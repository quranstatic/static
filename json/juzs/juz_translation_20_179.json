{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":27,"VerseNumber":56,"Text":"Jaabawol yimɓe makko ɓen wonaano si wanaa ko ɓe wi'i : \"Yaltinee yimɓe Luutu ɓen ka hoɗo (wura) mooɗon ; kamɓe ko ɓe yimɓe laɓɓintintooɓe"},{"SurahNumber":27,"VerseNumber":57,"Text":"Men daɗndi mo kanko e yimɓe makko ɓen, si wanaa debbo makko on; [on ɗon] Men hoddiranii mo ko o jeyaaɗo e halketaaɓe ɓen"},{"SurahNumber":27,"VerseNumber":58,"Text":"Men toɓini e dow maɓɓe toɓo, bonii toɓo jertinaaɓe ɓen"},{"SurahNumber":27,"VerseNumber":59,"Text":"Maaku: Yettoore nden ko Alla woodani, kisiyee wonii e jeyaaɓe Makko ɓen ɓe O suɓii. Enee, ko Alla ɓuri moƴƴude, kaa ko ɗin ɗiɓe sirkanta"},{"SurahNumber":27,"VerseNumber":60,"Text":"Kaa ko hommbo tagi kammuuli ɗin e leydi ndin O jippinani on immorde ka kammu ndiyam? Men fuɗiniri ɗam gese joomiraaje ŋari. Wonantaa on nde fuɗinon leɗɗe majje. Enee, hara reweteeɗo no woodi wonndude e Alla? Ko woni, kamɓe ko ɓe yimɓe ooñotooɓe"},{"SurahNumber":27,"VerseNumber":61,"Text":"Kaa ko hommbo waɗi leydi ndin ñiiɓundi, O waɗi hakkunde mayri calluɗi O waɗani ndi pelle O waɗi hakkunde maaje ɗen ɗiɗi heedo? Enee, hara na woodi reweteeɗo [goo] wonndude e Alla? ko woni, ɓurɓe ɗuuɗude ɓen e maɓɓe ɓe anndaa"},{"SurahNumber":27,"VerseNumber":62,"Text":"Kaa ko hommbo jaabato ɓittiiɗo on si o noddi Mo o hunca bone ɗen O waɗa on lontiiɓe ka leydi? Na woodi Koreweteeɗo goo wonndude e Alla? Fanɗii ko waajitoɗon"},{"SurahNumber":27,"VerseNumber":63,"Text":"Kaa ko hommbo fewnata on ka niɓe njoorndi e ka maayo, e ko hommbo accitata keni ɗin wewlinirayɗi fii Yurmeende Makko nden? Enee, ko reweteeɗo goo wonndude e Alla? Alla Toowii gaayi ko ɓe sirkata kon. @Corrected"},{"SurahNumber":27,"VerseNumber":64,"Text":"Kaa ko hommbo woni fuɗɗuɗo tagu ngun refti O rutta ngu, e ko hommbo arsikata on immorde ka kammu e ka leydi? Enee, ko reweteeɗo goo wonndude e Alla? Maaku: \"Addee daliili mooɗon on si tawii ko on goonguɓe"},{"SurahNumber":27,"VerseNumber":65,"Text":"Maaku: \"Anndaa ko wirnii kon ɓen wonuɓe ka kammuuli e ka leydi si wanaa Alla. Ɓe so'ataa kadi ko honnde tuma ɓe immintinoytee"},{"SurahNumber":27,"VerseNumber":66,"Text":"Ko woni, ganndal maɓɓe ngal hattii fii Laakara on, ko woni, kamɓe hiɓe e sikke fii [Laakara], ko woni, kamɓe ko ɓe wumuɓe fii ɗum"},{"SurahNumber":27,"VerseNumber":67,"Text":"Ɓen yedduɓe wi'i: \" Enee, hay si men laatike mbullaari e baabiraaɓe amen ɓen kadi, e hara menen ko men yaltinoyteeɓe"},{"SurahNumber":27,"VerseNumber":68,"Text":"Gomɗii men fodanooma ɗum menen e baabiraaɓe amen ko adii, ɗum wonaali si wanaa tinndi adinooɓe"},{"SurahNumber":27,"VerseNumber":69,"Text":"Maaku : \"Yehee ka leydi ndaaron ko honno battane bonɓe ɓen laatornoo"},{"SurahNumber":27,"VerseNumber":70,"Text":"Wata a suno fii maɓɓe, wata a laato e ɓitteende immorde e ko ɓe fewjata kon"},{"SurahNumber":27,"VerseNumber":71,"Text":"Hiɓe wi'a: \"Ko honnde tuma woni ndee Fodoore, si on laatike goonguɓe"},{"SurahNumber":27,"VerseNumber":72,"Text":"Maaku: \"No tijjaa nde tawata ɓadanike on yoga e kon ko ɗaɓɓuɗon yaccinaneede"},{"SurahNumber":27,"VerseNumber":73,"Text":"Pellet, Joomi maaɗa ko O Jom Ɓural e dow yimɓe ɓen, kono ɓurɓe ɗuuɗude ɓen e maɓɓe ɓe jarnataa [Alla]"},{"SurahNumber":27,"VerseNumber":74,"Text":"Pellet, Joomi maaɗa hiMo Anndi ko ɓerɗe maɓɓe ɗen soomi e ko ɗe feññinta kon"},{"SurahNumber":27,"VerseNumber":75,"Text":"Alaa e wirniikun ka kammu e ka leydi si wanaa [fii makkun] no e nder Deftere ɓanngunde"},{"SurahNumber":27,"VerseNumber":76,"Text":"Pellet ndee Alqur'aanaare, hinde filloo e dow ɓiɗɓe Israa'iila ɓen fii huunde nde ɓe ɓuri luutondirde nden e fii muuɗum"},{"SurahNumber":27,"VerseNumber":77,"Text":"Pellet, kayre ko nde peewal e Yurmeende wonannde gomɗinɓe ɓen"},{"SurahNumber":27,"VerseNumber":78,"Text":"Pellet, Joomi maaɗa O ñaawiray hakkunde maɓɓe Ñaawoore Makko ngal, ko Kanko woni Tedduɗo Annduɗo"},{"SurahNumber":27,"VerseNumber":79,"Text":"Wakkilo e Alla, pellet, an hiɗa e hoore Goonga ɓannguka kan"},{"SurahNumber":27,"VerseNumber":80,"Text":"Pellet, an a nanintaa mayɓe ɓen, a nanintaa faaɗuɓe ɓen noddaandu ndun si ɓe ɗuurnike ɓe huccitii"},{"SurahNumber":27,"VerseNumber":81,"Text":"An a wonaali fewnoowo bumɓe ɓen e gaayi majjere maɓɓe nden. A nanintaa si wanaa ɓen gomɗinɓe Aayeeje Amen ɗen hara kamɓe ko ɓe jebbiliiɓe"},{"SurahNumber":27,"VerseNumber":82,"Text":"Si konngol ngol yanii e dow maɓɓe, Men yaltinana ɓe daabewa immorde ka leydi himba haalana ɓe wonnde yimɓe ɓen laatike ɓe yananaaka Aayeeje Amen ɗen"},{"SurahNumber":27,"VerseNumber":83,"Text":"E ñalnde Men mooɓoyta immorde e kala mofte dental jeyaaɓe e ɓen fennooɓe Aayeeje Amen ɗen hara kamɓe hiɓe soggee"},{"SurahNumber":27,"VerseNumber":84,"Text":"Haa si ɓe arii, O Daala: \"Eyoo, on fenniino Aayeeje Am ɗen, hara on huɓindoraali ɗi ganndal. Kaa ko honɗum wonɗon e gollude"},{"SurahNumber":27,"VerseNumber":85,"Text":"Konngol [Lepte] ngol yani e maɓɓe sabu ko ɓe tooñi kon, kamɓe ɓe wowlataa"},{"SurahNumber":27,"VerseNumber":86,"Text":"Enee, hara ɓe yi'aali, Menen Men waɗii jemma on fii yo ɓe deeƴu e maako, e ñalorma on yi'irɗo? Pellet, wonii e ɗum Aayeeje wonannde yimɓe gomɗinooɓe ɓen"},{"SurahNumber":27,"VerseNumber":87,"Text":"E Ñalnde wuttoytee ka alaadu, ɗenƴoo ɓen wonuɓe ka kammuuli e ɓen wonuɓe ka leydi, si wanaa ɓen ɓe Alla muuyi, gooto kala e maɓɓe aray e Makko hara ko ɓe hoykiniiɓe"},{"SurahNumber":27,"VerseNumber":88,"Text":"Hiɗa tina pelle ɗen, sikka ko ɗe fenndiiɗe, hara le kannje hiɗe wuloo wulagol duule ɗen, ɗum ko kuugal Alla, On ŋarɗinɗo kala huunde, pellet, Kanko ko O Humpitiiɗo ko golloton kon"},{"SurahNumber":27,"VerseNumber":89,"Text":"Mo ardii e moƴƴere nden haray no woodani mo ko ɓuri nde moƴƴude, hara kamɓe ko ɓe hooliiɓe immorde e ɗenƴere nden Ñalnde"},{"SurahNumber":27,"VerseNumber":90,"Text":"Mo ardii kadi e bone ɗen, geece maɓɓe ɗen hippete ka Yiite. Yalli on yoɓete si wanaa kon ko laatinoɗon hiɗon golla"},{"SurahNumber":27,"VerseNumber":91,"Text":"Anndu ko mi yamiraa ko yo mi Rewu Jooma ndii leydi ndi Alla harmini ɗum, no woodani Mo kala huunde. Mi yamiraama kadi yo mi laato jeyaaɗo e jebbiliiɓe ɓen"},{"SurahNumber":27,"VerseNumber":92,"Text":"E yo mi janngu Alqur'aanaare nden, mo feewii haray ko hoore-makko o feewani, mo majjii kadi haray maaku: \"Min dey, ko mi jeyaaɗo e jertinooɓe ɓen"},{"SurahNumber":27,"VerseNumber":93,"Text":"Maaku kadi: \"Yettoore nden woodanii Alla, aray O holla on Aayeeje Makko ɗen anndon ɗe\". Joomi maaɗa wonaali welsindiiɗo gaay e kon ko golloton"},{"SurahNumber":28,"VerseNumber":1,"Text":"Taa, Siin, Miim"},{"SurahNumber":28,"VerseNumber":2,"Text":"Ɗee ko Aayeeje Deftere ɓanngunde nden"},{"SurahNumber":28,"VerseNumber":3,"Text":"Meɗen janngira e maaɗa hoore goonga, kumpital Muusaa e Fir'awna, wonannde yimɓe gomɗinooɓe ɓen"},{"SurahNumber":28,"VerseNumber":4,"Text":"Pellet, Fir'awna townitino ka leydi; o waɗi yimɓe mayri ndin pecce-pecce: himo lo'ina fedde goo e maɓɓe, o hirsa ɓiɗɓe maɓɓe worɓe ɓen o acca rewɓe maɓɓe ɓen. Pellet, ko e bonnooɓe ɓen o jeyanoo"},{"SurahNumber":28,"VerseNumber":5,"Text":"Meɗen faandinoo moƴƴagol e lo'inanooɓe ɓen ka leydi; Men waɗa ɓe koohooɓe, Men waɗa ɓe kadi ronooɓe ɓen"},{"SurahNumber":28,"VerseNumber":6,"Text":"Men huɓindina ɓe e leydi ndin, Men holla Fir'awna e Haamaana e koneeli maɓɓe ɗin, kon ko ɓe hulaynoo"},{"SurahNumber":28,"VerseNumber":7,"Text":"Men wahayini e yumma Muusaa, wonnde: \"Muynin mo\". Si a hulanoyii mo, ko yo a bugoyo mo ka maayo. Wata a hulu, wata a suno; pellet, Men ruttay mo ka maaɗa, Men waɗoya mo gooto e Nulaaɓe ɓen"},{"SurahNumber":28,"VerseNumber":8,"Text":"Yimɓe Fir'awna ɓen hocci mo, fii yo laatano ɓe gaño e suno. Pellet, Fir'awna e Haamaana e koneeli maɓɓe ɗin, ɓe laatino woopuɓe"},{"SurahNumber":28,"VerseNumber":9,"Text":"Debbo Fir'awna on wi'i: \"(Kun entum ko) ɓuuɓeendi gite am e an kadi! Wata on waru mo, hino gasa ka o nafata en, maa jogitoren mo ɓiɗɗo\". Hari ɓe so'aani"},{"SurahNumber":28,"VerseNumber":10,"Text":"Ɓernde yumma Muusaa nden wonti yeewunde. Haa o eɓɓi feññinde fii makko, si wanaano Men tabintinnde ɓernde makko nden, fii yo o laato e gomɗinɓe ɓen"},{"SurahNumber":28,"VerseNumber":11,"Text":"[Yumma Muusaa] wi'ani banndiraawo makko on: \"Jokkitu mo\"; o haynii mo ka deestii, hari ɓe so'aa-anndude"},{"SurahNumber":28,"VerseNumber":12,"Text":"Men harminani mo ko adii, (enɗi) muynirɗi ɗin, (banndiraawo makko on) wi'i: \"On accay mi tinndinay on fii yimɓe suudu, ɓe ne'ana on mo, hara kadi ko laaɓanay ɓe mo"},{"SurahNumber":28,"VerseNumber":13,"Text":"Men rutti mo ka yumma makko, fii yo ɓernde makko ɓuuɓu, hara o sunaaki, e fii yo o anndu pellet, fodoore Alla nden, ko goonga. Kono ɓurɓe ɗuuɗude e maɓɓe anndaa"},{"SurahNumber":28,"VerseNumber":14,"Text":"Nde o yottinoo sagatalaaku makko ngun, o fotondi- ri, Men okki mo faamu e ganndal. Ko wano non Men yoɓirta moƴƴinooɓe ɓen"},{"SurahNumber":28,"VerseNumber":15,"Text":"O naatiri e saare nden, fewndo welsindaare yimɓe mayre; o tawi worɓe ɗiɗo no haɓa ton: goɗɗo on ko jeyaaɗo e leñol makko, oya on ko jeyaaɗo e ayɓe makko ɓen. Jeyaaɗo e leñol makko ngol ɗaɓɓiri faabo e hoore jeyaaɗo e gaño makko on. Muusaa uttii mo, nde gayni fii makko. [Muusaa] maaki: \"Ɗum ɗoo, ko jeyaaɗum e kuuɗe seytaane. Pellet, ko o gaño, majjinoowo ɓannguɗo"},{"SurahNumber":28,"VerseNumber":16,"Text":"O maaki: \"Joomi am, mi tooñii hoore-am; haforanam.\" O haforani mo. Pellet, ko Kanko woni Haforoowo, Hinnotooɗo On"},{"SurahNumber":28,"VerseNumber":17,"Text":"O maaki: \"Joomi am, sabu ko neeminɗaa kon e am, mi wontataa ballo bomɓe ɓen"},{"SurahNumber":28,"VerseNumber":18,"Text":"O wonti hulɗo ka saare, himo habbii [nanngeede]. Tawi faabinornooɗo mo on hanki, hino faabinora mo [hannde kadi]. Muusaa maakani mo: \"Pellet, ko a bewɗo ɓannguɗo"},{"SurahNumber":28,"VerseNumber":19,"Text":"Nde Muusaa faandinoo nanngugol tawɗo on ko gaño maɓɓe kamɓe ɗiɗo, o wi'i: \"Ko an yo Muusaa, a faala warugol lam, wano ittirnoɗaa wonkii non hanki? A faandaaki, si wanaa wonugol dunndarankeejo ka leydi, a faandaaki jeyeede e moƴƴinooɓe ɓen"},{"SurahNumber":28,"VerseNumber":20,"Text":"Gorko iwri ka ɓuri woɗɗude e saare nden, himo yaccoo, o wi'i: \"Ko an yo Muusaa, mbatu ngun no fewjana fii warugol maa. Yaltu (e leydi ndin). Ko mi jeyaaɗo e laaɓanooɓe ma"},{"SurahNumber":28,"VerseNumber":21,"Text":"O yalti ton, ko o huluɗo, himo tijjii [nanngeede]. O maaki: \"Joomi am, danɗndam e yimɓe tooñooɓe ɓen"},{"SurahNumber":28,"VerseNumber":22,"Text":"Nde o fewtunoo hella Madyana, o maaki: \"Hino hasii ka Joomi am fewnirta lam, e laawol focciingol ngol"},{"SurahNumber":28,"VerseNumber":23,"Text":"Nde o hewtunoo ka ɓunndu Madyana, o tawi ɗon dental yimɓe, hiɓe yarna [daabeeji maɓɓe], o tawi gaanin maɓɓe, rewɓe ɗiɗo, no sogga [dammi maɓɓe], o maaki: \"Ko honɗum habbi-ɗon?\" Ɓe wi'i: \"Men yarnataa haa aynooɓe ɓen deestoo, baaba amen, ko mawɗo nayeejo"},{"SurahNumber":28,"VerseNumber":24,"Text":"O yarnani ɓe [dammi ɗin], refti o huccitiri ka ɗowdi, o maaki: \"Joomi am, min ko jippinɗaa e am woo e moƴƴere, ko mi hatonjiɗo"},{"SurahNumber":28,"VerseNumber":25,"Text":"Gooto e [jiwɓe] ɓen ari e makko, himo yahra hersa, o wi'i: \"Baaba am no nodde, fii yo o yoɓe njoɓdi kon ko yarnan-ɗaa men\". Tuma o hewtunoo ka [mawɗo] on, o sifanii mo fii [makko], o maaki: \"Wata a hulu, a daɗii yimɓe tooñooɓe ɓen"},{"SurahNumber":28,"VerseNumber":26,"Text":"Gooto e [jiwɓe] ɓen wi'i: \"Ƴettu mo golle, yo baaba. Pellet, ko ɓuri moƴƴude e mo ƴettataa golle, ko doolnuɗo hoolniiɗo"},{"SurahNumber":28,"VerseNumber":27,"Text":"[Mawɗo] on maaki: \"Miɗo yiɗi resingol ma gooto e jiwɓe am ɓen ɗoo ɗiɗo, e hoore yo a golla-nam duuɓi jeetati. Si a timminii sappo, haray ko e sago maa; mi faalaaka saɗtinannde ma. A taway lam, si Alla jaɓii, ko e moƴƴinooɓe ɓen mi jeyaa"},{"SurahNumber":28,"VerseNumber":28,"Text":"[Muusaa] maaki: \"Ɗum wonii hakkunde am e mon. Happu woo e majji ɗiɗi, ɗi mi hunni, haray ɓiɗteede alanaa e lam. En waɗii Alla fawtiiɗo e ko wowluɗen kon"},{"SurahNumber":28,"VerseNumber":29,"Text":"Nde Muusaa timminnoo happu ngun, o yahdi e ɓeydnuure makko, o haynii yiite ka senngo (fello) Tuuri, o maaki ɓeunguure makko nden: \"Wonee ɗoo, min mi haynike yiite. Belajo'o mi addana on e magge kumpital maa te'annde(docotal) yiite ngen, belajo'o iwloron"},{"SurahNumber":28,"VerseNumber":30,"Text":"Nde o hewtunoo nge, o noddiraa ka fonngo ñaamo aynde, ka tummbere barkinaande, ka (takko) lekki, wonnde: \"Ko an yo Muusaa! Ko Min woni Alla, Jeyɗo winndere nden"},{"SurahNumber":28,"VerseNumber":31,"Text":"Kadi: \"Bugo tuggordu maa ndun\"; nde o tinunoo hindu dillira wa mboddi,o huccitiri dogudu, o yeƴƴitaaki. [O noddaa]: \"Ko an yo Muusaa! Artu, wata a hulu; ko a jeyaaɗo e hooliiɓe ɓen"},{"SurahNumber":28,"VerseNumber":32,"Text":"Naadu juungo maa ngon ka jayba maa, ngo yaltay ranewo, ko aldaa e ñawu. Bakaa e maaɗa, juuɗe maa ɗen, fii kulol ngol. Ɗin ko hujjaaji ɗiɗi, immorde ka Joomi maa, haa e Fir'awna e dental mun, pellet, ɓen laatike yimɓe faasiqiiɓe"},{"SurahNumber":28,"VerseNumber":33,"Text":"O maaki: \"Joomi am, mi ittiino wonkii e maɓɓe, miɗo huli nde ɓe warata lam"},{"SurahNumber":28,"VerseNumber":34,"Text":"Ko musiɗɗo am on Haaruuna, ɓuri lam laaɓude ɗemngal. Immindin-mo e am, ko wallitoo lam, goonginan-mi; miɗo huli nde ɓe fennata lam"},{"SurahNumber":28,"VerseNumber":35,"Text":"[Alla] daali: \"Men semmbiniray tere maa ɗen, musiɗɗo maa on, Men waɗana on hujja (e cemmbe); ɓe hewtirtaa on ɗiɗo, sabu Aayeeje Amen ɗe [Men nuli e] mo'on, e ɓen jokkuɓe on fooluɓe"},{"SurahNumber":28,"VerseNumber":36,"Text":"Nde Muusaa ardunoo e maɓɓe Aayeeje Amen ɗen ɓannguɗe, ɓe wi'i: \"Ɗum wonaali, si wanaa mbilewu fefindaangu. Men naniraali ɗum baabiraaɓe amen adinooɓe ɓen"},{"SurahNumber":28,"VerseNumber":37,"Text":"Muusaa maaki: \"Ko Joomi am ɓuri anndude on arduɗo e peewal, immorde ka Makko, e on mo battane moƴƴe woodani ka laakara. Pellet, O malnataa tooñooɓe ɓen"},{"SurahNumber":28,"VerseNumber":38,"Text":"Fir'awna wi'i: \"Ko onon dental, mi anndanaa on reweteeɗo, si wanaa min. Ko an yo Haamaana, huɓɓinanam [yiite] e loopal ngal, mahiranaa lam huɓeere toowunde, no gasa ka mi ƴellitoo e Reweteeɗo Muusaa On; tawde miɗo sikki mo e fenooɓe ɓen"},{"SurahNumber":28,"VerseNumber":39,"Text":"O townitii ka leydi, kanko e koneeli makko ɗin, ko aldaa e goonga. Ɓe sikki wonde ɓe ruttitetaako ka Amen"},{"SurahNumber":28,"VerseNumber":40,"Text":"Men nanngi mo, kanko e koneeli makko ɗin, Men bugii ɓe ka maayo. Tasko, ko honno battane tooñuɓe ɓen wa'unoo"},{"SurahNumber":28,"VerseNumber":41,"Text":"Men waɗi ɓe ardiiɓe, noddoo ɓe e Yiite. Ñalnde Darngal, ɓe walletaake"},{"SurahNumber":28,"VerseNumber":42,"Text":"Men jokkintiniri ɓe ka aduna ɗoo, kuddi. Ñalnde Darngal, ko ɓe jeyaaɓe e woɗɗintinoyteeɓe [e yurmeende Alla]"},{"SurahNumber":28,"VerseNumber":43,"Text":"Gomɗii Men okkii Muusaa Deftere nden, ɓaawo nde Men halkunoo gire arane ɗen, ko nde ndayginorde yimɓe ɓen, e peewal e yurmeende. Belajo'o, ɓe waajitoray"},{"SurahNumber":28,"VerseNumber":44,"Text":"A tawanooka ka senngo hiirnaange, fewndo Men wahyinnoo e Muusaa yamiroore nden, a jeyanooka kadi e seediiɓe ɓen"},{"SurahNumber":28,"VerseNumber":45,"Text":"Kono Menen woni taguɓe gire, duuɓi maɓɓe juuti. A hoɗaano kadi e yimɓe Madyana ɓen, hiɗa janngana ɓe Aayeeje Amen; ko Menen woni nulɓe"},{"SurahNumber":28,"VerseNumber":46,"Text":"A tawanooka ka senngo Fello Tuuri, fewndo Men noddunoo; ko yurmeende immorde ka Joomi maa [woni ko Men nulir-maa], fii no jertiniraa yimɓe, ɓe reentinoowo araali e maɓɓe, ado maaɗa, belajo'o, ɓe waajitoto"},{"SurahNumber":28,"VerseNumber":47,"Text":"Si wanaano fii yo lepte yanir e maɓɓe, sabu ko juuɗe maɓɓe ardini, ɓe wi'ayno: \"Joomi amen, ko haɗno imminaa Nulaaɗo e amen? Men jokka nun Aayeeje Maa ɗen, men jeyee e gomɗimɓe ɓen"},{"SurahNumber":28,"VerseNumber":48,"Text":"Nde o addirannooɓe goonga kan, immorde ka Amen, ɓe wi'i: \"Ko haɗno o okkee yeru ko Muusaa okkanoo kon?\" Kere ɓe yeddaano ko Muusaa okkanoo kon ko adii? Ɓe wi'i: \"Ko mbileeji ɗiɗi, ɗi no wallindira!\" Ɓe wi'i kadi: \"Ko men yedduɓe fow e mun"},{"SurahNumber":28,"VerseNumber":49,"Text":"Maaku: \"Addee Deftere immorde ka Alla, hara hinde ɓuri ɗee ɗiɗi feewude, mi jokkaynde, si on laatike goongunɓe"},{"SurahNumber":28,"VerseNumber":50,"Text":"Si ɓe jaabaaki ma, anndu ko mbeleeɗe maɓɓe ɓe jokkata. Ko hommbo ɓuri majjude ɓuri on jokkirɗo mbeleeɗe mun, ko aldaa e peewal immorde ka Alla? Pellet, Alla fewnataa yimɓe tooñooɓe ɓen"},{"SurahNumber":28,"VerseNumber":51,"Text":"Gomɗii Men hewtinii ɓe Konngol ngol, belajo'o, ɓe waajitora"},{"SurahNumber":28,"VerseNumber":52,"Text":"Ɓen ɓe Men rokki Deftere [Tawreeta] nden, ko adii [Alqur'aana] ndee, ko ɓe gomɗimɓe nde"},{"SurahNumber":28,"VerseNumber":53,"Text":"Si nde janngaama e dow maɓɓe, ɓe wi'a: \"Men gomɗinii nde. Ko nde goonga immorde ka Joomi amen. Pellet men woniino jebbiliiɓe, ado mayre"},{"SurahNumber":28,"VerseNumber":54,"Text":"Ɓen ɗon, ɓe jonniroyte njoɓdi maɓɓe ndin, laabi ɗiɗi, sabu ko ɓe muñinoo kon, hiɓe duñiraynoo moƴƴere nden, bone on, e huunde nde Men arsiki ɓe nden, hiɓe nafqa"},{"SurahNumber":28,"VerseNumber":55,"Text":"Si ɓe nanii meerente, ɓe ɗuurnoo e ɗum, ɓe wi'a: \"Ko menen golle amen woodani, ko onon kadi golle mon woodani. Kisal wonii e mo'on. Men ɗaɓɓataa wonndugol e majjuɓe ɓen"},{"SurahNumber":28,"VerseNumber":56,"Text":"Pellet, an (Nulaaɗo), a fewnataa mo yiɗuɗaa; kono Alla no fewna on Mo O muuyi. Ko Kanko ɓuri anndude feewuɓe ɓen"},{"SurahNumber":28,"VerseNumber":57,"Text":"Ɓe wi'i: \"Si men jokkidii peewal ngal e maa, men biftete ka leydi amen\". E Men hoɗiniraali ɓe e nokku horminaaɗo, hoolniiɗo, mo dimɗe noone kaka addetee e mun, arsike immorde ka Amen? Si ko woni, ko ɓuri ɗuuɗude e maɓɓe, ɓe anndaa"},{"SurahNumber":28,"VerseNumber":58,"Text":"Ɗuuɗii ko Men hakli, e yimɓe ca'e, bewrunooɓe nguuree mun, e hino non galleeji maɓɓe ɗin, hoɗiraaka ɓaawo maɓɓe, si wanaa seeɗa. Men laatii wonnde ronooɓe ɓen"},{"SurahNumber":28,"VerseNumber":59,"Text":"Joomi maa siforaali wonde halkoowo yimɓe ca'e, haa O immina e lenyol maɓɓeɗen, Nulaaɗo, ko janngana ɓe Aayeeje Amen ɗen. Men siforaali kadi halkugol yimɓe ca'e, si wanaa hara yimɓe majje ko tooñuɓe"},{"SurahNumber":28,"VerseNumber":60,"Text":"Kala ko okkaɗon e huunde, ko dakamme nguurndam aduna e cuɗaari mun; ko ko woni ka Alla kon, ɓuri moƴƴude, woni kadi ko luttata. E on haqqiltaa"},{"SurahNumber":28,"VerseNumber":61,"Text":"E ko on mo Men fodi fodaari moƴƴuri, ndi o hawrata e mu'un, wa'ata wa on mo Men dakmitiri dakamme nguurndam aduna, refti hara kanko on, Ñalnde Darngal, ko e tawneteeɓe (ka Yiite) ɓen o jeyaa"},{"SurahNumber":28,"VerseNumber":62,"Text":"Ñalnde O noddoyta ɓe, O wi'a: \"Ko honto kafidaaɗi am, ɗin ɗi aaƴoraynoɗon woni"},{"SurahNumber":28,"VerseNumber":63,"Text":"Ɓen ɓe Konngol jojji e mu'un wi'a: \"Joomi amen, ko ɓee woni ko men bewinnoo. Men bewinirno ɓe, wano men bewirnoo. Men daɗndinike e Maaɗa. Wanaa menen ɓe rewaynoo"},{"SurahNumber":28,"VerseNumber":64,"Text":"[Ɓe] wi'anee: \"Noddee non kafidaaɗi mon ɗin\". Ɓe nodda ɗi, kono ɗi jaabotaako ɓe. Ɓe yi'a lepte ɗen, (ɓe yeloo) sinno hara ɓe feewuno"},{"SurahNumber":28,"VerseNumber":65,"Text":"Ñalnde O noddoyta ɓe, o wi'a: \"Ko honɗum jaabinoɗon Nulaaɓe ɓen"},{"SurahNumber":28,"VerseNumber":66,"Text":"Lamitorɗi ɗin wumiɗana ɓe nden ñalnde, ɓe lamndondirtaa"},{"SurahNumber":28,"VerseNumber":67,"Text":"Si ko tuubuɗo, o gomɗini, o golli moƴƴuɗi, hino hasii ka o jeyee e malaaɓe ɓen"},{"SurahNumber":28,"VerseNumber":68,"Text":"Joomi maa no taga ko O muuyi, O suɓoo; suɓagol alanaa ɓe. Senaade woodanii Alla! O toowii e kon ko ɓe sirkata"},{"SurahNumber":28,"VerseNumber":69,"Text":"Joomi maa no anndi ko ɓerɗe maɓɓe ɗen suuɗata, e kon ko ɓe feññinta"},{"SurahNumber":28,"VerseNumber":70,"Text":"Ko Kanko Alla woni, Mo reweteeɗo alaa, si wanaa Kanko. Ko Kanko yettoore woodani aduna e laakara. Hino woodani Mo ñaawoore nden. Ko ka Makko rutteteɗon"},{"SurahNumber":28,"VerseNumber":71,"Text":"Maaku: \"Yeetee lam, Si Alla waɗiranii on jemma on, duumiiɗo haa Ñalnde Darngal, ko reweteeɗo hommbo, tanaa Alla, addanta on ndayngu? E on nanataa"},{"SurahNumber":28,"VerseNumber":72,"Text":"Maaku: \"Yeetee lam, Si Alla waɗiranii on ñalorma on, duumiiɗo haa Ñalnde Darngal, ko reweteeɗo hommbo, tanaa Alla, addanta on jemma, mo deeƴoton e mun? E on yi'ataa"},{"SurahNumber":28,"VerseNumber":73,"Text":"Hino jeyaa e yurmeende Makko, O waɗiranii on jemma e ñalorma; fii no deeƴiron e (jemma) on, e no ɗaɓɓiron ( e ñalorma on), ɓural Makko, e no belajo'o yettiron [Mo]"},{"SurahNumber":28,"VerseNumber":74,"Text":"Ñalnde O noddoyta ɓe, O wi'a: \"Ko honto kadidaaɗi(renndidiiɗi) am, ɗin ɗin aaƴoraynoɗon woni"},{"SurahNumber":28,"VerseNumber":75,"Text":"Men ɗoofi e kala mofte, seedotooɗo, Men wi'a: \"Addee hujjaajji mon ɗin\". Ɓe anndi wonnde goonga kan, ko Alla woodani; ko ɓe fefindotonoo kon majjitora ɓe"},{"SurahNumber":28,"VerseNumber":76,"Text":"Pellet,Qaaruuna ko e yimɓe Muusaa ɓen jeyanoo,kono o bewi e maɓɓe.Men okki mo ngaluuji taway-ɗi soktirɗe mun,no teddana jamaa doolnuɗo.Nde yimɓe makko ɓen,wi'anno mo:Wata a weltor townitaare.Pellet Alla yiɗaa weltortooɓe toownitaare"},{"SurahNumber":28,"VerseNumber":77,"Text":"Ɗaɓɓir ko Alla okku-maa kon, galle laakare ɗen. Wata a yejjitu geɓal maa ngal aduna. Moƴƴir no Alla moƴƴorii non e maaɗa. Wata a ɗaɓɓu bonnugol ka leydi. Anndu pellet, Alla yiɗaa bonnooɓe ɓen"},{"SurahNumber":28,"VerseNumber":78,"Text":"O wi'i: \"Ko mi okkiraa ɗum, ko e hoore ganndal ngal mi jogii\". E o anndaa wonnde gomɗii Alla halkiino gire, adiiɓe mo, ɓurɓe doole, ɓuri mo ɗuuɗude jawle? Ɓe lamndoytaake fii junuubi maɓɓe, kamɓe bomɓe ɓen"},{"SurahNumber":28,"VerseNumber":79,"Text":"O yaltitiri e yimɓe makko ɓen, cuɗaari makko ndin. Yiɗuɓe nguurndam aduna ɓen wi'i: \"Hara nun men heɓayno sugu koo ko Qaaruuna okkaa. Kanko on, pellet, ko o jom-geɓal mawnungal"},{"SurahNumber":28,"VerseNumber":80,"Text":"Okkaaɓe ganndal ɓen kan wi'i: \"Ee bone mon! Ko mbarjaari Alla ndin ɓuri moƴƴannde on gomɗinɗo o golli ko moƴƴi\". Kono hawrataa e ɗum, si wanaa muññiiɓe ɓen"},{"SurahNumber":28,"VerseNumber":81,"Text":"Men mutindini mo e galle makko ɗen, ka leydi. Fedde woo alanaa mo, ko faaboo mo gaanin Alla, o wonaano faabotooɗo hoore-mun"},{"SurahNumber":28,"VerseNumber":82,"Text":"Ɓen yelinooɓe nokku makko on hanki mun, ɓe waɗti wiide: \"Ee bone! Alla no wertana arsike on, Mo O muuyani e jeyaaɓe Makko ɓen, O ɓiɗtinana [Mo O muuyani]. Si wanaa Alla moƴƴinoo e amen, O mutinayno men. Ee bone! Jaka O malnataa yedduɓe ɓen"},{"SurahNumber":28,"VerseNumber":83,"Text":"Ɗen galle laakara, Men waɗanii ɗe ɓen ɓe yiɗaa townitaare ka leydi, wanaa kadi bonnugol. Battane moƴƴe ɗen, ko fii gomɗuɓe ɓen"},{"SurahNumber":28,"VerseNumber":84,"Text":"Kala arduɗo e moƴƴere, hino woodani mo ko ɓuri nde moƴƴude; kala kadi arduɗo e bonannde, (yo o anndu) huuwuɓe bonɗi ɗin yoɓetaake, si wanaa ko ɓe huuwaynoo kon"},{"SurahNumber":28,"VerseNumber":85,"Text":"Pellet, jippinɗo Alqur'aana on e maaɗa, ko ruttoo-wo ma ka woowaandi maa. Maaku: \"Ko Joomi am ɓuri anndude arduɗo e peewal, e wonɗo e majjere ɓanngunde"},{"SurahNumber":28,"VerseNumber":86,"Text":"A wonaano tamƴininooɗo jippineede Deftere nden e maaɗa. Si wanaa tun, ko yurmeende immorde ka Joomi maa. Wata wonu muk, walloowo heeferɓe ɓen"},{"SurahNumber":28,"VerseNumber":87,"Text":"wata ɓe falo ma kadi e Aayeeje Alla ɗen, ɓaawo ɗe jippineede e maaɗa. Noddu (yimɓe ɓen) faade e Joomi maa, wata a wonu muk, jeyaaɗo e sirkooɓe ɓen"},{"SurahNumber":28,"VerseNumber":88,"Text":"Wata a rewudu e Alla, reweteeɗo goo. Reweteeɗo goo alaa, si wanaa Kanko. Huunde fow re'ay, si wanaa Jaati Maako Kin. Ko Kanko woodani ñaawugol; ko ka Makko kadi rutteteɗon. @Corrected"},{"SurahNumber":29,"VerseNumber":1,"Text":"Alif, Laam, Miim"},{"SurahNumber":29,"VerseNumber":2,"Text":"E yimɓe ɓen sikku ɓe accirte nii, fii ɓe wi'ii: \"Men gomɗinii!\" Hara ɓe fitninaaka"},{"SurahNumber":29,"VerseNumber":3,"Text":"Gomɗii, Men fitninii ɓen adinooɓe ɓe. Maa Alla feññin, fii goonguɓe ɓen, maa O feññin kadi, fii fenooɓe ɓen"},{"SurahNumber":29,"VerseNumber":4,"Text":"Kaa huuwuɓe bonɗi ɓen sikku, wonnde ɓe laawoto Men? ko ɓe ñaawata kon bonii"},{"SurahNumber":29,"VerseNumber":5,"Text":"Kala tawɗo himo jortii hawroygol e Alla, ko pellet, lajal Alla ngal, ko hewtaygal. Ko Kanko woni Nanoowo, Annduɗo On"},{"SurahNumber":29,"VerseNumber":6,"Text":"Kala kadi tiiɗniiɗo, ko hoore-makko o tiiɗnanii, tawde pellet, Alla ko yonndiniiɗo e tageefo ngon"},{"SurahNumber":29,"VerseNumber":7,"Text":"Ɓen non gomɗimɓe, ɓe golli golle moƴƴe, ma Men momtan ɓe bonɗi maɓɓe ɗin, Men yoɓitra ɓe, ko ɓuri moƴƴude e ko ɓe gollaynoo kon"},{"SurahNumber":29,"VerseNumber":8,"Text":"Men yamirii neɗɗanke on, moƴƴugol e mawɓe makko ɓen. Si ɓe doolii maa fii sirkangol Lam, ko a alanaa ɗum ganndal, wata a ɗofto ɓe ! Ko ka Am, woni ruttorde mon, Mi habra on, ko gollaynoɗon"},{"SurahNumber":29,"VerseNumber":9,"Text":"Ɓen gomɗimɓe Alla, ɓe golli golle moƴƴe, ma Men waɗtiduɓe e moƴƴuɓe ɓen"},{"SurahNumber":29,"VerseNumber":10,"Text":"Hino e jimɓe ɓen, wi'oowo: \"Men gomɗinii Alla\"; hara non si o tampiniraama fii Alla, o waɗay lorra yimɓe ɓen, wano lepte Alla ɗen. Si ballal kadi immorii ka Joomi maa, pellet, ɓe wi'ay: \"Meɗen wondunoo e mo'on!\" Kere wanaa Alla ɓuri anndude ko woni e ɓerɗe tageefo ngon"},{"SurahNumber":29,"VerseNumber":11,"Text":"Ma Alla anndin fii gomɗimɓe ɓen, ma O feññina kadi fii naafiqiiɓe ɓen"},{"SurahNumber":29,"VerseNumber":12,"Text":"Heeferɓe ɓen wi'ani gomɗimɓe ɓen: \"Jokkee laawol amen ngol, men fawtoto fii goopi mon ɗin\". Kono ɓe wonaali fawtotooɓe hay huunde e goopi maɓɓe. Pellet, ko ɓe fenooɓe"},{"SurahNumber":29,"VerseNumber":13,"Text":"Kono maa ɓe fawtoo fii teddeendi junuubi maɓɓe ɗin, e teddeendi goo, wonndude e teddeendi maɓɓe ndin. Ko maa ɓe lamndoyee, Ñalnde Darngal, gaay e kon ko ɓe fefindotonoo"},{"SurahNumber":29,"VerseNumber":14,"Text":"Gomɗii Men nulii Nuuhu e yimɓe makko ɓen, o ñiiɓi hakkunde maɓɓe, duuɓi ujunere, ŋakkuɗum duuɓi cappanɗe jowi. Waame on nanngi ɓe, hari ko ɓe tooñuɓe"},{"SurahNumber":29,"VerseNumber":15,"Text":"Men daɗndi mo, kanko e yimɓe laana kan; Men waɗi ka kaawisa tageefo ngon"},{"SurahNumber":29,"VerseNumber":16,"Text":"(Janto) kadi Ibraahiima, nde o wi'annoo yimɓe makko ɓen: \"Rewee Alla, hulon Mo; ko ɗum ɓuri moƴƴannde on, si woni hiɗon anndi"},{"SurahNumber":29,"VerseNumber":17,"Text":"Anndee ko reweton kon gaanin Alla, ko sanamuuji, hiɗon taƴa fenaande. Pellet, ɗin ɗi rewoton gaanin Alla, ɗi waawaa on arsikude; ɗaɓɓiree arsike on ka Alla, rewon Mo, yetton Mo. Ko ka Makko woni rutteteɗon"},{"SurahNumber":29,"VerseNumber":18,"Text":"Si on fennii, haray mofte adinooɓe kadi fenniino (Nulaaɓe mun). Alaa ko fawii e Nulaaɗo on, si wanaa yottingol ɓannginngol"},{"SurahNumber":29,"VerseNumber":19,"Text":"E ɓee yi'aali no Alla fuɗɗorta tagu ngun, refti O ruttay ngu? Pellet, ɗum wonii ko newanii Alla"},{"SurahNumber":29,"VerseNumber":20,"Text":"Maaku: \"Yiilee ka leydi, ndaaron no O fuɗɗori tagu ngun. Refti Alla taga tagu sakkitoru ngun. Pellet, Alla ko hattanɗo kala huunde"},{"SurahNumber":29,"VerseNumber":21,"Text":"Himo lepte mo O muuyani, O yurmo mo O muuyani; ko ka Makko rutteteɗon"},{"SurahNumber":29,"VerseNumber":22,"Text":"On wonaali laawotooɓe ka leydi, wanaa ka kammu; alanaa on gaanin Alla, woni giɗo, wanaa ballo"},{"SurahNumber":29,"VerseNumber":23,"Text":"Ɓen yedduɓe Aayeeje Alla ɗen, e hawroygol e Makko ngol, ɓen taƴike e yurmeende Am, ɓen ɗon, hino woodani ɓe lepte muusuɗe"},{"SurahNumber":29,"VerseNumber":24,"Text":"Jaabawol yimɓe makko ɓen wonaano, si wanaa wiide ɓe: \"Waree mo, maa sunnon mo\". Kono Alla daɗndi mo e yiite ngen. Pellet, wonii e ɗum, maandeeji, wonannde yimɓe gomɗimɓe"},{"SurahNumber":29,"VerseNumber":25,"Text":"O maaki: \"Anndee ko rewoton kon gaanin Alla, ko sanamuuji, fii yiɗindiro hakkunde mon, ka nguurndam aduna, hooti non, Ñalnde Darndal, yoga mon yeddoyay yoga, yoga mon kadi huɗo yoga, hara non, jaaƴorde mon nden, ko ka Yiite, hara wallooɓe alanaa on"},{"SurahNumber":29,"VerseNumber":26,"Text":"Luutu gomɗini mo. O maaki: \"Min on, ko mi feroowo ka Joomi am, ko Kanko woni Fooluɗo, Ñeeño On"},{"SurahNumber":29,"VerseNumber":27,"Text":"Men yeɗi mo Ismaa'iila e Yaaquuba, Men waɗi e geyngol makko ngol, Annabaaku e Daftere. Men okki mo mbarjaari makko ndin aduna, pellet, kanko on ka laakara, ko o jeyaaɗo e moƴƴuɓe ɓen"},{"SurahNumber":29,"VerseNumber":28,"Text":"(Janto) kadi luutu, nde o maakannoo yimɓe makko ɓen : \" E on aray e pankare, ɗe gooto e winndere nden adaaki on e mun"},{"SurahNumber":29,"VerseNumber":29,"Text":"E on aray yottagol e worɓe ɓen? paloɗon kadi e laawol? Huuwon ko mbatirdu mon ko añinii?\" Kono jaabawol yimɓe makko ɓen wonaano, si wanaa wiide ɓe: \"Addan men lepte Alla ɗen, si tawii ko a jeyaaɗo e goonguɓe ɓen"},{"SurahNumber":29,"VerseNumber":30,"Text":"O maaki: \"Joomi am, wallam e hoore yimɓe bonnooɓe ɓen"},{"SurahNumber":29,"VerseNumber":31,"Text":"Tuma nde Imminaaɓe Amen ɓen addannoo Ibraahiima welo-welo ngon, ɓe wi\"i: \"Menen, ko men halkooɓee yimɓe ndee saare. Tawde pellet, yimɓe mayre laatike tooñooɓe"},{"SurahNumber":29,"VerseNumber":32,"Text":"O maaki: \"Kono Luutu no ton!\" Ɓe wi'i: \"Ko menen ɓuri anndude fii wonɓe ton. Ko ma men daɗndu mo, kanko e yimɓe makko ɓen, si wanaa debbo makko on, o jeyaama e helketeeɓe ɓen"},{"SurahNumber":29,"VerseNumber":33,"Text":"Tum nde imminaaɓe Amen ɓen hewtunoo ka Luutu, o saɗtiraa fii maɓɓe, ɓernde makko ɓiɗtorii fii maɓɓe. Ɓe wi'i: \"Wata a hulu, wata a suno. Ko men daɗndooɓe ma an e ɓeynguure maa nden, si wanaa debbo maa on, o jeyaama e halkaaɓe ɓen"},{"SurahNumber":29,"VerseNumber":34,"Text":"Ko men jippinooɓe lepte e yimɓe ndee saare, immorde ka kammu, sabu ko ɓe yaltunoo e ɗoftaare kon"},{"SurahNumber":29,"VerseNumber":35,"Text":"Gomɗii Men accii e nden (saare), maande ɓanngunde, wonannde yimɓe haqqilooɓe ɓen"},{"SurahNumber":29,"VerseNumber":36,"Text":"(Men nuli) kadi e Madyana, musiɗɗo maɓɓe on, Shu'aybu. O maaki: \"Ko onon yo yimɓe am, rewee Alla, jortoron Ñalannde sakkitiinde nden, wata woniri e leydi ndin, bonnooɓe"},{"SurahNumber":29,"VerseNumber":37,"Text":"Kono ɓe fenni mo. Dillannde nden nanngi ɓe, ɓe waɗtini ka koɗooli maɓɓe, ko ɓe jicciiɓe-maayi"},{"SurahNumber":29,"VerseNumber":38,"Text":"(Men halki) kadi Aadi'en, e Saamuda'en. Gomɗii caambbeje maɓɓe ɗin ɓannganii on. Seytaane cuɗinani ɓe, golle maɓɓe ɗen, ndu sakkii ɓe e laawol ngol; tawi le, ko ɓe rentunooɓe"},{"SurahNumber":29,"VerseNumber":39,"Text":"(Men halki) kadi Qaaruuna, e Fir'awna e Haamaana. Gomɗii le, Muusaa addanii ɓe ɓanngannduyeeji, kono ɓe townitii ka leydi, ɓe wonaano laawotooɓe"},{"SurahNumber":29,"VerseNumber":40,"Text":"Kala maɓɓe, Men leptirno junuubi mun ɗin: no e maɓɓe, ɓe Men wuurti henndu e mun; no e maɓɓe, ɓe haacaango halki; no e maɓɓe, mo Men mutini ɗum ka leydi, no e maɓɓe kadi, ɓe Men yoolunoo. Kono non, Alla siforaali tooñoowo ɓe; si ko woni, ko kamɓe tooñunoo ko'e maɓɓe"},{"SurahNumber":29,"VerseNumber":41,"Text":"Misal ɓen jogitiiɓe gaanin Alla reweteeɗi, ko wano marijaawowal(njomblo) saccungal suudu. Ko ɓuri lo'ude non e cuuɗi ɗin, ko suudu marijaawo. Sinno ɓe annduno"},{"SurahNumber":29,"VerseNumber":42,"Text":"Pellet, Alla no anndi kala huunde nde ɓe noddata gaanin Makko. Ko Kanko woni Fooluɗo, Ñeeño On"},{"SurahNumber":29,"VerseNumber":43,"Text":"Ɗee ko mise ɗe Men piyanta yimɓe ɓen; ko woni tun, faamataa ɗen, si wanaa annduɓe ɓen"},{"SurahNumber":29,"VerseNumber":44,"Text":"Alla tagirii kammuuli ɗin e leydi ndin, e hoore goonga. Pellet, wonii ɗum, maande, wonannde gomɗimɓe ɓen"},{"SurahNumber":29,"VerseNumber":45,"Text":"Janngu kon ko waayinaa e maaɗa ka Deftere, ñiiɓaa e julde nden. Pellet, juulde nden no haɗa pankare e ko añinii. Ko jantagol Alla ngol ɓuri (huunde kala) mawnude. Alla no anndi ko golloton kon"}]}