{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":23,"VerseNumber":1,"Text":"Aphumelele ngempela amakholwa"},{"SurahNumber":23,"VerseNumber":2,"Text":"Lawo okuyiwona azithobayo emthandazweni yawo"},{"SurahNumber":23,"VerseNumber":3,"Text":"Kanye nalawo aqhelelana nenkulumo eyize"},{"SurahNumber":23,"VerseNumber":4,"Text":"Kanye nalawo akhokha izakaah (ingxenye yengcebo ekhokhwa kwabampofu)"},{"SurahNumber":23,"VerseNumber":5,"Text":"Kanye nalawo agcina izitho zawo zangasese"},{"SurahNumber":23,"VerseNumber":6,"Text":"Ngaphandle kwamakhosikazi awo noma labo abasezandleni zabo zangakwesokudla (izigqila) ngakho-ke ngempela bona abayibona abasolwa"},{"SurahNumber":23,"VerseNumber":7,"Text":"Ngakho-ke noma ngabe ngobani abafuna ngale kwalokho labo bayizaphula mthetho"},{"SurahNumber":23,"VerseNumber":8,"Text":"Kanye nalabo abathembekile kulokho abagciniswe kona nabagcina izethembiso zabo"},{"SurahNumber":23,"VerseNumber":9,"Text":"Kanye nalabo abagcina imithandazo yabo"},{"SurahNumber":23,"VerseNumber":10,"Text":"Yibona labo abayizindlalifa"},{"SurahNumber":23,"VerseNumber":11,"Text":"Labo abayoba yizindlalifa zezulu bona bayohlala khona ingunaphakade"},{"SurahNumber":23,"VerseNumber":12,"Text":"Futhi\tngempela\tsamdala\tumuntu\tngengxenye\tethize yomhlabathi"},{"SurahNumber":23,"VerseNumber":13,"Text":"Sabe sesimenza ngeconsi lesidoda (ngokuhlangana komuntu wesilisa nowesifazane) sambeka endaweni evikelekile"},{"SurahNumber":23,"VerseNumber":14,"Text":"Sabe sesidala iconsi lesidoda ukuthi libe yihlule sabe sesidala isigaxa senyama sabe sesidala amathambo ngesicubu senyama sabe sesiwamboza amathambo ngenyama sabe sesikukhulisa kungesinye isidalwa ngakho-ke uMvelinqangi ubusisekile ungongcono ukubedlula bonke abadalayo"},{"SurahNumber":23,"VerseNumber":15,"Text":"Besekuthi ngempela nina emva kwalokho niyafa"},{"SurahNumber":23,"VerseNumber":16,"Text":"Bese ngempela nina ngosuku lokuvuka kwabafileyo niyavuswa"},{"SurahNumber":23,"VerseNumber":17,"Text":"Futhi ngempela ngaphezu kwenu sazidala izindlela eziyisikhombisa (amazulu ayisikhombisa) futhi akuyikhona ukuthi indalo asiyinakile"},{"SurahNumber":23,"VerseNumber":18,"Text":"Futhi sehlisela phansi amanzi (imvula) evela esibhakabhakeni ngendlela efanele sabe sesiyizinzisa emhlabathini futhi ngempela sinawo amandla okuyiqeda (imvula)"},{"SurahNumber":23,"VerseNumber":19,"Text":"Ngakho-ke sanikhulisela ngayo izivande zamasundu nezamagilebhisi, okwenu lapho phakathi yizithelo eziningi futhi enizidlelayo kuzona"},{"SurahNumber":23,"VerseNumber":20,"Text":"Kanye nesihlahla esimila entabeni isinayi esiveza amafutha nesinongo kwabadlayo"},{"SurahNumber":23,"VerseNumber":21,"Text":"Futhi ngempela kunesifundo kunina ezinkomweni siniphuzisa kulokho okuseziswini zazo futhi okwenu kuzona inzuzo eningi kakhulu futhi nidle inyama yazo"},{"SurahNumber":23,"VerseNumber":22,"Text":"Futhi phezu kwazo naphezu kwemikhumbi niyathwalwa"},{"SurahNumber":23,"VerseNumber":23,"Text":"Futhi ngempela samthumela uNowa ebantwini bakhe wayesethi “Oh bantu bami! Khonzani uMvelinqangi aninaye omunye uMvelinqangi ngaphandle kwakhe, ngakube aninako yini ukwesaba na?”"},{"SurahNumber":23,"VerseNumber":24,"Text":"Kepha abaholi balabo abangazange bakholwe phakathi kwabantu bakhe bathi, “akayilutho ngaphandle kokuba ngumuntu ofana njengani nje ufisa ukuba ngaphezu kwenu, futhi ukube uMvelinqangi wayethanda wayezohlisela phansi izingelosi, asikaze sizwe ngalokhu ngisho nakobaba bethu basendulo”"},{"SurahNumber":23,"VerseNumber":25,"Text":"Yena akayilutho ngaphandle kokuba ngumuntu onokuhlanya nje ngakho-ke mbekezeleleni okwesikhashana"},{"SurahNumber":23,"VerseNumber":26,"Text":"(uNowa) wathi, “Nkosi yami ngelekelele ngenxa yokungiphika kwabo”"},{"SurahNumber":23,"VerseNumber":27,"Text":"Ngakho-ke sembula kuyena “akha umkhumbi ngaphambi kwamehlo ethu nangaphansi kwesambulo sethu ngakho- ke uma kufika impoqo (umyalelo) wethu amanzi aphuma kuhavini ngenisa kuwona (umkhumbi) zonke izinhlobonhlobo (zezilwane) ezingambili kanye nomndeni wakho ngaphandle kwalabo phakathi kwabo osekudlule izwi futhi ungakhulumi nami ngalabo abenza ukona ngempela bona bangabaminziswa”"},{"SurahNumber":23,"VerseNumber":28,"Text":"Ngakho-ke uma sewugibelile emkhunjini wena kanye nalabo abakanye nawe uze uthi, “udumo lungolukaMvelinqangi okunguyena owasisindisa abantwini abayizoni”"},{"SurahNumber":23,"VerseNumber":29,"Text":"Futhi uthi, “Nkosi yami ngehlisele endaweni yokwehlela ebusisekile futhi wena ungongcono kunabo bonke abehlisi”"},{"SurahNumber":23,"VerseNumber":30,"Text":"Ngempela kulokho kunezimpawu futhi ngasosonke isikhathi siyabavivinya (abantu)"},{"SurahNumber":23,"VerseNumber":31,"Text":"Sabe sesidala isizukulwane esisha emva kwabo"},{"SurahNumber":23,"VerseNumber":32,"Text":"Ngakho-ke sathumela phakathi kwabo isithunywa esiphuma phakathi kwabo ukuthi khonzani uMvelinqangi, aninaye omunye uMvelinqangi ngaphandle kwakhe, ngakube aninako yini ukwesaba na"},{"SurahNumber":23,"VerseNumber":33,"Text":"Futhi abaholi babantu bakhe labo abengakholwa futhi ababephika ukuhlangana empilweni ezayo futhi esabanika ubuntofontofo empilweni yalomhlaba bathi, “lona akayilutho ngaphandle kokuba ngumuntu nje ofana njengani odla kulokho nani enidla kukona futhi ophuza kulokho nani eniphuza kukona”"},{"SurahNumber":23,"VerseNumber":34,"Text":"Futhi uma nihlonipha umuntu ofana njengani ngempela nina ningabalahlekelweyo"},{"SurahNumber":23,"VerseNumber":35,"Text":"Ngakube uyanethembisa yini ukuthi nina uma nifa futhi niba nguthuli namathambo niyovuswa (kabusha) na"},{"SurahNumber":23,"VerseNumber":36,"Text":"Kukude, kude le! Lokho enethenjiswa kona"},{"SurahNumber":23,"VerseNumber":37,"Text":"Akuyilutho ngaphandle kwempilo yethu yalomhlaba siyafa siphile futhi thina angeke sivuswe"},{"SurahNumber":23,"VerseNumber":38,"Text":"Akayilutho ngaphandle kokuba yindoda eqambela uMvelinqangi amanga futhi thina angeke simkholwe"},{"SurahNumber":23,"VerseNumber":39,"Text":"Wathi “Nkosi yami ngelekelele ngenxa yokuphika kwabo”"},{"SurahNumber":23,"VerseNumber":40,"Text":"Wathi “esikhathini esincane nje ngempela bazobe sebezisola”"},{"SurahNumber":23,"VerseNumber":41,"Text":"Ngakho-ke bathathwa ngumsindo ewesabekayo (isijeziso) sangempela sabe sesibenza ize leze ngakho-ke mabaqhele abantu abayizoni"},{"SurahNumber":23,"VerseNumber":42,"Text":"Sabe sesivusa ezinye izizukulwane emva kwabo"},{"SurahNumber":23,"VerseNumber":43,"Text":"Asikho isizwe esingasisheshisa isikhathi saso noma sisihlehlise"},{"SurahNumber":23,"VerseNumber":44,"Text":"Sabe sesithumela izithunywa zethu esinye emva kwesinye ngasosonke isikhathi uma isizwe sifikelwa isithunywa saso sasisiphika ngakho-ke salandelanisa abanye babo ngabanye futhi sabenza ukuthi babe ngumlando nesifunda ngakho-ke mabaqhele (mabaphele) abantu abangakholwa"},{"SurahNumber":23,"VerseNumber":45,"Text":"Sabe sesithumela uMose kanye nomfowabo u-Aroni nezimpawu zethu negunya elicacile"},{"SurahNumber":23,"VerseNumber":46,"Text":"KuFaro nabaholi bakhe ngakho-ke bazigqaja futhi babengabantu abaziphakamisileyo"},{"SurahNumber":23,"VerseNumber":47,"Text":"Base bethi “singakholelwa ebantwini ababili abafana njengathi kulapho abantu babo bobabili bethobela intando yethu na?”"},{"SurahNumber":23,"VerseNumber":48,"Text":"Ngakho-ke babaphika bobabili base bebangabanye balabo ababhujiswa"},{"SurahNumber":23,"VerseNumber":49,"Text":"Futhi ngempela samnikeza uMose incwadi ukuze baholeke"},{"SurahNumber":23,"VerseNumber":50,"Text":"Futhi sayenza indodana kaMariya kanye nonina ukuthi babenguphawu futhi bobabili sabanika indawo yokuhlala ephakeme yokuphumula eyigeleza amanzi"},{"SurahNumber":23,"VerseNumber":51,"Text":"Oh nina zithunywa! dlanini ezintweni ezinhle futhi nenze okuhle okulungileyo ngempela mina ngiyisazi salokho enikwenzayo"},{"SurahNumber":23,"VerseNumber":52,"Text":"Futhi ngempela lesizwe senu yisizwe esisodwa futhi mina ngiyiNkosi yenu ngakho-ke ngesabeni"},{"SurahNumber":23,"VerseNumber":53,"Text":"Kepha balehlukanisa udaba lwabo phakathi kwabo (kwaba noqhekeko) babangamaqembu, wonke amaqembu akuthokozela lokho ayekukona"},{"SurahNumber":23,"VerseNumber":54,"Text":"Ngakho-ke bayeke besephutheni ekudukeni kuze kube yisikhathi (esinqunyiweyo)"},{"SurahNumber":23,"VerseNumber":55,"Text":"Ngakube bacabanga ukuthi sibandisela ingcebo nabantwana"},{"SurahNumber":23,"VerseNumber":56,"Text":"Sibasheshisela ezintweni ezinhle?, kepha ababoni"},{"SurahNumber":23,"VerseNumber":57,"Text":"Ngempela labo abahlala besovalweni ngenxa yokwesaba iNkosi yabo"},{"SurahNumber":23,"VerseNumber":58,"Text":"Kanye nalabo abakholelwa emavesini eNkosi yabo"},{"SurahNumber":23,"VerseNumber":59,"Text":"Kanye nalabo abangayenzeli iNkosi yabo abahlanganyeli ekuyikhonzeni"},{"SurahNumber":23,"VerseNumber":60,"Text":"Kanye nalabo abaphanayo ngalokho abaphana ngakho kulapho izinhliziyo zabo zigcwele ukwesaba ukuthi bona baqinisekile ukubuyela eNkosini yabo"},{"SurahNumber":23,"VerseNumber":61,"Text":"Bayilabo abaphuthuma emisebenzini emihle futhi bona bayancintisana ngayo"},{"SurahNumber":23,"VerseNumber":62,"Text":"Futhi umphefumulo asiwethwesi umthwalo ongaphezu kwamandla awo ngaphandle kokuwulingene futhi kuthina kunencwadi ekhuluma iqiniso futhi bona abenziwa okungenabulungiswa"},{"SurahNumber":23,"VerseNumber":63,"Text":"Kepha izinhliziyo zabo zimboziwe mayelana nalokhu futhi okwabo izenzo ezingale kwalokho bona abakwenzayo"},{"SurahNumber":23,"VerseNumber":64,"Text":"Kuze kube yilapho sibabamba ngesijeziso labo abaphila impilo entofontofo phakathi kwabo bheka! Bona bayazehlisa bayakhala bacela usizo"},{"SurahNumber":23,"VerseNumber":65,"Text":"Musani ukukhala namhlanje ngempela nina aninasizo oluvela kuthina"},{"SurahNumber":23,"VerseNumber":66,"Text":"Ngaphambilini nanifundelwa amavesi ami kepha nanijwayele ukuwafulathela ngezithende zenu"},{"SurahNumber":23,"VerseNumber":67,"Text":"Ngokuziqhenya nichitha ubusuku nikhuluma okubi ngawo"},{"SurahNumber":23,"VerseNumber":68,"Text":"Ngakube abadlinzi yini ngezwi na? Noma ngakube kwabafikela lokho okungazange kufike kobaba babo basendulo yini na"},{"SurahNumber":23,"VerseNumber":69,"Text":"Noma ngakube abazange basazi yini isithunywa sabo ukuthi bangaze basiphike na"},{"SurahNumber":23,"VerseNumber":70,"Text":"Noma bakhuluma ngaso bathi siyahlanya na? Kepha sabafikela neqiniso futhi iningi labo liyalizonda iqiniso"},{"SurahNumber":23,"VerseNumber":71,"Text":"Futhi uma iqiniso (u-Allah) lingalandela izifiso zabo, amazulu nomhlaba kwakuzokonakala, nanoma ngabe ngubani okhona kuwona. Kepha sabanika isikhumbuzo sabo babe sebeyasifulathela isikhumbuzo sabo"},{"SurahNumber":23,"VerseNumber":72,"Text":"Noma ngakube ubacela umvuzo yini na? Kepha umvuzo weNkosi yakho muhle ungcono futhi yona ingcono kakhulu kunabo bonke abondli"},{"SurahNumber":23,"VerseNumber":73,"Text":"Futhi ngempela wena ubamemela endleleni eqondile"},{"SurahNumber":23,"VerseNumber":74,"Text":"Futhi ngempela labo abangakholelwa empilweni ezayo ngempela basekuphambukeni endleleni"},{"SurahNumber":23,"VerseNumber":75,"Text":"Futhi noma ngabe sasibe nomusa kubona futhi sayisusa inhlupheko abanayo ngempela babezoqhubeka nokona bephuphutheka"},{"SurahNumber":23,"VerseNumber":76,"Text":"Futhi ngempela sababamba ngesijeziso kepha abazange bazehlise eNkosini yabo futhi abazange bazithobe"},{"SurahNumber":23,"VerseNumber":77,"Text":"Kwaze kwaba yilapho sesibavulela isango lesijeziso esinzima kulapho bona bephelelwe yithemba lapho"},{"SurahNumber":23,"VerseNumber":78,"Text":"Futhi nguyena owanenzela amadlebe namehlo kanye nezinhliziyo, kuncane enikubongayo"},{"SurahNumber":23,"VerseNumber":79,"Text":"Futhi nguyena owanidalayo emhlabeni futhi niyoqoqelwa kuye"},{"SurahNumber":23,"VerseNumber":80,"Text":"Futhi nguyena ophilisayo nodala ukufa futhi kungokwakhe ukushintshana kobusuku nemini ngakube aninamqondo yini na"},{"SurahNumber":23,"VerseNumber":81,"Text":"Kepha bakusho okufana nalokho okwashiwo abasendulo"},{"SurahNumber":23,"VerseNumber":82,"Text":"Bathi, “uma sifile siwuthuli namathambo ngakube ngempela siyovuswa yini na?”"},{"SurahNumber":23,"VerseNumber":83,"Text":"Ngempela sethenjiswa lokhu thina kanye nabobaba bethu ngaphambilini lokhu akuyilutho ngaphandle kokuthi kuyizinganekwane zasendulo"},{"SurahNumber":23,"VerseNumber":84,"Text":"Ithi, “ungokabani umhlaba kanye nalabo abakuwo uma kungukuthi nina niyazi na?”"},{"SurahNumber":23,"VerseNumber":85,"Text":"Bayothi “ungokaMvelinqangi” ithi, “ngakube anikhumbuli yini na?”"},{"SurahNumber":23,"VerseNumber":86,"Text":"Ithi, “ngubani iNkosi yamazulu ayisikhombisa neNkosi yesihlalo sobukhosi esikhulu na?”"},{"SurahNumber":23,"VerseNumber":87,"Text":"Bayothi, “kungokukaMvelinqangi” ithi “ngakube animesabi yini uMvelinqangi na?”"},{"SurahNumber":23,"VerseNumber":88,"Text":"Ithi, “lowo esandleni sakhe okunombuso wezinto zonke futhi yena uyavikela akekho ongazivikela kuyena, uma kungukuthi nina niyazi”"},{"SurahNumber":23,"VerseNumber":89,"Text":"Bayothi, “kungokukaMvelinqangi” ithi, “ngakho-ke ngakube nididekile yini na?”"},{"SurahNumber":23,"VerseNumber":90,"Text":"Kepha sibalethele iqiniso futhi ngempela bona bangabaqambi bamanga"},{"SurahNumber":23,"VerseNumber":91,"Text":"UMvelinqangi akazange abe nendodana futhi akekho omunye uMvelinqangi okanye naye (ukube babebaningi oMvelinqangi) lowo nalowo Mvelinqangi ngempela wayezothatha akudalile futhi abanye babo babezozama ukunqoba abanye, odunyiswayo nguMvelinqangi ngaphezu kwako konke lokho abakuchazayo"},{"SurahNumber":23,"VerseNumber":92,"Text":"Uyisazi sokungabonwayo nokubonwayo uphakeme ngaphezu kwako konke lokho abamenzela ngako abahlanganyeli ekumkhonzeni (izithixo)"},{"SurahNumber":23,"VerseNumber":93,"Text":"Ithi, “Nkosi yami uma ungangikhombisa lokho abathenjiswe kona”"},{"SurahNumber":23,"VerseNumber":94,"Text":"Nkosi yami ungangibeki ebantwini abangalungile"},{"SurahNumber":23,"VerseNumber":95,"Text":"Futhi ngempela thina sinawo amandla okukukhombisa lokho esathembisa kona"},{"SurahNumber":23,"VerseNumber":96,"Text":"Vimba okubi ngalokho okuhle kakhulu, thina siyakwazi ukubedlula bonke lokho abakuchazayo"},{"SurahNumber":23,"VerseNumber":97,"Text":"Futhi ithi, “Nkosi yami ngifuna isiphephelo kuwena ekubalekeleni ububi bukasathane”"},{"SurahNumber":23,"VerseNumber":98,"Text":"Futhi ngifuna isiphephelo kuwena Nkosi yami hleze beze kumina"},{"SurahNumber":23,"VerseNumber":99,"Text":"Kuze kube yilapho oyedwa wabo efikelwa ukufa athi “Nkosi yami ngiphindisele emumva”"},{"SurahNumber":23,"VerseNumber":100,"Text":"Ukuze ngikwazi ukwenza okuhle kulokho engakushiya ngemumva, lutho! Igama nje kuphela alishoyo futhi ngemumva kwabo kunothango kuze kube usuku abayovuswa ngalo"},{"SurahNumber":23,"VerseNumber":101,"Text":"Kuyothi uma sekushawa icilongo akuyikuba khona ubuhlobo phakathi kwabo ngalolosuku futhi angeke babuzwe omunye ngomunye"},{"SurahNumber":23,"VerseNumber":102,"Text":"Ngakho-ke noma ngabe ngubani eziyosinda izikalo zakhe (zezenzo ezinhle) ngakho-ke labo bayilabo abaphumeleleyo"},{"SurahNumber":23,"VerseNumber":103,"Text":"Futhi noma ngabe ngubani eziyobalula izikalo zakhe (zezenzo ezinhle) ngakho-ke labo bayilabo abalahlekelwa imiphefumulo yabo bayohlala esihogweni ingunaphakade"},{"SurahNumber":23,"VerseNumber":104,"Text":"Umlilo uyoshisa ubuso babo futhi bona lapho phakathi bayokoniwa ubuhle"},{"SurahNumber":23,"VerseNumber":105,"Text":"Anizange yini nifundelwe amavesi ami kulapho nina naniwaphika na"},{"SurahNumber":23,"VerseNumber":106,"Text":"Bayothi, “Nkosi yethu kwasinqoba okubi (ukuhlupheka) kwethu futhi sasingabantu abadukile”"},{"SurahNumber":23,"VerseNumber":107,"Text":"Nkosi yethu sikhiphe kukona ngakho-ke uma siphindela kuyobe ngempela singabangalungile"},{"SurahNumber":23,"VerseNumber":108,"Text":"Uyothi (uMvelinqangi) salelani kusona futhi ningakhulumi nami"},{"SurahNumber":23,"VerseNumber":109,"Text":"Ngempela kwakuneqembu ezincekwini zami elathi, “Nkosi yethu sakholwa ngakho-ke sithethelele futhi yiba nomusa kuthina futhi wena ungongcono kunabo bonke abanomusa”"},{"SurahNumber":23,"VerseNumber":110,"Text":"Kepha nina nabenza inhlekisa kwaze kwaba yilapho benenza ukuthi nikhohlwe isikhumbuzo sami futhi nina nanibahleka"},{"SurahNumber":23,"VerseNumber":111,"Text":"Ngempela mina ngibanike umvuzo kulolusuku ngokubekezela kwabo ngempela bona bangabaphumeleleyo"},{"SurahNumber":23,"VerseNumber":112,"Text":"Uyothi, “Nahlala iminyaka emingaki emhlabeni na?”"},{"SurahNumber":23,"VerseNumber":113,"Text":"Bayothi, “sahlala usuku noma ingxenye yosuku ngakho-ke buza labo ababalayo”"},{"SurahNumber":23,"VerseNumber":114,"Text":"Uyothi, “anihlalanga ngaphandle kwesikhathi esincane ukube nje nina benazi”"},{"SurahNumber":23,"VerseNumber":115,"Text":"Ngakube nicabanga ukuthi sanidalela ubala nokuthi nina angeke nibuyiselwe kuthina na"},{"SurahNumber":23,"VerseNumber":116,"Text":"Ngakho-ke makaphakanyiswe uMvelinqangi iNkosi yeqiniso akekho omelwe ukukhonzwa ngaphandle kwakhe, iNkosi yesihlalo sobukhosi esihloniphekile"},{"SurahNumber":23,"VerseNumber":117,"Text":"Futhi noma ngabe ngubani omemeza omunye uNkulunkulu esikhundleni sikaMvelinqangi akanabufakazi ngalokho, ngakho-ke kuphela ukwehlulelwa kwakhe kuseNkosini yakhe ngempela izoni angeke ziphumelele"},{"SurahNumber":23,"VerseNumber":118,"Text":"Futhi ithi “Nkosi yami thethelela, yiba nomusa futhi wena ungongcono kunabo bonke abanomusa”"},{"SurahNumber":24,"VerseNumber":1,"Text":"(Lesi) yisahluko esasehlisela phansi sasenza sabayisibopho futhi sembulile kusona amavesi acacile ukuze nikhumbule"},{"SurahNumber":24,"VerseNumber":2,"Text":"Isiphingi sesifazane nesiphingi sesilisa bhaxabulani ngamunye wabo bobabili imivimbo eyikhulu, ningavumeli ukuthi nibe nesihe mayelana nabo bobabili esijezisweni senkolo kaMvelinqangi uma nina nikholelwa kuMvelinqangi nasosukwini lokugcina, futhi iqembu labakholwayo mabasibone isijeziso sabo bobabili"},{"SurahNumber":24,"VerseNumber":3,"Text":"Isiphingi sesilisa asishadi ngaphandle kokuthi sishade nesiphingi sesifazane noma isikhonzi sesithombe sesifazane nesiphingi sesifazane akekho oyoshada nabo bobabili ngaphandle kwesiphingi sesilisa nesikhonzi sesithombe sesilisa futhi kwenqatshelwe lokho kwabakholwayo"},{"SurahNumber":24,"VerseNumber":4,"Text":"Futhi labo ababeka icala abesifazane abamsulwa bese bengabalethi ofakazi abane ngakho-ke bashayeni imivimbo engamashumi ayisishiyagalombili futhi ningabemukeli ubufakazi babo futhi labo bangabangahloniphi"},{"SurahNumber":24,"VerseNumber":5,"Text":"Ngaphandle kwalabo abazisolayo emva kwalokho futhi benze izenzo ezinhle ezilungileyo ngakho-ke ngempela uMvelinqangi uyathethelela unomusa"},{"SurahNumber":24,"VerseNumber":6,"Text":"Futhi labo ababeka icala amakhosikazi abo futhi bengenabo ofakazi ngaphandle kwemiphefumulo yabo ngakho-ke makafakaze kane ngoMvelinqangi ngempela yena ungowalabo abakhuluma iqiniso"},{"SurahNumber":24,"VerseNumber":7,"Text":"Futhi okwesihlanu ukuthi isiqalekiso sikaMvelinqangi sibe phezu kwakhe uma engomunye wabaqamba amanga"},{"SurahNumber":24,"VerseNumber":8,"Text":"Futhi siyoqhelelaniswa naye owesifazane isijeziso uma efakaza ngoMvelinqangi izikhathi ezine ukuthi ngempela owesilisa ungowabaqamba amanga"},{"SurahNumber":24,"VerseNumber":9,"Text":"Futhi okwesihlanu ukuthi intukuthelo kaMvelinqangi ibe phezu kwakhe owesifazane uma (owesilisa) engowabakhuluma iqiniso"},{"SurahNumber":24,"VerseNumber":10,"Text":"Futhi ukube babungekho ububele bukaMvelinqangi phezu kwenu kanye nomusa wakhe futhi uMvelinqangi wemukela ukuzisola unobuhlakani"},{"SurahNumber":24,"VerseNumber":11,"Text":"Ngempela labo abeze namanga bayiqembu eliphuma phakathi kwenu ningakuthathi ngokuthi kuyinto embi kunina, kepha kona kungcono kunina kubona bonke abantu phakathi kwabo yilokho akusebenzele okuyisono. Futhi lowo phakathi kwabo onengxenye enkulu kukona okwakhe isijeziso esikhulu"},{"SurahNumber":24,"VerseNumber":12,"Text":"Kungani uma senikuzwile lokho abakholwayo besilisa nabesifazane bangabacabangeli okuhle abantu babo futhi bathi, “lokhu kungamanga acacile yini na?”"},{"SurahNumber":24,"VerseNumber":13,"Text":"Kungani bengalethanga kuyena ofakazi abane na? Ngakho-ke uma bengabalethi ofakazi kusho ukuthi bona kuMvelinqang bangabaqambi bamanga"},{"SurahNumber":24,"VerseNumber":14,"Text":"Futhi ukube babungekho ububele bukaMvelinqangi phezu kwenu nomusa wakhe kulomhlaba nasempilweni ezayo ngempela isijeziso esikhulu sasizonithinta ngenxa yalokho enikushilo"},{"SurahNumber":24,"VerseNumber":15,"Text":"Khumbula ngenkathi nikwemukela ngezilimi zenu futhi nikhuluma ngemilomo yenu lokho eningenalwazi ngakho nikuthatha njengento elula kulapho kuMvelinqangi kuyinto enkulu"},{"SurahNumber":24,"VerseNumber":16,"Text":"Futhi kwenziwa yini ngenkathi nikuzwa nithi “Akusifanele ukuthi singakhuluma ngalokhu, udumo lungolwakho (Mvelinqangi) lokhu kuyisihlebo esikhulu”"},{"SurahNumber":24,"VerseNumber":17,"Text":"UMvelinqangi uyaniyala ngokuthi ningaphindeli kokufana nako uma kungukuthi nina ningamakholwa"},{"SurahNumber":24,"VerseNumber":18,"Text":"FuthiuMvelinqangiuyanicaciselaamavesi, futhiuMvelinqangi uyazi unobuhlakani"},{"SurahNumber":24,"VerseNumber":19,"Text":"Ngempela labo abathanda ukudlulisela okubi kulabo abakholwayo okwabo yisijeziso esibuhlungu kulomhlaba nasempilweni ezayo futhi uMvelinqangi uyazi nina anazi"},{"SurahNumber":24,"VerseNumber":20,"Text":"Futhi ukube babungekho ububele bukaMvelinqangi phezu kwenu kanye nomusa wakhe, futhi uMvelinqangi umnene unesihawu"},{"SurahNumber":24,"VerseNumber":21,"Text":"Oh nina enikholwayo! ningazilandeli izinyathelo zikasathane futhi noma ngabe ngubani olandela izinyathelo zikasathane ngakho-ke ngempela yena wenza okubi nokungalungile futhi ukube babungekho ububele bukaMvelinqangi phezu kwenu nomusa wakhe, akekho ngisho noyedwa wenu owayezobamsulwa, kepha uMvelinqangi wenza noma ngabe ngubani amthandayo ukuthi abemsulwa futhi uMvelinqangi uyezwa uyazi"},{"SurahNumber":24,"VerseNumber":22,"Text":"Futhi abangafungi labo abanikwe ububele phakathi kwenu nengcebo ukuthi bangabanika (usizo) abayizihlobo, abampofu kanye nabashiya amakhaya abo baye endleleni kaMvelinqangi kufanele bathethelele futhi bakhohlwe anithandi yini ukuthi uMvelinqangi anithethelele na? Futhi uMvelinqangi uyathethelela unesihawu"},{"SurahNumber":24,"VerseNumber":23,"Text":"Abesifazane ababi bangabamadoda amabi, futhi amadoda amabi angabesifazane ababi, futhi abesifazane abahle bangabangamadoda\tamahle,\tfuthi\tamadoda\tamahle angabesifazane abahle"},{"SurahNumber":24,"VerseNumber":24,"Text":"Ngosuku lapho izilimi zabo, izingalo zabo kanye nezinyawo zaboziyobezifakazamaqondananabomayelananababekwenza"},{"SurahNumber":24,"VerseNumber":25,"Text":"Ngosuku lapho uMvelinqangi eyobakhokhela umvuzo wabo oyiqiniso ngokugcwele futhi bayokwazi ukuthi uMvelinqangi uyiqiniso elicacile"},{"SurahNumber":24,"VerseNumber":26,"Text":"Amagama amabi angawamadoda (noma angawabantu ababi) nabantu ababi bangabamagama amabi, namagama amahle angawabantu abahle nabantu abahle bangabamagama amahle, labo bamsulwa kulokho abakushoyo okwabo yintethelelo nesabelo esihloniphekile"},{"SurahNumber":24,"VerseNumber":27,"Text":"Oh nina enikholwayo! ningabongena ezindlini ekungeyizona izindlu zenu kuze kube nicela imvume yokungeni futhi nibingelele izihlali zazo, lokho kungcono kunina ukuze mhlawumbe nikhumbule"},{"SurahNumber":24,"VerseNumber":28,"Text":"Uma ningafici ngisho noyedwa phakathi (ezindlini) ngakho- ke ningangeni kuzona kuze kube ninikezwa imvume (yokungena) futhi uma kuthiwa kunina phindelani emumva phindelani emumva phindelani lokho kumsulwa kakhulu kunina futhi uMvelinqangi uyazi ngalokho enikwenzayo"},{"SurahNumber":24,"VerseNumber":29,"Text":"Akusilona icala kunina ukungena ezindlini ekungahlalwa kuzona ekunezinto zenu khona, futhi uMvelinqangi uyakwazi lokho enikuvezayo kanye nalokho enikufihlayo"},{"SurahNumber":24,"VerseNumber":30,"Text":"Batshele abakholwayo besilisa ukuthi abazothise amehlo abo futhi bagcine izitho zabo zomzimba zangasese, lokho kumsulwa kakhulu kubona, ngempela uMvelinqangi uyazi ngalokho abakwenzayo"},{"SurahNumber":24,"VerseNumber":31,"Text":"Futhi batshele abakholwayo besifazane ukuthi abazothise amehlo abo futhi bagcine izitho zabo zomzimba zangasese futhi bangabuvezi ubuhle babo ngaphandle kwalokho okuvelayo kubona futhi mabamboze imiqala yabo kuze kufinyelele ezifubeni zabo futhi mabangabuvezi ubuhle babo ngaphandle kokubuveza kubayeni babo noma koyise noma koyise babayeni babo noma emadodaneni abo noma emadodaneni abayeni babo noma kubafowabo noma emadodaneni abafowabo noma emadodaneni o d a d e w a b o noma kwabesifazane babo noma kulabo abasezandleni zabo abesifazane ezingakwezokudla noma abalandeli abantu besilisa abangenayo imizwa ngomuntu wesifazane noma ezinganeni ezingazi lutho ngezitho zomzimba zangasese zabesifazane futhi mabangahambi ngezinyawo zabo ngendlela ezokwenza ukuthi kuzwakale lokho abakufihlile ebuhleni babo futhi nonke nina makholwa phendukelani kuMvelinqangi ukuze niphumelele"},{"SurahNumber":24,"VerseNumber":32,"Text":"Futhi shadani nalabo phakathi kwenu abangashadile nabalungileyo ezincekwini zenu kanye nezisebenzi zenu zesifazane, uma bempofu uzobanothisa uMvelinqangi ngomusa wakhe futhi uMvelinqangi ungamele konke uyisazi"},{"SurahNumber":24,"VerseNumber":33,"Text":"Futhi labo abangazitholi izindlela zokushada mabazigcine bemsulwa kuze kube uMvelinqangi uyabanothisa ngomusa wakhe futhi labo phakathi kwalabo abasezandleni zenu zangakwezokudla (izigqila) uma zifuna umbhalo (wokukhululeka kwazo) zibhaleleni futhi uma nibubona ubuhle kuzona zipheni engcebweni okuyiyona uMvelinqangi anipha kuyona futhi ningaziphoqeleli izigqila zenu ezingamantombazane ebufebeni, uma zifisa ukuhlala zimsulwa ukuze zizuze izinto zempilo yalomhlaba futhi noma ngabe ngubani oziphoqelelayo izigqila eziyisifazane ngakho- ke ngempela uMvelinqangi emva kokuphoqelelwa kwazo izigqila zabesifazane uyathethelela unesihawu"},{"SurahNumber":24,"VerseNumber":34,"Text":"Futhi ngempela sawehlisela phansi kunina amavesi acacile kanye nesibonelo kulabo asebadlula ngaphambilini kwenu kanye nokukhuzwa kwalabo abesaba uMvelinqangi"},{"SurahNumber":24,"VerseNumber":35,"Text":"UMvelinqangi ungukukhanya kwamazulu nomhlaba umfanekiso wokukhanya kwakhe kunjengengosi ekukhanya kuyo isibani (isibani esisengilazini), ingilazi efana nenkanyezi ecwazimulayo ngokugqamile sokhelwe esihlahleni esibusiswe, somhlwathi (som uOlivi) kungesisona saseMpumalanga futhi kungesisona saseNtshonalanga amafutha aso acishe akhanye futhi nakuba umlilo ungawathinti ukukhanya phezu kokukhanya, uMvelinqangi uholela ekukhanyeni kwakhe noma ngabe ngubani amthandayo futhi uMvelinqangi wenzela abantu izibonelo futhi uMvelinqangi uyisazi sazo zonke izinto"},{"SurahNumber":24,"VerseNumber":36,"Text":"Ezindlini uMvelinqangi anikeza igunya ukuba ziphakanyiswe futhi kukhunjulwe igama lakhe kuzona, bamdumisa ekuseni nakusihlwa"},{"SurahNumber":24,"VerseNumber":37,"Text":"Abantu abangaphanjukiswa ukuhweba nokuthengisa enkumbulweni kaMvelinqangi nasekwenzeni umthandazo nasekukhokheni izakaah (ebantwini abampofu) basaba usuku okuyophendulwa ngalo izinhliziyo namehlo"},{"SurahNumber":24,"VerseNumber":38,"Text":"Ukuze uMvelinqangi abanike umvuzo omuhle kakhulu wakona konke lokho ababekwenza futhi abandisele emseni wakhe futhi uMvelinqangi wabela noma ngabe ngubani amthandayo ngaphandle kwesilinganiso"},{"SurahNumber":24,"VerseNumber":39,"Text":"Futhi labo abangakholwanga, imisebenzi yabo injengenkohliso yasogwadule lapho kuvela emehlweni omuntu ohambayo okungathi amachibi amanzi kube kungekho lutho, onxaniwe ucabanga ukuthi ngamanzi kuze kube yilapho uma efika eduze kwayo (inkohliso) angatholi lutho kepha athole uMvelinqangi ekanye naye bese emkhokhela okungokwakhe futhi uMvelinqangi uyashesha ekwahluleleni"},{"SurahNumber":24,"VerseNumber":40,"Text":"Noma njengobumnyama olwandle olujulile lapho embozwa khona ngamagagasi ngaphezulu kwamagagasi kunamafu amnyama amanye awo angaphezu kwamanye uma elula isandla sakhe kusala kancane angasiboni futhi noma ngabe ngubani uMvelinqangi angamenzeli ukukhanya angeke aze abenako ukukhanya"},{"SurahNumber":24,"VerseNumber":41,"Text":"Awuboni yini ukuthi uMvelinqangi udunyiswa yibona bonke abasemazulwini nabasemhlabeni kanye nezinyoni ezinamaphiko alulekile na? Konke kuyawazi umthandazo wakhe nendumiso yakhe futhi uMvelinqangi uyisazi saloko abakwenzayo"},{"SurahNumber":24,"VerseNumber":42,"Text":"Futhi ungokaMvelinqangi umbuso wamazulu nomhlaba futhi ikuMvelinqangi lapho kuyophindelwa khona"},{"SurahNumber":24,"VerseNumber":43,"Text":"Awuboni yini ukuthi uMvelinqangi uyawahambisa amafu bese eyawaqoqaawanqwabelendawonyebeseubonaimvulaiphuma phakathi kuwona na? Futhi wehlisela phansi okuphuma esibhakabhakeni okuyizintaba (zamafu) okuphuma kuzona isichotho ashaya ngaso noma ngabe ngubani amthandayo futhi asiqhelelanise kunanoma ngabe ngubani amthandayo. Ukushaya kombani kucishe kuthathe ukubona"},{"SurahNumber":24,"VerseNumber":44,"Text":"UMvelinqangi wenza ukuthi ubusuku nemini buguquguquke ngempela kuloko kunesifundo ebantwini ababonayo"},{"SurahNumber":24,"VerseNumber":45,"Text":"Futhi uMvelinqangi wadala zonke izidalwa ezinyakazayo ngamanzi ezinye zazo yilezo ezikhasa ngezisu zazo futhi ezinye zazo yilezo ezihamba ngezinyawo ezimbili, ezinye zazo yilezo ezihamba ngezine. UMvelinqangi udala lokho akuthandayo, ngempela uMvelinqangi uyakwazi ukwenza zonke izinto"},{"SurahNumber":24,"VerseNumber":46,"Text":"Ngempela sawembula amavesi acacile futhi uMvelinqangi uholela endleleni eqondile noma ngabe ngubani amthandayo"},{"SurahNumber":24,"VerseNumber":47,"Text":"Futhi bathi, “sakholwa kuMvelinqangi nasesithunyweni futhi sahlonipha” ingxenye phakathi kwabo yabe seyiyafulathela emva kwalokho futhi labo abayibona abakholwayo"},{"SurahNumber":24,"VerseNumber":48,"Text":"Futhi uma bemenyelwa kuMvelinqangi nasesithunyweni sakhe ukuze ehlulele phakathi kwabo bheka! Ingxenye yabo iphendukela emumva"},{"SurahNumber":24,"VerseNumber":49,"Text":"Uma iqiniso lingasohlangothini lwabo bazoza kuyena ngokuzinikela"},{"SurahNumber":24,"VerseNumber":50,"Text":"Ngakube ezinhliziyweni zabo kunesifo na? Noma ngakube basekungabazeni yini na? Noma besaba ukuthi uMvelinqangi nesithunywa sakhe bangase bangabi nobulungiswa kubona, Qha yibona uqobo abayizoni"},{"SurahNumber":24,"VerseNumber":51,"Text":"Kuphela okwakushiwo abakholwayo uma bemenyelwa kuMvelinqangi nasesithunyweni sakhe ukuze ehlulele phakathi kwabo ukuthi bathi, “sizwile futhi salalela futhi labo bayilabo abaphumelelayo”"},{"SurahNumber":24,"VerseNumber":52,"Text":"Futhi noma ngabe ngubani ohlonipha uMvelinqangi nesithunywa sakhe futhi esaba uMvelinqangi futhi egwema okubi kuyena ngakho-ke labo bayilabo abaphumeleleyo"},{"SurahNumber":24,"VerseNumber":53,"Text":"Futhi bafunga ngoMvelinqangi izifungo zabo ezinzima, bathi uma ubaphoqa bazophuma ithi, “musani ukufunga inhlonipho yenu iyaziwa ngempela uMvelinqangi wazi kabanzi ngalokho enikwenzayo”"},{"SurahNumber":24,"VerseNumber":54,"Text":"Ithi, “hloniphani uMvelinqangi futhi nihloniphe isithunywa kepha uma nifulathela kuphela okwaso ngumthwalo obekwe kusona futhi okwenu ngumthwalo obekwe phezu kwenu futhi uma nisihlonipha (isithunywa) niyobe niholeke ngendlela eqondile futhi awukho umsebenzi ophezu kwesithunywa ngaphandle kokudlulisela umyalezo ngendlela ecacile"},{"SurahNumber":24,"VerseNumber":55,"Text":"UMvelinqangi wathembisa labo phakathi kwenu abakholwa futhi abenza izenzo ezinhle ezilungileyo ukuthi uzobenza babengabaholi emhlabeni njengoba wabenza babangabaholi laboababengaphambilinikwabofuthingempelaabasimamisele inkolo yabo okuyiyona abakhethela yona futhi ngempela uyobashintshela ngokuphepha emva kokwesaba kwabo mabangikhonze bangangenzeli ngalutho abahlanganyeli ekungikhonzeni futhi noma ngabe ngubani ongakholwa emva kwalokho ngakho-ke labo bayizephula mthetho"},{"SurahNumber":24,"VerseNumber":56,"Text":"Futhi yenzani umthandazo nikhokhe izakaah kwabampofu futhi nihloniphe isithunywa ukuze nithole umusa"},{"SurahNumber":24,"VerseNumber":57,"Text":"Ningacabangi ukuthi labo abangakholwa bangaphunyula emhlabeni futhi indawo yabo yokuhlala ngumlilo futhi sibi leso siphetho"},{"SurahNumber":24,"VerseNumber":58,"Text":"Oh nina enikholwayo! Labo abasezandleni zenu zangakwezokudla (izigqila) kanye nalabo abangakathombi mabacele imvume kunina ezikhathi ezintathu ngaphambi komthandazo wasekuseni nangesikhathi nikhumula izingubo zenu ntambama nangemumva komthandazo wakusihlwa (lezi) yizikhathi ezintathu zenu zokuba nibe nodwa, ngezinye izikhathi ngaphandle kwalezi alikho icala kunina nakubona uma behamba phakathi kwenu abanye benu besiza abanye, kanjalo-ke uMvelinqangi uyanicacisela amavesi futhi uMvelinqangi ungowaziyo onobuhlakani"},{"SurahNumber":24,"VerseNumber":59,"Text":"Futhi uma izingane phakathi kwenu sezithomba mazicele imvume njengoba bacela imvume labo ababengaphambilini kwabo, kanjalo uMvelinqangi unenzela acace amavesi akhe futhi uMvelinqangi ungowaziyo onobuhlakani"},{"SurahNumber":24,"VerseNumber":60,"Text":"Futhi abesifazane asebaphelelwa yisikhathi sokuthola abantwana labo abangasathembi ukuthi bangashada ngakho- ke alikho icala kubona abesifazane uma bekhumula izingubo zabo hhayi ngendlela eveza ubuhle babo kepha uma beyeka (ukukhumula izingubo zabo) kungcono kubona futhi uMvelinqangi uyezwa uyazi"},{"SurahNumber":24,"VerseNumber":61,"Text":"Alikho icala phezu komuntu oyimpumputhe naphezu komuntu oxhugayo futhi alikho icala phezu komuntu ogulayo naphezu kwenu uma nidla ezindlini zenu noma ezindlini zoyihlo noma ezindlini zabomama benu noma ezindlini zabafowenu noma ezindlini zabodadewenu noma ezindlini zabafowabo kayihlo noma ezindlini zabodadewabo koyihlo noma ezindlini zabomalume benu noma ezindlini zabodadewabo kamama wakho noma lezo eninezihluthulelo zazo noma zabangane benu. Asikho kunina isono uma nidla ndawonye noma ngokwehlukana ngakho-ke uma ningena ezindlini bingelelani ngesibingelelo esivela kuMvelinqangi esibusisekile esihle kanjalo uMvelinqangi unenzela acace amavesi ukuze mhlawumbe nibe nomqondo"},{"SurahNumber":24,"VerseNumber":62,"Text":"Abangamakholwa yilabo kuphela abakholwa kuMvelinqangi nesithunywa sakhe futhi okuthi uma bekanye naso odabeni oluthize bangahambi kuze kube yilapho becela imvume kusona. Ngempela labo abacela imvume kuwena labo bangabakholwayo kuMvelinqangi nesithunywa sakhe ngakho- ke uma becela imvume kuwena mayelana nolunye lwezindaba zabo ngakho-ke nikeza imvume noma ngabe ngubani omthandayo phakathi kwabo futhi ubacelele intethelelo kuMvelinqangi, ngempela uMvelinqangi ungothethelelayo unesihawu"},{"SurahNumber":24,"VerseNumber":63,"Text":"Ningenzi ukumemeza kwesithunywa phakathi kwenu njengokumemeza kwabanye benu abanye, ngempela uMvelinqangi uyabazi labo abaphumayo phakathi kwenu bezifihla. Ngakho-ke mabaqaphele labo abaphambana nomthetho waso hleze behlelwe okubi noma behlelwe yisijeziso esibuhlungu"},{"SurahNumber":24,"VerseNumber":64,"Text":"Ngempela kungokukaMvelinqangi noma ngabe yini esemazulwini nasemhlabeni ngempela uyasazi isimo senu nosuku abayobuyiselwa ngalo kuyena bese ebatshela ngalokho ababekwenza futhi uMvelinqangi uyisazi sazo zonke izinto"},{"SurahNumber":25,"VerseNumber":1,"Text":"Uyingcwele lowo owehlisela phansi isimo sokunquma phezu kwenceku yakhe ukuze ibe ngumxwayisi ezizweni"},{"SurahNumber":25,"VerseNumber":2,"Text":"Okunguyena okungowakhe umbuso wamazulu nomhlaba futhi ongakaze abe nendodana futhi ongenaye umhlanganyeli embusweni futhi wadala zonke izinto wazilinganisa ngendlela ezifaneleke ngayo"},{"SurahNumber":25,"VerseNumber":3,"Text":"Futhi bazithathela abanye onkulunkulu esikhundleni sakhe abangakwazi ukudala lutho kulapho bona bedaliwe futhi bona uqobo lwabo abanalutho olulimazayo futhi abanalutho oluyinzuzo futhi abakwazi ukudala ukufa nokupha impilo nokuvusa (abafileyo)"},{"SurahNumber":25,"VerseNumber":4,"Text":"Futhi labo abangakholwanga bathi, “lokhu akuyilutho ngaphandle kwamanga awaqambile futhi abanye abantu bamelekelela kuwo ngakho-ke ngempela baveze okungenabulungiswa nokungaimanga”"},{"SurahNumber":25,"VerseNumber":5,"Text":"Futhi bathi, “yizinganekwane zasendulo azibhale phansi ngakho-ke uyabizelwa zona ekuseni nakusihlwa”"},{"SurahNumber":25,"VerseNumber":6,"Text":"Ithi, “uyehlisele phansi lowo owazi imfihlo emazulwini nasemhlabeni ngempela yena ngasosonke isikhathi uyathethelela unesihawu”"},{"SurahNumber":25,"VerseNumber":7,"Text":"Futhi bathi, “kungani lesisithunywa sidla ukudla futhi siyahamba siya ezitolo na? Kungani kungehliselwanga phansi kusona ingelosi ukuze ibe ngumxwayisi kanye naso”"},{"SurahNumber":25,"VerseNumber":8,"Text":"Noma anikezwe ingcebo noma abe nesivande adla kusona futhi abayizoni bathi “anilandeli lutho ngaphandle komuntu olunjiwe”"},{"SurahNumber":25,"VerseNumber":9,"Text":"Bheka ukuthi bakwenzela kanjani izibonelo base beyaduka bangakwazi ukuyifumana indlela"},{"SurahNumber":25,"VerseNumber":10,"Text":"Uyingcwele lowo othi uma ethanda akubekele okungcono kunalokho – izivande okugeleza ngaphansi kwazo imifula futhi uzokubekela izindlu ezinkulu zobukhosi"},{"SurahNumber":25,"VerseNumber":11,"Text":"Kepha bayaliphika ihora futhi noma ngabe nguba oliphikayo ihora simlungiselele umlilo ovuthayo"},{"SurahNumber":25,"VerseNumber":12,"Text":"Uma ubabona (umlilo) besendaweni ekude bayokuzwa ulaka olukhulu nokubhonga kwawo"},{"SurahNumber":25,"VerseNumber":13,"Text":"Futhi uma bephonswa endaweni encane ngobubanzi lapho phakathi beboshwe ngamaketango bayokhalela ukubhujiswa lapho"},{"SurahNumber":25,"VerseNumber":14,"Text":"Musani namhlanje ukukhalela ukubhujiswa okukodwa kepha khalelani ukubhujiswa okuningi"},{"SurahNumber":25,"VerseNumber":15,"Text":"Ithi, “ngakubelokhokungcononomaisivandesangunaphakade okuyisona esathenjiswa abagwema okubi na? Lokho ngumvuzo nesiphetho sabo”"},{"SurahNumber":25,"VerseNumber":16,"Text":"Okwabo lapho phakathi kuyoba yikona konke lokho abakufisayo, bayohlalakhonaingunaphakade, lesiyisethembiso ukugcwaliseka kwaso kuseNkosini yakho"},{"SurahNumber":25,"VerseNumber":17,"Text":"Futhi ngosuku lapho eyobaqoqa ngalo kanye nalokho abakukhonzayo esikhundleni sikaMvelinqangi bese ethi, “ngakube nina naziphambukisa yini lezizinceku zami noma zona zaziphambukela ngokwazo endleleni na?”"},{"SurahNumber":25,"VerseNumber":18,"Text":"Bayothi, “udumo malube kuwe! Kwakungasifanele ukuthi sithathe abanye abavikeli esikhundleni sakho kepha wena wabenza ukuthi bazithokozise kanye noyise kwaze kwaba yilapho bekhohlwa isexwayiso base bebangabantu abalahlekileyo”"},{"SurahNumber":25,"VerseNumber":19,"Text":"Ngakho-ke bazokubiza ngamanga konke lokho enikushoyo bese ningabe nisakwazi ukuqhelelana (nesijeziso) futhi ningalutholi usizo futhi noma ngabe ngubani phakathi kwenu ongenabulungiswa simzwisa isijeziso esikhulu"},{"SurahNumber":25,"VerseNumber":20,"Text":"Futhi asizange sithumele ngaphambilini kwakho isithunywa ngaphandle kokuthi zona zazikudla ukudla futhi ziya ezitolo futhi sabenza abanye benu ukuba yizilingo kwabanye, ngakube nizobekezela yini na? futhi iNkosi yakho ngasosonke isikhathi ibhekile"}]}