{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":67,"VerseNumber":1,"Text":"Vakakomborerwa ndeavo mumaoko avo mune humambo wese. Uye vanokwanisa kuita zvinhu zvose (Vane masimba pamusoro pezvinhu zvose)"},{"SurahNumber":67,"VerseNumber":2,"Text":"Avo vakasika rufu neupenyu kuti vave vanokuedzai kuti ndiani pakati penyu anemabasa akanaka. Uyezve ndivo samasimba ose, vane ruregerero rwese"},{"SurahNumber":67,"VerseNumber":3,"Text":"Avo vakasika matenga manomwe rimwe pamusoro perimwe. Uye haukwanisi kuona chakakanganiswa pazvisikwa zvaane tsitsi dzose. Dzokororazve kutarisa! “Uri kuona here kutsemuka?”"},{"SurahNumber":67,"VerseNumber":4,"Text":"Nokudaro dzokorora zvakare kutarisa! Asi maziso ako anodzoka kwauri anenyadzi uyezve aneta"},{"SurahNumber":67,"VerseNumber":5,"Text":"Uye zvirokwazvo, takashongedza denga repadyo nenyika nemarambi, uye takaaita marambi iwayo sezvombo kumaDhiyabhorosi, uye takavagadzirira marwadzo emoto unobvira"},{"SurahNumber":67,"VerseNumber":6,"Text":"Uye kune avo vasingatendi muna Tenzi vavo kune marwadzo eGehena, uye inzvimbo yokugara yakaipisisa"},{"SurahNumber":67,"VerseNumber":7,"Text":"Apo pavachakandwa imomo mariri vachanzwa kukweva mariri (kwakasimba) apo parinenge richifema apo richibvira"},{"SurahNumber":67,"VerseNumber":8,"Text":"Richasvika pakuda kuputsika nehasha. Nguva dzose chikwata pachinokandwa mariri, vachengetedzi varo vachabvunza: “Muyambiri haana kuuya kwamuri here?”"},{"SurahNumber":67,"VerseNumber":9,"Text":"Vachati: “Hongu, zvirokwazvo muyambiri akauya kwatiri, asi takamuramba tikati: ‘Allah havana kutumira pano pasi chimwe chinhu (mashoko), asi makarasika zvakanyanya.’”"},{"SurahNumber":67,"VerseNumber":10,"Text":"Uye vachati: “Dai takateerera kana kushandisa huchenjeri hwedu, taisazowanikwa muvanhu vekumoto!”"},{"SurahNumber":67,"VerseNumber":11,"Text":"Vachapupura zvitadzo zvavo. Nokudaro, ngavave kure vanhu vekumoto unobvira"},{"SurahNumber":67,"VerseNumber":12,"Text":"Zvirokwazvo, avo vanotya Tenzi vavo vakavanzika, vachawana ruregerero uye mubairo mukuru"},{"SurahNumber":67,"VerseNumber":13,"Text":"Uye taurai mashoko enyu muchizevezeve kana kuwaburitsa pachena, zvirokwazvo (Allah) vanoziva zvakanyanya izvo zviri muzvipfuva (zvevanhu)"},{"SurahNumber":67,"VerseNumber":14,"Text":"Havangazivi here ivo vari ivo vakasika? Uye ndivo vane tsitsi dzose, muzivi wezvose"},{"SurahNumber":67,"VerseNumber":15,"Text":"Ndivo vakaita kuti nyika ive inozvipira kwamuri (muchifamba nokugara pamusoro payo uye nekuirima), nokudaro fambai munzira dzayo uye idyai zvokudya zvayo. Uye kwavari ndiko kune kumutswa kwenyu"},{"SurahNumber":67,"VerseNumber":16,"Text":"Munogadzikana here kuti avo vari pamusoro pematenga (Allah) havaiiti nyika kuti inyure nemi, apo paino dengenyeka"},{"SurahNumber":67,"VerseNumber":17,"Text":"Kana kuti munogadzikana here kuti avo vari pamusoro pematenga havakwanisi kukutumirai kwamuri mhepo yakasimba? Nokudaro muchaziva kuti yambiro yangu yakaita sei"},{"SurahNumber":67,"VerseNumber":18,"Text":"Uye zvirokwazvo avo vaiva kumashure kwenyu vakaramba, nokudaro kwakaipa sei kuvaramba kwangu (chirango changu)"},{"SurahNumber":67,"VerseNumber":19,"Text":"Havaoni here shiri pamusoro pavo dzichitambanudza mapapiro adzo, nekumadzosa mukati? Hapana anodzitakura kunze kwamuzvina tsitsi dzose. Zvirokwazvo, ndivo muoni wezvose"},{"SurahNumber":67,"VerseNumber":20,"Text":"Ndiani kunze kune vane tsitsi dzose (Allah) vanokwanisa kuva masoja kwamuri kuti akubetserei? Vasingatendi hapana mavari kunze kwemumanyepo (munyengedzo)"},{"SurahNumber":67,"VerseNumber":21,"Text":"Ndiani angakupai imi (zvokushandisa, kudya) kana vakabata zvokudya (vakasakupai) zvavo? Asi vanoenderera mberi nekuzvitutumadza, uye nekutiza (kubva pachokwadi)"},{"SurahNumber":67,"VerseNumber":22,"Text":"Ndizvo here kuti uyo anofamba nechiso chake asingaoni, akatungamirirwa zvakanyanya kudarika uyo anofamba akatwasuka munzira yakatwasuka (Islaam)"},{"SurahNumber":67,"VerseNumber":23,"Text":"Iti: “Ndivo vakakusikai, uye vakakupai nzeve uye maziso uye nemoyo. Asi munotenda zvishoma.”"},{"SurahNumber":67,"VerseNumber":24,"Text":"Iti: “Ndivo vakakusikai munyika, uye kwavari muchaunganidzwa (muhupenyu hwamangwana).”"},{"SurahNumber":67,"VerseNumber":25,"Text":"Vanoti: “Ndiriniko pachauya vimbiso iyi (zuva rekutongwa) kana muchitaura chokwadi?”"},{"SurahNumber":67,"VerseNumber":26,"Text":"Iti (Muhammad (SAW)): “Zvirokwazvo, ruzivo rwuna Allah voga, uye zvirokwazvo ndiri muyambiri ari pachena.”"},{"SurahNumber":67,"VerseNumber":27,"Text":"Asi pavachaona (marwadzo eZuva Rokutongwa) achiuya, zviso zveavo vasingatendi zvichachinja zvoita zvitema uye zvichanzi: “Iyi ndiyo (vimbiso) yamaidana!”"},{"SurahNumber":67,"VerseNumber":28,"Text":"Iti (Muhammad (SAW)): “Ndiudzei! Kana Allah vakandiparadza neavo vandinavo, kana kuti votiitira tsitsi, ndiani achabatsira vasingatendi kubva kumarwadzo akaoma?”"},{"SurahNumber":67,"VerseNumber":29,"Text":"Iti (Muhammad (SAW)): “Ndivo vane tsitsi dzose (Allah), kwavari tinotenda, uye tinovimba navo. Nokudaro muchaziva kuti ndiani akarasika zviri pachena.”"},{"SurahNumber":67,"VerseNumber":30,"Text":"Iti (Muhammad (SAW)): “Ndiudzei! Kana mvura yenyu yose ikanyura, ndiani achakupai mvura inoyerera?”"},{"SurahNumber":68,"VerseNumber":1,"Text":"Noon. (Mashoko aya ndemamwe ezvishamiso zveQur’aan, uye hapana anoziva zvaanoreva kunze kwaAllah). (Ndinopika) nechinyoreso uye (ndinopika) neizvo zvazvinonyora (ngirozi) (mumabhuku emabasa evanhu)"},{"SurahNumber":68,"VerseNumber":2,"Text":"Iwe (Muhammad (SAW)) nenyasha dzaTenzi vako haupengi"},{"SurahNumber":68,"VerseNumber":3,"Text":"Uye zvirokwazvo, uchawana (Muhammad (SAW)) mubairo usingagumi"},{"SurahNumber":68,"VerseNumber":4,"Text":"Uye zvirokwazvo, (iwe Muhammad (SAW) ndiwe une tsika dzepamusoro-soro"},{"SurahNumber":68,"VerseNumber":5,"Text":"Uchawona uyezve vachawona"},{"SurahNumber":68,"VerseNumber":6,"Text":"Ndeupi pakati penyu asina kukwana (anopenga)"},{"SurahNumber":68,"VerseNumber":7,"Text":"Zvirokwazvo, Tenzi vako ndivo muzivi mukuru weavo vakarasika kubva munzira, uye ndivo muzivi mukuru wevari pagwara"},{"SurahNumber":68,"VerseNumber":8,"Text":"Nokudaro (iwe Muhammad (SAW)) usava unoteerera avo vanoramba (kutenda)"},{"SurahNumber":68,"VerseNumber":9,"Text":"Vanoshuvira kuti uve unonzwisisana navo (Panyaya dzechitendero). Nokudaro ivo vonzwisisana newe"},{"SurahNumber":68,"VerseNumber":10,"Text":"Uye (iwe Muhammad (SAW)) usava unoteerera wega wega ari Hallaaf Maheen (uyo anopika zvakanyanya achinyepa kana asina maturo)"},{"SurahNumber":68,"VerseNumber":11,"Text":"Uye mupomeri manyepo (munyeyi) anofamba nemakuhwa"},{"SurahNumber":68,"VerseNumber":12,"Text":"Uye mudziviriri wezvakanaka, mutyori wemutemo, mutadzi mukuru"},{"SurahNumber":68,"VerseNumber":13,"Text":"Uye ane utsinye pamusoro pazvo akazvarwa zvisiri pamutemo"},{"SurahNumber":68,"VerseNumber":14,"Text":"Anga akadaro nokuti anga aine hupfumi nevana"},{"SurahNumber":68,"VerseNumber":15,"Text":"Kana ndima dzedu dzichiverengwa (Qur’aan) kwaari anoti: “Ingano dzevanhu vakare!”"},{"SurahNumber":68,"VerseNumber":16,"Text":"Tichamuisa muchiso pamhuno"},{"SurahNumber":68,"VerseNumber":17,"Text":"Zvirokwazvo, tinovaedza semaedzero atakaita vanhu vebindu, pavakapika kukohwa michero mangwanani"},{"SurahNumber":68,"VerseNumber":18,"Text":"Vasina kuti: “Kana Allah vakatitendera (Inshaa Allaah).”"},{"SurahNumber":68,"VerseNumber":19,"Text":"Nokudaro wakapfuura napo muenzi (moto) kubva kuna Tenzi vako ivo vakarara"},{"SurahNumber":68,"VerseNumber":20,"Text":"Nokudaro (bindu) rakava dema sehusiku hutema"},{"SurahNumber":68,"VerseNumber":21,"Text":"Vakashevedzana mangwanani ngwanani"},{"SurahNumber":68,"VerseNumber":22,"Text":"Vachiti: “Endai kubindu renyu, kana muchida kukohwa michero.”"},{"SurahNumber":68,"VerseNumber":23,"Text":"Nokudaro vakasimuka vachitaura chinyararire nezwi riri pasi pasi"},{"SurahNumber":68,"VerseNumber":24,"Text":"Hakuna murombo achakupindirai mariri zuva ranhasi"},{"SurahNumber":68,"VerseNumber":25,"Text":"Uye vakaenda mangwanani nechinangwa chakasimba vachifunga kuti vane samba (rokunyima varombo michero)"},{"SurahNumber":68,"VerseNumber":26,"Text":"Asi pavakariwona (bindu) vakati: “Zvirokwazvo, tarasika.”"},{"SurahNumber":68,"VerseNumber":27,"Text":"Vakati: “Pamwe zvirokwazvo tiri kudzvinyirirwa (pamuchero)!”"},{"SurahNumber":68,"VerseNumber":28,"Text":"Akanaka pakati pavo akati: “Handina kukuudzai here kuti sei musingati kana Allah vachida (Inshaa Allaah)?”"},{"SurahNumber":68,"VerseNumber":29,"Text":"Vakati: “Rumbidzo ngadzive kuna Tenzi vedu. Zvirokwazvo, tanga tiri vatadzi.”"},{"SurahNumber":68,"VerseNumber":30,"Text":"Vakatendeukirana umwe neumwe pakati pavo vachipomerana"},{"SurahNumber":68,"VerseNumber":31,"Text":"Vakati: “Marwadzo kwatiri. Zvirokwazvo, tanga tiri vatadzi.”"},{"SurahNumber":68,"VerseNumber":32,"Text":"“Tinovimba kuti Tenzi vedu vachatipa rinani (bindu) kupfuura iri. Zvechokwadi, tinotendeukira kuna Tenzi vedu (tichishuvira zvakanaka neruregerero nemubairo muhupenyu unotevera).”"},{"SurahNumber":68,"VerseNumber":33,"Text":"Aya ndiwo marwadzo, asi zvirokwazvo marwadzo ehupenyu hwamangwana makuru dai henyu maiziva"},{"SurahNumber":68,"VerseNumber":34,"Text":"Zvirokwazvo, kuvatsvene kune mapindu akanaka kuna Tenzi vavo"},{"SurahNumber":68,"VerseNumber":35,"Text":"Tobata here maMuslim (vatendi) sevatadzi"},{"SurahNumber":68,"VerseNumber":36,"Text":"Mhaka yenyu ndeyeyi? Munotonga sei"},{"SurahNumber":68,"VerseNumber":37,"Text":"Kana kuti mune bhuku ramunodzidza mariri"},{"SurahNumber":68,"VerseNumber":38,"Text":"Kuti zvirokwazvo kwamuri mariri mune zvose zvamunosarudza"},{"SurahNumber":68,"VerseNumber":39,"Text":"Kana kuti mune mhiko kubva kwatiri, kusvika pazuva rokutongwa, kuti kwamuri kuchava zvamunotonga"},{"SurahNumber":68,"VerseNumber":40,"Text":"Vabvunzei: “Ndiani pakati pavo achamira pazviri?”"},{"SurahNumber":68,"VerseNumber":41,"Text":"“Kana kuti vane shamwari?” Nokudaro vasiyei vauye neshamwari dzavo kana vari pachokwadi"},{"SurahNumber":68,"VerseNumber":42,"Text":"(Rangarirai) zuva iro gumbo (raAllah) richaburitswa pachena, uye vachadanwa kuti vapfugame (pamberi paAllah), asi vachakundikana (avo vasinganamati kana kuti avo vasinganamati nemoyo wese)"},{"SurahNumber":68,"VerseNumber":43,"Text":"Maziso avo akadzikiswa uye nyadzi dzakavavhara, nokuti zvirokwazvo vaidanwa kuti vapfugame vari vatano (asi vaitadza kudaro)"},{"SurahNumber":68,"VerseNumber":44,"Text":"Saka ndisiyei neavo vanoramba Qur’aan iri. Tichavaranga zvishoma nezvishoma kubva kumativi avasingazivi"},{"SurahNumber":68,"VerseNumber":45,"Text":"Uye ndichavapa nguva. Zvirokwazvo, hurongwa hwangu hwakakura"},{"SurahNumber":68,"VerseNumber":46,"Text":"Kana kuti (iwe Muhammad (SAW)) uri kuvabvunza mubhadharo, nokudaro vakaomerwa nezvikwereti"},{"SurahNumber":68,"VerseNumber":47,"Text":"Kana kuti zvisingaonekwi zviri mumaoko avo kuti vazvinyore pasi"},{"SurahNumber":68,"VerseNumber":48,"Text":"Saka mirira nekutsungirira hurongwa hwaTenzi vako, uye usava unoita semuvakidzani wehove, paakachema (kwatiri) aine kushushikana kwakanyanya"},{"SurahNumber":68,"VerseNumber":49,"Text":"Dai dzisiri nyasha dzaTenzi vake dzakamusvikira, aisiiwa (mudumbu mehove), asi akanorutsirwa (akakandwa) kumahombe kombe achipomerwa mhosva"},{"SurahNumber":68,"VerseNumber":50,"Text":"Nokudaro Tenzi vake vakamusarudza uye vakamuita umwe wevatsvene"},{"SurahNumber":68,"VerseNumber":51,"Text":"Uye zvirokwazvo, avo vasingatendi vanoposa zvishoma kukuita kuti utsvedze nekuda kwemaziso avo (aneruvengo) apo pavanonzwa yeuchidzo (Qur’aan), uye vanoti: “Zvirokwazvo, (Muhammad (SAW)) munhu anopenga!”"},{"SurahNumber":68,"VerseNumber":52,"Text":"Asi hapana chiripo kunze kweyeuchidzo kuzvisikwa zvose (vanhu nemaJinn)"},{"SurahNumber":69,"VerseNumber":1,"Text":"Rechokwadi (Zuva rekutongwa)"},{"SurahNumber":69,"VerseNumber":2,"Text":"Chii chacho chechokwadi"},{"SurahNumber":69,"VerseNumber":3,"Text":"Uyezve chii chingakuite kuti uzive chechokwadi chacho kuti chii"},{"SurahNumber":69,"VerseNumber":4,"Text":"MaThamood nemaAad vakaramba Al-Qaari’ah (kusvika kwezuva rekutongwa)"},{"SurahNumber":69,"VerseNumber":5,"Text":"Vari semaThamood, vakaparadzwa neruzha rwakasimba"},{"SurahNumber":69,"VerseNumber":6,"Text":"Uye vari semaAad, vakaparadzwa nemhepo yakasimba"},{"SurahNumber":69,"VerseNumber":7,"Text":"Iyo yavakatarirwa (naAllah) kwehusiku hunomwe nemazuva masere achitevedzana, zvokuti waiona varume vakarara sekunge ingwanda dzemiti yemadheti"},{"SurahNumber":69,"VerseNumber":8,"Text":"Uri kuona here zvakasara zvavo"},{"SurahNumber":69,"VerseNumber":9,"Text":"Uye Farawo, neavo vaiva mushure make, uye nemaguta (evanhu vaLoti) akatsindikirwa vaiita zvitadzo"},{"SurahNumber":69,"VerseNumber":10,"Text":"Uye havana kuteerera mutumwa waTenzi vavo, nokudaro vakavapa marwadzo akaomarara"},{"SurahNumber":69,"VerseNumber":11,"Text":"Zvirokwazo, apo mvura payakapfachukira (mvura yaNowa), takakutakurai (imi vanhu) muri pamusoro payo (mungarava yakagadzirwa naNowa)"},{"SurahNumber":69,"VerseNumber":12,"Text":"Kuti tiyiite (ngarava yaNowa) kuti ive chiyeuchidzo kwamuri, uye kuti nzeve inonzwisisa ive inonzwa"},{"SurahNumber":69,"VerseNumber":13,"Text":"Nokudaro apo pacharidzwa hwamanda zvine simba kamwechete (Kuridza kwekutanga)"},{"SurahNumber":69,"VerseNumber":14,"Text":"Uye nyika nemakomo zvichabviswa panzvimbo dzawo, uye zvoputswa kamwechete"},{"SurahNumber":69,"VerseNumber":15,"Text":"Zuva iro chiitiko chikuru chichaiitika"},{"SurahNumber":69,"VerseNumber":16,"Text":"Uye denga richatsemuka. Pazuva iri richava nyore (kutsemuka) nekudambuka"},{"SurahNumber":69,"VerseNumber":17,"Text":"Uye ngirozi dzichava mumativi arwo, uye ngirozi sere dzichange dzakatakura chigaro chehumambo hwaTenzi vako pamusoro padzo zuva iri"},{"SurahNumber":69,"VerseNumber":18,"Text":"Zuva iri muchaunzwa kuhutongi, (uye) hapana chakavanzika chenyu chichavigwa"},{"SurahNumber":69,"VerseNumber":19,"Text":"Nokudaro kune uyo achapihwa zvinyorwa zvake (bhuku) kuruoko rwerudyi achati: “Kuno! Verengai zvinyorwa zvangu!”"},{"SurahNumber":69,"VerseNumber":20,"Text":"“Zvirokwazvo ini ndaitenda kuti ndichasangana nekutongwa kwangu!”"},{"SurahNumber":69,"VerseNumber":21,"Text":"Nokudaro achava muupenyu wemufaro"},{"SurahNumber":69,"VerseNumber":22,"Text":"Mubindu rakakwiridzirwa (Paradhiso)"},{"SurahNumber":69,"VerseNumber":23,"Text":"Michero iri bumbu iri pazasi uye pedyo"},{"SurahNumber":69,"VerseNumber":24,"Text":"Idyai nekunwa makadekara izvo zvamakatungamidza mazuva apfuura"},{"SurahNumber":69,"VerseNumber":25,"Text":"Asi kune uyo achapihwa zvinyorwa zvake (bhuku) kuruoko rweruboshwe achati: “Dai hangu ndisina kupihwa chinyorwa changu!”"},{"SurahNumber":69,"VerseNumber":26,"Text":"“Uyezve ndisingazive kuti mutongo wangu wakamira sei!”"},{"SurahNumber":69,"VerseNumber":27,"Text":"“Dai (rufu) rwakaita magumo angu!”"},{"SurahNumber":69,"VerseNumber":28,"Text":"“Hupfumi hwangu hauna kundidzivirira!”"},{"SurahNumber":69,"VerseNumber":29,"Text":"“Simba rangu (hutongi) hwabva pandiri!”"},{"SurahNumber":69,"VerseNumber":30,"Text":"(Zvichanzi): “Mubatei momusunga!”"},{"SurahNumber":69,"VerseNumber":31,"Text":"“Mobva mamukanda murimi remoto!”"},{"SurahNumber":69,"VerseNumber":32,"Text":"“Mobva mamusunga nengetani kureba kwadzo makumi manomwe ehonokono!”"},{"SurahNumber":69,"VerseNumber":33,"Text":"Zvirokwazvo, anga asingatendi muna Allah mukuru wezvose"},{"SurahNumber":69,"VerseNumber":34,"Text":"Uye aive asingakurudziri kuti varombo vapihwe chekudya"},{"SurahNumber":69,"VerseNumber":35,"Text":"Nokudaro haana shamwari yaanayo pano zuva ranhasi"},{"SurahNumber":69,"VerseNumber":36,"Text":"Kana chokudya kunze kwemvura dzezvironda (nemakwati)"},{"SurahNumber":69,"VerseNumber":37,"Text":"Hakuna anoadya kunze kwevatadzi (nevasingatendi)"},{"SurahNumber":69,"VerseNumber":38,"Text":"Uye ndinopika neizvo zvose zvamunoona"},{"SurahNumber":69,"VerseNumber":39,"Text":"Uyezve neizvo zvose zvamusingaoni"},{"SurahNumber":69,"VerseNumber":40,"Text":"Kuti zvirokwazvo, ishoko remutumwa anoremekedzwa (Gabriel kana kuti Muhammad(SAW) raaunza kubva kuna Allah"},{"SurahNumber":69,"VerseNumber":41,"Text":"Haasi mashoko anyanduri. Zvishoma ndizvo zvamunotenda"},{"SurahNumber":69,"VerseNumber":42,"Text":"Kana kuti mashoko emufemberi. Zvishoma ndizvo zvamunorangarira"},{"SurahNumber":69,"VerseNumber":43,"Text":"(Aya mashoko) akadzikiswa kubva kuna Tenzi vezvinhu zvese"},{"SurahNumber":69,"VerseNumber":44,"Text":"Dai (Muhammad (SAW)) aitaura mashoko enhema maererano nesu (Allah)"},{"SurahNumber":69,"VerseNumber":45,"Text":"Zvirokwazvo taimubata neruoko rwake rwerudyi"},{"SurahNumber":69,"VerseNumber":46,"Text":"Uye tomudambura tsinga dzake dzeupenyu"},{"SurahNumber":69,"VerseNumber":47,"Text":"Uye hapana mumwechete wenyu aikwanisa kutitadzisa kumuranga"},{"SurahNumber":69,"VerseNumber":48,"Text":"Uye zvirokwazvo, iri (Qur’aan) murangaridzo wevatsvene (Qur’aan)"},{"SurahNumber":69,"VerseNumber":49,"Text":"Uye zvirokwazvo, tinoziva kuti pakati penyu pane vamwe vanoriramba"},{"SurahNumber":69,"VerseNumber":50,"Text":"Uye zvirokwazvo, iri (Qur’aan) richava chirwadzo kune avo vasingatendi (Pazuva rekutongwa)"},{"SurahNumber":69,"VerseNumber":51,"Text":"Uye zvirokwazvo, iri (Qur’aan) ichokwadi chiri pachena"},{"SurahNumber":69,"VerseNumber":52,"Text":"Nokudaro rumbidza zita raTenzi vako, mukuru mukuru wezvose"},{"SurahNumber":70,"VerseNumber":1,"Text":"Mubvunzi akabvunza maererano nemutongo uchaitika"},{"SurahNumber":70,"VerseNumber":2,"Text":"Kune vasingatendi, uyo usina anokwanisa kuudzivirira"},{"SurahNumber":70,"VerseNumber":3,"Text":"Kubva kuna Allah, Tenzi venzira dzekukwira"},{"SurahNumber":70,"VerseNumber":4,"Text":"Ngirozi neRooh (Gabriel) dzinokwira kwavari pazuva rakaenzana nemakore zvuru makumi mashanu"},{"SurahNumber":70,"VerseNumber":5,"Text":"Naizvozvo tsungirira (Iwe Muhammad (SAW)) kutsungirira kwakanaka"},{"SurahNumber":70,"VerseNumber":6,"Text":"Zvirokwazvo, vanouona (mutongo) seuri kure"},{"SurahNumber":70,"VerseNumber":7,"Text":"Asi tinouona uri padyo"},{"SurahNumber":70,"VerseNumber":8,"Text":"Zuva iro denga richaita kunge marara emafuta akavira"},{"SurahNumber":70,"VerseNumber":9,"Text":"Uye makomo achaita kunge marara eshinda"},{"SurahNumber":70,"VerseNumber":10,"Text":"Uye hapana shamwari ichabvunza shamwari"},{"SurahNumber":70,"VerseNumber":11,"Text":"Kunyangwe vachange vachionana (pazuva rokutongwa, asi hapana achataudza mumwe kana kubvunza). Mutadzi achashuvira kuzvibhadharira kubva kune marwadzo ezuva iroro nevana vake"},{"SurahNumber":70,"VerseNumber":12,"Text":"Uye mukadzi wake nemukoma wake"},{"SurahNumber":70,"VerseNumber":13,"Text":"Uye nehama dzake dzaimuchengeta"},{"SurahNumber":70,"VerseNumber":14,"Text":"Uye nevese vari panyika kuti vamubatsire (vamununure)"},{"SurahNumber":70,"VerseNumber":15,"Text":"Hazvigoneke! Zvirokwazvo, uchange uri moto wekuGehena"},{"SurahNumber":70,"VerseNumber":16,"Text":"Uchitora (uchipisa) nyama yemusoro"},{"SurahNumber":70,"VerseNumber":17,"Text":"Uchisheedza uyo akafuratira nemusana wake nechiso chake (achisiya kutenda)"},{"SurahNumber":70,"VerseNumber":18,"Text":"Achiunganidza (hupfumi) uye achiuvanza (kubva mukupa munzira yaAllah)"},{"SurahNumber":70,"VerseNumber":19,"Text":"Zvirokwazvo, munhu akasikwa ane kusatsungirira"},{"SurahNumber":70,"VerseNumber":20,"Text":"Kana zvakaipa zvamubata anonyunyuta"},{"SurahNumber":70,"VerseNumber":21,"Text":"Uye kana zvakanaka zvamubata anonyima"},{"SurahNumber":70,"VerseNumber":22,"Text":"Kusara kweavo vanonamata (vanoita Swalaah)"},{"SurahNumber":70,"VerseNumber":23,"Text":"Avo vanobatisisa minamato yavo"},{"SurahNumber":70,"VerseNumber":24,"Text":"Uye avo muhupfumi hwavo munekodzero dzinozivikana"},{"SurahNumber":70,"VerseNumber":25,"Text":"Kune anokumbira uye anoshaya (anorasikirwa nehupfumi wake uye upenyu womuomera)"},{"SurahNumber":70,"VerseNumber":26,"Text":"Uye avo vanotenda muzuva rekutongwa"},{"SurahNumber":70,"VerseNumber":27,"Text":"Uye avo vanotya mutongo waTenzi vavo"},{"SurahNumber":70,"VerseNumber":28,"Text":"Zvirokwazvo, mutongo waTenzi vavo ndeuyo usina ani nani angazvidzivirire"},{"SurahNumber":70,"VerseNumber":29,"Text":"Uye avo vanochengetedza nhengo dzavo dzakavanzika (kubva muhupombwe nedzimwe nzira dzisiri pamutemo dzekuzvifadza nadzo)"},{"SurahNumber":70,"VerseNumber":30,"Text":"Kunze kwekuvakadzi vavo kana (varandakadzi) vari mumaoko avo ekurudyi. Kwavari hakuna kupomerwa mhosva"},{"SurahNumber":70,"VerseNumber":31,"Text":"Asi uyo achatsvaka zvinopfurikidza ipapo, ndivo avo vatadzi (vanopfurikidza mwero)"},{"SurahNumber":70,"VerseNumber":32,"Text":"Uye avo vanochengeta vimbiso dzavo nemhiko"},{"SurahNumber":70,"VerseNumber":33,"Text":"Uye avo vanomira zvakadzama pauchapupu hwavo"},{"SurahNumber":70,"VerseNumber":34,"Text":"Uye avo vanochengetedza zvakanaka minamato yavo (Swalaah)"},{"SurahNumber":70,"VerseNumber":35,"Text":"Vakadaro ndivo vachagara muParadhiso vachiremekedzwa"},{"SurahNumber":70,"VerseNumber":36,"Text":"Naizvozvo sei avo vasingatendi vachimhanyira kukuteerera (Iwe Muhammad (SAW), kuti vave vanokuramba kana kukuseka"},{"SurahNumber":70,"VerseNumber":37,"Text":"(Vakagara) Muzvikwata zvikwata kurudyi nekuruboshwe (kwako iwe Muhammad (SAW)"},{"SurahNumber":70,"VerseNumber":38,"Text":"Munhu wese pakati pavo anoshuvira here kupinda Paradhiso remafaro"},{"SurahNumber":70,"VerseNumber":39,"Text":"Kwete! Zvirokwazvo, takavasika kubva kune izvo zvavanoziva"},{"SurahNumber":70,"VerseNumber":40,"Text":"Naizvozvo ndinopika naTenzi vemabvazuva nemadokero kuti zvokwadi tinokwanisa"},{"SurahNumber":70,"VerseNumber":41,"Text":"Kuunza vamwe vari nani pachinzvimbo chavo; uye hapana vanotikunda"},{"SurahNumber":70,"VerseNumber":42,"Text":"Naizvozvo vasiyei vachitaura mukuzvikudza nekutamba kudzamara vasangana nezuva ravo iro ravakavimbiswa"},{"SurahNumber":70,"VerseNumber":43,"Text":"Zuva iro ravachabuda mumakuva nekuchimbidza sevari kumhanyira kune chinangwa"},{"SurahNumber":70,"VerseNumber":44,"Text":"Maziso avo akatarisa pasi nekutya uye nekuzvininipisa, vakazara nekuzvidzikisira! Iro ndiro zuva ravakavimbiswa"},{"SurahNumber":71,"VerseNumber":1,"Text":"Zvirokwazvo, takatumira Nuh (Nowa) kuvanhu vake (tichiti): “Yambira vanhu vako mutongo unorwadza usati wauya kwavari.”"},{"SurahNumber":71,"VerseNumber":2,"Text":"(Nuh) akati: “Imi vanhu vangu! Zvirokwazvo, ndiri muyambiri ari pachena kwamuri.”"},{"SurahNumber":71,"VerseNumber":3,"Text":"“Munofanira kunamata Allah (vega), uye nekuvatya, uyezve mova munonditeerera.”"},{"SurahNumber":71,"VerseNumber":4,"Text":"“(Allah) vachakuregererai zvitadzo zvenyu uye vokusiyai kusvika panguva yakatarwa. Zvirokwazvo, kana nguva yaAllah yasvika, haigoni kunonotswa dai maiziva.”"},{"SurahNumber":71,"VerseNumber":5,"Text":"Nuh akati: “Tenzi vangu! Zvirokwazvo, inini ndasheedza vanhu vangu usiku nesikati.”"},{"SurahNumber":71,"VerseNumber":6,"Text":"“Asi kusheedza kwangu hakuna kuvawedzera (kuvabatsira) kunze kwekutiza (chokwadi).”"},{"SurahNumber":71,"VerseNumber":7,"Text":"“Uye zvirokwazvo, pese pandinovasheedza kuti muve munovaregerera, vanoisa minwe yavo munzeve dzavo, vozvifukidza nenguwo dzavo, uye vosimbirira (nekuramba kwavo), uye vozvitutumadza zvakanyanya.”"},{"SurahNumber":71,"VerseNumber":8,"Text":"“Uye zvirokwazvo, inini ndaivasheedza pachena (nezwi riri pamusoro).”"},{"SurahNumber":71,"VerseNumber":9,"Text":"“Uye zvirokwazvo, ndaivaparidzira pachena, uye ndaivakumbira pakahwanda.”"},{"SurahNumber":71,"VerseNumber":10,"Text":"“Naizvozvo ndikati (kwavari): ‘Kumbirai ruregerero kuna Tenzi venyu. Zvirokwazvo, vazere neruregerero.’"},{"SurahNumber":71,"VerseNumber":11,"Text":"‘Vachatumira mvura zhinji kwamuri.’"},{"SurahNumber":71,"VerseNumber":12,"Text":"‘Uye vanokuwedzerai hupfumi uye nevana, uye vanokupai minda uye vanokupai nzizi.’”"},{"SurahNumber":71,"VerseNumber":13,"Text":"Dambudziko renyu nderei? Hamushuviri mubairo kubva kuna Allah"},{"SurahNumber":71,"VerseNumber":14,"Text":"Uye zvirokwazvo, vakakusikai nezvidanho (Nutfah, Alaqah, uye Mudghah – Qur’aan)"},{"SurahNumber":71,"VerseNumber":15,"Text":"Hamuoni here kuti Allah vakasika sei matenga manomwe rimwe pamusoro perimwe"},{"SurahNumber":71,"VerseNumber":16,"Text":"Uye vakasika mwedzi sechiedza pakati pawo (matenga), uye vakasika zuva serambi"},{"SurahNumber":71,"VerseNumber":17,"Text":"Uyezve Allah vakakusikai kubva kuivhu"},{"SurahNumber":71,"VerseNumber":18,"Text":"Naizvozvo vachakudzorerai ikoko (kuivhu), uye vozokumutsai zvakare (pazuva rekutongwa)"},{"SurahNumber":71,"VerseNumber":19,"Text":"Uye Allah vakakusikirai nyika yakafara"},{"SurahNumber":71,"VerseNumber":20,"Text":"Kuti mufambe mairi munzira dzakafara"},{"SurahNumber":71,"VerseNumber":21,"Text":"Nuh (Nowa) akati: “Tenzi vangu! (Vanhu ava) vakaramba kunditeerera, uye vakatevera uyo hupfumi nevana vake hazvina zvazvinomuwedzera kunze kwekurasikirwa.”"},{"SurahNumber":71,"VerseNumber":22,"Text":"“Uyezve vakaronga kuronga kukuru.”"},{"SurahNumber":71,"VerseNumber":23,"Text":"“Uyezve vakati (kune vamwe vavo): ‘Hamufanirwi kusiya vanamwari venyu, kana kuti musiye Wadd, kana kuti Suwaa, kana kuti Yaghooth, kana kuti Yauooq, kana kuti Nasr (Aya mazita ezviumbwa zvavainamata).’”"},{"SurahNumber":71,"VerseNumber":24,"Text":"“Uye zvirokwazvo vakatsaudza vakawanda, uye (Allah): ‘Musawedzere avo vanoita zvakaipa kunze kwekurasika.’”"},{"SurahNumber":71,"VerseNumber":25,"Text":"Nekuda kwezvitadzo zvavo vakanyudzwa (mumvura), vakaitwa kuti vapinde mumoto. Uyezve havana kuwana mubatsiri kunze kwaAllah"},{"SurahNumber":71,"VerseNumber":26,"Text":"Uye Nuh (Nowa) akati: “Tenzi vangu! Musava munosiya kana mumwechete wevasingatendi panyika (Paradzai vese)!”"},{"SurahNumber":71,"VerseNumber":27,"Text":"“Kana mukavasiya, vachatsaudza varanda venyu, uye havazombobereki (vana) asi vasingatendi.”"},{"SurahNumber":71,"VerseNumber":28,"Text":"“Tenzi vangu! Ndiregererei inini, uye nevabereki vangu, uye neuyo anopinda mumba mangu ari mutendi, uye nevatendi vose varume nevakadzi. Uye kune avo vasingatendi (vaiiti vezvakaipa), musava munovawedzera asi mukuparadzwa.”"},{"SurahNumber":72,"VerseNumber":1,"Text":"Iti (Muhammad (SAW)): “Zvadzikiswa kwandiri kuti chikwata chemaJinn (Zvisikwa zvakasikwa nemoto) chaiteerera (Qur’aan iri). Vakati: ‘Zvirokwazvo, tanzwa maverengero akanaka anoshamisa (Qur’aan)!’"},{"SurahNumber":72,"VerseNumber":2,"Text":"‘Rinotungamirira mugwara rakanaka, uye tinotenda mariri, uye hatimbosanganise (pakunamata) chipi zvacho naTenzi vedu (Allah).’"},{"SurahNumber":72,"VerseNumber":3,"Text":"‘Uye uMambo waTenzi vedu ndewe pamusoro, havana kutora mukadzi kana mwanakomana.’"},{"SurahNumber":72,"VerseNumber":4,"Text":"‘Uye vasina kukwana pakati pedu vaitaura pamusoro paAllah manyepo makuru.’"},{"SurahNumber":72,"VerseNumber":5,"Text":"‘Uye zvirokwazvo taifunga kuti vanhu nemaJinn (Zvisikwa zvakasikwa nemoto) havatauri manyepo pamusoro paAllah.’"},{"SurahNumber":72,"VerseNumber":6,"Text":"‘Uye zvirokwazvo, mukati mevanhu maive nevarume vaitsvaga rudziviriro kubva kuvarume pakati pemaJinn, asi vakavawedzera mukutadza nekupfurikidza mwero.’"},{"SurahNumber":72,"VerseNumber":7,"Text":"‘Uye vaifunga semafungiro enyu kuti Allah havazombotumire mutumwa (kuvanhu nemaJinn).’"},{"SurahNumber":72,"VerseNumber":8,"Text":"‘Uye takati tisvike kudenga asi tikawana kwakazara nevachengetedzi vakasimba uye nemoto unobvira.’"},{"SurahNumber":72,"VerseNumber":9,"Text":"‘Uye zvirokwazvo, taiwanzogara ikoko muzvikwata, kuti tinzwe, asi upi zvake anoteerera izvezvi anowana moto uchibvira wakamugaririra.’"},{"SurahNumber":72,"VerseNumber":10,"Text":"‘Uye hatizivi kana chakaipa chashuvirwa kune avo vari panyika, kana kuti Tenzi wavo vanovashuvira nzira yakanaka.’"},{"SurahNumber":72,"VerseNumber":11,"Text":"‘Pakati pedu pane vamwe vanoita zvakanaka, uye vamwe vanopikisa. Tiri mapoka ane nzira dzakasiyana.’"},{"SurahNumber":72,"VerseNumber":12,"Text":"‘Uye tinofunga kuti hatipukunyiki (mumarwadzo) kubva kuna Allah panyika, kana kupukunyuka kwavari nekutiza.’"},{"SurahNumber":72,"VerseNumber":13,"Text":"‘Uye zvirokwazvo, patakanzwa nhungamiro (Qur’aan) takatenda mairi, uye ani nani anotenda kuna Tenzi vake haazombotyi, kana kudzikisirwa mugove wemabasa ake akanaka, kana kuwedzerwa mutongo wezvitadzo zvake.’"},{"SurahNumber":72,"VerseNumber":14,"Text":"Uye pakati pedu vamwe maMuslim (mushure mekunzwa Qur’aan), uye pakati pedu vamwe havasi vatendi. Uye ani nani anopinda muchitendero cheIslaam, vakadaro ndivo vatsvaga nzira yakanaka.”"},{"SurahNumber":72,"VerseNumber":15,"Text":"Uye kune avo vasingatendi, vachange vari huni dzemoto wekuGehena"},{"SurahNumber":72,"VerseNumber":16,"Text":"Dai (vasingatendi) vakatenda muna Allah, uye vakafamba munzira yakanaka (Islaam), chokwadi tingadai takavadzikisira mvura muhuwandu"},{"SurahNumber":72,"VerseNumber":17,"Text":"Kuti tive tinovaedza naizvozvo. Uye ani nani anobva muyeuchidzo yaTenzi vake (Qur’aan iri), vachamupinza mumarwadzo makuru (Gehena)"},{"SurahNumber":72,"VerseNumber":18,"Text":"Uye nzvimbo dzekunamatira (maMasjid) ndedzaAllah, saka musava munonamata ani nani naAllah"},{"SurahNumber":72,"VerseNumber":19,"Text":"Uye muranda waAllah (Muhammad (SAW)) paakamira achivanamata (Allah) mumunamato, (MaJinn) vakamuunganira sekunge vanga vakanamatirana (kuti vanzwe)"},{"SurahNumber":72,"VerseNumber":20,"Text":"Iti (Muhammad (SAW)): “Ndinonamata Tenzi vangu chete, uye handisanganisi vamwe vanhu naivo.”"},{"SurahNumber":72,"VerseNumber":21,"Text":"Iti (Muhammad (SAW)): “Harisi simba rangu kukonzera marwadzo kwamuri, kana kukuunzai kunzira yakanaka.”"},{"SurahNumber":72,"VerseNumber":22,"Text":"Iti (Muhammad (SAW)): “Hakuna anondidzivirira kubva mumarwadzo aAllah (kana ndikasavateerera), kana kuwana pekuhwanda kunze kwavari.”"},{"SurahNumber":72,"VerseNumber":23,"Text":"“(Changu chete) asi kuparidza chokwadi kubva kunaAllah nemashoko avo. Uye ani nani asingatendi muna Allah uye nemutumwa wavo, zvirokwazvo, kwaari kune moto wekuGehena achagara imomo zvachose.”"},{"SurahNumber":72,"VerseNumber":24,"Text":"Kusvikira, vaona izvo zvavakavimbiswa, vachaziva kuti ndeupi akarenda mumubatsiri uye muhushoma muuhwandu"},{"SurahNumber":72,"VerseNumber":25,"Text":"Iti (Muhammad (SAW)): “Handizivi kuti chamakavimbiswa chiri pedyo kana kuti Tenzi vangu achachiita kure.”"},{"SurahNumber":72,"VerseNumber":26,"Text":"“(Ivo pachavo) vazivi veizvo zvisingaonekwi, uye havazaruriri (havatumiri) ani zvake zvisingaonekwi.”"},{"SurahNumber":72,"VerseNumber":27,"Text":"“Kunze kune uyo vakamusarudza kuva mutumwa, uye zvirokwazvo, vanogadzira chikwata chevatarisi (ngirozi) kuti dzifore mushure uye nemberi kwake.”"},{"SurahNumber":72,"VerseNumber":28,"Text":"“Kusvikira vaona kuti vaparidzira mashoko aTenzi wavo (Allah). Uye ivo (Allah) vanoziva zvose zvavanazvo, uye ivo (Allah) vanoziva huwandu wezvinhu zvese.”"},{"SurahNumber":73,"VerseNumber":1,"Text":"Iwe wakaputirwa mumachira (Mutumwa Muhammad (SAW)"},{"SurahNumber":73,"VerseNumber":2,"Text":"Muka (mira) unamate usiku hwose kusiya kwekachidimbu (kehusiku) Tahajjud"},{"SurahNumber":73,"VerseNumber":3,"Text":"Chidimbu chepakati nepakati kana chishoma pane izvozvo"},{"SurahNumber":73,"VerseNumber":4,"Text":"Kana kuti owedzera zvishoma (kubva pakati nepakati). Uyezve verenga Qur’aan (uchisheedzesa) zvinyoro-nyoro, (nezwi rinoyevedza) uchinyatsokukwenenzvera"},{"SurahNumber":73,"VerseNumber":5,"Text":"Muzvirokwazvo, tichaburutsa kwauri mashoko ane hudzamu (huremu) (mitemo, zvinhu zvakakomekedzwa)"},{"SurahNumber":73,"VerseNumber":6,"Text":"Zvirokwazvo, kumuka pakati pehusiku (uchinamata/uchimukira munamato weTahajjud) chinhu chakaoma chinonetsa, uye chinobatsira zvikuru (chiguro), uye chakanaka pakuzvichengetedza, uye ndicho chinonyatsoita kuti munhu anyatsonzwisisa shoko (raAllah)"},{"SurahNumber":73,"VerseNumber":7,"Text":"Zvirokwazvo, muswero wezuva unenge uine mabasa (akasiyana siyana akawanda) emazuva ose"},{"SurahNumber":73,"VerseNumber":8,"Text":"Uyezve rangarira zita raTenzi vako (Allah) wova unozvipira kwavari nemoyo wese (wakaperera)"},{"SurahNumber":73,"VerseNumber":9,"Text":"(Ndivo woga) Tenzi vemabvazuva nemadokero (nemavirira); Laa ilaaha illaa Huwa (Hakuna mumwe anofanirwa kunamatwa kunze kwavo – Allah). Naizvozvo, tora ivo voga semuriritiri (vanokwanisa kumiririra mumabasa ako Muhammad (SAW)"},{"SurahNumber":73,"VerseNumber":10,"Text":"Uye, iwe chitsungirira (Muhammad (SAW)) mune zvose zvavanotaura (maKuffaar), uye wogara kure navo mune zvakanaka (usinganetsane navo)"},{"SurahNumber":73,"VerseNumber":11,"Text":"Uyezve chindisiya (ini Allah) ndega ndipedzerane neavo maKuffaar (avo vanoramba zviratidzo zvangu), avo vane zvakanyatsonaka zveupenyu (hupfumi). Zvekare (iwe Muhammad (SAW)) chimbovasiya kwechinguvana"},{"SurahNumber":73,"VerseNumber":12,"Text":"Muzvirokwazvo, tine ngetani (dzekuvasungisa), uyezve nemoto (unopisa samare)"},{"SurahNumber":73,"VerseNumber":13,"Text":"Uyezve (tine) chikafu chinokachidza, zvekare nemutongo unorwadza"},{"SurahNumber":73,"VerseNumber":14,"Text":"Pazuva iro pachandengendeka nyika nemakomo (zvine ukasha mukati), zvekare makomo achave dutu rejecha rakamwararidzwa"},{"SurahNumber":73,"VerseNumber":15,"Text":"Zvirokwazvo, tave tinokutumirai Mutumwa (Muhammad (SAW)) semupupuri kwamuri, sekutumira mutumwa (Musa kwatakaita) kuna Farawo"},{"SurahNumber":73,"VerseNumber":16,"Text":"Naizvozvo Farawo haana kuteerera Mutumwa (Musa (AS)); naizvozvo takamuranga (takamutora) nemurango (mukuru) wakaoma"},{"SurahNumber":73,"VerseNumber":17,"Text":"Ko mungadzivirira sei murango kana imi musingatende, pazuva iro (zuva rokutongwa) richaita kuti vana vadiki vamere imvi (kuva nebvudzi rebvumu)"},{"SurahNumber":73,"VerseNumber":18,"Text":"(Zuva iro) denga parichatsemuka. Muzvokwadi chivimbiso chavo (Allah) chichazadzikiswa"},{"SurahNumber":73,"VerseNumber":19,"Text":"Muzvirokwazvo, iyi iyeuchidzo; naizvozvo uyo anenge ada musiyei atore nzira yekuna Tenzi vake"},{"SurahNumber":73,"VerseNumber":20,"Text":"Zvirokwazvo, Tenzi vako (Allah) vanozviziva kuti unomira (uchinamata usiku) neboka revatevedzeri vako zvishomanana pane zvidimbu zviviri kubva muzvitatu (2/3) dzeusiku, kana kuti chidimbu kubva muzviviri (1/2) dzeusiku, kana kuti chidimbu chimwe kubva muzvitatu (1/3) dzeusiku. Uyezve Allah vanoyera (vanopima) husiku nemasikati. (Allah) vanozviziva kuti haukwanise kunamata husiku hwose, naizvozvo vave vanokuregerera (netsitsi). Naizvozvo chiverenga Qur’aan (zvaunoona) zviri nyore kwauri. (Allah) vanozviziva kuti pakati penyu pane varwere, uyezve vamwe ndivo vanofamba munyika vachitsvaga (makomborero) aAllah, vamwewo ndivo vanorwa munzira yaAllah. Saka naizvozvo verengai kubva mariri (Qur’aan) zvamunokwanisa, zvekare ivai munoita Swalaah (Munamato), mopa Zakaah (Zvipo), mokweretesa Allah kwereteso yakanaka (Moita mabasa akanaka vachakupai mibairo). Uyezve, chingave chii zvacho chamunoita chanaka (Nawaafil Swalaah, Saum, Zakaat, Hajj, Umrah nezvakadarowo), muzvirokwazvo muchazviwana zvina Allah zvitori nani kana kutodarika ipapo pamubairo. Zvekare ivai munokumbira ruregerero kubva kuna Allah. Zvirokwazvo, Allah ndivo muregereri, vane ngoni zhinji"},{"SurahNumber":74,"VerseNumber":1,"Text":"Iwe (Muhammad (SAW)) akaputirirwa mumachira"},{"SurahNumber":74,"VerseNumber":2,"Text":"Muka uyambire"},{"SurahNumber":74,"VerseNumber":3,"Text":"Uyezve kudza Tenzi vako (Allah)"},{"SurahNumber":74,"VerseNumber":4,"Text":"Zvekare iva unochenesa nhumbi dzako"},{"SurahNumber":74,"VerseNumber":5,"Text":"Uyezve iva unoswedera kure ne Ar-Rujz (zvidhori/zviumbwa)"},{"SurahNumber":74,"VerseNumber":6,"Text":"Zvekare usave unopa chinhu kuti uwane zvakawanda (kana kuti usave unoona kuita mabasa kwaunoita semutsa kuna Allah)"},{"SurahNumber":74,"VerseNumber":7,"Text":"Uyezve iva unotsungira kuti ufadze Tenzi vako (Allah)"},{"SurahNumber":74,"VerseNumber":8,"Text":"Pedzezvo kana hwamanda ichinge yaridzwa (kuridzwa kwehwamanda kwechipiri)"},{"SurahNumber":74,"VerseNumber":9,"Text":"Muzvokwadi zuva iroro rinenge riri zuva rakaoma"},{"SurahNumber":74,"VerseNumber":10,"Text":"Risiri nyore (zvamuchose) kumaKuffaar (vasingatendi)"},{"SurahNumber":74,"VerseNumber":11,"Text":"Chindisiya (ini Allah) (ndipedzerane neuyo) wandakasika ari oga (asina hupfumi kana vana nezvimwewo zvakadaro uyo anonzi Al-Waleed bin Al-Mugheerah Al-Makhzoomi)"},{"SurahNumber":74,"VerseNumber":12,"Text":"Uyezve pedzezvo (ini Allah) ndakamupa hupfumi uzhinji"},{"SurahNumber":74,"VerseNumber":13,"Text":"Uyezve nevana kuti vave padivi pake"},{"SurahNumber":74,"VerseNumber":14,"Text":"Zvekare (ini Allah) ndakaita kuti hupenyu huve hunoendeka zvakanaka (nekufara) kwaari"},{"SurahNumber":74,"VerseNumber":15,"Text":"Pedzezvo anoshuwira kuti ndiwedzere"},{"SurahNumber":74,"VerseNumber":16,"Text":"Kwete! Muzvirokwazvo akanga achipikisa maAayaat edu (zvidzidzo, ndima, nezviratidzo)"},{"SurahNumber":74,"VerseNumber":17,"Text":"Ndicharovekedza kwaari (kuti akwire gomo rinotsvedza muJahannam rinonzi Sa’uood kana) kuti awane mutongo wakaoma"},{"SurahNumber":74,"VerseNumber":18,"Text":"Muzvirokwazvo, akadzamisa pfungwa mukufunga pamwe nekuronga"},{"SurahNumber":74,"VerseNumber":19,"Text":"Naizvozvo siyai arengerwe (apihwe rushambwa), hazvina basa marongero (mazengezero) anoita"},{"SurahNumber":74,"VerseNumber":20,"Text":"Pedzezvo ngaarengerwe zvekare (ngaapihwe rushambwa zvekare), hazvina basa marongero (mazengezero) anoita"},{"SurahNumber":74,"VerseNumber":21,"Text":"Pedzezvo akafunga"},{"SurahNumber":74,"VerseNumber":22,"Text":"Pedzezvo akafinyama, uye ndokutaridza kukanganisirwa"},{"SurahNumber":74,"VerseNumber":23,"Text":"Pedzezvo ndokucheuka shure (kufuratira), uye achizvikudza"},{"SurahNumber":74,"VerseNumber":24,"Text":"Ndokuti: “Izvi hazvisi chimwe chinhu kunze kwehuroyi uyo wekare.”"},{"SurahNumber":74,"VerseNumber":25,"Text":"“Izvi hazvisi chimwe chinhu kunze kweshoko (izwi) remunhu!”"},{"SurahNumber":74,"VerseNumber":26,"Text":"(Ini Allah) ndichave ndinomukanda (mugomba remoto) muGehena"},{"SurahNumber":74,"VerseNumber":27,"Text":"Uye chiiko chichakuzivisa nezveGehena"},{"SurahNumber":74,"VerseNumber":28,"Text":"Haritombosiyi (mutadzi wese) kana kuregera (kana nechinhu chipi zvacho chisina kutsva)"},{"SurahNumber":74,"VerseNumber":29,"Text":"Richingopisa nekusvibisa makanda (evanhu)"},{"SurahNumber":74,"VerseNumber":30,"Text":"Pamusoro paro pane ngirozi (19) gumi nepfumbamwe (Ngirozi dzinochengetedza Jahannam)"},{"SurahNumber":74,"VerseNumber":31,"Text":"Uye hatina kuisa vamwe sevachengetedzi veJahannam kunze kwengirozi. Uye takave tinotara huwandu hwadzo (19) semuyedzo kune (avo) vasingatendi, nechinangwa chokuti avo vakapuhwa Bhuku (Gwaro) (maJudha nemaKristu) vave nechokwadi nazvo (kuti Qur’aan irori ndere chokwadi uyezve rine chokwadi chose nekuwirirana neMabhuku (Taurah, Injeel) panyaya dzouwandu wengirozi dziri pamusoro peJahannam (19)), uye kuti vatendi vave vanowedzera kutenda (Iymaan) kwavo, zvekare vanhu veBhuku pamwe nevatendi kuti vasave nokusagutsikana, uye kuti avo vane chirwere (chehunyengedzi) mumoyo yavo pamwe neavo vasingatendi vataure kuti: “Ko Allah vanodeiko kuburikidza nemuenzaniso uyu?” Saizvozvo Allah vanorasisa uyo wavanoda pamwe nekutungamirira wavanoda (mugwara rakaswatuka). Uye hakuna anoziva mauto aTenzi vako (Allah) kunze kwavo chete. Zvekare (Gehena iri) hapana zvariri kunze kwekuti (iyambiro) iyeuchidzo kune vanhu"},{"SurahNumber":74,"VerseNumber":32,"Text":"Kwete! (Ndinopika) nemwedzi"},{"SurahNumber":74,"VerseNumber":33,"Text":"Uyezve (ndinopika) nehusiku kana hwavakuenda"},{"SurahNumber":74,"VerseNumber":34,"Text":"Uyezve (ndinopika) nemambakwedza kana kochena"},{"SurahNumber":74,"VerseNumber":35,"Text":"Zvirokwazvo, (Gehena, kana kuti kuramba kwavo Muhammad (SAW), kana kuti zuva rekutongwa) chimwe chezviratidzo zvikuru kuru"},{"SurahNumber":74,"VerseNumber":36,"Text":"Iyambiro kuvanhu"},{"SurahNumber":74,"VerseNumber":37,"Text":"Kune mumwe pakati penyu anenge ada kuenda mberi (achiita mabasa akanaka), kana kusaririra (achiita mabasa akaipa)"},{"SurahNumber":74,"VerseNumber":38,"Text":"Munhu wose atori chitsiidzo kune zvose zvaaiwana"},{"SurahNumber":74,"VerseNumber":39,"Text":"Kunze kweavo vari kurudyi (vaiti/vabati vemabasa akanaka)"},{"SurahNumber":74,"VerseNumber":40,"Text":"Mumapindu (muParadhiso) vachabvunzana"},{"SurahNumber":74,"VerseNumber":41,"Text":"Maererano nemaMujrimoon (avo vasingatendi, vanonamata zvinhu zvizhinji, vanoita mabasa akaipa). (Uye vachati kwavari)"},{"SurahNumber":74,"VerseNumber":42,"Text":"“Ko chiiko chaita kuti mupinde muGehena?”"},{"SurahNumber":74,"VerseNumber":43,"Text":"Vachati: “Takanga tisiri pamwe nemaMuswalleen (avo vanonamata).”"},{"SurahNumber":74,"VerseNumber":44,"Text":"“Uyezve takanga tisingapewo chikafu kune avo vanotambura.”"},{"SurahNumber":74,"VerseNumber":45,"Text":"“Zvekare taitaura manyepo (zvose zvakavengwa naAllah) tiri pamwe neavo vanotaura zvisina maturo (basa).”"},{"SurahNumber":74,"VerseNumber":46,"Text":"“Uyezve tairamba (kuti kune) zuva rokutongwa (remugove/remubairo).”"},{"SurahNumber":74,"VerseNumber":47,"Text":"“Kusvikira muzvokwadi auya (rufu).”"},{"SurahNumber":74,"VerseNumber":48,"Text":"Naizvozvo hapana reverero yevarevereri ichavabatsira"},{"SurahNumber":74,"VerseNumber":49,"Text":"Pedzezvo chiiko chinovanetsa (avo vasingatendi) zvokusvika pakufuratira yeuchidzo"},{"SurahNumber":74,"VerseNumber":50,"Text":"Sekunge vari madhongi emusango (ari kutya)"},{"SurahNumber":74,"VerseNumber":51,"Text":"(MaDhongi) arikutiza muvhimi (kana kuti shumba kana kuti mhuka inowadya)"},{"SurahNumber":74,"VerseNumber":52,"Text":"Asi mumwe nemumwe wavo anoda kuti apihwe mapeji (mashizha) akawaridzwa (achibva kuna Allah akanyorwa kunzi Islaam ndicho chitendero chechokwadi, uye Muhammad (SAW) auya nechokwadi kubva kuna Allah, Tenzi vematenga nenyika"},{"SurahNumber":74,"VerseNumber":53,"Text":"Kwete! Havatombotye Aakhirah (hupenyu hwemangwana – mirango yaAllah)"},{"SurahNumber":74,"VerseNumber":54,"Text":"Kwete! Muzvirokwazvo, (Qur’aan) iri iyeuchidzo"},{"SurahNumber":74,"VerseNumber":55,"Text":"Naizvozvo uyo anenge ada (musiyei ariverenge), uyezve ave anotambira chirayiro (kubva kwariri)"},{"SurahNumber":74,"VerseNumber":56,"Text":"Uye havatombotambira rairo kunze kwekuti Allah vada. Ivo (Allah) ndivo voga vanokodzera kityiwa nevanhu (uyezve kunamatwa, uye vanhu havafanire kuvasanganisa nezvimwe zvinhu pakuvanamata), uyezve ndivo voga vanoregerera zvitadzo"},{"SurahNumber":75,"VerseNumber":1,"Text":"Ndinopika nezuva rokumutswa"},{"SurahNumber":75,"VerseNumber":2,"Text":"Zvekare ndinopika nemoyo unozvipomera mhaka (mutendi)"},{"SurahNumber":75,"VerseNumber":3,"Text":"Asi munhu (asingatendi) anofunga kuti hatizounganidza mapfupa ake"},{"SurahNumber":75,"VerseNumber":4,"Text":"Hongu. Tinokwanisa kuunganidza minwe yake zvakarongeka"},{"SurahNumber":75,"VerseNumber":5,"Text":"Asi munhu (anoramba chiito chokumutswa kubva kuvafi nekutongwa saka naizvozvo) anoshuwira kuramba achiita zvitadzo"},{"SurahNumber":75,"VerseNumber":6,"Text":"Anobvunza: “Zuva iri rokumutswa richave rinhiko?”"},{"SurahNumber":75,"VerseNumber":7,"Text":"Saka naizvozvo apo maziso paachabatwa nechipapadzungu (paachavhiringidzwa)"},{"SurahNumber":75,"VerseNumber":8,"Text":"Zvekare mwedzi pauchadzikatidza (uchaora)"},{"SurahNumber":75,"VerseNumber":9,"Text":"Uye apo pachabatanidzwa zuva nemwedzi (pazvichapindana)"},{"SurahNumber":75,"VerseNumber":10,"Text":"Pazuva iroro munhu achati: “Ko ndekupiko kwekutizira?”"},{"SurahNumber":75,"VerseNumber":11,"Text":"Kwete! Hakuna kwekuhwanda"},{"SurahNumber":75,"VerseNumber":12,"Text":"Kuna Tenzi vako pazuva iroro ndiko kuchange kune nzvimbo yekuzororera"},{"SurahNumber":75,"VerseNumber":13,"Text":"Pazuva iroro munhu acharondedzerwa (achaudzwa) maererano nezvaakaita zvaakatungamidza (zvakanaka nezvakaipa), zvekare nezvaakasiya (zvakanaka nezvakaipa)"},{"SurahNumber":75,"VerseNumber":14,"Text":"Asi munhu achazvipupurira (sezvo nhengo dzomuviri wake (maoko, makumbo, ganda nezvimwewo) zvichitaura maererano nemabasa ake"},{"SurahNumber":75,"VerseNumber":15,"Text":"Nyangwe zvazvo anenge achipa maboterero (mirangariro)"},{"SurahNumber":75,"VerseNumber":16,"Text":"Usatombofambisa rurimi rwako hako nayo (Qur’aan iwe Muhammad (SAW)) kuti rikurumidze kuuya kwauri"},{"SurahNumber":75,"VerseNumber":17,"Text":"Zvirokwazvo, zviri kwatiri isusu zvekuriunganidza uyezve nekukupa (iwe Muhammad (SAW)) masimba ekuriverenga (Qur’aan)"},{"SurahNumber":75,"VerseNumber":18,"Text":"Naizvozvo kana tichinge takuverengera (Qur’aan iwe Muhammad (SAW)) kuburikidza naJibreel (Gabriel (AS)) saka tevedzera maverengero aro (Qur’aan)"},{"SurahNumber":75,"VerseNumber":19,"Text":"Pedzezvo, zvirokwazvo zviri kwatiri isu kuti tinyatsoritsetsenura (tiri jekese) kwauri"},{"SurahNumber":75,"VerseNumber":20,"Text":"Kwete! (Semafungiro enyu, kuti imi (vanhu) hamuzomutswe kubva kuvafi uyezve nekutongwa pamwe nekupihwa mibairo yemabasa enyu), asi kuti munoda hupenyu hwepasi pano"},{"SurahNumber":75,"VerseNumber":21,"Text":"Zvekare, munokanganwa hupenyu hwekuAakhirah (hwamangwana)"},{"SurahNumber":75,"VerseNumber":22,"Text":"Zvimwe zviso pazuva iroro zvichange zviri Naadirah (Zvichipenyerera)"},{"SurahNumber":75,"VerseNumber":23,"Text":"Zvakatarisa kuna Tenzi vazvo (zviso izvozvo)"},{"SurahNumber":75,"VerseNumber":24,"Text":"Zvekare zvimwe zviso pazuva iroro zvichange zviri Baasirah (zvakafinyama, zvakatsamwa kwete zvokutamba zviya, zvakasvibirira)"},{"SurahNumber":75,"VerseNumber":25,"Text":"(Zviso izvi) zvichange zvichifunga kuti nhamo yavakuda kuzviwira"},{"SurahNumber":75,"VerseNumber":26,"Text":"Kwete! Kana (mweya womunhu) uchinge wasvika pabondo (mapfupa ari pedyo nehuro)"},{"SurahNumber":75,"VerseNumber":27,"Text":"Zvekare zvichanzi: “Ndiani angamurape (uyezve nekumubatsira kubva kurufu)?”"},{"SurahNumber":75,"VerseNumber":28,"Text":"Uyezve iye (uyo avakuda kufa) achatenda kuti yave nguva yekusiyana (rufu)"},{"SurahNumber":75,"VerseNumber":29,"Text":"Zvekare rimwe gumbo richabatanidzwa nerimwe (aputirwa mumicheka yeKAFAN)"},{"SurahNumber":75,"VerseNumber":30,"Text":"Pazuva iroro svudzo (kutinhirwa kwevanhu vese vakananga kuna Allah) inenge iri, kuna Tenzi vako (Allah)"},{"SurahNumber":75,"VerseNumber":31,"Text":"Saka naizvozvo, (uyo asingatendi) haana kutenda (muQur’aan neshoko raMuhammad (SAW)) kana kunamata"},{"SurahNumber":75,"VerseNumber":32,"Text":"Asi akaramba (Qur’aan neshoko raMuhammad (SAW)) pamwe nekufuratira"},{"SurahNumber":75,"VerseNumber":33,"Text":"Pedzezvo ndokuenda kune mhuri yake achizvikudza (achizvida chose)"},{"SurahNumber":75,"VerseNumber":34,"Text":"Yambiro kwauri (iwe usingatendi)! Uyezve (zvekare) yambiro kwauri"},{"SurahNumber":75,"VerseNumber":35,"Text":"Pedzezvo yambiro kwauri (iwe usingatendi)! Uyezve (zvekare) yambiro kwauri"},{"SurahNumber":75,"VerseNumber":36,"Text":"Asi munhu anofunga here kuti achangosiiwa (asina kutongeswa kana kuti asina kurangwa pamwe nekupihwa mibairo yake yezvaaiita naTenzi vake Allah)"},{"SurahNumber":75,"VerseNumber":37,"Text":"Akanga asiri Nutfah (urete hwababa naamai) here hwehurete hwakaburitswa"},{"SurahNumber":75,"VerseNumber":38,"Text":"Pedzezvo akava Alaqah (kagovo – karopa kakagwamba). Naizvozvo (Allah) ndokuzomuumba nekumunatsurudza zvakaenzana"},{"SurahNumber":75,"VerseNumber":39,"Text":"Naizvozvo kubva maari (Allah) vakagadzira zvisikwa zviviri (mhando mbiri), chirume nechikadzi"},{"SurahNumber":75,"VerseNumber":40,"Text":"Havasirivo here (Allah avo) vane simba rokupa hupenyu kuvafi? (Hongu! Allah vane masimba ekuita zvose)"},{"SurahNumber":76,"VerseNumber":1,"Text":"Paiva pasina here nguva apo munhu aive chimwe chinhu chaisataurwa"},{"SurahNumber":76,"VerseNumber":2,"Text":"Zvirokwazvo, takasika munhu kubva kuNutfah yakazangana (mvura yepabonde yemurume nemukadzi) kuti tive tino muedza. Saka takamuita kuti ave munzwi nemuoni"},{"SurahNumber":76,"VerseNumber":3,"Text":"Zvirokwazvo, takamuratidza gwara, kunyangwe akave anotenda kana kusatenda"},{"SurahNumber":76,"VerseNumber":4,"Text":"Zvirokwazvo, takave tinogadzirira vasingatendi ngetani dzesimbi, zvichangadzo zvesimbi, uye nemoto unovirima"},{"SurahNumber":76,"VerseNumber":5,"Text":"Zvirokwazvo, avo vanotenda vachave vanomwa komichi (yewaini) yakasanganiswa ne (mvura kubva muchitubu chinonzi) Kaafoor"},{"SurahNumber":76,"VerseNumber":6,"Text":"Chitubu icho varanda vaAllah vachamwa, vochiita kuti chipopome zvakanyanya"},{"SurahNumber":76,"VerseNumber":7,"Text":"Ndivo (avo) vanozadzikisa mhiko (dzavo), uye vanotya zuva zvakaipa zvaro zvichafararira"},{"SurahNumber":76,"VerseNumber":8,"Text":"Uye vanopa chikafu, kunyangwe vanerudo nacho (kana kuti vachiratidza rudo kwavari Allah), kune anoshaya, nherera, uye mubatwi"},{"SurahNumber":76,"VerseNumber":9,"Text":"(Vachiti): “Tinokudyisai kuri kutsvaga Nyasha dzaAllah chete. Hatidi mubairo kana kutendwa kubva kwamuri.”"},{"SurahNumber":76,"VerseNumber":10,"Text":"“Zvirokwazvo, tinotya kubva kuna Tenzi vedu iro zuva rakaoma uye kushaiwa, richaita kuti zviso zvityise (kubva mukusarida).”"},{"SurahNumber":76,"VerseNumber":11,"Text":"Naizvozvo Allah vakave vanova nunura kubva muhuipi wezuva racho, uye vakave vanovapa Nadrah (chiedza cherunako) uye mufaro"},{"SurahNumber":76,"VerseNumber":12,"Text":"Uye mubairo wavo uchave Paradhiso, uye magamenzi esiriki, nemhaka yokuti vaiva vanotsungirira"},{"SurahNumber":76,"VerseNumber":13,"Text":"Vakatsamhira imomo pamatendamo akakwirira. Havaoni varimo kupisa kwakanyanya, kana kutonhorwa kwakanyanya (sezvo kuParadhiso hakuna zuva kana mwedzi)"},{"SurahNumber":76,"VerseNumber":14,"Text":"Uye mvuri wemo unenge uri pavari, uye nemapazi emichero achava anorembera pedyo navo"},{"SurahNumber":76,"VerseNumber":15,"Text":"Uye pakati pavo pachava pano fambiswa midziyo yesirivha uye nemakomichi egirazi"},{"SurahNumber":76,"VerseNumber":16,"Text":"Girazi rakachena, rakagadzirwa nesirivha. Vachave vanosarudza huwandu hwawo (nekuda kwavo)"},{"SurahNumber":76,"VerseNumber":17,"Text":"Uye vachapiwa kuti vamwe komichi (yewaini) yakazanganiswa neZanjabeel (Tsangamidzi)"},{"SurahNumber":76,"VerseNumber":18,"Text":"Kune chitubu imomo chinonzi Salsabeel"},{"SurahNumber":76,"VerseNumber":19,"Text":"Uye pavari pachave nemajaya (vachiva pakurira) vaine hujaya husingaperi. Kana ukavaona, unofunga kuti matombo akakosha (mapera) akafararira"},{"SurahNumber":76,"VerseNumber":20,"Text":"Uye ukatarisa imomo (muParadhiso), unoona zvakanaka (izvo zvisingafungirike), uye nenyika huru"},{"SurahNumber":76,"VerseNumber":21,"Text":"Pavari vanenge vaine hanzu dzegirini dzakapfava dzakanaka uye siriki yakakora. Vanenge vakashongedzwa nejati dzesirivha, uye Tenzi vavo vachavapa kumwa kwakachena"},{"SurahNumber":76,"VerseNumber":22,"Text":"(Uye zvichanzi kwavari): “Zvirokwazvo mubairo ndewenyu, uye mabasa enyu atambirwa.”"},{"SurahNumber":76,"VerseNumber":23,"Text":"Zvirokwazvo, tisu takatumidza (Qur’aan) kwauri (Muhammad (SAW)) muzvidimbu"},{"SurahNumber":76,"VerseNumber":24,"Text":"Saka iva unotsungirira kumirairo ya Tenzi vako, uye usave unoteerera mutadzi kana asingatendi kubva mavari"},{"SurahNumber":76,"VerseNumber":25,"Text":"Uye rangarira zita raTenzi vako mangwanani uye nemasikati (nekuita minamato yeFajr, Dhuhr neAsr)"},{"SurahNumber":76,"VerseNumber":26,"Text":"Uye nguva yeusiku, pfugama kwavari (nekuita munamato weMaghrib neIsha), uye varumbidze muhusiku hurefu (Nemunamato weTahajjud)"},{"SurahNumber":76,"VerseNumber":27,"Text":"Zvirokwazvo, ava (vasingatendi) vanoda upenyu wepano pasi, uye vanosendeka shure zuva rinorema (iro rinenge rakaoma)"},{"SurahNumber":76,"VerseNumber":28,"Text":"Tisu takavasika, uye tikavaiita zvigwindiri. Kana tichida, zvirokwazvo tinokwanisa kuunza vamwe vanhu vakafanana navo panzvimbo yavo"},{"SurahNumber":76,"VerseNumber":29,"Text":"Zvirokwazvo iyi (ndima) iyeuchidzo, saka kune uyo anoda, ngaasarudze nzira yekuna Tenzi vake (Allah)"},{"SurahNumber":76,"VerseNumber":30,"Text":"Asi hamudi, kunze ivo Allah vada. Zvirokwazvo Allah ndivo muzivi wezvose, muchenjeri"},{"SurahNumber":76,"VerseNumber":31,"Text":"Vachaisa mutsitsi dzavo uyo wevaranda wavanoda. Asi avo vanoita zvakaipa vakavagadzirira dambudzo rinorwadza"},{"SurahNumber":77,"VerseNumber":1,"Text":"(Ndinopika) Ne (mhepo kana ngirozi, kana nhumwa dzaAllah) dzakatumwa imwe mushure meimwe"},{"SurahNumber":77,"VerseNumber":2,"Text":"Uye nemhepo dzinovhuvhuta zvine simba"},{"SurahNumber":77,"VerseNumber":3,"Text":"Uye nemhepo inopararidza makore nemvura"},{"SurahNumber":77,"VerseNumber":4,"Text":"Uye ne (ndima dzemuQur’aan) dzinosiyanisa (zvakanaka nezvakaipa)"},{"SurahNumber":77,"VerseNumber":5,"Text":"Uye ne (ngirozi) dzinounza zvidzikiswa (kunhumwa)"},{"SurahNumber":77,"VerseNumber":6,"Text":"Kunobvisa zvose zvimhingamupini kana kuyambira"},{"SurahNumber":77,"VerseNumber":7,"Text":"Zvirokwazvo, zvawakavimbiswa zvichadarika"},{"SurahNumber":77,"VerseNumber":8,"Text":"Apo nyenyedzi dzichadzima chiedza chadzo"},{"SurahNumber":77,"VerseNumber":9,"Text":"Uye denga richatsemuka"},{"SurahNumber":77,"VerseNumber":10,"Text":"Uye nemakomo paachafuridzwa kure"},{"SurahNumber":77,"VerseNumber":11,"Text":"Uye nenhumwa padzichaunganidzwa panguva yakatarwa"},{"SurahNumber":77,"VerseNumber":12,"Text":"Zuva ripi (zviratidzo izvi) zvirikunonotserwa"},{"SurahNumber":77,"VerseNumber":13,"Text":"Zuva resarudzo (avo veParadhiso kubva kune avo vekuGehena)"},{"SurahNumber":77,"VerseNumber":14,"Text":"Uye uchaziva sei kuti zuva resarudzo chii"},{"SurahNumber":77,"VerseNumber":15,"Text":"Matambudziko pazuva iri kune avo vanoramba (Zuva Rekutongwa)"},{"SurahNumber":77,"VerseNumber":16,"Text":"Hatina here kuparadza avo vange vari kumberi kwenyu"},{"SurahNumber":77,"VerseNumber":17,"Text":"Uye tichaita vari mumashure mavo vave vanovatevera"},{"SurahNumber":77,"VerseNumber":18,"Text":"Nenzira iyi tinoshanda nevapari vemhosva (vasingatendi nevatadzi)"},{"SurahNumber":77,"VerseNumber":19,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":20,"Text":"Hatina kukusikai kubva kumvura inoshorwa"},{"SurahNumber":77,"VerseNumber":21,"Text":"Uye tikaigadzika munzvimbo yakachengetedzeka (munhumbu)"},{"SurahNumber":77,"VerseNumber":22,"Text":"Kwenguva inozivikanwa (yemwana kuti aberekwe)"},{"SurahNumber":77,"VerseNumber":23,"Text":"Saka takaera, uye tisu nyanzvi dzekuera (zvinhu)"},{"SurahNumber":77,"VerseNumber":24,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":25,"Text":"Hatina here kugadzira pasi senzvimbo yokugara"},{"SurahNumber":77,"VerseNumber":26,"Text":"Kune vapenyu nevakafa"},{"SurahNumber":77,"VerseNumber":27,"Text":"Uye tikagadzika imomo makomo akasimba nekureba, uye tikakupai mvura yekunwa inonaka"},{"SurahNumber":77,"VerseNumber":28,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":29,"Text":"(Zvichanzi kune vasingatendi): “Gundumukai kubva kune izvo zvamairamba!”"},{"SurahNumber":77,"VerseNumber":30,"Text":"“Gundumukai kumumvuri (wemoto weGehena hutsi huchikwidza) muzvikwata zvitatu.”"},{"SurahNumber":77,"VerseNumber":31,"Text":"“Pasina mumvuri, kana kubatsira chimwe chinhu kubva murimi remoto.”"},{"SurahNumber":77,"VerseNumber":32,"Text":"Zvirokwazvo, iro (Gehena) richakanda zvingaimi seAl-Qasr (zidanda rechitsiga)"},{"SurahNumber":77,"VerseNumber":33,"Text":"Sekunge ingamera dzeruvara rwegoride kana tsapo retambo"},{"SurahNumber":77,"VerseNumber":34,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":35,"Text":"Iri ndiro zuva ravasingatauri (padzimwe nguva dzaro)"},{"SurahNumber":77,"VerseNumber":36,"Text":"Uye havabvumidzwe kupa zvikonzero"},{"SurahNumber":77,"VerseNumber":37,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":38,"Text":"Iri izuva resarudzo (remutongo). Takuunzai imi nevanhu vekutanga pamwechete"},{"SurahNumber":77,"VerseNumber":39,"Text":"Saka kana pane zvamakaronga, shandisirai ini (Allah)"},{"SurahNumber":77,"VerseNumber":40,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":41,"Text":"Zvirokwazvo, vanotya Allah vachave pakati pemimvuri nezvitubu"},{"SurahNumber":77,"VerseNumber":42,"Text":"Uye nemichero iyo vachada"},{"SurahNumber":77,"VerseNumber":43,"Text":"“Idyai nekunwa makasununguka nekuda kwezvamaiita.”"},{"SurahNumber":77,"VerseNumber":44,"Text":"Zvirokwazvo, kudaro tinopa mubairo kuvanhu vezvakanaka"},{"SurahNumber":77,"VerseNumber":45,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":46,"Text":"(Imi\tvasingatendi)! Idyai\tnekufara (muhupenyu\thwepano pasi) kwechinguva\tchidiki. Zvirokwazvo, muri vaiti vezvakaipa"},{"SurahNumber":77,"VerseNumber":47,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":48,"Text":"Kana zvikanzi kwavari: “Kotamai (mumunamato)! Havakotami (havaite minamato yavo)"},{"SurahNumber":77,"VerseNumber":49,"Text":"Matambudziko kune avo vanoramba (Zuva Rekutongwa)"},{"SurahNumber":77,"VerseNumber":50,"Text":"Saka munhaurwa ipi mushure meiri (Qur’aan) vachatenda"}]}