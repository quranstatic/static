{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Ia menjawab: \"Bukankah, aku telah katakan kepadamu, bahawa engkau tidak sekali-kali akan dapat bersabar bersamaku"},{"SurahNumber":18,"VerseNumber":76,"Text":"Nabi Musa berkata: \"Jika aku bertanya kepadamu tentang sebarang perkara sesudah ini, maka janganlah engkau jadikan daku sahabatmu lagi; sesungguhnya engkau telah cukup mendapat alasan-alasan berbuat demikian disebabkan pertanyaan-pertanyaan dan bantahanku"},{"SurahNumber":18,"VerseNumber":77,"Text":"Kemudian keduanya berjalan lagi, sehingga apabila mereka sampai kepada penduduk sebuah bandar, mereka meminta makan kepada orang-orang di situ, lalu orang-orang itu enggan menjamu mereka. Kemudian mereka dapati di situ sebuah tembok yang hendak runtuh, lalu ia membinanya. Nabi Musa berkata: \"Jika engkau mahu, tentulah engkau berhak mengambil upah mengenainya"},{"SurahNumber":18,"VerseNumber":78,"Text":"Ia menjawab: \"Inilah masanya perpisahan antaraku denganmu, aku akan terangkan kepadamu maksud (kejadian-kejadian yang dimusykilkan) yang engkau tidak dapat bersabar mengenainya"},{"SurahNumber":18,"VerseNumber":79,"Text":"Adapun perahu itu adalah ia dipunyai oleh orang-orang miskin yang bekerja di laut; oleh itu, aku bocorkan dengan tujuan hendak mencacatkannya, kerana di belakang mereka nanti ada seorang raja yang merampas tiap-tiap sebuah perahu yang tidak cacat"},{"SurahNumber":18,"VerseNumber":80,"Text":"Adapun pemuda itu, kedua ibu bapanya adalah orang-orang yang beriman, maka kami bimbang bahawa ia akan mendesak mereka melakukan perbuatan yang zalim dan kufur"},{"SurahNumber":18,"VerseNumber":81,"Text":"Oleh itu, kami ingin dan berharap, supaya Tuhan mereka gantikan bagi mereka anak yang lebih baik daripadanya tentang kebersihan jiwa, dan lebih mesra kasih sayangnya"},{"SurahNumber":18,"VerseNumber":82,"Text":"Adapun tembok itu pula, adalah ia dipunyai oleh dua orang anak yatim di bandar itu; dan di bawahnya ada \"harta terpendam\" kepuyaan mereka; dan bapa mereka pula adalah orang yang soleh. Maka Tuhanmu menghendaki supaya mereka cukup umur dan dapat mengeluarkan harta mereka yang terpendam itu, sebagai satu rahmat dari Tuhanmu (kepada mereka). Dan (ingatlah) aku tidak melakukannya menurut fikiranku sendiri. Demikianlah penjelasan tentang maksud dan tujuan perkara-perkara yang engkau tidak dapat bersabar mengenainya"},{"SurahNumber":18,"VerseNumber":83,"Text":"Dan mereka bertanya kepadamu (wahai Muhammad), mengenai Zulkarnain. Katakanlah: \"Aku akan bacakan kepada kamu (wahyu dari Allah yang menerangkan) sedikit tentang perihalnya"},{"SurahNumber":18,"VerseNumber":84,"Text":"Sesungguhnya Kami telah memberikan kepadanya kekuasaan memerintah di bumi, dan Kami beri kepadanya jalan bagi menjayakan tiap-tiap sesuatu yang diperlukannya"},{"SurahNumber":18,"VerseNumber":85,"Text":"Lalu ia menurut jalan (yang menyampaikan maksudnya)"},{"SurahNumber":18,"VerseNumber":86,"Text":"Sehingga apabila ia sampai ke daerah matahari terbenam, ia mendapatinya terbenam di sebuah matair yang hitam berlumpur, dan ia dapati di sisinya satu kaum (yang kufur ingkar). Kami berfirman (dengan mengilhamkan kepadanya): \"Wahai Zulkarnain! Pilihlah sama ada engkau hendak menyeksa mereka atau engkau bertindak secara baik terhadap mereka"},{"SurahNumber":18,"VerseNumber":87,"Text":"Ia berkata: \"Adapun orang yang melakukan kezaliman (kufur derhaka), maka kami akan menyeksanya; kemudian ia akan dikembalikan kepada Tuhannya, lalu diazabkannya dengan azab seksa yang seburuk-buruknya"},{"SurahNumber":18,"VerseNumber":88,"Text":"Adapun orang yang beriman serta beramal soleh, maka baginya balasan yang sebaik-baiknya; dan kami akan perintahkan kepadanya perintah-perintah kami yang tidak memberati"},{"SurahNumber":18,"VerseNumber":89,"Text":"Kemudian ia berpatah balik menurut jalan yang lain"},{"SurahNumber":18,"VerseNumber":90,"Text":"Sehingga apabila ia sampai di daerah matahari terbit, ia mendapatinya terbit kepada suatu kaum yang kami tidak menjadikan bagi mereka sebarang perlindungan daripadanya"},{"SurahNumber":18,"VerseNumber":91,"Text":"Demikianlah halnya; dan sesungguhnya Kami mengetahui secara meliputi akan segala yang ada padanya"},{"SurahNumber":18,"VerseNumber":92,"Text":"kemudian ia berpatah balik menurut jalan yang lain"},{"SurahNumber":18,"VerseNumber":93,"Text":"Sehingga apabila ia sampai di antara dua gunung, ia dapati di sisinya satu kaum yang hampir-hampir mereka tidak dapat memahami perkataan"},{"SurahNumber":18,"VerseNumber":94,"Text":"Mereka berkata: \"wahai Zulkarnain, sesungguhnya kaum Yakjuj dan Makjuj sentiasa melakukan kerosakan di bumi; oleh itu, setujukah kiranya kami menentukan sejumlah bayaran kepadamu (dari hasil pendapatan kami) dengan syarat engkau membina sebuah tembok di antara kami dengan mereka"},{"SurahNumber":18,"VerseNumber":95,"Text":"Dia menjawab: \"(kekuasaan dan kekayaan) yang Tuhanku jadikan daku menguasainya, lebih baik (dari bayaran kamu); oleh itu bantulah daku dengan tenaga (kamu beramai-ramai) aku akan bina antara kamu dengan mereka sebuah tembok penutup yang kukuh"},{"SurahNumber":18,"VerseNumber":96,"Text":"Bawalah kepadaku ketul-ketul besi\"; sehingga apabila ia terkumpul separas tingginya menutup lapangan antara dua gunung itu, ddia pun perintahkan mereka membakarnya dengan berkata: \"Tiuplah dengan alat-alat kamu\" sehingga apabila ia menjadikannya merah menyala seperti api, berkatalah dia: \"Bawalah tembaga cair supaya aku tuangkan atasnya"},{"SurahNumber":18,"VerseNumber":97,"Text":"Maka mereka tidak dapat memanjat tembok itu, dan mereka juga tidak dapat menebuknya"},{"SurahNumber":18,"VerseNumber":98,"Text":"(Setelah itu) berkatalah Zulkarnain: \"Ini ialah suatu rahmat dari Tuhanku; dalam pada itu, apabila sampai janji Tuhanku, Dia akan menjadikan tembok itu hancur lebur, dan adalah janji Tuhanku itu benar"},{"SurahNumber":18,"VerseNumber":99,"Text":"Dan Kami biarkan mereka pada hari itu (keluar beramai-ramai) bercampur-baur antara satu dengan yang lain; dan (kemudiannya) akan ditiup sangkakala, lalu Kami himpunkan makhluk-makhluk seluruhnya di Padang Mahsyar"},{"SurahNumber":18,"VerseNumber":100,"Text":"Dan Kami perlihatkan neraka Jahannam, pada hari itu kepada orang-orang kafir, dengan pendedahan yang jelas nyata"},{"SurahNumber":18,"VerseNumber":101,"Text":"(Iaitu) orang-orang yang matanya telah tertutup daripada melihat tanda-tanda yang membawa kepada mengingatiKu, dan mereka pula tidak dapat mendengar sama sekali"},{"SurahNumber":18,"VerseNumber":102,"Text":"Maka adakah orang-orang kafir menyangka bahawa mereka mengambil hamba-hambaKu sebagai makhluk-makhluk yang disembah, selain daripadaKu, dapat menolong mereka? Sesungguhnya Kami telah sediakan neraka Jahannam bagi orang-orang kafir itu sebagai tempat tetamu"},{"SurahNumber":18,"VerseNumber":103,"Text":"Katakanlah (wahai Muhammad): \"Mahukah Kami khabarkan kepada kamu akan orang-orang yang paling rugi amal-amal perbuatannya"},{"SurahNumber":18,"VerseNumber":104,"Text":"(Iaitu) orang-orang yang telah sia-sia amal usahanya dalam kehidupan dunia ini, sedang mereka menyangka bahawa mereka sentiasa betul dan baik pada apa sahaja yang mereka lakukan"},{"SurahNumber":18,"VerseNumber":105,"Text":"Merekalah orang-orang yang kufur ingkar akan ayat-ayat Tuhan mereka dan akan pertemuan denganNya; oleh itu gugurlah amal-amal mereka; maka akibatya Kami tidak akan memberi sebarang timbangan untuk menilai amal mereka, pada hari kiamat kelak"},{"SurahNumber":18,"VerseNumber":106,"Text":"(Mereka yang bersifat) demikian, balasannya neraka Jahannam, disebabkan mereka kufur ingkar, dan mereka pula menjadikan ayat-ayatKu dan Rasul-rasulKu sebagai ejek-ejekan"},{"SurahNumber":18,"VerseNumber":107,"Text":"Sesungguhnya orang-orang yang beriman dan beramal soleh, disediakan bagi mereka Syurga-syurga Firdaus, sebagai tempat tetamu (yang serba mewah)"},{"SurahNumber":18,"VerseNumber":108,"Text":"Mereka kekal di dalamnya, (dan) tidak ingin berpindah daripadanya"},{"SurahNumber":18,"VerseNumber":109,"Text":"Katakanlah (wahai Muhammad): \"Kalaulah semua jenis lautan menjadi tinta untuk menulis Kalimah-kalimah Tuhanku, sudah tentu akan habis kering lautan itu sebelum habis Kalimah-kalimah Tuhanku, walaupun Kami tambahi lagi dengan lautan yang sebanding dengannya, sebagai bantuan"},{"SurahNumber":18,"VerseNumber":110,"Text":"Katakanlah (wahai Muhammad): \"Sesungguhnya aku hanyalah seorang manusia seperti kamu, diwahyukan kepadaku bahawa Tuhan kamu hanyalah Tuhan Yang Satu; Oleh itu, sesiapa yang percaya dan berharap akan pertemuan dengan Tuhannya, hendaklah ia mengerjakan amal yang soleh dan janganlah ia mempersekutukan sesiapapun dalam ibadatnya kepada Tuhannya"},{"SurahNumber":19,"VerseNumber":1,"Text":"Kaaf, Haa, Yaa, Ain, Saad"},{"SurahNumber":19,"VerseNumber":2,"Text":"(Ini ialah) perihal limpahan rahmat Tuhanmu (wahai Muhammad), kepada hambaNya Zakaria"},{"SurahNumber":19,"VerseNumber":3,"Text":"(Ingatkanlah peristiwa) ketika Nabi Zakaria berdoa kepada tuhannya dengan doa permohonan secara perlahan"},{"SurahNumber":19,"VerseNumber":4,"Text":"Ia merayu dengan berkata: Wahai Tuhanku! Sesungguhnya telah lemahlah tulang -tulangku, dan telah putih melepaklah uban kepalaku; dan aku - wahai Tuhanku - tidak pernah merasa hampa dengan doa permohonanku kepadaMu"},{"SurahNumber":19,"VerseNumber":5,"Text":"Dan sesungguhnya aku merasa bimbang akan kecuaian kaum kerabatku menyempurnakan tugas-tugas ugama sepeninggalanku; dan isteriku pula adalah seorang yang mandul; oleh itu, kurniakanlah daku dari sisiMu seorang anak lelaki"},{"SurahNumber":19,"VerseNumber":6,"Text":"Yang layak mewarisi daku, juga mewarisi keluarga Nabi Yaakub; dan jadikanlah dia - wahai Tuhanku seorang yang diredhai serta disukai"},{"SurahNumber":19,"VerseNumber":7,"Text":"(Nabi Zakaria diseru setelah dikabulkan doanya):\"Wahai Zakaria! Sesungguhnya Kami memberikan khabar yang mengembirakanmu dengan mengurniakan seorang anak lelaki bernama Yahya, yang kami tidak pernah jadikan sebelum itu, seorangpun yang senama dengannya"},{"SurahNumber":19,"VerseNumber":8,"Text":"Nabi Zakaria bertanya: \"Wahai Tuhanku! Bagaimanakah caranya aku akan beroleh seorang anak, sedang isteriku adalah seorang yang mandul dan aku sendiri pula telah sampai had umur yang setua-tuanya"},{"SurahNumber":19,"VerseNumber":9,"Text":"Penyeru itu menjawab: Demikian keadaannya - janganlah dihairankan; Tuhanmu berfirman; \"Hal itu mudah bagiKu kerana sesungguhnya Aku telah menciptakanmu dahulu, sedang engkau pada masa itu belum ada sebarang apapun"},{"SurahNumber":19,"VerseNumber":10,"Text":"Nabi Zakaria merayu lagi: \"Wahai Tuhanku! Jadikanlah satu tanda bagiku (yang menunjukkan isteriku mengandung)\", Allah Taala berfirman: \" Tandamu itu ialah engkau tidak akan dapat berkata-kata dengan orang ramai selama tiga malam, sedang engkau dalam keadaan sihat"},{"SurahNumber":19,"VerseNumber":11,"Text":"Maka dia pun keluar mendapatkan kaumnya dari Mihrab (tempat sembahyangnya), lalu ia memberi isyarat kepada mereka: \"Hendaklah kamu bertasbih (mengerjakan ibadat kepada Allah) pagi dan petang"},{"SurahNumber":19,"VerseNumber":12,"Text":"Wahai Yahya, terimalah Kitab itu (serta amalkanlah) dengan bersungguh-sungguh! Dan Kami berikan kepadanya Hikmat kebijaksanaan semasa ia masih kanak-kanak"},{"SurahNumber":19,"VerseNumber":13,"Text":"dan (Kami mengurniakannya) rahmat dari sisi Kami, serta kelebihan yang kembang manfaatnya; dan ia seorang yang bertaqwa"},{"SurahNumber":19,"VerseNumber":14,"Text":"Dan ia taat serta berbuat baik kepada ibu bapanya, dan ia pula tidak sombong angkuh atau derhaka"},{"SurahNumber":19,"VerseNumber":15,"Text":"Dan (Kami limpahkan) kepadanya selamat sejahtera pada hari ia diperanakkan, dan pada hari ia mati, serta pada hari ia dibangkitkan hidup semula (pada hari kiamat)"},{"SurahNumber":19,"VerseNumber":16,"Text":"Dan bacakanlah (wahai Muhammad) di dalam Kitab Al-Quran ini perihal Maryam, ketika dia memencilkan diri dari keluarganya di sebuah tempat sebelah timur"},{"SurahNumber":19,"VerseNumber":17,"Text":"Kemudian Maryam membuat dinding untuk melindungi dirinya dari mereka maka Kami hantarkan kepadanya: Roh dari kami lalu ia menyamar diri kepadanya sebagai seorang lelaki yang sempurna bentuk kejadiannya"},{"SurahNumber":19,"VerseNumber":18,"Text":"Maryam berkata: Sesungguhnya aku berlindung kepada (Allah) Ar-Rahman daripada (gangguan) mu kalaulah engkau seorang yang bertaqwa"},{"SurahNumber":19,"VerseNumber":19,"Text":"Ia berkata: \"Sesungguhnya aku pesuruh Tuhanmu, untuk menyebabkanmu dikurniakan seorang anak yang suci"},{"SurahNumber":19,"VerseNumber":20,"Text":"Maryam bertanya (dengan cemas): Bagaimanakah aku akan beroleh seorang anak lelaki, padahal aku tidak pernah disentuh oleh seorang lelaki pun, dan aku pula bukan perempuan jahat"},{"SurahNumber":19,"VerseNumber":21,"Text":"Ia menjawab: \"Demikianlah keadaannya tak usahlah dihairankan; Tuhanmu berfirman: Hal itu mudah bagiKu; dan Kami hendak menjadikan pemberian anak itu sebagai satu tanda (yang membuktikan kekuasaan Kami) untuk umat manusia dan sebagai satu rahmat dari Kami; dan hal itu adalah satu perkara yang telah ditetapkan berlakunya"},{"SurahNumber":19,"VerseNumber":22,"Text":"Maka Maryam hamilah mengandungnya, lalu ia memencilkan diri dengan kandungannya itu ke sebuah tempat yang jauh"},{"SurahNumber":19,"VerseNumber":23,"Text":"(Ketika ia hendak bersalin) maka sakit beranak itu memaksanya (pergi bersandar) ke pangkal sebatang pohon tamar (kurma); ia berkata alangkah baiknya kalau aku mati sebelum ini dan menjadilah aku sesuatu yang dilupakan orang dan tidak dikenang-kenang"},{"SurahNumber":19,"VerseNumber":24,"Text":"Lalu ia diseru dari sebelah bawahnya:\" Janganlah engkau berdukacita (wahai Maryam), sesungguhnya Tuhanmu telah menjadikan di bawahmu sebatang anak sungai"},{"SurahNumber":19,"VerseNumber":25,"Text":"Dan gegarlah ke arahmu batang pohon tamar itu, supaya gugur kepadamu buah tamar yang masak"},{"SurahNumber":19,"VerseNumber":26,"Text":"Maka makanlah dan minumlah serta bertenanglah hati dari segala yang merunsingkan. Kemudian kalau engkau melihat seseorang manusia, maka katakanlah: Sesungguhnya aku bernazar diam membisu kerana (Allah) Ar-Rahman; (setelah aku menyatakan yang demikian) maka aku tidak akan berkata-kata kepada sesiapapun dari kalangan manusia pada hari ini"},{"SurahNumber":19,"VerseNumber":27,"Text":"Kemudian baliklah ia kepada kaumnya dengan mendokong anaknya mereka pun menempelaknya dengan berkata: Wahai Maryam! Sesungguhnya engkau telah melakukan suatu perkara yang besar salahnya"},{"SurahNumber":19,"VerseNumber":28,"Text":"Wahai saudara perempuan Harun, bapamu bukanlah seorang yang buruk akhlaknya, dan ibumu pula bukanlah seorang perempuan jahat"},{"SurahNumber":19,"VerseNumber":29,"Text":"Maka Maryam segera menunjuk kepada anaknya. Mereka berkata (dengan hairannya): \"Bagaimana kami boleh berkata-kata dengan seorang yang masih kanak-kanak dalam buaian"},{"SurahNumber":19,"VerseNumber":30,"Text":"Ia menjawab:\" Sesungguhnya aku ini hamba Allah; Ia telah memberikan kepadaku Kitab (Injil), dan Ia telah menjadikan daku seorang Nabi"},{"SurahNumber":19,"VerseNumber":31,"Text":"Dan Ia menjadikan daku seorang yang berkat di mana sahaja aku berada, dan diperintahkan daku mengerjakan sembahyang dan memberi zakat selagi aku hidup"},{"SurahNumber":19,"VerseNumber":32,"Text":"Serta (diperintahkan daku) taat dan berbuat baik kepada ibuku, dan Ia tidak menjadikan daku seorang yang sombong takbur atau derhaka"},{"SurahNumber":19,"VerseNumber":33,"Text":"Dan segala keselamatan serta kesejahteraan dilimpahkan kepadaku pada hari aku diperanakkan dan pada hari aku mati, serta pada hari aku dibangkitkan hidup semula (pada hari kiamat)"},{"SurahNumber":19,"VerseNumber":34,"Text":"Yang demikian sifat-sifatnya itulah Isa Ibni Maryam. Keterangan yang tersebut ialah keterangan yang sebenar-benarnya, yang mereka ragu-ragu dan berselisihan padanya"},{"SurahNumber":19,"VerseNumber":35,"Text":"Tiadalah layak bagi Allah mempunyai anak. Maha Sucilah Ia. Apabila menetapkan jadinya sesuatu perkara, maka hanyalah Ia berfirman kepadanya: \"Jadilah engkau\", lalu menjadilah ia"},{"SurahNumber":19,"VerseNumber":36,"Text":"Dan sesungguhnya Allah ialah Tuhanku dan Tuhan kamu maka sembahlah kamu akan Dia inilah jalan yang betul - lurus"},{"SurahNumber":19,"VerseNumber":37,"Text":"Kemudian, golongan-golongan (dari kaumnya) itu berselisihan sesama sendiri. Maka kecelakaanlah bagi orang-orang kafir (yang berselisihan) itu, dari apa yang disaksikan pada hari yang besar huru-haranya"},{"SurahNumber":19,"VerseNumber":38,"Text":"Sungguh jelas pendengaran dan penglihatan mereka yang kafir itu semasa mereka datang mengadap Kami pada hari akhirat. Tetapi orang-orang yang zalim (dengan perbuatan kufur dan maksiat) pada masa di dunia ini, berada dalam kesesatan yang nyata"},{"SurahNumber":19,"VerseNumber":39,"Text":"Dan berilah amaran (wahai Muhammad) kepada umat manusia seluruhnya tentang hari penyesalan iaitu hari diselesaikan perbicaraan perkara masing-masing pada masa mereka (yang ingkar) di dunia ini berada dalam kelalaian serta mereka pula tidak mahu beriman"},{"SurahNumber":19,"VerseNumber":40,"Text":"Sesungguhnya Kamilah yang mewarisi bumi dan segala makhluk yang ada di atasnya; dan kepada Kamilah mereka akan dikembalikan"},{"SurahNumber":19,"VerseNumber":41,"Text":"Dan bacakanlah (wahai Muhammad) di dalam Kitab (Al-Quran) ini perihal Nabi Ibrahim; sesungguhnya adalah ia seorang yang amat benar, lagi menjadi Nabi"},{"SurahNumber":19,"VerseNumber":42,"Text":"Ketika ia berkata kepada bapanya:\" Wahai ayahku, mengapa ayah menyembah benda yang tidak mendengar dan tidak melihat serta tidak dapat menolongmu sedikitpun"},{"SurahNumber":19,"VerseNumber":43,"Text":"Wahai ayahku, sesungguhnya telah datang kepadaku dari ilmu pengetahuan yang tidak pernah datang kepadamu oleh itu ikutlah daku; aku akan memimpinmu ke jalan yang betul"},{"SurahNumber":19,"VerseNumber":44,"Text":"Wahai ayahku, janganlah ayah menyembah Syaitan, sesungguhnya Syaitan itu adalah menderhaka kepada Allah yang melimpah-limpah rahmatNya"},{"SurahNumber":19,"VerseNumber":45,"Text":"Wahai ayahku, sesungguhnya aku bimbang bahawa ayah akan kena azab dari (Allah) Ar-Rahman disebabkan ayah menyembah yang lainnya; maka dengan sebab itu akan menjadilah ayah rakan bagi Syaitan di dalam neraka"},{"SurahNumber":19,"VerseNumber":46,"Text":"(Bapanya) menjawab: \"Patutkah engkau bencikan tuhan-tuhanku, wahai Ibrahim? Demi sesungguhnya jika engkau tidak berhenti daripada menyeru dan menasihati daku sudah tentu aku akan meluntarmu dengan batu; dan (ingatlah lebih baik) engkau tinggalkan daku sepanjang masa"},{"SurahNumber":19,"VerseNumber":47,"Text":"Nabi Ibrahim berkata: \" Selamat tinggalah ayah; aku akan memohon kepada Tuhanku mengampuni dosamu; sesungguhnya Ia sentiasa melimpahkan kemurahan ihsanNya kepadaku"},{"SurahNumber":19,"VerseNumber":48,"Text":"Dan aku akan membawa diri meninggalkan kamu semua serta apa yang kamu sembah yang lain dari Allah; dan aku akan beribadat kepada Tuhanku dengan ikhlas; mudah-mudahan aku dengan ibadatku kepada Tuhanku itu tidak menjadi hampa (dan derhaka seperti kamu)"},{"SurahNumber":19,"VerseNumber":49,"Text":"Maka apabila ia berhijrah meninggalkan mereka dan apa yang mereka sembah yang lain dari Allah kami kurniakan kepadanya: Ishak (anaknya), dan Yaakub (cucunya); dan kedua-duanya Kami jadikan berpangkat Nabi"},{"SurahNumber":19,"VerseNumber":50,"Text":"Dan Kami kurniakan kepada mereka dari rahmat Kami, dan Kami jadikan bagi mereka sebutan dan pujian yang tinggi dalam kalangan umat manusia"},{"SurahNumber":19,"VerseNumber":51,"Text":"Dan bacakanlah (wahai Muhammad) di dalam Kitab (Al-Quran) ini perihal Nabi Musa; sesungguhnya ia adalah orang pilihan, dan adalah ia seorang Rasul, lagi Nabi"},{"SurahNumber":19,"VerseNumber":52,"Text":"Dan Kami telah menyerunya dari arah sebelah kanan Gunung Tursina, dan Kami dampingkan dia dengan diberi penghormatan berkata dengan Kami"},{"SurahNumber":19,"VerseNumber":53,"Text":"Dan Kami kurniakan kepadanya dari rahmat Kami, saudaranya: Harun, yang juga berpangkat Nabi"},{"SurahNumber":19,"VerseNumber":54,"Text":"Dan bacakanlah (wahai Muhammad) di dalam Kitab (Al-Quran) ini perihal Nabi Ismail; sesungguhnya ia adalah benar menepati janji dan adalah ia seorang Rasul, lagi berpangkat Nabi"},{"SurahNumber":19,"VerseNumber":55,"Text":"Dan adalah ia menyuruh keluarganya mengerjakan sembahyang dan memberi zakat, dan ia pula adalah seorang yang diredhai di sisi Tuhannya"},{"SurahNumber":19,"VerseNumber":56,"Text":"Dan bacakanlah (wahai Muhammad) di dalam Kitab (Al-Quran) ini perihal Nabi Idris; sesungguhnya adalah ia amat benar (tutur katanya dan imannya), serta ia seorang Nabi"},{"SurahNumber":19,"VerseNumber":57,"Text":"Dan Kami telah mengangkatnya ke tempat yang tinggi darjatnya"},{"SurahNumber":19,"VerseNumber":58,"Text":"Mereka itulah sebahagian dari Nabi-nabi yang telah dikurniakan Allah nikmat yang melimpah-limpah kepada mereka dari keturunan Nabi Adam, dan dari keturunan orang-orang yang Kami bawa (dalam bahtera) bersama-sama Nabi Nuh, dan dari keturunan Nabi Ibrahim, dan (dari keturunan) Israil- dan mereka itu adalah dari orang-orang yang Kami beri hidayah petunjuk dan Kami pilih. Apabila dibacakan kepada mereka ayat-ayat (Allah) Ar-Rahman, mereka segera sujud serta menangis"},{"SurahNumber":19,"VerseNumber":59,"Text":"Kemudian mereka digantikan oleh keturunan-keturunan yang mencuaikan sembahyang serta menurut hawa nafsu (dengan melakukan maksiat); maka mereka akan menghadapi azab (dalam neraka)"},{"SurahNumber":19,"VerseNumber":60,"Text":"Kecuali orang-orang yang bertaubat dan beriman serta beramal soleh, maka mereka itu akan masuk Syurga, dan mereka pula tidak dikurangkan pahala sedikitpun"},{"SurahNumber":19,"VerseNumber":61,"Text":"(Iaitu) Syurga \" Adn \" yang telah dijanjikan oleh (Allah) Ar-Rahman kepada hamba-hambaNya disebabkan kepercayaan mereka akan perkara-perkara yang ghaib; sesungguhnya Tuhan itu, janjiNya tetap berlaku"},{"SurahNumber":19,"VerseNumber":62,"Text":"Mereka tidak akan mendengar di dalamnya perkataan yang sia-sia tetapi mereka sentiasa mendengar perkataan yang baik-baik; dan makan minum untuk mereka disediakan di dalamnya, pagi dan petang (sepanjang masa)"},{"SurahNumber":19,"VerseNumber":63,"Text":"Itulah taman Syurga yang Kami akan berikan sebagai warisan pusaka kepada orang-orang. yang bertaqwa dari hamba-hamba Kami"},{"SurahNumber":19,"VerseNumber":64,"Text":"Dan (berkatalah malaikat): \"Kami tidak turun dari semasa ke semasa melainkan dengan perintah Tuhanmu (wahai Muhammad); Dia lah jua yang menguasai serta mentadbirkan apa yang di hadapan kita dan apa yang di belakang kita serta apa yang di antara itu; dan tiadalah Tuhanmu itu lupa"},{"SurahNumber":19,"VerseNumber":65,"Text":"Tuhan yang mencipta dan mentadbirkan langit dan bumi serta segala yang ada di antara keduanya; oleh itu, sembahlah engkau akan Dia dan bersabarlah dengan tekun tetap dalam beribadat kepadaNya; adakah engkau mengetahui sesiapapun yang senama dan sebanding denganNya"},{"SurahNumber":19,"VerseNumber":66,"Text":"Dan manusia (yang kafir) berkata: \"Apa! Apabila aku mati, adakah aku akan dibangkitkan hidup semula"},{"SurahNumber":19,"VerseNumber":67,"Text":"Patutkah manusia itu berkata demikian dan tidak memikirkan bahawa Kami telah menciptakan dia dahulu sedang ia pada masa itu belum ada sebarang apapun"},{"SurahNumber":19,"VerseNumber":68,"Text":"Oleh itu, demi Tuhanmu (wahai Muhammad)! Sesungguhnya Kami akan himpunkan mereka yang kafir itu beserta syaitan-syaitan di Padang Mahsyar, kemudian Kami akan bawa mereka duduk berlutut di keliling neraka Jahannam"},{"SurahNumber":19,"VerseNumber":69,"Text":"Sesudah itu, sesungguhnya kami akan cabut dari tiap-tiap golongan, mana-mana orang yang sangat derhaka kepada (Allah) Ar-Rahman, di antara mereka"},{"SurahNumber":19,"VerseNumber":70,"Text":"Kemudian, sesungguhnya Kami lebih mengetahui akan orang-orang yang lebih patut diseksa dan dibakar dangan api neraka itu"},{"SurahNumber":19,"VerseNumber":71,"Text":"Dan tiada seorangpun di antara kamu melainkan akan sampai kepadanya; (yang demikian) adalah satu perkara yang mesti (berlaku) yang telah ditetapkan oleh Tuhanmu"},{"SurahNumber":19,"VerseNumber":72,"Text":"Kemudian Kami akan selamatkan orang-orang yang bertaqwa, dan kami akan biarkan orang-orang yang zalim (dengan kekufurannya dan maksiatnya) tinggal berlutut di dalam neraka itu"},{"SurahNumber":19,"VerseNumber":73,"Text":"Dan apabila dibacakan kepada mereka ayat-ayat Kami yang jelas nyata, berkatalah orang-orang yang kafir kepada orang-orang yang beriman: \"Puak yang manakah (dari kami dan kamu) yang lebih baik tempat tinggalnya dan lebih elok majlis perhimpunannya"},{"SurahNumber":19,"VerseNumber":74,"Text":"Dan berapa banyak kaum-kaum (yang ingkar) sebelum mereka, kami telah binasakan, sedang mereka lebih elok alat-alat kesenangannya dan lebih elok keadaannya pada pandangan mata"},{"SurahNumber":19,"VerseNumber":75,"Text":"Katakanlah (wahai Muhammad): \"Sesiapa yang berada di dalam kesesatan, maka biarlah (Allah) Ar-Rahman melanjutkan baginya satu tempoh yang tertentu, hingga apabila mereka melihat apa yang dijanjikan kepada mereka, - sama ada azab sengsara dunia ataupun azab kiamat, maka (pada saat itu) mereka akan mengetahui siapakah orangnya yang lebih buruk kedudukannya dan lebih lemah penyokong-penyokongnya"},{"SurahNumber":19,"VerseNumber":76,"Text":"Dan Allah akan menambahi hidayah petunjuk bagi orang-orang yang menurut jalan petunjuk; dan amal-amal yang baik yang tetap kekal faedah-faedahnya itu, lebih baik balasan pahalanya di sisi Tuhanmu dan lebih baik kesudahannya"},{"SurahNumber":19,"VerseNumber":77,"Text":"Maka tidakkah engkau merasa hairan memikirkan (wahai Muhammad), akan orang yang kufur ingkar kepada ayat-ayat keterangan Kami serta ia berkata: \"Demi sesungguhnya aku akan diberikan harta kekayaan dan anak-pinak pada hari akhirat"},{"SurahNumber":19,"VerseNumber":78,"Text":"Adakah ia telah mengetahui akan perkara yang ghaib, atau adakah ia telah membuat perjanjian dengan (Allah) Ar-Rahman mengenainya"},{"SurahNumber":19,"VerseNumber":79,"Text":"Tidak sekali-kali! Kami akan menulis apa yang dikatakannya, dan Kami akan tambahi baginya dari azab seksa, berganda-ganda"},{"SurahNumber":19,"VerseNumber":80,"Text":"Dan Kami akan warisi (harta benda dan anak-pinak) yang dikatakannya itu, dan ia akan datang kepada kami dengan seorang diri"},{"SurahNumber":19,"VerseNumber":81,"Text":"Dan mereka yang kafir menyembah benda-benda yang lain dari Allah sebagai tuhan-tuhan, supaya benda-benda yang mereka sembah itu menjadi penolong-penolong yang memberi kemuliaan dan pengaruh kepada mereka"},{"SurahNumber":19,"VerseNumber":82,"Text":"Tidak sekali-kali! Bahkan benda-benda yang mereka pertuhankan itu mengingkari perbuatan mereka menyembahnya, dan akan menjadi musuh yang membawa kehinaan kepada mereka"},{"SurahNumber":19,"VerseNumber":83,"Text":"Tidakkah engkau mengetahui (Wahai Muhammad) bahawa Kami telah menghantarkan Syaitan-syaitan kepada orang-orang kafir, untuk menggalakkan mereka mengerjakan perbuatan kufur dan maksiat dengan bersungguh-sungguh"},{"SurahNumber":19,"VerseNumber":84,"Text":"Oleh itu, janganlah engkau segera marah terhadap mereka yang ingkar itu, kerana sesungguhnya kami hanya menghitung hari yang sedikit sahaja bilangannya untuk mereka"},{"SurahNumber":19,"VerseNumber":85,"Text":"(Ingatlah) hari Kami himpunkan orang-orang yang bertaqwa untuk mengadap (Allah) Ar-Rahman, dengan berpasuk-pasukan"},{"SurahNumber":19,"VerseNumber":86,"Text":"Dan Kami akan menghalau orang-orang yang bersalah ke neraka Jahannam, dalam keadaan dahaga"},{"SurahNumber":19,"VerseNumber":87,"Text":"Mereka tidak berhak mendapat dan memberi syafaat, kecuali orang yang telah mengikat perjanjian (dengan iman dan amal yang soleh) di sisi Allah yang melimpah-limpah rahmatNya"},{"SurahNumber":19,"VerseNumber":88,"Text":"Dan mereka yang kafir berkata: \"(Allah) Ar-Rahman, mempunyai anak"},{"SurahNumber":19,"VerseNumber":89,"Text":"Demi sesungguhnya, kamu telah melakukan satu perkara yang besar salahnya"},{"SurahNumber":19,"VerseNumber":90,"Text":"Langit nyaris-nyaris pecah disebabkan (anggapan mereka) yang demikian, dan bumi pula nyaris-nyaris terbelah, serta gunung-ganang pun nyaris-nyaris runtuh ranap"},{"SurahNumber":19,"VerseNumber":91,"Text":"Kerana mereka mendakwa mengatakan: (Allah) Ar-Rahman mempunyai anak"},{"SurahNumber":19,"VerseNumber":92,"Text":"Padahal tiadalah layak bagi (Allah) Ar-Rahman, bahawa Ia mempunyai anak"},{"SurahNumber":19,"VerseNumber":93,"Text":"Tidak ada sesiapapun di langit dan di bumi melainkan ia akan datang kepada (Allah) Ar-Rahman, sebagai hamba"},{"SurahNumber":19,"VerseNumber":94,"Text":"Demi sesungguhnya! Allah telah mengira mereka (dengan pengetahuanNya) serta menghitung mereka satu persatu"},{"SurahNumber":19,"VerseNumber":95,"Text":"Dan mereka masing-masing akan datang mengadapNya pada hari kiamat dengan seorang diri"},{"SurahNumber":19,"VerseNumber":96,"Text":"Sesungguhnya orang-orang yang beriman dan beramal soleh, Allah yang melimpah-limpah rahmatnya akan menanamkan bagi mereka dalam hati orang ramai perasaan kasih sayang"},{"SurahNumber":19,"VerseNumber":97,"Text":"Maka sesungguhnya Kami memudahkan turunnya Al-Quran ini dengan bahasamu (wahai Muhammad), ialah supaya engkau memberi khabar gembira dengannya kepada orang-orang yang bertaqwa, dan supaya engkau memberi amaran dengannya kepada kaum yang degil dalam kekufurannya"},{"SurahNumber":19,"VerseNumber":98,"Text":"Dan amatlah banyaknya kaum-kaum kafir yang Kami telah binasakan sebelum mereka; engkau tidak menyedari ataupun mendengar suara yang sayup bagi seseorangpun dari orang-orang yang telah dibinasakan itu"},{"SurahNumber":20,"VerseNumber":1,"Text":"Taa' Haa"},{"SurahNumber":20,"VerseNumber":2,"Text":"Kami tidak menurunkan Al-Quran kepadamu (wahai Muhammad) supaya engkau menanggung kesusahan"},{"SurahNumber":20,"VerseNumber":3,"Text":"Hanya untuk menjadi peringatan bagi orang-orang yang takut melanggar perintah. Allah"},{"SurahNumber":20,"VerseNumber":4,"Text":"(Al-Quran) diturunkan dari (Tuhan) yang menciptakan bumi dan langit yang tinggi"},{"SurahNumber":20,"VerseNumber":5,"Text":"Iaitu (Allah) Ar-Rahman, yang bersemayam di atas Arasy"},{"SurahNumber":20,"VerseNumber":6,"Text":"Dia lah jua yang memiliki segala yang ada di langit dan yang ada di bumi serta yang ada di antara keduanya dan juga yang ada di bawah tanah basah di perut bumi"},{"SurahNumber":20,"VerseNumber":7,"Text":"Dan jika engkau menyaringkan suara dengan doa permohonanmu, (maka yang demikian tidaklah perlu), kerana sesungguhnya Allah mengetahui segala rahsia dan segala yang tersembunyi"},{"SurahNumber":20,"VerseNumber":8,"Text":"Allah! Tiada Tuhan yang berhak disembah melainkan Dia, bagiNyalah segala nama yang baik"},{"SurahNumber":20,"VerseNumber":9,"Text":"Dan sudahkah sampai kepadamu (wahai Muhammad) perihal Nabi Musa"},{"SurahNumber":20,"VerseNumber":10,"Text":"Ketika ia melihat api, lalu berkatalah ia kepada isterinya: \"Berhentilah! Sesungguhnya aku ada melihat api semoga aku dapat membawa kepada kamu satu cucuhan daripadanya, atau aku dapat di tempat api itu: penunjuk jalan"},{"SurahNumber":20,"VerseNumber":11,"Text":"Maka apabila ia sampai ke tempat api itu (kedengaran) ia diseru: \"Wahai Musa"},{"SurahNumber":20,"VerseNumber":12,"Text":"Sesungguhnya Aku Tuhanmu! Maka bukalah kasutmu, kerana engkau sekarang berada di Wadi Tuwa yang suci"},{"SurahNumber":20,"VerseNumber":13,"Text":"Dan Aku telah memilihmu menjadi Rasul maka dengarlah apa yang akan diwahyukan kepadamu"},{"SurahNumber":20,"VerseNumber":14,"Text":"Sesungguhnya Akulah Allah; tiada tuhan melainkan Aku; oleh itu, sembahlah akan Daku, dan dirikanlah sembahyang untuk mengingati Daku"},{"SurahNumber":20,"VerseNumber":15,"Text":"Sesungguhnya hari kiamat itu tetap akan datang - yang Aku sengaja sembunyikan masa datangnya - supaya tiap-tiap diri dibalas akan apa yang ia usahakan"},{"SurahNumber":20,"VerseNumber":16,"Text":"Maka janganlah engkau dihalangi daripada mempercayainya oleh orang yang tidak beriman kepadanya serta ia menurut hawa nafsunya; kerana dengan itu engkau akan binasa"},{"SurahNumber":20,"VerseNumber":17,"Text":"Dan apa (bendanya) yang di tangan kananmu itu wahai Musa"},{"SurahNumber":20,"VerseNumber":18,"Text":"Nabi Musa menjawab: \"Ini ialah tongkatku; aku bertekan atasnya semasa, berjalan, dan aku memukul dengannya daun-daun kayu supaya gugur kepada kambing-kambingku, dan ada lagi lain-lain keperluanku pada tongkat itu"},{"SurahNumber":20,"VerseNumber":19,"Text":"Allah Taala berfirman: \"Campakkanlah tongkatmu itu wahai Musa"},{"SurahNumber":20,"VerseNumber":20,"Text":"Lalu ia mencampakkannya, maka tiba-tiba tongkatnya itu menjadi seekor ular yang bergerak menjalar"},{"SurahNumber":20,"VerseNumber":21,"Text":"Allah berfirman: \"Tangkaplah akan dia, dan janganlah engkau takut, Kami akan mengembalikannya kepada keadaannya yang asal"},{"SurahNumber":20,"VerseNumber":22,"Text":"Dan kepitlah tanganmu di celah lambungmu; nescaya keluarlah ia putih bersinar-sinar dengan tidak ada cacat; sebagai satu mukjizat yang lain"},{"SurahNumber":20,"VerseNumber":23,"Text":"(Berlakunya yang demikian itu) kerana Kami hendak memperlihatkan kepadamu sebahagian dari tanda-tanda kekuasaan Kami yang besar"},{"SurahNumber":20,"VerseNumber":24,"Text":"Pergilah kepada Firaun, sesungguhnya ia telah melampaui batas"},{"SurahNumber":20,"VerseNumber":25,"Text":"Nabi Musa berdoa dengan berkata: \"Wahai Tuhanku, lapangkanlah bagiku, dadaku"},{"SurahNumber":20,"VerseNumber":26,"Text":"Dan mudahkanlah bagiku, tugasku"},{"SurahNumber":20,"VerseNumber":27,"Text":"Dan lepaskanlah simpulan dari lidahku"},{"SurahNumber":20,"VerseNumber":28,"Text":"Supaya mereka faham perkataanku"},{"SurahNumber":20,"VerseNumber":29,"Text":"Dan jadikanlah bagiku, seorang penyokong dari keluargaku"},{"SurahNumber":20,"VerseNumber":30,"Text":"Iaitu Harun saudaraku"},{"SurahNumber":20,"VerseNumber":31,"Text":"Kuatkanlah dengan sokongannya, pendirianku"},{"SurahNumber":20,"VerseNumber":32,"Text":"Dan jadikanlah dia turut campur bertanggungjawab dalam urusanku"},{"SurahNumber":20,"VerseNumber":33,"Text":"Supaya kami sentiasa beribadat dan memujiMu"},{"SurahNumber":20,"VerseNumber":34,"Text":"Dan (supaya) kami sentiasa menyebut dan mengingatiMu"},{"SurahNumber":20,"VerseNumber":35,"Text":"Sesungguhnya Engkau adalah sedia melihat dan mengetahui hal ehwal kami"},{"SurahNumber":20,"VerseNumber":36,"Text":"Allah berfirman: \"Sesungguhnya telah diberikan kepadamu apa yang engkau pohonkan itu, wahai Musa"},{"SurahNumber":20,"VerseNumber":37,"Text":"Dan demi sesungguhnya! Kami telahpun mengurniakan kepadamu berbagai nikmat pada satu masa yang lain sebelum ini"},{"SurahNumber":20,"VerseNumber":38,"Text":"Ketika Kami ilhamkan kepada ibumu, dengan memberitahu kepadanya"},{"SurahNumber":20,"VerseNumber":39,"Text":"Letakkanlah anakmu di dalam peti, kemudian lepaskanlah peti itu ke laut, maka biarlah laut itu membawanya terdampar ke pantai, supaya dipungut oleh musuhKu dan musuhnya; dan Aku telah tanamkan dari kemurahanKu perasaan kasih sayang orang terhadapmu; dan supaya engkau dibela dan dipelihara dengan pengawasanKu"},{"SurahNumber":20,"VerseNumber":40,"Text":"Ketika saudara perempuanmu pergi mencarimu lalu berkata kepada orang-orang yang memungutmu:\" Mahukah, aku tunjukkan kamu kepada orang yang boleh memeliharanya?\" Maka dengan jalan itu Kami mengembalikanmu kepada ibumu supaya tenang hatinya dan supaya ia tidak berdukacita kerana bercerai denganmu; dan semasa engkau membunuh seorang lelaki, lalu Kami selamatkan engkau dari kesusahan pembunuhan itu; dan Kami telah melepaskan engkau berkali-kali dari berbagai-bagai cubaan; kemudian engkau tinggal dengan selamat beberapa tahun dalam kalangan penduduk negeri Madyan; setelah itu engkau sekarang datang dari sana pada masa yang telah ditentukan, wahai Musa"},{"SurahNumber":20,"VerseNumber":41,"Text":"Dan Aku telah memilihmu untuk menjadi RasulKu"},{"SurahNumber":20,"VerseNumber":42,"Text":"Pergilah, engkau dan saudaramu, membawa mukjizat-mukjizat pengurniaanKu dan janganlah kamu berdua lemah dan cuai dalam menyebut serta mengingati Daku"},{"SurahNumber":20,"VerseNumber":43,"Text":"Pergilah kamu berdua kepada Firaun, sesungguhnya ia telah melampaui batas dalam kekufurannya"},{"SurahNumber":20,"VerseNumber":44,"Text":"Kemudian hendaklah kamu berkata kepadanya, dengan kata-kata yang lemah-lembut, semoga ia beringat atau takut"},{"SurahNumber":20,"VerseNumber":45,"Text":"Mereka berdua berkata: \"Wahai Tuhan kami! Sesungguhnya kami takut bahawa ia akan segera menyeksa kami, atau ia akan melampau batas"},{"SurahNumber":20,"VerseNumber":46,"Text":"Allah berfirman: \"Janganlah kamu takut, sesungguhnya Aku ada bersama-sama kamu; Aku mendengar dan melihat segala-galanya"},{"SurahNumber":20,"VerseNumber":47,"Text":"Oleh itu, pergilah kamu berdua kepadanya, kemudian katakanlah: \"Bahawa sesungguhnya kami ini Rasul-rasul dari Tuhanmu, maka bebaskanlah kaum Bani lsrail mengikut kami, dan janganlah engkau menyeksakan mereka. Sesungguhnya kami telah datang kepadamu membawa satu tanda (mukjizat) dari Tuhanmu! Dan selamat sejahtera itu adalah untuk orang-orang yang menurut petunjuk ugama Allah"},{"SurahNumber":20,"VerseNumber":48,"Text":"Sesungguhnya telah diwahyukan kepada kami bahawa azab seksa di dunia dan di akhirat ditimpakan kepada orang yang mendustakan ayat-ayat Allah dan berpaling daripadanya"},{"SurahNumber":20,"VerseNumber":49,"Text":"(Setelah mereka menyampaikan perintah Allah itu), Firaun berkata: \"Jika demikian, siapakah Tuhan kamu berdua, hai Musa"},{"SurahNumber":20,"VerseNumber":50,"Text":"Nabi Musa menjawab: \"Tuhan kami ialah yang telah memberikan kepada tiap-tiap sesuatu: kejadian semulajadinya yang sesuai dengannya, kemudian Ia memberi petunjuk kepadanya akan cara menggunakannya"},{"SurahNumber":20,"VerseNumber":51,"Text":"Firaun bertanya lagi: \"Jika demikian, bagaimana pula keadaan kaum-kaum yang telah lalu"},{"SurahNumber":20,"VerseNumber":52,"Text":"Nabi Musa menjawab: \"Pengetahuan mengenainya ada di sisi Tuhanku, tertulis di dalam sebuah Kitab; Tuhanku tidak pernah keliru dan Ia juga tidak pernah lupa"},{"SurahNumber":20,"VerseNumber":53,"Text":"(Dia lah Tuhan) yang telah menjadikan bumi bagi kamu sebagai hamparan, dan Ia telah mengadakan bagi kamu padanya jalan-jalan lalu-lalang; dan Ia juga telah menurunkan hujan dari langit. Maka Kami keluarkan dengannya berjenis-jenis tanaman dan buah-buahan yang berlainan keadaannya"},{"SurahNumber":20,"VerseNumber":54,"Text":"Makanlah kamu daripadanya dan berilah makan binatang-binatang ternak kamu; sesungguhnya semuanya itu mengandungi tanda-tanda yang membuktikan kemurahan Allah, bagi orang-orang yang berakal fikiran"},{"SurahNumber":20,"VerseNumber":55,"Text":"Dari bumilah Kami ciptakan kamu, dan ke dalamnya Kami akan mengembalikan kamu, dan daripadanya pula Kami akan mengeluarkan kamu sekali lagi"},{"SurahNumber":20,"VerseNumber":56,"Text":"Dan demi sesungguhnya! Kami telah tunjukkan kepada Firaun segala tanda-tanda yang membukti kekuasaan Kami; dalam pada itu ia mendustakannya dan enggan beriman"},{"SurahNumber":20,"VerseNumber":57,"Text":"Firaun berkata: \"Patutkah engkau datang kepada kami untuk mengeluarkan kami dari negeri kami dengan sihirmu, hai Musa"},{"SurahNumber":20,"VerseNumber":58,"Text":"Kalau demikian, sesungguhnya kami juga akan bawakan kepadamu sihir yang seperti itu untuk melawanmu! Maka tentukanlah suatu tempoh pertemuan antara kami denganmu, yang kita bersama tidak akan memungkirinya, di suatu tempat yang sesuai bagi kedua belah pihak"},{"SurahNumber":20,"VerseNumber":59,"Text":"Nabi Musa menjawab: \"Tempoh yang aku tetapkan untuk kamu itu ialah hari perayaan, dan hendaklah orang ramai berhimpun pada waktu dhuha"},{"SurahNumber":20,"VerseNumber":60,"Text":"Maka Firaun pun berangkat dari majlis itu. Ia mengumpulkan ahli-ahli sihir untuk menjalankan tipu-dayanya, kemudian ia datang ke tempat perlawanan"},{"SurahNumber":20,"VerseNumber":61,"Text":"Nabi Musa berkata kepada mereka: \"Celakalah kamu kelak! Janganlah kamu mendakwa secara dusta terhadap Allah, kerana dengan sebab itu Ia akan membinasakan kamu dengan azab seksa; dan sesungguhnya orang yang berdusta, tetap hampa dan kecewa"},{"SurahNumber":20,"VerseNumber":62,"Text":"Maka merekapun berbantahan dan berunding sesama sendiri mengenai perkara sihir mereka, dan mereka rahsiakan apa yang mereka rundingkan"},{"SurahNumber":20,"VerseNumber":63,"Text":"Mereka berkata: \"Dua orang ini, sebenarnya dua ahli sihir yang bertujuan hendak mengeluarkan kamu dari negeri kamu dengan sihir mereka, dan hendak melenyapkan kepercayaan serta adat peraturan kamu yang utama"},{"SurahNumber":20,"VerseNumber":64,"Text":"Oleh itu, satukanlah segala cara helah kamu, kemudian datanglah beramai-ramai dalam satu barisan untuk menentangnya; dan sesungguhnya beruntunglah orang yang menang pada hari ini"},{"SurahNumber":20,"VerseNumber":65,"Text":"Mereka berkata: \"Wahai Musa! Engkaukah yang akan mencampak lebih dahulu atau kamikah yang mula-mula mencampak"},{"SurahNumber":20,"VerseNumber":66,"Text":"Nabi Musa menjawab: \"Bahkan kamulah campak dahulu\". Tiba-tiba tali-tali mereka dan tongkat-tongkat mereka terbayang-bayang kepadanya seolah-olah benda-benda berjalan, disebabkan sihir mereka"},{"SurahNumber":20,"VerseNumber":67,"Text":"Maka yang demikian menjadikan Nabi Musa merasa takut sedikit dalam hatinya"},{"SurahNumber":20,"VerseNumber":68,"Text":"Kami berfirman kepadanya: \"Janganlah engkau takut (wahai Musa)! Sesungguhnya engkaulah yang tertinggi mengatasi mereka dengan kemenangan"},{"SurahNumber":20,"VerseNumber":69,"Text":"Dan campakkanlah apa yang ada di tangan kananmu, nescaya ia menelan segala (benda-benda sihir) yang mereka lakukan, kerana sesungguhnya apa yang mereka lakukan itu hanyalah tipu daya ahli sihir; sedang ahli sihir itu tidak akan beroleh kejayaan, di mana sahaja ia berada"},{"SurahNumber":20,"VerseNumber":70,"Text":"(Nabi Musa pun mencampakkan tongkatnya yang terus menelan segala benda sihir mereka), maka keadaan yang demikian menjadikan ahli-ahli sihir itu segera merebahkan diri sujud sambil berkata: \"Kami beriman kepada Tuhan yang mengutus Nabi Harun dan Nabi Musa"},{"SurahNumber":20,"VerseNumber":71,"Text":"Firaun berkata: \"Patutkah kamu beriman kepada Musa sebelum aku memberi izin kepada kamu? Sesungguhnya dia lah ketua kamu yang mengajar sihir kepada kamu. Oleh itu, demi sesungguhnya, aku akan memotong tangan dan kaki kamu dengan bersilang, dan aku akan memalang kamu pada batang-batang pohon tamar; dan demi sesungguhnya kamu akan mengetahui kelak siapakah di antara kita yang lebih keras azab seksanya dan lebih kekal"},{"SurahNumber":20,"VerseNumber":72,"Text":"Mereka menjawab: \"Kami tidak sekali-kali akan mengutamakanmu daripada apa yang telah datang kepada kami dari mukjizat-mukjizat yang terang nyata, dan (tidak akan mengutamakanmu daripada) Tuhan yang telah menjadikan kita semua. Oleh itu, hukumkanlah apa sahaja yang engkau hendak hukumkan, kerana sesungguhnya engkau hanyalah dapat menghukum dalam kehidupan dunia ini sahaja"},{"SurahNumber":20,"VerseNumber":73,"Text":"Sesungguhnya kami telah beriman kepada Tuhan kami, supaya diampunkanNya kesalahan-kesalahan kami, dan dosa-dosa sihir yang engkau paksakan kami melakukannya. Dan Allah jualah yang lebih baik dan lebih kekal balasan pahalaNya"},{"SurahNumber":20,"VerseNumber":74,"Text":"Sebenarnya sesiapa yang datang kepada Tuhannya pada hari akhirat sedang ia bersalah maka sesungguhnya adalah baginya neraka jahannam yang ia tidak mati di dalamnya dan tidak pula hidup"},{"SurahNumber":20,"VerseNumber":75,"Text":"Dan sesiapa yang datang kepadaNya sedang ia beriman, serta ia telah mengerjakan amal-amal yang soleh, maka mereka itu akan beroleh tempat-tempat tinggal yang tinggi darjatnya"},{"SurahNumber":20,"VerseNumber":76,"Text":"(Iaitu) Syurga-syurga yang kekal, yang mengalir padanya beberapa sungai, mereka kekal di dalamnya; dan yang demikian itu ialah balasan orang-orang yang membersihkan dirinya dari perbuatan kufur dan maksiat"},{"SurahNumber":20,"VerseNumber":77,"Text":"Dan demi sesungguhnya! Kami telah wahyukan kepada Nabi Musa: \"Hendaklah engkau membawa hamba-hambaKu (kaummu) keluar memgembara pada waktu malam, kemudian pukulah air laut dengan tongkatmu, untuk mengadakan jalan yang kering bagi mereka di laut itu; janganlah engkau menaruh bimbang daripada ditangkap oleh musuh, dan jangan pula engkau takut tenggelam"},{"SurahNumber":20,"VerseNumber":78,"Text":"Maka Firaun pun mengejar mereka bersama-sama dengan tenteranya, lalu ia dan orang-orangnya diliputi oleh air laut yang menenggelamkan mereka semuanya dengan cara yang sedahsyat-dahsyatnya"},{"SurahNumber":20,"VerseNumber":79,"Text":"Dan dengan itu Firaun telah menjerumuskan kaumnya ke tempat kebinasaan, dan tidaklah ia membawa mereka ke jalan yang benar"},{"SurahNumber":20,"VerseNumber":80,"Text":"Wahai Bani lsrail! Sesungguhnya Kami telah selamatkan kamu dari musuh kamu, dan Kami telah janjikan kamu (dengan memberi wahyu kepada Nabi Musa) di sebelah kanan Gunung Tursina itu, dan kami turunkan kepada kamu \"Mann\" dan \"Salwa"},{"SurahNumber":20,"VerseNumber":81,"Text":"Serta Kami katakan: Makanlah dari benda-benda yang baik yang Kami kurniakan kepada kamu, dan janganlah kamu melampaui batas padanya, kerana dengan yang demikian kamu akan ditimpa kemurkaanKu; dan sesiapa yang ditimpa kemurkaanKu, maka sesungguhnya binasalah ia"},{"SurahNumber":20,"VerseNumber":82,"Text":"Dan sesungguhnya Aku yang amat memberi ampun kepada orang-orang yang bertaubat serta beriman dan beramal soleh, kemudian ia tetap teguh menurut petunjuk yang diberikan kepadanya"},{"SurahNumber":20,"VerseNumber":83,"Text":"Dan apakah yang menyebabkan engkau segera datang ke mari lebih dahulu dari kaum engkau wahai Musa"},{"SurahNumber":20,"VerseNumber":84,"Text":"Nabi Musa menjawab: \"Mereka itu ada mengiringi daku tidak jauh dari sini; dan aku segera datang kepadaMu, wahai Tuhanku, supaya Engkau reda akan daku"},{"SurahNumber":20,"VerseNumber":85,"Text":"(Setelah selesainya urusan itu) maka Allah berfirman kepada Nabi Musa: \"Sesungguhnya Kami telah mengenakan kaummu satu fitnah ujian sepeninggalanmu, dan mereka telah disesatkan oleh Samiri"},{"SurahNumber":20,"VerseNumber":86,"Text":"Maka kembalilah Nabi Musa kepada kaumnya dengan perasaan marah dan dukacita; ia berkata: \"Wahai kaumku! Bukankah Tuhan kamu telah menjanjikan kamu dengan satu perjanjian yang baik? Patutkah kamu merasa panjang masa pemergianku menerima apa yang dijanjikan itu? Atau kamu sengaja menghendaki supaya kamu ditimpa kemurkaan dari Tuhan kamu, lalu kamu menyalahi perjanjian kamu denganku"},{"SurahNumber":20,"VerseNumber":87,"Text":"Mereka menjawab: \"Kami tidak menyalahi janji kami kepadamu itu dengan kuasa dan ikhtiar kami, tetapi kami telah dibebankan membawa barang-barang perhiasan orang-orang (Mesir) itu, supaya kami mencampakkannya ke dalam api lalu kami melakukan yang demikian, maka demikianlah juga \"Samiri\" mencampakkan apa yang dibawanya"},{"SurahNumber":20,"VerseNumber":88,"Text":"Kemudian Samiri mengeluarkan untuk mereka dari leburan barang-barang itu (patung) seekor anak lembu yang bertubuh lagi bersuara, lalu mereka berkata: \"Ini ialah tuhan kamu dan tuhan bagi Musa, tetapi Musa telah lupa"},{"SurahNumber":20,"VerseNumber":89,"Text":"Patutkah mereka tidak mahu berfikir sehingga mereka tidak nampak bahawa patung itu tidak dapat menjawab perkataan mereka, dan tidak berkuasa mendatangkan bahaya atau memberi manfaat kepada mereka"},{"SurahNumber":20,"VerseNumber":90,"Text":"Dan demi sesungguhnya, Nabi Harun telahpun berkata kepada mereka sebelum itu: \"Wahai kaumku, sesungguhnya kamu hanya diperdayakan dengan patung itu, dan sesungguhnya Tuhan kamu ialah Allah yang melimpah-limpah rahmatNya; oleh itu, ikutlah daku dan taatlah akan perintahku"},{"SurahNumber":20,"VerseNumber":91,"Text":"Mereka menjawab: \"Kami tidak sekali-kali akan meninggalkan penyembahan patung ini, (bahkan) kami akan tetap menyembahnya hingga Nabi Musa kembali kepada kami"},{"SurahNumber":20,"VerseNumber":92,"Text":"(Sekembalinya), Nabi Musa berkata: \"Wahai Harun, apakah maniknya yang menghalangmu ketika engkau melihat mereka sesat"},{"SurahNumber":20,"VerseNumber":93,"Text":"Daripada menurutku? Adakah engkau ingkar akan suruhanku"},{"SurahNumber":20,"VerseNumber":94,"Text":"Nabi Harun menjawab: \"Wahai anak ibuku! Janganlah engkau meragut janggutku dan janganlah menarik (rambut) kepalaku. Sesungguhnya aku takut bahawa engkau akan berkata kepadaku: ` Engkau telah memecah-belahkan kaum Bani lsrail sesama sendiri, dan engkau tidak berhati-hati mengambil berat pesananku"},{"SurahNumber":20,"VerseNumber":95,"Text":"(Sesudah itu Nabi Musa hadapkan kemarahannya kepada Samiri lalu) bertanya: \"Apa pula halmu, wahai Samiri"},{"SurahNumber":20,"VerseNumber":96,"Text":"Ia menjawab:\" Aku mengetahui dan menyedari apa yang tidak diketahui oleh mereka, lalu aku mengambil segenggam dari kesan jejak Rasul itu, kemudian aku mencampakkannya; dan demikianlah aku dihasut oleh hawa nafsuku"},{"SurahNumber":20,"VerseNumber":97,"Text":"Nabi Musa berkata kepada Samiri: \"Jika demikian, pergilah, (engkau adalah diusir dan dipulaukan), kerana sesungguhnya telah ditetapkan bagimu akan berkata dalam kehidupan dunia ini: ` Jangan sentuh daku ', dan sesungguhnya telah dijanjikan lagi untukmu satu balasan akhirat yang engkau tidak sekali-kali akan terlepas daripadanya. Dan (sekarang) lihatlah kepada tuhanmu yang engkau sekian lama menyembahnya, sesungguhnya kami akan membakarnya kemudian kami akan menghancur dan menaburkan serbuknya di laut sehingga hilang lenyap"},{"SurahNumber":20,"VerseNumber":98,"Text":"Sesungguhnya Tuhan kamu hanya Allah, yang tidak ada Tuhan melainkan Dia, yang meliputi pengetahuanNya akan tiap-tiap sesuatu"},{"SurahNumber":20,"VerseNumber":99,"Text":"Demikianlah Kami ceritakan kepadamu (wahai Muhammad), sebahagian dari kisah-kisah umat manusia yang telah lalu; dan sesungguhnya Kami telah memberikan kepadamu, dari sisi Kami (sebuah Kitab Al-Quran yang menjadi) peringatan"},{"SurahNumber":20,"VerseNumber":100,"Text":"Sesiapa yang berpaling ingkar dari peringatan Al-Quran itu, maka sesungguhnya ia pada hari kiamat menanggung beban (dosa) yang berat"},{"SurahNumber":20,"VerseNumber":101,"Text":"Mereka kekal di dalam (azab) dosa itu; dan amatlah buruknya tanggungan itu bagi mereka pada hari kiamat"},{"SurahNumber":20,"VerseNumber":102,"Text":"(Iaitu) hari ditiup Sangkakala, dan Kami akan himpunkan pada hari itu orang-orang yang bersalah dalam keadaan kelabu matanya"},{"SurahNumber":20,"VerseNumber":103,"Text":"Mereka berbisik-bisik sesama sendiri: \"Kamu telah tinggal hanya sepuluh sahaja"},{"SurahNumber":20,"VerseNumber":104,"Text":"(Allah berfirman): Kami lebih mengetahui akan kadar masa yang mereka katakan itu, manakala orang yang lebih tepat pendapatnya di antara mereka berkata pula: \"Tiadalah kamu tinggal melainkan satu masa yang amat singkat"},{"SurahNumber":20,"VerseNumber":105,"Text":"Dan mereka (yang kafir) bertanya kepadamu (wahai Muhammad) dari hal gunung-ganang; maka jawablah: \"Tuhanku akan menghancurkannya menjadi debu ditiup angin"},{"SurahNumber":20,"VerseNumber":106,"Text":"Lalu Ia membiarkan tapak gunung-gunung itu (di bumi) rata lagi licin"},{"SurahNumber":20,"VerseNumber":107,"Text":"Engkau tidak akan melihat pada tapaknya itu tempat yang rendah atau yang tinggi"},{"SurahNumber":20,"VerseNumber":108,"Text":"Pada hari itu mereka menurut seruan panggilan yang menyeru mereka dengan tidak dapat melencong dari menurutnya; dan diam khusyuklah segala suara kepada Allah yang melimpah-limpah rahmatNya sehingga engkau tidak mendengar melainkan bunyi yang amat perlahan"},{"SurahNumber":20,"VerseNumber":109,"Text":"Pada hari itu, tidak berfaedah syafaat (dari dan kepada sesiapapun) kecuali dari orang yang diizinkan oleh Allah yang melimpah-limpah rahmatNya, dan kepada orang yang diredai perkataannya"},{"SurahNumber":20,"VerseNumber":110,"Text":"Allah mengetahui apa yang di hadapan mereka (dari hal-hal dunia), dan apa yang di belakang mereka (dari perkara akhirat); sedang mereka tidak mengetahuinya secara meliputi"},{"SurahNumber":20,"VerseNumber":111,"Text":"Dan segala muka akan tunduk dengan berupa hina kepada Allah Yang Tetap Hidup, lagi Yang Kekal Mentadbirkan makhluk selama-lamanya; dan sesungguhnya telah rugi dan hampalah orang yang menanggung dosa kezaliman"},{"SurahNumber":20,"VerseNumber":112,"Text":"Dan sesiapa yang mengerjakan sebarang apa dari amal-amal yang soleh, sedang ia beriman, maka tidaklah (seharusnya) ia merasa takut dianiaya atau dikurangkan sedikitpun dari pahalanya"},{"SurahNumber":20,"VerseNumber":113,"Text":"Dan demikianlah Kami telah menurunkan Al-Quran sebagai bacaan dalam bahasa Arab, dan kami telah terangkan di dalamnya berbagai-bagai amaran supaya mereka (umat manusia seluruhnya) bertaqwa, atau mereka mendapat daripadanya sesuatu peringatan dari faedah mereka"},{"SurahNumber":20,"VerseNumber":114,"Text":"Maka Maha Tinggilah Allah, yang Menguasai seluruh alam, lagi Yang Benar (pada segala-galanya). Dan janganlah engkau (wahai Muhammad) tergesa-gesa membaca Al-Quran sebelum selesai dibacakan oleh Jibril kepadamu, dan berdoalah dengan berkata: \"Wahai Tuhanku, tambahilah ilmuku"},{"SurahNumber":20,"VerseNumber":115,"Text":"Dan demi sesungguhnya, Kami telah berpesan kepada Adam pada masa yang lalu, tetapi ia lupa; dan kami tidak mendapatinya mempunyai keazaman yang teguh"},{"SurahNumber":20,"VerseNumber":116,"Text":"Dan (ingatkanlah peristiwa) ketika Kami berfirman kepada malaikat: \"Sujudlah kamu kepada Adam\", lalu mereka sujud, melainkan Iblis, ia enggan sujud"},{"SurahNumber":20,"VerseNumber":117,"Text":"Maka, Kami berfirman: \"Wahai Adam sesungguhnya Iblis ini musuh bagimu dan bagi isterimu; oleh itu, janganlah ia menyebabkan kamu berdua keluar dari Syurga, kerana dengan yang demikian engkau (dan isterimu) akan menderita"},{"SurahNumber":20,"VerseNumber":118,"Text":"Sesungguhnya telah dikurniakan berbagai nikmat bagimu, bahawa engkau tidak akan lapar dalam Syurga itu dan tidak akan bertelanjang"},{"SurahNumber":20,"VerseNumber":119,"Text":"Dan sesungguhnya engkau juga tidak akan dahaga dalam Syurga itu, dan tidak akan merasa panas matahari"},{"SurahNumber":20,"VerseNumber":120,"Text":"Setelah itu maka Syaitan membisikkan (hasutan) kepadanya, dengan berkata: \"Wahai Adam, mahukah, aku tunjukkan kepadamu pohon yang menyebabkan hidup selama-lamanya, dan kekuasaan yang tidak akan hilang lenyap"},{"SurahNumber":20,"VerseNumber":121,"Text":"Kemudian mereka berdua memakan dari pohon itu, lalu terdedahlah kepada mereka aurat masing-masing, dan mereka mulailah menutupnya dengan daun-daun dari Syurga; dan dengan itu derhakalah Adam kepada Tuhannya, lalu tersalah jalan (dari mencapai hajatnya)"},{"SurahNumber":20,"VerseNumber":122,"Text":"Kemudian Tuhannya memilihnya (dengan diberi taufiq untuk bertaubat), lalu Allah menerima taubatnya serta diberi petunjuk"},{"SurahNumber":20,"VerseNumber":123,"Text":"Allah berfirman: \"Turunlah kamu berdua dari Syurga itu, bersama-sama, dalam keadaan setengah kamu menjadi musuh bagi setengahnya yang lain; kemudian jika datang kepada kamu petunjuk dariKu, maka sesiapa yang mengikut petunjukKu itu nescaya ia tidak akan sesat dan ia pula tidak akan menderita azab sengsara"},{"SurahNumber":20,"VerseNumber":124,"Text":"Dan sesiapa yang berpaling ingkar dari ingatan dan petunjukKu, maka sesungguhnya adalah baginya kehidupan yang sempit, dan Kami akan himpunkan dia pada hari kiamat dalam keadaan buta"},{"SurahNumber":20,"VerseNumber":125,"Text":"Ia berkata: \"Wahai Tuhanku, mengapa Engkau himpunkan daku dalam keadaan buta, padahal aku dahulu melihat"},{"SurahNumber":20,"VerseNumber":126,"Text":"Allah berfirman: \"Demikianlah keadaannya! Telah datang ayat-ayat keterangan Kami kepadamu, lalu engkau melupakan serta meninggalkannya, dan demikianlah engkau pada hari ini dilupakan serta ditinggalkan"},{"SurahNumber":20,"VerseNumber":127,"Text":"Dan demikianlah Kami membalas orang yang melampaui batas dan tidak beriman kepada ayat-ayat keterangan Tuhannya; dan demi sesungguhnya azab akhirat itu lebih berat dan lebih kekal"},{"SurahNumber":20,"VerseNumber":128,"Text":"Adakah tersembunyi serta belum jelas lagi kepada mereka: berapa banyak Kami telah binasakan dari kamu-kaum yang terdahulu daripada mereka, sedang mereka sekarang berulang-alik melalui tempat-tempat tinggal kaum-kaum itu? Sesungguhnya pada yang demikian ada tanda-tanda (untuk mengambil iktibar) bagi orang-orang yang berakal fikiran"},{"SurahNumber":20,"VerseNumber":129,"Text":"Dan jika tidaklah kerana telah terdahulu Kalimah Tuhanmu (wahai Muhammad), dan satu tempoh yang ditentukan nescaya balasan jenayah mereka sudah semestinya berlaku"},{"SurahNumber":20,"VerseNumber":130,"Text":"Oleh itu, bersabarlah engkau (wahai Muhammad) akan apa yang mereka katakan, dan beribadatlah dengan memuji Tuhanmu sebelum matahari terbit dan sebelum terbenamnya; dan beribadatlah pada saat-saat dari waktu malam dan pada sebelah-sebelah siang; supaya engkau reda (dengan mendapat sebaik-baik balasan)"},{"SurahNumber":20,"VerseNumber":131,"Text":"Dan janganlah engkau menujukan pandangan kedua matamu dengan keinginan kepada apa yang telah Kami berikan kepada beberapa golongan dari mereka yang kafir itu menikmatinya, yang merupakan keindahan kehidupan dunia ini, untuk Kami menguji mereka padanya; sedang limpah kurnia Tuhanmu di akhirat lebih baik dan lebih kekal"},{"SurahNumber":20,"VerseNumber":132,"Text":"Dan perintahkanlah keluargamu serta umatmu mengerjakan sembahyang, dan hendaklah engkau tekun bersabar menunaikannya. Kami tidak meminta rezeki kepadamu, (bahkan) Kamilah yang memberi rezeki kepadamu. Dan (ingatlah) kesudahan yang baik adalah bagi orang-orang yang bertaqwa"},{"SurahNumber":20,"VerseNumber":133,"Text":"Dan mereka yang kafir berkata: \"Mengapa ia tidak membawa kepada kami satu tanda mukjizat dari Tuhannya yang membuktikan kebenarannya?\" Bukankah telah datang kepada mereka berbagai-bagai keterangan dan khasnya Al-Quran yang menjadi kenyataan yang menerangkan apa yang terkandung dalam Kitab-kitab yang dahulu"},{"SurahNumber":20,"VerseNumber":134,"Text":"Dan sekiranya Kami binasakan mereka dengan sesuatu azab sebelum datangnya Rasul Kami membawa Al-Quran ini, tentulah mereka akan berkata pada hari kiamat: \"Wahai Tuhan Kami! Mengapa Engkau tidak mengutuskan kepada kami seorang Rasul supaya kami menurut ayat-ayat keteranganMu yang dibawanya, sebelum kami menjadi hina (dengan azab di dunia), dan mendapat malu (dengan azab di akhirat)"},{"SurahNumber":20,"VerseNumber":135,"Text":"Katakanlah (wahai Muhammad): \"Tiap-tiap seorang (di antara kita) sedang menunggu; maka tunggulah kamu! Kemudian kamu akan mengetahui kelak siapakah orang-orang yang berada atas jalan yang lurus, dan juga siapa yang mendapat petunjuk"}]}