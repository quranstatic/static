{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":9,"VerseNumber":93,"Text":"Вината е само за онези, които искат разрешение от теб, а са богати. Предпочетоха да са заедно с оставащите и Аллах запечата сърцата им, та не знаят"},{"SurahNumber":9,"VerseNumber":94,"Text":"Ще ви се извиняват, когато се върнете [след битката] при тях. Кажи: “Не се извинявайте, никога не ще ви повярваме! Аллах ни съобщи вести за вас. Аллах вижда вашите дела - и Неговият Пратеник. После ще бъдете върнати при Знаещия и скритото, и явното, и Той ще ви съобщи какво сте извършили.”"},{"SurahNumber":9,"VerseNumber":95,"Text":"Ще ви се кълнат в Аллах, когато се върнете при тях, за да се отдръпнете от тях. Отдръпнете се от тях! Те са скверност. Тяхното място е Адът - възмездие за онова, което са придобили"},{"SurahNumber":9,"VerseNumber":96,"Text":"Кълнат ви се, за да бъдете доволни от тях. Но дори вие да сте доволни от тях, Аллах не е доволен от хората-нечестивци"},{"SurahNumber":9,"VerseNumber":97,"Text":"Бедуините са най-силни по неверие и лицемерие, и най-склонни да не проумеят границите на онова, което Аллах низпосла на Своя Пратеник. Аллах е всезнаещ, премъдър"},{"SurahNumber":9,"VerseNumber":98,"Text":"Някои бедуини приемат онова, което дават, за загуба, и очакват да ви сполетят превратностите. Над тях да е злата превратност! Аллах е всечуващ, всезнаещ"},{"SurahNumber":9,"VerseNumber":99,"Text":"А някои бедуини вярват в Аллах и в Сетния ден, и приемат онова, което дават, за приближаване към Аллах и към зова от Пратеника. То наистина е приближаване. Ще ги въведе Аллах в Своето милосърдие. Аллах е опрощаващ, милосърден"},{"SurahNumber":9,"VerseNumber":100,"Text":"Най-предните, първите от преселниците и помощниците, и онези, които ги следват с добрина... Аллах е доволен от тях и те са доволни от Него. Той е приготвил за тях Градините, сред които реки текат, там ще пребивават вечно и завинаги. Това е великото спасение"},{"SurahNumber":9,"VerseNumber":101,"Text":"И сред онези от бедуините, които са около вас, има лицемери. И сред жителите на ал-Медина има упорстващи в лицемерието, които ти не знаеш, а Ние ги знаем. Ще ги мъчим два пъти, после ще бъдат върнати към огромно мъчение"},{"SurahNumber":9,"VerseNumber":102,"Text":"И други, които си признават греховете... Смесиха доброто деяние с друго - зло. Аллах ще им приеме покаянието. Аллах е опрощаващ, милосърден"},{"SurahNumber":9,"VerseNumber":103,"Text":"Вземи от техните имоти милостиня, за да се пречистят с нея и да им се въздаде! И се моли за тях! Твоята молитва е успокоение за тях. Аллах е всечуващ, всезнаещ"},{"SurahNumber":9,"VerseNumber":104,"Text":"Не знаеха ли, че Той, Аллах, приема покаянието от Своите раби и взима подаянията, и че Той, Аллах, е Приемащия покаянието, Милосърдния"},{"SurahNumber":9,"VerseNumber":105,"Text":"И кажи: “Работете! Аллах вижда вашите дела - и Неговият Пратеник, и вярващите. И ще бъдете върнати при Знаещия скритото и явното, и ще ви извести какво сте вършили"},{"SurahNumber":9,"VerseNumber":106,"Text":"А други [от неизлезлите за битка] са получили отсрочка за решението на Аллах - или ще ги накаже, или ще приеме покаянието им. Аллах е всезнаещ, премъдър"},{"SurahNumber":9,"VerseNumber":107,"Text":"А онези, които построиха джамия с цел вреда и неверие, и разединение сред вярващите, и изчакване на онзи, който преди воюваше срещу Аллах и Неговия Пратеник, непременно ще се кълнат: “Искахме само доброто.” Аллах е свидетел, че са лъжци"},{"SurahNumber":9,"VerseNumber":108,"Text":"Не влизай в нея никога! Джамията [Кубаа], основана върху богобоязливостта от първия ден, е по-достойна да влизаш в нея. Там има хора, които обичат да се пречистват. Аллах обича пречистващите се"},{"SurahNumber":9,"VerseNumber":109,"Text":"Дали онзи, който основава постройката си върху боязън и благоволение пред Аллах, е по-добър, или онзи, който основава постройката си накрай ронлива стръмнина и рухва с нея в огъня на Ада? Аллах не напътва хората-угнетители"},{"SurahNumber":9,"VerseNumber":110,"Text":"Постройката, която са изградили, оставя съмнение в сърцата им, докато те се пръснат. Аллах е всезнаещ, премъдър"},{"SurahNumber":9,"VerseNumber":111,"Text":"Аллах изкупи от вярващите душите и имотите им. Сражават се по пътя на Аллах, убиват и биват убивани, за да е техен Раят - Негово истинно обещание, дадено в Тората, Евангелието и Корана. А кой е по-верен в своето обещание от Аллах? Радвайте се на размяната, която направихте с Него! Това е великото спасение"},{"SurahNumber":9,"VerseNumber":112,"Text":"И благовествай вярващите, които се разкайват, служат Нему, възхваляват Го, говеят, покланят се, свеждат чела до земята в суджуд, повеляват одобряваното и възбраняват порицаваното, и спазват границите на Аллах"},{"SurahNumber":9,"VerseNumber":113,"Text":"Не подобава на Пророка и на вярващите да молят прошка за съдружаващите, дори да са роднини, след като им стана ясно, че те са обитателите на Ада"},{"SurahNumber":9,"VerseNumber":114,"Text":"Молбата на Ибрахим за опрощение на баща му бе само обещание, което той му бе дал. А когато му се изясни, че е враг на Аллах, той се отрече от него. Ибрахим бе умоляващ, благ"},{"SurahNumber":9,"VerseNumber":115,"Text":"Аллах никога не заблуждава хора след тяхното напътване, докато не им изясни от какво да се боят. Аллах всяко нещо знае"},{"SurahNumber":9,"VerseNumber":116,"Text":"На Аллах принадлежи владението на небесата и на земята. Той съживява и Той умъртвява. Нямате освен Аллах нито покровител, нито избавител"},{"SurahNumber":9,"VerseNumber":117,"Text":"Аллах прие покаянието на Пророка, преселниците и помощниците, които го последваха в тежкия час, след като едва не се отклониха сърцата на група от тях. После Той прие покаянието им. Наистина към тях Той е състрадателен, милосърден"},{"SurahNumber":9,"VerseNumber":118,"Text":"И към тримата, които не излязоха [за битката]... Докато отесня за тях земята, макар и просторна, и душите им отесняха, и се убедиха, че няма избавление от Аллах, освен при Него. После Той се смили над тях, за да се покаят. Той, Аллах, е Приемащия покаянието, Милосърдния"},{"SurahNumber":9,"VerseNumber":119,"Text":"О, вярващи, бойте се от Аллах и бъдете с правдивите"},{"SurahNumber":9,"VerseNumber":120,"Text":"Не бива жителите на ал-Медина и онези от бедуините, които са около тях, да не излязат с Пратеника на Аллах, нито да предпочитат себе си пред него. Това е, защото всякога щом ги сполети жажда или умора, или глад по пътя на Аллах, или направят дори и стъпка, която да гневи неверниците, или се сдобият с победа над враг, ще им се запише като праведно деяние. Аллах не погубва наградата на благодетелните"},{"SurahNumber":9,"VerseNumber":121,"Text":"И малко да дадат, и много да дадат, и долина да прекосят, ще им се запише, за да им въздаде Аллах най-доброто за онова, което са вършили"},{"SurahNumber":9,"VerseNumber":122,"Text":"И не бива вярващите да тръгват на бой вкупом. По една част от всяка тяхна група да се заеме с изучаване на религията, за да увещава народа си, когато се върне при него, та да се предпазят"},{"SurahNumber":9,"VerseNumber":123,"Text":"О, вярващи, сражавайте се с неверниците, които са ви наблизо, и нека намерят твърдост у вас! И знайте, че Аллах е с богобоязливите"},{"SurahNumber":9,"VerseNumber":124,"Text":"И когато се низпослава сура, някои от тях казват: “На кого от вас тази ще увеличи вярата?” А на тези, които вярват, тя увеличава вярата и се радват"},{"SurahNumber":9,"VerseNumber":125,"Text":"А на тези, в чиито сърца има болест, тя увеличава скверността им с още скверност и умират като неверници"},{"SurahNumber":9,"VerseNumber":126,"Text":"Не виждат ли, че ги подлагат на изпитание всяка година един или два пъти? После нито се разкайват, нито се поучават"},{"SurahNumber":9,"VerseNumber":127,"Text":"И когато се низпослава сура срещу лицемерите, те се споглеждат един друг: “Вижда ли ви някой?” После се отклоняват. Аллах отклонява сърцата им, защото са хора непроумяващи"},{"SurahNumber":9,"VerseNumber":128,"Text":"Дойде вече Пратеник при вас измежду вас самите. Тежко е за него вашето затруднение, загрижен е за вас, към вярващите е състрадателен, милосърден"},{"SurahNumber":9,"VerseNumber":129,"Text":"А отметнат ли се, кажи: “Достатъчен ми е Аллах! Няма друг Бог освен Него! На Него се уповавам. Той е Господът на великия Трон.”"},{"SurahNumber":10,"VerseNumber":1,"Text":"Алиф. Лам. Ра. Тези са знаменията на мъдрата Книга"},{"SurahNumber":10,"VerseNumber":2,"Text":"Нима е странно за хората, че на мъж измежду тях дадохме откровение: “Увещавай хората и благовествай вярващите, че за тях има въздигнато място при техния Господ!” Неверниците рекоха: “Този е явен магьосник.”"},{"SurahNumber":10,"VerseNumber":3,"Text":"Вашият Господ е Аллах, Който сътвори небесата и земята в шест дена. После се въздигна [безподобен] Той на Трона, управлявайки делата. Никой не се застъпва без Неговото позволение. Това е Аллах, вашият Господ! На Него служете! Не ще ли се поучите"},{"SurahNumber":10,"VerseNumber":4,"Text":"При Него ще се завърнете всички - истинно обещание от Аллах. Той начева сътворяването, после го повтаря, за да награди със справедливост онези, които вярват и вършат праведни дела. А онези, които са неверници - за тях има вряща вода да пият и болезнено мъчение заради тяхното неверие"},{"SurahNumber":10,"VerseNumber":5,"Text":"Той е, Който стори слънцето блясък и луната - сияние, и я отмери по фази, за да знаете броя на годините и изчислението. Аллах сътвори това само с мъдрост. Той разяснява знаменията на хора знаещи"},{"SurahNumber":10,"VerseNumber":6,"Text":"Наистина в промяната на нощта и деня, и в сътвореното от Аллах на небесата и на земята има знамения за хора богобоязливи"},{"SurahNumber":10,"VerseNumber":7,"Text":"А които не допускат, че ще Ни срещнат и се задоволяват със земния живот, и намират успокоение в него, и които към Нашите знамения са нехайни"},{"SurahNumber":10,"VerseNumber":8,"Text":"на тези мястото им е Огънят заради онова, което са придобили"},{"SurahNumber":10,"VerseNumber":9,"Text":"Които вярват и вършат праведни дела - техният Господ ще ги напъти заради тяхната вяра. Ще текат сред тях реките в Градините на блаженството"},{"SurahNumber":10,"VerseNumber":10,"Text":"Зовът им там ще бъде: “Пречист си Ти, о, Аллах!”, а поздравът им там ще бъде: “Мир!”, а краят на зова им ще бъде: “Слава на Аллах, Господа на световете!”"},{"SurahNumber":10,"VerseNumber":11,"Text":"И ако Аллах избързваше със злината за хората, както те бързат за добрината, вече щеше да им е приключен срокът. Но оставяме онези, които не допускат, че ще ни срещнат, в тяхната престъпност да се лутат"},{"SurahNumber":10,"VerseNumber":12,"Text":"И ако беда засегне човек, той Ни зове на хълбок или седнал, или прав. А щом снемем от него бедата му, отминава, сякаш не Ни е зовял заради бедата, която го е засегнала. Така бе разкрасено за престъпващите онова, което вършат"},{"SurahNumber":10,"VerseNumber":13,"Text":"И вече погубихме поколенията преди вас, когато угнетяваха, и техните пратеници им донасяха ясните знаци, а те не вярваха. Така въздаваме на престъпните хора"},{"SurahNumber":10,"VerseNumber":14,"Text":"После ви сторихме наместници на земята подир тях, за да видим как постъпвате"},{"SurahNumber":10,"VerseNumber":15,"Text":"И когато им бъдат четени Нашите ясни знамения, онези, които не допускаха, че ще ни срещнат, казват: “Донеси друг Коран, а не този, или го промени!” Кажи: “Нямам право да го променям по собствена воля. Следвам само онова, което ми е разкрито. Страхувам се, ако се възпротивя на своя Господ, от мъчение във великия Ден.”"},{"SurahNumber":10,"VerseNumber":16,"Text":"Кажи: “Ако Аллах пожелаеше, не бих ви го чел и Той не би ви дал знание за него. Прекарах между вас цял един живот преди него. Нима не проумявате?”"},{"SurahNumber":10,"VerseNumber":17,"Text":"И кой е по-голям угнетител от онзи, който измисля лъжа за Аллах или взима за лъжа Неговите знамения? Престъпниците никога не ще сполучат"},{"SurahNumber":10,"VerseNumber":18,"Text":"И служат не на Аллах, а на онова, което нито им вреди, нито им помага, и казват: “Тези са нашите застъпници пред Аллах.” Кажи: “Нима ще известите Аллах за нещо, както на небесата, така и на земята, което Той да не знае? Пречист е Той, превисоко е над онова, с което Го съдружават"},{"SurahNumber":10,"VerseNumber":19,"Text":"Хората бяха само една общност, но се разделиха. И ако нямаше предишно слово от твоя Господ, щеше да е отсъдено между тях онова, по което са в разногласие"},{"SurahNumber":10,"VerseNumber":20,"Text":"И казват: “Защо не му бе низпослано знамение от неговия Господ?” Кажи [о, Мухаммад]: “Неведомото принадлежи единствено на Аллах. Чакайте! И аз чакам с вас.”"},{"SurahNumber":10,"VerseNumber":21,"Text":"И щом дадем на хората да вкусят милост след беда, която ги е засегнала, ето ги - лукавстват спрямо Нашите знамения! Кажи: “Аллах е най-бърз в промисъла. Нашите пратеници [ангели] записват какво лукавствате.”"},{"SurahNumber":10,"VerseNumber":22,"Text":"Той е, Който ви придвижва по суша и море. Когато сте на кораби и се носят с хората при попътен вятър, и те му се радват, връхлита ги бурен вятър и вълните ги връхлитат от всички страни, и мислейки, че са обградени, зоват Аллах, предани Нему в религията: “Избавиш ли ни от това, непременно ще сме от признателните!”"},{"SurahNumber":10,"VerseNumber":23,"Text":"А щом ги избави, ето ги - сеят развала по земята в безправие! О, хора, вашата развала е срещу самите вас. Наслаждавайте се на земния живот! После при Нас е вашето завръщане и ще ви известим какво сте вършили"},{"SurahNumber":10,"VerseNumber":24,"Text":"Земният живот прилича на вода, която сме излели от небето и с нея по земята изникват растенията за препитание на хората и на добитъка. Когато земята получи своята украса и се окичи, и обитателите й помислят, че имат власт над нея, идва Нашата повеля нощем или денем и я опустошаваме, сякаш довчера не е била цветуща. Така разясняваме знаменията на хора мислещи"},{"SurahNumber":10,"VerseNumber":25,"Text":"Аллах призовава към Дома на мира и насочва когото пожелае по правия път"},{"SurahNumber":10,"VerseNumber":26,"Text":"Благодетелните ще имат Най-прекрасното, и дори повече, и не ще почерни техните лица нито прах, нито унижение. Те са обитателите на Рая, там ще пребивават вечно"},{"SurahNumber":10,"VerseNumber":27,"Text":"А които са придобили злини - възмездието за злина е също такава, и ще ги почерни унижение. Никой не ще ги защити от Аллах. Сякаш лицата им са покрити с късове тъмна нощ. Те са обитателите на Огъня, там ще пребивават вечно"},{"SurahNumber":10,"VerseNumber":28,"Text":"В Деня, когато ще ги съберем всички, после ще речем на онези, които съдружаваха: “Останете по местата си, вие и вашите съдружници!” И ще ги разделим, а съдружниците им ще кажат: “Не на нас служехте вие"},{"SurahNumber":10,"VerseNumber":29,"Text":"Достатъчен е Аллах за свидетел между нас и вас. Бяхме в неведение за вашето служене.”"},{"SurahNumber":10,"VerseNumber":30,"Text":"Там всяка душа ще изпита предишните си деяния. И ще бъдат върнати при Аллах, истинския им Покровител, и ще изчезне от тях онова, което са измисляли"},{"SurahNumber":10,"VerseNumber":31,"Text":"Кажи: “Кой ви дава препитание от небето и от земята? Или кой владее слуха и зрението? И кой изважда живото от мъртвото, и изважда мъртвото от живото? И кой управлява делото?” Ще рекат: “Аллах!” Кажи: “А нима не се боите?”"},{"SurahNumber":10,"VerseNumber":32,"Text":"Това е Аллах, вашият истински Господ. И какво друго има извън истината освен заблудата? Как сте отклонявани"},{"SurahNumber":10,"VerseNumber":33,"Text":"Така се потвърди Словото на твоя Господ за онези, които са нечестивци, че те не ще вярват"},{"SurahNumber":10,"VerseNumber":34,"Text":"Кажи: “Има ли сред съдружаваните от вас някой, който да начене творението, после да го повтори?” Кажи: “Аллах начева творението, после го повтаря. Как сте подлъгани!”"},{"SurahNumber":10,"VerseNumber":35,"Text":"Кажи: “Има ли сред съдружаваните от вас някой, който да напътва към истината?” Кажи: “Аллах напътва към истината. И кой е по-достоен да бъде следван - който напътва към истината, или който не напътва, освен ако не е напътен? Какво ви е, как отсъждате?”"},{"SurahNumber":10,"VerseNumber":36,"Text":"Повечето от тях следват само догадки. Догадката с нищо не замества истината. Аллах знае вашите дела"},{"SurahNumber":10,"VerseNumber":37,"Text":"Този Коран не може да е откровение от друг освен от Аллах - в потвърждение на онова преди него и за разяснение на Писанието - няма съмнение в него! - от Господа на световете"},{"SurahNumber":10,"VerseNumber":38,"Text":"Или казват [за Мухаммад]: “Той го е измислил.” Кажи: “Донесете една сура подобна на неговите и призовете когото можете освен Аллах, ако говорите истината!”"},{"SurahNumber":10,"VerseNumber":39,"Text":"Да, взимат за лъжа знанието, което не обхващат и още не е дошло при тях неговото тълкуване. Така го взимаха за лъжа и онези преди тях. Виж какъв е краят на угнетителите"},{"SurahNumber":10,"VerseNumber":40,"Text":"Някои от тях вярват в него и някои от тях не вярват в него. А твоят Господ най-добре знае сеещите развала"},{"SurahNumber":10,"VerseNumber":41,"Text":"И ако те взимат за лъжец, кажи: “Моето дело е за мен, а вашето дело е за вас. Не сте отговорни за това, което върша, и аз не съм отговорен за това, което вие вършите.”"},{"SurahNumber":10,"VerseNumber":42,"Text":"Някои от тях се вслушват в теб, ала нима ти ще накараш глухите да чуят, ако не проумяват"},{"SurahNumber":10,"VerseNumber":43,"Text":"И някои от тях гледат към теб, ала нима ще напътиш слепците, ако не съзират"},{"SurahNumber":10,"VerseNumber":44,"Text":"Аллах не угнетява хората с нищо, а хората сами себе си угнетяват"},{"SurahNumber":10,"VerseNumber":45,"Text":"В Деня, когато Той ще ги събере, сякаш са се забавили само един час от деня, те ще се познаят помежду си. Губят онези, които взимат за лъжа срещата с Аллах. И не са напътени"},{"SurahNumber":10,"VerseNumber":46,"Text":"И да ти покажем част от онова [наказание], което им обещахме, или да те приберем, към Нас е тяхното завръщане. Свидетел е Аллах на онова, което вършат"},{"SurahNumber":10,"VerseNumber":47,"Text":"За всяка общност имаше пратеник. И когато идваше техният пратеник, се отсъждаше помежду им със справедливост, без да бъдат угнетявани"},{"SurahNumber":10,"VerseNumber":48,"Text":"И казват: “Кога [ще се сбъдне] това обещание, ако говорите истината?”"},{"SurahNumber":10,"VerseNumber":49,"Text":"Кажи: “Нито мога да навредя, нито да си помогна, освен ако Аллах пожелае. За всяка общност има срок. И щом срокът им дойде, и с миг дори не ще го забавят, и не ще го изпреварят.”"},{"SurahNumber":10,"VerseNumber":50,"Text":"Кажи: “Какво мислите, ако Неговото мъчение дойде при вас нощем или денем? Какво ще ускорят от него престъпниците?”"},{"SurahNumber":10,"VerseNumber":51,"Text":"Нима после, когато се случи, ще повярвате в Него? [Тогава ще ви се каже:] “Сега ли? А искахте да го ускорите.”"},{"SurahNumber":10,"VerseNumber":52,"Text":"После ще се каже на угнетителите: “Вкусете вечното мъчение! Нима ще ви се въздаде за друго освен за онова, което сте придобили?”"},{"SurahNumber":10,"VerseNumber":53,"Text":"Искат да ги известиш истина ли е това. Кажи: “Да, кълна се в своя Господ, истина е то и не можете да го възпрете.”"},{"SurahNumber":10,"VerseNumber":54,"Text":"И ако всеки, който е угнетител, притежаваше всичко на земята, щеше да се откупва с него. И ще скрият разкаянието, щом видят мъчението. И ще се отсъди между тях със справедливост, и не ще бъдат угнетени"},{"SurahNumber":10,"VerseNumber":55,"Text":"Да, на Аллах е всичко на небесата и на земята. Да, обещанието на Аллах е истина. Ала повечето от тях не знаят"},{"SurahNumber":10,"VerseNumber":56,"Text":"Той съживява и Той умъртвява, и при Него ще бъдете върнати"},{"SurahNumber":10,"VerseNumber":57,"Text":"О, хора, при вас дойде поучение от вашия Господ и изцеление на онова, което е в гърдите, и напътствие, и милосърдие за вярващите"},{"SurahNumber":10,"VerseNumber":58,"Text":"Кажи: “С благодатта на Аллах и с Неговото милосърдие, с това нека ликуват! То е по-добро от това, което трупат.”"},{"SurahNumber":10,"VerseNumber":59,"Text":"Кажи: “Виждате ли какво препитание ви низпосла Аллах, а сторихте от него възбранено и позволено?” Кажи: “Аллах ли ви позволи, или за Аллах измисляте?”"},{"SurahNumber":10,"VerseNumber":60,"Text":"И какво предполагат за Деня на възкресението онези, които измислят лъжа за Аллах? Аллах е владетел на благодат за хората, ала повечето от тях са непризнателни"},{"SurahNumber":10,"VerseNumber":61,"Text":"С каквото и да се заемеш, и да четеш за него от Корана, и каквато и работа да вършите, над вас Ние сме свидетели, още щом навлезете в него. И нищо не убягва от твоя Господ, дори и с тежест на прашинка, както на земята, така и на небето, нито по-малко от това, нито по-голямо, без да е в ясна книга"},{"SurahNumber":10,"VerseNumber":62,"Text":"Да, за приближените на Аллах не ще има страх и не ще скърбят"},{"SurahNumber":10,"VerseNumber":63,"Text":"Които вярват и са богобоязливи"},{"SurahNumber":10,"VerseNumber":64,"Text":"за тях е радостната вест в земния живот и в отвъдния. Неизменни са Словата на Аллах. Това е великото спасение"},{"SurahNumber":10,"VerseNumber":65,"Text":"И да не те натъжават думите им! Мощта принадлежи всецяло на Аллах. Той е Всечуващия, Всезнаещия"},{"SurahNumber":10,"VerseNumber":66,"Text":"Да, на Аллах са всички на небесата и всички на земята. И какво следват онези, които зоват съдружници вместо Аллах? Следват единствено догадката и само предполагат"},{"SurahNumber":10,"VerseNumber":67,"Text":"Той е, Който стори за вас нощта, за да почивате в нея, и деня - светъл. В това има знамения за хора чуващи"},{"SurahNumber":10,"VerseNumber":68,"Text":"Рекоха: “Аллах се сдоби със син.” Пречист е Той! Той е Пребогатия. Негово е всичко на небесата и всичко на земята. Нямате довод за това. Нима говорите за Аллах, каквото не знаете"},{"SurahNumber":10,"VerseNumber":69,"Text":"Кажи: “Които измислят лъжа за Аллах, те не ще сполучат.”"},{"SurahNumber":10,"VerseNumber":70,"Text":"Някаква наслада имат в земния живот, после към Нас е завръщането им, после ще ги накараме да вкусят суровото мъчение заради тяхното неверие"},{"SurahNumber":10,"VerseNumber":71,"Text":"И им прочети вестта за Нух! Когато каза на своя народ: “О, народе мой, ако ви тежат моят престой и моето напомняне за знаменията на Аллах, то на Аллах аз се уповавам. Съберете се с вашите съдружници, после си изяснете вашето дело, после отсъдете за мен и не ми давайте отсрочка"},{"SurahNumber":10,"VerseNumber":72,"Text":"И да се отвърнете, аз не съм търсил отплата от вас. Моята отплата е единствено от Аллах. И ми бе повелено да съм отдаден Нему.”"},{"SurahNumber":10,"VerseNumber":73,"Text":"И го взеха за лъжец, и спасихме него и онези, които бяха с него в Ковчега, и ги сторихме наследници. И издавихме онези, които взеха за лъжа Нашите знамения. И виж какъв е краят на предупредените"},{"SurahNumber":10,"VerseNumber":74,"Text":"После изпратихме подир него пратеници при техните народи и дойдоха при тях с ясните знаци, но не искаха да повярват в онова, което преди взимаха за лъжа. Така запечатваме сърцата на престъпващите"},{"SurahNumber":10,"VerseNumber":75,"Text":"После изпратихме подир тях Муса и Харун с Нашите знамения при Фараона и знатните му хора, но се възгордяха и бяха престъпни хора"},{"SurahNumber":10,"VerseNumber":76,"Text":"И когато дойде при тях истината от Нас, казаха: “Това е явна магия.”"},{"SurahNumber":10,"VerseNumber":77,"Text":"Муса каза: “Нима така говорите за истината, когато тя дойде при вас? Нима е магия? Не ще сполучат магьосниците.”"},{"SurahNumber":10,"VerseNumber":78,"Text":"Казаха: “Нима дойде при нас, за да ни отлъчиш от онова, с което заварихме предците си, и да е за двама ви [о, Муса и Харун] величието по земята? Не ви вярваме.”"},{"SurahNumber":10,"VerseNumber":79,"Text":"И каза Фараонът: “Доведете ми всички знаещи магьосници!”"},{"SurahNumber":10,"VerseNumber":80,"Text":"И когато магьосниците дойдоха, Муса им каза: “Мятайте, каквото ще мятате!”"},{"SurahNumber":10,"VerseNumber":81,"Text":"И когато метнаха, Муса каза: “Магията е това, което вие донесохте. Аллах ще я провали. Аллах никога не поправя делата на сеещите развала"},{"SurahNumber":10,"VerseNumber":82,"Text":"И утвърждава Аллах истината със Своите Слова, дори престъпниците да възненавиждат това.”"},{"SurahNumber":10,"VerseNumber":83,"Text":"Но поради страх от мъчението на Фараона и знатните му хора, на Муса повярваха само малцина от неговия народ. Фараонът бе надменен на земята и бе от престъпващите"},{"SurahNumber":10,"VerseNumber":84,"Text":"И каза Муса: “О, народе мой, щом вярвате в Аллах, на Него се уповавайте, ако сте отдадени Нему!”"},{"SurahNumber":10,"VerseNumber":85,"Text":"И казаха: “На Аллах се уповаваме. Господи наш, не сторвай от нас изкушение за угнетяващите хора"},{"SurahNumber":10,"VerseNumber":86,"Text":"И спаси ни със Своето милосърдие от невярващите хора!”"},{"SurahNumber":10,"VerseNumber":87,"Text":"И повелихме на Муса и брат му: “Вземете домове за своя народ в Египет и сторете домовете си места за поклонение, и отслужвайте молитвата - и благовествай вярващите!”"},{"SurahNumber":10,"VerseNumber":88,"Text":"И каза Муса: “Господи наш, Ти даде на Фараона и на знатните му хора украса и имоти в земния живот. Господи, те отклоняват от Твоя път. Господи, заличи имотите им и вкорави сърцата им, и да не повярват, докато не видят болезненото мъчение!”"},{"SurahNumber":10,"VerseNumber":89,"Text":"Каза: “Откликна се вече на вашия зов. Стойте на правия път и не следвайте пътя на онези, които не знаят!”"},{"SurahNumber":10,"VerseNumber":90,"Text":"И преведохме синовете на Исраил през морето, а Фараонът и войските му ги преследваха с гнет и вражда. А когато ги настигна потопът, каза: “Вече повярвах, че няма друг бог освен Онзи, в Когото повярваха синовете на Исраил, и съм сред отдадените Нему!”"},{"SurahNumber":10,"VerseNumber":91,"Text":"Сега ли? А се възпротиви ти преди и бе от сеещите развала"},{"SurahNumber":10,"VerseNumber":92,"Text":"Днес спасяваме твоето тяло, за да бъдеш знамение за онези след теб. Ала мнозина от хората са нехайни към Нашите знамения"},{"SurahNumber":10,"VerseNumber":93,"Text":"И настанихме синовете на Исраил в обител на правдата, и им дадохме препитание от благините. И не изпаднаха в разногласие, докато при тях не дойде знанието. В Деня на възкресението твоят Господ ще отсъди помежду им за онова, по което бяха в разногласие"},{"SurahNumber":10,"VerseNumber":94,"Text":"И ако се съмняваш в онова, което ти низпослахме [о, Мухаммад], питай четящите Писанието преди теб! При теб вече дойде истината от твоя Господ. И не бъди от съмняващите се"},{"SurahNumber":10,"VerseNumber":95,"Text":"И не бъди от онези, които взимат за лъжа знаменията на Аллах, за да не бъдеш от губещите"},{"SurahNumber":10,"VerseNumber":96,"Text":"Онези, спрямо които се потвърди словото на твоя Господ, не ще повярват"},{"SurahNumber":10,"VerseNumber":97,"Text":"дори при тях да дойде всякакво знамение, докато не видят болезненото мъчение"},{"SurahNumber":10,"VerseNumber":98,"Text":"Нима имаше друго селище, което да е повярвало и да му е донесла полза неговата вяра, освен народа на Юнус? Щом повярваха, снехме от тях позорното мъчение в земния живот и им дадохме да се наслаждават до време"},{"SurahNumber":10,"VerseNumber":99,"Text":"И ако твоят Господ пожелаеше, на земята щяха да повярват всички до един. Нима ти ще принудиш хората да повярват"},{"SurahNumber":10,"VerseNumber":100,"Text":"Никой не ще повярва иначе освен с позволението на Аллах. Той ще остави в заблуда онези, които не разсъждават"},{"SurahNumber":10,"VerseNumber":101,"Text":"Кажи: “Погледнете какво има на небесата и на земята!” Но знаменията и предупредителите не ще избавят хора невярващи"},{"SurahNumber":10,"VerseNumber":102,"Text":"Нима очакват дни, различни от тези на отминалите преди тях? Кажи: “Чакайте! И аз чакам с вас.”"},{"SurahNumber":10,"VerseNumber":103,"Text":"После спасяваме Нашите пратеници и онези, които са повярвали. Така Наш дълг е да спасяваме вярващите"},{"SurahNumber":10,"VerseNumber":104,"Text":"Кажи [о, Мухаммад]: “О, хора, ако се съмнявате в моята религия, то аз не ще служа на онези, на които вие служите вместо на Аллах, а ще служа на Аллах, Който ви прибира душите. И ми бе повелено да съм от вярващите.”"},{"SurahNumber":10,"VerseNumber":105,"Text":"И обърни лице към религията правоверен, и никога не бъди от съдружаващите"},{"SurahNumber":10,"VerseNumber":106,"Text":"И не зови вместо Аллах онова, което нито ти помага, нито ти вреди! А сториш ли го, тогава наистина си от угнетителите"},{"SurahNumber":10,"VerseNumber":107,"Text":"И ако Аллах те засегне с вреда, не ще я отмени друг освен Него. И ако ти иска добро, никой не ще отклони Неговата благодат. Настига Той с нея когото пожелае от Своите раби. Той е Опрощаващия, Милосърдния"},{"SurahNumber":10,"VerseNumber":108,"Text":"Кажи: “О, хора, вече дойде при вас истината от вашия Господ. И който се е напътил, единствено за себе си се напътва, а който се е заблудил, само в свой ущърб се заблуждава. И не съм над вас покровител.”"},{"SurahNumber":10,"VerseNumber":109,"Text":"И следвай, каквото ти се разкрива, и бъди търпелив, додето Аллах отсъди! Той е Най-добрият съдник"},{"SurahNumber":11,"VerseNumber":1,"Text":"Алиф. Лам. Ра. Книга, знаменията на която бяха утвърдени, после разяснени от премъдър, сведущ"},{"SurahNumber":11,"VerseNumber":2,"Text":"за да служите единствено на Аллах - аз съм за вас предупредител и благовестител от Него"},{"SurahNumber":11,"VerseNumber":3,"Text":"и да молите за опрощение своя Господ. Сетне се покайте пред Него, Той ще ви зарадва с хубава наслада за определен срок и ще даде на всеки, сторил благо, заслужената благодат. А ако се отвърнете - страх ме е за вас от мъчение в големия Ден"},{"SurahNumber":11,"VerseNumber":4,"Text":"При Аллах е вашето завръщане. Той за всяко нещо има сила"},{"SurahNumber":11,"VerseNumber":5,"Text":"Ето, свиват гръд, за да се потулят от Него. Ето, и когато се покриват с дрехите си, Той знае какво спотайват и какво показват. Той знае всичко скрито в гърдите"}]}