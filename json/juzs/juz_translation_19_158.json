{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"و كسانى كه به لقاى ما اميد ندارند، گفتند: «چرا فرشتگان بر ما نازل نشدند يا پروردگارمان را نمى‌بينيم؟» قطعاً در مورد خود تكبر ورزيدند و سخت سركشى كردند"},{"SurahNumber":25,"VerseNumber":22,"Text":"روزى كه فرشتگان را ببينند، آن روز براى گناهكاران بشارتى نيست، و مى‌گويند: «دور و ممنوع [آيد از رحمت خدا].»"},{"SurahNumber":25,"VerseNumber":23,"Text":"و به هر گونه كارى كه كرده‌اند مى‌پردازيم و آن را [چون‌] گَردى پراكنده مى‌سازيم"},{"SurahNumber":25,"VerseNumber":24,"Text":"آن روز، جايگاه اهل بهشت بهتر و استراحتگاهشان نيكوتر است"},{"SurahNumber":25,"VerseNumber":25,"Text":"و روزى كه آسمان با ابرى سپيد از هم مى‌شكافد و فرشتگان نزول يابند"},{"SurahNumber":25,"VerseNumber":26,"Text":"آن روز، فرمانروايى بحق، از آنِ [خداىِ‌] رحمان است و روزى است كه بر كافران بسى دشوار است"},{"SurahNumber":25,"VerseNumber":27,"Text":"و روزى است كه ستمكار دستهاى خود را مى‌گزد [و] مى‌گويد: «اى كاش با پيامبر راهى برمى‌گرفتم.»"},{"SurahNumber":25,"VerseNumber":28,"Text":"«اى واى، كاش فلانى را دوست [خود] نگرفته بودم"},{"SurahNumber":25,"VerseNumber":29,"Text":"او [بود كه‌] مرا به گمراهى كشانيد پس از آنكه قرآن به من رسيده بود.» و شيطان همواره فروگذارنده انسان است"},{"SurahNumber":25,"VerseNumber":30,"Text":"و پيامبر [خدا] گفت: «پروردگارا، قوم من اين قرآن را رها كردند.»"},{"SurahNumber":25,"VerseNumber":31,"Text":"و اين گونه براى هر پيامبرى دشمنى از گناهكاران قرار داديم، و همين بس كه پروردگارت راهبر و ياور توست"},{"SurahNumber":25,"VerseNumber":32,"Text":"و كسانى كه كافر شدند، گفتند: «چرا قرآن يكجا بر او نازل نشده است؟» اين گونه [ما آن را به تدريج نازل كرديم‌] تا قلبت را به وسيله آن استوار گردانيم، و آن را به آرامى [بر تو] خوانديم"},{"SurahNumber":25,"VerseNumber":33,"Text":"و براى تو مَثَلى نياوردند، مگر آنكه [ما] حق را با نيكوترين بيان براى تو آورديم"},{"SurahNumber":25,"VerseNumber":34,"Text":"كسانى كه -به رو درافتاده- به سوى جهنم رانده مى‌شوند، آنان بدترين جاى و گم‌ترين راه را دارند"},{"SurahNumber":25,"VerseNumber":35,"Text":"و به يقين [ما] به موسى كتاب [آسمانى‌] عطا كرديم، و برادرش هارون را همراه او دستيار[ش‌] گردانيديم"},{"SurahNumber":25,"VerseNumber":36,"Text":"پس گفتيم: «هر دو به سوى قومى كه نشانه‌هاى ما را به دروغ گرفتند برويد.» پس [ما] آنان را به سختى هلاك نموديم"},{"SurahNumber":25,"VerseNumber":37,"Text":"و قوم نوح را آنگاه كه پيامبران [خدا] را تكذيب كردند غرقشان ساختيم، و آنان را براى [همه‌] مردم عبرتى گردانيديم و براى ستمكاران عذابى پر درد آماده كرده‌ايم"},{"SurahNumber":25,"VerseNumber":38,"Text":"و [نيز] عاديان و ثموديان و اصحاب رَسّ و نسلهاى بسيارى ميان اين [جماعتها] را [هلاك كرديم‌]"},{"SurahNumber":25,"VerseNumber":39,"Text":"و براى همه آنان مَثَلها زديم و همه را زير و زَبَر كرديم"},{"SurahNumber":25,"VerseNumber":40,"Text":"و قطعاً بر شهرى كه باران بلا بر آن بارانده شد گذشته‌اند؛ مگر آن را نديده‌اند؟ [چرا،] ولى اميد به زنده‌شدن ندارند"},{"SurahNumber":25,"VerseNumber":41,"Text":"و چون تو را ببينند، جز به ريشخندت نگيرند، [كه:] «آيا اين همان كسى است كه خدا او را به رسالت فرستاده است؟"},{"SurahNumber":25,"VerseNumber":42,"Text":"چيزى نمانده بود كه ما را از خدايانمان -اگر بر آن ايستادگى نمى‌كرديم- منحرف كند. «و هنگامى كه عذاب را مى‌بينند به زودى خواهند دانست چه كسى گمراه‌تر است"},{"SurahNumber":25,"VerseNumber":43,"Text":"آيا آن كس كه هواى [نفس‌] خود را معبود خويش گرفته است ديدى؟ آيا [مى‌توانى‌] ضامن او باشى؟"},{"SurahNumber":25,"VerseNumber":44,"Text":"يا گمان دارى كه بيشترشان مى‌شنوند يا مى‌انديشند؟ آنان جز مانند ستوران نيستند، بلكه گمراه‌ترند"},{"SurahNumber":25,"VerseNumber":45,"Text":"آيا نديده‌اى كه پروردگارت چگونه سايه را گسترده است؟ و اگر مى‌خواست، آن را ساكن قرار مى‌داد، آنگاه خورشيد را بر آن دليل گردانيديم"},{"SurahNumber":25,"VerseNumber":46,"Text":"سپس آن [سايه‌] را اندك اندك به سوى خود بازمى‌گيريم"},{"SurahNumber":25,"VerseNumber":47,"Text":"و اوست كسى كه شب را براى شما پوششى قرار داد و خواب را [مايه‌] آرامشى. و روز را زمان برخاستن [شما] گردانيد"},{"SurahNumber":25,"VerseNumber":48,"Text":"و اوست آن كس كه بادها را نويدى پيشاپيش رحمت خويش [=باران‌] فرستاد و از آسمان، آبى پاك فرود آورديم،"},{"SurahNumber":25,"VerseNumber":49,"Text":"تا به وسيله آن سرزمينى پژمرده را زنده گردانيم و آن را به آنچه خلق كرده‌ايم -از دامها و انسانهاى بسيار- بنوشانيم"},{"SurahNumber":25,"VerseNumber":50,"Text":"و قطعاً آن [پند] را ميان آنان گوناگون ساختيم تا توجه پيدا كنند، و[لى ] بيشتر مردم جز ناسپاسى نخواستند"},{"SurahNumber":25,"VerseNumber":51,"Text":"و اگر مى‌خواستيم قطعاً در هر شهرى هشداردهنده‌اى برمى‌انگيختيم"},{"SurahNumber":25,"VerseNumber":52,"Text":"پس، از كافران اطاعت مكن، و با [الهام گرفتن از] قرآن با آنان به جهادى بزرگ بپرداز"},{"SurahNumber":25,"VerseNumber":53,"Text":"و اوست كسى كه دو دريا را موج‌زنان به سوى هم روان كرد: اين يكى شيرين [و] گوارا و آن يكى شور [و] تلخ است؛ و ميان آن دو، مانع و حريمى استوار قرار داد"},{"SurahNumber":25,"VerseNumber":54,"Text":"و اوست كسى كه از آب، بشرى آفريد و او را [داراى خويشاوندى‌] نسبى و دامادى قرار داد، و پروردگار تو همواره تواناست"},{"SurahNumber":25,"VerseNumber":55,"Text":"و غير از خدا چيزى را مى‌پرستند كه نه سودشان مى‌دهد و نه زيانشان مى‌رساند؛ و كافر همواره در برابر پروردگار خود همپشت [شيطان‌] است"},{"SurahNumber":25,"VerseNumber":56,"Text":"و تو را جز بشارتگر و بيم‌دهنده نفرستاديم"},{"SurahNumber":25,"VerseNumber":57,"Text":"بگو: «بر اين [رسالت‌] اجرى از شما طلب نمى‌كنم، جز اينكه هر كس بخواهد راهى به سوى پروردگارش [در پيش‌] گيرد.»"},{"SurahNumber":25,"VerseNumber":58,"Text":"و بر آن زنده كه نمى‌ميرد توكل كن و به ستايش او تسبيح گوى؛ و همين بس كه او به گناهان بندگانش آگاه است"},{"SurahNumber":25,"VerseNumber":59,"Text":"همان كسى كه آسمانها و زمين، و آنچه را كه ميان آن دو است، در شش روز آفريد. آنگاه بر عرش استيلا يافت. رحمتگر عام [اوست‌]. در باره وى از خبره‌اى بپرس [كه مى‌داند]"},{"SurahNumber":25,"VerseNumber":60,"Text":"و چون به آنان گفته شود: «[خداى‌] رحمان را سجده كنيد»، مى‌گويند: «رحمان چيست؟ آيا براى چيزى كه ما را [بدان‌] فرمان مى‌دهى سجده كنيم؟» و بر رميدنشان مى‌افزايد"},{"SurahNumber":25,"VerseNumber":61,"Text":"[فرخنده و] بزرگوار است آن كسى كه در آسمان برجهايى نهاد، و در آن، چراغ و ماهى نوربخش قرار داد"},{"SurahNumber":25,"VerseNumber":62,"Text":"و اوست كسى كه براى هر كس كه بخواهد عبرت گيرد يا بخواهد سپاسگزارى نمايد، شب و روز را جانشين يكديگر گردانيد"},{"SurahNumber":25,"VerseNumber":63,"Text":"و بندگان خداى رحمان كسانى‌اند كه روى زمين به نرمى گام برمى‌دارند؛ و چون نادانان ايشان را طرف خطاب قرار دهند به ملايمت پاسخ مى‌دهند"},{"SurahNumber":25,"VerseNumber":64,"Text":"و آنانند كه در حال سجده يا ايستاده، شب را به روز مى‌آورند"},{"SurahNumber":25,"VerseNumber":65,"Text":"و كسانى‌اند كه مى‌گويند: «پروردگارا، عذاب جهنم را از ما بازگردان كه عذابش سخت و دايمى است"},{"SurahNumber":25,"VerseNumber":66,"Text":"و در حقيقت، آن بد قرارگاه و جايگاهى است"},{"SurahNumber":25,"VerseNumber":67,"Text":"و كسانى‌اند كه چون انفاق كنند، نه ولخرجى مى‌كنند و نه تنگ مى‌گيرند، و ميان اين دو [روش‌] حد وسط را برمى‌گزينند"},{"SurahNumber":25,"VerseNumber":68,"Text":"و كسانى‌اند كه با خدا معبودى ديگر نمى‌خوانند و كسى را كه خدا [خونش را] حرام كرده است جز به حق نمى‌كُشند، و زنا نمى‌كنند، و هر كس اينها را انجام دهد سزايش را دريافت خواهد كرد"},{"SurahNumber":25,"VerseNumber":69,"Text":"براى او در روز قيامت عذاب دو چندان مى‌شود و پيوسته در آن خوار مى‌ماند"},{"SurahNumber":25,"VerseNumber":70,"Text":"مگر كسى كه توبه كند و ايمان آورد و كار شايسته كند. پس خداوند بديهايشان را به نيكيها تبديل مى‌كند، و خدا همواره آمرزنده مهربان است"},{"SurahNumber":25,"VerseNumber":71,"Text":"و هر كس توبه كند و كار شايسته انجام دهد، در حقيقت به سوى خدا بازمى‌گردد"},{"SurahNumber":25,"VerseNumber":72,"Text":"و كسانى‌اند كه گواهى دروغ نمى‌دهند؛ و چون بر لغو بگذرند با بزرگوارى مى‌گذرند"},{"SurahNumber":25,"VerseNumber":73,"Text":"و كسانى‌اند كه چون به آيات پروردگارشان تذكر داده شوند، كر و كور روى آن نمى‌افتند"},{"SurahNumber":25,"VerseNumber":74,"Text":"و كسانى‌اند كه مى‌گويند: «پروردگارا، به ما از همسران و فرزندانمان آن ده كه مايه روشنى چشمان [ما] باشد، و ما را پيشواى پرهيزگاران گردان.»"},{"SurahNumber":25,"VerseNumber":75,"Text":"اينانند كه به پاس آنكه صبر كردند، غرفه‌[هاى بهشت را] پاداش خواهند يافت و در آنجا با سلام و درود مواجه خواهند شد"},{"SurahNumber":25,"VerseNumber":76,"Text":"در آنجا، جاودانه خواهند ماند. چه خوش قرارگاه و مقامى"},{"SurahNumber":25,"VerseNumber":77,"Text":"بگو: «اگر دعاى شما نباشد، پروردگارم هيچ اعتنايى به شما نمى‌كند. در حقيقت شما به تكذيب پرداخته‌ايد و به زودى [عذاب بر شما] لازم خواهد شد.»"},{"SurahNumber":26,"VerseNumber":1,"Text":"طا، سين، ميم"},{"SurahNumber":26,"VerseNumber":2,"Text":"اين است آيه‌هاى كتاب روشنگر"},{"SurahNumber":26,"VerseNumber":3,"Text":"شايد تو از اينكه [مشركان‌] ايمان نمى‌آورند، جان خود را تباه سازى"},{"SurahNumber":26,"VerseNumber":4,"Text":"اگر بخواهيم، معجزه‌اى از آسمان بر آنان فرود مى‌آوريم، تا در برابر آن، گردنهايشان خاضع گردد"},{"SurahNumber":26,"VerseNumber":5,"Text":"و هيچ تذكر جديدى از سوى [خداى‌] رحمان برايشان نيامد جز اينكه همواره از آن روى برمى‌تافتند"},{"SurahNumber":26,"VerseNumber":6,"Text":"[آنان‌] در حقيقت به تكذيب پرداختند، و به زودى خبر آنچه كه بدان ريشخند مى كردند، بديشان خواهد رسيد"},{"SurahNumber":26,"VerseNumber":7,"Text":"مگر در زمين ننگريسته‌اند كه چه قدر در آن از هر گونه جفتهاى زيبا رويانيده‌ايم؟"},{"SurahNumber":26,"VerseNumber":8,"Text":"قطعاً در اين [هنرنمايى‌] عبرتى است و[لى‌] بيشترشان ايمان‌آورنده نيستند"},{"SurahNumber":26,"VerseNumber":9,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":10,"Text":"و [ياد كن‌] هنگامى را كه پروردگارت موسى را ندا درداد كه به سوى قوم ستمكار برو"},{"SurahNumber":26,"VerseNumber":11,"Text":"قوم فرعون؛ آيا پروا ندارند؟"},{"SurahNumber":26,"VerseNumber":12,"Text":"گفت: «پروردگارا، مى‌ترسم مرا تكذيب كنند،"},{"SurahNumber":26,"VerseNumber":13,"Text":"و سينه‌ام تنگ مى‌گردد، و زبانم باز نمى‌شود، پس به سوى هارون بفرست"},{"SurahNumber":26,"VerseNumber":14,"Text":"و [از طرفى‌] آنان بر [گردن‌] من خونى دارند و مى‌ترسم مرا بكشند.»"},{"SurahNumber":26,"VerseNumber":15,"Text":"فرمود: «نه، چنين نيست؛ نشانه‌هاى ما را [براى آنان‌] بِبَريد كه ما با شما شنونده‌ايم.»"},{"SurahNumber":26,"VerseNumber":16,"Text":"پس به سوى فرعون برويد و بگوييد: «ما پيامبر پروردگار جهانيانيم،"},{"SurahNumber":26,"VerseNumber":17,"Text":"فرزندان اسرائيل را با ما بفرست.»"},{"SurahNumber":26,"VerseNumber":18,"Text":"[فرعون‌] گفت: «آيا تو را از كودكى در ميان خود نپرورديم و ساليانى چند از عمرت را پيش ما نماندى؟"},{"SurahNumber":26,"VerseNumber":19,"Text":"و [سرانجام‌] كار خود را كردى، و تو از ناسپاسانى.»"},{"SurahNumber":26,"VerseNumber":20,"Text":"گفت: «آن را هنگامى مرتكب شدم كه از گمراهان بودم،"},{"SurahNumber":26,"VerseNumber":21,"Text":"و چون از شما ترسيدم، از شما گريختم، تا پروردگارم به من دانش بخشيد و مرا از پيامبران قرار داد"},{"SurahNumber":26,"VerseNumber":22,"Text":"و [آيا] اينكه فرزندان اسرائيل را بنده [خود] ساخته‌اى نعمتى است كه منّتش را بر من مى‌نهى؟»"},{"SurahNumber":26,"VerseNumber":23,"Text":"فرعون گفت: «و پروردگار جهانيان چيست؟»"},{"SurahNumber":26,"VerseNumber":24,"Text":"گفت: «پروردگار آسمانها و زمين و آنچه ميان آن دو است-اگر اهل يقين باشيد.»"},{"SurahNumber":26,"VerseNumber":25,"Text":"[فرعون‌] به كسانى كه پيرامونش بودند گفت: «آيا نمى‌شنويد؟»"},{"SurahNumber":26,"VerseNumber":26,"Text":"[موسى دوباره‌] گفت: «پروردگار شما و پروردگار پدران پيشين شما.»"},{"SurahNumber":26,"VerseNumber":27,"Text":"[فرعون‌] گفت: «واقعاً اين پيامبرى كه به سوى شما فرستاده شده، سخت ديوانه است.»"},{"SurahNumber":26,"VerseNumber":28,"Text":"[موسى‌] گفت: «پروردگار خاور و باختر و آنچه ميان آن دو است-اگر تعقّل كنيد.»"},{"SurahNumber":26,"VerseNumber":29,"Text":"[فرعون‌] گفت: «اگر خدايى غير از من اختيار كنى قطعاً تو را از [جمله‌] زندانيان خواهم ساخت.»"},{"SurahNumber":26,"VerseNumber":30,"Text":"گفت: «گر چه براى تو چيزى آشكار بياورم؟»"},{"SurahNumber":26,"VerseNumber":31,"Text":"گفت: «اگر راست مى‌گويى آن را بياور.»"},{"SurahNumber":26,"VerseNumber":32,"Text":"پس عصاى خود بيفكند و بناگاه آن اژدرى نمايان شد"},{"SurahNumber":26,"VerseNumber":33,"Text":"و دستش را بيرون كشيد و بناگاه آن براى تماشاگران سپيد مى‌نمود"},{"SurahNumber":26,"VerseNumber":34,"Text":"[فرعون‌] به سرانى كه پيرامونش بودند گفت: «واقعاً اين ساحرى بسيار داناست"},{"SurahNumber":26,"VerseNumber":35,"Text":"مى‌خواهد با سحر خود، شما را از سرزمينتان بيرون كند، اكنون چه رأى مى‌دهيد؟»"},{"SurahNumber":26,"VerseNumber":36,"Text":"گفتند: «او و برادرش را در بند دار و گردآورندگان را به شهرها بفرست،"},{"SurahNumber":26,"VerseNumber":37,"Text":"تا هر ساحر ماهرى را نزد تو بياورند.»"},{"SurahNumber":26,"VerseNumber":38,"Text":"پس ساحران براى موعدِ روزى معلوم گردآورى شدند"},{"SurahNumber":26,"VerseNumber":39,"Text":"و به توده مردم گفته شد: «آيا شما هم جمع خواهيد شد؟"},{"SurahNumber":26,"VerseNumber":40,"Text":"بدين اميد كه اگر ساحران غالب شدند از آنان پيروى كنيم؟»"},{"SurahNumber":26,"VerseNumber":41,"Text":"و چون ساحران پيش فرعون آمدند، گفتند: «آيا اگر ما غالب آييم واقعاً براى ما مزدى خواهد بود؟»"},{"SurahNumber":26,"VerseNumber":42,"Text":"گفت: «آرى، و در آن صورت شما حتماً از [زمره‌] مقرّبان خواهيد شد.»"},{"SurahNumber":26,"VerseNumber":43,"Text":"موسى به آنان گفت: «آنچه را شما مى‌اندازيد بيندازيد.»"},{"SurahNumber":26,"VerseNumber":44,"Text":"پس ريسمانها و چوبدستى‌هايشان را انداختند و گفتند: «به عزّت فرعون كه ما حتماً پيروزيم.»"},{"SurahNumber":26,"VerseNumber":45,"Text":"پس موسى عصايش را انداخت و بناگاه هر چه را به دروغ برساخته بودند بلعيد"},{"SurahNumber":26,"VerseNumber":46,"Text":"در نتيجه، ساحران به حالت سجده درافتادند"},{"SurahNumber":26,"VerseNumber":47,"Text":"گفتند: «به پروردگار جهانيان ايمان آورديم"},{"SurahNumber":26,"VerseNumber":48,"Text":"پروردگار موسى و هارون.»"},{"SurahNumber":26,"VerseNumber":49,"Text":"گفت: « [آيا] پيش از آنكه به شما اجازه دهم به او ايمان آورديد؟ قطعاً او همان بزرگ شماست كه به شما سحر آموخته است. به زودى خواهيد دانست. حتماً دستها و پاهاى شما را از چپ و راست خواهم بريد و همه‌تان را به دار خواهم آويخت.»"},{"SurahNumber":26,"VerseNumber":50,"Text":"گفتند: «باكى نيست، ما روى به سوى پروردگار خود مى‌آوريم"},{"SurahNumber":26,"VerseNumber":51,"Text":"ما اميدواريم كه پروردگارمان گناهانمان را بر ما ببخشايد، [چرا] كه نخستين ايمان‌آورندگان بوديم.»"},{"SurahNumber":26,"VerseNumber":52,"Text":"و به موسى وحى كرديم كه: «بندگان مرا شبانه حركت ده، زيرا شما مورد تعقيب قرار خواهيد گرفت.»"},{"SurahNumber":26,"VerseNumber":53,"Text":"پس فرعون مأمورانِ جمع‌آورىِ [خود را] به شهرها فرستاد،"},{"SurahNumber":26,"VerseNumber":54,"Text":"[و گفت:] «اينها عده‌اى ناچيزند"},{"SurahNumber":26,"VerseNumber":55,"Text":"و راستى آنها ما را بر سر خشم آورده‌اند،"},{"SurahNumber":26,"VerseNumber":56,"Text":"و[لى‌] ما همگى به حال آماده‌باش درآمده‌ايم.»"},{"SurahNumber":26,"VerseNumber":57,"Text":"سرانجام، ما آنان را از باغستانها و چشمه‌سارها،"},{"SurahNumber":26,"VerseNumber":58,"Text":"و گنجينه‌ها و جايگاه‌هاى پر ناز و نعمت بيرون كرديم"},{"SurahNumber":26,"VerseNumber":59,"Text":"[اراده ما] چنين بود، و آن [نعمتها] را به فرزندان اسرائيل ميراث داديم"},{"SurahNumber":26,"VerseNumber":60,"Text":"پس هنگام برآمدن آفتاب، آنها را تعقيب كردند"},{"SurahNumber":26,"VerseNumber":61,"Text":"چون دو گروه، همديگر را ديدند، ياران موسى گفتند: «ما قطعاً گرفتار خواهيم شد.»"},{"SurahNumber":26,"VerseNumber":62,"Text":"گفت: «چنين نيست، زيرا پروردگارم با من است و به زودى مرا راهنمايى خواهد كرد.»"},{"SurahNumber":26,"VerseNumber":63,"Text":"پس به موسى وحى كرديم: «با عصاى خود بر اين دريا بزن.» تا از هم شكافت، و هر پاره‌اى همچون كوهى سترگ بود"},{"SurahNumber":26,"VerseNumber":64,"Text":"و ديگران را بدانجا نزديك گردانيديم"},{"SurahNumber":26,"VerseNumber":65,"Text":"و موسى و همه كسانى را كه همراه او بودند نجات داديم؛"},{"SurahNumber":26,"VerseNumber":66,"Text":"آنگاه ديگران را غرق كرديم"},{"SurahNumber":26,"VerseNumber":67,"Text":"مسلماً در اين [واقعه‌] عبرتى بود، و[لى‌] بيشترشان ايمان‌آورنده نبودند"},{"SurahNumber":26,"VerseNumber":68,"Text":"و قطعاً پروردگار تو همان شكست‌ناپذير مهربان است"},{"SurahNumber":26,"VerseNumber":69,"Text":"و بر آنان گزارش ابراهيم را بخوان"},{"SurahNumber":26,"VerseNumber":70,"Text":"آنگاه كه به پدر خود و قومش گفت: «چه مى‌پرستيد؟»"},{"SurahNumber":26,"VerseNumber":71,"Text":"گفتند: «بتانى را مى‌پرستيم و همواره ملازم آنهاييم.»"},{"SurahNumber":26,"VerseNumber":72,"Text":"گفت: «آيا وقتى دعا مى‌كنيد، از شما مى‌شنوند؟"},{"SurahNumber":26,"VerseNumber":73,"Text":"يا به شما سود يا زيان مى‌رسانند؟»"},{"SurahNumber":26,"VerseNumber":74,"Text":"گفتند: «نه، بلكه پدران خود را يافتيم كه چنين مى‌كردند.»"},{"SurahNumber":26,"VerseNumber":75,"Text":"گفت: «آيا در آنچه مى‌پرستيده‌ايد تأمّل كرده‌ايد؟"},{"SurahNumber":26,"VerseNumber":76,"Text":"شما و پدران پيشين شما؟"},{"SurahNumber":26,"VerseNumber":77,"Text":"قطعاً همه آنها -جز پروردگار جهانيان- دشمن منند"},{"SurahNumber":26,"VerseNumber":78,"Text":"آن كس كه مرا آفريده و همو راهنماييم مى‌كند،"},{"SurahNumber":26,"VerseNumber":79,"Text":"و آن كس كه او به من خوراك مى‌دهد و سيرابم مى‌گرداند،"},{"SurahNumber":26,"VerseNumber":80,"Text":"و چون بيمار شوم او مرا درمان مى‌بخشد،"},{"SurahNumber":26,"VerseNumber":81,"Text":"و آن كس كه مرا مى‌ميراند و سپس زنده‌ام مى‌گرداند،"},{"SurahNumber":26,"VerseNumber":82,"Text":"و آن كس كه اميد دارم روز پاداش، گناهم را بر من ببخشايد.»"},{"SurahNumber":26,"VerseNumber":83,"Text":"پروردگارا، به من دانش عطا كن و مرا به صالحان ملحق فرماى،"},{"SurahNumber":26,"VerseNumber":84,"Text":"و براى من در [ميان‌] آيندگان آوازه نيكو گذار،"},{"SurahNumber":26,"VerseNumber":85,"Text":"و مرا از وارثان بهشت پر نعمت گردان،"},{"SurahNumber":26,"VerseNumber":86,"Text":"و بر پدرم ببخشاى كه او از گمراهان بود،"},{"SurahNumber":26,"VerseNumber":87,"Text":"و روزى كه [مردم‌] برانگيخته مى‌شوند رسوايم مكن"},{"SurahNumber":26,"VerseNumber":88,"Text":"روزى كه هيچ مال و فرزندى سود نمى‌دهد،"},{"SurahNumber":26,"VerseNumber":89,"Text":"مگر كسى كه دلى پاك به سوى خدا بياورد"},{"SurahNumber":26,"VerseNumber":90,"Text":"و [آن روز] بهشت براى پرهيزگاران نزديك مى‌گردد"},{"SurahNumber":26,"VerseNumber":91,"Text":"و جهنم براى گمراهان نمودار مى‌شود"},{"SurahNumber":26,"VerseNumber":92,"Text":"و به آنان گفته مى‌شود: «آنچه جز خدا مى‌پرستيديد كجايند؟"},{"SurahNumber":26,"VerseNumber":93,"Text":"آيا ياريتان مى‌كنند يا خود را يارى مى‌دهند؟"},{"SurahNumber":26,"VerseNumber":94,"Text":"پس آنها و همه گمراهان در آن [آتش‌] افكنده مى‌شوند،"},{"SurahNumber":26,"VerseNumber":95,"Text":"و [نيز] همه سپاهيان ابليس"},{"SurahNumber":26,"VerseNumber":96,"Text":"آنها در آنجا با يكديگر ستيزه مى‌كنند [و] مى‌گويند"},{"SurahNumber":26,"VerseNumber":97,"Text":"«سوگند به خدا كه ما در گمراهى آشكارى بوديم،"},{"SurahNumber":26,"VerseNumber":98,"Text":"آنگاه كه شما را با پروردگار جهانيان برابر مى‌كرديم،"},{"SurahNumber":26,"VerseNumber":99,"Text":"و جز تباهكاران ما را گمراه نكردند،"},{"SurahNumber":26,"VerseNumber":100,"Text":"در نتيجه شفاعتگرانى نداريم،"},{"SurahNumber":26,"VerseNumber":101,"Text":"و نه دوستى نزديك"},{"SurahNumber":26,"VerseNumber":102,"Text":"و اى كاش كه بازگشتى براىِ ما بود و از مؤمنان مى‌شديم"},{"SurahNumber":26,"VerseNumber":103,"Text":"حقاً در اين [سرگذشت درس‌] عبرتى است و[لى‌] بيشترشان مؤمن نبودند"},{"SurahNumber":26,"VerseNumber":104,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":105,"Text":"قوم نوح پيامبران را تكذيب كردند"},{"SurahNumber":26,"VerseNumber":106,"Text":"چون برادرشان نوح به آنان گفت: «آيا پروا نداريد؟"},{"SurahNumber":26,"VerseNumber":107,"Text":"من براى شما فرستاده‌اى در خور اعتمادم؛"},{"SurahNumber":26,"VerseNumber":108,"Text":"از خدا پروا كنيد و فرمانم ببريد،"},{"SurahNumber":26,"VerseNumber":109,"Text":"و بر اين [رسالت‌] اجرى از شما طلب نمى‌كنم. اجر من جز بر عهده پروردگار جهانيان نيست"},{"SurahNumber":26,"VerseNumber":110,"Text":"پس، از خدا پروا كنيد و فرمانم ببريد.»"},{"SurahNumber":26,"VerseNumber":111,"Text":"گفتند: «آيا به تو ايمان بياوريم و حال آنكه فرومايگان از تو پيروى كرده‌اند؟»"},{"SurahNumber":26,"VerseNumber":112,"Text":"[نوح‌] گفت: «به [جزئيات‌] آنچه مى‌كرده‌اند چه آگاهى دارم؟"},{"SurahNumber":26,"VerseNumber":113,"Text":"حسابشان -اگر درمى‌يابيد- جز با پروردگارم نيست"},{"SurahNumber":26,"VerseNumber":114,"Text":"و من طردكننده مؤمنان نيستم"},{"SurahNumber":26,"VerseNumber":115,"Text":"من جز هشداردهنده‌اى آشكار [بيش‌] نيستم.»"},{"SurahNumber":26,"VerseNumber":116,"Text":"گفتند: «اى نوح، اگر دست برندارى قطعاً از [جمله‌] سنگسارشدگان خواهى بود.»"},{"SurahNumber":26,"VerseNumber":117,"Text":"گفت: «پروردگارا، قوم من مرا تكذيب كردند؛"},{"SurahNumber":26,"VerseNumber":118,"Text":"ميان من و آنان فيصله ده، و من و هر كس از مؤمنان را كه با من است نجات بخش.»"},{"SurahNumber":26,"VerseNumber":119,"Text":"پس او و هر كه را در آن كشتى آكنده با او بود، رهانيديم؛"},{"SurahNumber":26,"VerseNumber":120,"Text":"آنگاه باقى‌ماندگان را غرق كرديم"},{"SurahNumber":26,"VerseNumber":121,"Text":"قطعاً در اين [ماجرا درس‌] عبرتى بود، و[لى‌] بيشترشان ايمان‌آورنده نبودند"},{"SurahNumber":26,"VerseNumber":122,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":123,"Text":"عاديان، پيامبران [خدا] را تكذيب كردند"},{"SurahNumber":26,"VerseNumber":124,"Text":"آنگاه كه برادرشان هود به آنان گفت: «آيا پروا نداريد؟"},{"SurahNumber":26,"VerseNumber":125,"Text":"من براى شما فرستاده‌اى در خور اعتمادم"},{"SurahNumber":26,"VerseNumber":126,"Text":"از خدا پروا كنيد و فرمانم ببريد"},{"SurahNumber":26,"VerseNumber":127,"Text":"و بر اين [رسالت‌] اجرى از شما طلب نمى‌كنم. اجر من جز بر عهده پروردگار جهانيان نيست"},{"SurahNumber":26,"VerseNumber":128,"Text":"آيا بر هر تپه‌اى بنايى مى‌سازيد كه [در آن‌] دست به بيهوده‌كارى زنيد؟"},{"SurahNumber":26,"VerseNumber":129,"Text":"و كاخهاى استوار مى‌گيريد به اميد آنكه جاودانه بمانيد؟"},{"SurahNumber":26,"VerseNumber":130,"Text":"و چون حمله‌ور مى‌شويد [چون‌] زورگويان حمله‌ور مى‌شويد؟"},{"SurahNumber":26,"VerseNumber":131,"Text":"پس، از خدا پروا داريد و فرمانم ببريد"},{"SurahNumber":26,"VerseNumber":132,"Text":"و از آن كس كه شما را به آنچه مى‌دانيد مدد كرد پروا داريد"},{"SurahNumber":26,"VerseNumber":133,"Text":"شما را به [دادن‌] دامها و پسران مدد كرد،"},{"SurahNumber":26,"VerseNumber":134,"Text":"و به [دادن‌] باغها و چشمه‌ساران؛"},{"SurahNumber":26,"VerseNumber":135,"Text":"من از عذاب روزى هولناك بر شما مى‌ترسم"},{"SurahNumber":26,"VerseNumber":136,"Text":"گفتند: «خواه اندرز دهى و خواه از اندرزدهندگان نباشى براى ما يكسان است"},{"SurahNumber":26,"VerseNumber":137,"Text":"اين جز شيوه پيشينيان نيست"},{"SurahNumber":26,"VerseNumber":138,"Text":"و ما عذاب نخواهيم شد.»"},{"SurahNumber":26,"VerseNumber":139,"Text":"پس تكذيبش كردند و هلاكشان كرديم. قطعاً در اين [ماجرا درس‌] عبرتى بود، و[لى‌] بيشترشان ايمان‌آورنده نبودند"},{"SurahNumber":26,"VerseNumber":140,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":141,"Text":"ثموديان، پيامبران [خدا] را تكذيب كردند؛"},{"SurahNumber":26,"VerseNumber":142,"Text":"آنگاه كه برادرشان صالح به آنان گفت: «آيا پروا نداريد؟"},{"SurahNumber":26,"VerseNumber":143,"Text":"من براى شما فرستاده‌اى در خور اعتمادم"},{"SurahNumber":26,"VerseNumber":144,"Text":"از خدا پروا كنيد و فرمانم ببريد"},{"SurahNumber":26,"VerseNumber":145,"Text":"و بر اين [رسالت‌] اجرى از شما طلب نمى‌كنم. اجر من جز بر عهده پروردگار جهانيان نيست"},{"SurahNumber":26,"VerseNumber":146,"Text":"آيا شما را در آنچه اينجا داريد آسوده رها مى‌كنند؟"},{"SurahNumber":26,"VerseNumber":147,"Text":"در باغها و در كنار چشمه‌ساران،"},{"SurahNumber":26,"VerseNumber":148,"Text":"و كشتزارها و خرمابنانى كه شكوفه‌هايشان لطيف است؟"},{"SurahNumber":26,"VerseNumber":149,"Text":"و هنرمندانه براى خود از كوهها خانه‌هايى مى‌تراشيد"},{"SurahNumber":26,"VerseNumber":150,"Text":"از خدا پروا كنيد و فرمانم ببريد"},{"SurahNumber":26,"VerseNumber":151,"Text":"و فرمان افراطگران را پيروى مكنيد"},{"SurahNumber":26,"VerseNumber":152,"Text":"آنان كه در زمين فساد مى‌كنند و اصلاح نمى‌كنند.»"},{"SurahNumber":26,"VerseNumber":153,"Text":"گفتند: «قطعاً تو از افسون‌شدگانى"},{"SurahNumber":26,"VerseNumber":154,"Text":"تو جز بشرى مانند ما [بيش‌] نيستى. اگر راست مى‌گويى معجزه‌اى بياور"},{"SurahNumber":26,"VerseNumber":155,"Text":"گفت: «اين ماده‌شترى است كه نوبتى از آب او راست و روزى معين نوبت آب شماست"},{"SurahNumber":26,"VerseNumber":156,"Text":"و به آن گزندى مرسانيد كه عذاب روزى هولناك شما را فرو مى‌گيرد"},{"SurahNumber":26,"VerseNumber":157,"Text":"پس آن را پى كردند و پشيمان گشتند"},{"SurahNumber":26,"VerseNumber":158,"Text":"آنگاه آنان را عذاب فرو گرفت. قطعاً در اين [ماجرا] عبرتى است، و[لى‌] بيشترشان ايمان‌آورنده نبودند"},{"SurahNumber":26,"VerseNumber":159,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":160,"Text":"قوم لوط فرستادگان را تكذيب كردند"},{"SurahNumber":26,"VerseNumber":161,"Text":"آنگاه برادرشان لوط به آنان گفت: «آيا پروا نداريد؟"},{"SurahNumber":26,"VerseNumber":162,"Text":"من براى شما فرستاده‌اى در خور اعتمادم"},{"SurahNumber":26,"VerseNumber":163,"Text":"از خدا پروا داريد و فرمانم ببريد"},{"SurahNumber":26,"VerseNumber":164,"Text":"و بر اين [رسالت‌] اجرى از شما طلب نمى‌كنم. اجر من جز بر عهده پروردگار جهانيان نيست"},{"SurahNumber":26,"VerseNumber":165,"Text":"آيا از ميان مردم جهان، با مردها در مى‌آميزيد؟"},{"SurahNumber":26,"VerseNumber":166,"Text":"و آنچه را پروردگارتان از همسرانتان براى شما آفريده وامى‌گذاريد؟ [نه،] بلكه شما مردمى تجاوزكاريد"},{"SurahNumber":26,"VerseNumber":167,"Text":"گفتند: «اى لوط، اگر دست برندارى، قطعاً از اخراج‌شدگان خواهى بود.»"},{"SurahNumber":26,"VerseNumber":168,"Text":"گفت: «به راستى من دشمن كردار شمايم"},{"SurahNumber":26,"VerseNumber":169,"Text":"پروردگارا، مرا و كسان مرا از آنچه انجام مى‌دهند رهايى بخش.»"},{"SurahNumber":26,"VerseNumber":170,"Text":"پس او و كسانش را همگى، رهانيديم"},{"SurahNumber":26,"VerseNumber":171,"Text":"جز پيرزنى كه از باقى‌ماندگان [در خاكستر آتش‌] بود"},{"SurahNumber":26,"VerseNumber":172,"Text":"سپس ديگران را سخت هلاك كرديم"},{"SurahNumber":26,"VerseNumber":173,"Text":"و بر [سر] آنان بارانى [از آتش گوگرد] فرو ريختيم. و چه بد بود باران بيم‌داده‌شدگان"},{"SurahNumber":26,"VerseNumber":174,"Text":"قطعاً در اين [عقوبت‌] عبرتى است، و[لى‌] بيشترشان ايمان‌آورنده نبودند"},{"SurahNumber":26,"VerseNumber":175,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":176,"Text":"اصحاب ايكه فرستادگان را تكذيب كردند"},{"SurahNumber":26,"VerseNumber":177,"Text":"آنگاه كه شعيب به آنان گفت: «آيا پروا نداريد؟"},{"SurahNumber":26,"VerseNumber":178,"Text":"من براى شما فرستاده‌اى در خور اعتمادم"},{"SurahNumber":26,"VerseNumber":179,"Text":"از خدا پروا داريد و فرمانم ببريد"},{"SurahNumber":26,"VerseNumber":180,"Text":"و بر اين [رسالت‌] اجرى از شما طلب نمى‌كنم. اجر من جز بر عهده پروردگار جهانيان نيست"},{"SurahNumber":26,"VerseNumber":181,"Text":"پيمانه را تمام دهيد و از كم‌فروشان مباشيد"},{"SurahNumber":26,"VerseNumber":182,"Text":"و با ترازوى درست بسنجيد"},{"SurahNumber":26,"VerseNumber":183,"Text":"و از ارزش اموال مردم مكاهيد و در زمين سر به فساد بر مداريد"},{"SurahNumber":26,"VerseNumber":184,"Text":"و از آن كس كه شما و خلق [انبوه‌] گذشته را آفريده است پروا كنيد.»"},{"SurahNumber":26,"VerseNumber":185,"Text":"گفتند: «تو واقعاً از افسون‌شدگانى.»"},{"SurahNumber":26,"VerseNumber":186,"Text":"«و تو جز بشرى مانند ما [بيش‌] نيستى، و قطعاً تو را از دروغگويان مى‌دانيم"},{"SurahNumber":26,"VerseNumber":187,"Text":"پس اگر از راستگويانى، پاره‌اى از آسمان بر [سر] ما بيفكن.»"},{"SurahNumber":26,"VerseNumber":188,"Text":"[شعيب‌] گفت: «پروردگارم به آنچه مى‌كنيد داناتر است.»"},{"SurahNumber":26,"VerseNumber":189,"Text":"پس او را تكذيب كردند، و عذابِ روزِ ابر [آتشبار] آنان را فرو گرفت. به راستى آن، عذاب روزى هولناك بود"},{"SurahNumber":26,"VerseNumber":190,"Text":"قطعاً در اين [عقوبت درسِ‌] عبرتى است، و[لى‌] بيشترشان ايمان آورنده نبودند"},{"SurahNumber":26,"VerseNumber":191,"Text":"و در حقيقت، پروردگار تو همان شكست‌ناپذير مهربان است"},{"SurahNumber":26,"VerseNumber":192,"Text":"و راستى كه اين [قرآن‌] وحى پروردگار جهانيان است"},{"SurahNumber":26,"VerseNumber":193,"Text":"«روح الامين» آن را بر دلت نازل كرد،"},{"SurahNumber":26,"VerseNumber":194,"Text":"تا از [جمله‌] هشداردهندگان باشى؛"},{"SurahNumber":26,"VerseNumber":195,"Text":"به زبان عربى روشن،"},{"SurahNumber":26,"VerseNumber":196,"Text":"و [وصف‌] آن در كتابهاى پيشينيان آمده است"},{"SurahNumber":26,"VerseNumber":197,"Text":"آيا براى آنان، اين خود دليلى روشن نيست كه علماى بنى‌اسرائيل از آن اطّلاع دارند؟"},{"SurahNumber":26,"VerseNumber":198,"Text":"و اگر آن را بر برخى از غير عرب زبانان نازل مى‌كرديم،"},{"SurahNumber":26,"VerseNumber":199,"Text":"و پيامبر آن را برايشان مى‌خواند به آن ايمان نمى‌آوردند"},{"SurahNumber":26,"VerseNumber":200,"Text":"اين گونه در دلهاى گناهكاران، [انكار را] راه مى‌دهيم"},{"SurahNumber":26,"VerseNumber":201,"Text":"كه به آن نگروند تا عذاب پردرد را ببينند،"},{"SurahNumber":26,"VerseNumber":202,"Text":"كه به طور ناگهانى -در حالى كه بى‌خبرند- بديشان برسد"},{"SurahNumber":26,"VerseNumber":203,"Text":"و بگويند: «آيا مهلت خواهيم يافت؟»"},{"SurahNumber":26,"VerseNumber":204,"Text":"پس آيا عذاب ما را به شتاب مى‌خواهند؟"},{"SurahNumber":26,"VerseNumber":205,"Text":"مگر نمى‌دانى كه اگر سالها آنان را برخوردار كنيم،"},{"SurahNumber":26,"VerseNumber":206,"Text":"و آنگاه آنچه كه [بدان‌] بيم داده مى‌شوند بديشان برسد،"},{"SurahNumber":26,"VerseNumber":207,"Text":"آنچه از آن برخوردار مى‌شدند، به كارشان نمى‌آيد [و عذاب را از آنان دفع نمى‌كند]؟"},{"SurahNumber":26,"VerseNumber":208,"Text":"و هيچ شهرى را هلاك نكرديم مگر آنكه براى آن هشداردهندگانى بود"},{"SurahNumber":26,"VerseNumber":209,"Text":"[تا آنان را] تذكر [دهند]؛ و ما ستمكار نبوده‌ايم"},{"SurahNumber":26,"VerseNumber":210,"Text":"و شيطانها آن را فرود نياورده‌اند"},{"SurahNumber":26,"VerseNumber":211,"Text":"و آنان را نسزد و نمى‌توانند [وحى كنند]"},{"SurahNumber":26,"VerseNumber":212,"Text":"در حقيقت آنها از شنيدن، معزول [و محروم‌]اند"},{"SurahNumber":26,"VerseNumber":213,"Text":"پس با خدا، خداى ديگر مخوان كه از عذاب‌شدگان خواهى شد"},{"SurahNumber":26,"VerseNumber":214,"Text":"و خويشان نزديكت را هشدار ده"},{"SurahNumber":26,"VerseNumber":215,"Text":"و براى آن مؤمنانى كه تو را پيروى كرده‌اند، بال خود را فرو گستر"},{"SurahNumber":26,"VerseNumber":216,"Text":"و اگر تو را نافرمانى كردند، بگو: «من از آنچه مى‌كنيد بيزارم.»"},{"SurahNumber":26,"VerseNumber":217,"Text":"و بر [خداىِ‌] عزيزِ مهربان توكل كن،"},{"SurahNumber":26,"VerseNumber":218,"Text":"آن كس كه چون [به نماز] برمى‌خيزى تو را مى‌بيند،"},{"SurahNumber":26,"VerseNumber":219,"Text":"و حركت تو را در ميان سجده‌كنندگان [مى‌نگرد]"},{"SurahNumber":26,"VerseNumber":220,"Text":"او همان شنواى داناست"},{"SurahNumber":26,"VerseNumber":221,"Text":"آيا شما را خبر دهم كه شياطين بر چه كسى فرود مى‌آيند؟"},{"SurahNumber":26,"VerseNumber":222,"Text":"بر هر دروغزن گناهكارى فرود مى‌آيند،"},{"SurahNumber":26,"VerseNumber":223,"Text":"كه [دزدانه‌] گوش فرا مى‌دارند و بيشترشان دروغگويند،"},{"SurahNumber":26,"VerseNumber":224,"Text":"و شاعران را گمراهان پيروى مى‌كنند"},{"SurahNumber":26,"VerseNumber":225,"Text":"آيا نديده‌اى كه آنان در هر واديى سرگردانند؟"},{"SurahNumber":26,"VerseNumber":226,"Text":"و آنانند كه چيزهايى مى‌گويند كه انجام نمى‌دهند"},{"SurahNumber":26,"VerseNumber":227,"Text":"مگر كسانى كه ايمان آورده و كارهاى شايسته كرده و خدا را بسيار به ياد آورده و پس از آنكه مورد ستم قرار گرفته‌اند يارى خواسته‌اند. و كسانى كه ستم كرده‌اند به زودى خواهند دانست به كدام بازگشتگاه برخواهند گشت"},{"SurahNumber":27,"VerseNumber":1,"Text":"طا، سين. اين است آيات قرآن و [آيات‌] كتابى روشنگر،"},{"SurahNumber":27,"VerseNumber":2,"Text":"كه [مايه‌] هدايت و بشارت براى مؤمنان است"},{"SurahNumber":27,"VerseNumber":3,"Text":"همانان كه نماز برپا مى‌دارند و زكات مى‌دهند و خود به آخرت يقين دارند"},{"SurahNumber":27,"VerseNumber":4,"Text":"كسانى كه به آخرت ايمان ندارند، كردارهايشان را در نظرشان بياراستيم [تا همچنان‌] سرگشته بمانند"},{"SurahNumber":27,"VerseNumber":5,"Text":"آنان كسانى‌اند كه عذاب سخت براى ايشان خواهد بود، و در آخرت، خود زيانكارترين [مردم‌]اند"},{"SurahNumber":27,"VerseNumber":6,"Text":"و حقاً تو قرآن را از سوى حكيمى دانا دريافت مى‌دارى"},{"SurahNumber":27,"VerseNumber":7,"Text":"[يادكن‌] هنگامى را كه موسى به خانواده خود گفت: «من آتشى به نظرم رسيد، به زودى براى شما خبرى از آن خواهم آورد، يا شعله آتشى براى شما مى‌آورم، باشد كه خود را گرم كنيد.»"},{"SurahNumber":27,"VerseNumber":8,"Text":"چون نزد آن آمد، آوا رسيد كه: «خجسته [و مبارك گرديد] آنكه در كنار اين آتش و آنكه پيرامون آن است، و منزه است خدا، پروردگار جهانيان.»"},{"SurahNumber":27,"VerseNumber":9,"Text":"«اى موسى، اين منم خداى عزيز حكيم.»"},{"SurahNumber":27,"VerseNumber":10,"Text":"و عصايت را بيفكن. پس چون آن را همچون مارى ديد كه مى‌جنبد، پشت گردانيد و به عقب بازنگشت. «اى موسى، مترس كه فرستادگان پيش من نمى‌ترسند"},{"SurahNumber":27,"VerseNumber":11,"Text":"ليكن كسى كه ستم كرده سپس -بعد از بدى- نيكى را جايگزين [آن‌] گردانيده، [بداند] كه من آمرزنده مهربانم"},{"SurahNumber":27,"VerseNumber":12,"Text":"و دستت را در گريبانت كن تا سپيد بى‌عيب بيرون آيد. [اينها] از [جمله‌] نشانه‌هاى نُه‌گانه‌اى است [كه بايد] به سوى فرعون و قومش [ببَرى‌]، زيرا كه آنان مردمى نافرمانند"},{"SurahNumber":27,"VerseNumber":13,"Text":"و هنگامى كه آيات روشنگر ما به سويشان آمد گفتند: «اين سحرى آشكار است.»"},{"SurahNumber":27,"VerseNumber":14,"Text":"و با آنكه دلهايشان بدان يقين داشت، از روى ظلم و تكبر آن را انكار كردند. پس ببين فرجام فسادگران چگونه بود"},{"SurahNumber":27,"VerseNumber":15,"Text":"و به راستى به داوود و سليمان دانشى عطا كرديم، و آن دو گفتند: «ستايش خدايى را كه ما را بر بسيارى از بندگان باايمانش برترى داده است.»"},{"SurahNumber":27,"VerseNumber":16,"Text":"و سليمان از داوود ميراث يافت و گفت: «اى مردم، ما زبان پرندگان را تعليم يافته‌ايم و از هر چيزى به ما داده شده است. راستى كه اين همان امتياز آشكار است.»"},{"SurahNumber":27,"VerseNumber":17,"Text":"و براى سليمان سپاهيانش از جن و انس و پرندگان جمع‌آورى شدند و [براى رژه‌] دسته دسته گرديدند"},{"SurahNumber":27,"VerseNumber":18,"Text":"تا آنگاه كه به وادى مورچگان رسيدند. مورچه‌اى [به زبان خويش‌] گفت: «اى مورچگان، به خانه‌هايتان داخل شويد، مبادا سليمان و سپاهيانش -نديده و ندانسته- شما را پايمال كنند.»"},{"SurahNumber":27,"VerseNumber":19,"Text":"[سليمان‌] از گفتار او دهان به خنده گشود و گفت: «پروردگارا، در دلم افكن تا نعمتى را كه به من و پدر و مادرم ارزانى داشته‌اى سپاس بگزارم، و به كار شايسته‌اى كه آن را مى‌پسندى بپردازم، و مرا به رحمت خويش در ميان بندگان شايسته‌ات داخل كن.»"},{"SurahNumber":27,"VerseNumber":20,"Text":"و جوياى [حال‌] پرندگان شد و گفت: «مرا چه شده است كه هدهد را نمى‌بينم؟ يا شايد از غايبان است؟"},{"SurahNumber":27,"VerseNumber":21,"Text":"قطعاً او را به عذابى سخت عذاب مى‌كنم يا سرش را مى‌برم مگر آنكه دليلى روشن براى من بياورد"},{"SurahNumber":27,"VerseNumber":22,"Text":"پس ديرى نپاييد كه [هدهد آمد و] گفت: «از چيزى آگاهى يافتم كه از آن آگاهى نيافته‌اى، و براى تو از «سبا» گزارشى درست آورده‌ام"},{"SurahNumber":27,"VerseNumber":23,"Text":"من [آنجا] زنى را يافتم كه بر آنها سلطنت مى‌كرد و از هر چيزى به او داده شده بود و تختى بزرگ داشت"},{"SurahNumber":27,"VerseNumber":24,"Text":"او و قومش را چنين يافتم كه به جاى خدا به خورشيد سجده مى‌كنند، و شيطان اعمالشان را برايشان آراسته و آنان را از راه [راست‌] باز داشته بود، در نتيجه [به حق‌] راه نيافته بودند"},{"SurahNumber":27,"VerseNumber":25,"Text":"[آرى، شيطان چنين كرده بود] تا براى خدايى كه نهان را در آسمانها و زمين بيرون مى‌آورد و آنچه را پنهان مى‌داريد و آنچه را آشكار مى‌نماييد مى‌داند، سجده نكنند؛"},{"SurahNumber":27,"VerseNumber":26,"Text":"خداى يكتا كه هيچ خدايى جز او نيست، پروردگار عرش بزرگ است.»"},{"SurahNumber":27,"VerseNumber":27,"Text":"گفت: «خواهيم ديد آيا راست گفته‌اى يا از دروغگويان بوده‌اى.»"},{"SurahNumber":27,"VerseNumber":28,"Text":"«اين نامه مرا ببر و به سوى آنها بيفكن، آنگاه از ايشان روى برتاب، پس ببين چه پاسخ مى‌دهند.»"},{"SurahNumber":27,"VerseNumber":29,"Text":"[ملكه سبا] گفت: «اى سران [كشور] نامه‌اى ارجمند براى من آمده است،"},{"SurahNumber":27,"VerseNumber":30,"Text":"كه از طرف سليمان است و [مضمون آن‌] اين است: به نام خداوند رحمتگر مهربان"},{"SurahNumber":27,"VerseNumber":31,"Text":"بر من بزرگى مكنيد و مرا از در اطاعت درآييد.»"},{"SurahNumber":27,"VerseNumber":32,"Text":"گفت: «اى سران [كشور] در كارم به من نظر دهيد كه بى‌حضور شما [تا به حال‌] كارى را فيصله نداده‌ام.»"},{"SurahNumber":27,"VerseNumber":33,"Text":"گفتند: «ما سخت نيرومند و دلاوريم، و[لى‌] اختيار كار با توست، بنگر چه دستور مى‌دهى؟»"},{"SurahNumber":27,"VerseNumber":34,"Text":"[ملكه‌] گفت: «پادشاهان چون به شهرى درآيند، آن را تباه و عزيزانش را خوار مى‌گردانند، و اين گونه مى‌كنند.»"},{"SurahNumber":27,"VerseNumber":35,"Text":"«و [اينك‌] من ارمغانى به سويشان مى‌فرستم و مى‌نگرم كه فرستادگان [من‌] با چه چيز بازمى‌گردند.»"},{"SurahNumber":27,"VerseNumber":36,"Text":"و چون [فرستاده‌] نزد سليمان آمد، [سليمان‌] گفت: «آيا مرا به مالى كمك مى‌دهيد؟ آنچه خدا به من عطا كرده، بهتر است از آنچه به شما داده‌است. [نه،] بلكه شما به ارمغان خود شادمانى مى‌نماييد"},{"SurahNumber":27,"VerseNumber":37,"Text":"به سوى آنان بازگرد كه قطعاً سپاهيانى بر [سر] ايشان مى‌آوريم كه در برابر آنها تاب ايستادگى نداشته باشند و از آن [ديار] به خوارى و زبونى بيرونشان مى‌كنيم.»"},{"SurahNumber":27,"VerseNumber":38,"Text":"[سپس‌] گفت: «اى سران [كشور] كدام يك از شما تخت او را -پيش از آنكه مطيعانه نزد من آيند- براى من مى‌آورد؟»"},{"SurahNumber":27,"VerseNumber":39,"Text":"عفريتى از جن گفت: «من آن را پيش از آنكه از مجلس خود برخيزى براى تو مى‌آورم و بر اين [كار] سخت توانا و مورد اعتمادم.»"},{"SurahNumber":27,"VerseNumber":40,"Text":"كسى كه نزد او دانشى از كتاب [الهى‌] بود، گفت: «من آن را پيش از آنكه چشم خود را بر هم زنى برايت مى‌آورم.» پس چون [سليمان‌] آن [تخت‌] را نزد خود مستقر ديد، گفت: «اين از فضل پروردگار من است، تا مرا بيازمايد كه آيا سپاسگزارم يا ناسپاسى مى‌كنم. و هر كس سپاس گزارد، تنها به سود خويش سپاس مى‌گزارد، و هر كس ناسپاسى كند، بى‌گمان پروردگارم بى‌نياز و كريم است.»"},{"SurahNumber":27,"VerseNumber":41,"Text":"گفت: «تخت [ملكه‌] را برايش ناشناس گردانيد تا ببينيم آيا پى مى‌برد يا از كسانى است كه پى نمى‌برند.»"},{"SurahNumber":27,"VerseNumber":42,"Text":"پس وقتى [ملكه‌] آمد، [بدو] گفته شد: «آيا تخت تو همين گونه است؟» گفت: «گويا اين همان است و پيش از اين، ما آگاه شده و از در اطاعت درآمده بوديم.»"},{"SurahNumber":27,"VerseNumber":43,"Text":"و [در حقيقت قبلاً] آنچه غير از خدا مى‌پرستيد مانع [ايمان‌] او شده بود و او از جمله گروه كافران بود"},{"SurahNumber":27,"VerseNumber":44,"Text":"به او گفته شد: «وارد ساحت كاخ [پادشاهى‌] شو.» و چون آن را ديد، بركه‌اى پنداشت و ساقهايش را نمايان كرد. [سليمان‌] گفت: «اين كاخى مفروش از آبگينه است.» [ملكه‌] گفت: «پروردگارا، من به خود ستم كردم و [اينك‌] با سليمان در برابر خدا، پروردگار جهانيان، تسليم شدم.»"},{"SurahNumber":27,"VerseNumber":45,"Text":"و به راستى، به سوى ثمود، برادرشان صالح را فرستاديم كه: «خدا را بپرستيد.» پس به ناگاه آنان دو دسته متخاصم شدند"},{"SurahNumber":27,"VerseNumber":46,"Text":"[صالح‌] گفت: «اى قوم من، چرا پيش از [جستن‌] نيكى، شتابزده خواهان بدى هستيد؟ چرا از خدا آمرزش نمى‌خواهيد؟ باشد كه مورد رحمت قرار گيريد.»"},{"SurahNumber":27,"VerseNumber":47,"Text":"گفتند: «ما به تو و به هر كس كه همراه توست شگون بد زديم.» گفت: «سرنوشت خوب و بدتان پيش خداست، بلكه شما مردمى هستيد كه مورد آزمايش قرار گرفته‌ايد.»"},{"SurahNumber":27,"VerseNumber":48,"Text":"و در آن شهر، نُه دسته بودند كه در آن سرزمين فساد مى‌كردند و از در اصلاح درنمى‌آمدند"},{"SurahNumber":27,"VerseNumber":49,"Text":"[با هم‌] گفتند: «با يكديگر سوگند بخوريد كه: حتماً به [صالح‌] و كسانش شبيخون مى‌زنيم، سپس به ولىّ او خواهيم گفت: ما در محل قتل كسانش حاضر نبوديم، و ما قطعاً راست مى‌گوييم.»"},{"SurahNumber":27,"VerseNumber":50,"Text":"و دست به نيرنگ زدند و [ما نيز] دست به نيرنگ زديم و خبر نداشتند"},{"SurahNumber":27,"VerseNumber":51,"Text":"پس بنگر كه فرجام نيرنگشان چگونه بود: ما آنان و قومشان را همگى هلاك كرديم"},{"SurahNumber":27,"VerseNumber":52,"Text":"و اين [هم‌] خانه‌هاى خالى آنهاست به [سزاى‌] بيدادى كه كرده‌اند. قطعاً در اين [كيفر] براى مردمى كه مى‌دانند عبرتى خواهد بود"},{"SurahNumber":27,"VerseNumber":53,"Text":"و كسانى را كه ايمان آورده و تقوا پيشه كرده بودند رهانيديم"},{"SurahNumber":27,"VerseNumber":54,"Text":"و [ياد كن‌] لوط را كه چون به قوم خود گفت: «آيا ديده و دانسته مرتكب عمل ناشايست [لواط] مى‌شويد؟"},{"SurahNumber":27,"VerseNumber":55,"Text":"آيا شما به جاى زنان، از روى شهوت با مردها در مى‌آميزيد؟ [نه!] بلكه شما مردمى جهالت‌پيشه‌ايد.»"}]}