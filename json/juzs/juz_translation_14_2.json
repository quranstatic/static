{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":15,"VerseNumber":1,"Text":"Alif Lam Ra Tuhan nyang teupue meukeusud ayat Sabab Hadharat hana Neupeugah Nyankeuh dum ayat di dalam kitab Qur'an meuhat nyata trang leupah QUZ"},{"SurahNumber":15,"VerseNumber":2,"Text":"Kadang cit harok jih roe di kaphe Han ek jitheun le azeub sileupah Adak meu dilee jih ji Iseulam"},{"SurahNumber":15,"VerseNumber":3,"Text":"Teuma bah meunan jinoe jih mewah Beh le jipajoh meuseunang-seunang Lale jiangan nyang indah-indah Teuma ‘oh dudoe akan jiteupue"},{"SurahNumber":15,"VerseNumber":4,"Text":"Teuma di kamoe han tom meusalah Meupeubinasa barangri nanggroe Meu katroh sampoe watee jih nyang sah Meu katroh watee nyang kamoe teutap"},{"SurahNumber":15,"VerseNumber":5,"Text":"Wateenyan meuhat han jeut meuubah Han jeut peudilee han jeut peududoe Umat barangsoe ajai ka sudah"},{"SurahNumber":15,"VerseNumber":6,"Text":"Jikheun hai ureueng nyang tron Qur’an Ateuh ureueng nyan gata ka parah Gata ka pungo kamoe eu meuhat"},{"SurahNumber":15,"VerseNumber":7,"Text":"Kon malaikat taba keu hujjah Ba malaikat keunoe bak kamoe Meunyoe beunar nyoe nyang gata peugah"},{"SurahNumber":15,"VerseNumber":8,"Text":"Malaikat nyan cit kamoe peutron Beunar that meunan kon sagai salah Teuma watee nyan han jeut tanggoh le Bandum si kaphe ka abeh sudah"},{"SurahNumber":15,"VerseNumber":9,"Text":"Ka kamoe peutron peue nyang tabaca Kamoe nyang jaga bek na soe ubah"},{"SurahNumber":15,"VerseNumber":10,"Text":"Keubit di kamoe ka kamoe kirem Rasul-rasul dum jak ba peurintah Yoh gohlom gata meukirem meuhat Ubak dum umat masa nyang sudah"},{"SurahNumber":15,"VerseNumber":11,"Text":"Teuma ‘oh bantroh Rasul ubak jih Jiulok le jih jikheun beurakah"},{"SurahNumber":15,"VerseNumber":12,"Text":"Sipheut nyan kamoe peujeut bak kaphe Di dalam atejih jipeue beueh"},{"SurahNumber":15,"VerseNumber":13,"Text":"Di jih nyan bandum han jimeuiman Bah peungalaman jiteupue sudah Pakriban nyang ka yoh masa dilee Akibat teuntee hana peue peugah"},{"SurahNumber":15,"VerseNumber":14,"Text":"Sangkira kamoe meubuka pinto Langet nyang biru keu jih meupeuhah Hingga jitamong jiek u dalam"},{"SurahNumber":15,"VerseNumber":15,"Text":"Cit laen macam teuma jipeugah Jikheun gatanyoe ka keunong sihe Matateuh han le ka geupeuubah"},{"SurahNumber":15,"VerseNumber":16,"Text":"Ka kamoe peujeut sideh di langet Bintang meublet-blet hu meujeureulah Jeut keu hiasan soe ayng eu rupa"},{"SurahNumber":15,"VerseNumber":17,"Text":"Kamoe plihara teuma bek salah Kamoe plihara bak daya chetan Nyang ka Neurajam jihnyan le Allah"},{"SurahNumber":15,"VerseNumber":18,"Text":"Meulengkan nyang na nyang jak cue deungo Jilet le cahya hu meujeureulah"},{"SurahNumber":15,"VerseNumber":19,"Text":"Kamoe leung bumoe meupeudong gunong Tumbuh-tumbuhan lam bumoe luah Meupeugot bandum deungon ukuran"},{"SurahNumber":15,"VerseNumber":20,"Text":"Jeut penghidupan keu gata mudah Mangat taudep sinan dum gata Meunan cit juga makheuluk Allah Makheuluk laen dum nyang merdeka Nyang kon le gata tabri napakah Di jih raseuki jimita keudroe"},{"SurahNumber":15,"VerseNumber":21,"Text":"Bandum atranyoe kamoe peurintah Gudang bak kamoe ka meuseudia 3 Meupeutron teuma ube phaedah"},{"SurahNumber":15,"VerseNumber":22,"Text":"Meukirem angen jeut keu seulangke Mangat kayee gle jimeuboh bagah Sideh di langet Kamoe peutron ie Kamoe bri treuk ie tajep puleh grah Bandum gudang nyan hana bak gata Bak Kamoe sahja ka Kamoe keubah"},{"SurahNumber":15,"VerseNumber":23,"Text":"Kamoe peuudep Kamoe peumate Han nyang sabe ngon Kamoe Allah Meunan pih Kamoe nyang tueng pusaka"},{"SurahNumber":15,"VerseNumber":24,"Text":"Nyang dilee masa meuteupue sudah Ureueng nyang dilee ureueng nyang dudoe Bandum meutusoe hana meuilah"},{"SurahNumber":15,"VerseNumber":25,"Text":"Po gata teuma ek Neupeusapat Ureueng nyan meuhat meuhadap Allah Bijaksana that Droeuneuh nyan sidroe Neuteupue dumpeue hana meuilah"},{"SurahNumber":15,"VerseNumber":26,"Text":"Ka Kamoe peujeut si manusia Bak tanoh lata kliet ngon meugeutah Tanoh kliet nyang tho ngon leuhop itam Meupeugot ragam hingga jih gagah"},{"SurahNumber":15,"VerseNumber":27,"Text":"Teuma kawom jen Kamoe peujeut phon Bak apui tutong hu meujeureulah"},{"SurahNumber":15,"VerseNumber":28,"Text":"Watee Po gata Neukheun amanah Bak malaikat dilee Neupeugah i Ku keumeung peujeut si manusia Bak tanoh lata kliet ngon meugeutah Tanoh kliet nyang tho ngon leuhop itam Ku peugot ragam hingga jih meugah"},{"SurahNumber":15,"VerseNumber":29,"Text":"Lheuh Ku peugot jih Kupruh ngon nyawong Asai nibaklon ka Iheuh Kukeubah Wateenyan gata bandum tasujud Tabri horomat keu jih le bagah"},{"SurahNumber":15,"VerseNumber":30,"Text":"Teuma sujud treuk dum malaikat Suroh Hadharat hana geubantah"},{"SurahNumber":15,"VerseNumber":31,"Text":"Meulengkan iblih sagai nyang han tem Keubit jih laen peurangui jadah"},{"SurahNumber":15,"VerseNumber":32,"Text":"Kheun Tuhan pakon di kah hai iblih Kasujud bak jih han katem di kah"},{"SurahNumber":15,"VerseNumber":33,"Text":"Jikheun di lon han lonsujud keunan Sabab jih insan nyang hina leupah Neupeujeut jihnyan bak tanoh leukiet Han lontem sujud sabab jih rendah Tanoh kliet nyang tho ngon leuhop itam Neupeugot ragam hingga jih gagah"},{"SurahNumber":15,"VerseNumber":34,"Text":"Kheun Tuhan teubiet di kah di sinan Kah keunong rajam batat sileupah"},{"SurahNumber":15,"VerseNumber":35,"Text":"Paleh lom keu kah sampoe ‘oh dudoe Sampoe ‘oh uroe dum geubri balah"},{"SurahNumber":15,"VerseNumber":36,"Text":"Jikheun Tuhanku lon Neubri tanggoh Sampoe uroe troh geubangket sudah"},{"SurahNumber":15,"VerseNumber":37,"Text":"Kheun Tuhan di kah ka geubri tanggoh"},{"SurahNumber":15,"VerseNumber":38,"Text":"Sampoe uroe troh lagee ka peugah"},{"SurahNumber":15,"VerseNumber":39,"Text":"Jikheun Tuhanku nyoe lon ka sisat Ka Neupeusisat lon keunong tulah Sabab nyan di lon lonpeujroh keu jih Lonpeugah bak jih donya jroh leupah Lon meungpeusisat insan nyan bandum"},{"SurahNumber":15,"VerseNumber":40,"Text":"Meulengkan ladom nyang bit ikheulah Nyankeuh hamba Droeuneuh nyang got teupat"},{"SurahNumber":15,"VerseNumber":41,"Text":"Nyoe jalan teupat Neukheun le Allah Nyoe urusanlon keu droe peuteupat"},{"SurahNumber":15,"VerseNumber":42,"Text":"Hambalon meuhat han ek kareupah Hana kuasa di kah ateuhjih Meulengkan bak jih nyang tem ikot kah"},{"SurahNumber":15,"VerseNumber":43,"Text":"Teuma nuraka Kujanji keu jih Keunan bandum jih dudoe Kukeubah"},{"SurahNumber":15,"VerseNumber":44,"Text":"Dalam nuraka na tujoh pinto Bak jeut-jeut pinto maseng parikah"},{"SurahNumber":15,"VerseNumber":45,"Text":"Teuma barangsoe ureueng nyang takwa Dalam churuga bandum geukeubah Ie krueng di sinan ie mon meumata"},{"SurahNumber":15,"VerseNumber":46,"Text":"Tatamong lanja ureueng meutuah Seulamat aman keu bandum gata"},{"SurahNumber":15,"VerseNumber":47,"Text":"Asoe lam dada ka gleh sileupah Abeh Kamoe boh peunyaket ate Dengki hana le meuube seupah Meuhadap-hadap duek ngon chedara Bandum gembira ateuh peuratah"},{"SurahNumber":15,"VerseNumber":48,"Text":"Hana meureuoh hana hek keubit Tan geupeutubiet sinan geukeubah"},{"SurahNumber":15,"VerseNumber":49,"Text":"Jak leh tapeugah bak dum hambaLon Lon that Peungampon ngon that Pemurah"},{"SurahNumber":15,"VerseNumber":50,"Text":"Teuma azeub Lon azeub peudeh that Hana meusiat jeut piyoh payah"},{"SurahNumber":15,"VerseNumber":51,"Text":"Tapeugah haba ubak awaknyan Jamee Ibrahim masa nyang sudah"},{"SurahNumber":15,"VerseNumber":52,"Text":"‘Oh ban troh jamee tamong bak gopnyan Geumeubri saleum keu gopnyan bagah Seuot Ibrahim kamoe teumakot"},{"SurahNumber":15,"VerseNumber":53,"Text":"Bek hai neutakot jamee dum peugah Haba gembira kamoe ba keunoe Aneuk agam droeuneuh alem leupah"},{"SurahNumber":15,"VerseNumber":54,"Text":"Geukheun na patot gembira keu lon Watee umulon ka tuha leupah Pakrinyan takheun haba gembira"},{"SurahNumber":15,"VerseNumber":55,"Text":"Kheun jamee teuka nyoe kon beurakah Haba sibeunar lonba bak gata Bek putoh asa gata meutuah"},{"SurahNumber":15,"VerseNumber":56,"Text":"Kheun Ibrahim soe nyang putoh asa Mungken si buta nyang sisat leupah Han putoh asa bak rahmat Po jih Meunyoe kon ka jih sisat sileupah"},{"SurahNumber":15,"VerseNumber":57,"Text":"Geukheun lom peue lom urusan gata Hai jamee teuka utusan Allah"},{"SurahNumber":15,"VerseNumber":58,"Text":"Kheun jamee kamoe Neuyue jak keudeh Bak kawom paileh sisat sileupah"},{"SurahNumber":15,"VerseNumber":59,"Text":"Laen nibak Luth ngon kawom gopnyan Bandum awaknyan ka Kamoe keubah Bandum binasa laen nibak Luth Ngon nyang ikot Luth nyang Kamoe peuglah"},{"SurahNumber":15,"VerseNumber":60,"Text":"Teuma peureumohgeuh Kamoe kada Karoh binasa lam kawan salah"},{"SurahNumber":15,"VerseNumber":61,"Text":"‘Oh ban troh rasul ubak Luth keunan"},{"SurahNumber":15,"VerseNumber":62,"Text":"Geukheun di lon han lonteusoe peugah Hana lonturi bandum na gata"},{"SurahNumber":15,"VerseNumber":63,"Text":"Kheun jamee teuka hana peue salah Kamoe nyoe teuka meuba peunyaket Nyang jikheun sulet watee tapeugah"},{"SurahNumber":15,"VerseNumber":64,"Text":"Meuba keu gata haba nyang beunar Kamoe nyoe beunar peue nyang meupeugah"},{"SurahNumber":15,"VerseNumber":65,"Text":"Tajak ngon kawomteuh euntreuk malam Dilikot kawom gata talangkah Bek na meusidroe nyang ngieng u likot € Tajak taturot peue kamoe peugah"},{"SurahNumber":15,"VerseNumber":66,"Text":"Ka Kamoe wahyu keunan bak gopnyan Urusan jihnyan ka teutap sudah i Bak watee suboh bandum jih abeh Saba that paleh jipubuet salah"},{"SurahNumber":15,"VerseNumber":67,"Text":"Awak lam keuta seunang that ate Keunan jijak le bak Luth meutuah"},{"SurahNumber":15,"VerseNumber":68,"Text":"Kheun Luth uroenyoe bandum jameelon Bek peumalee lon tapeugot salah"},{"SurahNumber":15,"VerseNumber":69,"Text":"Bandum na gata takwa keu Tuhan Bek peuayeb lon kawom meutuah"},{"SurahNumber":15,"VerseNumber":70,"Text":"Jikheun kon ka lheuh kamoe tham gata Ureueng nyang teuka bek tapeusiblah"},{"SurahNumber":15,"VerseNumber":71,"Text":"Kheun Luth jehpat dum aneuk daralon Ka izin bak lon jeut tapeurintah"},{"SurahNumber":15,"VerseNumber":72,"Text":"Demi umuteuh bandum awaknyan Tan le pikiran ka mabok leupah ‘"},{"SurahNumber":15,"VerseNumber":73,"Text":"Teuka geulanteue ban teubiet uroe Bandum awaknyoe teukeujet susah"},{"SurahNumber":15,"VerseNumber":74,"Text":"Kamoe peubalek nyang ateuh uyup Umat nabi Luth ka keunong tulah Ngon batee sijjil Kamoe rhom jihnyan Lagee ujeun tron dum le sileupah"},{"SurahNumber":15,"VerseNumber":75,"Text":"Bandum nyan tanda cit kon peue laen Keu ureueng nyang tem jitueng phaedah"},{"SurahNumber":15,"VerseNumber":76,"Text":"Peue nyang terjadi bandum atranyan Bak jalan aman saboh daerah"},{"SurahNumber":15,"VerseNumber":77,"Text":"Bandum nyan tanda cit kon peue laen Keu ureueng nyang tem iman keu Allah"},{"SurahNumber":15,"VerseNumber":78,"Text":"Awak di Aikah keubit lalem that"},{"SurahNumber":15,"VerseNumber":79,"Text":"Hana meutrep that Kamoe tueng balah Nanggroe nyan dua cit bineh jalan Rame disinan dum lalu lintah"},{"SurahNumber":15,"VerseNumber":80,"Text":"Awak di Hijir pih keubit batat É Jikheun sulet that dum Rasul Allah"},{"SurahNumber":15,"VerseNumber":81,"Text":"Kamoe bri keu jih dum ayat Kamoe Jikheun atranyoe hana phaedah y Jibeudoh laju jijak ho laen Muka jipaleng jibalek arah"},{"SurahNumber":15,"VerseNumber":82,"Text":"Awaknyan teuma jikurek gunong d Keunan jitamong han jeut keu susah Jikurek gunong jipeugot rumoh Udepjih manyoh aman that leupah"},{"SurahNumber":15,"VerseNumber":83,"Text":"Bak watee suboh teuka geulanteu Abeh jih dumpeue binasa sudah"},{"SurahNumber":15,"VerseNumber":84,"Text":"Hana guna le bandum usaha Nyang ka jipuga ngon susah payah"},{"SurahNumber":15,"VerseNumber":85,"Text":"Kon Kamoe peujeut langet ngon bumoe P Bandum ngon asoe teusia payah € f Meulengkan beunar cit na hikeumat Uroe kiamat teuma tan salah Han jeut han teuka uroe kiamat Teuma cit got that jih tapeumeuʻah"},{"SurahNumber":15,"VerseNumber":86,"Text":"Keubit Po gata nyang peujeut dumpeue Neuteupue dumpeue hana meuilah"},{"SurahNumber":15,"VerseNumber":87,"Text":"Ka lheuh Kamoe bri keu gata ayat c Tujoh boh meuhat sabe tapeugah Teuma Qur’an nyang that-that raya"},{"SurahNumber":15,"VerseNumber":88,"Text":"Bek roe di gata harok keu salah Harok seunang that keu udep donya Meublek-blek mata taeu jih meugah Le that awak nyan taeu lam seunang Di gata hai nyan teuma bek susah Keu ureueng mukmin teuma di gata Tapeumulia droe tapeureundah"},{"SurahNumber":15,"VerseNumber":89,"Text":"Takheun ulon nyoe ureueng peuingat Lon bri amanat nyang trang sileupah"},{"SurahNumber":15,"VerseNumber":90,"Text":"Lagee yoh dilee awak weuk kitab Nyang ladom kitab di jih jikeubah Ka Kamoe peutron bala dum keu jih"},{"SurahNumber":15,"VerseNumber":91,"Text":"Qur'an di jih jiweuk jipisah"},{"SurahNumber":15,"VerseNumber":92,"Text":"Demi Po gata cit Kamoe tanyong Bandum atranyan beu ek jipeuglah"},{"SurahNumber":15,"VerseNumber":93,"Text":"Peue nyang jipubuet bandum meutanyong"},{"SurahNumber":15,"VerseNumber":94,"Text":"Tapeugah beutrang jinoe peurintah Peugah beutrang-trang peue geuyue gata Muchrek ceulaka bek that taindah Tapaleng muka bak awak muchrek"},{"SurahNumber":15,"VerseNumber":95,"Text":"Kamoe poh balek soe nyang peu beueh Soe nyang keu gata jiulok-ulok"},{"SurahNumber":15,"VerseNumber":96,"Text":"Di jih dum jicok Tuhan kon Allah Tuhan nyang laen di jih jipakoe Jiteupue dudoe teuma nyan salah"},{"SurahNumber":15,"VerseNumber":97,"Text":"Kamoe meuteupue dadateuh picek Sabab meubalek peue nyang jipeugah"},{"SurahNumber":15,"VerseNumber":98,"Text":"Teuma teuseubeh takheun di gata Pujoe Po gata nyang Maha Murah t Tasujud bandum pubuet ibadat"},{"SurahNumber":15,"VerseNumber":99,"Text":"Po gata meuhat sidroe taseumah s Sampoe troh ajai taseumah Tuhan Tayakin meunan bek na meuubah"},{"SurahNumber":16,"VerseNumber":1,"Text":"Putusan Tuhan ka teuntee teuka Teuma bak gata talakee bagah Maha suci Neuh ngon Maha Manyang Charikat Tuhan jioh sileupah"},{"SurahNumber":16,"VerseNumber":2,"Text":"Neujok peurintah bak malaikat Geujakba ligat bak hamba Allah Soe nyang h‘eut Tuhan keunan geuintat Haba peuingat geuyue jak peugah Tan Tuhan laen meulengkan Lonnyoe Takwa jinoe keu Lon beu bagah"},{"SurahNumber":16,"VerseNumber":3,"Text":"Tuhan nyang peujeut langet ngon bumoe Sibeunar that nyoe buken beurakah Maha suci Neuh nibak charikat Kon sagai meuhat lagee jih peugah"},{"SurahNumber":16,"VerseNumber":4,"Text":"Neuepeujeut insan bak ie sititek Teuma jibalek jeut musoh leupah í Musoh that nyata di jih keu Tuhan"},{"SurahNumber":16,"VerseNumber":5,"Text":"Bandum binatang peuneujeut Allah Binatang ternak raya munaphaʻat Tuhan Hadharat Neupeujeut sudah Bulee jih suuem lom guna laen Tapajoh dageng mangat sileupah"},{"SurahNumber":16,"VerseNumber":6,"Text":"Watee tapeulheuh jijak uluwa ‘Oh jiwoe teuma takalon indah"},{"SurahNumber":16,"VerseNumber":7,"Text":"Jime ngon awih nyang brat bak taba Watee teubongka jioh talangkah Tame u nanggroe nyang pueh bak tajak Nanggroe pih jarak susah ngon payah Bit Tuhan gata sayang keu hamba Lom Tuhan gata Maha Pemurah"},{"SurahNumber":16,"VerseNumber":8,"Text":"Guda ngon baghal keuleudee teuma Keu kandran gata ho nyang talangkah Lom pih Neupeujeut jih keu hiasan Neupeujeut laen lom le that leupah Nyang tan tateupue laen Neupeujeut"},{"SurahNumber":16,"VerseNumber":9,"Text":"Lom hak Neupeujeut jalan bek salah Na jalan teupat nyang ladom ceukok Meunyoe Neukheundak bandum jroh leupah Bandum na gata ek Neupeutunyok Meunyoe Neukheundak meunan le Allah"},{"SurahNumber":16,"VerseNumber":10,"Text":"Sideh di langet Neupeutron ujeun Tajep ie bandum mangat puleh grah Ijo on kayee bak tageumeubeu Leumo ngon keubeu pih seunang leupah"},{"SurahNumber":16,"VerseNumber":11,"Text":"Tanam-tanaman timoh keu gata Zaitun kuruma anggor nyang mirah Boh kayee laen pih le that macam Soe-soe nyang tem pham jitueng phaedah Soe nyang tem pike jeut tanda dumnyoe"},{"SurahNumber":16,"VerseNumber":12,"Text":"Malam ngon uroe peuneujeut Allah Lom mata uroe buleun ngon bintang Urusan Tuhan bandum Neuulah Sinoe pih bandum cit jeut keu tanda Keu kawom nyang na akai nyang ceudah"},{"SurahNumber":16,"VerseNumber":13,"Text":"Lom nyang Neupeujeut laen di bumoe Meumacam bagoe warna nyang indah Sinoe pih bandum cit jeut keu tanda Keu soe nyang suka jitueng phaedah"},{"SurahNumber":16,"VerseNumber":14,"Text":"Teuma lom Tuhan Neupeujeut laot Tapajoh eungkot udep ngon basah Lom tapeuteubit sinan hiasan Tangui pakaian nyang indah-indah Takalon kapai meumacam bagoe Meulayeu keu droe jih leupah bagah Ngon nyan tamita karonya Tuhan Chuko keu Tuhan beu le that leupah"},{"SurahNumber":16,"VerseNumber":15,"Text":"Neutiek lom gunong dum dalam bumoe Teudong jih keudroe han soe peureubah Krueng dum jalan dum tatueng munapha‘ʻat"},{"SurahNumber":16,"VerseNumber":16,"Text":"Lom ngon alamat di alam luah Ngon alam bintang jìtuho jalan"},{"SurahNumber":16,"VerseNumber":17,"Text":"Ek sa nyang laen teuma ngon Allah Nyang peujeut dumpeue ngon nyang tan peujeut Peue saban sipheut tacuba peugah Peue hana tatueng sinan ibarat"},{"SurahNumber":16,"VerseNumber":18,"Text":"Takalon nikmat han ek tailah Meunyoe tabileung dum nikmat Tuhan Abeh pikiran han ek tapeugah Han ek takira keu nikmat Tuhan Bahle barangban tamita ilah Keubit roe Tuhan Maha Pengampon Lagi pih Tuhan Maha Pemurah"},{"SurahNumber":16,"VerseNumber":19,"Text":"Tuhan Neuteupue peue-peue nyang tasom Leubeuh-leubeh lom nyang tapeuleumah"},{"SurahNumber":16,"VerseNumber":20,"Text":"Teuma nyang jikheun le dum awaknyan Tuhan jih dumnyan nyang buken Allah Di jih meusapeue hana jipeujeut Jih pih gop peujeut jipheut jitarah"},{"SurahNumber":16,"VerseNumber":21,"Text":"Atranyang mate pih hana udep ò Pajan geubangket pih hom jipeugah"},{"SurahNumber":16,"VerseNumber":22,"Text":"Nyang Tuhan gata cit Tuhan sidroe Teuma barangsoe iman ka salah Han jimeuiman uroe akhirat Atejih meuhat ingkar keu Allah Jihnyan teukabo jipeuraya droe"},{"SurahNumber":16,"VerseNumber":23,"Text":"Hana cheok jihnyan akan geubalah Tuhan Neuteupue peue-peue nyang disom Leubeh-leubeh lom nyang jipeuleumah Hana Neugalak ureueng teukabo"},{"SurahNumber":16,"VerseNumber":24,"Text":"Narit meutajo watee jipeugah Watee geutanyong peue Tuhan peutron f Cit laju jikheun haba beurakah Nyan haba dongeng ureueng nyang dilee"},{"SurahNumber":16,"VerseNumber":25,"Text":"Jitanggong teuntee peue nyang jipeugah Jime dachajih uroe kiamat € Bandum cit lengkap lom na geutamah Dacha gob laen nyang jih peusisat Ateuh jih meuhat dum geubeureukah Jiikot dum jih ngon tan ‘eleumee Meuhat jih teuntee nyang bayeu upah Taingat brok that dacha jipubuet Jime ube buet teuma ka salah"},{"SurahNumber":16,"VerseNumber":26,"Text":"Ureueng nyang dilee nibak awak nyan Buet dum ureueng nyan jeuheut that leupah Neupeuanco treuk teuma le Tuhan Rumoh awaknyan bak tameh bawah Rhot treuk ngon bubong ateuh awak nyan Teuka keu jihnyan azeub that leupah Í Hana jithee-thee ka teuka azeub"},{"SurahNumber":16,"VerseNumber":27,"Text":"Uroe kiamat jih lom Neubalah p f Neupeuayeb jih uroe kiamat Neukheun charikatkeuh ho dum di kah Tuhan charikat ka peusa ngon Lon Hingga Rasul Lon bandum kabantah Di kah kabila tuhan charikat Teuma kheun ligat le ureueng ceudah Kheun ureueng ceudah nyang na ‘eleumee Ayeb ngon malee keu kaphe jadah Uroenyoe ayeb jeuheut keu kaphe"},{"SurahNumber":16,"VerseNumber":28,"Text":"Sabab jih sabe lalem that leupah Troh malaikat watee jih maate Lalem jih sabe hana meuubah Wateenyoe jikheun ngon jipeujok droe Hana dì kamoe meupubuet salah f Peue kakheun hana Tuhan Neuteupue Bandum barangpeue nyang dilee buet kah"},{"SurahNumber":16,"VerseNumber":29,"Text":"Tamong keudeh lam pinto nuraka Keukai simasa di sinan di kah Teumpat nyang brok that keu soe teukabo Sabab teukabo raya that salah"},{"SurahNumber":16,"VerseNumber":30,"Text":"Ureueng takwa watee gop tanyong Peue Tuhan peutron geukheun jroh leupah Soe nyang pubuet got dalam donya nyoe Keu gopnyan dudoe pih got that leupah Nanggroe akhirat keubit leubeh that Sinankeuh teumpat ureueng meutuah Nanggroe paleng got keu ureueng takwa"},{"SurahNumber":16,"VerseNumber":31,"Text":"Nyankeuh churuga ‘adnen nyang indah Geutamong laju keunan ureueng nyan Te krueng di sinan ile dum boh-bah Je krueng dum ile di yup churuga Peue-peue nyang hawa geucok le bagah Meuna Neubalah Allah Taʻala Keu soe nyang takwa turot peurintah"},{"SurahNumber":16,"VerseNumber":32,"Text":"Troh malaikat ubak ureueng nyan Geukalon gopnyan lam jroh sileupah z Geukheun dum saleum keu gata bandum Tatamong dalam churuga indah Sabab yoh dilee ka tausaha"},{"SurahNumber":16,"VerseNumber":33,"Text":"Teuma ceulaka ureueng nyang salah Peue jipreh di jih troh malaikat Got pih troh ligat keu jih musibah Azeub Po gata teuka ubak jih Dilee nibak jih pih ka Iheuh sudah Awak nyang dilee jidarohaka Kon Neuelanya jihnyan le Allah Tapi jih lalem jielanya droe"},{"SurahNumber":16,"VerseNumber":34,"Text":"Jirasa jinoe azeub that leupah Sabab buet jeuheut dilee jipubuet Bandum buet nyang got cit jipeubeueh Sira jipeukhen jiulok-ulok Jinoekeuh jicok meunan beunalah"},{"SurahNumber":16,"VerseNumber":35,"Text":"Kawom musyrikin lom jikheun meunoe Bandum buet kamoe cit kheundak Allah Meunyoe Neukheundak laen le Tuhan Han roe peue laen nyang kamoe seumah À Meunan pih dilee dum ayah kamoe Bandum na kamoe meuseumah Allah Han Neupeuhareuem pih barangkapeue Meu kon kheundak nyoe ka nibak Allah Lagee nyan cit buet awak nyang dilee Jipeugah lagee macam jiilah Teuma di Rasul kon na peue laen Geupeutroh mantong beu trang geupeugah"},{"SurahNumber":16,"VerseNumber":36,"Text":"Ka Kamoe bangket bak jeut-jeut umat Rasul meuintat jakba peurintah Taseumah Tuhan peujioh thaghut Berhala han jeut sagai taseumah Nyang laen ureueng Tuhan peutunyok Nyang ladom jicok teuma nyang salah Ureueng nyan teuntee ka roh lam sisat Ka Neupeuteutap meunan le Allah Teuma tajak le di dalam bumoe Takalon jinoe pakriban ulah Pakri akibat ureueng peusulet Jipeugah sulet dum Rasul Allah"},{"SurahNumber":16,"VerseNumber":37,"Text":"Meunapsuteuh that peutunyok keu jih Atranyan di jih ka sisat leupah Han Neupeutunyok nyang Neupeusisat Uleh Hadharat meunan Neupeugah Han ek soe tulong pih le keu jihnyan"},{"SurahNumber":16,"VerseNumber":38,"Text":"Dilee hana ban ka jimeusumpah Demi tuhanjih meusumpah keubit Hana Neubangket dudoe le Allah Hana Neubangket ureueng nyang mate Tapi nyan janji ka Iheuh Neupeugah Teuma beunar that roe janji Tuhan Teuma le insan nyang jipeubeuoh Le manusia hana jiteupue"},{"SurahNumber":16,"VerseNumber":39,"Text":"Mangat atranyoe Neupeutrang leupah i Peue nyang jiragu jipeudong dawa 4 Allah Taʻala bandum Neupeugah Mangat jiteupue lom le si kaphe Naritjih kon le sulet sileupah"},{"SurahNumber":16,"VerseNumber":40,"Text":"Teuma di kamoe sep narit sikrak Peue nyang meukheundak cit jeut le bagah Meukheun \"kun\" mantong kah beujeuet laju Ka keuh jeuet laju hana meupayah"},{"SurahNumber":16,"VerseNumber":41,"Text":"Ureueng hijeurah lheuh jielanya Geuweh ulua karena Allah Di dalam donya Kamoe bri teumpat Ureueng nyan meuhat ureueng meutuah Kamoe bri jroh that di dalam donya Leubeh lom raya pahla meukeubah Meunyoe jiteupue pahla akhirat Nyan nyang leubeh that raya sileupah"},{"SurahNumber":16,"VerseNumber":42,"Text":"Ek that geusaba bandum ureueng nyan Ubak Po gopnyan droeugeuh geuseurah"},{"SurahNumber":16,"VerseNumber":43,"Text":"Rasul meukirem sigohlom gata Ureueng lam keuta duson nyang mudah Kamoe bri wahyu ubak ureueng nyan Teuma tatanyong bak ureueng ceudah Tatanyong meuhat bak ureueng teupue Nyang tan tateupue bek malee babah"},{"SurahNumber":16,"VerseNumber":44,"Text":"Geuba nyang nyata dum ayat-ayat Geuba ngon kitab dum suroh Allah Teuma keu gata ka Kamoe peutron Nyoekeuh Qur'an nyang trang that leupah Mangat tapeutrang bak manusia Peue nyang geuyue ba dumna peurintah Lom pih bandum jih mangat jipike"},{"SurahNumber":16,"VerseNumber":45,"Text":"Peue teuma ase keu awak salah Ek teuma aman soe pubuet jeuheut i Bumoe Neupeurhup keu jih le Allah Atawa azeub keu jihnyan teuka Hana jirasa teuka musibah"},{"SurahNumber":16,"VerseNumber":46,"Text":"Got Neubri azeub teungeh jijak-jak Han ek jitulak meukarat leupah"},{"SurahNumber":16,"VerseNumber":47,"Text":"Got pih Neuazeub jih bacut-bacut Sira teumakot jih sabe susah Teuma Po gata sayang keu hamba Neuh lom Po gata Maha Pemurah"},{"SurahNumber":16,"VerseNumber":48,"Text":"Peue hana jieu makheuluk Tuhan Nyang bak bubayang linuet sang reubah U uneun u wie meulingiek linggang Leumoh bubayang sujud bak Allah Hana teukabo droe jipeumiyup"},{"SurahNumber":16,"VerseNumber":49,"Text":"Bandum jisujud keudeh bak Allah Peue nyang meulata sideh dilanget Bandum jisujud hana jibantah Peue nyang meulata sinoe di bumoe Saban lagee nyoe sujud bak Allah Dum malaikat sujud meululu Hana teukabo meuube seupah"},{"SurahNumber":16,"VerseNumber":50,"Text":"Bandum teumakot keu Tuhan gopnyan Di ateuh gopnyan kuasa leupah Peue nyang Tuhan yue geupubuet laju Tan meu sigitu lawan peurintah"},{"SurahNumber":16,"VerseNumber":51,"Text":"Neukheun le Tuhan bek dua tuhan Sep sidroe Tuhan mantong taseumah Beu na tatakot keu Lon nyoe sidroe"},{"SurahNumber":16,"VerseNumber":52,"Text":"Langet ngon bumoe cit milek Allah Peue nyang di langet ngon nyang di bumoe Agama teuh nyoe sabe keu Allah Keu peue tatakot nyang buken Tuhan"},{"SurahNumber":16,"VerseNumber":53,"Text":"Dum nikmat Tuhan cit le sileupah Bandum na nikmat nyang na bak gata Asai jih teuka sideh bak Allah ‘Oh watee gata teuka meularat Bak Tuhan meuhat talakee beuglah"},{"SurahNumber":16,"VerseNumber":54,"Text":"‘Oh lheuh Neupeuglah meularat gata Lam kawan gata ka na nyang salah Jipeucharikat laju keu Po jih Meularat di jih sabab ka leupah"},{"SurahNumber":16,"VerseNumber":55,"Text":"Peue nyang Kamoe bri ka keuh jikaphe Han jiingat le sabab jih ka glah Meuseunang-seunang leh di kah siat ‘Oh dudoe meuhat ka teupue di kah"},{"SurahNumber":16,"VerseNumber":56,"Text":"Nyang jiseumah nyan hana jituri Tapi na bahgi keu jih jikeubah Raseuki nyang ka Kamoe bri keu jih Nyang ladom keu jih ka jipeusiblah Demi nyoe Tuhan kapeuna-peuna Geutanyong teuma bandum nyan buet kah"},{"SurahNumber":16,"VerseNumber":57,"Text":"Jipeugah Tuhan na aneuk inong Di jih han jitueng hina jipeugah Di jih na laen nyang galak droejih"},{"SurahNumber":16,"VerseNumber":58,"Text":"Meu inong di jih malee jih leupah Meunyoe roh lahe aneukjih inong Mukajih itam jitheun amarah"},{"SurahNumber":16,"VerseNumber":59,"Text":"Jisom droe malee jih bak kawomjih Sabab aneukjih hana meutuah Jikeubah aneuk jitanggong hina Atawa jiba dalam tanoh crah Jitanom sinan mangat bek malee Nyan beuna tathee buet brok sileupah"},{"SurahNumber":16,"VerseNumber":60,"Text":"Nyang tan meuiman akan akhirat Sipheut jih brok that hana ban peugah Teuma sipheut got suci ngon manyang Nyan sipheut Tuhan nyang Maha Murah Droeuneuh keuh Tuhan Maha Perkasa Ngon bijaksana Neuh areh leupah"},{"SurahNumber":16,"VerseNumber":61,"Text":"Meunyo Neuhukom insan le Tuhan Sabab jih lalem jipubuet salah Ka keuh han sapeue Neutinggai sinoe Di ateuh bumoe dum abeh sudah Teuma di Tuhan cit Neubri tanggoh Ajai gohlom troh nyang ka Neukeubah Meu ka troh ajai han jeut tanggoh le Hanjeuet peu akhe meu saboh saʻah Han jeuet peudilee meunan cit lagi Watee Kamoe bri han jeuet meuubah"},{"SurahNumber":16,"VerseNumber":62,"Text":"Teuma awak nyan peue nyang jibenci Atranyan jibri di jih keu Allah Lidahjih sulet jikheun droe jih got ‘Oh dudoe that got keu jih geubalah Hana peue tachok bandum jih teuma Dalam nuraka jitamong bagah"},{"SurahNumber":16,"VerseNumber":63,"Text":"Demi nyoe Tuhan ka kamoe kirem Ubak dum kawom masa nyang sudah Dum Rasul-rasul yoh gohlom gata Teuma jidaya kawom seurakah Chetan jak daya teuma kawom nyan Jikheun buet jihnyan keubit that indah Jeuet treuk uroenyoe walijih chetan Azeub keu jihnyan peudeh sileupah"},{"SurahNumber":16,"VerseNumber":64,"Text":"Kitab nyang Kamoe peutron keu gata Nak tapeunyata beunar ngon salah Peue nyang jiragu jipeudong dawa Jeut tapeunyata bandum tapeugah Jeut keu peutunyok lom jeut keu rahmat Keu bandum umat iman keu Allah"},{"SurahNumber":16,"VerseNumber":65,"Text":"Tuhan nyang peutron ujeun di langet Kaycee dum udep bumoe ka basah ‘Oh lheuh barokon ka mate bandum ‘Oh teuka ujeun udep jroh leupah Soe nyang tem deungo cit jeut keu tanda Tuhan kuasa hana ban peugah"},{"SurahNumber":16,"VerseNumber":66,"Text":"Binatang ternak nyang taplihara Sinan pih nyata tatueng phaedah le dalam pruet jih meubri keu gata Susu keulua lam ruweung darah Antara darah deungon kotoran Ie susu sinan teubiet gleh leupah Soe nyang jep mangat lom jeut ibarat"},{"SurahNumber":16,"VerseNumber":67,"Text":"Boh kayee meuhat pih le phaedah j á Kuruma anggor tapeugot sinan Jeut keu minuman mameh sileupah Raseuki nyang got sinan pih tanda Keu ureueng nyang na akai nyang ceudah"},{"SurahNumber":16,"VerseNumber":68,"Text":"Bak unoe wahyu nibak Po gata ¢ Keudeh lam rimba kajak leh di kah Bak gunong-gunong kapeugot rumoh Udep dum timoh cong kayee meugah Teuma bak panteu peuneugot insan"},{"SurahNumber":16,"VerseNumber":69,"Text":"Mita makanan teuma le bagah Dumna boh kayee di kah makanan Beudoh berjalan mita napakah c Di sinan jalan di kah terbuka s Jalan Po gata unoe meutuah Teubiet minuman dalam pruet unoe Meubagoe-bagoe warna jiulah Nyang jeut keu ubat keu manusia Puleh jih sigra sehat sileupah Sinan pih tanda keu soe nyang pike Tuhan that ade ngon Maha Murah"},{"SurahNumber":16,"VerseNumber":70,"Text":"Bandum na gata cit Tuhan peujeuet ‘Oh Iheuh nyan wapheut Neubri le Allah ' Teuma nyang ladom umu jih panyang i Tapi ka hilang akai nyang ceudah Ka meuwoe manyak han le jiteupue Peue nyang jiteupue masa nyang sudah Keubit cit Tuhan Neuteupue bandum Lagi pih Tuhan kuasa leupah"},{"SurahNumber":16,"VerseNumber":71,"Text":"Tuhan peuleubeh nyang ladom gata Neubri areuta raseuki mudah Teuma nyang leubeh pih han jitem bri Ladom raseuki keu ureueng susah c Keu namiet jih dum pih han jitem bri Saban roh bahgi jihnyan bak Allah Peue jih jiungki keu nikmat Tuhan Han jipeuesaban jibri napakah"},{"SurahNumber":16,"VerseNumber":72,"Text":"Tuhan nyang peuejeuet dum judo gata Nibak droe gata bandum Neuulah Neupeujeuet aneuk bak judo teuhnyan Cuco lom sinan rame sileupah Neubri raseuki teuma keu gata Nibak areuta nyang indah-indah Pakon jiiman di jih nyang bateue Teuma jilingkeue lom nikmat Allah Han jiingat le keu nikmat Tuhan"},{"SurahNumber":16,"VerseNumber":73,"Text":"Nyang bukon Tuhan di jih jiseumah Di langet bumoe tan sapeue di jih Raseuki keu jih tan na jikeubah Meu sapeue di jih hana kuasa"},{"SurahNumber":16,"VerseNumber":74,"Text":"Teuma bek gata roh dalam salah Bek peucharikat gata keu Tuhan Bek tapeusaban dumnyan ngon Allah Di gata bandum hana tateupue Tuhan nyang teupue beunar ngon salah"},{"SurahNumber":16,"VerseNumber":75,"Text":"Neupeugot miseu namiet le Tuhan Budak beulian ureueng nyang rendah Hana sapeue na dijih kuasa Ngon ureueng kaya raseuki mudah Raseuki nyang jroh nyang ka Kamoe bri Atranyan geubri dum keu seudeukah Got lam rahsia got lahe nyata Boh teuma ek sa tacuba peugah Tapi le that jih hana jiteupue Sigala pujoe meuwoe keu Allah"},{"SurahNumber":16,"VerseNumber":76,"Text":"Tuhan boh miseu lom na dua droe Ureueng nyang sidroe han jeut seumeugah Han jeut jimarit klo deungon bisu Tayue peulaku han sapeue keumah Nyang na brat mantong keu ureueng po jih Sapeue tan di jih nyang na phaedah i Ho nyang geuyue jak kon got jipeuwoe Ek saban jihnyoe ngon nyang meutuah Peue sa jihnyoe ngon ureueng yue ade Lom geujak sabe bak jalan Allah Sabe di gopnyan bak jalan teupat Hana tom sisat ho nyang geuarah"},{"SurahNumber":16,"VerseNumber":77,"Text":"Gaeb di langet deungon di bumoe Bandum atranyoe cit milek Allah Teuka kiamat sigo klip mata c Ban tanjo teuka ka abeh sudah Atawa leubeh bagah nibaknyan Dumpeue cit Tuhan kuasa leupah"},{"SurahNumber":16,"VerseNumber":78,"Text":"Tuhan peutubiet gata lam pruet ma Teuh sapeue hana tateupue peugah Hana meusapeue pih na tateupue Tadeunge dudoe watee ka teuhah Neupeujeut alat tadeunge meusu Takalon laju teuma ka leumah Neupeujeuet ate ngon tatosuwoe Mangat tachuko teuma keu Allah"},{"SurahNumber":16,"VerseNumber":79,"Text":"Peue hana jieu cicem teureubang Keudeh lam awan troh jipho bagah Tuhan nyang theun jih bek rhot u bumoe Leumah cit sinoe kuasa Allah Bandum atranyan cit jeut keu tanda Keu kawom nyang na iman keu Allah"},{"SurahNumber":16,"VerseNumber":80,"Text":"Tuhan nyang peujeut teumpat keu gata ; Di rumoh gata tapeugot indah $ Kulet binatang ladom keu rumoh Hana that meh-moh phui that sileupah Watee tajak-jak got hana tajak Mangat bak tagrak hana meupayah Bulee keubiri ngon bulee unta Lom laen teuma tatueng phaedah Peugot peukakah di rumoh tangga Pakaian gata pih dang-dang beukah"},{"SurahNumber":16,"VerseNumber":81,"Text":"Lom Tuhan peujeut keu gata reului Gata jeut deurui tapiyoh payah Neupeujeut di gle teumpat tapiyoh Ngon tatop tuboh pakaian indah Í Ngon tatop badan bak tutong uroe Lom bajee beusoe dalam prang bicah À Bek luka tuboh gata dalam prang Nyan nikmat Tuhan cukop that leupah Nikmat nyan Neubri bandum keu gata Mangat dum gata jok droe bak Allah"},{"SurahNumber":16,"VerseNumber":82,"Text":"Teuma meunyoe jih mantong jipaleng Hana cit jitem ban gata peugah Ka keuh di gata tapeutroh mantong"},{"SurahNumber":16,"VerseNumber":83,"Text":"Sabab jih carong jibalek surah Jiteupue bandum nayn nikmat Tuhan Meu bacut pih tan di jih jipapah Dum nikmat Tuhan hana leumah le Nyang le jih kaphe sisat sileupah"},{"SurahNumber":16,"VerseNumber":84,"Text":"Uroenyan teuma bak jeut-jeut umat : d Kamoe yue bangket saksi nyang ceudah Han le geuizin keu awak kaphe Ampon hana le jeut lakee meuʻah"},{"SurahNumber":16,"VerseNumber":85,"Text":"Ban jieu azeub dum le silalem Peuphui han geutem meu beube seupah í Tanggoh hana le bandum watee nyan"},{"SurahNumber":16,"VerseNumber":86,"Text":"nyang muchrek yohnyan meunyeusai teulah f ‘Oh ban jikalon tuhan charikat 5 Jingadu ligat bak Tuhan Allah Wahe Po kamoe nyoekeuh awaknyoe Charikat kamoe dilee meuseumah Kon Droeuneuh dilee kamoe kheun Tuhan Nyankeuh awaknyan tuhan meupeugah Suot awak nyan sulet dum gata"},{"SurahNumber":16,"VerseNumber":87,"Text":"Bandum jih teuma tundok bak Allah A Jok droe bak Tuhan bandum uroenyan Atra nyang laen ka abeh sudah Atra nyang dilee jipeuna-peuna Han meuhoka tan le meubeukah"},{"SurahNumber":16,"VerseNumber":88,"Text":"Awak nyang kaphe jitham gop laen Mangat geupaleng bak jalan Allah Han jibri geujak bak jalan teupat Kamoe bri azeub nyang brat sileupah Di ateuh azeub meubri lom azeub Sabab jih jeuheut raya that salah"},{"SurahNumber":16,"VerseNumber":89,"Text":"Nyankeuh uroenyan bak jeut-jeut umat Kamoe yue bangket saksi nyang ceudah í Saksi nyan teuma lam kawan droejih Geupeugah hai jih jipubuet salah Di gata saksi keu bandum gopnyan Lam kitab cit trang mangat tapeugah Kitab nyang Kamoe peutron keu gata Di sinan nyata bandum peurintah Lom pih peutunyok ureueng Iseulam Rahmat bak Tuhan ngon seunang leupah"},{"SurahNumber":16,"VerseNumber":90,"Text":"Keubit di Tuhan Neuyue beu ade Pubuet got sabe ngon bri napakah Kawom keurabat wajeb tatulong Teuma Neularang nibak buet salah Keuji ngon mungkar lom darohaka Bandum nyan dacha wajeb takeubah Nasehat Neubri uleh Hadharat Mangat teuingat teuh bek roh salah"},{"SurahNumber":16,"VerseNumber":91,"Text":"Janji ngon Tuhan bek na meuleset Meu ka tajanji han jeut taubah ‘Oh tameusumpah bek tapeubateue Bek roh talingkeue takheun nan Allah Jaminan Tuhan ka lheueh tapeukong Bek takheun mantong bak buet teuh salah Peue nyang tapubuet Tuhan Neuteupue Hana meusapeue pih na meuilah"},{"SurahNumber":16,"VerseNumber":92,"Text":"Bek roe jeut gata lagee si inong Nyang jirheut beuneung ‘oh lheuh kong leupah Beuneung nyang kong that abeh meuc‘uet-c'uet Bandum ka jirheut hana jikeubah Meunan keuh sumpah meunyo ka taboh Abeh dum reuloh anco ngon bicah Ka jeut keu alat tatipee rakan Sabab golongan teuh sang le leupah Nyan dum ujian Tuhan keu gata Dudoe cit nyata beunar ngon salah Uroe kiamat Tuhan peunyata Peue nyang le gata tameuparikah Peue nyang yoh dilee tapeugot dawa"},{"SurahNumber":16,"VerseNumber":93,"Text":"Di Tuhan teuma cit ka Neupeugah Meunyoe Neukheundak Neupeujeut gata Keu saboh bangsa hana meupisah Tapi soe nyang h‘eut Neuh Neupeusisat Lom pih soe nyang h‘eut Neubri hidayah Neubri peutunyok bak jalan nyang got Teuma peue nyang buet gata han leupah Geutanyong bandum peue nyang tapubuet Tatanggong jaweub beunar ngon salah"},{"SurahNumber":16,"VerseNumber":94,"Text":"Bek roh tapeugot sumpah gatanyan Ngon tipee rakan teuh tameusumpah ‘Oh lheuh cot tadong meusireuk gaki Teuh jeut treuk bahgi teuh brok sileupah Tarasa azeub sabab tajak tham Gop dum bak jalan nyang suroh Allah Azeub raya that keu gata geubri"},{"SurahNumber":16,"VerseNumber":95,"Text":"Bek peubloe janji deungon yum murah Bek peubloe janji gata ngon Tuhan Peue nyang bak Tuhan cit got that leupah Meunyoe tateupue got that keu gata"},{"SurahNumber":16,"VerseNumber":96,"Text":"Peue nyang bak gata gadoh le bagah Peue nyang bak Tuhan keukai jeut masa Keu ureueng saba cit Kamoe balah Kamoe bri pahla teuma nyang got that Sabab buet got that masa nyang sudah"},{"SurahNumber":16,"VerseNumber":97,"Text":"Soe nyang pubuet got agam ngon inong Lom jimeuiman di jih keu Allah Kamoe bri udep keu jih nyang got that Pahla lom meuhat keu jih meubalah Leubeh got nibak peue nyang jipubuet"},{"SurahNumber":16,"VerseNumber":98,"Text":"Teuma ‘oh tabeut lakee bak Allah Talakee lindong bak daya chetan Nyang keunong rajam di jih bak Allah Takheunnyan watee tabeut Qur’an"},{"SurahNumber":16,"VerseNumber":99,"Text":"Nyan daya chetan cit ek tateugah Han ek jidaya ureueng meuiman Geujok droe gopnyan keudeh bak Allah"},{"SurahNumber":16,"VerseNumber":100,"Text":"Nyang ek jidaya nyang rakan ngon jih Nyang jitem tueng jih jeut keu khaliphah Lom pih awak nyang tem peucharikat Jih ngon Hadharat nyang Maha Murah"},{"SurahNumber":16,"VerseNumber":101,"Text":"Meunyoe di Kamoe meugantoe ayat Ngon laen ayat nyang leubeh indah Tuhan Neuteupue peue nyang Neupeutron 3 Di jih cit jikheun keu gata salah Jikheun keu gata tapeuna-peuna Atra nyang han meunan jipeugah Tapi le that jih nyang tan jiteupue"},{"SurahNumber":16,"VerseNumber":102,"Text":"Takheun atranyoe tron nibak Allah Jibrail peutron nibak Po gata Sibeunar nyata kon sagai salah Neupeukong ate ureueng meuiman Lom keu ureueng nyan peutunyok Allah Haba gembira lom keu barangsoe Nyang tem peujok droe keudeh bak Allah"},{"SurahNumber":16,"VerseNumber":103,"Text":"Kamoe meuteupue jikheun keu gopnyan Na ureueng laen meunan jipeugah Jijak peureunoe geuh le ureueng nyan Padahai gopnyan meulaen lidah Lidah ureueng nyan kon bahsa Arab Nyoe bahsa Arab nyata that leupah"},{"SurahNumber":16,"VerseNumber":104,"Text":"Soe nyang han pateh keu ayat Tuhan Keu ureueng nyan tan peutunyok Allah Keu jihnyan teuma azeub peudeh that"},{"SurahNumber":16,"VerseNumber":105,"Text":"Jipeugah sulet bandum peurintah Nyang hana sulet nyankeuh awaknyan Nyang han meuiman keu ayat Allah Nyankeuh awaknyan awak nyang sulet"},{"SurahNumber":16,"VerseNumber":106,"Text":"Teuma nyang keubit kaphe keu Allah 1 Barangsoe kaphe lheuh jimeuiman Muruka Tuhan keu jih that leupah Meulengkan ureueng nyang bit jipaksa Iman geuh teuma hana meuubah Lam ate gopnyan teutap meuiman Ureueng nyang meunan hana meusalah Tapi nyang peuhah dada keu kaphe Hana jitem le iman keu Allah Ureueng nyan teuma muruka Tuhan Azeub keu jihnyan raya sileupah"},{"SurahNumber":16,"VerseNumber":107,"Text":"Sabab awaknyan galak keu donya Akhirat hana di jih jipapah Han Neupeutunyok teuma di Tuhan Barang roe insan kaphe keu Allah"},{"SurahNumber":16,"VerseNumber":108,"Text":"Awaknyan ka Iheuh Neucap le Tuhan Lam ate jihnyan ureueng nyang salah Geulinyueng mata di jih meucap O Ureueng lale that teuwo keu Allah"},{"SurahNumber":16,"VerseNumber":109,"Text":"Hana peue tachok awaknyan meuhat Uroe akhirat rugoe that leupah"},{"SurahNumber":16,"VerseNumber":110,"Text":"Teuma Po gata peulindong hamba ‘Oh Ihueh sengsara jijaK hijeurah Berjuang teuma ngon that jisaba Uleh Po gata Neubri meutuah Keubit Po gata Maha Peungampon Lagi pih Tuhan Maha Pemurah"},{"SurahNumber":16,"VerseNumber":111,"Text":"Uroenyan teuma bandum bila droe Laen barangsoe han ek jipeuglah Ban nyang jipubuet meunan keuh jumba Han geuelanya jih meube seupah"},{"SurahNumber":16,"VerseNumber":112,"Text":"Neupeugot miseu saboh le Tuhan Nanggroe nyang aman teunang that leupah Bak jeut-jeut teumpat raseuki teuka Udep gembira raseuki mudah Teuma jikaphe keu nikmat Tuhan Neubri treuk keunan teuka musiabh Deuk ngon teumakot jeut keu pakaian Nyan keuh balasan sabab ka salah"},{"SurahNumber":16,"VerseNumber":113,"Text":"Ka teuka Rasul ubak awaknyan Jikheun keu gopnyan sulet sileupah Neubri treuk azeub le Tuhan keu jih Sabab lalem jih jipubuet salah"},{"SurahNumber":16,"VerseNumber":114,"Text":"Teuma tapajoh bandum raseuki j Nyang ka Tuhan bri nyang haleue leupah i Makanan nyang got Neubri keu gata Tachuko teuma keu nikmat Allah Meunyoe taseumah Tuhan Hadharat Tachuko beu that bek na meuilah"},{"SurahNumber":16,"VerseNumber":115,"Text":"Nyang Neupeuhareum sagai le Tuhan Keu gata bandum bangke ngon darah Teuma lom sie bui deungon binatang Nyang tasie bukon ngon Nama Allah Teuma barangsoe nyang ka meularat Bek peugot-peugot bek leupah-leupah Nyan teuma Tuhan Maha Pengampon Lagi pih Tuhan Maha Pemurah"},{"SurahNumber":16,"VerseNumber":116,"Text":"{Bek takheun sulet ngon lidah gata } Takheun nyan atra haleue sileupah g Takheun nyoe haleue takheun nyoe hareuem f Atranyan bandum sulet that leupah Tapeuna-peuna sulet keu Tuhan Ureueng nyang meunan raya that salah Hana meuuntong hana bahgia"},{"SurahNumber":16,"VerseNumber":117,"Text":"Seunang di donya cit meube seupah Seunang di donya keu jihnyan bacut ‘Oh Iheuh nyan azeub peudeh sileupah"},{"SurahNumber":16,"VerseNumber":118,"Text":"Ka Kamoe peugah haba Yahudi Nyang hareuem meubri dilee meukisah Teuma kon Kamoe elanya jihnyan 2 Tapi jih keudroe elanya leupah Jielanya droe jipubuet lalem"},{"SurahNumber":16,"VerseNumber":119,"Text":"<Teuma na laen meu kon that salah Nyang pubuet salah hana jiteupue > Jisangka jihnyoe hana meusalah Ú ‘Oh Iheuhnyan teuma laju jitoubat Jipubuet buet got deungon ikheulah Teuma Po gata keu ureueng meunan Maha Pengampon lagi Pemurah"},{"SurahNumber":16,"VerseNumber":120,"Text":"Keubit Ibrahim umat nyang taʻat Pubuet ibadat sunggoh sileupah Han tom na Tuhan geupeucharikat Tapi geutaʻat deungon ikheulah"},{"SurahNumber":16,"VerseNumber":121,"Text":"Sabe geuchuko keu nikmat Tuhan Neupileh gopnyan teuma le Allah Neutunyok gopnyan bak jalan teupat"},{"SurahNumber":16,"VerseNumber":122,"Text":"Kamoe bri teumpat nyang got that leupah 3 Kamoe bri got that gopnyan lam donya Akhirat teuma hana peue peugah Ureueng nyang saleh nanggroe akhirat"},{"SurahNumber":16,"VerseNumber":123,"Text":"Taikot ligat gopnyan beubagah ; Kamoe bri wahi keunan bak gata Taikot sigra peue nyang geukeubah Agama suci geucok keu gata Charikat hana sagai keu Allah Geupeucharikat han tom keu Tuhan"},{"SurahNumber":16,"VerseNumber":124,"Text":"Nyan haba pantang teuma Lon peugah Geupeujeut pantang bak uroe Sabtu Masa dahulu keu awak salah Jipeugot dawa awaknyan dilee Neuhukom teuntee jihnyan le Allah Uroe kiamat Tuhan peuputoh Ho-ho nyang Neuboh hana soe bantah"},{"SurahNumber":16,"VerseNumber":125,"Text":"Tamaba ubak jalan Po gata Ngon bijaksana bek ngon tagagah Nasehat nyang jroh mameh suara Meunyo e jidawa beu got tapeugah Tuhan Neuturi soe nyang ka sisat Jalan nyang teupat di jih jikeubah Lom pih Po gata Neuturi that-that Nyang toh dum umat nyang na hidayah Toh siri umat nyang tunyok Tuhan"},{"SurahNumber":16,"VerseNumber":126,"Text":"Teuma bek lalem ‘oh tatueng balah Lagee buet jih brok u ateuh gata Meunan cit juga watee tabalah Teuma leubeh got meunyoe tasaba Raya that pahla Neubri le Allah"},{"SurahNumber":16,"VerseNumber":127,"Text":"Tasaba gata ngon tulong Tuhan Ngon izin Tuhan nyang Maha Murah Teuma bek susah teuh keu awaknyan Buet jeuheut jihnyan bek gata gundah Bek jeut keu picek lam dada gata"},{"SurahNumber":16,"VerseNumber":128,"Text":"Ureueng nyang takwa sajan ngon Allah Lom Tuhan sajan ureueng pubuet got Meunan nasehat Neubri le Allah AL-ISRA’ (PEUJAK BAK WATEE MALAM)"}]}