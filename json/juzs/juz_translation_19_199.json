{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":25,"VerseNumber":21,"Text":"Na Pīitharo o siran a di ran pagarapun so kimbaratumowa-an Rukami: Ino kami da Pakatoroni sa manga Malaikat, o di na mailai yami so Kadnan nami? Sabunsabunar a Mimaratabat siran si-i ko manga ginawa iran, go Mimalawani siran sa Kapumalawani a mala"},{"SurahNumber":25,"VerseNumber":22,"Text":"Si-i ko gawi-i a kailaya iran ko manga Malaikat,- na da-a Tothol a mapiya sa Alongan noto a bagiyan o manga rarata i ongar: Na Matharo iran: A run ko pagurunun"},{"SurahNumber":25,"VerseNumber":23,"Text":"Na sangorun Nami so Miyanggalubuk iran a galubuk, na balowin Nami sukaniyan a lopapuk a mikakayambur"},{"SurahNumber":25,"VerseNumber":24,"Text":"So manga tao ko Sorga sa Alongan noto, i mapiya i darpa, go matanos i dukha-ı"},{"SurahNumber":25,"VerseNumber":25,"Text":"Na si-i ko gawi-i a manga bubunsad so Langit, a rakhus o manga gabon, go Pakatoronun so manga Malaikat, sa Samporna a Katoron"},{"SurahNumber":25,"VerseNumber":26,"Text":"So kapa-ar sa Alongan noto a bunar, na ruk o (Allah a) Masalinggagao: Na mabaloi a gawi-i si-i ko Miyamangongkir a masikot"},{"SurahNumber":25,"VerseNumber":27,"Text":"Na si-i ko gawi-i a garungutun o darowaka so mbala a lima niyan, gi-i niyan Matharo: Hai o ba a ko bo miyakakowa a rakhus o Rasul sa lalan (ko Torowan)"},{"SurahNumber":25,"VerseNumber":28,"Text":"Hai dowan dowan nako! Oba akumbo da makowa si girao a bolayoka"},{"SurahNumber":25,"VerseNumber":29,"Text":"Sabunsabunar a miya-awat ako niyan ko Pananadum ko oriyan o masa a kiyapakaoma niyan rakun! Na miyabaloi so Shaitan si-i ko manga Manosiya a pukhiyas"},{"SurahNumber":25,"VerseNumber":30,"Text":"Na Pitharo o Rasul: Hai Kadnan Ko! Mata-an! A so pagtao Akun na biyaloi ran angkai a Quran a puphalagoyan"},{"SurahNumber":25,"VerseNumber":31,"Text":"Na lagid aya a kiyasunggai Yami ko oman i Nabi sa ridowai a pud ko manga rarata i ongar: Na makatatarotop so Kadnan Ka a Punggonana-o, go Phananabang"},{"SurahNumber":25,"VerseNumber":32,"Text":"Na Pitharo o siran a Miyamangongkir: A ino Ron da Toronun so Qur-an sa miyatimbul sa miyakaisa? Lagid aya, ka-an Nami mapakathakna sa sabap Rukaniyan so poso o Ka, go Piyakashasaliyob Ami Sukaniyan sa malanat"},{"SurahNumber":25,"VerseNumber":33,"Text":"Na da-a khitalingoma iran Ruka a ibarat, a ba Ami Ruka da talingoma-an so bunar, go lubi a matanos a osayan"},{"SurahNumber":25,"VerseNumber":34,"Text":"Siran na limodun siran a mikakamanga a manga Paras iran ko Naraka Jahannam,- siran man ı marata 1 darpa, go tanto a miyapokas ko lalan"},{"SurahNumber":25,"VerseNumber":35,"Text":"Na Sabunsabunar a ini bugail Ami ko Musa so Kitab, go biyaloi Ami a babid Iyan so Pagari Niyan a Haroun a tabanga"},{"SurahNumber":25,"VerseNumber":36,"Text":"Na Pitharo Ami: Songkano a dowa, ko pagtao a so piyakambokhag iran so manga ayat Ami: Na bininasa Mi siran sa samporna a kabinasa"},{"SurahNumber":25,"VerseNumber":37,"Text":"Go (bininasa Mi) so pagtao o Nuh,- kagiya pakambokhagun niran so manga Sogo, na inulud Amı siran, go biyaloi Ami siran ko manga Manosiya a ibarat; na pithiyagaran Nami so manga darowaka sa siksa a malipudus"},{"SurahNumber":25,"VerseNumber":38,"Text":"Go (bininasa Mi) so Ad, go so Samood, go so manga tao sa Ingud a Rassi, go so manga pagtao ko pagulutan noto a madakul"},{"SurahNumber":25,"VerseNumber":39,"Text":"Na oman i isa (kiran) na piyayag Ami ron so manga ibarat; na oman i isa (kiran) na bininasa Mi sa Samporna a kabinasa"},{"SurahNumber":25,"VerseNumber":40,"Text":"Na Sabunsabunar a miyakasong siran ko Ingud a so piyakaoranan sa oran a marata: Ba iran noto da mailai? Kuna, ka aya butad iran na di iran ikhaluk so KĶKaoyag ko oriyan o kapatai"},{"SurahNumber":25,"VerseNumber":41,"Text":"Na igira a miya-ilai ka iran (Ya Muhammad), na Pumbalowin Ka iran ba dun a kasablawan, (gi-i ran Tharo-on:) Ba giya i so Siyogo o Allah a Sogo"},{"SurahNumber":25,"VerseNumber":42,"Text":"Mata-an a maito bo na khapokas tano Niyan ndun ko manga Katohanan tano, o da tano Phantangi Sukaniyan! Na katokawan niyan mbo, ko masa a kasandungi ran ko siksa, o antawa-a i tao a titho a miyapokas ko lalan"},{"SurahNumber":25,"VerseNumber":43,"Text":"Aiguda Aka ko tao a kinowa niyan a Katohanan niyan so babaya iyan? Ba Suka ikhabaloi a Wakil iyan"},{"SurahNumber":25,"VerseNumber":44,"Text":"Antawa-a Bangka tatangkapa sa Mata-an! A so kadakulan kiran na Puphamakinug siran, o di na gi-i siran nggudaguda? da ko siran inonta na lagid o manga Ayam; kuna, ka siran i lubi a miyapokas ko lalan"},{"SurahNumber":25,"VerseNumber":45,"Text":"Bangka da katokawi so Kadnan Ka o andamanaya i kiyapakalaa Niyan ko along? Na o kabaya Iyan, na khabaloi Niyan ndun noto a makatatarug! Oriyan niyan na biyaloi Ami so Alongan a nana-o ron"},{"SurahNumber":25,"VerseNumber":46,"Text":"Oriyan niyan na khikhum Ami sukaniyan si-i rukami sa kakukhum a malbod"},{"SurahNumber":25,"VerseNumber":47,"Text":"Na Sukaniyan so (Allah a) biyaloi Niyan rukano so gagawi-i a nditarun, go so torog a idudukha, go biyaloi Niyan so daondao a iphuloloba sa kaoyagan"},{"SurahNumber":25,"VerseNumber":48,"Text":"Go Sukaniyan so miyotawan ko manga ndo a puphamalata ko ona-an o Limo Iyan; na piyakatoron Nami pho-on ko kawang so ig a Phakasoti"},{"SurahNumber":25,"VerseNumber":49,"Text":"Ka Iphagoyag Ami oto ko Ingud a ma-atai, go puphaki-inom Ami oto ko Inadun Nami a manga Ayam, go manga Manosiya a madakul"},{"SurahNumber":25,"VerseNumber":50,"Text":"Na Sabunsabunar a ini parak Ami oto ko lut-lut iran, ka-an siranmakatanod, na somiyangka so kadakulan ko manga Manosiya, ogaid na Kaongkir"},{"SurahNumber":25,"VerseNumber":51,"Text":"Na o kabaya Ami, na kaphakitindugan Nami dun so oman 1 pagtao sa Puphamakaiktiyar"},{"SurahNumber":25,"VerseNumber":52,"Text":"Na Dingka pagonoti so manga Kapir, na Panagontamanun Ka kiran (a Qur-an naya), sa Kapanagontaman a lubi a mala"},{"SurahNumber":25,"VerseNumber":53,"Text":"Na Sukaniyan so (Allah a) Miyotawan ko dowa Kalodan: Giyaya na tabang a Pakadunggao, go giyaya na matimos a mapulud go tiyaąagowan Niyan so pagulutan a dowa oto sa lut, go runding, a pangurun"},{"SurahNumber":25,"VerseNumber":54,"Text":"Go Sukaniyan so Miyadun pho-on ko ig sa Manosiya: Na biyaloi Niyan oto a Bangunsa, go Kakhakamonga: Na tatap a so Kadnan Ka i Gaos"},{"SurahNumber":25,"VerseNumber":55,"Text":"Na Pushimba-an niran a salakao ko Allah so di kiran phakaompiya, go di kiran phakabinasa: Na miyabaloi so Kapir a tabanga o sorang ko Kadnan niyan"},{"SurahNumber":25,"VerseNumber":56,"Text":"Na da-a Kiyasogo Ami Ruka (Ya Muhammad) a rowar sa Puphamanothol sa mapiya, go Puphamaka-iktiyar"},{"SurahNumber":25,"VerseNumber":57,"Text":"Tharowangka: A kuna a ba Ako rukano phanguni sa makapantag saya sa sokai: Ogaid na sa tao a khabaya na-an makakowa sa lalan ko Kadnan niyan"},{"SurahNumber":25,"VerseNumber":58,"Text":"Na Sarig Ka ko (Allah a) Oyagoyag a so di Phatai; go Puthasbikun ka so Podi Rukaniyan; na makatatarotop Sukaniyan a Kaip ko manga dosa o manga Oripun Niyan"},{"SurahNumber":25,"VerseNumber":59,"Text":"So Miyadun ko manga Langit a go so Lopa go so nganin a pagulutan a dowa nan si-i ko num a manga gawi-i, oriyan niyan na Mithakna ko Aras: So (Allah a) Masalingagao: Na isha-an Ka oto ko Kaip"},{"SurahNumber":25,"VerseNumber":60,"Text":"Na igira a Pitharo kiran: Sodod kano ko (Allah a) Masalinggagao! Na Tharo-on niran: Na antona-a so Masalinggagao? A ti Sodod kami ko apiya antona-a i Ishogo o Ka rukami? Na ba kiran ndun miyakaoman sa kapalagoi"},{"SurahNumber":25,"VerseNumber":61,"Text":"Mala so (Allah a) tomiyago ko Langit sa manga darpa o manga Bito-on, go tomiyago-on sa (Alongan) a Palita-an, go Olan a Masindao"},{"SurahNumber":25,"VerseNumber":62,"Text":"Go Sukaniyan so biyaloi Niyan so gagawi-i a go so daondao a gi-i makashambi: A bagiyan o'tao a miyabaya Mananadum, o di na miyabaya Manalamat"},{"SurahNumber":25,"VerseNumber":63,"Text":"Na so manga Oripun o (Allah a) Masalinggagao na so Puphulalakao siran ko Lopa sa Kapangalimbaba-an, go igira-a ini Mbitiyarai siran o manga lalong, na Tharo siran: Sa Kalilintad"},{"SurahNumber":25,"VerseNumber":64,"Text":"Go siran na gi-i siran mbabasagawi-i sa ruk o Kadnan niran a Khisosodod, go Khigaganat"},{"SurahNumber":25,"VerseNumber":65,"Text":"Go siran na gi-i ran Tharoon: Kadnan Nami! Pakalidasa Kamingka ko siksa ko Naraka Jahannam, Mata-an! A so siksa ro-o na miyabaloi a tatap"},{"SurahNumber":25,"VerseNumber":66,"Text":"Mata-an noto! A miyakaratarata a kaputhakna-an, go darpa"},{"SurahNumber":25,"VerseNumber":67,"Text":"Go siran, na igira-a minggasto siran, na di siran Puthabowakar, go di phagikot, go miyabaloi ko pagulutan noto a katatangka-an"},{"SurahNumber":25,"VerseNumber":68,"Text":"Go siran na di siran phanongganoi sa pud o Allah a Tohan a salakao, go di iran mbono-on so Baraniyawa a so inisapar o Allah, inonta o sabap ko kabunar, go di siran pushina;- na sa dun sa nggolaola ro-o na khatumo niyan so siksa"},{"SurahNumber":25,"VerseNumber":69,"Text":"Puthaktakupunon so siksa ko Alongan a Qiyamah, go kakal ro-o, a makadadapanas"},{"SurahNumber":25,"VerseNumber":70,"Text":"Inonta so tao a Miīithaobat, go Miīiyaratiyaya, go Minggalubuk sa galubuk a mapiya, na siran man na shambiyan o Allah so manga karata-an niran sa manga pipiya, na tatap a so Allah na Manapi, a Makalimo-on"},{"SurahNumber":25,"VerseNumber":71,"Text":"Na sa dun sa Thaobat, go nggalubuk sa mapiya, na Mata-an! A sukaniyan na Phakataobat ko Allah;- sa Samporna a Taobat"},{"SurahNumber":25,"VerseNumber":72,"Text":"Na siran na di ran Pushaksian so kabokhag, go igira-a siyagadan niran so ilang, na panishagadan niran a mbibilangatao siran"},{"SurahNumber":25,"VerseNumber":73,"Text":"Go siran na igira-a miya-aloi kiran so manga Ayat o Kadnan niran, na di siran non shondong sa ba siran mbubungul bota"},{"SurahNumber":25,"VerseNumber":74,"Text":"Go siran na gi-i ran Tharoon: Kadnan nami! Bugikamingka sa pho-on ko manga Karoma mi go so manga Moriyatao ami sa kapipiya ginawa, go baloya Kamingka ko Miyamangongonotan a pukhaonotan"},{"SurahNumber":25,"VerseNumber":75,"Text":"Siran man na imbalas kiran so Pangkatan a Maporo, sabap ko Kiyaphantang iran: Go ala-on siran ro-o (sa Sorga) a Kormat, a go Salaam"},{"SurahNumber":25,"VerseNumber":76,"Text":"Makakakal siran ro-o; Miyakapiyapiya a kaputhakna-an, go darpa"},{"SurahNumber":25,"VerseNumber":77,"Text":"Tharowangka: Di kano lilinga-in o Kadnan Ko o da so dowa-a niyo: Na Sabunar a Piyakambokhag iyo (so Rasul), na khabaloi dun (so siksa) a tatap"},{"SurahNumber":26,"VerseNumber":1,"Text":"Ta Sin Mim. So Allah i Matao ko paka-a antapan Niyan ro-o"},{"SurahNumber":26,"VerseNumber":2,"Text":"Giyaya na manga Ayat ko Kitab a miyakaosai"},{"SurahNumber":26,"VerseNumber":3,"Text":"Ba-andangka mapakapagugut a Ginawangka (Ya Muhammad) ko di ran kabaloi a Khipaparatiyaya"},{"SurahNumber":26,"VerseNumber":4,"Text":"O kabaya Ami, na Pakatoronan Nami siran A pho-on ko Langit sa Tanda, na matatap so manga lig iran sa Kapakasosondong iran non"},{"SurahNumber":26,"VerseNumber":5,"Text":"Na da-a phakatalingoma kiran a Pananadum a pho-on ko (Allah a) Masalinggagao, a bago, a ba siran nda mabaloi a khitatalikhod Rukaniyan"},{"SurahNumber":26,"VerseNumber":6,"Text":"Na Sabunar a piyakambokhag iran (so Rasul): Na phakatalingoma kiran ndun so manga Totholan ko miyabaloi siran non a gi-i ran shandagan"},{"SurahNumber":26,"VerseNumber":7,"Text":"Ba iran nda mailai so Lopa,aikadakul a Piyakatho Ami ron ko oman i sasoson a mapiya"},{"SurahNumber":26,"VerseNumber":8,"Text":"Mata-an! A adun a matatago ro-o man a titho a manga Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":9,"Text":"Na Mata-an! a so Kadnan Ka, na titho a Sukaniyan so Mabagur, a Makalimo-on"},{"SurahNumber":26,"VerseNumber":10,"Text":"Na gowani na tiyawag o Kadnan Ka so Musa: Songka ko pagtao a manga darowaka"},{"SurahNumber":26,"VerseNumber":11,"Text":"Pagtao o Pir-aon: Ino siran ndi Phananggila"},{"SurahNumber":26,"VerseNumber":12,"Text":"Pitharo Iyan: Kadnan Ko! Mata-an! A Sakun na ipukhaluk Akun o ba Ako iran pakambokhaga"},{"SurahNumber":26,"VerseNumber":13,"Text":"Go Gomagut a Rarub Akun, go di mapukas a dila Akun: Na Sogowingka so Haroun (sa mimbabid Akun)"},{"SurahNumber":26,"VerseNumber":14,"Text":"Go adun a kasala-an Ko kiran, na ipukhaluk Akun o ba Ako iran bonowa"},{"SurahNumber":26,"VerseNumber":15,"Text":"Pitharo (o Allah): A kuna pun nai! Na lalakao Kano a dowa, rakhus o manga Tanda Ami; Mataan! A Sukami na babid Iyo, a Puphamamakınug"},{"SurahNumber":26,"VerseNumber":16,"Text":"Na Songkano ko Pir-aon, na Tharowa Niyo: A Mata-an! A Sukami na Sogo o Kadnan o manga Ka-adun"},{"SurahNumber":26,"VerseNumber":17,"Text":"Botawaningka Rukami so manga Moriyatao o Israil"},{"SurahNumber":26,"VerseNumber":18,"Text":"Pitharo (o Pir-aon): Ba ami Suka da Pagoyagoyaga si-i rukamı, ko Kawawata-i Ruka, go miyakatarug Ka rukami ko Kaoyagoyag Ka sa miyakaphipira ragon"},{"SurahNumber":26,"VerseNumber":19,"Text":"Go Pinggolaolangka so Pinggolaolangka, a so Pinggolaolangka (a kiyapamono o Ka), na Suka na miyapud ko da-a manga Tadum Iyan"},{"SurahNumber":26,"VerseNumber":20,"Text":"Pitharo (o Musa): Miyanggolaola Koto, na sa maoto na Sakun na pud ko Miyangariribat"},{"SurahNumber":26,"VerseNumber":21,"Text":"Na piyalagoyan Ko sukano, ka kagiya ini kaluk Akun sukano; na bigan Ako o Kadnan Ko sa Ongangun, go biyaloi Ako Niyan a pud ko manga Sogo"},{"SurahNumber":26,"VerseNumber":22,"Text":"Na giyoto man na Limo a Ipuphangalimo o ka Rakun noto,sa Kiyapangongoripunangka ko manga Moriyatao o Israil"},{"SurahNumber":26,"VerseNumber":23,"Text":"Pitharo o Pir-aon: Na antona-a so Kadnan o manga Ka-adun"},{"SurahNumber":26,"VerseNumber":24,"Text":"Pitharo (o Musa): A so Kadnan o manga Langit a go so Lopa, go so nganin a pagulutan a dowa nan,- o sukano na khitotomangkud"},{"SurahNumber":26,"VerseNumber":25,"Text":"Pitharo (o Pir-aon) ko makalilibuton: Ba niyo da manug"},{"SurahNumber":26,"VerseNumber":26,"Text":"Pitharo (o Musa): A so Kadnan niyo go Kadnan o manga lokus iyo a miyanga-o ona"},{"SurahNumber":26,"VerseNumber":27,"Text":"Pitharo (o Pir-aon): A Mataan! a so Sogo rukano a so Siyogo rukano na Mata-an a Pumbuthangun"},{"SurahNumber":26,"VerseNumber":28,"Text":"Pitharo Iyan: A Kadnan o Subangan a go so Sudupan, go so nganin a pagulutan a dowa nan! O sukano na shabota niyo"},{"SurahNumber":26,"VerseNumber":29,"Text":"Pitharo (o Pir-aon): A Mataan a o kowa Ka sa Tohan a salakao Rakun, na Sabunar a itapi Ami Suka dun ko manga kalaboso"},{"SurahNumber":26,"VerseNumber":30,"Text":"Pitharo Iyan: Ati apiya adun a mini-oma Ko ruka a Tanda a mapayag"},{"SurahNumber":26,"VerseNumber":31,"Text":"Pitharo (o Pir-aon): Na talingoma-an Ka Sukaniyan, o miyabaloi Ka a pud ko manga bunar"},{"SurahNumber":26,"VerseNumber":32,"Text":"Na ini ithog Iyan so Badas Iyan, na sa maoto na Sukaniyan na Nipai a mala"},{"SurahNumber":26,"VerseNumber":33,"Text":"Go tiyonggos Iyan a lima Niyan, na sa maoto na Sukaniyan na Sindao (a miya-ilai o) khibabantal"},{"SurahNumber":26,"VerseNumber":34,"Text":"Pitharo (o Pir-aon) ko manga Nakoda a lomilibuton: A Mataan naya! a titho a balik mata a lubi a Mata-o"},{"SurahNumber":26,"VerseNumber":35,"Text":"Khabaya-an Niyan a mapaka-awa kano Niyan ko Lopa iyo sabap ko balik mata Niyan; na antona-a i pangoyao niyo"},{"SurahNumber":26,"VerseNumber":36,"Text":"Pitharo iran: A pakalanatangka Sukaniyan go so Pagari Niyan, na Sogo ingka so manga Ingud sa kalimod iran"},{"SurahNumber":26,"VerseNumber":37,"Text":"Ka-an niran ruka mawit so oman 1 balik mata a lubi a Mata-o"},{"SurahNumber":26,"VerseNumber":38,"Text":"Na miyatimo so manga balik mata ko diyandi a kaputhatalabok ko gawi-i a miyapunto"},{"SurahNumber":26,"VerseNumber":39,"Text":"Na Pitharo ko manga Manosiya: Ino sukano miyatimo kano"},{"SurahNumber":26,"VerseNumber":40,"Text":"Ka-an tano kaonoti so manga balik mata, o mabaloi siran a siran 1 mamakada-ag"},{"SurahNumber":26,"VerseNumber":41,"Text":"Na kagiya a makaoma so manga balik mata, na Pitharo iran ko Pir-aon: Ino Mata-an! A adun a mapumbagiyan namı a titho a balas o mabaloi kami a sukami i mamakada-ag"},{"SurahNumber":26,"VerseNumber":42,"Text":"Pitharo iyan: Owai, go Mataan! A sukano sa maoto na pud dun ko manga dadasug (rakun)"},{"SurahNumber":26,"VerseNumber":43,"Text":"Pitharo kiran o Musa: Ithogun niyo so sukano na ipagithog iyo"},{"SurahNumber":26,"VerseNumber":44,"Text":"Na ini ithog iran so manga tali ran go so manga badas iran, go Pitharo iran: Ibut ko Munang o Piraon, ka Mata-an! A sukutano na sukutano dun i phamakapugus"},{"SurahNumber":26,"VerseNumber":45,"Text":"Na ini ithog o Musa so Badas Iyan, na sa maoto na Sukaniyan na Puphulololokun Niyan so ipuphanaliba iran"},{"SurahNumber":26,"VerseNumber":46,"Text":"Na Miyakasondong so manga balik mata, sa Khipakasosodod"},{"SurahNumber":26,"VerseNumber":47,"Text":"Pitharo iran: Piyaratiyaya mi so Kadnan o manga Ka-adun"},{"SurahNumber":26,"VerseNumber":48,"Text":"A Kadnan o Musa a go so Haroun"},{"SurahNumber":26,"VerseNumber":49,"Text":"Pitharo (o Pir-aon): A Piyaratiyaya niyo to a da akun sukano pun kaidini; Mata-an! A Sukaniyan na titho a mala rukano a so Miyangundao rukano ko balik mata! Na Mata-an a katokawan niyo dun! Mata-an a pamotolan ko dun so manga lima niyo go so manga ai niyo sa di magonod, go Mata-an a sola-an ko sukano dun langon"},{"SurahNumber":26,"VerseNumber":50,"Text":"Pitharo iran: a di rukami phaka morala so puki tumo rukami a pud ko siksa sa Donya Mata-an! A sukami na si-i bo ko Kadnan nami phamakandod"},{"SurahNumber":26,"VerseNumber":51,"Text":"Mata-an! A sukami na maiinam ami a kanapiya rukami o Kadnan nami ko manga sala ami, sa kiyabaloi ami a paganai ko Miyamaratiyaya"},{"SurahNumber":26,"VerseNumber":52,"Text":"Na ini Ilaham Ami ko Musa: A pangulumun Ka so manga Oripun Ko; Mata-an! A Sukano na phanalokonan Kano (iran)"},{"SurahNumber":26,"VerseNumber":53,"Text":"Na Siyogowan o Pir-aon so manga Bandar a Ingud sa Kalimod iran"},{"SurahNumber":26,"VerseNumber":54,"Text":"(Sa gi-i niyan Tharo-on:) Mata-an! A siran naya na titho a pagtao a manga i ito"},{"SurahNumber":26,"VerseNumber":55,"Text":"Go Mata-an! A siran na titho tano iran a piyakanggani"},{"SurahNumber":26,"VerseNumber":56,"Text":"Go Mata-an! A sukutano na langon tano dun maka- iktiyar"},{"SurahNumber":26,"VerseNumber":57,"Text":"Na piyaka-awa Ami siran ko manga Pamomolan, go so manga Bowalan"},{"SurahNumber":26,"VerseNumber":58,"Text":"Go so manga Kakawasa-an, go so darpa a mapiya"},{"SurahNumber":26,"VerseNumber":59,"Text":"Lagid oto, na piyakipangowarisan Nami oto ko manga Meoriyatao o Israil"},{"SurahNumber":26,"VerseNumber":60,"Text":"Na pithalokonan niran Siran ko kiyasubangi kiran o Alongan"},{"SurahNumber":26,"VerseNumber":61,"Text":"Na kagiya a makamban taya so dowa a madakul, na Pitharo o manga pud o Musa Mata-an! A Sukutano na puraotun tano dun"},{"SurahNumber":26,"VerseNumber":62,"Text":"Pitharo (o Musa): Kuna pun nai! Mata-an! A babid Akun so Kadnan Ko! Na Thoro-on Nako Niyan"},{"SurahNumber":26,"VerseNumber":63,"Text":"Na ini Ilaham Ami ko Musa: A Buntolun Ka so Badas Ka ko Kalodan (na ini-buntol Iyan non). Na miyasurai, na mimbaloi so oman i sasurai a lagid o Palao a mala"},{"SurahNumber":26,"VerseNumber":64,"Text":"Na piyakasipug Ami ro-o so manga salakao (kiran)"},{"SurahNumber":26,"VerseNumber":65,"Text":"Na siyabut Ami so Musa a go so manga Pud Iyan, sa langon Siran"},{"SurahNumber":26,"VerseNumber":66,"Text":"Oriyan niyan na inulud Ami so manga salakao (kiran)"},{"SurahNumber":26,"VerseNumber":67,"Text":"Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":68,"Text":"Na Mata-an! A so Kadnan Ka na Sukaniyan ndun ı Mabagur, a Makalimo-on"},{"SurahNumber":26,"VerseNumber":69,"Text":"Na Batiya-angka kiran so Totholan ko Ibrahim"},{"SurahNumber":26,"VerseNumber":70,"Text":"Gowani na Pitharo Iyan ki Ama Iyan go so pagtao Niyan: Antona-a i Pushimba-an niyo"},{"SurahNumber":26,"VerseNumber":71,"Text":"Pitharo iran: A Pushimba kami sa manga Barahala, na gi-i yami Mbabasa-alonganan a Kapushimba amı ron"},{"SurahNumber":26,"VerseNumber":72,"Text":"Pitharo Iyan: A ino Pukhanug kano iran ko masa a Kapuphanongganoya niyo (kiran)"},{"SurahNumber":26,"VerseNumber":73,"Text":"O di na khapiya - an kano iran, o di na khabinasa-an kano iran"},{"SurahNumber":26,"VerseNumber":74,"Text":"Pitharo iran: A kuna, ka miyato-on nami so manga lokus ami a lagid oto a gi-i ran nggolaola-an"},{"SurahNumber":26,"VerseNumber":75,"Text":"Pitharo Iyan: Aiguda iyo ko sukano na Pushimba-an niyo"},{"SurahNumber":26,"VerseNumber":76,"Text":"Sukano go so manga lokus iyo a miyanga-o ona"},{"SurahNumber":26,"VerseNumber":77,"Text":"Na Mata-an! A siran na ridowai Yakun, inonta so Kadnan o manga Ka-dun"},{"SurahNumber":26,"VerseNumber":78,"Text":"A so Miyadun Rakun, go Sukaniyan i Punggonanao Rakun"},{"SurahNumber":26,"VerseNumber":79,"Text":"Go Sukaniyan i Puphakakan Rakun, go Puphakainom Rakun"},{"SurahNumber":26,"VerseNumber":80,"Text":"Go igira-a Miyasakit Ako, na Sukaniyan i Puphakapiya Rakun"},{"SurahNumber":26,"VerseNumber":81,"Text":"Go Sukaniyan i Phakapatai Rakun, oriyan niyan na Pagoyagun Nako Niyan"},{"SurahNumber":26,"VerseNumber":82,"Text":"Go Sukaniyan i Phangangarapanan Ko, sa napi Niyan Rakun so Kasala-an Ko ko gawi-i a kapamalas"},{"SurahNumber":26,"VerseNumber":83,"Text":"Kadnan Ko! Bugi Yakongka sa Ongangun, go tapi-in Nakongka ko manga Bilangatao"},{"SurahNumber":26,"VerseNumber":84,"Text":"Go Sunggai yakongka sa Bantogan a mapiya si-i ko phangao ori"},{"SurahNumber":26,"VerseNumber":85,"Text":"Go Baloya Kongka a pud ko manga waris ko Sorga a Pakalma"},{"SurahNumber":26,"VerseNumber":86,"Text":"Go Napi-ingka si Ama, Mata-an! A sukaniyan na miyabaloi a pud ko Miyangadadadag"},{"SurahNumber":26,"VerseNumber":87,"Text":"Go Diyakongka Phakarondana ko gawi-i a Kaoyaga kiran (ko Alongan a Qiyamah)"},{"SurahNumber":26,"VerseNumber":88,"Text":"Gawi-i a di phakanggai a gona so Tamok, go so manga Wata"},{"SurahNumber":26,"VerseNumber":89,"Text":"Inonta so tao a minitalingoma Niyan ko Allah so poso a Linang"},{"SurahNumber":26,"VerseNumber":90,"Text":"Na ipakarani so Sorga ko Miyamananggila"},{"SurahNumber":26,"VerseNumber":91,"Text":"Go Pakisandungan so Naraka Jahim ko Miyangadadadag"},{"SurahNumber":26,"VerseNumber":92,"Text":"Go Tharo-on kiran: Anda so sukano na Pushimba-an niyo"},{"SurahNumber":26,"VerseNumber":93,"Text":"A salakao ko Allah? Ino khatabangan kano iran, o di na khatabangan niran a ginawa iran"},{"SurahNumber":26,"VerseNumber":94,"Text":"Na Panalimpato-on siran roo,-siran a go so Miyangadadadag"},{"SurahNumber":26,"VerseNumber":95,"Text":"Go so pagtao o Iblis sa kasamasama iran"},{"SurahNumber":26,"VerseNumber":96,"Text":"Tharo-on niran a siran na gii siran ro-o shasawala"},{"SurahNumber":26,"VerseNumber":97,"Text":"Ibut ko Allah, ka Mata-an a miyatago kamı dun ko kadadag a mapayag"},{"SurahNumber":26,"VerseNumber":98,"Text":"Gowani a irimbang ami sukano ko Kadnan o manga Ka-adun"},{"SurahNumber":26,"VerseNumber":99,"Text":"Na da-a miyakadadag rukami a rowar ko manga rarata i ongar"},{"SurahNumber":26,"VerseNumber":100,"Text":"Na da-a bagiyan nami a phamakaogop"},{"SurahNumber":26,"VerseNumber":101,"Text":"Go da-a bolayoka a gomagut sa ginawa (ko masosowa ami)"},{"SurahNumber":26,"VerseNumber":102,"Text":"Na o Mata-an! A adun a kapakakasoi ami (sa doniya), na mabaloi kami a pud ko Miyamaratiyaya"},{"SurahNumber":26,"VerseNumber":103,"Text":"Mata-an! A adun a matatago ro-o man a titho a Tanda, na da mabaloi so kadakulan kiran a Khipaparatiyaya"},{"SurahNumber":26,"VerseNumber":104,"Text":"Na Mata-an! A so Kadnan Ka na Sukaniyan ndun so Mabagur, a Makalimo-on"},{"SurahNumber":26,"VerseNumber":105,"Text":"Piyakambokhag o pagtao o Nuh so manga Sogo"},{"SurahNumber":26,"VerseNumber":106,"Text":"Gowani na Pitharo kiran o Pagari ran a Nuh: Ino kano di Phananggila"},{"SurahNumber":26,"VerseNumber":107,"Text":"Mata-an! A Sakun na Sogo rukano a kasasana-an"},{"SurahNumber":26,"VerseNumber":108,"Text":"Na kalukun niyo so Allah, go Onoti Yako niyo"},{"SurahNumber":26,"VerseNumber":109,"Text":"Na da-a Phangunin Ko rukano saya a balas: Da-a balas Rakun inonta si-i ko Kadnan o manga Ka-adun"},{"SurahNumber":26,"VerseNumber":110,"Text":"Na kalukun niyo so Allah, go Onoti Ako niyo"},{"SurahNumber":26,"VerseNumber":111,"Text":"Pitharo iran: Ino ami Suka Pharatiyaya-a a aya Phagonot Ruka na so tanto a manga bababa"},{"SurahNumber":26,"VerseNumber":112,"Text":"Pitharo Iyan: A da ko Katao Akun so nganin a siran na gi-i ran nggolaola-an"},{"SurahNumber":26,"VerseNumber":113,"Text":"So itongan kiran na si-i bo ko Kadnan Ko, o katawi niyo"},{"SurahNumber":26,"VerseNumber":114,"Text":"Na kuna a ba Rakun pakiphamoga-on so Miyamaratiyaya"},{"SurahNumber":26,"VerseNumber":115,"Text":"Sakun na matag Ako Puphamaka-iktiyar a mapayag"},{"SurahNumber":26,"VerseNumber":116,"Text":"Pitharo iran: A Mata-an! A Odingka gunuki, hai Nuh! Na Mata-an a khabaloi Ka dun a pud ko Puraradiyamun"},{"SurahNumber":26,"VerseNumber":117,"Text":"Pitharo Iyan: Kadnan Ko! Mata-an! A so pagtao Akun na piyakambokhag Ako iran"},{"SurahNumber":26,"VerseNumber":118,"Text":"Na Kokoma Kongka a go siran sa Kokoman (a Ontol), go Sabuta Kongka a go so manga pud Akun a Miyamaratiyaya"},{"SurahNumber":26,"VerseNumber":119,"Text":"Na siyabut Ami Sukaniyan a go so manga pud Iyan, ko Kapal a mapupuno"},{"SurahNumber":26,"VerseNumber":120,"Text":"Oriyan niyan na inulud Ami ko kiya-ipos oto so miyangalalamba"},{"SurahNumber":26,"VerseNumber":121,"Text":"Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":122,"Text":"Na Mata-an! A so Kadnan Ka na Sukaniyan ndun so Mabagur, a Makalimo-on"},{"SurahNumber":26,"VerseNumber":123,"Text":"Piyakambokhag o (pagtao a) Ad so manga Sogo"},{"SurahNumber":26,"VerseNumber":124,"Text":"Gowani na Pitharo kiran o Pagari ran a Hud: Ino kano di Phananggila"},{"SurahNumber":26,"VerseNumber":125,"Text":"Mata-an! a Sakun na Sogo rukano a Kasasarigan"},{"SurahNumber":26,"VerseNumber":126,"Text":"Na kalukun niyo so Allah, go Onoti Yako niyo"},{"SurahNumber":26,"VerseNumber":127,"Text":"Go da-a Phanguning Ko rukano saya a balas: Da-a balas Rakun inonta so si-i ko Kadnan o manga Ka-adun"},{"SurahNumber":26,"VerseNumber":128,"Text":"Ino kano gi-i mbabalai ko oman i darpa a maporo sa to-os a karimbaran niyo"},{"SurahNumber":26,"VerseNumber":129,"Text":"Go Puphangumba-al kano sa manga Torogan ka angkano makakal"},{"SurahNumber":26,"VerseNumber":130,"Text":"Go igira a minggolima kano, na minggolima kano a khipamumundug"},{"SurahNumber":26,"VerseNumber":131,"Text":"Na kalukun niyo so Allah, go Onoti Yako niyo"},{"SurahNumber":26,"VerseNumber":132,"Text":"Na kalukun niyo so (Allah a) migai rukano ko nganin a katawan niyo"},{"SurahNumber":26,"VerseNumber":133,"Text":"Migai rukano ko manga Ayam go manga Wata"},{"SurahNumber":26,"VerseNumber":134,"Text":"Go manga Pamomolan go manga bowalan"},{"SurahNumber":26,"VerseNumber":135,"Text":"Mata-an! A Sakun na ikhawan Nakun sukano ko siksa ko gawi-i a mala"},{"SurahNumber":26,"VerseNumber":136,"Text":"Pitharo iran: Magishan rukami o ino Miyanguthoma Ka antawa-a da Ka mabaloi a pud ko manga Pangunguthoma"},{"SurahNumber":26,"VerseNumber":137,"Text":"Da ko ungkaya inonta na Parangai o miyanga-o ona"},{"SurahNumber":26,"VerseNumber":138,"Text":"Na kuna a ba kami phangasisiksa"},{"SurahNumber":26,"VerseNumber":139,"Text":"Na piyakambokhag iran Sukaniyan, na bininasa Mi siran. Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":140,"Text":"Mata-an! A so Kadnan Ka na Sukaniyan ndun so Mabagur, a Makalimo-on"},{"SurahNumber":26,"VerseNumber":141,"Text":"Piyakambokhag o (pagtao a) Samood so manga Sogo"},{"SurahNumber":26,"VerseNumber":142,"Text":"Gowani na Pitharo kiran o Pagari ran a Salih: Ino kano di phananggila"},{"SurahNumber":26,"VerseNumber":143,"Text":"Mata-an! A Sakun na Sogo rukano a kasasana-an"},{"SurahNumber":26,"VerseNumber":144,"Text":"Na kalukun niyo so Allah, go Onoti Yako niyo"},{"SurahNumber":26,"VerseNumber":145,"Text":"Na da-a phangunin ko rukano saya a balas: Da-a balas Rakun inonta so si-i ko Kadnan o manga Ka-adun"},{"SurahNumber":26,"VerseNumber":146,"Text":"Ba kano khibagak, si-i ko nganin a matatago si-i a khisasarig kano"},{"SurahNumber":26,"VerseNumber":147,"Text":"Si-i ko manga Pamomolan go manga Bowalan"},{"SurahNumber":26,"VerseNumber":148,"Text":"Go manga Purpuran, go manga Qormah a so Onga niyan na kiyalotowan"},{"SurahNumber":26,"VerseNumber":149,"Text":"Go Puphamuso kano ko manga Palao sa manga Walai, a pukhababaya kano"},{"SurahNumber":26,"VerseNumber":150,"Text":"Na kalukun niyo so Allah, go Onoti Yako niyo"},{"SurahNumber":26,"VerseNumber":151,"Text":"Na di niyo Pagonoti so Sogowan o manga Malawani"},{"SurahNumber":26,"VerseNumber":152,"Text":"A siran na Puphaminasa siran ko Lopa, go di siran Phangompiya"},{"SurahNumber":26,"VerseNumber":153,"Text":"Pitharo iran: A Suka na pud dun ko khitataraponan"},{"SurahNumber":26,"VerseNumber":154,"Text":"Kuna a ba Ka di Manosiya a lagid ami: Na bugai Ka sa Tanda, o Suka na pud ko manga bunar"},{"SurahNumber":26,"VerseNumber":155,"Text":"Pitharo Iyan: A kati-i so Onta: A adun a kipantag iyan ko kainom, go adun a kipantag iyo ko kainom, ko gawi-i a mapupunto"},{"SurahNumber":26,"VerseNumber":156,"Text":"Na di niyo shogata sukaniyan a marata, ka madansal kano a siksa ko gawi-i a mala"},{"SurahNumber":26,"VerseNumber":157,"Text":"Na biyono iran noto: Na miyabaloi siran a miyamakasundit"},{"SurahNumber":26,"VerseNumber":158,"Text":"Na miyadansal siran o siksa. Mata-an! A adun a madadalum ro-o man a titho a Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":159,"Text":"Na Mata-an! a so Kadnan Ka na Sukaniyan ndun so Mabagur, a Makalimo-on"},{"SurahNumber":26,"VerseNumber":160,"Text":"Piyakambokhag o pagtao o Lut so manga Sogo"},{"SurahNumber":26,"VerseNumber":161,"Text":"Gowani na Pitharo kiran o Pagari ran a Lut: Ino kano di Phananggila"},{"SurahNumber":26,"VerseNumber":162,"Text":"Mata-an! A Sakun na Sogo rukano a kasasana-an"},{"SurahNumber":26,"VerseNumber":163,"Text":"Na kalukun niyo so Allah, go Onoti Yako niyo"},{"SurahNumber":26,"VerseNumber":164,"Text":"Na da-a phangunin Ko rukano saya a balas: Da-a balas Rakun inonta so si-i ko Kadnan o manga Ka-adun"},{"SurahNumber":26,"VerseNumber":165,"Text":"Ino niyo Puphangabaya i so manga Mama ko manga Ka-adun"},{"SurahNumber":26,"VerseNumber":166,"Text":"Na Pungganata niyo so Inadun rukano o Kadnan niyo a manga Karoma niyo? Kuna, ka sukano na pagtao a manga Malawani"},{"SurahNumber":26,"VerseNumber":167,"Text":"Pitharo iran: A Mata-an a Odingka gunuki, hai Lut! Na Mataan a khabaloi Ka dun a pud ko piyamaka-awa"},{"SurahNumber":26,"VerseNumber":168,"Text":"Pitharo Iyan: A Mata-an! A Sakun na pud ko Pukhakararangit ko galubuk iyo"},{"SurahNumber":26,"VerseNumber":169,"Text":"Kadnan Ko! Sabut Akongka a go so Ta-alok Rakun pho-on ko gi-i ran nggolaola-an"},{"SurahNumber":26,"VerseNumber":170,"Text":"Na siyabut Ami Sukaniyan a go so ta-alokon a kasamasama iran"},{"SurahNumber":26,"VerseNumber":171,"Text":"Inonta so lokus (a Karoma Niyan) ka minitapi ko miyangakakakal ko siksa"},{"SurahNumber":26,"VerseNumber":172,"Text":"Oriyan niyan na piyolang Ami so manga salakao (kiran)"},{"SurahNumber":26,"VerseNumber":173,"Text":"Go piyakaoranan Nami siran sa oran (a Ator): Na miyakaratarata a ini oran ko piyamaka-iktiyar (a da dun Paratiyaya)"},{"SurahNumber":26,"VerseNumber":174,"Text":"Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":175,"Text":"Na Mata-an! A so Kadnan Ka na Sukaniyan ndun so Mabagur, a Makalimo-on"},{"SurahNumber":26,"VerseNumber":176,"Text":"Piyakambokhag o manga tao sa Aikah so manga Sogo"},{"SurahNumber":26,"VerseNumber":177,"Text":"Gowani na Pitharo kiran o Shv’aib: Ino kano di Phananggila"},{"SurahNumber":26,"VerseNumber":178,"Text":"Mata-an! A Sakun na Sogo rukano a kasasana-an"},{"SurahNumber":26,"VerseNumber":179,"Text":"Nakalukun niyo so Allah, go Onoti Yako niyo"},{"SurahNumber":26,"VerseNumber":180,"Text":"Na da-a Phangunin Ko rukano saya a balas: Da-a balas Rakun inonta so si-i ko Kadnan o manga Ka-adun"},{"SurahNumber":26,"VerseNumber":181,"Text":"Tarotopa niyo so kapagasad, na o ba kano mabaloi a pud ko puphamangorang"},{"SurahNumber":26,"VerseNumber":182,"Text":"Na thimbang kano ko timbangan a maka-o ontol"},{"SurahNumber":26,"VerseNumber":183,"Text":"Go da-a khoranga niyo ko manga Manosiya ko nganinganin niran, go di kano phangalandada ko Lopa, a puphamaminasa kano"},{"SurahNumber":26,"VerseNumber":184,"Text":"Go kalukun niyo so (Allah a) Miyadun rukano, go (Miyadun ko) manga Ka-adun a miyanga-o ona"},{"SurahNumber":26,"VerseNumber":185,"Text":"Pitharo iran: A Suka na pud dun ko khitataraponan"},{"SurahNumber":26,"VerseNumber":186,"Text":"Na kuna a ba Ka di Manosiya a lagid ami, na Mata-an! A arangan nami Ruka na pud dun ko manga bokhag"},{"SurahNumber":26,"VerseNumber":187,"Text":"Na ologi Kamingka sa pisha gintasan ko siksa ko Langit, o Suka na pud ko manga bunar"},{"SurahNumber":26,"VerseNumber":188,"Text":"Pitharo Iyan: A so Kadnan Ko i Mata-o ko gi-i niyo nggolaolaan"},{"SurahNumber":26,"VerseNumber":189,"Text":"Na piyakambokhag iran Sukaniyan. Na miyadansal siran o siksa ko Alongan a kinilalansai o gabon, Mata-an naya! A miyabaloi a siksa ko Alongan a mala"},{"SurahNumber":26,"VerseNumber":190,"Text":"Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"},{"SurahNumber":26,"VerseNumber":191,"Text":"Na Mata-an! A so Kadnan Ka na Sukaniyan ndun so Mabagur, a Makalimo-on"},{"SurahNumber":26,"VerseNumber":192,"Text":"Na Mata-an a giya Qur-an naya! A titho a Initoron o Kadnan o manga Ka-adun"},{"SurahNumber":26,"VerseNumber":193,"Text":"Initoron naya o Niyawa a kasasarigan (a so Jibril)"},{"SurahNumber":26,"VerseNumber":194,"Text":"Si-i ko poso o Ka (Ya Muhammad), ka Angka mabaloi a pud ko Miyamaka-iktiyar"},{"SurahNumber":26,"VerseNumber":195,"Text":"Sa basa Arab a mapayag"},{"SurahNumber":26,"VerseNumber":196,"Text":"Na Mata-an naya! a titho a madadalum ko manga Kitab a miyanga-o ona"},{"SurahNumber":26,"VerseNumber":197,"Text":"Ba da-a Mīiya-adun kiran a Tanda a katawan Sukaniyan o manga Olama ko manga Moriyatao o Israil"},{"SurahNumber":26,"VerseNumber":198,"Text":"Na o Initoron Nami Sukaniyan ko saba-ad ko kuna a ba manga Arab"},{"SurahNumber":26,"VerseNumber":199,"Text":"Na go Niyan kiran noto Biyatiya, na di ran noto Pharatiyaya-an"},{"SurahNumber":26,"VerseNumber":200,"Text":"Lagid aya a kiyapakasolud Ami ron ko manga poso o manga rarata i ongar"},{"SurahNumber":26,"VerseNumber":201,"Text":"Di ran noto Pharatiyaya-an taman sa di ran kasandungan so siksa a malipudus"},{"SurahNumber":26,"VerseNumber":202,"Text":"Na Makatalingoma kiran (so siksa) sa mitalumba, a siran na di-iran mai-inungka"},{"SurahNumber":26,"VerseNumber":203,"Text":"Na Matharo iran: Ino sukutano khata-alik rukutano"},{"SurahNumber":26,"VerseNumber":204,"Text":"(Pitharo o Allah:) Ino a so siksa ami na puphangunin niran a kaga-an niyan"},{"SurahNumber":26,"VerseNumber":205,"Text":"Aiguda-a Ka? Amai ka pakasawitun Nami siran ko kapipiya a ginawa sa phipira ragon"},{"SurahNumber":26,"VerseNumber":206,"Text":"Oriyan niyan na makaoma kiran so ini-diyandi kiran (a siksa)"},{"SurahNumber":26,"VerseNumber":207,"Text":"Na di kiran makalinding so piyakisawitan kiran a kapipiya ginawa"},{"SurahNumber":26,"VerseNumber":208,"Text":"Na da-a bininasa Mi a Phagingud, a ba da-a Miyamakaiktiyar ron"},{"SurahNumber":26,"VerseNumber":209,"Text":"Pananadum; na kuna a ba Kami manga salimbot"},{"SurahNumber":26,"VerseNumber":210,"Text":"Go kuna a ba Initoron Sukaniyan o manga Shaitan"},{"SurahNumber":26,"VerseNumber":211,"Text":"Go di kiran patot, go di ran khagaga"},{"SurahNumber":26,"VerseNumber":212,"Text":"Mata-an! A siran na so kapamamakinug (ko Langit) na piyakigunukan kiran ndun"},{"SurahNumber":26,"VerseNumber":213,"Text":"Na di Ka Phanongganoi sa pud o Allah, a Tohan a salakao ka Mabaloi Ka a pud ko phangasisiksa"},{"SurahNumber":26,"VerseNumber":214,"Text":"Na Paka-iktiyarangka so manga Tonganaingka, a manga dadasug"},{"SurahNumber":26,"VerseNumber":215,"Text":"Go Paka-inayangka so Gowagowaingka ko tao a Miyonot Ruka, a pud ko Miyamaratiyaya"},{"SurahNumber":26,"VerseNumber":216,"Text":"Na amai ka Sorangungka iran, na Tharowangka: A Mata-an! A Sakun na angiyas Ako ko gi-i niyo nggolaola-an"},{"SurahNumber":26,"VerseNumber":217,"Text":"Go Panarig Ka ko (Allah a) Mabagur, a Makalimo-on"},{"SurahNumber":26,"VerseNumber":218,"Text":"A so puphakailai Ruka ko masa a Kaputhindug Ka"},{"SurahNumber":26,"VerseNumber":219,"Text":"Go so Kapuphagukaskas Ka a rakhus o Puphamanojiod"},{"SurahNumber":26,"VerseNumber":220,"Text":"Mata-an naya! A Sukaniyan so Puphakanug, a Mata-o"},{"SurahNumber":26,"VerseNumber":221,"Text":"Ba Ko rukano Phanothbola, so tao a puthupadan o manga Shaitan"},{"SurahNumber":26,"VerseNumber":222,"Text":"Puthupad ko oman i bokhag, a baradosa"},{"SurahNumber":26,"VerseNumber":223,"Text":"A tatandangan niran sa Pamamakinugan (so manga Shaitan), na so kadakulan kiran na manga bokhag"},{"SurahNumber":26,"VerseNumber":224,"Text":"Na so manga Pababayok,na Phagonotan siran o Miyangadadadag"},{"SurahNumber":26,"VerseNumber":225,"Text":"Bangka da mailai a Mata-an! A siran na puphuromparompak siran ko oman i labowai"},{"SurahNumber":26,"VerseNumber":226,"Text":"Go Mata-an a siran na gi-i ran Tharo-on so di ran Punggolaola-an"},{"SurahNumber":26,"VerseNumber":227,"Text":"Tabiya-on so Miyamaratiyaya, go Pinggalubuk iran so manga pipiya, go Tiyaduman niran so Allah sa madakul, go siyabut iran a ginawa iran ko oriyan o kiyasalimboti kiran; na katokawan ndun o siran a manga salimbot o antona-a darpa a khandodan i khandodan niran"},{"SurahNumber":27,"VerseNumber":1,"Text":"Ta Sin. So Allah i Mata-o ko paka-a antapan Niyan non. Giyaya man na manga Ayat ko Qur-an,- go Kitab a miyakaosai"},{"SurahNumber":27,"VerseNumber":2,"Text":"Torowan, go Tothol a mapiya a bagiyan o Miyamaratiyaya"},{"SurahNumber":27,"VerseNumber":3,"Text":"Siran na ipuphamayandug iran so Sambayang go puthonain niran so Zakah, go siran na so Akhirat na tatangkudun niran"},{"SurahNumber":27,"VerseNumber":4,"Text":"Mata-an! a siran a di Mapaparatiyaya ko Akhirat, na pipharasan Nami kiran so manga galubuk iran; na siran na Puphuromparompak siran"},{"SurahNumber":27,"VerseNumber":5,"Text":"Siran man so mapumbagiyan niran so marata a siksa: Go siran sii ko Akhirat na siran i titho a manga logi"},{"SurahNumber":27,"VerseNumber":6,"Text":"Na Mata-an! A Suka (Ya Muhammad) i titho a puphaladan ko Qur-an a pho-on ko Hadapan o (Allah a) Maongangun, a Mata-o"},{"SurahNumber":27,"VerseNumber":7,"Text":"(Tadumingka-a) gowani na Pitharo o Musa ko Ta-alokon: A Mata-an! A Sakun na miyakailai Ako sa Apoi; na kabugan Ko sukano ron sa Tothol, o di na kabugan Ko sukano sa Masindao a barabad, ka-angkano makathitirarang"},{"SurahNumber":27,"VerseNumber":8,"Text":"Na kagiya a makaoma-on, na Minitawagon: Piyakambarakat so tao a matatago ko Apoi go so tao a makalilibuton: Na Soti so Allah, a Kadnan o manga Ka-adun"},{"SurahNumber":27,"VerseNumber":9,"Text":"Hai Musa! Mata-an naya! A Sakun so Allah, a Mabagur, a Maongangun"},{"SurahNumber":27,"VerseNumber":10,"Text":"Na ithogun Ka so Badas Ka! (na ini-ithog Iyan)! Na kagiya a Mailai Niyan Sukaniyan a gi-i Kaokhaog lagid o Sukaniyan Nipai a maga-an 1 kadola, na Miyakatingur a Tomiyalikhod, go da Dingil, (Pitharo o Allah:) Hai Musa! Di Ka khaluk: Mata-an! A Sakun na di khaluk ko Hadapan Ko so manga Sogo"},{"SurahNumber":27,"VerseNumber":11,"Text":"Ogaid na so tao a miyakasalimbot, oriyan niyan na somiyambi sa mapiya ko oriyan o marata, naMata-an! A Sakun na Manapi, aMakalimo-on"},{"SurahNumber":27,"VerseNumber":12,"Text":"Na Soludun Ka a Limangka ko lig o bangkala-a Ka, ka-an Ka Mapakaliyo a Masindao a kuna-a ba sakit: Pud ko siyao a manga Tanda a Pagowitun ko Pir-aon goso pagtao niyan: Mata-an! A siran na miyabaloi siran a pagtao manga songklid"},{"SurahNumber":27,"VerseNumber":13,"Text":"Na kagiya a makaoma kiran so manga Tanda Ami, a marayag, na Pitharo iran: A giyaya na balik mata a mapayag"},{"SurahNumber":27,"VerseNumber":14,"Text":"Na siyangka iran noto, o ba di tiyangkud oto o manga ginawa iran, sa kapanalimbot go kaphaporo; na Pamimikiranangka o antona-a i miyambutad o kiya-akiran ko miyamaminasa"},{"SurahNumber":27,"VerseNumber":15,"Text":"Na Sabunsabunar a bigan Nami so Dawood go so Sulaiman sa Kata-o: Na Pitharo Iran: A so Podi na ruk o Allah, so inilubi Kami Niyan ko madakul ko manga Oripun Niyan a Miyamaratiyaya"},{"SurahNumber":27,"VerseNumber":16,"Text":"Na kiyapangowarisan o Sulaiman so Dawood. Na Pitharo Iyan: Hai manga Manosiya! Piyakisabotan Rukami so Katharo o manga Papanok, go Bigan Kami ko langowan taman: Mata-an! A giyaya na skaniyan ndun so Limo a Mapayag"},{"SurahNumber":27,"VerseNumber":17,"Text":"Na Linimod ko Sulaiman so manga Tantara Iyan, a manga Jinn go manga Manosiya go manga Papanok, na siran na pakapuphunanayawa-an siran"},{"SurahNumber":27,"VerseNumber":18,"Text":"Taman sa kagiya makatalingoma siran ko balintad o manga Pila, na Pitharo o (Datu a) Pila: Hai manga Pila! Solud kano ko manga darpa iyo, di kano phakiroput ko Sulaiman go so manga Tantara Iyan a siran na di iran maiinungka"},{"SurahNumber":27,"VerseNumber":19,"Text":"Na Miyakanggumunggumun (so Sulaiman), a makakhakala phoon ko Katharo (o Pila); go Miyatharo Iyan: Kadnan Ko! Ilahamun Ka Rakun so Kapakapanalamat Akun ko Limo o Ka, a so ini Pangalimo o Ka Rakun a go so mbala a Lokus Akun, go so kapakanggalubuk Akun sa mapiya a Masowat Ka on: Go pakasoluda Kongka (ko Sorga), sabap ko Limo o Ka, a pud ko manga Oripun Ka a manga Bilangatao"},{"SurahNumber":27,"VerseNumber":20,"Text":"Na piyariksa Iyan so manga Papanok; na Miyatharo lyan: A ino a Diyakun khailai so (Papanok a) Hudhud? Ba miyabaloi a pud ko miyamangigaib"},{"SurahNumber":27,"VerseNumber":21,"Text":"Mata-an a siksa-an Ko dun sukaniyan sa siksa a sangat, o di na Mata-an a Sombali-in Ko dun sukaniyan, o di na Mata-an a kabugan Nako niyan sa karina a mapayag"},{"SurahNumber":27,"VerseNumber":22,"Text":"Na miyakatarug sa da mathai: Na Miyatharo (o Hudhud): A miyasushub akun so Dangka masushub sukaniyan, go minitalingoma ko Ruka pho-on sa Saba so Tothol a matatangkud"},{"SurahNumber":27,"VerseNumber":23,"Text":"Mata-an! A sakun na miyato-on ko a Babai a Kandadatu-an niyan siran, go kiyabugan ko langowan taman, go adun a Kantir iyan a mala"},{"SurahNumber":27,"VerseNumber":24,"Text":"Miyato-on ko sukaniyan a go so pagtao niyan a Pushododan niran so Alongan a salakao ko Allah: Go phipharasan kiran o Shaitan so manga galubuk iran, na kiyaalangan niyan siran ko lalan (a ontol), na siran na di siran maka-o ontol"},{"SurahNumber":27,"VerseNumber":25,"Text":"Sa di iran Kasodod ko Allah, a so puphakagumao ko masolun ko manga Langit go so Lopa, go Matao ko Pag-uma-an niyo go so papayagun niyo"},{"SurahNumber":27,"VerseNumber":26,"Text":"So Allah!- Da-a Tohan inonta Sukaniyan!-A Kadnan o Arash a mala"},{"SurahNumber":27,"VerseNumber":27,"Text":"Pitharo (o Sulaiman): A ilain Ta dun o ino bunar ka antawa-a miyabaloi ka a pud ko manga bokhag"},{"SurahNumber":27,"VerseNumber":28,"Text":"Lalakaon ka a Sorat Akun nai, na sampain kaya kiran: Oriyan niyan na awatangka siran, nailayangka o antona-a i phakakasowin niran (a sumbag)"},{"SurahNumber":27,"VerseNumber":29,"Text":"Pitharo (o Bai sa Saba): A Hai manga Nakoda! Mata-an! A Sakun na minisampai rakun a Sorat a Paga-adatan"},{"SurahNumber":27,"VerseNumber":30,"Text":"Mata-an naya! A pho-on koSulaiman, go Mata-an naya! (a Misosoraton): A si-i ko ngaran o Allah, a Masalinggagao, a Makalimo-on"},{"SurahNumber":27,"VerseNumber":31,"Text":"Diyako niyo Puphaporo 1, go songkano Rakun a Mbabayorantang kano"},{"SurahNumber":27,"VerseNumber":32,"Text":"Pitharo iyan: A Hai manga Nakoda! Mosawiri Ako niyo sa punggolaola-angko: Da-a pagimasadungko a punggolaola-an taman sa di kano makamasa"},{"SurahNumber":27,"VerseNumber":33,"Text":"Pitharo iran: A sukutano i khipakatatangan ko bagur, go khipakatatangan ko gu-us ko kambonowai a mala: Na so kapanonogo na si-i ruka; na phandapatingka o antona-a i Ishogo-o ka"},{"SurahNumber":27,"VerseNumber":34,"Text":"Pitharo iyan: A Mata-an! A so manga Datu, na igira-a somiyolud Siran ko Ingud, na pumbinasaan Niran noto, go pumbalowin Niran so manga ala i Pangkatan ko tao ron a puphamakarondan, Na lagid oto a gi-i Ran ngolaola-an"},{"SurahNumber":27,"VerseNumber":35,"Text":"Na Mata-an! A sakun na phakiwitan ko siran sa pamumugayan, ka pagilaing ko o antona-a i mipumbalingan o manga Sogo"},{"SurahNumber":27,"VerseNumber":36,"Text":"Na kagiya a makaoma ko Sulaiman (so Sogo iyan), na Pitharo (o Sulaiman): A ino Ako niyo mbugi sa tamok? A so ini bugai Rakun o Allah na tomo a di so inibugai Niyan rukano! Kuna, ka sukano na so pamumugayan niyo na pukhababaya-an niyo"},{"SurahNumber":27,"VerseNumber":37,"Text":"Kasowin ka kiran, ka Mataan a khitalingoma Mi kiran ndun so manga tantara a da-a kaphaka-ato iran non: Go Mata-an a mbogaon Nami siran ndun ro-o a khipakarorondan, a siran na khipakadadapanas"},{"SurahNumber":27,"VerseNumber":38,"Text":"Pitharo Iyan: Hai manga Nakoda! Antawa-a rukano i makawit Rakun ko Kantir iyan ko da iran Rakun pun kapakatalingoma, a Mbabayorantang siran"},{"SurahNumber":27,"VerseNumber":39,"Text":"Pitharo o Ifrit, a pud ko manga Jinn: A sakun i makawit Ruka on ko Dingka pun kapakaganat ko darpa-a Ka: Na Mata-an! A sakun ko makapantagon na titho a mabagur, a kasasana-an"},{"SurahNumber":27,"VerseNumber":40,"Text":"Pitharo o (Ashif Ibnu Barkiya a) adun a shisi-i Rukaniyan a Kata-o ko Kitab: A Sakun i makawit Ruka on sa di pun makandod sii Ruka so Kailaingka! Na kagiya a mailai Niyan a makabubukun ko obai Niyan, na Miyatharo Iyan: A giya-i na pud ko Limo o Kadnan ko!- Ka ithupung Iyan Rakun o ino Phanalamat Ako antawa-a Magongkir Ako! Na sa dun sa Manalamat, na Mata-an! A so Kapuphanalamat iyan na bagiyan o ginawa niyan; na sa dun sa Mongkir, na Mata-an! A so Kadnan Ko na Kawasa, a Maginawa"},{"SurahNumber":27,"VerseNumber":41,"Text":"Pitharo Iyan: A barungkasa niyo ron so Kantir iyan, ka ilain Tano o ino khakilala niyan, antawa-a mabaloi a pud ko siran a di ron phamakakilala"},{"SurahNumber":27,"VerseNumber":42,"Text":"Na kagiya a makaoma (so Bai sa Saba), na adun a Mitharo: Ba lagida-i so Kantir ka? Pitharo iyan: A lagid o ba sukaniyan; na inibugai Rukami so Kata-o ko o na-an naya, go miyabaloi Kami a Mimbabayorantang"},{"SurahNumber":27,"VerseNumber":43,"Text":"Na kiya-alangan Sukaniyan (ko Paratiyaya ko Allah) o miyabaloi a Pushimba-an niyan a salakao ko Allah: Ka Mata-an! A sukaniyan na miyabaloi a pud ko pagtao a manga Kapir"},{"SurahNumber":27,"VerseNumber":44,"Text":"Pitharo-on: Solud ka ko Astana: Na kagiya mailai niyan oto, na tiyarima iyan noto sa mala a ig, na kiyasawa-an niyan so mbala a pamosowan niyan. Pitharo (on o Sulaiman): A Mata-an naya! a Astana a matilak a Pagalongan. Pitharo iyan: A Kadnan Ko! Mata-an! a Sakun na kiyasalimbotan Ko a ginawa Ko: Na Mimbayorantang Ako a pud o Sulaiman ko Allah, a Kadnan o manga Ka-adun"},{"SurahNumber":27,"VerseNumber":45,"Text":"Na Sabunsabunar a Siyogo Ami ko (pagtao a) Samood, so Pagari ran a Salih, sa Shimba-a niyo so Allah: Na sa maoto, na siran na miyadowa siran lompok a gi-i siran shasawala"},{"SurahNumber":27,"VerseNumber":46,"Text":"Pitharo Iyan: Hai pagtao Akun! Ino niyo phagalokaloki so marata ko da pun so mapiya? Ino kano di Phanguni sa Ma-ap ko Allah, ka angkano Mipangalimo"},{"SurahNumber":27,"VerseNumber":47,"Text":"Pitharo iran: A kiyashoknaan kami sa marata sa sabap Ruka go sabap ko manga pud Ka. Pitharo Iyan: A so sokna iyo a marata na sii ko Allah; kuna, ka sukano na pagtao a phphaniyoba-an"},{"SurahNumber":27,"VerseNumber":48,"Text":"Na adun a matatago ko Bandar a Ingud a siyao katao a puphamaminasa siran ko Lopa, go di siran Phangompiya"},{"SurahNumber":27,"VerseNumber":49,"Text":"Pitharo iran: A shasapa-i kano sa Ibut ko Allah ka Mata-an a sulumun tano dun Sukaniyan go so Ta-alokon, oriyan niyan na Tharo-on tano dun ko Wali ron: A da tano kamasa-i a kiyapolang o Ta-alokon, go Mata-an! A sukutano na titho a manga bunar"},{"SurahNumber":27,"VerseNumber":50,"Text":"Na miyagikmat siran sa samporna a ikmat, go miyagikmat Kami sa samporna a ikmat, a siran na di ran mai-inungka"},{"SurahNumber":27,"VerseNumber":51,"Text":"Na Nggudaguda-angka o antona-a i miyambutad o kiyaakıiran ko ikmat iran!-Mata-an! A Sukami na piyolang Ami siran go so pagtao wiran, sa langon siran"},{"SurahNumber":27,"VerseNumber":52,"Text":"Na giyoto man so manga Walai ran,-a miyangaguguba,- sabap ko Kiyandarowaka iran Mataan! A adun a matatago ro-o man a titho a Tanda ko pagtao a manga Tata-o"},{"SurahNumber":27,"VerseNumber":53,"Text":"Na siyabut Ami so Miyamaratiyaya, go mimbaloi siran a Khipanananggila"},{"SurahNumber":27,"VerseNumber":54,"Text":"Na (Aloyangka) so Lut gowani na Pitharo Iyan ko pagtao Niyan: A ino niyo gi-i nggolaola-a so pakasisingai, a sukano na pukhailai niyo (a marata)"},{"SurahNumber":27,"VerseNumber":55,"Text":"Ino a Mata-an! A sukano na iputhalingoma niyo ko manga Mama so kababaya a salakao ko manga Babai? Kuna, ka sukano na pagtao a da-a manga mulung iyo"}]}