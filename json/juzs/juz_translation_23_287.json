{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":36,"VerseNumber":28,"Text":"و پس از (شهادت) او هیچ لشکری را از آسمان بر قوم وی نازل نکردیم (و پیش از این نیز) نازل کننده نبودیم"},{"SurahNumber":36,"VerseNumber":29,"Text":"(سزای آنان) تنها یک بانگ مرگبار بود، پس به ناگهان خاموش شدند"},{"SurahNumber":36,"VerseNumber":30,"Text":"ای افسوس بر این بندگان! هیچ پیغمبری به‌سوی ایشان نمی‌آمد مگر اینکه او را به مسخره می‌گرفتند"},{"SurahNumber":36,"VerseNumber":31,"Text":"آیا ندیدند که پیش از آنان چه بسیار امتها را نابود کردیم که دیگر آنان به سویشان باز نمی‌گردند؟"},{"SurahNumber":36,"VerseNumber":32,"Text":"و حتما همگی‌شان در نزد ما احضار خواهند شد"},{"SurahNumber":36,"VerseNumber":33,"Text":"و زمین مرده برای آنان نشانۀ (از قدرت الله در احضار نمودن‌شان) است که آن را زنده گردانیدیم و از آن دانه‌های بیرون آوردیم که از آن می‌خورند"},{"SurahNumber":36,"VerseNumber":34,"Text":"و در آن باغ‌هایی از درختان خرما و درختان انگور قرار دادیم و از چشمه‌ها در آن روان کردیم"},{"SurahNumber":36,"VerseNumber":35,"Text":"تا از میوه‌های آن درختان و از آنچه دست‌هایشان به عمل آورده بخورند. آیا باز هم شکر نمی‌گزارند؟"},{"SurahNumber":36,"VerseNumber":36,"Text":"پاک و منزه است ذاتی که همه نر و ماده‌ها را آفریده است، از (قبیل) آنچه زمین می‌رویاند و از خود آنان و از چیزهایی که ایشان نمی‌دانند"},{"SurahNumber":36,"VerseNumber":37,"Text":"و نشانۀ دیگر برای آنها شب است که روز را از آن بر می‌گیریم، ناگهان تاریکی آنان را فرا می‌گیرد"},{"SurahNumber":36,"VerseNumber":38,"Text":"و آفتاب بسوی (مسير) قرارگاه‌اش روان است، این اندازه گیری و تعیین الله غالب داناست"},{"SurahNumber":36,"VerseNumber":39,"Text":"و برای ماه نیز منزل‌هایی تعیین کرده‌ایم که (پس از طی کردن آنها) چون شاخۀ خشکیدۀ کهنۀ خرما باز گردد"},{"SurahNumber":36,"VerseNumber":40,"Text":"نه آفتاب را سزاوار است که به ماه برسد و نه شب را توان سبقت جستن از روز است. و هریک در مسیر خود شناورند"},{"SurahNumber":36,"VerseNumber":41,"Text":"و نشانه‌ای (دیگر) است برای آنان که ما نسل آنها را در کشتی مملو (از انسان و حیوان) حمل کردیم"},{"SurahNumber":36,"VerseNumber":42,"Text":"و برای ایشان مانند کشتی چیزهایی را آفریده‌ایم که سوار (آن) می‌شوند"},{"SurahNumber":36,"VerseNumber":43,"Text":"و اگر بخواهیم آنها را غرق می‌کنیم پس برای آنان فریادرسی نیست و نه نجات داده می‌شوند"},{"SurahNumber":36,"VerseNumber":44,"Text":"جز (به جهت) رحمتی از جانب ما و تا زمانی معین بهره‌مند شوند"},{"SurahNumber":36,"VerseNumber":45,"Text":"و چون به آنان گفته شود از آنچه پیش روی شماست و از آنچه که پشت سرتان است بترسيد تا به شما رحم شود"},{"SurahNumber":36,"VerseNumber":46,"Text":"و هیچ آیتی از آیات پروردگارشان به (سوی) آنان نمی‌آید مگر اینکه از آن روی گردان می‌شوند"},{"SurahNumber":36,"VerseNumber":47,"Text":"و چون به آنان گفته شود: از آنچه که الله به شما روزی داده است انفاق کنید، کافران به مؤمنان می‌گویند: آیا به کسی طعام بدهیم که اگر الله می‌خواست به او طعام میداد، شما جز در گمراهی آشکار نیستید"},{"SurahNumber":36,"VerseNumber":48,"Text":"و می‌گویند: این وعده کی فرا می‌رسد؟ اگر راست می‌گویید"},{"SurahNumber":36,"VerseNumber":49,"Text":"جز یک بانگ تند را انتظار نمی‌کشند که ایشان را در حالی فرا می‌گیرد که با یکدیگر ستیزه و جدال می‌کنند"},{"SurahNumber":36,"VerseNumber":50,"Text":"پس نه ‌وصیتی کرده می‌توانند و نه به‌سوی خانوادۀشان باز می‌گردند"},{"SurahNumber":36,"VerseNumber":51,"Text":"و در صور دمیده می‌شود و ناگهان همۀ آنان از قبرها به‌سوی پروردگارشان می‌شتابند"},{"SurahNumber":36,"VerseNumber":52,"Text":"گویند: ای وای بر ما! چه کسی ما را از خوابگاه ما برانگیخت؟ این همان چیزی است که الله مهربان وعده داده بود، و پیغمبران راست گفتند"},{"SurahNumber":36,"VerseNumber":53,"Text":"این جز یک بانگ مرگبار نیست، پس ناگهان همگی آنان نزد ما احضار کرده شوند"},{"SurahNumber":36,"VerseNumber":54,"Text":"پس امروز به هیچ کس کمترین ظلمی نمی‌گردد و جز به سزای آنچه می‌کردید جزا داده نخواهید شد"},{"SurahNumber":36,"VerseNumber":55,"Text":"يقينا اهل بهشت امروز سخت سرگرم خوشی و شادمانی (در نعمت‌ها) هستند"},{"SurahNumber":36,"VerseNumber":56,"Text":"آنان و همسرانشان در سایه‌های جنت بر تخت‌ها تکیه زده نشسته‌اند"},{"SurahNumber":36,"VerseNumber":57,"Text":"در آنجا برای آنها میوه‌هایی است و هر چه بخواهند در اختیارشان خواهد بود"},{"SurahNumber":36,"VerseNumber":58,"Text":"سلام بر شما، این سخنی است از جانب پروردگار مهربان"},{"SurahNumber":36,"VerseNumber":59,"Text":"و (فرمان می‌دهیم) ای مجرمان! امروز (از مؤمنان) جدا شوید"},{"SurahNumber":36,"VerseNumber":60,"Text":"ای فرزندان آدم! آیا به شما دستور ندادم که شیطان را عبادت نکنید، چرا که او دشمنی آشکار برای شماست؟"},{"SurahNumber":36,"VerseNumber":61,"Text":"و اینکه مرا عبادت کنید، این راه راست است"},{"SurahNumber":36,"VerseNumber":62,"Text":"و هر آئینه او (شیطان) گروهی زیادی از شما را سخت گمراه کرد، پس آیا نمی‌فهمیدید"},{"SurahNumber":36,"VerseNumber":63,"Text":"این جهنمی است که به شما وعده داده می‌شد"},{"SurahNumber":36,"VerseNumber":64,"Text":"امروز به سبب کفری که می‌ورزیدید به آن در آیید"},{"SurahNumber":36,"VerseNumber":65,"Text":"امروز بر دهان‌هایشان مهر می‌نهیم و دربارۀ آنچه می‌کردند دست‌هایشان با ما سخن می‌گویند و پاهایشان (بر آن) گواهی می‌دهند"},{"SurahNumber":36,"VerseNumber":66,"Text":"و اگر بخواهیم چشمهای‌شان را نابود می‌کنیم، پس در راه (رهایی) بر یکدیگر پیشی می‌جویند، اما از کجا می‌توانند ببینند؟"},{"SurahNumber":36,"VerseNumber":67,"Text":"بلکه اگر بخواهیم آنان را بر جایشان مسخ می‌کنیم، پس نمی‌توانند پیش بروند و نه بر گردند"},{"SurahNumber":36,"VerseNumber":68,"Text":"و هر که را که عمر دراز دهیم او را در خلقت دگرگون می‌سازیم، آیا درک نمی‌کنید؟"},{"SurahNumber":36,"VerseNumber":69,"Text":"و ما به او شعر نیاموخته‌ایم و (آموختن شعر) سزاوار او هم نیست، آن جز اندرز و قرآنی آشکار نیست"},{"SurahNumber":36,"VerseNumber":70,"Text":"تا هر کس را که زنده باشد بیم دهد و سخن (عذاب) بر کافران ثابت گردد"},{"SurahNumber":36,"VerseNumber":71,"Text":"آیا ندیدند که ما برای آنان از آنچه دستان ما ساخته است چهار پایانی آفریده‌ایم، پس ایشان مالک آنها‌اند؟"},{"SurahNumber":36,"VerseNumber":72,"Text":"و آنها را برایشان رام گردانیدیم، پس بعضی از آنها سواری و مرکب آنهاست، و از بعضی (دیگر) آنها می‌خورند"},{"SurahNumber":36,"VerseNumber":73,"Text":"و برای آنان در چهارپایان منفعت‌ها و نوشیدنی‌هاست، پس آیا شکر نمی‌گزارند؟"},{"SurahNumber":36,"VerseNumber":74,"Text":"و غیر از الله معبودانی گرفتند تا اگر مدد کرده شوند"},{"SurahNumber":36,"VerseNumber":75,"Text":"توانایی مدد‌شان را ندارند و آنها (کفار) برایشان (بتان) لشکری احضار شده هستند"},{"SurahNumber":36,"VerseNumber":76,"Text":"پس گفتار آنان تو را غمگین نکند، چون ما می‌دانیم آنچه را پنهان می‌کنند و آنچه را آشکار می‌سازند"},{"SurahNumber":36,"VerseNumber":77,"Text":"آیا انسان ندیده است که ما او را از نطفه‌ای آفریدیم، پس ناگهان او جدل کنندۀ آشکار شده است"},{"SurahNumber":36,"VerseNumber":78,"Text":"و (این انسان منکر قیامت) برای ما مثالی آورد و آفرینش خود را فراموش کرد. گفت: چه کسی این استخوان‌های پوسیده و فرسوده را دوباره زنده می‌گرداند؟"},{"SurahNumber":36,"VerseNumber":79,"Text":"بگو: همان ذاتی که بار اول آنها را آفریده است دوباره زنده می‌گرداند و او به هر آفرینشی داناست"},{"SurahNumber":36,"VerseNumber":80,"Text":"همان ذاتی که از درخت سبز برایتان آتش آفرید، پس شما از آن درخت آتش می‌افروزید"},{"SurahNumber":36,"VerseNumber":81,"Text":"آیا کسی که آسمان‌ها و زمین را آفریده است قادر نیست بر این که مانند آنها را بیافریند؟ آری! (قادر است) و اوست آفرینندۀ دانا"},{"SurahNumber":36,"VerseNumber":82,"Text":"هرگاه الله آفریدن چیزی را بخواهد کار او تنها این است که به او می‌گوید: موجود شو، پس بی‌درنگ موجود می‌شود"},{"SurahNumber":36,"VerseNumber":83,"Text":"پس پاک و منزه است پروردگاری که مالکیت و حاکمیت همه چیز در دست اوست و به‌سوی او باز گردانیده می‌شوید"},{"SurahNumber":37,"VerseNumber":1,"Text":"قسم به فرشته‌های صف بسته در صفهایی منظم"},{"SurahNumber":37,"VerseNumber":2,"Text":"قسم به آن فرشته‌هایی که (شیاطین را) سخت می‌رانند"},{"SurahNumber":37,"VerseNumber":3,"Text":"قسم به آن گروه فرشته‌ها که ذكر الله (قرآن) را تلاوت می‌کنند"},{"SurahNumber":37,"VerseNumber":4,"Text":"بی‌شک که معبود شما یگانه است"},{"SurahNumber":37,"VerseNumber":5,"Text":"پروردگار آسمان‌ها و زمین و آنچه میان آن دو است، و پروردگار مشرقها (و مغرب‌ها) است"},{"SurahNumber":37,"VerseNumber":6,"Text":"البته ما آسمان پایین (به شما) را به زینت ستارگان آراسته‌ایم"},{"SurahNumber":37,"VerseNumber":7,"Text":"و آن را از هر شیطان سرکش به خوبی حفظ کرده‌ایم"},{"SurahNumber":37,"VerseNumber":8,"Text":"آنان نمی‌توانند به (اسرار) عالم بالا گوش فرا دهند بلکه از هر سو به آنان (شهاب) پرتاب می‌شود"},{"SurahNumber":37,"VerseNumber":9,"Text":"تا رانده شوند. و برای آنها عذاب دائمی است"},{"SurahNumber":37,"VerseNumber":10,"Text":"مگر اینکه شیطانی به سرعت (خبری) را برباید که شعلۀ سوزنده او را دنبال (و نابود) می‌کند"},{"SurahNumber":37,"VerseNumber":11,"Text":"پس از ایشان بپرس که آیا آفرینش آنان دشوارتر است یا آفرینش چیزهایی که (در کائنات) آفریده ایم؟ بدون شک ما آنان را از گل چسپنده آفریده‌ایم"},{"SurahNumber":37,"VerseNumber":12,"Text":"بلکه تعجب می‌کنی (از انکار ایشان) و ایشان مسخره می‌کنند"},{"SurahNumber":37,"VerseNumber":13,"Text":"و چون اندرز داده شوند، عبرت نمی‌گیرند"},{"SurahNumber":37,"VerseNumber":14,"Text":"و چون معجزه‌ای را ببینند به آن تمسخر می‌کنند"},{"SurahNumber":37,"VerseNumber":15,"Text":"و گفتند: این جز جادویی آشکار نیست"},{"SurahNumber":37,"VerseNumber":16,"Text":"آیا وقتی مردیم (و تبدیل به) خاک و استخوانهای پوسیده شدیم، (دوباره) برانگیخته خواهیم شد؟"},{"SurahNumber":37,"VerseNumber":17,"Text":"و آیا پدران پیشین ما نیز (زنده خواهند شد)"},{"SurahNumber":37,"VerseNumber":18,"Text":"بگو: آری (همۀ شما زنده می‌شوید) در حالیکه شما ذلیل خواهید بود"},{"SurahNumber":37,"VerseNumber":19,"Text":"همانا (قیامت) یک صدای مرگبار است، پس ناگهان آنان (صحنۀ قيامت را) می‌نگرند"},{"SurahNumber":37,"VerseNumber":20,"Text":"و می‌گویند: وای بر ما این روز جزاست؟"},{"SurahNumber":37,"VerseNumber":21,"Text":"(به آنها گفته می‌شود بلی،) این همان روز جدایی (حق از باطل) است که آن را دروغ می‌پنداشتید"},{"SurahNumber":37,"VerseNumber":22,"Text":"(ندا می‌آید) ظالمان را با همراهان‌شان (و) با آنچه می‌پرستیدند، جمع کنید"},{"SurahNumber":37,"VerseNumber":23,"Text":"غیر از الله (هر چه را پرستش می‌کردند) پس آنان را به راه دوزخ راهنمایی کنید"},{"SurahNumber":37,"VerseNumber":24,"Text":"و آنان را متوقف کنید زیرا که آنها مورد بازخواست قرار می‌گیرند"},{"SurahNumber":37,"VerseNumber":25,"Text":"شما را چه شده که یکدیگر را مدد نمی‌کنید؟"},{"SurahNumber":37,"VerseNumber":26,"Text":"بلکه آنان امروز تسلیم‌اند"},{"SurahNumber":37,"VerseNumber":27,"Text":"و بعضی از آنان به بعضی دیگر روی کرده و از همدیگر می‌پرسند"},{"SurahNumber":37,"VerseNumber":28,"Text":"(پیروان) می‌گویند: شما بودید که با قهر و غلبه به‌سوی ما می‌آمدید"},{"SurahNumber":37,"VerseNumber":29,"Text":"(پیشوایان) گویند: بلکه (کوتاهی از خودتان بود و) مؤمن نبودید"},{"SurahNumber":37,"VerseNumber":30,"Text":"و ما هیچ سلطه و غلبه بر شما نداشتیم بلکه شما خود قوم سرکش بودید"},{"SurahNumber":37,"VerseNumber":31,"Text":"پس وعدۀ (عذاب) پروردگار ما بر ما لازم شد، بی‌گمان ما چشنده (طعم عذاب) خواهیم بود"},{"SurahNumber":37,"VerseNumber":32,"Text":"چون ما خود گمراه بودیم پس شما را هم گمراه کردیم"},{"SurahNumber":37,"VerseNumber":33,"Text":"پس یقینا آنها (همه) در آن روز در عذاب شریک‌اند"},{"SurahNumber":37,"VerseNumber":34,"Text":"ما این چنین با مجرمان می‌کنیم"},{"SurahNumber":37,"VerseNumber":35,"Text":"آنان چنان بودند که چون به آنان گفته می‌شد: معبود برحق جز الله (یگانه) نیست، تکبر می‌ورزیدند"},{"SurahNumber":37,"VerseNumber":36,"Text":"و می‌گفتند: آیا معبودهای خود را به خاطر (سخن) شاعری دیوانه ترک گوییم؟"},{"SurahNumber":37,"VerseNumber":37,"Text":"(شاعر و دیوانه نیست) بلکه حق را آورده و پیغمبران را تصدیق کرده است"},{"SurahNumber":37,"VerseNumber":38,"Text":"شما حتما عذاب دردناک را خواهید چشید"},{"SurahNumber":37,"VerseNumber":39,"Text":"و جز (در برابر) آنچه می‌کردید، سزا داده نمی‌شوید"},{"SurahNumber":37,"VerseNumber":40,"Text":"به جز بندگان مخلص الله"},{"SurahNumber":37,"VerseNumber":41,"Text":"ایشان روزی معلوم و خاص دارند"},{"SurahNumber":37,"VerseNumber":42,"Text":"(برایشان انواع) میوه‌ها است و ایشان گرامی‌اند"},{"SurahNumber":37,"VerseNumber":43,"Text":"در باغ‌های پر نعمت (بهشت)"},{"SurahNumber":37,"VerseNumber":44,"Text":"بر تختها روبروی یکدیگر (نشسته اند)"},{"SurahNumber":37,"VerseNumber":45,"Text":"بر آنان جامی از شراب ناب گردانیده شود"},{"SurahNumber":37,"VerseNumber":46,"Text":"که سفید رنگ و لذت بخش است برای نوشندگان"},{"SurahNumber":37,"VerseNumber":47,"Text":"نه در آن زوال عقل است و نه از نوشیدن آن مست می‌شوند"},{"SurahNumber":37,"VerseNumber":48,"Text":"و در نزدشان زنان بزرگ چشم که دیده از غیر می‌بندند خواهند بود"},{"SurahNumber":37,"VerseNumber":49,"Text":"(از شدت سفیدی) گویا آنان تخم‌های (شتر مرغ) هستند که (در زیر پروبال آن) پنهان شده‌اند"},{"SurahNumber":37,"VerseNumber":50,"Text":"پس بعضی رو به بعضی دیگر می‌کنند و از یکدیگر می‌پرسند"},{"SurahNumber":37,"VerseNumber":51,"Text":"گوینده‌ای از آنان می‌گوید: البته من همنشینی داشتم"},{"SurahNumber":37,"VerseNumber":52,"Text":"که می‌گفت: آیا تو (به روز آخرت) از باور کنندگان هستی؟"},{"SurahNumber":37,"VerseNumber":53,"Text":"آیا چون بمیریم و به خاک و استخوان‌ها تبدیل شویم (دوباره زنده شده) سزا و جزا می‌بینیم؟"},{"SurahNumber":37,"VerseNumber":54,"Text":"گوید: آیا شما (جنتیان) می‌توانید (از حال او) اطلاع یابید؟"},{"SurahNumber":37,"VerseNumber":55,"Text":"پس خودش نگریست و او را در وسط دوزخ دید"},{"SurahNumber":37,"VerseNumber":56,"Text":"گفت: سوگند به الله نزدیک بود که مرا هلاک کنی"},{"SurahNumber":37,"VerseNumber":57,"Text":"و اگر نعمت پروردگارم نبود حتما من هم از احضار شدگان (در دوزخ) بودم"},{"SurahNumber":37,"VerseNumber":58,"Text":"(از شدت خوشی می‌گویند:) آیا ما دیگر نمی‌میریم؟"},{"SurahNumber":37,"VerseNumber":59,"Text":"مگر مرگ نخستینی که داشتیم و ما عذاب نخواهیم دید"},{"SurahNumber":37,"VerseNumber":60,"Text":"يقينا این کامیابی بزرگی است (که نصیب ما شده است)"},{"SurahNumber":37,"VerseNumber":61,"Text":"برای چنین (نعمتی) عمل کنندگان باید کار کنند"},{"SurahNumber":37,"VerseNumber":62,"Text":"آیا این (نعمت جنت) برای پذیرایی بهتر است یا درخت زقوم"},{"SurahNumber":37,"VerseNumber":63,"Text":"بدون شک ما آن را وسیلۀ شکنجه و رنج برای ظالمان قرار داده‌ایم"},{"SurahNumber":37,"VerseNumber":64,"Text":"آن درختی است که از قعر دوزخ می‌روید"},{"SurahNumber":37,"VerseNumber":65,"Text":"خوشه‌ها و شکوفه‌های آن گویا سرهای شیاطین است"},{"SurahNumber":37,"VerseNumber":66,"Text":"آنان از آن می‌خورند و شکم‌ها را از آن پر می‌کنند"},{"SurahNumber":37,"VerseNumber":67,"Text":"باز بر آن آب جوشان و آلوده را می‌نوشند"},{"SurahNumber":37,"VerseNumber":68,"Text":"باز برگشت‌شان به‌سوی دوزخ است"},{"SurahNumber":37,"VerseNumber":69,"Text":"بی‌گمان آنان پدرانشان را گمراه یافتند"},{"SurahNumber":37,"VerseNumber":70,"Text":"پس (با این حال) آنان در پی پدرانشان شتابان می‌روند"},{"SurahNumber":37,"VerseNumber":71,"Text":"البته پیش از آنان اکثر پیشینیان (نیز) گمراه شدند"},{"SurahNumber":37,"VerseNumber":72,"Text":"و همانا ما در میانشان بیم دهندگانی فرستاده بودیم"},{"SurahNumber":37,"VerseNumber":73,"Text":"پس بنگر که عاقبت بیم داده شدگان چطور شد؟"},{"SurahNumber":37,"VerseNumber":74,"Text":"به جز بندگان خالص شدۀ الله"},{"SurahNumber":37,"VerseNumber":75,"Text":"و البته نوح ما را به فریاد خواند و ما هم چه خوب پاسخ دهندگان هستیم"},{"SurahNumber":37,"VerseNumber":76,"Text":"و او و خانواده‌اش را از اندوه بزرگ نجات دادیم"},{"SurahNumber":37,"VerseNumber":77,"Text":"و تنها نسل او را باقی گذاشتیم"},{"SurahNumber":37,"VerseNumber":78,"Text":"و برای او در میان ملت‌های آینده یادگار و نام نیک به جا گذاشتیم"},{"SurahNumber":37,"VerseNumber":79,"Text":"و در میان جهانیان بر نوح سلام باد"},{"SurahNumber":37,"VerseNumber":80,"Text":"البته ما این چنین به نیکوکاران ثواب می‌دهیم"},{"SurahNumber":37,"VerseNumber":81,"Text":"به يقين او از بندگان با ایمان ما بود"},{"SurahNumber":37,"VerseNumber":82,"Text":"باز دیگران را غرق کردیم"},{"SurahNumber":37,"VerseNumber":83,"Text":"و يقينا ابراهیم از پیروان او بود"},{"SurahNumber":37,"VerseNumber":84,"Text":"وقتی که با دل سالم به پیشگاه پروردگارش آمد"},{"SurahNumber":37,"VerseNumber":85,"Text":"وقتی که به پدر و قوم خود گفت: چه چیزی را می‌پرستید؟"},{"SurahNumber":37,"VerseNumber":86,"Text":"آیا به دروغ معبودهای دیگری غیر از الله را می‌خواهید؟"},{"SurahNumber":37,"VerseNumber":87,"Text":"پس گمانتان در بارۀ پروردگار جهانیان چیست؟"},{"SurahNumber":37,"VerseNumber":88,"Text":"پس نگاه خاصی به ستارگان کرد"},{"SurahNumber":37,"VerseNumber":89,"Text":"پس گفت: من بیمارم"},{"SurahNumber":37,"VerseNumber":90,"Text":"پس مردم از او روی گردانده برگشتند"},{"SurahNumber":37,"VerseNumber":91,"Text":"پس شتابان و نهان به‌سوی معبودهایشان رفت و (مسخره کنان) گفت: آیا نمی‌خورید؟"},{"SurahNumber":37,"VerseNumber":92,"Text":"شما را چه شده است که حرف نمی‌زنید؟"},{"SurahNumber":37,"VerseNumber":93,"Text":"پس با دست راست بر آنها ضربۀ محکم وارد کرد"},{"SurahNumber":37,"VerseNumber":94,"Text":"پس مردم شتابان به‌سوی او روی آوردند"},{"SurahNumber":37,"VerseNumber":95,"Text":"(ابراهیم) گفت: آیا چیزهایی را می‌پرستید که خودتان می‌تراشید؟"},{"SurahNumber":37,"VerseNumber":96,"Text":"حال آنکه الله شما و آنچه را که انجام می‌دهید آفریده است"},{"SurahNumber":37,"VerseNumber":97,"Text":"گفتند: برای او چهار دیوار بزرگی (مانند کوره) بسازید و او را در آتش بیاندازید"},{"SurahNumber":37,"VerseNumber":98,"Text":"پس خواستند برای (نابودی) ابراهیم نیرنگ ورزند، ولی ما آنان را پست و مغلوب قرار دادیم"},{"SurahNumber":37,"VerseNumber":99,"Text":"و ابراهیم گفت: البته من به‌سوی پروردگارم می‌روم، او مرا راهنمایی خواهد کرد"},{"SurahNumber":37,"VerseNumber":100,"Text":"پروردگارم! به من (فرزندی) از صالحان عطا کن"},{"SurahNumber":37,"VerseNumber":101,"Text":"پس او را به پسری بردبار مژده دادیم"},{"SurahNumber":37,"VerseNumber":102,"Text":"وقتیکه (فرزندش) در کار و کوشش به سنی رسید که می‌توانست با او بایستد، (پدر) گفت: فرزندم! من در خواب دیده‌ام که من تو را ذبح می‌کنم، پس بنگر که چه می‌بینی و نظرت چیست؟ (فرزند) گفت: ای پدر! آنچه را مأمور شده‌ای انجام ده اگر الله بخواهد مرا از صابران خواهی یافت"},{"SurahNumber":37,"VerseNumber":103,"Text":"پس چون (پدر و پسر) هردو (به امر الله) گردن نهادند و (ابراهيم) فرزندش را به پیشانی بر زمین خواباند"},{"SurahNumber":37,"VerseNumber":104,"Text":"و او را ندا کردیم که ای ابراهیم"},{"SurahNumber":37,"VerseNumber":105,"Text":"حقا که خواب (خود) را راست گرداندی البته ما این چنین نیکوکاران را پاداش می‌دهیم"},{"SurahNumber":37,"VerseNumber":106,"Text":"بی‌گمان این یک آزمون آشکار بود"},{"SurahNumber":37,"VerseNumber":107,"Text":"و ما قربانی بزرگ و ارزشمندی را فدای او کردیم"},{"SurahNumber":37,"VerseNumber":108,"Text":"و برای او در ملت‌های آینده نام نیک باقی گذاشتیم"},{"SurahNumber":37,"VerseNumber":109,"Text":"درود و سلام بر ابراهیم"},{"SurahNumber":37,"VerseNumber":110,"Text":"ما این چنین نیکوکاران را ثواب می‌دهیم"},{"SurahNumber":37,"VerseNumber":111,"Text":"چون او از بندگان با ایمان ما بود"},{"SurahNumber":37,"VerseNumber":112,"Text":"و او را به (تولد) اسحاق که پیغمبر و از جملۀ شایستگان بود، مژده دادیم"},{"SurahNumber":37,"VerseNumber":113,"Text":"و بر او و اسحاق خیر و برکت عطا کردیم. و از نسل آن دو (بعضی) نیکو کار و (بعضی) آشکارا بر خود ظالم بودند"},{"SurahNumber":37,"VerseNumber":114,"Text":"و البته بر موسی و هارون منت نهادیم"},{"SurahNumber":37,"VerseNumber":115,"Text":"و هردوی آنان و قومشان را از مصیبت بزرگ نجات دادیم"},{"SurahNumber":37,"VerseNumber":116,"Text":"و آنان را مدد کردیم، پس ایشان بودند که غالب شدند"},{"SurahNumber":37,"VerseNumber":117,"Text":"و به آن دو کتاب واضح و روشنگر دادیم"},{"SurahNumber":37,"VerseNumber":118,"Text":"و آن دو را به راه راست هدایت کردیم"},{"SurahNumber":37,"VerseNumber":119,"Text":"برای آن دو در ملت‌های آینده نام نیک باقی گذاشتیم"},{"SurahNumber":37,"VerseNumber":120,"Text":"سلام بر موسی و هارون"},{"SurahNumber":37,"VerseNumber":121,"Text":"ما این چنین نیکوکاران را ثواب می‌دهیم"},{"SurahNumber":37,"VerseNumber":122,"Text":"چون آن دو از بندگان مؤمن ما بودند"},{"SurahNumber":37,"VerseNumber":123,"Text":"و البته الياس (هم) از پیغمبران بود"},{"SurahNumber":37,"VerseNumber":124,"Text":"وقتی که به قومش گفت: آیا (از الله) نمی‌ترسید؟"},{"SurahNumber":37,"VerseNumber":125,"Text":"آیا بت بعل را به دعا می‌خوانید و بهترینِ آفرینندگان را می‌گذارید؟"},{"SurahNumber":37,"VerseNumber":126,"Text":"الله را، که پروردگار شما و پروردگار پدران پیشین شماست"},{"SurahNumber":37,"VerseNumber":127,"Text":"پس او را تکذیب کردند. پس بدون شک آنان (در دوزخ) احضار خواهند شد"},{"SurahNumber":37,"VerseNumber":128,"Text":"مگر بندگان مخلص الله"},{"SurahNumber":37,"VerseNumber":129,"Text":"و برای او در ملت‌های آینده نام نیک باقی گذاشتیم"},{"SurahNumber":37,"VerseNumber":130,"Text":"سلام بر الياس"},{"SurahNumber":37,"VerseNumber":131,"Text":"ما این چنین نیکوکاران را ثواب می‌دهیم"},{"SurahNumber":37,"VerseNumber":132,"Text":"چون او از بندگان مؤمن ما بود"},{"SurahNumber":37,"VerseNumber":133,"Text":"و يقينا لوط از پیغمبران بود"},{"SurahNumber":37,"VerseNumber":134,"Text":"(یادآور شو) وقتی را که او و خانواده‌اش، همگی را نجات دادیم"},{"SurahNumber":37,"VerseNumber":135,"Text":"به جز پیرزنی که از باقی ماندگان بود"},{"SurahNumber":37,"VerseNumber":136,"Text":"باز دیگران را هلاک کردیم"},{"SurahNumber":37,"VerseNumber":137,"Text":"و البته شما صبحگاهان بر سرزمین ایشان عبور می‌کنید"},{"SurahNumber":37,"VerseNumber":138,"Text":"و نیز گاهی در شب عبور می‌کنید، آیا نمی‌فهمید؟"},{"SurahNumber":37,"VerseNumber":139,"Text":"و البته يونس از پیغمبران بود"},{"SurahNumber":37,"VerseNumber":140,"Text":"وقتی که به‌سوی کشتی پر از مردم پناه برد"},{"SurahNumber":37,"VerseNumber":141,"Text":"پس در قرعه کشی شرکت کرد و از بازندگان شد"},{"SurahNumber":37,"VerseNumber":142,"Text":"پس ماهی او را بلعید، در حالیکه خود را سرزنش می‌کرد"},{"SurahNumber":37,"VerseNumber":143,"Text":"پس اگر او از تسبیح گویان نبود"},{"SurahNumber":37,"VerseNumber":144,"Text":"به يقين در شکمش تا روزی که (مردم) برانگیخته می‌شوند باقی می‌ماند"},{"SurahNumber":37,"VerseNumber":145,"Text":"پس در حالیکه خسته و بیمار بود او را به سرزمین خشک (و خالی از گیاه) انداختیم"},{"SurahNumber":37,"VerseNumber":146,"Text":"و بر او درختی از (نوع) کدو رویانیدیم"},{"SurahNumber":37,"VerseNumber":147,"Text":"و او را به‌سوی یکصد هزار نفر یا بیشتر فرستادیم"},{"SurahNumber":37,"VerseNumber":148,"Text":"پس ایمان آوردند پس آنان را تا مدتی معین بهره مند ساختیم"},{"SurahNumber":37,"VerseNumber":149,"Text":"پس از آنان بپرس که آیا دختران برای پروردگارت و پسران برای آنان است؟"},{"SurahNumber":37,"VerseNumber":150,"Text":"یا ما فرشتگان را اناث آفریدیم و آنان حاضر بودند؟"},{"SurahNumber":37,"VerseNumber":151,"Text":"آگاه باشید! آنان از روی دروغ و تهمت (چنین( می‌گویند)"},{"SurahNumber":37,"VerseNumber":152,"Text":"الله فرزند زاده است! و البته ایشان دروغگویند"},{"SurahNumber":37,"VerseNumber":153,"Text":"آیا الله دختران را بر پسران ترجیح داده است؟"},{"SurahNumber":37,"VerseNumber":154,"Text":"شما را چه شده است، چگونه حکم و فیصله می‌کنید؟"},{"SurahNumber":37,"VerseNumber":155,"Text":"آیا عبرت نمی‌گیرید؟"},{"SurahNumber":37,"VerseNumber":156,"Text":"آیا برای شما دلیل آشکار است؟"},{"SurahNumber":37,"VerseNumber":157,"Text":"اگر راست می‌گویید کتاب (سند) تان را بیاورید"},{"SurahNumber":37,"VerseNumber":158,"Text":"و (کافران) بين الله و جنیان نسبتی قایل شدند، حال آنکه جنيان می‌دانند که (برای محاسبه) احضار خواهند شد"},{"SurahNumber":37,"VerseNumber":159,"Text":"الله از آنچه (او را به آن) توصیف می‌کنند پاک و منزه است"},{"SurahNumber":37,"VerseNumber":160,"Text":"به جز بندگان مخلص الله (که او را به شایستگی توصیف می‌کنند)"},{"SurahNumber":37,"VerseNumber":161,"Text":"پس شما و آنچه می‌پرستید"},{"SurahNumber":37,"VerseNumber":162,"Text":"هرگز نمی‌توانید کسی را با فتنه و فساد از راه الله منحرف سازید"},{"SurahNumber":37,"VerseNumber":163,"Text":"به جز کسی که (خودش) مایل باشد که وارد دوزخ گردد"},{"SurahNumber":37,"VerseNumber":164,"Text":"(فرشتگان گویند) و کسی از ما نیست مگر آنکه جایگاه مشخصی دارد"},{"SurahNumber":37,"VerseNumber":165,"Text":"و البته ما (برای عبادت الله) به صف ایستادگانیم"},{"SurahNumber":37,"VerseNumber":166,"Text":"و البته این مائیم که تسبیح گویانیم"},{"SurahNumber":37,"VerseNumber":167,"Text":"و هرچند مشرکان می‌گفتند"},{"SurahNumber":37,"VerseNumber":168,"Text":"اگر پندی از پیشینیان در نزد ما بود"},{"SurahNumber":37,"VerseNumber":169,"Text":"به يقين ما هم از بندگان مخلص الله می‌شدیم"},{"SurahNumber":37,"VerseNumber":170,"Text":"پس به آن کفر ورزیدند و به زودی (نتیجۀ کفر خود را) خواهند دانست"},{"SurahNumber":37,"VerseNumber":171,"Text":"و البته وعدۀ نصرت ما دربارۀ بندگان فرستادۀ ما قبلا ثبت و صادر شده است"},{"SurahNumber":37,"VerseNumber":172,"Text":"البته ایشانند که مدد شدگانند"},{"SurahNumber":37,"VerseNumber":173,"Text":"و يقينا لشکر ماست که پیروزمندانند"},{"SurahNumber":37,"VerseNumber":174,"Text":"پس از آنان تا مدتی روی بگردان"},{"SurahNumber":37,"VerseNumber":175,"Text":"و (عناد و سرکشی) آنان را بنگر، پس به زودی خودشان هم خواهند دید"},{"SurahNumber":37,"VerseNumber":176,"Text":"پس آیا به (آمدن) عذاب ما عجله دارند؟"},{"SurahNumber":37,"VerseNumber":177,"Text":"پس چون (عذاب ما) به ساحت آنان نازل شود، پس بيم داده شدگان چه بامداد بدی خواهند داشت"},{"SurahNumber":37,"VerseNumber":178,"Text":"پس از آنان تا مدتی روی بگردان"},{"SurahNumber":37,"VerseNumber":179,"Text":"و بنگر و آنان خودشان هم به زودی خواهند دید"},{"SurahNumber":37,"VerseNumber":180,"Text":"پاک و منزه است پروردگارت، پروردگار صاحب عزت، از توصیف‌هایی که کافران (در بارۀ او) می‌کنند"},{"SurahNumber":37,"VerseNumber":181,"Text":"و سلام بر همۀ فرستادگان (الله)"},{"SurahNumber":37,"VerseNumber":182,"Text":"و همه ستایش‌ها سزاوار ذاتی است که پروردگار جهانیان است"},{"SurahNumber":38,"VerseNumber":1,"Text":"ص. (مفهوم این حرف به الله معلوم است) قسم به قرآن والا و پند آموز"},{"SurahNumber":38,"VerseNumber":2,"Text":"بلکه کافران در سرکشی سخت و مخالفت شدید قرار دارند"},{"SurahNumber":38,"VerseNumber":3,"Text":"چه بسیار اقوام پیش از آنان را نابود کردیم که فریاد نمودند، ليكن فرصت (فرصت) نجات نبود"},{"SurahNumber":38,"VerseNumber":4,"Text":"و تعجب کردند از اینکه بیم دهنده‌ای از خودشان به سویشان آمده است. و کافران گفتند: این جادوگر دروغگو است"},{"SurahNumber":38,"VerseNumber":5,"Text":"آیا معبودان (متعدد) را معبود واحد ساخته است؟ البته که این چیز بسیار عجیب است"},{"SurahNumber":38,"VerseNumber":6,"Text":"و رؤسای‌شان (از مجلس پیغمبر) برآمدند (و به دیگران نیز گفتند:) بروید و بر (پرستش) معبودان خود صبر کنید، بی‌گمان این (مقاومت) همان چیزی است که (از شما) خواسته می‌شود"},{"SurahNumber":38,"VerseNumber":7,"Text":"و ما این مطلب را در آیین اخیر (دین قریش یا دین نصرانیت) نشنیده‌ایم، این آیین جز آیین دروغ و ساختگی نیست"},{"SurahNumber":38,"VerseNumber":8,"Text":"آیا از بین همۀ ما این قرآن بر او نازل شده است؟ بلکه آنان از قرآن من در شک‌اند، بلکه هنوز عذاب مرا نچشیده‌اند"},{"SurahNumber":38,"VerseNumber":9,"Text":"آیا نزد آنها خزانه‌های رحمت پروردگار غالب بخشاینده‌ات هست"},{"SurahNumber":38,"VerseNumber":10,"Text":"آیا پادشاهی آسمان‌ها و زمین و چیزهایی که در میان آن دو است از ایشان است؟ پس اگر چنین است با وسایل و اسباب بالا روند"},{"SurahNumber":38,"VerseNumber":11,"Text":"آنانکه اینجا هستند، لشكر ناچیزی از گروه‌های شکست خورده هستند"},{"SurahNumber":38,"VerseNumber":12,"Text":"پیش از آنان قوم نوح و عاد و فرعون صاحب لشکر و قدرت (پیغمبران ما را) تکذیب کردند"},{"SurahNumber":38,"VerseNumber":13,"Text":"و قوم ثمود و قوم لوط و اصحاب ایکه، آنان نیز احزابی بودند (که پیغمبران را تکذیب کردند)"},{"SurahNumber":38,"VerseNumber":14,"Text":"هریک از این گروه‌ها پیغمبران را تکذیب کردند، پس عذاب الهی (در مورد آنان) تحقق یافت"},{"SurahNumber":38,"VerseNumber":15,"Text":"این کافران جز یک صدای مرگبار را انتظار نمی‌کشند که (پس از آن) هیچ مهلت و بازگشتی برای آن نیست"},{"SurahNumber":38,"VerseNumber":16,"Text":"و گفتند: (با تمسخر و غرور) ای پروردگار ما! سهم ما را از (عذاب) پیش از روز حساب به ما بده"},{"SurahNumber":38,"VerseNumber":17,"Text":"لذا (ای پیغمبر) بر آنچه می‌گویند صبر کن و بندۀ ما داود را یاد کن که صاحب قدرت بود، واقعا او (به سوی ما) بسیار رجوع کننده بود"},{"SurahNumber":38,"VerseNumber":18,"Text":"البته ما کوه‌ها را مسخر کردیم تا شام و صبح همرای او تسبیح گویند"},{"SurahNumber":38,"VerseNumber":19,"Text":"و پرندگان را نیز مسخر نمودیم در حالیکه با او جمع شده بودند، همگی فرمانبردار او بودند"},{"SurahNumber":38,"VerseNumber":20,"Text":"و فرمانروایی و سلطنت او را استوار و محکم ساختیم و به او حکمت و قدرت قضاوت عادلانه دادیم"},{"SurahNumber":38,"VerseNumber":21,"Text":"و آیا ماجرای دادخواهان به تو رسیده است، وقتی که بر دیوار عبادتگاه (داود) بالا شدند (و بر او فرود آمدند)"},{"SurahNumber":38,"VerseNumber":22,"Text":"چون بر داود (ناگهانی) وارد شدند پس او از آنان ترسید، گفتند: مترس! ما دو مدعی هستیم که یکی از ما بر دیگری ظلم کرده است، پس در میان ما به حق و عدل فيصله و داوری کن، و ظلم روا مدار و ما را به راه راست راهنمایی فرما"},{"SurahNumber":38,"VerseNumber":23,"Text":"يقينا که این برادر من است و او نود و نه میش دارد و من تنها یک میش دارم و (وی به من) می‌گوید: آن را به من واگذار، و او در گفتگو بر من غلبه نموده است"},{"SurahNumber":38,"VerseNumber":24,"Text":"(داود) گفت: بی‌شک او با درخواست (اینکه) میشت (را به او بدهی تا آن را) با میش‌های خود اضافه کند به تو ظلم کرده است. و حقا که بسیاری از شریکان به همدیگر ظلم می‌کنند، مگر آنانی که ایمان آورده و کارهای نیک انجام داده‌اند ولی چنین کسانی بسیار اندک و کم هستند. پس داود دانست که ما او را آزموده‌ایم، بنابراین، از پروردگار خویش آمرزش خواست و به سجده افتاد و توبه و انابه کرد"},{"SurahNumber":38,"VerseNumber":25,"Text":"پس ما این (قضاوت عجولانه) را بر او بخشیدیم و البته برای او در نزد ما مقام قربت و عاقبت نیک است"},{"SurahNumber":38,"VerseNumber":26,"Text":"ای داود! ما تو را در زمین خلیفه ساخته‌ایم، پس به حق در میان مردم حکم کن، و از هوای نفس پیروی مکن که تو را از راه الله منحرف می‌سازد، بی‌گمان آنان که از راه الله منحرف می‌شوند، برای‌شان عذاب سخت است به خاطر آنکه روز حساب را فراموش کردند"},{"SurahNumber":38,"VerseNumber":27,"Text":"و ما آسمان‌ها و زمین و آنچه را که بین آن دو است بیهوده نه آفریدیم. این گمان کافران است، پس وای به حال کافران از آتش (دوزخ)"},{"SurahNumber":38,"VerseNumber":28,"Text":"آیا کسانی را که ایمان آورده و کارهای نیک انجام داده‌اند، مانند فساد گران در زمین قرار می‌دهیم؟ یا پرهیزگاران را مانند بدکاران قرار میدهیم؟"},{"SurahNumber":38,"VerseNumber":29,"Text":"(این) کتابی مبارکی است که آن را به‌سوی تو فرو فرستاده‌ایم تا در آیات آن تدبر کنند و خردمندان عبرت گیرند"},{"SurahNumber":38,"VerseNumber":30,"Text":"و به داود سلیمان را عطا کردیم، او بهترین بنده‌ای بود، چون بسیار به دربار ما روی می‌آورد"},{"SurahNumber":38,"VerseNumber":31,"Text":"وقتی که عصرگاه اسپهای چابک (و تندرو) به او عرضه شد"},{"SurahNumber":38,"VerseNumber":32,"Text":"پس گفت: واقعا من این اسپان را به خاطر پروردگارم (و جهاد در راه او) دوست داشتم (و نگاه او به دیدن آنها ادامه داشت) تا آنکه اسپان از دیده‌های او پنهان شدند"},{"SurahNumber":38,"VerseNumber":33,"Text":"(پس دستور داد که) آن (اسپها) را نزد من باز گردانید (تا بار دیگر به آنها نگاه کنم)، پس شروع به دست کشیدن بر ساق‌ها و گردنهای آنها کرد"},{"SurahNumber":38,"VerseNumber":34,"Text":"و البته ما سلیمان را آزمودیم و بر تخت او جسدی افگندیم، باز به سوى (الله) روی آورد و توبه کرد"},{"SurahNumber":38,"VerseNumber":35,"Text":"گفت: ای پروردگارم! مرا بیامرز، و به من پادشاهی عطا کن که بعد از من سزاوار هیچ کس نباشد، چون تو بسیار بخشنده ای"},{"SurahNumber":38,"VerseNumber":36,"Text":"پس باد را برایش مسخر کردیم که به فرمان او هرجا که می‌خواست به آرامی سیر می‌کرد"},{"SurahNumber":38,"VerseNumber":37,"Text":"و شیطان‌ها را (برای او مسخر کردیم) هر معمار و غوطه خور از آنها را"},{"SurahNumber":38,"VerseNumber":38,"Text":"و گروه دیگری از شیاطین را (هم با دست و پاهای) به هم بسته در زنجیرها (مسخر او کردیم)"},{"SurahNumber":38,"VerseNumber":39,"Text":"(و به سلیمان گفتیم:) این بخشش بی‌حساب ماست، پس به هر کس می‌خواهی ببخش یا نگاه دار"},{"SurahNumber":38,"VerseNumber":40,"Text":"و البته او در نزد ما مقامی ارجمند و سرانجامی نیک دارد"},{"SurahNumber":38,"VerseNumber":41,"Text":"و بندۀ ما ایوب را یاد کن وقتی که پروردگارش را فریاد کرد که همانا شیطان به من رنج و عذاب رسانده است"},{"SurahNumber":38,"VerseNumber":42,"Text":"(گفتیم) پای خود را به زمین بزن (تا از زیر پایت چشمه‌ای جاری شود)؛ این (چشمه)، جای شستشو، (و دارای آب) سرد و نوشیدنی است"},{"SurahNumber":38,"VerseNumber":43,"Text":"و ما از رحمت خویش خانواده‌اش را به او بخشیدیم و مانند آنها را به ایشان افزودیم تا پندی برای خردمندان باشد"},{"SurahNumber":38,"VerseNumber":44,"Text":"و (دستور دادیم) که دسته‌ای از شاخه‌های باریک را بگیر و (او را) با آن بزن (تا بدن همسرت آزرده نشود) و سوگند خود را مشكن، ما ایوب را صابر یافتیم، چه بندۀ خوبی بود بی‌گمان او بسیار توبه‌کار بود"},{"SurahNumber":38,"VerseNumber":45,"Text":"و بندگان ما ابراهیم و اسحاق و یعقوب را یاد کن که دارای قوت و بصیرت بودند"},{"SurahNumber":38,"VerseNumber":46,"Text":"البته ما آنان را با خلوصی خاصی که یاد آور سرای آخرت بود خالص کردیم"},{"SurahNumber":38,"VerseNumber":47,"Text":"و البته آنها نزد ما از برگزیدگان نیک بودند"},{"SurahNumber":38,"VerseNumber":48,"Text":"و اسماعیل و يسع و ذالکفل را یاد کن و همگی آنان از نیکان بودند"},{"SurahNumber":38,"VerseNumber":49,"Text":"این یادی (از ایشان در دنیا) است و البته برای پرهیزگاران سرانجام نیک (در آخرت) خواهد بود"},{"SurahNumber":38,"VerseNumber":50,"Text":"باغ‌های جاودان (در بهشت) در حالیکه درهایش به روی آنان گشوده است"},{"SurahNumber":38,"VerseNumber":51,"Text":"در آنجا (بر تخت‌ها) تکیه می‌زنند و میوه‌های فراوان و نوشیدنی‌های زیادی را می‌طلبند"},{"SurahNumber":38,"VerseNumber":52,"Text":"و نزد آنان زنانی هستند که تنها به شوهرانشان چشم می‌دوزند و همگی هم سن و سال هستند"},{"SurahNumber":38,"VerseNumber":53,"Text":"این همان ثوابی است که برای روز حساب به شما وعده داده می‌شد"},{"SurahNumber":38,"VerseNumber":54,"Text":"البته این عطا و روزی ماست که برای آن پایانی نیست"},{"SurahNumber":38,"VerseNumber":55,"Text":"این (پاداش پرهیزگاران است) و البته برای سرکشان سرانجام بدی است"},{"SurahNumber":38,"VerseNumber":56,"Text":"دوزخی که در آن وارد می‌شوند و (دوزخ) چه بد آرامگاهی است"},{"SurahNumber":38,"VerseNumber":57,"Text":"این آب داغ و زردآب دوزخیان است که آن را باید بچشند"},{"SurahNumber":38,"VerseNumber":58,"Text":"و عذاب‌های دیگری از همان نوع برای آنان است"},{"SurahNumber":38,"VerseNumber":59,"Text":"(به سران کفر گویند:) این گروهی (از پیروان شما)‌اند که همرای شما وارد (دوزخ) می‌شوند، خوش آمدید برای آنان نیست؛ چون آنان وارد دوزخ شدند"},{"SurahNumber":38,"VerseNumber":60,"Text":"(پیروان) گویند: بلکه شما را خوش آمدید مباد چون شما عذاب را بر ما پیش کردید، پس بد جای قرار است دوزخ"},{"SurahNumber":38,"VerseNumber":61,"Text":"و گویند: ای پروردگار ما! هر کس ما را دچار این سرنوشت ساخته است، پس عذاب او را در آتش دو چند گردان"},{"SurahNumber":38,"VerseNumber":62,"Text":"و (دوزخیان) گویند: ما را چه شده است کسانی را نمی‌بینیم که آنان را از اشرار می‌شمردیم؟"},{"SurahNumber":38,"VerseNumber":63,"Text":"آیا آنان را به مسخره می‌گرفتیم (و امروز اهل بهشت اند)؟ و یا این که چشمان ما ایشان را دیده نمی‌توانند"},{"SurahNumber":38,"VerseNumber":64,"Text":"البته این مجادلۀ دوزخیان حق و واقع شدنی است"},{"SurahNumber":38,"VerseNumber":65,"Text":"بگو: من تنها بیم دهنده هستم و بس، و هیچ معبود به حقی جز الله واحد و مقتدر وجود ندارد"},{"SurahNumber":38,"VerseNumber":66,"Text":"(ذاتی که) پروردگار آسمان‌ها و زمین و آنچه میان آن دو است. (ذات) غالب آمرزگار"},{"SurahNumber":38,"VerseNumber":67,"Text":"بگو: آن خبر بزرگ است"},{"SurahNumber":38,"VerseNumber":68,"Text":"که شما از آن روی می‌گردانید"},{"SurahNumber":38,"VerseNumber":69,"Text":"من از عالم بالا وقتی که با همدیگر گفتگو می‌کنند خبری ندارم"},{"SurahNumber":38,"VerseNumber":70,"Text":"(چون) به من وحی نمی‌شود مگر به آن خاطر که بیم دهندۀ آشکار هستم"},{"SurahNumber":38,"VerseNumber":71,"Text":"یادآور شو وقتی که پروردگارت به فرشتگان گفت: همانا من آفرینندۀ بشری از گل هستم"},{"SurahNumber":38,"VerseNumber":72,"Text":"پس چون آن را سر و سامان داده و برابر کردم، و از روح (خلق کرده) خود در او دمیدم، پس (همه) سجده کنان به او بیفتید"},{"SurahNumber":38,"VerseNumber":73,"Text":"پس همۀ فرشتگان جملگی (به آدم) سجده کردند"},{"SurahNumber":38,"VerseNumber":74,"Text":"به جز ابلیس که تكبر ورزید و از کافران شد"},{"SurahNumber":38,"VerseNumber":75,"Text":"(الله) فرمود: ای ابلیس! چه چیزی تو را بازداشت از اینکه برای آنچه با دو دست خود آفریده‌ام سجده کنی؟ تكبر ورزیدی یا از بلندمرتبه‌گان هستی؟"},{"SurahNumber":38,"VerseNumber":76,"Text":"(ابلیس) گفت: من از او بهتر هستم، مرا از آتش آفریده‌ای و او را از گل آفریده‌ای"},{"SurahNumber":38,"VerseNumber":77,"Text":"(الله) فرمود: از آن بیرون شو چون که تو رانده شده ای"},{"SurahNumber":38,"VerseNumber":78,"Text":"و البته تا روز جزا نفرین من بر تو خواهد بود"},{"SurahNumber":38,"VerseNumber":79,"Text":"(ابلیس) گفت: پروردگارم! تا روزی که بندگان برانگیخته می‌شوند مرا مهلت بده"},{"SurahNumber":38,"VerseNumber":80,"Text":"(الله) فرمود: همانا تو از مهلت داده شد گانی"},{"SurahNumber":38,"VerseNumber":81,"Text":"تا روز و وقت معین (قیامت)"},{"SurahNumber":38,"VerseNumber":82,"Text":"(ابلیس) گفت: پس به عزت و عظمت تو قسم که همگی آنان را گمراه می‌کنم"},{"SurahNumber":38,"VerseNumber":83,"Text":"مگر آن بندگان مخلص تو را (گمراه ساخته نمی‌توانم)"},{"SurahNumber":38,"VerseNumber":84,"Text":"(الله) فرمود: پس (این) حق است و حق را می‌گویم"},{"SurahNumber":38,"VerseNumber":85,"Text":"که حتما دوزخ را هم از تو و هم از کسانی که از تو پیروی کنند پر خواهم کرد"},{"SurahNumber":38,"VerseNumber":86,"Text":"بگو: من در مقابل (تبلیغ) قرآن هیچ مزدی از شما نمی‌طلبم، و از تكلف کنندگان نیستم (زیرا سخنانم روشن است و چیزی را بر شما تحمیل نمی‌کنم)"},{"SurahNumber":38,"VerseNumber":87,"Text":"این (قرآن) جز پندی برای جهانیان نیست"},{"SurahNumber":38,"VerseNumber":88,"Text":"و حتما خبر (حق بودن) آن را بعد از مدتی خواهید دانست"},{"SurahNumber":39,"VerseNumber":1,"Text":"فرود آوردن این کتاب از طرف الله غالب باحکمت است"},{"SurahNumber":39,"VerseNumber":2,"Text":"البته ما کتاب را به حق بر تو نازل کردیم، پس الله را در حالیکه دین خود را برای او خالص گردانده ای، عبادت کن"},{"SurahNumber":39,"VerseNumber":3,"Text":"بدان که دین خالص مخصوص الله است و کسانی که به جای او دوستانی گرفته‌اند (می گویند:) ما آنان را عبادت نمی‌کنیم مگر برای آنکه ما را به الله نزدیک کنند. البته الله میان آنها دربارۀ چیزی که در آن اختلاف می‌ورزند، فيصله خواهد کرد، یقینا الله دروغگوی ناشکر را هدایت نمی‌کند"},{"SurahNumber":39,"VerseNumber":4,"Text":"اگر الله می‌خواست (برای خود) فرزندی بگیرد، حتما از آنچه که می‌آفریند، چیزی را که می‌خواست، اختیار می‌کرد. او پاک و منزه است (از این که فرزندی داشته باشد) و اوست الله که واحد قهر کننده است"},{"SurahNumber":39,"VerseNumber":5,"Text":"او آسمان‌ها و زمین را به حق آفریده است، شب را بر روز و روز را بر شب می‌پیچد و آفتاب و ماه را مسخر کرده است و هر یک تا مدتی معین در حرکتند. بدان که اوست غالب آمرزگار"},{"SurahNumber":39,"VerseNumber":6,"Text":"شما را از یک نفس آفرید، باز همسرش را از همان نفس آفرید و (از خزانۀ قدرت خود) از چهارپایان هشت نوع برای شما آفرید. او شما را در شکم‌های مادرانتان در میان تاریکی‌های سه گانه آفرینشی پس از آفرینش دیگر می‌آفریند. این است الله پروردگار شما، پادشاهی برای اوست، معبود به حقی به جز او نیست. پس چگونه برگردانیده می‌شوید؟"},{"SurahNumber":39,"VerseNumber":7,"Text":"اگر کفر ورزید (بدانید که) الله از شما بی‌نیاز است، لیکن کفر را برای بندگان خود نمی‌پسندد. و اگر شکر بگزارید آن را برایتان می‌پسندد. و هیچ کس بار گناه دیگری را بر نمی‌دارد، باز بازگشت همه شما به‌سوی پروردگارتان است، پس شما را به آنچه می‌کردید خبر می‌دهد. چون او به راز دلها داناست"},{"SurahNumber":39,"VerseNumber":8,"Text":"و چون به انسان آسیبی برسد، پروردگارش را می‌خواند در حالیکه با توبه روی به درگاه او آورده است، باز چون نعمتی از سوی خود به او ببخشد آن (مصیبتی) را که به خاطر رفع آن به درگاه او دعا می‌کرد، فراموش می‌کند و برای الله شریکانی قرار می‌دهد تا (خود و دیگران را) از راه او گمراه سازد. بگو: مدتی اندک از کفر خود برخوردار شو، البته تو از دوزخیان هستی"},{"SurahNumber":39,"VerseNumber":9,"Text":"آیا (مشرکی که اوصافش را بیان کردیم بهتر است یا) کسی که در اوقات شب سجده کنان و ایستاده به عبادت مشغول است در حالیکه از آخرت می‌ترسد و به رحمت پروردگارش امید دارد؟ بگو: آیا آنان که می‌دانند و آنان که نمی‌دانند برابرند؟. تنها صاحبان عقل و خرد پند می‌گیرند"},{"SurahNumber":39,"VerseNumber":10,"Text":"(ای پیغمبر!) بگو: ای بندگان مؤمن من! از پروردگارتان بترسید، برای کسانی که نیکی کرده‌اند در این دنیا نیکی است، و زمین الله فراخ است، البته به صابران پاداششان به طور کامل و بی‌حساب داده می‌شود"},{"SurahNumber":39,"VerseNumber":11,"Text":"بگو: به من حكم شده که الله را بپرستم، در حالیکه دین را برای او خالص گردانم"},{"SurahNumber":39,"VerseNumber":12,"Text":"و (نیز) به من حكم شده که اولین (کس از) مسلمانان باشم"},{"SurahNumber":39,"VerseNumber":13,"Text":"بگو: البته من اگر از پروردگارم نافرمانی کنم از عذاب روز بزرگ می‌ترسم"},{"SurahNumber":39,"VerseNumber":14,"Text":"بگو: من تنها الله را می‌پرستم در حالیکه دینم را برای او خالص کرده ام"},{"SurahNumber":39,"VerseNumber":15,"Text":"پس (شما مشرکان) هر چه را که می‌خواهید به جای او پرستش کنید. بگو: زیانکاران حقیقی کسانی هستند که خود و خانوادۀ خود را در روز قيامت خساره مند سازند. آگاه باش، این است همان زیان آشکار"},{"SurahNumber":39,"VerseNumber":16,"Text":"از بالای سرشان سایبان‌هایی از آتش و از جانب زیر‌شان نیز سایبان‌هایی از آتش است، این چیزی است که الله به وسیلۀ آن بندگانش را می‌ترساند. پس ای بندگانم! از من بترسید"},{"SurahNumber":39,"VerseNumber":17,"Text":"و کسانی که از عبادت طاغوت اجتناب ورزیدند و به‌سوی الله روی آوردند برای‌شان مژده است. پس بندگانم را مژده ده"},{"SurahNumber":39,"VerseNumber":18,"Text":"آنانی که سخن را (به دقت) می‌شنوند باز بهترین آن را پیروی می‌کنند، ایشانند که الله هدایتشان کرده و ایشانند همان خردمندان"},{"SurahNumber":39,"VerseNumber":19,"Text":"آیا کسی که حکم عذاب بر او حتمی شده است (امید نجات دارد؟) پس آیا تو می‌توانی کسی را که در آتش است نجات دهی؟"},{"SurahNumber":39,"VerseNumber":20,"Text":"اما آنان که از پروردگار‌شان ترسیدند، برای آنها قصرهای است که بالای یکدیگر ساخته شده‌اند و در زیر آن نهرها روان است، (این) وعدۀ الله است و الله وعده‌اش را خلاف نمی‌کند"},{"SurahNumber":39,"VerseNumber":21,"Text":"آیا ندیدی که الله از آسمان آب فرود می‌آورد، پس آن را به صورت چشمه‌ها در زمین راه داد، باز به وسیلۀ آن انواع سبزه زارها و کشتزارها را با رنگ‌های گوناگون می‌رویاند، باز خشک می‌شود و آن را زرد رنگ می‌بینی، باز آنها را کاه و خاشاک می‌گرداند. البته در این امر برای خردمندان پند و عبرت است"},{"SurahNumber":39,"VerseNumber":22,"Text":"آیا کسی که الله سینه‌اش را برای (پذیرش) اسلام گشوده است و او از سوی پروردگارش از نوری برخوردار است (چون سنگدلان است؟) پس وای بر کسانی که از شدت سنگدلی، الله را یاد نمی‌کنند! ایشان در گمراهی آشکارند"},{"SurahNumber":39,"VerseNumber":23,"Text":"الله بهترین سخن را نازل کرده است، کتابی که آیات آن متشابه (و مشابه به همدیگر) است. (از شنیدن آن) پوست‌های آنانکه از پروردگارشان می‌ترسند به لرزه می‌افتد، باز پوست‌ها و دل‌هایشان با یاد الله نرم می‌شود. این هدایت الله است. و الله هرکس را بخواهد به آن هدایت می‌کند و هر کس را که الله گمراه سازد برای او هیچ راهنما و هدایتگری نیست"},{"SurahNumber":39,"VerseNumber":24,"Text":"آیا کسی که (با ایمان و عمل نیک) روی خود را از عذاب بد روز قیامت دور نگه می‌دارد (مانند کسی است که از عذاب آن روز غافل است؟) و (در آن روز) به ظالمان گفته می‌شود: بچشید (سزای) آنچه را که کسب کردید"},{"SurahNumber":39,"VerseNumber":25,"Text":"آنان که پیش از ایشان بودند (نیز پیغمبران را) تکذیب کردند، پس (در نتیجه) عذاب از جایی که نمی‌دانستند به سراغ‌شان آمد"},{"SurahNumber":39,"VerseNumber":26,"Text":"پس الله خواری و رسوایی را در زندگانی دنیا به آنان چشانید و يقينا عذاب آخرت بزرگ‌تر است، اگر می‌دانستند"},{"SurahNumber":39,"VerseNumber":27,"Text":"و البته ما در این قرآن برای مردم از هر مثلی آورده‌ایم، تا آنان پند گیرند"},{"SurahNumber":39,"VerseNumber":28,"Text":"قرآن عربی، بدون هیچ کجی است، تا آنان (به وسیلۀ آن) پرهیزگار شوند"},{"SurahNumber":39,"VerseNumber":29,"Text":"الله (برای توحید و شرک) مثالی بیان کرده است مردی را که بردۀ شریکان متعدد است که دربارۀ (مالكيت) او ناسازند و مردی را که مطیع یک شخص است، آیا این دو برابر‌اند؟ حمد و ستایش مخصوص الله است، بلکه بیشتر آنان نمی‌دانند"},{"SurahNumber":39,"VerseNumber":30,"Text":"(ای پیغمبر) بدون شک تو خواهی مرد و آنان (نیز) مُردنی هستند"},{"SurahNumber":39,"VerseNumber":31,"Text":"باز شما روز قیامت نزد پروردگارتان نزاع و مخاصمه خواهید کرد"}]}