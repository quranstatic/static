{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":25,"VerseNumber":21,"Text":"Àwọn tí kò retí ìpàdé Wa (ní ọ̀run) wí pé: “Wọn kò ṣe sọ àwọn mọlāika kalẹ̀ fún wa, tàbí kí á rí Olúwa wa (sójú nílé ayé)? Dájúdájú wọ́n ti ṣègbéraga nínú ẹ̀mí wọn. Wọ́n sì ti tayọ ẹnu-ànà ní ìtayọ-ẹnu àlà t’ó tóbi"},{"SurahNumber":25,"VerseNumber":22,"Text":"(Rántí) ọjọ́ tí wọ́n yóò rí àwọn mọlāika, kò níí sí ìró ìdùnnú fún àwọn ẹlẹ́ṣẹ̀ ní ọjọ́ yẹn. (Àwọn mọlāika) yó sì sọ pé: “Èèwọ̀, èèwọ̀ (ni ìró ìdùnnú fún ẹ̀yin ẹlẹ́ṣẹ̀).”"},{"SurahNumber":25,"VerseNumber":23,"Text":"Àti pé A máa wá ṣíbi ohun tí wọ́n ṣe níṣẹ́, A sì máa sọ ọ́ di eruku àfẹ́dànù"},{"SurahNumber":25,"VerseNumber":24,"Text":"Àwọn èrò inú Ọgbà Ìdẹ̀ra, ní ọjọ́ yẹn, (ọgbà wọn) máa lóore jùlọ ní ibùgbé. Ó sì máa dára jùlọ ní ibùsinmi"},{"SurahNumber":25,"VerseNumber":25,"Text":"Àti pé (rántí) ọjọ́ tí sánmọ̀ yó fàya pẹ̀lú àwọn ẹ̀ṣújò funfun. A sì máa sọ àwọn mọlāika kalẹ̀ tààrà"},{"SurahNumber":25,"VerseNumber":26,"Text":"Ìjọba òdodo ti ọjọ́ yẹn ń jẹ́ ti Àjọkẹ́-ayé. Ó sì jẹ́ ọjọ́ kan tí ó máa nira fún àwọn aláìgbàgbọ́"},{"SurahNumber":25,"VerseNumber":27,"Text":"(Rántí) ọjọ́ tí alábòsí yóò jẹ ìka ọwọ́ rẹ̀ méjèèjì, ó sì máa wí pé: \"Yéè! Èmi ìbá ti tọ ọ̀nà kan (náà) pẹ̀lú Òjíṣẹ́ náà"},{"SurahNumber":25,"VerseNumber":28,"Text":"Ègbé mi o, yéè! Èmi ìbá tí mú lágbájá ní ọ̀rẹ́ àyò"},{"SurahNumber":25,"VerseNumber":29,"Text":"Dájúdájú ó ti ṣì mí lọ́nà kúrò níbi Ìrántí lẹ́yìn tí ó dé bá mi. Dájúdájú Èṣù ń jẹ́ adáni-dáṣòro fún ọmọnìyàn"},{"SurahNumber":25,"VerseNumber":30,"Text":"Òjíṣẹ́ náà sọ pé: “Olúwa mi dájúdájú àwọn ènìyàn mi tí pa al-Ƙur’ān yìí tì.”"},{"SurahNumber":25,"VerseNumber":31,"Text":"Báyẹn ni A ṣe àwọn kan nínú àwọn ẹlẹ́ṣẹ̀ ní ọ̀tá fún Ànábì kọ̀ọ̀kan. Olúwa rẹ sì tó ní Afinimọ̀nà àti Alárànṣe"},{"SurahNumber":25,"VerseNumber":32,"Text":"Àwọn t’ó ṣàì gbàgbọ́ wí pé: “Wọn kò ṣe sọ al-Ƙur’ān kalẹ̀ fún un ní àpapọ̀ ní ẹ̀ẹ̀ kan náà?” (A sọ̀ ọ́ kalẹ̀ díẹ̀díẹ̀) báyẹn nítorí kí A lè fi rinlẹ̀ sínú ọkàn rẹ. A sì ké e fún ọ díẹ̀díẹ̀"},{"SurahNumber":25,"VerseNumber":33,"Text":"Wọn kò níí mú àpẹẹrẹ kan wá fún ọ (bí ìbéèrè láti fi takò ọ́) àfi kí Á mú òdodo (ìyẹn, al-ƙur’ān) àti àlàyé t’ó dára jùlọ wá fún ọ (lórí rẹ̀)"},{"SurahNumber":25,"VerseNumber":34,"Text":"Àwọn tí A máa kó jọ lọ sínú iná Jahanamọ ní ìdojúbolẹ̀, àwọn wọ̀nyẹn ni àyè wọn burú jùlọ. Wọ́n sì ṣìnà jùlọ"},{"SurahNumber":25,"VerseNumber":35,"Text":"Dájúdájú A fún (Ànábì) Mūsā ní Tírà. A tún ṣe arákùnrin rẹ̀, Hārūn, ní amúgbálẹ́gbẹ̀ẹ́ fún un"},{"SurahNumber":25,"VerseNumber":36,"Text":"A sì sọ pé: “Ẹ̀yin méjèèjì, ẹ lọ sọ́dọ̀ ìjọ t’ó pe àwọn āyah Wa nírọ́. A sì pa ìjọ náà run pátápátá"},{"SurahNumber":25,"VerseNumber":37,"Text":"(Rántí) ìjọ (Ànábì) Nūh. Nígbà tí wọ́n pe àwọn Òjíṣẹ́ ní òpùrọ́, A tẹ̀ wọ́n rì sínú omi. A sì ṣe wọ́n ní àmì kan fún àwọn ènìyàn. A sì ti pèsè ìyà ẹlẹ́ta-eléro sílẹ̀ de àwọn alábòsí"},{"SurahNumber":25,"VerseNumber":38,"Text":"(Rántí) àwọn ìjọ ‘Ād, ìjọ Thamūd, ìjọ Rass àti àwọn ọ̀pọ̀lọ́pọ̀ ìran mìíràn (t’ó ń bẹ) láààrin wọn"},{"SurahNumber":25,"VerseNumber":39,"Text":"Ìkọ̀ọ̀kan wọn ni A fún ní àwọn àpèjúwe (nípa àwọn t’ó tako òdodo). Ìkọ̀ọ̀kan wọn sì ni A parun pátápátá"},{"SurahNumber":25,"VerseNumber":40,"Text":"Àti pé dájúdájú wọ́n kọjá ní ìlú tí A rọ òjò burúkú lé lórí. Ṣé wọn kì í rí i ni? Rárá, ńṣe ni wọn kò retí Àjíǹde"},{"SurahNumber":25,"VerseNumber":41,"Text":"Nígbà tí wọ́n bá sì rí ọ, kò sí ohun tí wọn yóò fi ọ́ ṣe bí kò ṣe yẹ̀yẹ́. (Wọ́n á wí pé): “Ṣé èyí ni ẹni tí Allāhu gbé dìde ní Òjíṣẹ́"},{"SurahNumber":25,"VerseNumber":42,"Text":"Ó mà fẹ́ẹ̀ ṣẹ́rí wa kúrò níbi àwọn ọlọ́hun wa, tí kì í bá ṣe pé a takú sorí rẹ̀.” Láìpẹ́ wọn máa mọ ẹni tí ó ṣìnà jùlọ nígbà tí wọ́n bá rí ìyà"},{"SurahNumber":25,"VerseNumber":43,"Text":"Sọ fún mi nípa ẹni tí ó sọ ìfẹ́-inú rẹ̀ di ọlọ́hun rẹ̀! Nítorí náà, ṣé ìwọ máa jẹ́ aláàbò fún un ni (níbi ìyà)"},{"SurahNumber":25,"VerseNumber":44,"Text":"Tàbí ìwọ ń rò pé dájúdájú ọ̀pọ̀lọpọ̀ wọn ń gbọ́ràn tàbí pé wọ́n ń ṣe làákàyè? Kí ni wọ́n ná, bí kò ṣe bí àgùtàn. Wọ́n wulẹ̀ ṣìnà jùlọ"},{"SurahNumber":25,"VerseNumber":45,"Text":"Ṣé o ò rí (iṣẹ́) Olúwa rẹ ni, bí Ó ṣe fẹ òkùnkùn òwúrọ̀ lójú (sójú sánmọ̀)? Tí Ó bá fẹ́ ni, ìbá dá a dúró síbẹ̀. Lẹ́yìn náà, A fi òòrùn ṣe atọ́ka sí bíbẹ òkùnkùn"},{"SurahNumber":25,"VerseNumber":46,"Text":"Lẹ́yìn náà, A (fi ìmọ́lẹ̀ òòrùn) mú òkùnkùn (kúrò níta) wá sí ọ̀dọ̀ Wa ní mímú díẹ̀díẹ̀ (kí ojúmọ́ lè mọ́)"},{"SurahNumber":25,"VerseNumber":47,"Text":"Àti pé Òun ni Ẹni tí Ó ṣe òru ní ìbora fun yín. (Ó ṣe) oorun ní ìsinmi (fun yín). Ó tún ṣe ọ̀sán ní àsìkò ìtúsíta (fún wíwá ìjẹ-ìmu)"},{"SurahNumber":25,"VerseNumber":48,"Text":"Òun sì ni Ẹni t’’Ó ń rán atẹ́gùn ní ìró-ìdùnnú ṣíwájú ìkẹ́ Rẹ̀. A sì sọ omi mímọ́ kalẹ̀ láti sánmọ̀"},{"SurahNumber":25,"VerseNumber":49,"Text":"nítorí kí A lè fi sọ òkú ilẹ̀ di àyè ilẹ̀ àti nítorí kí A lè fún ẹran-ọ̀sìn àti ọ̀pọ̀lọ́pọ̀ ènìyàn nínú àwọn tí A dá ní omi mu"},{"SurahNumber":25,"VerseNumber":50,"Text":"Dájúdájú A ti pín omi yìí láààrin wọn nítorí kí wọ́n lè rántí (ìkẹ́ Olúwa wọn). Ṣùgbọ́n ọ̀pọ̀lọ́pọ̀ ènìyàn kọ̀ (láti rántí) àfi àìmoore"},{"SurahNumber":25,"VerseNumber":51,"Text":"Tí ó bá jẹ́ pé A bá fẹ́ ni, A ìbá gbé olùkìlọ̀ kan dìde nínú ìlú kọ̀ọ̀kan"},{"SurahNumber":25,"VerseNumber":52,"Text":"Nítorí náà, má ṣe tẹ̀lé àwọn aláìgbàgbọ́. Kí o sì fi (al-Ƙur’ān) jà wọ́n ní ogun t’ó tóbi"},{"SurahNumber":25,"VerseNumber":53,"Text":"Òun ni Ẹni tí Ó mú àwọn odò méjì ṣàn kiri. Èyí (ni omi) t’ó dùn gan-an. Èyí sì (ni omi) iyọ̀ t’ó móró. Ó fi gàgá sí ààrin àwọn méjèèjì. (Ó sì) ṣe é ní èèwọ̀ pọ́nńbélé (fún wọn láti kó ìnira bá ẹ̀dá)"},{"SurahNumber":25,"VerseNumber":54,"Text":"Òun ni Ẹni tí Ó ṣẹ̀dá abara láti inú omi. Ó ṣe ìbátan ẹbí àti ìbátan àna fún un, Olúwa rẹ sì ń jẹ́ Alágbára"},{"SurahNumber":25,"VerseNumber":55,"Text":"Wọ́n ń jọ́sìn fún lẹ́yìn Allāhu ohun tí kò lè ṣe wọ́n ní àǹfààní, tí kò sì lè kó ìnira bá wọn. Aláìgbàgbọ́ jẹ́ olùrànlọ́wọ́ (fún Èṣù) láti tako Olúwa rẹ̀"},{"SurahNumber":25,"VerseNumber":56,"Text":"A kò sì rán ọ níṣẹ́ tayọ kí o jẹ́ oníròó-ìdùnnú àti olùkìlọ̀"},{"SurahNumber":25,"VerseNumber":57,"Text":"Sọ pé: “Èmi kò bèèrè owó-ọ̀yà kan lọ́wọ́ yín lórí rẹ̀ àfi ẹni tí ó bá fẹ́ mú ọ̀nà (dáadáa) tọ̀ lọ sí ọ̀dọ̀ Olúwa rẹ̀.”"},{"SurahNumber":25,"VerseNumber":58,"Text":"Gbáralé Alààyè tí kò níí kú. Ṣe àfọ̀mọ́ pẹ̀lú ìdúpẹ́ fún Un. Allāhu sì tó ní Alámọ̀tán nípa ẹ̀ṣẹ̀ àwọn ẹrúsìn Rẹ̀"},{"SurahNumber":25,"VerseNumber":59,"Text":"(Òun ni) Ẹni tí Ó ṣẹ̀dá àwọn sánmọ̀, ilẹ̀ àti àwọn n̄ǹkan t’ó ń bẹ láààrin méjèèjì láààrin ọjọ́ mẹ́fà. Lẹ́yìn náà, Ó gúnwà sórí Ìtẹ́-ọlá. Àjọkẹ́-ayé ni, nítorí náà, bèèrè nípa Rẹ̀ (lọ́dọ̀ Rẹ̀ nítorí pé, Ó jẹ́) Alámọ̀tán"},{"SurahNumber":25,"VerseNumber":60,"Text":"Nígbà tí wọ́n bá sọ fún wọn pé: “Ẹ forí kanlẹ̀ fún Àjọkẹ́-ayé.” Wọ́n á wí pé: “Kí ni Àjọkẹ-ayé? Ṣé kí á forí kanlẹ̀ fún ohun tí ò ń pa wá láṣẹ rẹ̀ ni?” (Ìpèpè náà) sì mú wọn lékún ní sísá-sẹ́yìn"},{"SurahNumber":25,"VerseNumber":61,"Text":"Ìbùkún ni fún Ẹni tí Ó ṣe àwọn ìràwọ̀ sínú sánmọ̀. Ó tún ṣe òòrùn àti òṣùpá ní ìmọ́lẹ̀ sínú rẹ̀"},{"SurahNumber":25,"VerseNumber":62,"Text":"Òun ni Ẹni tí Ó ṣe òru àti ọ̀sán ní ìtẹ̀léǹtẹ̀lé (tí ìkíní yàtọ̀ sí ìkejì) nítorí ẹni tí ó bá gbèrò láti ṣe ìrántí (Allāhu) tàbí tí ó bá gbèrò ìdúpẹ́ (fún Un)"},{"SurahNumber":25,"VerseNumber":63,"Text":"Àwọn ẹrúsìn Àjọkẹ́-ayé ni àwọn t’ó ń rìn jẹ́ẹ́jẹ́ lórí ilẹ̀. Nígbà tí àwọn òpè bá sì dojú ọ̀rọ̀ kọ wọ́n, wọn yóò sọ ọ̀rọ̀ àlàáfíà"},{"SurahNumber":25,"VerseNumber":64,"Text":"(Àwọn ni) àwọn t’ó ń lo òru wọn ní ìforíkanlẹ̀ àti ìdúró-kírun fún Olúwa wọn"},{"SurahNumber":25,"VerseNumber":65,"Text":"(Àwọn ni) àwọn t’ó ń sọ pé: “Olúwa wa, gbé ìyà iná Jahanamọ kúrò fún wa. Dájúdájú ìyà rẹ̀ jẹ́ ìyà àìnípẹ̀kun"},{"SurahNumber":25,"VerseNumber":66,"Text":"Dájúdájú ó burú ní ibùgbé àti ibùdúró"},{"SurahNumber":25,"VerseNumber":67,"Text":"Àwọn tí ó jẹ́ pé nígbà tí wọ́n bá náwó, wọn kò ná ìná-àpà, wọn kò sì ṣahun; (ìnáwó wọn) wà láààrin ìyẹn ní ìwọ̀ntún-wọ̀nsì"},{"SurahNumber":25,"VerseNumber":68,"Text":"(Àwọn ni) àwọn tí kò pe ọlọ́hun mìíràn mọ́ Allāhu. Wọn kò pa ẹ̀mí tí Allāhu ṣe (pípa rẹ̀) ní èèwọ̀ àfi ní ọ̀nà ẹ̀tọ́. Àti pé wọn kò ṣe zinā. Ẹnikẹ́ni tí ó bá ṣe (aburú) yẹn, ó máa pàdé (ìyà) ẹ̀ṣẹ̀"},{"SurahNumber":25,"VerseNumber":69,"Text":"A óò ṣe ìyà ní ìlọ́po fún un ní Ọjọ́ Àjíǹde. Ó sì máa ṣe gbére nínú rẹ̀ ní ẹni yẹpẹrẹ"},{"SurahNumber":25,"VerseNumber":70,"Text":"Àfi ẹni tí ó bá ronú pìwàdà, tí ó gbàgbọ́ ní òdodo, tí ó sì ṣe iṣẹ́ rere. Àwọn wọ̀nyẹn ni Allāhu yóò fi iṣẹ́ rere rọ́pò iṣẹ́ aburú wọn (ìyẹn, nípa ìronúpìwàdà wọn). Allāhu sì ń jẹ́ Aláforíjìn, Àṣàkẹ́-ọ̀run"},{"SurahNumber":25,"VerseNumber":71,"Text":"Ẹnikẹ́ni tí ó bá ronú pìwàdà, tí ó sì ṣe iṣẹ́ rere, (kí ó mọ̀) pé dájúdájú ó ń ronú pìwàdà pátápátá sọ́dọ̀ Allāhu ni"},{"SurahNumber":25,"VerseNumber":72,"Text":"(Àwọn ni) àwọn tí kò jẹ́rìí èké. Tí wọ́n bá sì kọjá níbi ìbàjẹ́, wọ́n á kọjá pẹ̀lú àpọ́nlé"},{"SurahNumber":25,"VerseNumber":73,"Text":"(Àwọn ni) àwọn tí ó jẹ́ pé tí wọ́n bá fi àwọn āyah Olúwa wọn ṣèrántí fún wọn, wọn kò dà lulẹ̀ bí adití àti afọ́jú"},{"SurahNumber":25,"VerseNumber":74,"Text":"(Àwọn ni) àwọn t’ó ń sọ pé: “Olúwa wa, ta wá ní ọrẹ ìtutù-ojú láti ara àwọn ìyàwó wa àti àwọn ọmọ wa. Kí O sì ṣe wá ní aṣíwájú fún àwọn olùbẹ̀rù (Rẹ).”"},{"SurahNumber":25,"VerseNumber":75,"Text":"Àwọn wọ̀nyẹn, ipò gíga (nínú Ọgbà Ìdẹ̀ra) ni A máa fi san wọ́n ní ẹ̀san nítorí pé wọ́n ṣe sùúrù. Ìkíni àti sísálámọ̀ ni A óò fi máa pàdé wọn nínú rẹ̀"},{"SurahNumber":25,"VerseNumber":76,"Text":"Olúṣegbére ni wọ́n nínú rẹ̀. Ó dára ní ibùgbé àti ibùdúró"},{"SurahNumber":25,"VerseNumber":77,"Text":"Sọ pé: \"Olúwa mi kò kà yín kún tí kì í bá ṣe àdúà yín. Ẹ kúkú ti pe (àwọn āyah Rẹ̀) nírọ́. Láìpẹ́ ó sì máa di ìyà àìnípẹ̀kun (fun yín)"},{"SurahNumber":26,"VerseNumber":1,"Text":"Tọ̄ sīn mīm"},{"SurahNumber":26,"VerseNumber":2,"Text":"Ìwọ̀nyí ni àwọn āyah Tírà t’ó ń yanjú ọ̀rọ̀ ẹ̀dá"},{"SurahNumber":26,"VerseNumber":3,"Text":"Nítorí kí ni o ṣe máa para rẹ pé wọn kò jẹ́ onígbàgbọ́ òdodo"},{"SurahNumber":26,"VerseNumber":4,"Text":"Tí A bá fẹ́, A máa sọ àmì kan kalẹ̀ fún wọn láti sánmọ̀. Àwọn ọrùn wọn kò sì níí yé tẹríba fún un"},{"SurahNumber":26,"VerseNumber":5,"Text":"Kò sí ìrántí kan tí ó máa dé bá wọn ní titun láti ọ̀dọ̀ Àjọkẹ́-ayé àfi kí wọ́n jẹ́ olùgbúnrí kúrò níbẹ̀"},{"SurahNumber":26,"VerseNumber":6,"Text":"Dájúdájú wọ́n ti pe (āyah Wa) nírọ́. Nítorí náà, àwọn ìró ohun tí wọ́n ń fi ṣe yẹ̀yẹ́ ń bọ̀ wá bá wọn"},{"SurahNumber":26,"VerseNumber":7,"Text":"Ṣé wọn kò rí ilẹ̀ pé mélòó mélòó nínú gbogbo oríṣiríṣi n̄ǹkan alápọ̀n-ọ́nlé tí A mú hù jáde láti inú rẹ̀"},{"SurahNumber":26,"VerseNumber":8,"Text":"Dájúdájú àmì wà nínú ìyẹn. Síbẹ̀síbẹ̀ ọ̀pọ̀lọ́pọ̀ wọn kò jẹ́ onígbàgbọ́ òdodo"},{"SurahNumber":26,"VerseNumber":9,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":10,"Text":"(Rántí) nígbà tí Olúwa rẹ pe (Ànábì) Mūsā pé: \"Lọ bá ìjọ alábòsí"},{"SurahNumber":26,"VerseNumber":11,"Text":"ìjọ Fir‘aon (kí o sì sọ̱ fún wọn) pé 'Ṣé wọn kò níí bẹ̀rù (Allāhu) ni"},{"SurahNumber":26,"VerseNumber":12,"Text":"Ó sọ pé: \"Olúwa mi, dájúdájú èmi ń bẹ̀rù pé wọ́n máa pè mí ní òpùrọ́"},{"SurahNumber":26,"VerseNumber":13,"Text":"Ó sì máa jẹ́ ìnira fún mi (tí wọ́n bá pè mí ní òpùrọ́). Ahọ́n mi kò sì já gaaraga. Nítorí náà, ránṣẹ́ sí Hārūn"},{"SurahNumber":26,"VerseNumber":14,"Text":"Àti pé mo ní ẹ̀ṣẹ̀ kan lọ́rùn lọ́dọ̀ wọn. Nítorí náà, mò ń bẹ̀rù pé wọ́n máa pa mí"},{"SurahNumber":26,"VerseNumber":15,"Text":"(Allāhu) sọ pé: \"Rárá (wọn kò lè pa ọ́). Nítorí náà, kí ẹ̀yin méjèèjì mú àwọn àmì (iṣẹ́ ìyanu) Wa lọ (bá wọn). Dájúdájú Àwa ń bẹ pẹ̀lú yín; À ń gbọ́ (ọ̀rọ̀ yín)"},{"SurahNumber":26,"VerseNumber":16,"Text":"Ẹ̀yin méjèèjì, ẹ lọ bá Fir‘aon. Kí ẹ sọ fún un pé: 'Dájúdájú àwa ni Òjíṣẹ́ Olúwa gbogbo ẹ̀dá"},{"SurahNumber":26,"VerseNumber":17,"Text":"(À ń sọ fún ọ) pé kí o jẹ́ kí àwọn ọmọ ’Isrọ̄’īl máa bá wa lọ"},{"SurahNumber":26,"VerseNumber":18,"Text":"(Fir‘aon) wí pé: “Ṣé kì í ṣe ní ààrin wa ni a ti tọ́ ọ ní kékeré ni, tí o sì gbé ní ọ̀dọ̀ wa fún ọdún púpọ̀ nínú ìṣẹ̀mí ayé rẹ"},{"SurahNumber":26,"VerseNumber":19,"Text":"O sì ṣe iṣẹ́ ọwọ́ rẹ tí o ṣe (sí wa). Ìwọ sì wà nínú àwọn aláìmoore.”"},{"SurahNumber":26,"VerseNumber":20,"Text":"(Ànábì Mūsā) sọ pé: \"Mo ṣe é nígbà náà nígbà tí mo wà nínú àwọn aláìmọ̀kan ni"},{"SurahNumber":26,"VerseNumber":21,"Text":"Mo sì sá fun yín nígbà tí mo bẹ̀rù yín. Nítorí náà, Allāhu ti ta mí lọ́rẹ ipò Ànábì. Ó sì ṣe mí ní (ọ̀kan) nínú àwọn Òjíṣẹ́"},{"SurahNumber":26,"VerseNumber":22,"Text":"Àti pé ìyẹn ni ìdẹ̀ra tí ò ń ṣe ìrègún rẹ̀ lé mi lórí. Pé ó sọ àwọn ọmọ ’Isrọ̄’īl di ẹrú (ńkọ́)"},{"SurahNumber":26,"VerseNumber":23,"Text":"Fir‘aon wí pé: “Kí ni Olúwa gbogbo ẹ̀dá?”"},{"SurahNumber":26,"VerseNumber":24,"Text":"(Ànábì Mūsā) sọ pé: “(Allāhu ni)"},{"SurahNumber":26,"VerseNumber":25,"Text":"(Fir‘aon) wí fún àwọn t’ó wà ní àyíká rẹ̀ pé: “Ṣé ẹ ẹ̀ gbọ́ ọ̀rọ̀ (t’ó ń sọ ni)?”"},{"SurahNumber":26,"VerseNumber":26,"Text":"(Ànábì Mūsā) sọ pé: “(Allāhu ni) Olúwa yín àti Olúwa àwọn bàbá yín, àwọn ẹni àkọ́kọ́.”"},{"SurahNumber":26,"VerseNumber":27,"Text":"(Fir‘aon) wí pé: “Dájúdájú Òjíṣẹ́ yín èyí tí wọ́n rán si yín, wèrè mà ni.”"},{"SurahNumber":26,"VerseNumber":28,"Text":"(Ànábì Mūsā) sọ pé: “(Allāhu ni) Olúwa ibùyọ òòrùn, ibùwọ̀ òòrùn àti ohunkóhun t’ó ń bẹ láààrin àwọn méjèèjì, tí ẹ bá máa ń ṣe làákàyè.”"},{"SurahNumber":26,"VerseNumber":29,"Text":"(Fir‘aon) wí pé: “Dájúdájú tí o bá fi lè jọ́sìn fún ọlọ́hun kan yàtọ̀ sí mi, dájúdájú mo máa sọ ọ́ di ara àwọn ẹlẹ́wọ̀n.”"},{"SurahNumber":26,"VerseNumber":30,"Text":"(Ànábì Mūsā) sọ pé: “Tí ó bá jẹ́ pé mo mú kiní kan t’ó yanjú wá fún ọ ńkọ́?”"},{"SurahNumber":26,"VerseNumber":31,"Text":"(Fir‘aon) wí pé: “Mú un wá nígbà náà tí ìwọ bá wà nínú àwọn olódodo.”"},{"SurahNumber":26,"VerseNumber":32,"Text":"Nítorí náà, ó ju ọ̀pá rẹ̀ sílẹ̀, ó sì di ejò pọ́nńbélé"},{"SurahNumber":26,"VerseNumber":33,"Text":"Ó tún fa ọwọ́ rẹ̀ yọ síta, ó sì di funfun fún àwọn olùwòran"},{"SurahNumber":26,"VerseNumber":34,"Text":"(Fir‘aon) wí fún àwọn ìjòyè tí wọ́n wà ní àyíká rẹ̀ pé: “Dájúdájú èyí ni onímọ̀ nípa idán pípa"},{"SurahNumber":26,"VerseNumber":35,"Text":"Ó fẹ́ ko yín kúrò lórí ilẹ̀ yín ni. Kí ni ohun tí ẹ máa mú wá ní ìmọ̀ràn?”"},{"SurahNumber":26,"VerseNumber":36,"Text":"Wọ́n wí pé: \"Dá òun àti arákùnrin rẹ̀ dúró ná, kí o sì rán àwọn akónijọ sí àwọn ìlú"},{"SurahNumber":26,"VerseNumber":37,"Text":"(pé) kí gbogbo onímọ̀ nípa idán pípa wá bá ọ"},{"SurahNumber":26,"VerseNumber":38,"Text":"Wọ́n sì kó àwọn òpìdán jọ ní àsìkò tí wọ́n fi àdéhùn sí ní ọjọ́ tí (gbogbo ìlú) ti mọ̀"},{"SurahNumber":26,"VerseNumber":39,"Text":"Wọ́n sì wí fún àwọn ènìyàn pé: \"Ṣé ẹ̀yin máa kó jọ (síbẹ̀) bí"},{"SurahNumber":26,"VerseNumber":40,"Text":"Nítorí kí á lè tẹ̀lé àwọn òpìdán tí ó bá jẹ́ pé àwọn ni olùborí"},{"SurahNumber":26,"VerseNumber":41,"Text":"Nígbà tí àwọn òpìdán dé, wọ́n wí fún Fir‘aon pé: “Ǹjẹ́ owó-ọ̀yà kan wà fún wa, tí ó bá jẹ́ pé àwa gan-an la jẹ́ olùborí?”"},{"SurahNumber":26,"VerseNumber":42,"Text":"(Fir‘aon) wí pé: “Bẹ́ẹ̀ ni, dájúdájú nígbà náà ẹ máa wà nínú àwọn alásùn-únmọ́ (mi).”"},{"SurahNumber":26,"VerseNumber":43,"Text":"(Ànábì) Mūsā sọ fún wọn pé: “Ẹ ju ohun tí ẹ fẹ́ jù sílẹ̀.”"},{"SurahNumber":26,"VerseNumber":44,"Text":"Wọ́n sì ju àwọn okùn wọn àti ọ̀pá wọn sílẹ̀. Wọ́n wí pé: “Pẹ̀lú ògo Fir‘aon, dájúdájú àwa, àwa ni olùborí.”"},{"SurahNumber":26,"VerseNumber":45,"Text":"Nígbà náà, (Ànábì) Mūsā ju ọ̀pá rẹ̀ sílẹ̀. Ó sì ń gbé ohun tí wọ́n pa nírọ́ kalẹ̀ mì kálókáló"},{"SurahNumber":26,"VerseNumber":46,"Text":"Nítorí náà, iṣẹ́ ìyanu (Ànábì Mūsā) mú àwọn òpìdán wó lulẹ̀, tí wọ́n forí kanlẹ̀ (fún Allāhu)"},{"SurahNumber":26,"VerseNumber":47,"Text":"Wọ́n sọ pé: \"A gbàgbọ́ nínú Olúwa gbogbo ẹ̀dá"},{"SurahNumber":26,"VerseNumber":48,"Text":"Olúwa (Ànábì) Mūsā àti Hārūn"},{"SurahNumber":26,"VerseNumber":49,"Text":"Fir‘aon wí pé: “Ẹ gbà Á gbọ́ ṣíwájú kí n̄g tó yọ̀ǹda fun yín! Dájúdájú òun ni àgbà yín tí ó kọ yín ní idán pípa. Láìpẹ́ ẹ̀ ń bọ̀ wá mọ̀. Dájúdájú mo máa gé ọwọ́ yín àti ẹsẹ̀ yín ní ìpasípayọ. Lẹ́yìn náà, dájúdájú mo máa kan gbogbo yín mọ́gi.”"},{"SurahNumber":26,"VerseNumber":50,"Text":"(Àwọn òpìdán) sọ pé: “Kò sí ìnira fún wa! Dájúdájú àwa yó sì fàbọ̀ sí ọ̀dọ̀ Olúwa wa"},{"SurahNumber":26,"VerseNumber":51,"Text":"Dájúdájú àwa n retí pé Olúwa wa yóò ṣe àforíjìn àwọn àṣìṣe wa fún wa nítorí pé àwa jẹ́ ẹni àkọ́kọ́ (tí ó jẹ́) onígbàgbọ́ òdodo.”"},{"SurahNumber":26,"VerseNumber":52,"Text":"A fi ìmísí ránṣẹ́ sí (Ànábì) Mūsā pé: “Mú àwọn ẹrúsìn Mi rìn ní òru (nítorí pé) dájúdájú wọn yóò lépa yín.”"},{"SurahNumber":26,"VerseNumber":53,"Text":"Fir‘aon sì rán àwọn akónijọ sínú àwọn ìlú (láti sọ pé)"},{"SurahNumber":26,"VerseNumber":54,"Text":"Dájúdájú àwọn (ọmọ ’Isrọ̄’īl) wọ̀nyí, ìjọ péréte díẹ̀ ni wọ́n"},{"SurahNumber":26,"VerseNumber":55,"Text":"Àti pé dájúdájú wọ́n ti ṣe ohun t’ó ń bí wa nínú"},{"SurahNumber":26,"VerseNumber":56,"Text":"Dájúdájú gbogbo wa ni kí á sì wà tìfura-tìfura"},{"SurahNumber":26,"VerseNumber":57,"Text":"Nítorí náà, A mú (ìjọ Fir‘aon) jáde kúrò nínú àwọn ọgbà oko àti ìṣẹ́lẹ̀rú omi"},{"SurahNumber":26,"VerseNumber":58,"Text":"àti àwọn àpótí-ọrọ̀ àti ibùjókòó àpọ́nlé"},{"SurahNumber":26,"VerseNumber":59,"Text":"Báyẹn (lọ̀rọ̀ rí). A sì jogún rẹ̀ fún àwọn ọmọ ’Isrọ̄’īl"},{"SurahNumber":26,"VerseNumber":60,"Text":"Wọ́n sì lépa wọn ní àsìkò tí òòrùn yọ"},{"SurahNumber":26,"VerseNumber":61,"Text":"Nígbà tí ìjọ méjèèjì ríra wọn, àwọn ìjọ (Ànábì) Mūsā sọ pé: “Dájúdájú wọn yóò lé wa bá.”"},{"SurahNumber":26,"VerseNumber":62,"Text":"(Ànábì) Mūsā sọ pé: “Rárá, dájúdájú Olúwa mi ń bẹ pẹ̀lú mi. Ó sì máa fi ọ̀nà mọ̀ mí.”"},{"SurahNumber":26,"VerseNumber":63,"Text":"A sì fi ìmísí ránṣẹ́ sí (Ànábì) Mūsā pé: “Fi ọ̀pá rẹ na agbami òkun.” (Ó fi nà á). Ó sì pín (sí ọ̀nà méjìlá). Ìpín kọ̀ọ̀kan sì dà bí àpáta ńlá"},{"SurahNumber":26,"VerseNumber":64,"Text":"A sì mú ìjọ kejì (ìyẹn, ìjọ Fir‘aon) súnmọ́ ibẹ̀ yẹn"},{"SurahNumber":26,"VerseNumber":65,"Text":"A gba (Ànábì) Mūsā àti gbogbo àwọn t’ó ń bẹ pẹ̀lú rẹ̀ là pátápátá"},{"SurahNumber":26,"VerseNumber":66,"Text":"Lẹ́yìn náà, A tẹ ìjọ kejì rì (sínú agbami)"},{"SurahNumber":26,"VerseNumber":67,"Text":"Dájúdájú àmì wà nínú ìyẹn. Síbẹ̀síbẹ̀ ọ̀pọ̀lọ́pọ̀ wọn kò jẹ́ onígbàgbọ́ òdodo"},{"SurahNumber":26,"VerseNumber":68,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":69,"Text":"Ka ìròyìn (Ànábì) ’Ibrọ̄hīm fún wọn"},{"SurahNumber":26,"VerseNumber":70,"Text":"Nígbà tí ó sọ fún bàbá rẹ̀ àti àwọn ènìyàn rẹ̀ pé: “Kí ni n̄ǹkan tí ẹ̀ ń jọ́sìn fún ná?”"},{"SurahNumber":26,"VerseNumber":71,"Text":"Wọ́n wí pé: “À ń jọ́sìn fún àwọn ère kan ni. A ò sì níí yé takú tì wọ́n lọ́rùn.”"},{"SurahNumber":26,"VerseNumber":72,"Text":"(Ànábì ’Ibrọ̄hīm) sọ pé: “Ǹjẹ́ wọ́n ń gbọ́ ọ̀rọ̀ yín nígbà tí ẹ bá ń pè wọ́n"},{"SurahNumber":26,"VerseNumber":73,"Text":"Tàbí (ṣé) wọ́n lè ṣe yín ní oore tàbí wọ́n lè fi ìnira kàn yín?”"},{"SurahNumber":26,"VerseNumber":74,"Text":"Wọ́n wí pé: “Rárá o! A bá àwọn bàbá wa, tí wọ́n ń ṣe bẹ́ẹ̀ ni”"},{"SurahNumber":26,"VerseNumber":75,"Text":"(Ànábì ’Ibrọ̄hīm) sọ pé: \" Ẹ sọ fún mi, kí ni n̄ǹkan tí ẹ̀ ń jọ́sìn fún"},{"SurahNumber":26,"VerseNumber":76,"Text":"ẹ̀yin àti àwọn bàbá yín ìṣaájú"},{"SurahNumber":26,"VerseNumber":77,"Text":"Dájúdájú àwọn ni ọ̀tá fún mi àyàfi Olúwa gbogbo ẹ̀dá"},{"SurahNumber":26,"VerseNumber":78,"Text":"(Òun ni) Ẹni tí Ó ṣẹ̀dá mi. Nítorí náà, Ó máa fi ọ̀nà mọ̀ mí"},{"SurahNumber":26,"VerseNumber":79,"Text":"Ẹni t’Ó ń fún mi ní jíjẹ, t’Ó ń fún mi ní mímu"},{"SurahNumber":26,"VerseNumber":80,"Text":"Àti pé nígbà tí ara mi kò bá yá, Òun l’Ó ń wò mí sàn"},{"SurahNumber":26,"VerseNumber":81,"Text":"Ẹni tí Ó máa pa mí, lẹ́yìn náà, Ó máa sọ mí di alààyè"},{"SurahNumber":26,"VerseNumber":82,"Text":"Ẹni tí mo ní ìrètí sí pé Ó máa forí àwọn àṣìṣe mi jìn mí ní Ọjọ́ Ẹ̀san"},{"SurahNumber":26,"VerseNumber":83,"Text":"Olúwa mi, ta mí ní ọrẹ ipò Ànábì. Dà mí pọ̀ mọ́ àwọn ẹni rere"},{"SurahNumber":26,"VerseNumber":84,"Text":"Jẹ́ kí àwọn t’ó ń bọ̀ lẹ́yìn (mi) máa sọ̀rọ̀ mi pẹ̀lú dáadáa"},{"SurahNumber":26,"VerseNumber":85,"Text":"Ṣe mí ní ọ̀kan nínú àwọn olùjogún Ọgbà Ìdẹ̀ra"},{"SurahNumber":26,"VerseNumber":86,"Text":"Kí O sì foríjin bàbá mi. Dájúdájú ó jẹ́ ọ̀kan nínú àwọn olùṣìnà"},{"SurahNumber":26,"VerseNumber":87,"Text":"Má ṣe dójú tì mí ní ọjọ́ tí wọn yóò gbé ẹ̀dá dìde"},{"SurahNumber":26,"VerseNumber":88,"Text":"Ọjọ́ tí dúkìá kan tàbí àwọn ọmọ kò níí ṣàǹfààní"},{"SurahNumber":26,"VerseNumber":89,"Text":"Àyàfi ẹni tí ó bá dé ọ̀dọ̀ Allāhu pẹ̀lú ọkàn mímọ́"},{"SurahNumber":26,"VerseNumber":90,"Text":"A máa mú Ọgbà Ìdẹ̀ra súnmọ́ àwọn olùbẹ̀rù (Allāhu)"},{"SurahNumber":26,"VerseNumber":91,"Text":"Wọ́n sì máa fi iná Jẹhīm han àwọn olùṣìnà"},{"SurahNumber":26,"VerseNumber":92,"Text":"wọn yó sì sọ fún wọn pé: “Níbo ni n̄ǹkan tí ẹ̀ ń jọ́sìn fún wà?”"},{"SurahNumber":26,"VerseNumber":93,"Text":"(N̄ǹkan tí ẹ̀ ń jọ́sìn fún) lẹ́yìn Allāhu, ṣé wọ́n lè ràn yín lọ́wọ́ tàbí ṣé wọ́n lè ran ara wọn lọ́wọ́"},{"SurahNumber":26,"VerseNumber":94,"Text":"Wọ́n sì máa taari gbogbo wọn sínú Iná; àwọn àti èṣù wọn"},{"SurahNumber":26,"VerseNumber":95,"Text":"àti àwọn ọmọ ogun ’Iblīs pátápátá"},{"SurahNumber":26,"VerseNumber":96,"Text":"(Àwọn aláìgbàgbọ́), nígbà tí wọ́n bá ń bá ara wọn jiyàn nínú Iná, wọ́n á wí pé"},{"SurahNumber":26,"VerseNumber":97,"Text":"A fi Allāhu búra, dájúdájú àwa kúkú ti wà nínú ìṣìnà pọ́nńbélé"},{"SurahNumber":26,"VerseNumber":98,"Text":"nígbà tí a fi yín ṣe akẹgbẹ́ fún Olúwa gbogbo ẹ̀dá"},{"SurahNumber":26,"VerseNumber":99,"Text":"Kò sí ohun tí ó ṣì wá lọ́nà bí kò ṣe àwọn (èṣù) ẹlẹ́ṣẹ̀"},{"SurahNumber":26,"VerseNumber":100,"Text":"Kò sì sí àwọn olùṣìpẹ̀ kan fún wa"},{"SurahNumber":26,"VerseNumber":101,"Text":"Kò tún sí ọ̀rẹ́ ìmùlẹ̀ kan (fún wa)"},{"SurahNumber":26,"VerseNumber":102,"Text":"Tí ó bá jẹ́ pé ìpadà sí ilé ayé wà fún wa ni, nígbà náà àwa ìbá wà nínú àwọn onígbàgbọ́ òdodo"},{"SurahNumber":26,"VerseNumber":103,"Text":"Dájúdájú àmì wà nínú ìyẹn. Síbẹ̀síbẹ̀ ọ̀pọ̀lọ́pọ̀ wọn ni kò sì jẹ́ onígbàgbọ́ òdodo"},{"SurahNumber":26,"VerseNumber":104,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":105,"Text":"Ìjọ (Ànábì) Nūh pe àwọn Òjíṣẹ́ ní òpùrọ́"},{"SurahNumber":26,"VerseNumber":106,"Text":"Nígbà tí arákùnrin wọn, (Ànábì) Nūh, sọ pé: “Ṣé ẹ ò níí bẹ̀rù (Allāhu) ni"},{"SurahNumber":26,"VerseNumber":107,"Text":"Dájúdájú èmi ni Òjíṣẹ́ olùfọkàntán fun yín"},{"SurahNumber":26,"VerseNumber":108,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":109,"Text":"Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá"},{"SurahNumber":26,"VerseNumber":110,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi.”"},{"SurahNumber":26,"VerseNumber":111,"Text":"Wọ́n wí pé: “Ṣé kí á gbà ọ́ gbọ́ nígbà tí ó jẹ́ pé àwọn ènìyàn yẹpẹrẹ l’ó ń tẹ̀lé ọ!?”"},{"SurahNumber":26,"VerseNumber":112,"Text":"Ó sọ pé: “Èmi kò nímọ̀ sí ohun tí wọ́n ń ṣe (lẹ́yìn mi)"},{"SurahNumber":26,"VerseNumber":113,"Text":"Kò sí ìṣírò-iṣẹ́ wọn lọ́dọ̀ ẹnì kan bí kò ṣe lọ́dọ̀ Olúwa mi, tí ó bá jẹ́ pé ẹ bá fura"},{"SurahNumber":26,"VerseNumber":114,"Text":"Èmi kò sì níí lé àwọn onígbàgbọ́ òdodo dànù"},{"SurahNumber":26,"VerseNumber":115,"Text":"Èmi kò sì jẹ́ kiní kan bí kò ṣe olùkìlọ̀ pọ́nńbélé.”"},{"SurahNumber":26,"VerseNumber":116,"Text":"Wọ́n wí pé: “Dájúdájú tí ìwọ Nūh kò bá jáwọ́ (nibí ìpèpè rẹ) dájúdájú o máa wà nínú àwọn tí a máa jù lókò.”"},{"SurahNumber":26,"VerseNumber":117,"Text":"Ó sọ pé: “Olúwa mi, dájúdájú àwọn ènìyàn mi ti pè mí ní òpùrọ́"},{"SurahNumber":26,"VerseNumber":118,"Text":"Nítorí náà, ṣèdájọ́ tààrà láààrin èmi àti àwọn. Kí o sì la èmi àti àwọn t’ó wà pẹ̀lú mi nínú àwọn onígbàgbọ́ òdodo.”"},{"SurahNumber":26,"VerseNumber":119,"Text":"A la òun àti àwọn t’ó wà pẹ̀lú rẹ̀ nínú ọkọ̀ ojú-omi t’ó kún kẹ́kẹ́"},{"SurahNumber":26,"VerseNumber":120,"Text":"Lẹ́yìn náà, A tẹ àwọn t’ó ṣẹ́kù rì sínú omi"},{"SurahNumber":26,"VerseNumber":121,"Text":"Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo"},{"SurahNumber":26,"VerseNumber":122,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":123,"Text":"Àwọn ìran ‘Ād pe àwọn Òjíṣẹ́ ní òpùrọ́"},{"SurahNumber":26,"VerseNumber":124,"Text":"Nígbà tí arákùnrin wọn, (Ànábì) Hūd, sọ pé: “Ṣé ẹ ò níí bẹ̀rù (Allāhu) ni"},{"SurahNumber":26,"VerseNumber":125,"Text":"Dájúdájú èmi ni Òjíṣẹ́ olùfọkàntán fun yín"},{"SurahNumber":26,"VerseNumber":126,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":127,"Text":"Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá"},{"SurahNumber":26,"VerseNumber":128,"Text":"Ṣé ẹ óò máa kọ́ ilé ńlá ńlá sí àwọn àyè gíga (kí ẹ lè) máa fi àwọn olùrékọjá ṣẹ̀fẹ̀"},{"SurahNumber":26,"VerseNumber":129,"Text":"Ẹ sì ń kọ́ àwọn ilé ńlá ńlá bí ẹni pé ẹ máa ṣe gbére (nílé ayé yìí)"},{"SurahNumber":26,"VerseNumber":130,"Text":"Nígbà tí ẹ bá sì gbá (ènìyàn mú láti fìyà jẹ wọ́n), ẹ̀ ń gbá wọn mú ní ìgbámú aláìlójú-àánú"},{"SurahNumber":26,"VerseNumber":131,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":132,"Text":"Ẹ bẹ̀rù Ẹni tí Ó ràn yín lọ́wọ́ pẹ̀lú ohun tí ẹ mọ̀"},{"SurahNumber":26,"VerseNumber":133,"Text":"Ó ràn yín lọ́wọ́ pẹ̀lú àwọn ẹran-ọ̀sìn àti àwọn ọmọ"},{"SurahNumber":26,"VerseNumber":134,"Text":"àti àwọn ọgbà oko pẹ̀lú àwọn ìṣẹ́lẹ̀rú omi"},{"SurahNumber":26,"VerseNumber":135,"Text":"Dájúdájú èmi ń páyà ìyà ọjọ́ ńlá fun yín.”"},{"SurahNumber":26,"VerseNumber":136,"Text":"Wọ́n wí pé: “Bákan náà ni fún wa; yálà o kìlọ̀ fún wa tàbí o ò sí nínú àwọn olùkìlọ̀"},{"SurahNumber":26,"VerseNumber":137,"Text":"Èyí kò jẹ́ kiní kan bí kò ṣe ìwà àwọn ẹni àkọ́kọ́"},{"SurahNumber":26,"VerseNumber":138,"Text":"Wọn kò sì níí jẹ wá níyà.”"},{"SurahNumber":26,"VerseNumber":139,"Text":"Nítorí náà, wọ́n pè é ní òpùrọ́. A sì pa wọ́n run. Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo"},{"SurahNumber":26,"VerseNumber":140,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":141,"Text":"Àwọn ìran Thamūd pe àwọn Òjíṣẹ́ ní òpùrọ́"},{"SurahNumber":26,"VerseNumber":142,"Text":"Nígbà tí arákùnrin wọn, (Ànábì) Sọ̄lih, sọ pé: “Ṣé ẹ ò níí bẹ̀rù (Allāhu) ni"},{"SurahNumber":26,"VerseNumber":143,"Text":"Dájúdájú emi ni Òjíṣẹ́ olùfọkàntán fun yín"},{"SurahNumber":26,"VerseNumber":144,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":145,"Text":"Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá"},{"SurahNumber":26,"VerseNumber":146,"Text":"Ṣé kí wọ́n fi yín sílẹ̀ síbi n̄ǹkan tí ó wà (nílé ayé) níbí yìí (nínú ìgbádùn ayé, kí ẹ jẹ́) olùfọkànbalẹ̀"},{"SurahNumber":26,"VerseNumber":147,"Text":"nínú àwọn ọgbà oko àti ìṣẹ́lẹ̀rú omi"},{"SurahNumber":26,"VerseNumber":148,"Text":"àti oko irúgbìn pẹ̀lú igi dàbínù tí ọ̀gọ́mọ̀ rẹ̀ tutù"},{"SurahNumber":26,"VerseNumber":149,"Text":"Ẹ sì ń gbẹ́ àwọn ilé sínú àwọn àpáta (gẹ́gẹ́ bí) akọ́ṣẹ́-mọṣẹ́"},{"SurahNumber":26,"VerseNumber":150,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":151,"Text":"Kí ẹ sì má ṣe tẹ̀lé àṣẹ àwọn aláṣejù"},{"SurahNumber":26,"VerseNumber":152,"Text":"àwọn t’ó ń ṣèbàjẹ́ lórí ilẹ̀, tí wọn kò sì ṣe rere.”"},{"SurahNumber":26,"VerseNumber":153,"Text":"Wọ́n wí pé: “Ìwọ kúkú wà nínú àwọn eléèdì"},{"SurahNumber":26,"VerseNumber":154,"Text":"Ìwọ kò sì jẹ́ kiní kan bí kò ṣe abara bí irú wa. Nítorí náà, mú àmì kan wá tí o bá wà nínú àwọn olódodo.”"},{"SurahNumber":26,"VerseNumber":155,"Text":"Ó sọ pé: “Èyí ni abo ràkúnmí kan. Omi wà fún òhun, omi sì wà fún ẹ̀yin náà ní ọjọ́ tí a ti mọ̀"},{"SurahNumber":26,"VerseNumber":156,"Text":"Ẹ má ṣe fi aburú kan kàn án nítorí kí ìyà ọjọ́ ńlá má baà jẹ yín.”"},{"SurahNumber":26,"VerseNumber":157,"Text":"Wọ́n sì gún un pa. Nítorí náà, wọ́n sì di alábàámọ̀"},{"SurahNumber":26,"VerseNumber":158,"Text":"Ìyà náà jẹ wọ́n. Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo"},{"SurahNumber":26,"VerseNumber":159,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":160,"Text":"Ìjọ Lūt pe àwọn Òjíṣẹ́ ní òpùrọ́"},{"SurahNumber":26,"VerseNumber":161,"Text":"Nígbà tí arákùnrin wọn, (Ànábì) Lūt, sọ pé: “Ṣé ẹ ò níí bẹ̀rù (Allāhu) ni"},{"SurahNumber":26,"VerseNumber":162,"Text":"Dájúdájú èmi ni Òjíṣẹ́ olùfọkàntán fun yín"},{"SurahNumber":26,"VerseNumber":163,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":164,"Text":"Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá"},{"SurahNumber":26,"VerseNumber":165,"Text":"Ṣé àwọn ọkùnrin nínú ẹ̀dá ni ẹ̀yin ọkùnrin yóò lọ máa bá (fún adùn ìbálòpọ̀)"},{"SurahNumber":26,"VerseNumber":166,"Text":"Ẹ sì ń pa ohun tí Olúwa yín dá fun yín tì nínú àwọn ìyàwó yín! Àní sẹ́, ìjọ alákọyọ ni ẹ̀yin.”"},{"SurahNumber":26,"VerseNumber":167,"Text":"Wọ́n wí pé: “Tí ìwọ Lūt kò bá jáwọ́ (nibí ìpèpè rẹ) dájúdájú o máa wà nínú àwọn tí a máa lé jáde kúrò nínú ìlú.”"},{"SurahNumber":26,"VerseNumber":168,"Text":"Ó sọ pé: \"Dájúdájú èmi wà nínú àwọn olùbínú sí iṣẹ́ (aburú) ọwọ́ yín"},{"SurahNumber":26,"VerseNumber":169,"Text":"Olúwa mi, la èmi àti àwọn ènìyàn mi níbí ohun tí wọ́n ń ṣe níṣẹ́ (aburú)"},{"SurahNumber":26,"VerseNumber":170,"Text":"Nítorí náà, A la òun àti àwọn ènìyàn rẹ̀ pátápátá"},{"SurahNumber":26,"VerseNumber":171,"Text":"Àfi arúgbóbìnrin kan tí ó wà nínú àwọn t’ó ṣẹ́ kù lẹ́yìn (láààrin àwọn tí A parẹ́)"},{"SurahNumber":26,"VerseNumber":172,"Text":"Lẹ́yìn náà, A pa àwọn yòókù run"},{"SurahNumber":26,"VerseNumber":173,"Text":"A rọ òjò lé wọn lórí tààrà. Òjò àwọn tí A kìlọ̀ fún sì burú"},{"SurahNumber":26,"VerseNumber":174,"Text":"Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo"},{"SurahNumber":26,"VerseNumber":175,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":176,"Text":"Àwọn ará ’Aekah pe àwọn Òjíṣẹ́ ní òpùrọ́"},{"SurahNumber":26,"VerseNumber":177,"Text":"Nígbà tí arákùnrin wọn, (Ànábì) Ṣu‘aeb, sọ pé: “Ṣé ẹ̀yin kò níí bẹ̀rù (Allāhu) ni"},{"SurahNumber":26,"VerseNumber":178,"Text":"Dájúdájú èmi ni Òjíṣẹ́ olùfọkàntán fun yín"},{"SurahNumber":26,"VerseNumber":179,"Text":"Nítorí náà, ẹ bẹ̀rù Allāhu, kí ẹ sì tẹ̀lé mi"},{"SurahNumber":26,"VerseNumber":180,"Text":"Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá"},{"SurahNumber":26,"VerseNumber":181,"Text":"Ẹ wọn òṣùwọ̀n kún. Kí ẹ sì má ṣe wà nínú àwọn olùdóṣùwọ̀nkù"},{"SurahNumber":26,"VerseNumber":182,"Text":"Ẹ fi ìwọ̀n t’ó tọ́ wọn n̄ǹkan"},{"SurahNumber":26,"VerseNumber":183,"Text":"Ẹ má ṣe dín n̄ǹkan àwọn ènìyàn kù. Kí ẹ sì má ṣe hùwà aburú lórí ilẹ̀ ní ti òbìlẹ̀jẹ́"},{"SurahNumber":26,"VerseNumber":184,"Text":"Kí ẹ sì bẹ̀rù Ẹni tí Ó dá yín àti àwọn ìran àkọ́kọ́.”"},{"SurahNumber":26,"VerseNumber":185,"Text":"Wọ́n wí pé: “Ìwọ kúkú wà nínú àwọn eléèdì"},{"SurahNumber":26,"VerseNumber":186,"Text":"Ìwọ kò sì jẹ́ kiní kan bí kò ṣe abara bí irú wa. Àti pé a ò rò ọ́ sí kiní kan bí kò ṣe pé ó wà nínú àwọn òpùrọ́"},{"SurahNumber":26,"VerseNumber":187,"Text":"Nítorí náà, jẹ́ kí apá kan nínú sánmọ̀ ya lù wá mọ́lẹ̀, tí o bá wà nínú àwọn olódodo.”"},{"SurahNumber":26,"VerseNumber":188,"Text":"Ó sọ pé: “Olúwa mi nímọ̀ jùlọ nípa ohun tí ẹ̀ ń ṣe níṣẹ́"},{"SurahNumber":26,"VerseNumber":189,"Text":"Wọ́n sì pè é ní òpùrọ́. Nítorí náà, ìyà ọjọ́ ẹ̀ṣújò sì jẹ wọ́n. Dájúdájú ó jẹ́ ìyà ọjọ́ ńlá"},{"SurahNumber":26,"VerseNumber":190,"Text":"Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo"},{"SurahNumber":26,"VerseNumber":191,"Text":"Dájúdájú Olúwa rẹ, Òun mà ni Alágbára, Àṣàkẹ́-ọ̀run"},{"SurahNumber":26,"VerseNumber":192,"Text":"Dájúdájú al-Ƙur’ān, wọ́n sọ̀ ọ́ kalẹ̀ ni láti ọ̀dọ̀ Olúwa gbogbo ẹ̀dá"},{"SurahNumber":26,"VerseNumber":193,"Text":"Mọlāika Jibrīl, olùfọkàntán l’ó sọ̀ ọ́ kalẹ̀"},{"SurahNumber":26,"VerseNumber":194,"Text":"sínú ọkàn rẹ nítorí kí o lè wà nínú àwọn olùkìlọ̀"},{"SurahNumber":26,"VerseNumber":195,"Text":"pẹ̀lú èdè Lárúbáwá pọ́nńbélé"},{"SurahNumber":26,"VerseNumber":196,"Text":"Dájúdájú (ọ̀rọ̀ nípa rẹ̀) ti wà nínú ìpín-ìpín Tírà àwọn ẹni àkọ́kọ́"},{"SurahNumber":26,"VerseNumber":197,"Text":"Ṣé kò jẹ́ àmì kan fún wọn pé àwọn onímọ̀ (nínú) àwọn ọmọ ’Isrọ̄’īl nímọ̀ (sí àsọọ́lẹ̀ nípa) rẹ̀ (nínú tírà ọwọ́ wọn)"},{"SurahNumber":26,"VerseNumber":198,"Text":"Tí ó bá jẹ́ pé A sọ̀ ọ́ kalẹ̀ fún apá kan àwọn elédè mìíràn ni"},{"SurahNumber":26,"VerseNumber":199,"Text":"tí ó sì ké e fún wọn, wọn kò níí gbà á gbọ́ ní òdodo"},{"SurahNumber":26,"VerseNumber":200,"Text":"Báyẹn ni A ṣe mú (àtakò) wọ inú ọkàn àwọn ẹlẹ́ṣẹ̀"},{"SurahNumber":26,"VerseNumber":201,"Text":"Wọn kò níí gbà á gbọ́ ní òdodo títí wọn yóò fi rí ìyà ẹlẹ́ta-eléro"},{"SurahNumber":26,"VerseNumber":202,"Text":"(Ìyà náà) yóò dé bá wọn ní òjijì; wọn kò sì níí fura"},{"SurahNumber":26,"VerseNumber":203,"Text":"Nígbà náà ni wọn yóò wí pé: \"Ǹjẹ́ wọ́n lè lọ́ wa lára bí"},{"SurahNumber":26,"VerseNumber":204,"Text":"Ṣé ìyà Wa ni wọ́n ń wá pẹ̀lú ìkánjú"},{"SurahNumber":26,"VerseNumber":205,"Text":"Sọ fún Mi tí A bá fún wọn ní ìgbádùn ayé fún ọdún gbọọrọ"},{"SurahNumber":26,"VerseNumber":206,"Text":"Lẹ́yìn náà, kí ohun tí À ń ṣe ní àdéhùn fún wọn dé bá wọn"},{"SurahNumber":26,"VerseNumber":207,"Text":"Ohun tí A ṣe ní ìgbádùn fún wọn kò sì níí rọ̀ wọ́n lọ́rọ̀"},{"SurahNumber":26,"VerseNumber":208,"Text":"A ò sì pa ìlú kan run àfi kí wọ́n ti ní àwọn olùkìlọ̀"},{"SurahNumber":26,"VerseNumber":209,"Text":"Ìrántí (dé fún wọn sẹ́). Àti pé Àwa kì í ṣe alábòsí"},{"SurahNumber":26,"VerseNumber":210,"Text":"Kì í ṣe àwọn èṣù ni wọ́n sọ (al-Ƙur’ān) kalẹ̀"},{"SurahNumber":26,"VerseNumber":211,"Text":"Kò yẹ fún wọn. Wọn kò sì lágbára rẹ̀"},{"SurahNumber":26,"VerseNumber":212,"Text":"Dájúdájú A ti mú wọn takété sí gbígbọ́ rẹ̀ (láti ojú sánmọ̀)"},{"SurahNumber":26,"VerseNumber":213,"Text":"Nítorí náà, má ṣe pe ọlọ́hun mìíràn mọ́ Allāhu, nítorí kí ìwọ má baà wà nínú àwọn tí A máa jẹ níyà"},{"SurahNumber":26,"VerseNumber":214,"Text":"Kí o sì kìlọ̀ fún àwọn ẹbí rẹ, t’ó súnmọ́ jùlọ"},{"SurahNumber":26,"VerseNumber":215,"Text":"Kí o sì rẹ apá rẹ nílẹ̀ fún àwọn t’ó tẹ̀lé ọ nínú àwọn onígbàgbọ́ òdodo"},{"SurahNumber":26,"VerseNumber":216,"Text":"Tí wọ́n bá sì yapa (àṣẹ) rẹ, sọ pé: “Dájúdájú èmi yọwọ́ yọsẹ̀ nínú ohun tí ẹ̀ ń ṣe (níṣẹ́ aburú).”"},{"SurahNumber":26,"VerseNumber":217,"Text":"Kí o sì gbáralé Alágbára, Àṣàkẹ́-ọ̀run"},{"SurahNumber":26,"VerseNumber":218,"Text":"Ẹni t’Ó ń rí ọ nígbà tí ò ń dìde nàró (fún ìrun kíkí)"},{"SurahNumber":26,"VerseNumber":219,"Text":"àti ìyírapadà rẹ (fún rukuu àti ìforíkanlẹ̀) láààrin àwọn olùforíkanlẹ̀"},{"SurahNumber":26,"VerseNumber":220,"Text":"Dájúdájú Òun mà ni Olùgbọ́, Onímọ̀"},{"SurahNumber":26,"VerseNumber":221,"Text":"Ṣé kí n̄g sọ ẹni tí àwọn èṣù ń sọ̀kalẹ̀ wá bá"},{"SurahNumber":26,"VerseNumber":222,"Text":"Wọ́n ń sọ̀kalẹ̀ wá bá gbogbo àwọn òpùrọ́, ẹlẹ́ṣẹ̀"},{"SurahNumber":26,"VerseNumber":223,"Text":"(Àwọn èṣù) ń dẹtí (sí ìró sánmọ̀). Ọ̀pọ̀lọ́pọ̀ wọn sì ni òpùrọ́"},{"SurahNumber":26,"VerseNumber":224,"Text":"Àwọn eléwì, àwọn olùṣìnà l’ó ń tẹ̀lé wọn"},{"SurahNumber":26,"VerseNumber":225,"Text":"Ṣé o ò rí i pé gbogbo ọ̀gbun ọ̀rọ̀ ni wọ́n ń tẹnu bọ̀ ni"},{"SurahNumber":26,"VerseNumber":226,"Text":"Àti pé dájúdájú wọ́n ń sọ ohun tí wọn kò níí ṣe"},{"SurahNumber":26,"VerseNumber":227,"Text":"Àfi àwọn t’ó gbàgbọ́ ní òdodo, tí wọ́n ṣe iṣẹ́ rere, tí wọ́n rántí Allāhu ní ọ̀pọ̀lọ́pọ̀, tí wọ́n sì jàjà gbara lẹ́yìn tí wọ́n ti ṣàbòsí sí wọn. Àwọn t’ó ṣàbòsí sì máa mọ irú ìkángun tí wọ́n máa gúnlẹ̀ sí"},{"SurahNumber":27,"VerseNumber":1,"Text":"Tọ̄ sīn. Ìwọ̀nyí ni àwọn āyah al-Ƙur’ān àti (àwọn āyah) Tírà t’ó ń yanjú ọ̀rọ̀ ẹ̀dá"},{"SurahNumber":27,"VerseNumber":2,"Text":"(Ó jẹ́) ìmọ̀nà àti ìró ìdùnnú fún àwọn onígbàgbọ́ òdodo"},{"SurahNumber":27,"VerseNumber":3,"Text":"àwọn t’ó ń kírun, tí wọ́n ń yọ zakāh. Àwọn sì ni wọ́n ní àmọ̀dájú nípa Ọjọ́ Ìkẹ́yìn"},{"SurahNumber":27,"VerseNumber":4,"Text":"Dájúdájú àwọn tí kò gba Ọjọ́ Ìkẹ́yìn gbọ́, A ti ṣe àwọn iṣẹ́ (aburú ọwọ́) wọn ní ọ̀ṣọ́ fún wọn, Nítorí náà, wọn yó sì máa pa rìdàrìdà"},{"SurahNumber":27,"VerseNumber":5,"Text":"Àwọn wọ̀nyẹn ni àwọn tí ìyà burúkú wà fún. Àwọn sì ni ẹni òfò jùlọ ní Ọjọ́ Ìkẹ́yìn"},{"SurahNumber":27,"VerseNumber":6,"Text":"Dájúdájú ò ń gba al-Ƙur’ān làti ọ̀dọ̀ Ọlọ́gbọ́n, Onímọ̀"},{"SurahNumber":27,"VerseNumber":7,"Text":"(Rántí) nígbà tí (Ànábì) Mūsā sọ fún àwọn ènìyàn rẹ̀ pé: “Dájúdájú mo rí iná kan. Mo sì máa lọ mú ìró kan wá fun yín láti ibẹ̀, tàbí kí n̄g mú ògúnná kan t’ó ń tanná wá fun yín nítorí kí ẹ lè yẹ́ná"},{"SurahNumber":27,"VerseNumber":8,"Text":"Nígbà tí ó dé ibẹ̀, A pèpè pé kí ìbùkún máa bẹ fún ẹni tí ó wà níbi iná náà àti ẹni tí ó wà ní àyíká rẹ̀. Mímọ́ sì ni fún Allāhu, Olúwa gbogbo ẹ̀dá"},{"SurahNumber":27,"VerseNumber":9,"Text":"Mūsā, dájúdájú Èmi ni Allāhu, Alágbára, Ọlọ́gbọ́n"},{"SurahNumber":27,"VerseNumber":10,"Text":"Ju ọ̀pá rẹ sílẹ̀. (Ó sì ṣe bẹ́ẹ̀.) Àmọ́ nígbà tí ó rí i t’ó ń yíra padà bí ẹni pé ejò ni, Mūsā pẹ̀yìn dà, ó ń sá lọ. Kò sì padà. (Allāhu sọ pé:) Mūsā, má ṣe páyà. Dájúdájú àwọn Òjíṣẹ́ kì í páyà lọ́dọ̀ Mi"},{"SurahNumber":27,"VerseNumber":11,"Text":"Àyàfi ẹni tí ó bá ṣàbòsí, lẹ́yìn náà tí ó yí i padà sí rere lẹ́yìn aburú. Dájúdájú Èmi ni Aláforíjìn, Àṣàkẹ́-ọ̀run"},{"SurahNumber":27,"VerseNumber":12,"Text":"Ti ọwọ́ rẹ bọ (abíyá láti ibi) ọrùn ẹ̀wù rẹ. Ó sì máa jáde ní funfun, tí kì í ṣe ti aburú. (Èyí wà) nínú àwọn àmì mẹ́sàn-án (tí o máa mú lọ) bá Fir‘aon àti àwọn ènìyàn rẹ̀. Dájúdájú wọ́n jẹ́ ìjọ òbìlẹ̀jẹ́"},{"SurahNumber":27,"VerseNumber":13,"Text":"Nígbà tí àwọn àmì Wa, t’ó fojú hàn kedere, sì dé bá wọn, wọ́n wí pé: “Èyí ni idán pọ́nńbélé.”"},{"SurahNumber":27,"VerseNumber":14,"Text":"Wọ́n takò ó pẹ̀lú àbòsí àti ìgbéraga, ẹ̀mí wọn sì ní àmọ̀dájú pé òdodo ni. Nítorí náà, wòye sí bí àtubọ̀tán àwọn òbìlẹ̀jẹ́ ti rí"},{"SurahNumber":27,"VerseNumber":15,"Text":"Dájúdájú A fún (Ànábì) Dāwūd àti (Ànábì) Sulaemọ̄n ní ìmọ̀. Àwọn méjèèjì sì sọ pé: \"Ọpẹ́ ni fún Allāhu, Ẹni tí Ó fún wa ní oore àjùlọ lórí ọ̀pọ̀lọ́pọ̀ nínú àwọn ẹrúsìn Rẹ̀, àwọn onígbàgbọ́ òdodo"},{"SurahNumber":27,"VerseNumber":16,"Text":"(Ànábì) Sulaemọ̄n sì jogún (Ànábì) Dāwūd. Ó sọ pé: \"Ẹ̀yin ènìyàn, Wọ́n fi ohùn ẹyẹ mọ̀ wá. Wọ́n sì fún wa ní gbogbo n̄ǹkan. Dájúdájú èyí, òhun ni oore àjùlọ pọ́nńbélé"},{"SurahNumber":27,"VerseNumber":17,"Text":"A sì kó jọ fún (Ànábì) Sulaemọ̄n, àwọn ọmọ ogun rẹ̀ nínú àlùjànnú, ènìyàn àti ẹyẹ. A sì ń kó wọn jọ papọ̀ mọ́ra wọn"},{"SurahNumber":27,"VerseNumber":18,"Text":"títí wọ́n fi dé àfonífojì àwọn àwúrèbe. Àwúrèbe kan sì wí pé: \"Ẹ̀yin àwúrèbe, ẹ wọ inú ilé yín lọ, kí (Ànábì) Sulaemọ̄n àti àwọn ọmọ ogun rẹ̀ má baà tẹ̀ yín rẹ́ mọ́lẹ̀. Wọn kò sì níí fura"},{"SurahNumber":27,"VerseNumber":19,"Text":"Nígbà náà, (Ànábì Sulaemọ̄n) rẹ́rìn-ín músẹ́, ẹ̀rín pa á nítorí ọ̀rọ̀ (àwúrèbe náà). Ó sọ pé: “Olúwa mi, fi mọ̀ mí bí mo ṣe máa dúpẹ́ ìdẹ̀ra Rẹ, èyí tí O fi ṣe ìdẹ̀ra fún èmi àti àwọn òbí mi méjèèjì. (Fi mọ̀ mí) bí mo ṣe máa ṣe iṣẹ́ rere, èyí tí O yọ́nú sí. Pẹ̀lú àánú Rẹ fi mí sáààrin àwọn ẹrúsìn Rẹ, àwọn ẹni rere.”"},{"SurahNumber":27,"VerseNumber":20,"Text":"Ó ṣàbẹ̀wò àwọn ẹyẹ, ó sì sọ pé: “Nítorí kí ni mi ò ṣe rí ẹyẹ hudhuda? Àbí ó jẹ́ ọ̀kan nínú àwọn tí kò wá ni"},{"SurahNumber":27,"VerseNumber":21,"Text":"Dájúdájú mo máa jẹ ẹ́ níyà líle, tàbí kí n̄g dúńbú rẹ̀, tàbí kí ó mú ẹ̀rí t’ó yanjú wá fún mi.”"},{"SurahNumber":27,"VerseNumber":22,"Text":"(Ànábì Sulaemọ̄n) kò dúró pẹ́ (títí ó fi dé), ó sì wí pé: \"Mo mọ n̄ǹkan tí o ò mọ̀. Mo sì mú ìró kan t’ó dájú wá bá ọ láti ìlú Saba’i"},{"SurahNumber":27,"VerseNumber":23,"Text":"Dájúdájú èmi bá obìnrin kan (níbẹ̀), t’ó ń ṣe ìjọba lé wọn lórí. Wọ́n fún un ní gbogbo n̄ǹkan. Ó sì ní ìtẹ́ ńlá kan"},{"SurahNumber":27,"VerseNumber":24,"Text":"Mo sì bá òun àti àwọn ènìyàn rẹ̀ tí wọ́n ń forí kanlẹ̀ fún òòrùn lẹ́yìn Allāhu. Èṣù sì ṣe àwọn iṣẹ́ wọn ní ọ̀ṣọ́ fún wọn. Ó ṣẹ́rí wọn kúrò lójú ọ̀nà (òdodo). Nítorí náà, wọn kò sì mọ̀nà"},{"SurahNumber":27,"VerseNumber":25,"Text":"láti forí kanlẹ̀ fún Allāhu, Ẹni t’Ó ń mú ọrọ̀ t’ó pamọ́ sínú àwọn sánmọ̀ àti ilẹ̀ jáde, Ó sì mọ ohun tí ẹ̀ ń fi pamọ́ àti ohun tí ẹ̀ ń ṣàfi hàn"},{"SurahNumber":27,"VerseNumber":26,"Text":"Allāhu, kò sí ọlọ́hun tí ìjọ́sìn tọ́ sí àfi Òun, Olúwa Ìtẹ́ ńlá"},{"SurahNumber":27,"VerseNumber":27,"Text":"Ó sọ pé: \"A máa wòye bóyá òdodo l’o sọ ni tàbí o wà nínú àwọn òpùrọ́"},{"SurahNumber":27,"VerseNumber":28,"Text":"Mú ìwé mi yìí lọ, kí o jù ú sí wọn. Lẹ́yìn náà, kí o takété sí wọn, kí o sì wo ohun tí wọn yóò dá padà (ní èsì)"},{"SurahNumber":27,"VerseNumber":29,"Text":"(Bilƙīs) sọ pé: “Ẹ̀yin ìjòyè, dájúdájú wọ́n ti ju ìwé alápọ̀n-ọ́nlé kan sí mi"},{"SurahNumber":27,"VerseNumber":30,"Text":"Dájúdájú ó wá láti ọ̀dọ̀ (Ànábì) Sulaemọ̄n. Dájúdájú ó (sọ pé) “Ní orúkọ Allāhu, Àjọkẹ́-ayé, Àṣàkẹ́-ọ̀run"},{"SurahNumber":27,"VerseNumber":31,"Text":"Kí ẹ má ṣègbéraga sí mi, kí ẹ sì wá sí ọ̀dọ̀ mi (láti di) mùsùlùmí.”"},{"SurahNumber":27,"VerseNumber":32,"Text":"(Bilƙīs) sọ pé: “Ẹ̀yin ìjòyè, ẹ gbà mí ní ìmọ̀ràn nípa ọ̀rọ̀ mi. Èmi kì í gbé ìgbésẹ̀ lórí ọ̀rọ̀ kan títí ẹ máa fi jẹ́rìí sí i.”"},{"SurahNumber":27,"VerseNumber":33,"Text":"Wọ́n wí pé: “Alágbára ni àwa. Akọni ogun sì tún ni wá. Ọ̀dọ̀ rẹ ni ọ̀rọ̀ wà. Nítorí náà, wòye sí ohun tí o máa pa láṣẹ.”"},{"SurahNumber":27,"VerseNumber":34,"Text":"(Bilƙīs) wí pé: “Dájúdájú àwọn ọba, nígbà tí wọ́n bá wọ inú ìlú kan, wọn yóò bà á jẹ́. Wọn yó sì sọ àwọn ẹni abiyì ibẹ̀ di ẹni yẹpẹrẹ. Báyẹn ni wọ́n máa ń ṣe"},{"SurahNumber":27,"VerseNumber":35,"Text":"Dájúdájú mo máa fi ẹ̀bùn kan ránṣẹ́ sí wọn. Mo sì máa wòye sí ohun tí àwọn ìránṣẹ́ yóò mú padà (ní èsì).”"},{"SurahNumber":27,"VerseNumber":36,"Text":"Nígbà tí (ìránṣẹ́) dé ọ̀dọ̀ (Ànábì) Sulaemọ̄n, ó sọ pé: “Ṣé ẹ máa fi owó ràn mí lọ́wọ́ ni? Ohun tí Allāhu fún mi lóore jùlọ sí ohun tí ẹ fún mi. Síbẹ̀síbẹ̀, ẹ̀yin tún ń yọ̀ lórí ẹ̀bùn yín"},{"SurahNumber":27,"VerseNumber":37,"Text":"Padà sí ọ̀dọ̀ wọn. Dájúdájú à ń bọ̀ wá bá wọn pẹ̀lú àwọn ọmọ ogun tí wọn kò lè kojú rẹ̀. Dájúdájú a máa mú wọn jáde kúrò nínú (ìlú wọn) ní ẹni àbùkù. Wọn yó sì di ẹni yẹpẹrẹ.”"},{"SurahNumber":27,"VerseNumber":38,"Text":"(Ànábì Sulaemọ̄n) sọ pé: “Ẹ̀yin ìjòyè, èwo nínú yín l’ó máa gbé ìtẹ́ (Bilƙīs) wá bá mi, ṣíwájú kí wọ́n tó wá bá mi (láti di) mùsùlùmí.”"},{"SurahNumber":27,"VerseNumber":39,"Text":"‘Ifrīt nínú àwọn àlùjànnú sọ pé: “Èmi yóò gbe wá fún ọ ṣíwájú kí o tó dìde kúrò ní àyè rẹ. Dájúdájú èmi ni alágbára, olùfọkàntán lórí rẹ̀.”"},{"SurahNumber":27,"VerseNumber":40,"Text":"Ẹni tí ìmọ̀ kan láti inú tírà wà ní ọ̀dọ̀ rẹ̀ sọ pé: “Èmi yóò gbé e wá fún ọ ṣíwájú kí o tó ṣẹ́jú.” Nígbà tí ó rí i tí ó dé sí ọ̀dọ̀ rẹ̀, ó sọ pé: “Èyí wà nínú oore àjùlọ Olúwa mi, láti fi dán mi wò bóyá mo máa dúpẹ́ tàbí mo máa ṣàì moore. Ẹnikẹ́ni tí ó bá dúpẹ́ (fún Allāhu), ó dúpẹ́ fún ẹ̀mí ara rẹ̀. Ẹnikẹ́ni tí ó bá sì ṣàìmoore, dájúdájú Olúwa mi ni Ọlọ́rọ̀, Alápọ̀n-ọ́nlé.”"},{"SurahNumber":27,"VerseNumber":41,"Text":"Ó sọ pé: “Ẹ ṣe ìyípadà ìrísí ìtẹ́ rẹ̀ fún un, kí á wò ó bóyá ó máa dá a mọ̀ tàbí ó máa wà nínú àwọn tí kò níí dá a mọ̀.”"},{"SurahNumber":27,"VerseNumber":42,"Text":"Nígbà tí (Bilƙīs) dé, wọ́n sọ fún un pé: “Ṣé bí ìtẹ́ rẹ ṣe rí nìyí?” Ó wí pé: \"Ó dà bí ẹni pé òhun ni.\" (Ànábì Sulaemọ̄n sì sọ pé): “Wọ́n ti fún wa ní ìmọ̀ ṣíwájú Bilƙīs. A sì jẹ́ mùsùlùmí.”"},{"SurahNumber":27,"VerseNumber":43,"Text":"Ohun t’ó ń jọ́sìn fún lẹ́yìn Allāhu sì ṣẹ́rí rẹ̀ (kúrò níbi ìjọ́sìn fún Allāhu). Dájúdájú ó wà nínú ìjọ aláìgbàgbọ́"},{"SurahNumber":27,"VerseNumber":44,"Text":"Wọ́n sọ fún un pé: “Wọ inú ààfin.” Nígbà tí ó rí i, ó ṣe bí ibúdò ni. Ó sì ká aṣọ kúrò ní ojúgun rẹ̀ méjèèjì. (Ànábì Sulaemọ̄n) sọ pé: “Dájúdájú ààfin tí a ṣe rigidin pẹ̀lú díńgí ni.” (Bilƙīs) sọ pé: \"Olúwa mi, dájúdájú mo ṣàbòsí sí ẹ̀mí ara mi. Mo sì di mùsùlùmí pẹ̀lú (Ànábì) Sulaemọ̄n, fún Allāhu, Olúwa gbogbo ẹ̀dá"},{"SurahNumber":27,"VerseNumber":45,"Text":"Dájúdájú A ti ránṣẹ́ sí ìjọ Thamūd. (A rán) arákùnrin wọn, Sọ̄lih (níṣẹ́ sí wọn), pé: \"Ẹ jọ́sìn fún Allāhu.\" Nígbà náà ni wọ́n pín sí ìjọ méjì, t’ó ń bára wọn jiyàn"},{"SurahNumber":27,"VerseNumber":46,"Text":"Ó sọ pé: “Ẹ̀yin ìjọ mi, nítorí kí ni ẹ ṣe ń wá (ìyà) aburú pẹ̀lú ìkánjú ṣíwájú (ohun) rere (t’ó yẹ kí ẹ mú ṣe níṣẹ́)? Ẹ ò ṣe tọrọ àforíjìn lọ́dọ̀ Allāhu nítorí kí Wọ́n lè ṣàánú yín?”"},{"SurahNumber":27,"VerseNumber":47,"Text":"Wọ́n wí pé: “A rí àmì aburú láti ọ̀dọ̀ rẹ àti àwọn t’ó wà pẹ̀lú rẹ.” (Ànábì Sọ̄lih) sọ pé: “Àmì aburú yín wà (nínú kádàrá yín) lọ́dọ̀ Allāhu. Kò sì rí bí ẹ ṣe rò ó àmọ́ ìjọ aládàn-ánwò ni yín ni.”"},{"SurahNumber":27,"VerseNumber":48,"Text":"Àwọn ènìyàn mẹ́sàn-án kan sì wà nínú ìlú, tí wọ́n ń ṣèbàjẹ́ lórí ilẹ̀, tí wọn kò sì ṣe rere"},{"SurahNumber":27,"VerseNumber":49,"Text":"Wọ́n wí (fúnra wọn) pé: “Kí á dìjọ fí Allāhu búra pé dájúdájú a máa pa òun àti àwọn ènìyàn rẹ̀ ní òru. Lẹ́yìn náà, dájúdájú a máa sọ fún ẹbí rẹ̀ pé ìparun àwọn ènìyàn rẹ̀ kò ṣojú wa. Dájúdájú olódodo sì ni àwa.”"},{"SurahNumber":27,"VerseNumber":50,"Text":"Wọ́n déte gan-an, Àwa náà sì déte gan-an, wọn kò sì fura"},{"SurahNumber":27,"VerseNumber":51,"Text":"Wo bí àtubọ̀tán ète wọn ti rí. Dájúdájú A pa àwọn àti ìjọ wọn run pátápátá"},{"SurahNumber":27,"VerseNumber":52,"Text":"Nítorí náà, ìwọ̀nyẹn ni ilé wọn. Ó tí di ilé ahoro nítorí pé wọ́n ṣàbòsí. Dájúdájú àmì wà nínú ìyẹn fún ìjọ t’ó nímọ̀"},{"SurahNumber":27,"VerseNumber":53,"Text":"A gba àwọn t’ó gbàgbọ́ ní òdodo là, tí wọ́n sì ń bẹ̀rù (Allāhu)"},{"SurahNumber":27,"VerseNumber":54,"Text":"(A tún fi iṣẹ́ ìmísí rán Ànábì) Lūt. (Rántí) nígbà tí ó sọ fún ìjọ rẹ̀ pé: \"Ṣé iṣẹ́ aburú ni ẹ óò máa ṣe ni, ẹ sì ríran"},{"SurahNumber":27,"VerseNumber":55,"Text":"Ṣé dájúdájú ẹ̀yin (ọkùnrin) yóò máa lọ jẹ adùn (ìbálòpọ̀) lára àwọn ọkùnrin (ẹgbẹ́ yín ni) dípò àwọn obìnrin? Àní sẹ́, òpè ènìyàn ni yín"}]}