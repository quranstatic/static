{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Přiblížilo se lidem súčtování s nimi, mezitím co v lhostejnosti odvracejí se"},{"SurahNumber":21,"VerseNumber":2,"Text":"Nikdy nepřijde jim napomenutí nové od Pána jejich, aniž by naslouchali mu jen jako ve hře"},{"SurahNumber":21,"VerseNumber":3,"Text":"výsměšná jsou srdce jejich a tajně hovoří ti, kdož nepravostni jsou: „Zdaž není člověkem jako vy? Zdaž připojíte se k pouhým čárům vidomě?“"},{"SurahNumber":21,"VerseNumber":4,"Text":"Řekl (prorok): „Pán můj zná, co mluveno jest na nebi i na zemi: onť vše slyší a ví.“"},{"SurahNumber":21,"VerseNumber":5,"Text":"„Naopak,“ říkají, „spleteniny snů jsou to; naopak, vymyslil si to; naopak, jest básníkem: nechť tedy předvede nám znamení, s jakými byli posláni proroci předešlí!“"},{"SurahNumber":21,"VerseNumber":6,"Text":"Neuvěřilo před nimi nikteré z měst, která zahladili jsme: jakž tedy oni uvěří"},{"SurahNumber":21,"VerseNumber":7,"Text":"A neposlali jsme před tebou, leda muže, jimž vnukli jsme zjevení: tažte se jen oněch, jimž dáno bylo napomenutí, nevíte-li"},{"SurahNumber":21,"VerseNumber":8,"Text":"A nedali jsme jim těl, která by nebyla nucena jísti pokrmu a nebyli nesmrtelnými"},{"SurahNumber":21,"VerseNumber":9,"Text":"Poté pak dodrželi jsme pravdivě slib jim učiněný a zachránili jsme je a koho jsme chtěli a zahladili jsme výstředníky"},{"SurahNumber":21,"VerseNumber":10,"Text":"A nyní seslali jsme vám Knihu, v níž napomenutí jest vám: což nepochopíte"},{"SurahNumber":21,"VerseNumber":11,"Text":"A kolik vyvrátili jsme měst, jež nepravostna byla a dali vzejíti po nich lidem jinými"},{"SurahNumber":21,"VerseNumber":12,"Text":"A když pocítili hněv náš, hle, dali se z města na útěk"},{"SurahNumber":21,"VerseNumber":13,"Text":"„Neutíkejte: navraťte se k výstřednostem svým a obydlím svým: snad budete dotazováni.“"},{"SurahNumber":21,"VerseNumber":14,"Text":"Řekli: „Běda nám! zajisté byli jsme nepravostni.“"},{"SurahNumber":21,"VerseNumber":15,"Text":"A neustalo toto volání jejich, dokud neučinili jsme je jako obilí pokosené, bezživotné"},{"SurahNumber":21,"VerseNumber":16,"Text":"A nestvořili jsme nebe a zemi a cožkoliv mezi nimi jest, sobě pro zábavu"},{"SurahNumber":21,"VerseNumber":17,"Text":"A kdybychom byli chtěli učiniti si kratochvíli, byli bychom si ji našli u sebe, kdybychom tak vskutku byli chtěli učiniti"},{"SurahNumber":21,"VerseNumber":18,"Text":"Naopak, mrštíme pravdou na nepravdu a rozdrtí ji a hle, rozptýlí se (ničemnost): však běda vám za to, co vykládáte (o Bohu)"},{"SurahNumber":21,"VerseNumber":19,"Text":"Jemu přináleží cožkoliv na nebi jest a na zemi: a ti, kdož u něho jsou, nejsou nijak pyšni, aby mu nesloužili, aniž unaveni"},{"SurahNumber":21,"VerseNumber":20,"Text":"Chválí jej nocí i dnem a nevymýšlejí ničeho o něm"},{"SurahNumber":21,"VerseNumber":21,"Text":"Že vzali si ze země božstva, která křísí mrtvé"},{"SurahNumber":21,"VerseNumber":22,"Text":"Kdyby na nebi a na zemi byla božstva jiná, kromě Boha, bylo by obé zkáze propadlo: však sláva Bohu, Pánu trůnu, nade vše, co oni vykládají"},{"SurahNumber":21,"VerseNumber":23,"Text":"Onť nebude tázán na skutky své, však oni tázáni budou"},{"SurahNumber":21,"VerseNumber":24,"Text":"Že vzali si božstva (jiná) vedle Boha? Rci: „Přineste důkaz svůj!“ Toto jest napomenutí těch, kdož jsou se mnou a těch, kdož byli přede mnou: však většina lidí nepoznává pravdu, nýbrž odvracejí se"},{"SurahNumber":21,"VerseNumber":25,"Text":"Neposlali jsme před tebou proroka, jemuž bychom nebyli vnukli, že není Boha, kromě mne: mne tedy uctívejte"},{"SurahNumber":21,"VerseNumber":26,"Text":"A říkají: „Učinil sobě Milosrdný syna.“ Při slávě jeho, nikoliv! Jsou jen sluhy jeho ctěnými"},{"SurahNumber":21,"VerseNumber":27,"Text":"Nepředcházejí jej v mluvení, nýbrž rozkazy jeho vykonávají"},{"SurahNumber":21,"VerseNumber":28,"Text":"Onť ví, co před nimi jest i za nimi, a nemohou přimlouvati se, leda za toho, jemuž on popřeje svého zalíbení: a oni bázní před ním třesou se"},{"SurahNumber":21,"VerseNumber":29,"Text":"A kterýkoli z nich by řekl: „Jáť Bůh jsem vedle něho,“ toho odměníme peklem: neboť takto odměňujeme nepravostné"},{"SurahNumber":21,"VerseNumber":30,"Text":"Což nevidí ti, kdož neuvěřili, že nebesa a země byly pevným celkem a že rozdělili jsme je a z vody že učinili jsme veškerou věc živoucí? Což neuvěří"},{"SurahNumber":21,"VerseNumber":31,"Text":"A učinili jsme na zemi vrchole hor, aby nepohnula se pod nimi a učinili jsme na ní průchody jako stezky, aby (lidé) jimi byli vedeni"},{"SurahNumber":21,"VerseNumber":32,"Text":"A učinili jsme nebesa střechou chráněnou: a přece od znamení jeho se odvracejí"},{"SurahNumber":21,"VerseNumber":33,"Text":"Onť jest to, který stvořil noc a den, a slunce a měsíc, oba po obloze svou dráhou spějí"},{"SurahNumber":21,"VerseNumber":34,"Text":"A neučinili jsme žádného člověka před tebou nesmrtelným: a zemřeš-li ty, zdaž oni žíti budou věčně"},{"SurahNumber":21,"VerseNumber":35,"Text":"Každá duše okusí smrti: a vyzkoušíme vás zlem i dobrem pokušeními: a k nám budete navráceni"},{"SurahNumber":21,"VerseNumber":36,"Text":"A když shlédnou tě ti, kteří neuvěřili, tropí si z tebe jen šašky, (řkouce): „Zdaž tento jest to, jenž zmiňuje se vám (nehezky) o božstvech vašich?“ A ve vzpomínání na Milosrdného oni nevěří"},{"SurahNumber":21,"VerseNumber":37,"Text":"Stvořen jest člověk z pospíchání; ukáži vám jistě znamení svá; ale nepospíchejte na mne!“"},{"SurahNumber":21,"VerseNumber":38,"Text":"Říkají: „Kdy splní se ona hrozba — jste-li pravdomluvnými?“"},{"SurahNumber":21,"VerseNumber":39,"Text":"Kdyby jen věděli ti, kdož nevěří, kdy nebudou s to, aby zdrželi od tváří svých oheň, aniž od zad svých a kdy nebude jim pomoženo"},{"SurahNumber":21,"VerseNumber":40,"Text":"Ano, (oheň) přijde na ně z nenadání a zpitomí je a nebudou s to, aby zdrželi jej, aniž bude jim posečkáno"},{"SurahNumber":21,"VerseNumber":41,"Text":"Posměch tropili si lidé z proroků již před tebou, však obklopilo ty, kdož posmívali se, to, z čeho si byli posměch tropili"},{"SurahNumber":21,"VerseNumber":42,"Text":"Rci: „Kdo ochrání vás, za noci a za dne, před Milosrdným?“ A přece od vzpomínání na Pána svého se odvracejí"},{"SurahNumber":21,"VerseNumber":43,"Text":"Což mají nějaká božstva, jež před námi mohou je ochrániti? Nejsou s to, aby sama sobě pomohla, pročež nebudou pomáhati jim proti nám"},{"SurahNumber":21,"VerseNumber":44,"Text":"Ano, dali jsme jim a otcům jejich užívati světa, pokud potrvaly životy jejich: což nevidí, že přicházíme do země jejich a zúžujeme hranice její. Jsou snad oni vítězi"},{"SurahNumber":21,"VerseNumber":45,"Text":"Rci: „Jáť pouze varuji vás tím, co vnuknuto mi bylo:“ však hluší neslyší volání, když varováni jsou"},{"SurahNumber":21,"VerseNumber":46,"Text":"Však když dotkne se jich dechnutí trestu Pána tvého, říkají: „Běda nám, neb zajisté byli jsme nepravostni.“"},{"SurahNumber":21,"VerseNumber":47,"Text":"Postavíme váhu spravedlivou v den zmrtvýchvstání a nebude zkrácena žádná duše v ničem: a i kdyby jednalo se o váhu zrna hořčičného, přineseme je: dostačí, že my jsme súčtovateli"},{"SurahNumber":21,"VerseNumber":48,"Text":"Kdysi dali jsme Mojžíšovi a Áronovi Rozlišení a světlo a napomenutí bohabojným"},{"SurahNumber":21,"VerseNumber":49,"Text":"již bojí se Pána svého v skrytosti a před hodinou (soudu) třesou se"},{"SurahNumber":21,"VerseNumber":50,"Text":"A toto jest Napomenutí požehnané, seslané námi: což zapřete je"},{"SurahNumber":21,"VerseNumber":51,"Text":"Kdysi dali jsme i Abrahamovi jeho (správné) vedení, neb věděli jsme o něm"},{"SurahNumber":21,"VerseNumber":52,"Text":"když řekl otci svému a lidu svému: „Co jsou tyto představy, jež uctíváte?“"},{"SurahNumber":21,"VerseNumber":53,"Text":"Řekli: „Nalezli jsme otce naše v uctívání jich.“"},{"SurahNumber":21,"VerseNumber":54,"Text":"Řekl: „Zajistéť vy i otcové vaši jste v bludu zjevném.“"},{"SurahNumber":21,"VerseNumber":55,"Text":"Řekli: „Přišel's k nám s pravdou, aneb jen kratochvíli si tropíš?“"},{"SurahNumber":21,"VerseNumber":56,"Text":"Řekl: „Nikoliv: Pánem vaším jest Pán nebes a země, jenž stvořil je oboje, a já jsem z těch, kdož to dosvědčují"},{"SurahNumber":21,"VerseNumber":57,"Text":"A při Bohu (přisahám), že dojista lest učiním modlám vašim poté, až odvrátíte se a záda mi ukážete.“"},{"SurahNumber":21,"VerseNumber":58,"Text":"A rozbil je na kousky všechny, vyjma největší z nich, aby k ní vrátiti se mohli"},{"SurahNumber":21,"VerseNumber":59,"Text":"Řekli: „Kdo učinil toto s bohy našimi? Zajistéť jest jedním z nepravostných.“"},{"SurahNumber":21,"VerseNumber":60,"Text":"Řekli: „Slyšeli jsme mladíka kéhos zmiňovati se o nich: jménem Abrahama.“"},{"SurahNumber":21,"VerseNumber":61,"Text":"Řekli: „Nuž, předveďte jej před zraky lidu, aby svědčili proti němu,“"},{"SurahNumber":21,"VerseNumber":62,"Text":"Řekli: „Zdaž ty učinil's to s bohy našimi, Abrahamem?“"},{"SurahNumber":21,"VerseNumber":63,"Text":"Řekl: „Nikoliv; učinil to tenhle největší z nich: i tažte se jich, dovedou-li mluviti.“"},{"SurahNumber":21,"VerseNumber":64,"Text":"I šli do sebe v myšlení svém a řekli: „Zajisté, přátelé, že jste nepravostní.“"},{"SurahNumber":21,"VerseNumber":65,"Text":"Však poté zatvrdili se v hlavách svých, řkouce: „Však dobře's věděl, že oni nemluví.“"},{"SurahNumber":21,"VerseNumber":66,"Text":"Řekl: „Zdaž tedy uctívati budete vedle Boha něco, co nemůže prospěti vám, aniž uškoditi"},{"SurahNumber":21,"VerseNumber":67,"Text":"Pfuj na vás a na to, co uctíváte vedle Boha! Což nepochopíte?“"},{"SurahNumber":21,"VerseNumber":68,"Text":"Řekli: „Upalte jej a jděte na pomoc bohům svým, chcete-li mít se k činu!“"},{"SurahNumber":21,"VerseNumber":69,"Text":"Řekli jsme: „Ohni, budiž studeným a bezpečným vůči Abrahamovi!“"},{"SurahNumber":21,"VerseNumber":70,"Text":"I chtěli lest provésti mu, však uvedli jsme je v záhubu"},{"SurahNumber":21,"VerseNumber":71,"Text":"A zachránili jsme jej a Lota, zavedše je do země, v níž požehnali jsme veškerenstvu"},{"SurahNumber":21,"VerseNumber":72,"Text":"A dali jsme mu Isáka a Jakuba nádavkem a všechny učinili jsme muži spravedlivými"},{"SurahNumber":21,"VerseNumber":73,"Text":"A učinili jsme je představenými, aby vedli lid podle nařízení našeho, a vnukli jsme jim konání dobrých skutků, a zachovávání modlitby, a dávání povinné almužny: a oni uctívali nás"},{"SurahNumber":21,"VerseNumber":74,"Text":"A Lotovi dali jsme soudnost a vědění: a zachránili jsme jej z města, jež konalo špatnosti: zajisté byl to lid zlý, zkažený"},{"SurahNumber":21,"VerseNumber":75,"Text":"A uvedli jsme jej do milosrdenství svého, neboť byl jedním ze spravedlivých"},{"SurahNumber":21,"VerseNumber":76,"Text":"A (pomni) Noema, když kdysi volal k nám i vyslyšeli jsme jej a zachránili jsme jej a rodinu jeho od zkázy velké"},{"SurahNumber":21,"VerseNumber":77,"Text":"A pomohli jsme mu před lidem, který vylhanými nazýval znamení naše: oni zajistéť byli lidem zlým i utopili jsme je všechny"},{"SurahNumber":21,"VerseNumber":78,"Text":"A (pomni) Davida a Šalamouna, když dali rozsudek ohledně role, v němž škodu způsobila stáda ovcí jistého lidu: a byli jsme rozsudky jejich svědky"},{"SurahNumber":21,"VerseNumber":79,"Text":"A dali jsme Šalamounovi rozšafnost v této věci: a oběma jim dali jsme soudnost a vědění a přinutili jsme hory, aby s Davidem pěly chválu naši a taktéž i ptactvo. Tak učinili jsme"},{"SurahNumber":21,"VerseNumber":80,"Text":"A naučili jsme ho řemeslu výroby brnění pro vás na ochranu proti (vzájemné) urputnosti vaší: zdaž budete za to vděčni"},{"SurahNumber":21,"VerseNumber":81,"Text":"A Šalamounovi (podmanili jsme) vichr bouřný, aby hnal lodi dle rozkazu jeho k zemi, jíž požehnali jsme: neboť o všech věcech měli jsme vědomost"},{"SurahNumber":21,"VerseNumber":82,"Text":"A některé zlé duchy, aby potápěli se proň a vykonávali proň různé práce jiné: a my střežili jsme je"},{"SurahNumber":21,"VerseNumber":83,"Text":"A (pomni) Joba, když volal k Pánu svému: „Zajisté protivenství dotklo se mne: a ty nejslitovnějším jsi ze slitovných.“"},{"SurahNumber":21,"VerseNumber":84,"Text":"A vyslyšeli jsme jej a zbavili jsme jej protivenství: a vrátili jsme mu rodinu jeho a přidali jsme mu ještě jednu stejnou, jakožto milosrdenství od nás a na paměť těm, kdož uctívají nás"},{"SurahNumber":21,"VerseNumber":85,"Text":"A (pomni) Ismaela a Idríse a Dzu-l-Kifla: ti všichni byli (vytrvalí) v trpělivosti"},{"SurahNumber":21,"VerseNumber":86,"Text":"A uvedli jsme je do milosrdenství svého, neboť byli ze spravedlivých"},{"SurahNumber":21,"VerseNumber":87,"Text":"A Dzu-n-Núna, když odešel rozzloben a domníval se, že nemám moci nad ním: však v temnotách volal: „Není Boha, kromě tebe, chvála budiž tobě: jáť zajisté byl jsem z nepravostných.“"},{"SurahNumber":21,"VerseNumber":88,"Text":"A vyslyšeli jsme jej a zachránili z útrap; neboť takovýmto způsobem zachraňujeme věřící"},{"SurahNumber":21,"VerseNumber":89,"Text":"A Zachariáše, když volal k Pánu svému: „Pane můj, nezanech mne samotného, ač ty nejlepším jsi ze všech dědiců.“"},{"SurahNumber":21,"VerseNumber":90,"Text":"I vyslyšeli jsme jej a dali jsme mu Jana a způsobilou učinili jsme ženu jeho, neboť oni předstihovali se v konání dobrých skutků a modlili se k nám s láskou a bázní a ponižovali se před námi"},{"SurahNumber":21,"VerseNumber":91,"Text":"A (pomni též) onu, jež zachovala si panenství své a do níž vdechli jsme ducha svého: a učinili jsme ji, jakož i syna jejího znamením veškerenstvu"},{"SurahNumber":21,"VerseNumber":92,"Text":"Zajisté tento národ váš jest národem jedním: a já jsem Pánem vaším: pročež mne uctívejte"},{"SurahNumber":21,"VerseNumber":93,"Text":"Však rozštěpili se v této věci mezi sebou: nicméně všichni k nám navrátí se"},{"SurahNumber":21,"VerseNumber":94,"Text":"A kdožkoli koná dobré skutky a jest věřícím, tomu nebude upřeno snažení jeho: myť zajisté vše mu zapisujeme"},{"SurahNumber":21,"VerseNumber":95,"Text":"A klatba jest na každém městě, jež zahladili jsme a dojista nenavrátí se"},{"SurahNumber":21,"VerseNumber":96,"Text":"dokud nebude otevřeno lidu Jádžúdž a Mádžúdž a tento se všech úbočí hor nepovalí se"},{"SurahNumber":21,"VerseNumber":97,"Text":"tehdy přiblíží se naplnění slibu pravdivého a tehdy údivem pouliti se budou zraky těch, kdož neuvěřili: „Běda nám, že lhostejni jsme byli k této (hrozbě): ano, byli jsme nepravostni!“"},{"SurahNumber":21,"VerseNumber":98,"Text":"Zajistéť pak vy a to, co uctívali jste vedle Boha, palivem bude pekla a vy do něho půjdete"},{"SurahNumber":21,"VerseNumber":99,"Text":"Kdyby to byli skuteční bohové, nešli by do něho: však nyní všichni věčně budou v něm přebývati"},{"SurahNumber":21,"VerseNumber":100,"Text":"V něm sténati budou, však hlas jich v něm nebude slyšán"},{"SurahNumber":21,"VerseNumber":101,"Text":"Ale ti, jimž ku předu slíbili jsme krásnou odměnu, daleko od něho vzdáleni budou"},{"SurahNumber":21,"VerseNumber":102,"Text":"Nebudou slyšeti ani šeptnutí z něho a v tom, Čeho přály si duše jejich, na věk trvati budou"},{"SurahNumber":21,"VerseNumber":103,"Text":"Nebude trápiti je hrůza ona velká a vstříc vycházeti budou jim andělé, (řkouce): „Totoť jest den váš: ten, jenž slíben byl vám!“"},{"SurahNumber":21,"VerseNumber":104,"Text":"V den onen sbalíme nebesa, jako Sidží sbaluje závitky knih: a jakož dali jsme začátkem prvnímu stvoření, tak navrátíme je zpět. Tento slib jest závazným pro nás a my zajisté tak učiníme"},{"SurahNumber":21,"VerseNumber":105,"Text":"A již napsali jsme ve zpěvech (žalmů) napomenutí: „Zajistéť zemi zdědí služebníci moji spravedliví.“"},{"SurahNumber":21,"VerseNumber":106,"Text":"Zajisté pak v tomto (rčení) jest hlásání lidu (Bohu) sloužícímu"},{"SurahNumber":21,"VerseNumber":107,"Text":"A poslali jsme tě jen jako milosrdenství veškerenstvu"},{"SurahNumber":21,"VerseNumber":108,"Text":"Rci: „Bylo mi vnuknuto jen, že Bůh váš jest pouze Bůh Jediný: zdaž tedy odevzdáváte se do vůle jehož?“"},{"SurahNumber":21,"VerseNumber":109,"Text":"Však obracejí-li se zády, rci: „Varoval jsem vás všechny stejně, však nevím, blízko-li či daleko jest to, co slíbeno jest vám.“"},{"SurahNumber":21,"VerseNumber":110,"Text":"Bůh pak zajisté dobře ví, co nahlas mluvíte i co skrýváte"},{"SurahNumber":21,"VerseNumber":111,"Text":"A nevím, zda snad (odklad trestu) jest pouze pro vyzkoušení vás a popřání vám radostí světa do jisté lhůty"},{"SurahNumber":21,"VerseNumber":112,"Text":"Řekl (prorok): „Pane můj, rozsuď dle pravdy!“ a Pán náš, Milosrdný, má býti vzýván spíše než to, co vy vykládáte"},{"SurahNumber":22,"VerseNumber":1,"Text":"Ó lidé, bojte se Pána svého, neboť otřesy hodiny (soudu) budou věcí úžasnou"},{"SurahNumber":22,"VerseNumber":2,"Text":"V den, kdy spatříte ji, každá kojitelka upustí kojence svého a každá žena obtěžkaná upustí břímě své: a spatříš lidi jako opilé a nebudou opilí: však trest boží přísný jest"},{"SurahNumber":22,"VerseNumber":3,"Text":"A jsou někteří mezi lidmi, kteří hádají se o Bohu, aniž by měli jakých vědomostí a následují každého Satana odbojného"},{"SurahNumber":22,"VerseNumber":4,"Text":"Předepsáno jest Satanu, aby každého, jenž za zachránce si jej vezme, v blud zavedl a dovedl jej k trestu plamene"},{"SurahNumber":22,"VerseNumber":5,"Text":"Ó lidé, jste-li v pochybnostech ohledně zmrtvýchvstání, (uvažte), že stvořili jsme vás z prachu, pak ze semene, pak ze sražené krve, pak z kousku masa buď ve tvaru aneb beztvárného, abychom dali vám důkazy (moci své). A ponecháváme v lůnech cokoliv chceme až do lhůty předurčené: pak necháme vás vyjíti jako kojence: pak dáme vám dosíci věku dospělosti: a někteří z vás zemřou, jiní pak dojdou věku sešlosti takové, že nevědí ničeho z toho, co byli před tím věděli. A vidíš zemi vyschlou: však jakmile seslali jsme na ni vodu, vzpružila se a zbobtnala: a vzrostl na ní veškerý druh rostlin rozkošných"},{"SurahNumber":22,"VerseNumber":6,"Text":"To proto, že Bůh zajisté jest pravdou (samou) a proto, že obživuje mrtvé a nade všemi věcmi moc má"},{"SurahNumber":22,"VerseNumber":7,"Text":"a že hodina (soudu) jistě přijde; není o ní pochyby; a že Bůh vzkřísí mrtvé z hrobu"},{"SurahNumber":22,"VerseNumber":8,"Text":"A jest mezi lidmi jeden, jenž hádá se ohledně Boha, aniž by měl o tom jakých vědomostí, a aniž by veden byl Knihou osvícenou"},{"SurahNumber":22,"VerseNumber":9,"Text":"Pyšně odvrací se, aby zavedl druhé od stezky boží: tomu v životě pozemském potupa bude údělem a v den zmrtvýchvstání okusiti dáme mu trestu sžíhání"},{"SurahNumber":22,"VerseNumber":10,"Text":"„Toto vezmi za to, co kupředu poslaly si ruce tvé: a Bůh nezkracuje služebníků svých!“"},{"SurahNumber":22,"VerseNumber":11,"Text":"A jest mezi lidmi takový, jenž slouží Bohu ramenářsky: když postižen jest dobrem, jest spokojen: však když postižen jest zkouškou, obrátí se čelem vzad. Takto ztrácí život pozemský i život budoucí: toť zajisté ztráta jest zjevná"},{"SurahNumber":22,"VerseNumber":12,"Text":"Vzývá vedle Boha, co nemůže uškoditi mu, aniž prospěti: toť zajisté zbloudění jest daleké"},{"SurahNumber":22,"VerseNumber":13,"Text":"Vzývá toho, jenž spíše mu uškodí, než prospěje: špatný to pán a špatný to společník"},{"SurahNumber":22,"VerseNumber":14,"Text":"Zajisté pak uvede Bůh ty, kdož uvěřili a konali dobré skutky, do zahrad, pod nimiž řeky tekou, neboť Bůh zajisté činí, co chce"},{"SurahNumber":22,"VerseNumber":15,"Text":"Kdožkoli domnívá se, ze Bůh nepomůže prorokovi v životě pozemském i budoucím, nechť natáhne provaz k nebi, a pak nechť uřízne jej: pak nechť dává pozor, odstraní-li lest jeho to, nač se zlobí"},{"SurahNumber":22,"VerseNumber":16,"Text":"Takovýmto způsobem seslali jsme jej jako znamení jasná a Bůh vede (cestou přímou), koho chce"},{"SurahNumber":22,"VerseNumber":17,"Text":"Zajisté ti, kdož uvěřili a Židé a sabejští a křesťané a mágové a ti, kdož Bohu dávají společníky, shledají, že Bůh rozhodne mezi nimi v den zmrtvýchvstání: neboť Bůh věcí všechněch jest svědkem"},{"SurahNumber":22,"VerseNumber":18,"Text":"Což nevidíš, že Bohu klaní se cožkoli na nebi jest i na zemi? a slunce a měsíc a hory a stromy a zvířata a většina lidí? Však mnohým již přisouzen byl trest: a koho Bůh potupý toho nikdo nemůže poctíti: Bůh pak zajisté činí, co chce"},{"SurahNumber":22,"VerseNumber":19,"Text":"Tito jsou oni dva soupeři, kteří přou se ohledně Pána svého těm pak, kdož neuvěřili, střižen jest oděv z ohně a lita bude na hlavy jejich voda vroucí"},{"SurahNumber":22,"VerseNumber":20,"Text":"Rozleptáno bude jí, cožkoliv v útrobách jejich jest i kůže"},{"SurahNumber":22,"VerseNumber":21,"Text":"a přichystány jsou pro ně obušky železné"},{"SurahNumber":22,"VerseNumber":22,"Text":"Pokaždé, když chtít budou vyjíti, mukami dohnáni, z pekla, navráceni tam budou (s voláním): „Okuste trestu sžíhání!“"},{"SurahNumber":22,"VerseNumber":23,"Text":"Zajisté pak uvede Bůh ty, kdož uvěřili, a konali dobré skutky do zahrad, pod nimiž řeky tekou: ozdobeni v nich budou náramky zlatými a perlami a oděv jich tam bude hedvábný"},{"SurahNumber":22,"VerseNumber":24,"Text":"A vedeni budou k dobré mluvě a vedeni budou ke stezce ctné"},{"SurahNumber":22,"VerseNumber":25,"Text":"Těm pak, kdož neuvěřili, a odvracejí druhé od stezky boží a od modlitebnice posvátné, kterou učinili jsme pro (všechny) lidi: stejně pro ty, kdož v ní obývají, jakož i venkovské: a těm, kdož chtějí znesvětiti ji ze svévole, okusit dáme trestu bolestného"},{"SurahNumber":22,"VerseNumber":26,"Text":"A (pomni), když naznačili jsme Abrahamovi místo domu posvátného, (řkouce): „Nespolčuj se mnou ničeho, ale očišťuj dům můj pro ty, kdož obcházeti jej budou v průvodu, a kdož konati v něm budou modlitbu v stoje, neb v kleče, neb padše na tváře své.“"},{"SurahNumber":22,"VerseNumber":27,"Text":"A ohlašuj lidu POUŤ: nechť přijdou k tobě pěšky, neb na velbloudech bystrých, přicházejíce ze všech průsmyků hlubokých"},{"SurahNumber":22,"VerseNumber":28,"Text":"aby dosvědčili dobrodiní poskytnutá jim a aby vyslovovali jméno Boha po určitý počet dnů nad tím, co výživou dal jim ze zvířat a dobytčat: jezte z nich a nakrmte i nuzné a chudé"},{"SurahNumber":22,"VerseNumber":29,"Text":"Pak nechť dovrší nedbalost svou a vyplní sliby své a obejdou v průvodu dům starobylý"},{"SurahNumber":22,"VerseNumber":30,"Text":"Tak (čiňte). A kdožkoli ve velké úctě bude míti své zápovědi Boha, bude to lepším proň u Pána jeho. Dovoleno jest vám maso dobytčat, vyjma dříve vám vyjmenovaných: straňte se pak poskvrny model a vyhýbejte se mluvě lživé"},{"SurahNumber":22,"VerseNumber":31,"Text":"Upřímní (buďte) k Bohu (ve víře), nespolčujíce s ním ničeho, neboť kdožkoli spolčuje co s Bohem, jako by spadl s oblak a schvátil jej pták neb odvál jej vítr do končin dálných"},{"SurahNumber":22,"VerseNumber":32,"Text":"Tak (čiňte). A kdožkoli velké učiní oběti boží, přichází to z bohabojnosti srdcí"},{"SurahNumber":22,"VerseNumber":33,"Text":"Budete míti užitek (z dobytčat obětních) až do určité lhůty: poté pak místo obětování jich bude v domě starobylém"},{"SurahNumber":22,"VerseNumber":34,"Text":"Každému národu ustanovili jsme obřady jeho, aby vyslovoval jméno Boha nad tím, čímž k výživě je obdařil v němé tváři — a Bůh váš jest Bůh Jediný: pročež do jeho vůle odevzdejte se a radostnou zvěst věstiž poníženým"},{"SurahNumber":22,"VerseNumber":35,"Text":"kteří, když vysloveno jest jméno Boha, zachvějí se v srdcích svých úctou: a trpělivi jsou v protivenstvích, jež postihnou je: a zachovávají modlitbu: a z toho, čímž (k výživě) obdařili jsme je, rozdávají"},{"SurahNumber":22,"VerseNumber":36,"Text":"A velbloudy učinili jsme oběťmi při obřadech božích: v nich mnoho dobra máte. Pročež vyslovujte jméno boží nad nimi, když stojí v řadě (před obětováním): a když byli padli na boky své, pojídejte z nich a dejte najísti těm, kdož spokojí se i tomu, jenž si žádá. Takto podmanili jsme je vám, abyste nám byli vděčni"},{"SurahNumber":22,"VerseNumber":37,"Text":"Nedostihne maso jejich, aniž krev, Boha; ale dostihne ho bázeň boží od vás. Takto Bůh podmanil vám je, abyste vyvyšovali Boha ve chvále za vedení vás: a radostnou zvěst oznamuj dobře činícím"},{"SurahNumber":22,"VerseNumber":38,"Text":"Bůh zajisté hájí ty, kdož uvěřili (před úklady); neboť on zajisté nemiluje zrádců a nevěřících"},{"SurahNumber":22,"VerseNumber":39,"Text":"Dovoleno bylo (válčení) těm, kdož válčí proto, že bylo jim ublíženo: a Bůh zajisté pomoci jim jest schopen"},{"SurahNumber":22,"VerseNumber":40,"Text":"těm, kdož vypuzeni byli z příbytků svých bezprávně, jen proto, že říkají: „Pánem naším jest Bůh.“ A kdyby Bůh nebyl zapuzoval jedny lidi druhými, byly by bývaly pokořeny kláštery a chrámy a modlitebnice a mešity, v nichž mnoho vyslovováno jest jméno boží; a Bůh dojista pomáhá tomu, kdo jemu pomáhá: a Bůh silný jest a mocný"},{"SurahNumber":22,"VerseNumber":41,"Text":"Pomůže těm, kteří, budou-li upevněni v této zemi, zachovávati budou modlitbu a dávati budou povinnou almužnu: a nabádati budou k dobru a zbraňovati budou od zla. Bohu pak přináleží konečné (rozhodnutí) věcí"},{"SurahNumber":22,"VerseNumber":42,"Text":"Nazývají-li tě lhářem, však již lháři nazýval před tebou proroky lid Noemův, a kmeny 'Ád a Tsemúd"},{"SurahNumber":22,"VerseNumber":43,"Text":"a lid Abrahamův a lid Lotův"},{"SurahNumber":22,"VerseNumber":44,"Text":"A obyvatelé Medianu: a lhářem zván byl Mojžíš! A dlouhé strpení měl jsem s nevěřícími, však poté stihl jsem je (trestem) : a jaké bylo převrácení mé"},{"SurahNumber":22,"VerseNumber":45,"Text":"A kolik měst zahladili jsme, když byla nepravostna a nyní pusta jsou a vyvrácena! A kolik studnic zasypáno jest a kolik (sbořeno) hradů výstavních"},{"SurahNumber":22,"VerseNumber":46,"Text":"Což necestovali zemí a což nemají srdce k chápání a uši k slyšení? Však nejsou to zrakové jejich, již slepi jsou, ale slepa jsou srdce v prsou jejich"},{"SurahNumber":22,"VerseNumber":47,"Text":"A budou chtíti, abys uspíšil trest (slibovaný jim). Bůh pak nikdy nebéře slibu svého zpět; a den u Pána tvého jest jako tisíc let, jak vy je počítáte"},{"SurahNumber":22,"VerseNumber":48,"Text":"A s kolika městy měl jsem dlouhé strpení, ač nepravostna byla, a pak teprv stihl jsem je trestem! Ke mně pak vše se vrací"},{"SurahNumber":22,"VerseNumber":49,"Text":"Rci: „Lidé, jáť pouze jsem vám varovatelem zjevným:“"},{"SurahNumber":22,"VerseNumber":50,"Text":"a těm, kdož uvěřili a konali dobré skutky, dostane se odpuštění a výživy štědré"},{"SurahNumber":22,"VerseNumber":51,"Text":"však ti, kdož snažili se odporem znemožniti znamení naše, obyvateli budou ohně pekelného"},{"SurahNumber":22,"VerseNumber":52,"Text":"Neposlali jsme před tebou ni jednoho posla neb proroka, do jehož přání nebyl by vrhl Satan nějaké přání nesprávné, však Bůh zrušuje to, co vrhá Satan do myšlení: poté pak rozsuzuje Bůh ohledně znamení svých, neboť Bůh zajisté vševědoucí jest a moudrý"},{"SurahNumber":22,"VerseNumber":53,"Text":"(Svoluje k tomu), aby učinil to, co vrhá Satan v myšlení zkouškou pro ty, v jichž srdcích je choroba a jichž srdce zatvrzelá jsou: a nepravostní zajisté v roztržce jsou daleké"},{"SurahNumber":22,"VerseNumber":54,"Text":"A aby zvěděli ti, jimž dáno bylo vědění, že jest to pravdou od Pána tvého a aby uvěřili v ni a aby podvolila se jí srdce jejich: Bůh pak zajisté vede ty, kdož uvěřili, ke stezce přímé"},{"SurahNumber":22,"VerseNumber":55,"Text":"Však nepřestanou ti, kdož neuvěřili, pochybovati o ní, dokud nepřijde na ně hodina (soudu) z nenadání a dokud nepřijde na ně trest dne záhubného"},{"SurahNumber":22,"VerseNumber":56,"Text":"A panství nade vším v den onen přináležeti bude Bohu a on rozsoudí mezi nimi: tehdy ti, kdož uvěřili a konali dobré skutky, půjdou do zahrad rozkoše"},{"SurahNumber":22,"VerseNumber":57,"Text":"však těm, kdož neuvěřili a vylhanými nazývali znamení naše, určen jest trest potupný"},{"SurahNumber":22,"VerseNumber":58,"Text":"A ti, kteří vystěhovali se na stezce boží, poté padli v boji aneb zemřeli, Bůh dojista obštědří je údělem krásným, neboť Bůh zajisté nejlepším jest ze všech obštědřovatelů"},{"SurahNumber":22,"VerseNumber":59,"Text":"Onť dojista uvede je do místa, v němž naleznou zalíbení, a Bůh zajisté vševědoucím jest a laskavým"},{"SurahNumber":22,"VerseNumber":60,"Text":"Tak (stane se), A kdožkoli učiní odvetu stejnou měrou, jíž bylo mu ukřivděno a opět bezpráví mu učiněno jest, tomu dojista pomůže Bůh, neboť Bůh zajisté jest promíjející a velký v odpouštění"},{"SurahNumber":22,"VerseNumber":61,"Text":"Tak (stane se): protože Bůh vnáší noc v den a vnáší den v noc a že Bůh vše slyší a obzírá"},{"SurahNumber":22,"VerseNumber":62,"Text":"To proto, že Bůh jest pravdou, a že to, co vzýváte vedle něho, jest marností, a že Bůh jest nejvyšší, velký"},{"SurahNumber":22,"VerseNumber":63,"Text":"Zdaž nevidíš, že Bůh sesílá s nebe vodu a zazelená se země? Bůh zajisté dobrotivý jest a o všem zpraven"},{"SurahNumber":22,"VerseNumber":64,"Text":"Jemu přináleží vše, což na nebi jest a na zemi: a Bůh zajisté bohatý jest a chvályhodný"},{"SurahNumber":22,"VerseNumber":65,"Text":"Zdaž nevidíš, že Bůh podmanil vám cožkoli jest na zemi, jakož i lodi, jež plují po moři z rozkazu jeho? A on zadržuje nebesa, aby nespadla na zem, vyjma z dovolení jeho, neb Bůh zajisté vůči lidem laskavý jest a slitovný"},{"SurahNumber":22,"VerseNumber":66,"Text":"On jest to, který vzbudil vás k životu a poté dá vám zemříti a pak znovu vás vzkřísí: člověk zajisté jest vzdorný"},{"SurahNumber":22,"VerseNumber":67,"Text":"Každému národu určili jsme obřady, jimiž se řídí jedenkaždý: pročež nechť rozhodně nepře se (nikdo) s tebou v této věci; nýbrž volej (je) k Pánu svému, neboť ty dojista jsi veden cestou přímou"},{"SurahNumber":22,"VerseNumber":68,"Text":"A když hádají se s tebou, rci: „Bůh nejlépe ví o skutcích vašich"},{"SurahNumber":22,"VerseNumber":69,"Text":"Bůh rozsoudí mezi vámi v den zmrtvýchvstání ohledně toho, v čem rozcházeli jste se.“"},{"SurahNumber":22,"VerseNumber":70,"Text":"Zdaž nevíš, že Bůh ví vše, což na nebi jest i na zemi? Vše to zajisté jest zapsáno v Knize (věčné): a toto zajisté Bohu jest snadným"},{"SurahNumber":22,"VerseNumber":71,"Text":"Oni pak uctívají vedle Boha to, ohledně čeho nebylo sesláno jim zmocnění a to, o čem nemají vědomosti: a nepravostným nebude pomocníka"},{"SurahNumber":22,"VerseNumber":72,"Text":"A když předříkávána jsou jim znamení naše jasná, seznáš na tvářích těch, kdož neuvěřili, odpor: a málo schází k tomu, aby vrhli se na ony, kteří předříkávají jim znamení naše: Rci: „Mám ohlásiti vám cos horšího nad, to, co činíte? Oheň, jejž slíbil Bůh těm, kteří neuvěřili — a špatná to bude cesta!“"},{"SurahNumber":22,"VerseNumber":73,"Text":"Ó lidé, činěno jest vám podobenství: i naslouchejte mu: v pravdě ti, které vzýváte mimo Boha, nemohli by stvořiti ani mouchy, i kdyby všichni shromáždili se k tomu; a kdyby odňala jim co moucha, nemohli by odníti toho od ní. Jak slabi jsou oba: prosící i prošený"},{"SurahNumber":22,"VerseNumber":74,"Text":"Neocenili Boha pravým oceněním (moci) jeho: Bůh pak zajisté silný jest a mocný"},{"SurahNumber":22,"VerseNumber":75,"Text":"Bůh vybírá mezi anděly posly a rovněž mezi lidmi: v pravdě, Bůh vše slyší a obzírá"},{"SurahNumber":22,"VerseNumber":76,"Text":"Ví, co jest před nimi a co jest za nimi: a k Bohu navráceny budou všechny věci"},{"SurahNumber":22,"VerseNumber":77,"Text":"Vy, kteří jste uvěřili, klekejte a padejte na tváře své a uctívejte Pána svého, a konejte dobro, aby dobře se vám vedlo"},{"SurahNumber":22,"VerseNumber":78,"Text":"A bojujte pro Boha tak, jak on zaslouží si, aby zaň bylo bojováno: on vyvolil si vás a neučinil vám obtíží v náboženství: ve víře otce vašeho Abrahama. Onť nazval vás muslimy, již dříve a i v této (Knize), aby prorok váš byl svědkem vám a vy abyste svědky byli vůči lidem. Pročež zachovávejte modlitbu a dávejte (povinnou) almužnu a opírejte se o Boha: onť Pánem jest vaším: jak výborný to Pán a jak výborný spomocník"}]}