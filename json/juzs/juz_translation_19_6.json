{"Id":6,"LanguageCodes":["am","amh"],"Name":"amh-muhammedsadiqan","Author":"Muhammed Sadiq And Muhammed Sani Habib","Language":"Amharic","Description":"Amharic","Direction":"ltr","Source":"http://tanzil.net","Translations":[{"SurahNumber":25,"VerseNumber":21,"Text":"እነዚያም መገናኘታችንን የማይፈሩት በእኛ ላይ ለምን መላእክት አልወረደም፡፡ ወይም ጌታችንን ለምን አናይም አሉ፡ በነፍሶቻቸው ውስጥ በእርግጥ ኮሩ፡፡ ታላቅንም አመጽ አመፁ፡፡"},{"SurahNumber":25,"VerseNumber":22,"Text":"መላእክትን በሚያዩበት ቀን በዚያ ጊዜ ለአመጸኞች ምስራች የላቸውም፡፡ «የተከለከለ ክልክልም አድርገን» ይላሉ፡፡"},{"SurahNumber":25,"VerseNumber":23,"Text":"ከሥራም ወደ ሠሩት እናስባለን፡፡ የተበተነ ትቢያም እናደርገዋለን፡፡"},{"SurahNumber":25,"VerseNumber":24,"Text":"የገነት ሰዎች በዚያ ቀን በመርጊያ የተሻሉ በማረፊያም በጣም ያማሩ ናቸው፡፡"},{"SurahNumber":25,"VerseNumber":25,"Text":"ሰማይም በደመና የምትቀደድበትንና መላእክትም መወረድን የሚወርድበትን ቀን (አስታውስ)፡፡"},{"SurahNumber":25,"VerseNumber":26,"Text":"እውነተኛው ንግሥና በዚያ ቀን ለአልራሕማን ብቻ ነው፡፡ በከሓዲዎችም ላይ አስቸጋሪ ቀን ነው፡፡"},{"SurahNumber":25,"VerseNumber":27,"Text":"በዳይም «ከመልክተኛው ጋር ቀጥተኛን መንገድ ይዤ በኾነ ዋ ምኞቴ!» እያለ (በጸጸት) ሁለት እጆቹን የሚነክስበትን ቀን (አስታውስ)፡፡"},{"SurahNumber":25,"VerseNumber":28,"Text":"«ዋ ጥፋቴ! እገሌን ወዳጅ ባልያዝኩ ኖሮ እመኛለሁ፡፡"},{"SurahNumber":25,"VerseNumber":29,"Text":"(የእምነት ቃልን) ከመጣልኝ በኋላ ከማስታወስ በእርግጥ አሳሳተኝ» (ይላል)፡፡ ሰይጣንም ለሰው አጋላጭ ነው፡፡"},{"SurahNumber":25,"VerseNumber":30,"Text":"መልክተኛውም «ጌታዬ ሆይ! ሕዝቦቼ ይህንን ቁርኣን የተተወ ነገር አድርገው ያዙት» አለ፡፡"},{"SurahNumber":25,"VerseNumber":31,"Text":"እንደዚሁም ለነቢዩ ሁሉ ከአመጸኞች የኾነ ጠላትን አድርገናል፡፡ መሪና ረዳትም በጌታህ በቃ፡፡"},{"SurahNumber":25,"VerseNumber":32,"Text":"እነዚያ የካዱትም «ቁርኣን በእርሱ ላይ ለምን በጠቅላላ አንድ ጊዜ አልተወረደም» አሉ፡፡ እንደዚሁ በእርሱ ልብህን ልናረጋ (ከፋፍለን አወረድነው)፡፡ ቀስ በቀስ መለያየትንም ለየነው፡፡"},{"SurahNumber":25,"VerseNumber":33,"Text":"በጥያቄም አይመጡብህም እውነተኛውን (መልስ) መልካምን ፍችም የምናመጣልህ ብንኾን እንጅ፡፡"},{"SurahNumber":25,"VerseNumber":34,"Text":"እነዚያ በፊቶቻቸው ለይ (እየተጎተቱ) ወደ ገሀነም የሚሰበሰቡ ናቸው፡፡ እነዚያ ስፍራቸው የከፋ መንገዳቸውም የጠመመ ናቸው፡፡"},{"SurahNumber":25,"VerseNumber":35,"Text":"በእርግጥም ለሙሳ መጽሐፍን ሰጠነው፡፡ ከእርሱም ጋር ወንድሙን ሃሩንን ረዳት አደረግንለት፡፡"},{"SurahNumber":25,"VerseNumber":36,"Text":"«ወደእነዚያም በተዓምራቶቻችን ወደ አስተባበሉት ሕዝቦች ኺዱ» አልናቸው፡፡ (አስዋሿቸውም) ማጥፋትንም አጠፋናቸው፡፡"},{"SurahNumber":25,"VerseNumber":37,"Text":"የኑሕን ሰዎችም መልክተኞችን ባስተባበሉ ጊዜ አሰጠምናቸው፡፡ ለሰዎችም መገሰጫ አደረግናለቸው፡፡ ለበደለኞችም አሳማሚን ቅጣት አዘጋጅተናል፡፡"},{"SurahNumber":25,"VerseNumber":38,"Text":"ዓድንም ሰሙድንም የረስን ሰዎችም በዚህ መካከል የነበሩትንም ብዙን የክፍለ ዘመናት ሕዝቦች (አጠፋን)፡፡"},{"SurahNumber":25,"VerseNumber":39,"Text":"ሁሉንም (ገሠጽን) ለእነሱ ምሳሌዎችን ገለጽን፡፡ ሁሉንም ማጥፋትን አጠፋናቸውም፡፡"},{"SurahNumber":25,"VerseNumber":40,"Text":"በዚያችም ክፉ ዝናምን በተዘነመችው ከተማ ላይ (የመካ ከሐዲዎች) በእርግጥ መጥተዋል፡፡ የሚያዩዋት አልነበሩምን በእውነቱ መቀስቀስን የማይፈሩ ነበሩ፡፡"},{"SurahNumber":25,"VerseNumber":41,"Text":"ባዩህም ጊዜ ያ አላህ መልእክተኛ አድርጎ የላከው ይህ ነውን እያሉ መሳለቂያ እንጂ ሌላ አያደርጉህም፡፡"},{"SurahNumber":25,"VerseNumber":42,"Text":"«እነሆ በእርሷ ላይ መታገሳችን ባልነበረ ኖሮ ከአማልክቶቻችን ሊያሳስተን ቀርቦ ነበር» (ሲሉም ይሳለቃሉ)፡፡ ወደፊትም ቅጣቱን በሚያዩ ጊዜ መንገድን በጣም ተሰሳቹ ማን እንደኾነ በእርግጥ ያውቃሉ፡፡"},{"SurahNumber":25,"VerseNumber":43,"Text":"ፍላጎቱን አምላኩ አድርጎ የያዘውን ሰው አየህን አንተ በእርሱ ላይ ጠባቂ ትኾናለህን"},{"SurahNumber":25,"VerseNumber":44,"Text":"ይልቁንም አብዛኛዎቻቸው የሚሰሙ ወይም የሚያውቁ መኾናቸውን ታስባለህን እነርሱ እንደ እንስሳዎች እንጂ ሌላ አይደሉም፡፡ ከቶውንም እነሱ ይልቅ መንገድን የተሳሳቱ ናቸው፡፡"},{"SurahNumber":25,"VerseNumber":45,"Text":"ወደ ጌታህ (ሥራ) ጥላን እንዴት እንደ ዘረጋ አላየህምን በሻም ኖሮ የረጋ ባደረገው ነበር፡፡ ከዚያም ፀሐይን በእርሱ ላይ ምልክት አደረግን፡፡"},{"SurahNumber":25,"VerseNumber":46,"Text":"ከዚያም ቀስ በቀስ ወደእኛ ሰብሰብነው፡፡"},{"SurahNumber":25,"VerseNumber":47,"Text":"እርሱም ያ ለእናንተ ሌሊትን ልብስ እንቅልፍንም ማረፊያ ያደረገ፤ ቀንንም መበተኛ ያደረገላችሁ ነው፡፡"},{"SurahNumber":25,"VerseNumber":48,"Text":"እርሱም ያ ነፋሶችን አብሳሪዎች ሲኾኑ ከዝናሙ በስተፊት የላከ ነው፡፡ ከሰማይም አጥሪ ውሃን አወረድን፡፡"},{"SurahNumber":25,"VerseNumber":49,"Text":"በእርሱ የሞተችን አገር ሕያው ልናደርግበት ከፈጠርነውም ፍጡር እንስሳዎችንና ብዙ ሰዎችንም ልናጠጣው (አወረድነው)፡፡"},{"SurahNumber":25,"VerseNumber":50,"Text":"(ጸጋችንን) ይገነዘቡም ዘንድ በመካከላቸው ከፋፈልነው፡፡ ግን አብዛኛዎቹ ሰዎች ክህደትን እንጂ እንቢ አሉ፡፡"},{"SurahNumber":25,"VerseNumber":51,"Text":"በሻንም ኖሮ በየከተማይቱ አስፈራሪን በላክን ነበር፡፡"},{"SurahNumber":25,"VerseNumber":52,"Text":"ከሓዲዎችንም አትታዘዛቸው፡፡ በእርሱም (በቁርኣን) ታላቅን ትግል ታገላቸው፡፡"},{"SurahNumber":25,"VerseNumber":53,"Text":"እርሱም ያ ሁለቱን ባሕሮች አጎራብቶ የለቀቀ ነው፡፡ ይህ ጥምን የሚቆርጥ ጣፋጭ ነው፡፡ ይህም የሚመረግግ ጨው ነው፡፡ በመካከላቸውም (ከመቀላቀል) መለያንና የተከለለን ክልል ያደረገ ነው፡፡"},{"SurahNumber":25,"VerseNumber":54,"Text":"እርሱም ያ ከውሃ ሰውን የፈጠረ፣ የዝምድናና የአማችም ባለቤት ያደረገው ነው፡፡ ጌታህም ቻይ ነው፡፡"},{"SurahNumber":25,"VerseNumber":55,"Text":"ከአላህም ሌላ የማይጠቅማቸውንና የማይጎዳቸውን ይግገዛሉ፤ ከሓዲም በጌታው ላይ (በማመጽ ለሰይጣን) ረዳት ነው፡፡"},{"SurahNumber":25,"VerseNumber":56,"Text":"አብሳሪና አስፈራሪም አድርገን እንጂ አልላክንህም፡፡"},{"SurahNumber":25,"VerseNumber":57,"Text":"«በእርሱ ላይ ዋጋን በፍጹም አልጠይቃችሁም፡፡ ግን ወደ ጌታው (መልካም) መንገድን ለመያዝ የሻ ሰው (ይሥራ)» በላቸው፡፡"},{"SurahNumber":25,"VerseNumber":58,"Text":"በዚያም በማይሞተው ሕያው አምላክ ላይ ተመካ፡፡ ከማመስገንም ጋር አጥራው፡፡ በባሮቹ ኀጢኣቶችም ውስጠ ዐዋቂ በእርሱ በቃ፡፡"},{"SurahNumber":25,"VerseNumber":59,"Text":"ያ ሰማያትና ምድርን በመካከላቸው ያለውንም ሁሉ በስድስት ቀኖች ውስጥ የፈጠረ፣ ከዚያም በዐርሹ ላይ (ሥልጣኑ) የተደላደለ አልረሕማን ነው፡፡ ከእርሱም ዐዋቂን ጠይቅ፡፡"},{"SurahNumber":25,"VerseNumber":60,"Text":"ለእነርሱም ለአልረሕማን ስገዱ በተባሉ ጊዜ አልረሕማን ማነው ለምታዘን (እና ለማናውቀው) እንሰግዳለን ይላሉ፡፡ (ይህ) መራቅንም ጨመራቸው፡፡"},{"SurahNumber":25,"VerseNumber":61,"Text":"ያ በሰማይ ቡሩጆችን ያደረገና በእርሷም አንጸባራቂን (ፀሐይ) አብሪ ጨረቃንም ያደረገ ጌታ ክብሩ በጣም ላቀ፡፡"},{"SurahNumber":25,"VerseNumber":62,"Text":"እርሱም ያ (ያመለጠውን ሥራ) ማስታወስን ለሚፈልግ ወይም ማመስገንን ለሚፈልግ ሰው ሌሊትንና ቀንን ተተካኪ ያደረገ ነው፡፡"},{"SurahNumber":25,"VerseNumber":63,"Text":"የአልረሕማንም ባሮች እነዚያ በምድር ላይ በዝግታ የሚኼዱት፣ ባለጌዎችም (በክፉ) ባነጋገሩዋቸው ጊዜ ሰላም የሚሉት ናቸው፡፡"},{"SurahNumber":25,"VerseNumber":64,"Text":"እነዚያም ለጌታቸው በግንባራቸው ተደፊዎችና ቋሚዎች ኾነው የሚያድሩት ናቸው፡፡"},{"SurahNumber":25,"VerseNumber":65,"Text":"እነዚያም «ጌታችን ሆይ! የገሀነምን ቅጣት ከእኛ ላይ መልስልን ቅጣቷ የማይለቅ ነውና» የሚሉት ናቸው፡፡"},{"SurahNumber":25,"VerseNumber":66,"Text":"እርሷ መርጊያና መቀመጫ በመኾን ከፋች! (ይላሉ)፡፡"},{"SurahNumber":25,"VerseNumber":67,"Text":"እነዚያም በለገሱ ጊዜ የማያባክኑ የማይቆጥቡትም ናቸው፡፡ በዚህም መካከል (ልግስናቸው) ትክክለኛ የኾነ ነው፡፡"},{"SurahNumber":25,"VerseNumber":68,"Text":"እነዚያም ከአላህ ጋር ሌላን አምላክ የማይገዙት፣ ያችንም አላህ እርም ያደረጋትን ነፍስ ያለ ሕግ የማይገድሉት፣ የማያመነዝሩትም ናቸው፡፡ ይህንንም የሚሠራ ሰው ቅጣትን ያገኛል፡፡"},{"SurahNumber":25,"VerseNumber":69,"Text":"በትንሣኤ ቀን ቅጣቱ ለእርሱ ይደራረባል፡፡ በእርሱም ውስጥ የተዋረደ ኾኖ ይኖራል፡፡"},{"SurahNumber":25,"VerseNumber":70,"Text":"ተጸጽቶ የተመለሰና ያመነ መልካምንም ሥራ የሠራ ሰው ብቻ ሲቀር፡፡ እነዚያም አላህ መጥፎ ሥራዎቻቸውን በመልካም ሥራዎች ይለውጣል፡፡ አላህም እጅግ መሓሪ አዛኝ ነው፡፡"},{"SurahNumber":25,"VerseNumber":71,"Text":"ተጸጽቶ የተመለሰም ሰው መልካምንም የሠራ እርሱ የተወደደን መመለስ ወደ አላህ ይመለሳል፡፡"},{"SurahNumber":25,"VerseNumber":72,"Text":"እነዚያም እብለትን የማይመሰክሩ፤ በውድቅ ቃልም (ተናጋሪ አጠገብ) ባለፉ ጊዜ የከበሩ ኾነው የሚያልፉት ናቸው፡፡"},{"SurahNumber":25,"VerseNumber":73,"Text":"እነዚያም በጌታቸው አንቀጾች በተገሰጹ ጊዜ (የተረዱ ተቀባዮች ኾነው እንጂ) ደንቆሮዎችና ዕውሮች ኾነው በእርሷ ላይ የማይደፉት ናቸው፡፡"},{"SurahNumber":25,"VerseNumber":74,"Text":"እነዚያም «ጌታችን ሆይ! ከሚስቶቻችንና ከዘሮቻችን ለዓይኖች መርጊያን ለእኛ ስጠን፡፡ አላህን ለሚፈሩትም መሪ አድርገን» የሚሉት ናቸው፡፡"},{"SurahNumber":25,"VerseNumber":75,"Text":"እነዚያ በመታገሳቸው የገነትን ሰገነቶች ይምመነዳሉ፡፡ በእርሷም ውስጥ ውዳሴንና ሰላምታን ይስሰጣሉ፡፡"},{"SurahNumber":25,"VerseNumber":76,"Text":"በእርሷ ውስጥ ዘውታሪዎች ኾነው (ይስሰጣሉ)፡፡ መርጊያና መኖሪያይቱ አማረች፡፡"},{"SurahNumber":25,"VerseNumber":77,"Text":"«ጸሎታችሁ ባልነበረ ኖሮ ጌታዬ እናንተን ከምንም አይቆጥራችሁም ነበር፡፡ በእርግጥም አስተባበላችሁ፤ ወደ ፊትም (ቅጣቱ) ያዣችሁ ይኾናል» በላቸው፡፡"},{"SurahNumber":26,"VerseNumber":1,"Text":"ጠ.ሰ.መ. (ጧ ሲን ሚም)፡፡"},{"SurahNumber":26,"VerseNumber":2,"Text":"ይህች ግልጽ ከኾነው መጽሐፍ አንቀጾች ናት፡፡"},{"SurahNumber":26,"VerseNumber":3,"Text":"አማኞች ባለመኾናቸው፤ (በቁጭት) ነፍስህን ገዳይ መኾን ይፈራልሃል፡፡"},{"SurahNumber":26,"VerseNumber":4,"Text":"ብንሻ በእነሱ ላይ ከሰማይ ተዓምረን እናወርድና አንገቶቻቸው (መሪዎቻቸው) ለእርሷ ተዋራጆች ይኾናሉ፡፡"},{"SurahNumber":26,"VerseNumber":5,"Text":"ከአልረሕማንም ዘንድ ኣዲስ የተወረደ ቁርኣን አይመጣላቸውም፤ ከእርሱ የሚሸሹ ቢኾኑ እንጂ፡፡"},{"SurahNumber":26,"VerseNumber":6,"Text":"በእርግጥም አስተባበሉ፡፡ የዚያም በእርሱ ይሳለቁበት የነበሩት ወሬዎች (ፍጻሜ) ይመጣባቸዋል፡፡"},{"SurahNumber":26,"VerseNumber":7,"Text":"ወደ ምድርም በውስጧ ከመልካም (በቃይ) ጎሳ ሁሉ ብዙን እንዳበቀልን አላዩምን፡፡"},{"SurahNumber":26,"VerseNumber":8,"Text":"በዚህ አስደናቂ ምልክት አልለበት፡፡ አብዛኞቻቸውም አማኞች አልነበሩም፡፡"},{"SurahNumber":26,"VerseNumber":9,"Text":"ጌታህም እርሱ በእርግጥ አሸናፊ አዛኝ ነው፡፡"},{"SurahNumber":26,"VerseNumber":10,"Text":"ጌታህም ሙሳን «ወደ በደለኞቹ ሕዝቦች ኺድ» በማለት በጠራው ጊዜ (አስታውስ)፡፡"},{"SurahNumber":26,"VerseNumber":11,"Text":"«ወደ ፈርዖን ሕዝቦች (ኺድ) አላህን አይፈሩምን» (አለው)፡፡"},{"SurahNumber":26,"VerseNumber":12,"Text":"(ሙሳም) አለ «ጌታዬ ሆይ! እኔ ሊያስተባብሉኝ እፈራለሁ፡፡"},{"SurahNumber":26,"VerseNumber":13,"Text":"«ልቤም ይጠብባል፡፡ ምላሴም አይፈታም፡፡ ስለዚህ ወደ ሃሩን ላክ፡፡"},{"SurahNumber":26,"VerseNumber":14,"Text":"«ለእነርሱም በእኔ ላይ (የደም) ወንጀል አልለ፡፡ ስለዚህ እንዳይገድሉኝ እፈራለሁ፡፡»"},{"SurahNumber":26,"VerseNumber":15,"Text":"(አላህ) አለ «ተው! (አይነኩህም)፡፡ በተዓምራቶቻችንም ኺዱ፡፡ እኛ ከእናንተ ጋር ሰሚዎች ነንና፡፡"},{"SurahNumber":26,"VerseNumber":16,"Text":"«ወደ ፈርዖንም ኺዱ፡፡ በሉትም፡- እኛ የዓለማት ጌታ መልክተኞች ነን፡፡"},{"SurahNumber":26,"VerseNumber":17,"Text":"«የእስራኤልን ልጆች ከእኛ ጋር ልቀቅ፡፡»"},{"SurahNumber":26,"VerseNumber":18,"Text":"(ፈርዖንም) አለ «ልጅ ኾነህ በእኛ ውስጥ አላሳደግንህምን በእኛ ውስጥም ከዕድሜህ ብዙ ዓመታትን አልተቀመጥክምን"},{"SurahNumber":26,"VerseNumber":19,"Text":"«ያችንም የሠራሃትን ሥራህን አልሠራህምን አንተም ከውለታ ቢሶቹ ነህ» (አለ)፡፡"},{"SurahNumber":26,"VerseNumber":20,"Text":"(ሙሳም) አለ «ያን ጊዜ እኔም ከተሳሳቱት ኾኜ ሠራኋት፡፡"},{"SurahNumber":26,"VerseNumber":21,"Text":"«በፈራኋችሁም ጊዜ ከእንናተ ሸሸሁ፡፡ ጌታየም ለእኔ ጥበብን ሰጠኝ፡፡ ከመልክተኞቹም አደረገኝ፡፡"},{"SurahNumber":26,"VerseNumber":22,"Text":"«ይህችም የእስራኤልን ልጆች ባሪያ በማድረግህ በእኔ ላይ የምትመጻደቅባት ጸጋ ነት፡፡»"},{"SurahNumber":26,"VerseNumber":23,"Text":"ፈርዖን አለ «(ላከኝ የምትለው) የዓለማትም ጌታ ምንድነው»"},{"SurahNumber":26,"VerseNumber":24,"Text":"(ሙሳ) «የሰማያትና የምድር በመካከላቸውም ያለው ሁሉ ጌታ ነው፡፡ የምታረጋግጡ ብትኾኑ (ነገሩ ይህ ነው)፤» አለው፡፡"},{"SurahNumber":26,"VerseNumber":25,"Text":"(ፈርዖንም) በዙሪያው ላሉት ሰዎች «አትሰሙምን» አለ፡፡"},{"SurahNumber":26,"VerseNumber":26,"Text":"(ሙሳ) «ጌታችሁና የመጀመሪያዎቹ አባቶቻችሁም ጌታ ነው» አለው፡፡"},{"SurahNumber":26,"VerseNumber":27,"Text":"(ፈርዖን)\t«ያ ወደእናንተ የተላከው መልክተኛችሁ በእርግጥ ዕብድ ነው» አለ፡፡"},{"SurahNumber":26,"VerseNumber":28,"Text":"(ሙሳ) «የምሥራቅና የምዕራብ በመካከላቸውም ያለው ነገር ሁሉ ጌታ ነው፡፡ ታውቁ እንደኾናችሁ (እመኑበት)» አለው፡፡"},{"SurahNumber":26,"VerseNumber":29,"Text":"(ፈርዖን) «ከእኔ ሌላ አምላክን ብትይዝ በውነቱ ከእስረኞቹ አደርግሃለሁ» አለ፡፡"},{"SurahNumber":26,"VerseNumber":30,"Text":"(ሙሳ) «በግልጽ አስረጅ ብመጣህም እንኳ» አለው፡፡"},{"SurahNumber":26,"VerseNumber":31,"Text":"«እንግዲያውስ ከእውነተኞች እንደኾንክ (አስረጁን) አምጣው» አለ፡፡"},{"SurahNumber":26,"VerseNumber":32,"Text":"በትሩንም ጣለ፡፡ እርሷም ወዲያውኑ ግልጽ እባብ ኾነች፡፡"},{"SurahNumber":26,"VerseNumber":33,"Text":"እጁንም አወጣ፡፡ ወዲያውም እርሷ ለተመልካቾች (የምታበራ) ነጭ ኾነች፡፡"},{"SurahNumber":26,"VerseNumber":34,"Text":"(ፈርዖን) በዙሪያው ላሉት መማክርት «ይህ በእርግጥ ዐዋቂ ድግምተኛ ነው» አለ፡፡"},{"SurahNumber":26,"VerseNumber":35,"Text":"«ከምድራችሁ በድግምቱ ሊያወጣችሁ ይፈልጋልና ምንን ታዛላችሁ» (አላቸው)፡፡"},{"SurahNumber":26,"VerseNumber":36,"Text":"አሉት «እርሱን ወንድሙንም አቆይና በየከተሞቹ ሰብሳቢዎችን ላክ፡፡"},{"SurahNumber":26,"VerseNumber":37,"Text":"«በጣም ዐዋቂ ድግምተኞችን ሁሉ ያመጡልሃልና፡፡»"},{"SurahNumber":26,"VerseNumber":38,"Text":"ድግምተኞቹም በታወቀ ቀን ቀጠሮ ተሰበሰቡ፡፡"},{"SurahNumber":26,"VerseNumber":39,"Text":"ለሰዎቹም «እናንተ ተሰብስባችኋልን» ተባለ፡፡"},{"SurahNumber":26,"VerseNumber":40,"Text":"«ድግምተኞቹን እነሱ አሸናፊዎች ቢኾኑ እንከተል ዘንድ» (ተባለ)፡፡"},{"SurahNumber":26,"VerseNumber":41,"Text":"«ድግምተኞቹም በመጡ ጊዜ ለፈርዖን እኛ አሸናፊዎች ብንሆን ለእኛ በእርግጥ ዋጋ አለን» አሉት፡፡"},{"SurahNumber":26,"VerseNumber":42,"Text":"«አዎን፤ እናንተም ያን ጊዜ ከባለሟሎቹ ትኾናላችሁ» አላቸው፡፡"},{"SurahNumber":26,"VerseNumber":43,"Text":"ሙሳ «ለእነርሱ እናንተ የምትጥሉትን ጣሉ» አላቸው፡፡"},{"SurahNumber":26,"VerseNumber":44,"Text":"ገመዶቻቸውንና በትሮቻቸውንም ጣሉ፡፡ «በፈርዖንም ክብር ይኹንብን፡፡ እኛ በእርግጥ አሸናፊዎቹ እኛ ነን» አሉ፡፡"},{"SurahNumber":26,"VerseNumber":45,"Text":"ሙሳም በትሩን ጣለ፡፡ ወዲያውም እርሷ የሚያስመስሉትን ሁሉ ትውጣለች፡፡"},{"SurahNumber":26,"VerseNumber":46,"Text":"ድግምተኞቹም ሰጋጆች ኾነው ወደቁ፡፡"},{"SurahNumber":26,"VerseNumber":47,"Text":"(እነሱም) አሉ «በዓለማት ጌታ አመንን፡፡"},{"SurahNumber":26,"VerseNumber":48,"Text":"«በሙሳና በሃሩን ጌታ፡፡»"},{"SurahNumber":26,"VerseNumber":49,"Text":"(ፈርዖንም) «ለእናንተ ሳልፈቅድላችሁ በፊት ለእርሱ አመናችሁን እርሱ ያ ድግምትን ያስተማራችሁ ታላቃችሁ ነው፡፡ ወደፊትም (የሚያገኛችሁን) በእርግጥ ታውቃላችሁ፡፡ እጆቻችሁንና እግሮቻችሁን (ቀኝና ግራን) በማናጋት እቆረርጣለሁ፡፡ ሁላችሁንም እሰቅላችኋለሁም» አለ፡፡"},{"SurahNumber":26,"VerseNumber":50,"Text":"(እነርሱም) አሉ «ጉዳት የለብንም፡፡ እኛ ወደ ጌታችን ተመላሾች ነን፡፡"},{"SurahNumber":26,"VerseNumber":51,"Text":"«እኛ የምእምናን መጀመሪያ በመኾናችን ጌታችን ኀጢአቶቻችንን ለእኛ ሊምር እንከጅላለን፡፡»"},{"SurahNumber":26,"VerseNumber":52,"Text":"ወደ ሙሳም «ባሮቼን ይዘህ ሌሊት ኺድ፡፡ እናንተ የሚከተሉዋችሁ ናችሁና» ስንል ላክን፡፡"},{"SurahNumber":26,"VerseNumber":53,"Text":"ፈርዖንም በየከተሞቹ ሰብሳቢዎችን (እንዲህ ሲል) ላከ፡፡"},{"SurahNumber":26,"VerseNumber":54,"Text":"«እነዚህ ጥቂቶች ጭፈሮች ናቸው፡፡"},{"SurahNumber":26,"VerseNumber":55,"Text":"«እነርሱም ለእኛ አስቆጪዎች ናቸው፡፡"},{"SurahNumber":26,"VerseNumber":56,"Text":"«እኛም ብዙዎች ጥንቁቆች ነን፤» (አለ)፡፡"},{"SurahNumber":26,"VerseNumber":57,"Text":"አወጣናቸውም፡፡ ከአትክልቶችና ከምንጮች፡፡"},{"SurahNumber":26,"VerseNumber":58,"Text":"ከድልቦችም ከመልካም መቀመጫዎችም፡፡"},{"SurahNumber":26,"VerseNumber":59,"Text":"እንደዚሁ ለእስራኤል ልጆች አወረስናትም፡፡"},{"SurahNumber":26,"VerseNumber":60,"Text":"ፀሐይዋ ስትወጣም ተከተሉዋቸው፡፡"},{"SurahNumber":26,"VerseNumber":61,"Text":"ሁለቱ ጭፍሮችም በተያዩ ጊዜ የሙሳ ጓዶች «እኛ(የፈርዖን ሰዎች) የሚደርሱብን ነን» አሉ፡፡"},{"SurahNumber":26,"VerseNumber":62,"Text":"(ሙሳ) «ተዉዉ! ጌታዬ ከእኔ ጋር ነው፡፡ በእርግጥ ይመራኛል» አለ፡፡"},{"SurahNumber":26,"VerseNumber":63,"Text":"ወደ ሙሳም «ባሕሩን በበትርህ ምታው» ስንል ላክንበት፡፡ (መታውና) ተከፈለም፡፡ ክፍሉም ሁሉ እንደ ታላቅ ጋራ ኾነ፡፡"},{"SurahNumber":26,"VerseNumber":64,"Text":"እዚያም ዘንድ ሌሎችን አቀረብን፡፡"},{"SurahNumber":26,"VerseNumber":65,"Text":"ሙሳንም ከእርሱ ገር ያሉትንም ሰዎች ሁሉንም አዳን፡፡"},{"SurahNumber":26,"VerseNumber":66,"Text":"ከዚያም ሌሎቹን አሰጠምን፡፡"},{"SurahNumber":26,"VerseNumber":67,"Text":"በዚህ ውስጥ ታላቅ ታምር አለበት፡፡ አብዛኞቻቸውም አማኞች አልነበሩም፡፡"},{"SurahNumber":26,"VerseNumber":68,"Text":"ጌታህም እርሱ አሸናፊው አዛኙ ነው፡፡"},{"SurahNumber":26,"VerseNumber":69,"Text":"በእነሱም (በሕዝቦችህ) ላይ የኢብራሂምን ወሬ አንብብላቸው፡፡"},{"SurahNumber":26,"VerseNumber":70,"Text":"ለአባቱና ለሕዝቦቹ «ምንን ትግገዛላችሁ» ባለ ጊዜ፡፡"},{"SurahNumber":26,"VerseNumber":71,"Text":"«ጣዖታትን እንገዛለን፤ እርሷንም በመገዛት ላይ እንቆያለን» አሉ፡፡"},{"SurahNumber":26,"VerseNumber":72,"Text":"(እርሱም) አለ «በጠራችኋቸው ጊዜ ይሰሟችኋልን"},{"SurahNumber":26,"VerseNumber":73,"Text":"«ወይስ ይጠቅሟችኋልን ወይስ ይጎዷችኋልን»"},{"SurahNumber":26,"VerseNumber":74,"Text":"«የለም! አባቶቻችን እንደዚሁ ሲሠሩ አገኘን» አሉት፡፡"},{"SurahNumber":26,"VerseNumber":75,"Text":"«ትግገዙት የነበራችሁትን አስተዋላችሁን"},{"SurahNumber":26,"VerseNumber":76,"Text":"«እናንተም የቀድሞዎቹ አባቶቻችሁም (የተግገዛችሁትን)፡፡»"},{"SurahNumber":26,"VerseNumber":77,"Text":"«እነሱም (ጣዖቶቹ) ለእኔ ጠላቶች ናቸው፡፡ ግን የዓለማት ጌታ ሲቀር (እርሱ ወዳጄ ነው)፡፡"},{"SurahNumber":26,"VerseNumber":78,"Text":"«(እርሱ) ያ የፈጠረኝ ነው፡፡ እርሱም ይመራኛል፡፡"},{"SurahNumber":26,"VerseNumber":79,"Text":"«ያም እርሱ የሚያበላኝና የሚያጠጣኝ ነው፡፡"},{"SurahNumber":26,"VerseNumber":80,"Text":"«በታመምኩም ጊዜ እርሱ ያሽረኛል፡፡"},{"SurahNumber":26,"VerseNumber":81,"Text":"«ያም የሚገድለኝ ከዚያም ሕያው የሚያደርገኝ ነው፡፡"},{"SurahNumber":26,"VerseNumber":82,"Text":"ያም በፍርዱ ቀን ኀጢአቴን ለእኔ ሊምር የምከጅለው ነው፡፡"},{"SurahNumber":26,"VerseNumber":83,"Text":"ጌታዬ ሆይ! ዕውቀትን ስጠኝ! በደጋጎቹም ሰዎች አስጠጋኝ፡፡"},{"SurahNumber":26,"VerseNumber":84,"Text":"በኋለኞቹም ሕዝቦች ውስጥ ለእኔ መልካም ዝናን አድርግልኝ፡፡"},{"SurahNumber":26,"VerseNumber":85,"Text":"የጸጋይቱን ገነት ከሚወርሱትም አድርገኝ፡፡"},{"SurahNumber":26,"VerseNumber":86,"Text":"ለአባቴም ማር፡፡ እርሱ ከተሳሳቱት ነበረና፡፡"},{"SurahNumber":26,"VerseNumber":87,"Text":"በሚቀሰቀሱበት ቀንም አታዋርደኝ፡፡"},{"SurahNumber":26,"VerseNumber":88,"Text":"ገንዘብም ልጆችም በማይጠቅሙበት ቀን፡፡"},{"SurahNumber":26,"VerseNumber":89,"Text":"ወደ አላህ በንጹህ ልብ የመጣ ሰው ቢኾን እንጅ፡፡»"},{"SurahNumber":26,"VerseNumber":90,"Text":"ገነትም ለፈሪዎች በምትቀረብበት (ቀን)፡፡"},{"SurahNumber":26,"VerseNumber":91,"Text":"ገሀነምም ለጠመሞች በምትገለጽበት (ቀን)፡፡"},{"SurahNumber":26,"VerseNumber":92,"Text":"ለእነሱም በሚባል ቀን «ትግገዟቸው የነበራችሁት የት ናቸው»"},{"SurahNumber":26,"VerseNumber":93,"Text":"«ከአላህ ሌላ ሲኾኑ ይረዱዋችኋልን ወይስ (ለራሳቸው) ይርረዳሉን»"},{"SurahNumber":26,"VerseNumber":94,"Text":"በውስጧም እነሱና ጠማሞቹ በፊቶቻቸው ተጥለው ይንከባለላሉ፡፡"},{"SurahNumber":26,"VerseNumber":95,"Text":"የሰይጣንም ሰራዊቶች መላውም (ይጣላሉ)፡፡"},{"SurahNumber":26,"VerseNumber":96,"Text":"እነርሱም በእርሷ ውስጥ የሚከራከሩ ኾነው ይላሉ፡"},{"SurahNumber":26,"VerseNumber":97,"Text":"በአላህ እንምላለን፤ እኛ በግልጽ መሳሳት ውስጥ ነበርን፡፡"},{"SurahNumber":26,"VerseNumber":98,"Text":"(ጣዖቶቹን) በዓለማት ጌታ ባስተካከልናችሁ ጊዜ፡፡"},{"SurahNumber":26,"VerseNumber":99,"Text":"አመጸኞቹም እንጅ ሌላ አላሳሳተንም፡፡"},{"SurahNumber":26,"VerseNumber":100,"Text":"ከአማላጆችም ለእኛ ምንም የለንም፡፡"},{"SurahNumber":26,"VerseNumber":101,"Text":"አዛኝ ወዳጂም (የለንም)፡፡"},{"SurahNumber":26,"VerseNumber":102,"Text":"ለእኛም አንዲት ጊዜ መመለስ በኖረችንና ከአማኞቹ በኾን እንመኛለን (ይላሉ)፡፡"},{"SurahNumber":26,"VerseNumber":103,"Text":"በዚህ ውስጥ አስደናቂ ግሳጼ አልለበት፡፡ አብዛኞቻቸውም አማኞች አልነበሩም፡፡"},{"SurahNumber":26,"VerseNumber":104,"Text":"ጌታህም እርሱ በእርግጥ አሸናፊው አዛኙ ነው፡፡"},{"SurahNumber":26,"VerseNumber":105,"Text":"የኑሕ ሕዝቦች መልክተኞችን አስተባበሉ፡፡"},{"SurahNumber":26,"VerseNumber":106,"Text":"ወንድማቸው ኑሕ ለእነሱ ባላቸው ጊዜ «አትጠነቀቁምን"},{"SurahNumber":26,"VerseNumber":107,"Text":"«እኔ ለእናንተ ታማኝ መልክተኛ ነኝ፡፡"},{"SurahNumber":26,"VerseNumber":108,"Text":"«አላህንም ፍሩ ታዘዙኝም፡፡"},{"SurahNumber":26,"VerseNumber":109,"Text":"«በእርሱም ላይ ምንም ዋጋ አልጠይቃችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"},{"SurahNumber":26,"VerseNumber":110,"Text":"«አላህንም ፍሩ፤ ታዘዙኝም፡፡»"},{"SurahNumber":26,"VerseNumber":111,"Text":"(እነርሱም) «ወራዶቹ የተከተሉህ ኾነህ ለአንተ እናምናለን» አሉት፡፡"},{"SurahNumber":26,"VerseNumber":112,"Text":"(እርሱም) አላቸው «ይሠሩት በነበሩት ነገር ምን ዕውቀት አለኝ፡፡"},{"SurahNumber":26,"VerseNumber":113,"Text":"«ምርመራቸው በጌታዬ ላይ እንጅ በሌላ ላይ አይደለም፡፡ ብታውቁ ኖሮ (ይህንን ትርረዱ ነበር)፡፡"},{"SurahNumber":26,"VerseNumber":114,"Text":"«እኔም አማኞችን አባራሪ አይደለሁም፡፡"},{"SurahNumber":26,"VerseNumber":115,"Text":"«እኔ ግልጽ አስፈራሪ እንጅ ሌላ አይደለሁም፡፡»"},{"SurahNumber":26,"VerseNumber":116,"Text":"«ኑሕ ሆይ! (ከምትለው) ባትከለከል በእርግጥ ከሚወገሩት ትኾናለህ» አሉት፡፡"},{"SurahNumber":26,"VerseNumber":117,"Text":"(እርሱም) አለ «ጌታዬ ሆይ! ሕዝቦቼ አስተባበሉኝ፡፡"},{"SurahNumber":26,"VerseNumber":118,"Text":"«በእኔና በእነርሱም መካከል (ተገቢ) ፍርድን ፍረድ፡፡ አድነኝም፡፡ ከእኔ ጋር ያሉትንም ምእምናን፡፡»"},{"SurahNumber":26,"VerseNumber":119,"Text":"እርሱንም ከእርሱ ጋር ያለውንም ሁሉ በተመላው መርከብ ውስጥ አዳን፡፡"},{"SurahNumber":26,"VerseNumber":120,"Text":"ከዚያም በኋላ ቀሪዎቹን አሰጠምን፡፡"},{"SurahNumber":26,"VerseNumber":121,"Text":"በዚህ ውስጥ ታላቅ ግሳጼ አለበት፡፡ አብዛኞቻቸውም አማኞች አልነበሩም፡፡"},{"SurahNumber":26,"VerseNumber":122,"Text":"ጌታህም እርሱ በእርግጥ አሸናፊው አዛኙ ነው፡፡"},{"SurahNumber":26,"VerseNumber":123,"Text":"ዓድ መልክተኞችን አስተባበለች፡፡"},{"SurahNumber":26,"VerseNumber":124,"Text":"ወንድማቸው ሁድ ለነርሱ ባላቸው ጊዜ «አትጠነቀቁምን"},{"SurahNumber":26,"VerseNumber":125,"Text":"«እኔ ለናንተ ታማኝ መልክተኛ ነኝ፡፡"},{"SurahNumber":26,"VerseNumber":126,"Text":"«አላህንም ፍሩ ታዘዙኝም፡፡"},{"SurahNumber":26,"VerseNumber":127,"Text":"«በእርሱም ላይ ምንም ዋጋ አለምናችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"},{"SurahNumber":26,"VerseNumber":128,"Text":"«የምትጫወቱ ኾናችሁ በከፍተኛ ስፍራ ሁሉ ላይ ምልክትን ትገነባላችሁን"},{"SurahNumber":26,"VerseNumber":129,"Text":"«የውሃ ማጠራቀሚያዎችንና ሕንፃዎችንም ዘላለም መኖርን የምትከጅሉ ኾናችሁ ትሠራላችሁን"},{"SurahNumber":26,"VerseNumber":130,"Text":"«በቀጣችሁም ጊዜ ጨካኞች ኾናችሁ ትቀጣላችሁን"},{"SurahNumber":26,"VerseNumber":131,"Text":"«አላህንም ፍሩ፤ ታዘዙኝም፡፡"},{"SurahNumber":26,"VerseNumber":132,"Text":"«ያንንም በምታውቁት (ጸጋ) ያጣቀማችሁን ፍሩ፡፡"},{"SurahNumber":26,"VerseNumber":133,"Text":"«በእንስሳዎችና በልጆች ያጣቀማችሁን፡፡"},{"SurahNumber":26,"VerseNumber":134,"Text":"«በአትክልቶችና በምንጮችም፡፡"},{"SurahNumber":26,"VerseNumber":135,"Text":"«እኔ በእናንተ ላይ የታላቅን ቀን ቅጣት እፈራለሁና፡፡»"},{"SurahNumber":26,"VerseNumber":136,"Text":"(እነርሱም) አሉ «ብትገስጽም ወይም ከገሳጮቹ ባትኾንም በእኛ ላይ እኩል ነው፤ (ያለንበትን አንለቅም)፡፡"},{"SurahNumber":26,"VerseNumber":137,"Text":"«ይህ የፊተኞቹ ሰዎች ፀባይ እንጅ ሌላ አይደለም፡፡"},{"SurahNumber":26,"VerseNumber":138,"Text":"«እኛም የምንቅቀጣ አይደለንም» (አሉ)፡፡"},{"SurahNumber":26,"VerseNumber":139,"Text":"አስተባበሉትም፡፡ አጠፋናቸውም፡፡ በዚህም ውስጥ እርግጠኛ ግሳጼ አለበት፡፡ አብዛኞቻቸውም ምእመናን አልነበሩም፡፡"},{"SurahNumber":26,"VerseNumber":140,"Text":"ጌታህም እርሱ በእርግጥ አሸናፊው አዛኙ ነው፡፡"},{"SurahNumber":26,"VerseNumber":141,"Text":"ሰሙድ መልክተኞችን አስተባበለች፡፡"},{"SurahNumber":26,"VerseNumber":142,"Text":"ወንድማቸው ሷሊህ ለእነርሱ ባላቸው ጊዜ «አትጠነቀቁምን"},{"SurahNumber":26,"VerseNumber":143,"Text":"«እኔ ለእናንተ ታማኝ መልክተኛ ነኝ፡፡"},{"SurahNumber":26,"VerseNumber":144,"Text":"«አላህንም ፍሩ፤ ታዘዙኝም፡፡"},{"SurahNumber":26,"VerseNumber":145,"Text":"«በእርሱም ላይ ምንም ዋጋ አልለምናችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"},{"SurahNumber":26,"VerseNumber":146,"Text":"«በዚያ እዚህ ባለው (ጸጋ) ውስጥ የረካችሁ ኾናችሁ ትተዋላችሁን"},{"SurahNumber":26,"VerseNumber":147,"Text":"«በአትክልቶችና በምንጮች ውስጥ፡፡"},{"SurahNumber":26,"VerseNumber":148,"Text":"«በአዝመራዎችም ፍሬዋ የበሰለ በኾነች ዘንባባም፤ (ውስጥ ትተዋላችሁን)"},{"SurahNumber":26,"VerseNumber":149,"Text":"«ብልሆች ኾናችሁ ከጋራዎች ቤቶችንም ትጠርባላችሁ፡፡"},{"SurahNumber":26,"VerseNumber":150,"Text":"«አላህንም ፍሩ፤ ታዘዙኝም፡፡"},{"SurahNumber":26,"VerseNumber":151,"Text":"«የወሰን አላፊዎችንም ትዕዛዝ አትከተሉ፡፡"},{"SurahNumber":26,"VerseNumber":152,"Text":"«የእነዚያን በምድር ላይ የሚያጠፉትንና የማያበጁትን፡፡»"},{"SurahNumber":26,"VerseNumber":153,"Text":"(እነሱም) አሉ «አንተ በብዙ ከተደገመባቸው ሰዎች ብቻ ነህ፡፡"},{"SurahNumber":26,"VerseNumber":154,"Text":"«አንተ ብጤያችን ሰው እንጅ ሌላ አይደለህም፡፡ ከእውነተኞቹም እንደኾንክ ተዓምርን አምጣ፡፡»"},{"SurahNumber":26,"VerseNumber":155,"Text":"(እርሱም) አለ «ይህች ግመል ናት፡፡ ለእርሷ የመጠጥ ፋንታ አላት፡፡ ለእናንተም የታወቀ ቀን ፋንታ አላችሁ፡፡"},{"SurahNumber":26,"VerseNumber":156,"Text":"«በክፉም አትንኳት፡፡ የታላቅ ቀን ቅጣት ይይዛችኋልና፡፡»"},{"SurahNumber":26,"VerseNumber":157,"Text":"ወጓትም፡፡ ወዲያውም ተጸጻቾች ኾነው አነጉ፡፡"},{"SurahNumber":26,"VerseNumber":158,"Text":"ቅጣቱም ያዛቸው፡፡ በዚህም ውስጥ ግሳፄ አልለበት፡፡ አብዛኞቻቸውም ምእመናን አልነበሩም፡፡"},{"SurahNumber":26,"VerseNumber":159,"Text":"ጌታህም እርሱ በእርግጥ አሸናፊው አዛኙ ነው፡፡"},{"SurahNumber":26,"VerseNumber":160,"Text":"የሉጥ ሕዝቦች መልክተኞችን አስተባባሉ፡፡"},{"SurahNumber":26,"VerseNumber":161,"Text":"ወንድማቸው ሉጥ ለእነርሱ ባለ ጊዜ «አትጠነቀቁምን"},{"SurahNumber":26,"VerseNumber":162,"Text":"«እኔ ለእናንተ ታማኝ መልክተኛ ነኝ፡፡"},{"SurahNumber":26,"VerseNumber":163,"Text":"«አላህንም ፍሩ፤ ታዘዙኝም፡፡"},{"SurahNumber":26,"VerseNumber":164,"Text":"«በእርሱም ላይ ምንም ዋጋ አልለምናችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"},{"SurahNumber":26,"VerseNumber":165,"Text":"«ከዓለማት ሰዎች ወንዶችን ትመጣላችሁን"},{"SurahNumber":26,"VerseNumber":166,"Text":"«ከሚስቶቻችሁም ጌታችሁ ለናንተ የፈጠረላችሁን ትተዋላችሁን በእውነቱ እናንተ ወሰን አላፊዎች ሕዝቦ ናችሁ፡፡»"},{"SurahNumber":26,"VerseNumber":167,"Text":"(እነርሱም) አሉ «ሉጥ ሆይ! ባትከለከል በእርግጥ (ከአገር) ከሚወጡት ትኾናለህ፡፡»"},{"SurahNumber":26,"VerseNumber":168,"Text":"(እርሱም) አለ «እኔ ሥራችሁን ከሚጠሉት ሰዎች ነኝ፡፡"},{"SurahNumber":26,"VerseNumber":169,"Text":"«ጌታዬ ሆይ! እኔንም ቤተሰቦቼንም ከሚሠሩት ሥራ (ቅጣት) አድነን፡፡»"},{"SurahNumber":26,"VerseNumber":170,"Text":"እርሱንም ቤተሰቦቹንም በጠቅላላ አዳንናቸው፡፡"},{"SurahNumber":26,"VerseNumber":171,"Text":"በቀሪዎቹ ውስጥ የኾነች አሮጊት ብቻ ስትቀር (እርሷ ጠፋች)፡፡"},{"SurahNumber":26,"VerseNumber":172,"Text":"ከዚያም ሌሎቹን አጠፋን፡፡"},{"SurahNumber":26,"VerseNumber":173,"Text":"በእነሱም ላይ (የድንጋይን) ዝናምን አዘነምንባቸው፡፡ የተስፈራሪዎቹም ዝናም (ምንኛ) ከፋ፡፡"},{"SurahNumber":26,"VerseNumber":174,"Text":"በዚህ ውስጥ አስደናቂ ተዓምር አልለበት፡፡ አብዛኞቻቸውም ምእመናን አልነበሩም፡፡"},{"SurahNumber":26,"VerseNumber":175,"Text":"ጌታህም እርሱ በእርግጥ አሸናፊው አዛኙ ነው፡፡"},{"SurahNumber":26,"VerseNumber":176,"Text":"የአይከት ሰዎች መልክተኞችን አስተባበሉ፤"},{"SurahNumber":26,"VerseNumber":177,"Text":"ሹዕይብ ለእነርሱ ባላቸው ጊዜ «አትጠነቀቁምን"},{"SurahNumber":26,"VerseNumber":178,"Text":"«እኔ ለእናንተ ታማኝ መልክተኛ ነኝ፡፡"},{"SurahNumber":26,"VerseNumber":179,"Text":"«አላህንም ፍሩ፤ ታዘዙኝም፡፡"},{"SurahNumber":26,"VerseNumber":180,"Text":"«በርሱም ላይ ምንም ዋጋ አልጠይቃችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"},{"SurahNumber":26,"VerseNumber":181,"Text":"«ስፍርን ሙሉ፡፡ ከአጉዳዮቹም አትኹኑ፡፡"},{"SurahNumber":26,"VerseNumber":182,"Text":"«በትክክለኛ ሚዛንም መዝኑ፡፡"},{"SurahNumber":26,"VerseNumber":183,"Text":"«ሰዎችንም ነገሮቻቸውን አታጉድሉባቸው፡፡ በምድርም ላይ አጥፊዎች ኾናችሁ አታበላሹ፡፡"},{"SurahNumber":26,"VerseNumber":184,"Text":"«ያንንም የፈጠራችሁን የቀድሞዎቹንም ፍጡሮች (የፈጠረውን) ፍሩ፡፡»"},{"SurahNumber":26,"VerseNumber":185,"Text":"አሉ «አንተ በብዛት ከተደገመባቸው ሰዎች ነህ፡፡"},{"SurahNumber":26,"VerseNumber":186,"Text":"«አንተም ብጤያችን ሰው እንጅ ሌላ አይደለህም፡፡ እነሆ ከውሸታሞች ነህ ብለን እንጠረጥርሃለን፡፡"},{"SurahNumber":26,"VerseNumber":187,"Text":"«ከእውነተኞቹም እንደኾንክ በእኛ ላይ ከሰማይ ቁራጭን ጣልብን፡፡»"},{"SurahNumber":26,"VerseNumber":188,"Text":"«ጌታዬ የምትሠሩትን ሁሉ ዐዋቂ ነው፤» አላቸው፡፡"},{"SurahNumber":26,"VerseNumber":189,"Text":"አስተባበሉትም፡፡ የጥላይቷ ቀን ቅጣትም ያዛቸው፡፡ እርሱ የከባድ ቀን ቅጣት ነበርና፡፡"},{"SurahNumber":26,"VerseNumber":190,"Text":"በዚህ ውስጥ አስደናቂ ተዓምር አልለበት፡፡ አብዛኞቻቸውም ምእምናን አልነበሩም፡፡"},{"SurahNumber":26,"VerseNumber":191,"Text":"ጌታህም እርሱ በእርግጥ አሸናፊው አዛኙ ነው፡፡"},{"SurahNumber":26,"VerseNumber":192,"Text":"እርሱም (ቁርኣን) በእርግጥ ከዓለማት ጌታ የተወረደ ነው፡፡"},{"SurahNumber":26,"VerseNumber":193,"Text":"እርሱን ታማኙ መንፈስ (ጂብሪል) አወረደው፤"},{"SurahNumber":26,"VerseNumber":194,"Text":"ከአስፈራሪዎቹ (ነቢያት) ትኾን ዘንድ በልብህ ላይ (አወረደው)፡፡"},{"SurahNumber":26,"VerseNumber":195,"Text":"ግልጽ በኾነ ዐረብኛ ቋንቋ፡፡"},{"SurahNumber":26,"VerseNumber":196,"Text":"እርሱም (ቁርኣን) በቀድሞዎቹ መጻሐፍት ውስጥ (የተወሳ ነው)፡፡"},{"SurahNumber":26,"VerseNumber":197,"Text":"የእስራኤል ልጆች ሊቃውንት የሚያውቁት መኾኑ ለእነርሱ (ለመካ ከሓዲዎች) ምልክት አይኾናቸውምን"},{"SurahNumber":26,"VerseNumber":198,"Text":"ከአዕጀሞች ባንዱ ላይ ባወረድነውም ኖሮ፤"},{"SurahNumber":26,"VerseNumber":199,"Text":"በእነርሱ ላይ ባነበበውም በእርሱ አማኞች አይኾኑም ነበር፡፡"},{"SurahNumber":26,"VerseNumber":200,"Text":"እንደዚሁ (ማስተባበልን) በተንኮለኞች ልቦች ውስጥ አስገባነው፡፡"},{"SurahNumber":26,"VerseNumber":201,"Text":"አሳማሚ ቅጣትን እስከሚያዩ ድረስ በእርሱ አያምኑም፡፡"},{"SurahNumber":26,"VerseNumber":202,"Text":"እነርሱ የማያውቁ ሲኾኑ (ቅጣቱ) ድንገት እስከሚመጣባቸውም ድረስ (አያምኑም)፡፡"},{"SurahNumber":26,"VerseNumber":203,"Text":"(በመጣባቸው ጊዜ) «እኛ የምንቆይ ነን» እስከሚሉም (አያምኑም)፡፡"},{"SurahNumber":26,"VerseNumber":204,"Text":"በቅጣታችን ያቻኩላሉን"},{"SurahNumber":26,"VerseNumber":205,"Text":"አየህን ብዙ ዓመታትን ብናጣቅማቸው፤"},{"SurahNumber":26,"VerseNumber":206,"Text":"ከዚያም ያ ይስፈራሩበት የነበሩት ቢመጣባቸው፤"},{"SurahNumber":26,"VerseNumber":207,"Text":"ይጣቀሙበት የነበሩት ሁሉ ከእነሱ ምንም አያብቃቃቸውም፡፡"},{"SurahNumber":26,"VerseNumber":208,"Text":"አንዲትንም ከተማ ለእርሷ አስፈራሪዎች ያሏት (እና ያስተባበለች) ኾና እንጅ አላጠፋንም፡፡"},{"SurahNumber":26,"VerseNumber":209,"Text":"(ይህች) ግሳፄ ናት፡፡ በዳዮችም አልነበርንም፡፡"},{"SurahNumber":26,"VerseNumber":210,"Text":"ሰይጣናትም እርሱን (ቁርኣንን) አላወረዱትም፡፡"},{"SurahNumber":26,"VerseNumber":211,"Text":"ለእነርሱም አይገባቸውም፤ አይችሉምም፡፡"},{"SurahNumber":26,"VerseNumber":212,"Text":"እነርሱ (የመላእክትን ንግግር) ከመስማት ተከለከሉ ናቸው፡፡"},{"SurahNumber":26,"VerseNumber":213,"Text":"ከአላህም ጋር ሌላን አምላክ አትግገዛ፤ ከሚቀጡት ትኾናለህና፡፡"},{"SurahNumber":26,"VerseNumber":214,"Text":"ቅርቦች ዘመዶችህንም አስጠንቅቅ፡፡"},{"SurahNumber":26,"VerseNumber":215,"Text":"ከምእምናንም ለተከተሉህ ሰዎች ክንፍህን ዝቅ አድርግ፤ (ልዝብ ኹን)፡፡"},{"SurahNumber":26,"VerseNumber":216,"Text":"«እንቢ» ቢሉህም «እኔ ከምትሠሩት ንጹሕ ነኝ» በላቸው፡፡"},{"SurahNumber":26,"VerseNumber":217,"Text":"አሸናፊ አዛኝ በኾነው (ጌታህ) ላይም ተጠጋ፡፡"},{"SurahNumber":26,"VerseNumber":218,"Text":"በዚያ ለሶላት በምትቆም ጊዜ በሚያይህ፡፡"},{"SurahNumber":26,"VerseNumber":219,"Text":"በሰጋጆች ውስጥ መዘዋወርህንም (በሚያየው ጌታህ ላይ ተጠጋ)፡፡"},{"SurahNumber":26,"VerseNumber":220,"Text":"እነሆ እርሱ ሰሚው ዐዋቂው ነውና፡፡"},{"SurahNumber":26,"VerseNumber":221,"Text":"ሰይጣናት በማን ላይ እንደሚወርዱ ልንገራችሁን"},{"SurahNumber":26,"VerseNumber":222,"Text":"በውሸታም ኀጢአተኛ ሁሉ ላይ ይወርዳሉ፡፡"},{"SurahNumber":26,"VerseNumber":223,"Text":"የሰሙትን (ወደ ጠንቋዮች) ይጥላሉ፡፡ አብዛኞቻቸውም ውሸታሞች ናቸው፡፡"},{"SurahNumber":26,"VerseNumber":224,"Text":"ባለ ቅኔዎችንም ጠማማዎቹ ይከተሉዋቸዋል፡፡"},{"SurahNumber":26,"VerseNumber":225,"Text":"እነርሱ በ(ንግግር) ሸለቆ ሁሉ የሚዋልሉ መኾናቸውን አታይምን"},{"SurahNumber":26,"VerseNumber":226,"Text":"እነሱም የማይሠሩትን ነገር የሚናገሩ መኾናቸውን (አታይምን)፤"},{"SurahNumber":26,"VerseNumber":227,"Text":"እነዚያ ያመኑና መልካም ሥራዎችን የሠሩ አላህንም በብዛት ያወሱ ከተበደሉም በኋላ (በቅኔ) የተከላከሉ ሲቀሩ፤ (እነርሱ አይወቀሱም)፡፡ እነዚያም የበደሉ (ከሞቱ በኋላ) እንዴት ያለን መመለስ እንደሚመለሱ በእርግጥ ያውቃሉ፡፡"},{"SurahNumber":27,"VerseNumber":1,"Text":"ጠ.ሰ (ጣ ሲን) ይህቺ ከቁርኣኑና ከገላጩ መጽሐፍ አንቀጾች ናት፡፡"},{"SurahNumber":27,"VerseNumber":2,"Text":"ለምእምናን መሪና ብስራት ናት፡፡"},{"SurahNumber":27,"VerseNumber":3,"Text":"ለእነዚያ ሶላትን ለሚሰግዱት ዘካንም ለሚሰጡት እነሱም በመጨረሻይቱ ሕይወት እነሱ የሚያረጋግጡ ለኾኑት፡፡"},{"SurahNumber":27,"VerseNumber":4,"Text":"እነዚያ በመጨረሻይቱ ዓለም የማያምኑት ለእነሱ (ክፉ) ሥራዎቻቸውን ሸለምንላቸው፡፡ ስለዚህ እነርሱ ይዋልላሉ፡፡"},{"SurahNumber":27,"VerseNumber":5,"Text":"እነርሱ እነዚያ ክፉ ቅጣት ለእነርሱ ያላቸው ናቸው፡፡ እነርሱም በመጨረሻይቱ ዓለም እነርሱ በጣም ከሳሪዎቹ ናቸው፡፡"},{"SurahNumber":27,"VerseNumber":6,"Text":"አንተም ቁርኣንን ጥበበኛና ዐዋቂ ከኾነው (ጌታህ) ዘንድ በእርግጥ ትስሰጣለህ፡፡"},{"SurahNumber":27,"VerseNumber":7,"Text":"ሙሳ ለቤተሰቦቹ «እኔ እሳትን አየሁ፡፡ ከእርሷ ወሬን አመጣላችኋለሁ፡፡ ወይም ትሞቁ ዘንድ የተለኮሰ ችቦን አመጣላችኋለሁ» ባለ ጊዜ (የኾነውን አውሳላቸው)፡፡"},{"SurahNumber":27,"VerseNumber":8,"Text":"በመጣትም ጊዜ እንዲህ በማለት ተጠራ፤ «በእሳቲቱ ያለው ሰውና በዙሪያዋ ያሉም ሁሉ ተባረኩ፡፡ የዐለማትም ጌታ አላህ ጥራት ይገባው፡፡»"},{"SurahNumber":27,"VerseNumber":9,"Text":"«ሙሳ ሆይ! እነሆ እኔ አሸናፊው ጥበበኛው አላህ ነኝ፡፡"},{"SurahNumber":27,"VerseNumber":10,"Text":"«በትርህንም ጣል» (ተባለ ጣለም)፡፡ እርሷ እንደ ትንሽ እባብ በፍጥነት ስትስለከለክ ባያትም ጊዜ፤ ወደ ኋላ ዞሮ ሸሸ፡፡ አልተመለሰምም፡፡ «ሙሳ ሆይ! አትፈራ፤ እኔ መልክተኞቹ እኔ ዘንድ አይፈሩምና፡፡"},{"SurahNumber":27,"VerseNumber":11,"Text":"«ግን የበደለ ሰው ከዚያም ከመጥፎ ሥራው በኋላ መልካምን የለወጠ እኔ መሓሪ አዛኝ ነኝ፡፡"},{"SurahNumber":27,"VerseNumber":12,"Text":"«እጅህንም በአንገትጌህ ውስጥ አግባ፡፡ ያለነውር (ያለ ለምጽ) ነጭ ኾና ትወጣለችና፡፡ በዘጠኝ ተዓምራት ወደ ፈርዖንና ወደ ሕዝቦቹ (ኺድ)፡፡ እነርሱ አመጸኞች ሕዝቦች ናቸውና፡፡"},{"SurahNumber":27,"VerseNumber":13,"Text":"ተዓምራታችንም ግልጽ ኾና በመጣቻቸው ጊዜ «ይህ ግልጽ ድግምት ነው» አሉ፡፡"},{"SurahNumber":27,"VerseNumber":14,"Text":"ነፍሶቻቸውም ያረጋገጧት ሲኾኑ ለበደልና ለኩራት በእርሷ ካዱ፡፡ የአመጸኞችም ፍጻሜ እንዴት እንደ ነበረ ተመልከት፡፡"},{"SurahNumber":27,"VerseNumber":15,"Text":"ለዳውድና ለሱለይማንም ዕውቀትን በእርግጥ ሰጠናቸው፡፡ አሉም፡- «ምስጋና ለአላህ ለእዚያ ከምእምናን ባሮቹ በብዙዎቹ ላይ ላበለጠን ይገባው፡፡»"},{"SurahNumber":27,"VerseNumber":16,"Text":"ሱለይማንም ዳውድን ወረሰ፡፡ አለም «ሰዎች ሆይ! የበራሪን ንግግር (የወፍን ቋንቋ) ተስተማርን፡፡ ከነገሩም ሁሉ ተሰጠን፡፡ ይህ እርሱ በእርግጥ ግልጽ የኾነ ችሮታ ነው፡፡»"},{"SurahNumber":27,"VerseNumber":17,"Text":"ለሱለይማንም ሰራዊቶቹ ከጋኔን፣ ከሰውም፣ ከበራሪም የኾኑት ተሰበሰቡ፡፡ እነሱም ይከመከማሉ፡፡"},{"SurahNumber":27,"VerseNumber":18,"Text":"በጉንዳንም ሸለቆ በመጡ ጊዜ አንዲት ጉንዳን «እናንተ ጉንዳኖች ሆይ! ወደ መኖሪያዎቻችሁ ግቡ፡፡ ሱለይማንና ሰራዊቱ እነርሱ የማያውቁ ሲኾኑ አይሰባብሩዋችሁ» አለች፡፡"},{"SurahNumber":27,"VerseNumber":19,"Text":"ከንግግርዋም እየሳቀ ጥርሱን ፈገግ አደረገ፡፡ «ጌታዬ ሆይ! ያቺን በእኔና በወላጆቼ ላይ የለገስካትን ጸጋህን እንዳመሰግን የምትወደውንም በጎ ሥራ እንድሠራ ምራኝ፡፡ በችሮታህም በመልካሞቹ ባሮችህ ውስጥ አግባኝ» አለ፡፡"},{"SurahNumber":27,"VerseNumber":20,"Text":"በራሪዎቹንም ተመለከተ፤ አለም «ሁድሁድን ለምን አላየውም! በእውነቱ ከራቁት ነበርን፡፡"},{"SurahNumber":27,"VerseNumber":21,"Text":"«ብርቱን ቅጣት በእርግጥ እቀጣዋለሁ፡፡ ወይም በእርግጥ ዐርደዋለሁ፤ ወይም ግልጽ በኾነ አስረጅ ይመጣኛል» (አለ)"},{"SurahNumber":27,"VerseNumber":22,"Text":"(ወፉ) ዕሩቅ ያልኾነንም ጊዜ ቆዬ፡፡ አለም «ያላወቅከውን ነገር አወቅኩ፡፡ ከሰበእም እርግጠኛን ወሬ አመጣሁልህ፡፡"},{"SurahNumber":27,"VerseNumber":23,"Text":"«እኔ የምትገዛቸው የኾኑችን ሴት ከነገሩም ሁሉ የተሰጠችኝ አገኘሁ፡፡ ለእርሷም ታላቅ ዙፋን አልላት፡፡"},{"SurahNumber":27,"VerseNumber":24,"Text":"«እርስዋንም ሕዝቦችዋንም ከአላህ ሌላ ለፀሐይ ሲሰግዱ አገኘኋቸው፡፡ ሰይጣንም ለእነሱ ሥራዎቻቸውን ሸልሞላቸዋል፡፡ ከእውነተኛውም መንገድ አግዷቸዋል፡፡ ስለዚህ እነሱ (ወደ እውነት) አይምመሩም፡፡»"},{"SurahNumber":27,"VerseNumber":25,"Text":"ለዚያ በሰማያትና በምድር የተደበቀውን ለሚያወጣው፣ የምትሸሽጉትንና የምትገ ልጹትንም ሁሉ ለሚያውቀው አላህ እንዳይሰግዱ (ሰይጣን አግዷቸዋል)፡፡"},{"SurahNumber":27,"VerseNumber":26,"Text":"አላህ ከርሱ ሌላ አምላክ የለም፡፡ የታላቁ ዐርሽ (ዙፋን) ጌታ ነው፡፡"},{"SurahNumber":27,"VerseNumber":27,"Text":"(ሱለይማንም) አለ «እውነት እንደ ተናገርክ ወይም ከውሸታሞቹ እንደ ኾንክ ወደፊት እናያለን፡፡"},{"SurahNumber":27,"VerseNumber":28,"Text":"«ይህንን ደብዳቤዬን ይዘህ ኺድ፡፡ ወደእነርሱም ጣለው፡፡ ከዚያም ከእነሱ ዘወር በል፡፡ ምን አንደሚመልሱም ተመልከት፡፡»"},{"SurahNumber":27,"VerseNumber":29,"Text":"(እርሷም በደረሳት ጊዜ) አለች «እናንተ መማክርቶች ሆይ! እኔ ክብር ያለው ጽሑፍ ወደኔ ተጣለ፡፡"},{"SurahNumber":27,"VerseNumber":30,"Text":"«እርሱ ከሱለይማን ነው፡፡ እርሱም በአላህ ስም እጅግ በጣም ሩኅሩኅ በጣም አዛኝ በኾነው፡፡"},{"SurahNumber":27,"VerseNumber":31,"Text":"«በእኔ ላይ አትኩሩ፡፡ ታዛዦችም ኾናችሁ ወደኔ ኑ፤ (የሚል ነው)፡፡"},{"SurahNumber":27,"VerseNumber":32,"Text":"«እናንተ መማክርቶች ሆይ! በነገሬ (የሚበጀውን) ንገሩኝ፡፡ እስከምትገኙልኝ ድረስ አንድንም ነገር ቆራጭ አይደለሁምና» አለች፡፡"},{"SurahNumber":27,"VerseNumber":33,"Text":"«እኛ የኀይል ባለቤቶች የብርቱ ጦርም ባለቤቶች ነን፡፡ ግን ትዕዛዙ ወደ አንቺ ነው፡፡ ምን እንደምታዢም አስተውዪ፤» አሏት፡፡"},{"SurahNumber":27,"VerseNumber":34,"Text":"(እርሷም) አለች «ንጉሦች ከተማን (በኀይል) በገቡባት ጊዜ ያበላሹዋታል፡፡ የተከበሩ ሰዎችዋንም ወራዶች ያደርጋሉ፡፡ እንደዚሁም (እነዚህ) ይሠራሉ፡፡"},{"SurahNumber":27,"VerseNumber":35,"Text":"«እኔም ወደእነርሱ ገጸ በረከትን የምልክና መልክተኞቹ በምን እንደሚመለሱ የምጠባበቅ ነኝ፡፡»"},{"SurahNumber":27,"VerseNumber":36,"Text":"(መልክተኛው) ሱለይማንንም በመጣው ጊዜ አለ «በገንዘብ ትረዱኛላችሁን አላህም የሰጠኝ ከሰጣችሁ የበለጠ ነው፡፡ ይልቁንም እናንተ በገጸ በረከታችሁ ትደሰታላችሁ፡፡»"},{"SurahNumber":27,"VerseNumber":37,"Text":"«ወደእነሱ ተመለስ፡፡ ለእነርሱም በእርሷ ችሎታ በሌላቸው ሰራዊት እንመጣባቸዋለን፡፡ ከእርሷም እነርሱ የተዋረዱ ኾነው በእርግጥ እናወጣቸዋለን» (አለ)፡፡"},{"SurahNumber":27,"VerseNumber":38,"Text":"«እናንተ መኳንንቶች ሆይ! ሙስሊሞች ኾነው ሳይመጡኝ በፊት ዙፋንዋን የሚያመጣልኝ ማንኛችሁ ነው» አለ፡፡"},{"SurahNumber":27,"VerseNumber":39,"Text":"ከጋኔን ኀይለኛው «ከችሎትህ ከመነሳትህ በፊት እኔ እርሱን አመጣልሃለሁ፡፡ እኔም በእርሱ ላይ ብርቱ ታማኝ ነኝ» አለ፡፡"},{"SurahNumber":27,"VerseNumber":40,"Text":"ያ እርሱ ዘንድ ከመጽሐፉ ዕውቀት ያለው ሰው (የተገለጸው) «ዓይንህ ወደ አንተ ከመመለሱ በፊት እኔ እርሱን አመጣልሃለሁ» አለ፤ (እንደዚሁም አደረገ)፡፡ እርሱ ዘንድ ረግቶ ባየውም ጊዜ «ይህ ከጌታዬ ችሮታ ነው፡፡ የማመሰግን ወይም የምክድ መኾኔን ሊሞክረኝ (ቸረልኝ)፡፡ ያመሰገነም ሰው የሚያመሰግነው ለራሱ ነው፡፡ የካደም ሰው ጌታዬ ከእርሱ ተብቃቂ ቸር ነው» አለ፡፡"},{"SurahNumber":27,"VerseNumber":41,"Text":"«ዙፋንዋን ለእርሷ አሳስቱ፡፡ ታውቀው እንደኾነ ወይም ከእነዚያ ከማያወቁት ትኾን እንደሆነ፤ እናያለን፤» አላቸው፡፡"},{"SurahNumber":27,"VerseNumber":42,"Text":"በመጣች ጊዜ፡- «ዙፋንሽ እንደዚህ ነውን» ተባለች፡፡ «እርሱ ልክ እርሱ ነው መሰለኝ» አለች፡፡ (ሱለይማን) «ከእርሷ በፊትም ዕውቀትን ተሰጠን ሙስሊሞችም ነበርን፤» (አለ)፡፡"},{"SurahNumber":27,"VerseNumber":43,"Text":"ከአላህ ሌላ ትግገዛው የነበረችውንም ከለከላት፡፡ እርሷ ከከሓዲዎች ሕዝቦች ነበረችና፡፡"},{"SurahNumber":27,"VerseNumber":44,"Text":"ሕንጻውን ግቢ ተባለች፡፡ ባየቺውም ጊዜ ባሕር ነው ብላ ጠረጠረችው፡፡ ከባቶችዋም ገለጠች፡፡ «እርሱ ከመስተዋት የተለሰለሰ ሕንጻ ነው» አላት፡፡ «ጌታዬ ሆይ! እኔ ነፍሴን በደልኩ፡፡ ከሱለይማንም ጋር ሆኜ ለዓለማት ጌታ ለአላህ ታዘዝኩ» አለች፡፡"},{"SurahNumber":27,"VerseNumber":45,"Text":"ወደ ሰሙድም ወንድማቸውን ሷሊሕን አላህን ተገዙ በማለት በእርግጥ ላክነው፡፡ ወዲያውም እነሱ የሚነታረኩ ሁለት ጭፍሮች ኾኑ፡፡"},{"SurahNumber":27,"VerseNumber":46,"Text":"«ሕዝቦቼ ሆይ! ከመልካሙ በፊት በክፉው (ቅጣትን አምጣብን በማለት) ለምን ታስቸኩላላችሀ ይታዘንላችሁ ዘንድ አላህን ምሕረትን አትለምኑምን» አላቸው፡፡"},{"SurahNumber":27,"VerseNumber":47,"Text":"«ባንተና ከአንተም ጋር ባሉት ሰዎች ምክንያት ገደቢሶች ኾን» አሉት፡፡ «ገደቢስነታችሁ አላህ ዘንድ ነው፤ ይልቁንም እናንተ የምትፈተኑ ሕዝቦች ናችሁ» አላቸው፡፡"},{"SurahNumber":27,"VerseNumber":48,"Text":"በከተማይቱም ውስጥ በምድር ውስጥ የሚያበላሹና የማያሳምሩ ዘጠኝ ሰዎች ነበሩ፡፡"},{"SurahNumber":27,"VerseNumber":49,"Text":"«እርሱንና ቤተሰቦቹን ሌሊት ልንገድል ከዚያም ለዘመዱ የቤተሰቦቹን ጥፋት (መገደላቸውን) አላየንም፤ እኛም እውነተኞች ነን ልንል በአላህ ተማማሉ» አሉ፡፡"},{"SurahNumber":27,"VerseNumber":50,"Text":"ተንኮልንም መከሩ፡፡ እነርሱም የማያወቁ ሲኾኑ በተንኮላቸው አጠፋናቸው፡፡"},{"SurahNumber":27,"VerseNumber":51,"Text":"የተንኮላቸውም መጨረሻ እንዴት እንደነበረ እኛ እነርሱንም ሕዝቦቻቸውንም በሙሉ እንዴት እንዳጠፋናቸው ተመልከት፡፡"},{"SurahNumber":27,"VerseNumber":52,"Text":"እኚህም በበደላቸው ምክንያት ባዶዎች ሲሆኑ ቤቶቻቸው ናቸው፡፡ በዚህም ውስጥ ለሚያወቁ ሕዝቦች አስደናቂ ተዓምር አለበት፡፡"},{"SurahNumber":27,"VerseNumber":53,"Text":"እነዚያንም ያመኑትንና ከክሕደት ይጠነቀቁ የነበሩትን አዳን፡፡"},{"SurahNumber":27,"VerseNumber":54,"Text":"ሉጥንም ለሕዝቦቹ ባለ ጊዜ (አስታውስ)፤ «እናንተ የምታዩ ስትኾኑ ፀያፍን ነገር ትሠራላችሁን"},{"SurahNumber":27,"VerseNumber":55,"Text":"«እናንተ ከሴቶች አልፋችሁ ወንዶችን ለመከጀል ትመጣላችሁን በእውነቱ እናንተ የምትሳሳቱ ሕዝቦች ናቸሁ፡፡»"}]}