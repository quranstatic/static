{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Наближава за хората тяхната равносметка, а те нехайни се отдръпват"},{"SurahNumber":21,"VerseNumber":2,"Text":"Всякога, щом получат ново напомняне от своя Господ, те го слушат, подигравайки се"},{"SurahNumber":21,"VerseNumber":3,"Text":"с нехайни сърца. И скришом си шепнеха угнетителите: “Този [Мухаммад] не е ли само човек като вас? Нима ще последвате магията, когато ясно я виждате?”"},{"SurahNumber":21,"VerseNumber":4,"Text":"Рече [Мухаммад]: “Моят Господ знае всяко слово на небесата и на земята. Той е Всечуващия, Всезнаещия.”"},{"SurahNumber":21,"VerseNumber":5,"Text":"А те рекоха: “Объркани сънища. Той само си го е измислил. Той е само поет. И нека ни донесе знамение, както предишните бяха изпращани!”"},{"SurahNumber":21,"VerseNumber":6,"Text":"Нито едно селище, което погубихме преди тях, не повярва, че те ли ще повярват"},{"SurahNumber":21,"VerseNumber":7,"Text":"И преди теб изпращахме Ние само мъже, на които давахме откровение. И питайте знаещите Напомнянето, ако самите вие не знаете"},{"SurahNumber":21,"VerseNumber":8,"Text":"И [пратениците] не ги сторвахме с тела, които не се хранят, и не бяха безсмъртни"},{"SurahNumber":21,"VerseNumber":9,"Text":"Сетне им изпълнявахме обещаното и спасявахме тях и когото пожелаем, и погубвахме престъпващите"},{"SurahNumber":21,"VerseNumber":10,"Text":"Вече ви низпослахме Книга, в която има прослава за вас. Нима не проумявате"},{"SurahNumber":21,"VerseNumber":11,"Text":"И колко селища, които угнетяваваха, Ние разрушихме и създадохме след тях други народи"},{"SurahNumber":21,"VerseNumber":12,"Text":"И щом усетеха Нашето мъчение, ето ги - бягат от него"},{"SurahNumber":21,"VerseNumber":13,"Text":"Не бягайте и се върнете там, където бяхте свикнали на разкош, и към своите жилища, за да бъдете питани"},{"SurahNumber":21,"VerseNumber":14,"Text":"Казваха: “О, горко ни, наистина бяхме угнетители.”"},{"SurahNumber":21,"VerseNumber":15,"Text":"И продължаваха така да викат, докато не ги покосихме и изпепелихме"},{"SurahNumber":21,"VerseNumber":16,"Text":"Не сътворихме Ние небесата и земята, и всичко помежду им на шега"},{"SurahNumber":21,"VerseNumber":17,"Text":"Ако търсехме забава - а не ще го сторим - щяхме да си я набавим от това, което е при Нас"},{"SurahNumber":21,"VerseNumber":18,"Text":"Истината Ние хвърляме срещу лъжата и я поразява, и ето я - погива! Горко ви заради онова, което приписвате [на Аллах]"},{"SurahNumber":21,"VerseNumber":19,"Text":"Негови са всички на небесата и на земята. А онези, които са при Него, не се големеят да Му служат и не се изморяват"},{"SurahNumber":21,"VerseNumber":20,"Text":"Прославят Го нощем и денем, и не престават"},{"SurahNumber":21,"VerseNumber":21,"Text":"Или [неверниците] се сдобиха от земята с божества, които възкресяват"},{"SurahNumber":21,"VerseNumber":22,"Text":"Небесата и земята щяха да се разрушат, ако имаше на тях други богове освен Аллах. Пречист е Аллах, Господът на Трона, от онова, което Му приписват"},{"SurahNumber":21,"VerseNumber":23,"Text":"Не Той ще бъде питан какво върши, а те ще бъдат питани"},{"SurahNumber":21,"VerseNumber":24,"Text":"Или приеха вместо Него други богове? Кажи [о, Мухаммад]: “Дайте своя довод! Това е послание за онези, които са с мен, и послание за онези преди мен.” Но повечето от тях не знаят истината и се отдръпват"},{"SurahNumber":21,"VerseNumber":25,"Text":"И на всеки пратеник, когото Ние пратихме преди теб, дадохме откровението: “Няма друг бог освен Мен! Служете [единствено] на Мен!”"},{"SurahNumber":21,"VerseNumber":26,"Text":"И рекоха [неверниците]: “Всемилостивия се сдоби с рожба!” Пречист е Той! Ала не, те [ангелите] са само удостоени раби"},{"SurahNumber":21,"VerseNumber":27,"Text":"Не Го изпреварват със слово и по Неговата повеля действат"},{"SurahNumber":21,"VerseNumber":28,"Text":"Знае Той какво е било преди тях и какво ще бъде след тях. И се застъпват само за онзи, от когото Той е доволен. И от страх пред Него тръпнат"},{"SurahNumber":21,"VerseNumber":29,"Text":"А който от тях каже: “Аз съм бог освен Него!”, този ще накажем с Ада. Така наказваме угнетителите"},{"SurahNumber":21,"VerseNumber":30,"Text":"Не виждат ли неверниците, че небесата и земята бяха съединени, а Ние ги разделихме? И сторихме от водата всяко живо същество. Не ще ли повярват"},{"SurahNumber":21,"VerseNumber":31,"Text":"И направихме по земята непоклатими планини, за да не се люлее с хората. И направихме в тях клисури за пътища, за да се насочват"},{"SurahNumber":21,"VerseNumber":32,"Text":"И сторихме небето пазен свод. А те от Неговите знамения се отвръщат"},{"SurahNumber":21,"VerseNumber":33,"Text":"Той е, Който сътвори нощта и деня, и слънцето, и луната. Всички по орбита плават"},{"SurahNumber":21,"VerseNumber":34,"Text":"И за никой човек преди теб [о, Мухаммад] не отредихме да е безсмъртен. Щом и ти ще умреш, нима те ще бъдат безсмъртни"},{"SurahNumber":21,"VerseNumber":35,"Text":"Всяка душа ще вкуси смъртта. И ви изпитваме със злото, но и в доброто има изпитание, и при Нас ще бъдете върнати"},{"SurahNumber":21,"VerseNumber":36,"Text":"И видят ли те неверниците, подиграват ти се: “Този ли приказва за вашите богове?” Те Напомнянето на Всемилостивия отричат"},{"SurahNumber":21,"VerseNumber":37,"Text":"Човек бе създаден припрян. Аз ще ви покажа Моите знамения, ала не искайте от Мен да прибързвам"},{"SurahNumber":21,"VerseNumber":38,"Text":"И казват [неверниците]: “Кога [ще се сбъдне] това обещание, ако говорите истината?”"},{"SurahNumber":21,"VerseNumber":39,"Text":"Само ако знаеха неверниците времето, когато не ще могат да защитят от Огъня нито лицата, нито гърбовете си, и не ще им се помогне"},{"SurahNumber":21,"VerseNumber":40,"Text":"А Огънят ще ги връхлети внезапно и ще ги слиса, и нито ще могат да го избегнат, нито ще бъдат изчакани"},{"SurahNumber":21,"VerseNumber":41,"Text":"Бяха подигравани пратеници и преди теб, но онези, които им се присмиваха, ги обграждаше онова, на което са се подигравали"},{"SurahNumber":21,"VerseNumber":42,"Text":"Кажи: “Кой друг ще ви закриля и денем, и нощем освен Всемилостивия?” Ала те от напомнянето на своя Господ се отвръщат"},{"SurahNumber":21,"VerseNumber":43,"Text":"Или освен Нас имат богове, които да ги бранят? Те нито могат на себе си да помогнат, нито от Нас ще бъдат избавени"},{"SurahNumber":21,"VerseNumber":44,"Text":"Но Ние оставяме тези и бащите им да се понасладят, докато възрастта им напредне. Нима не виждат, че Ние стесняваме [за неверниците] земята по нейните краища? Нима те ще надделеят"},{"SurahNumber":21,"VerseNumber":45,"Text":"Кажи [о, Мухаммад]: “Аз ви предупреждавам само чрез онова, което ми се разкрива.” Но не чуват глухите зова, когато ги предупреждават"},{"SurahNumber":21,"VerseNumber":46,"Text":"И щом ги докосне и полъх от мъчението на твоя Господ, непременно казват: “О, горко ни! Наистина бяхме угнетители.”"},{"SurahNumber":21,"VerseNumber":47,"Text":"Ще поставим Ние везните на справедливостта в Деня на възкресението, и никой не ще бъде угнетен с нищо. И [всяко дело] Ние ще прибавим, дори да е с тежест на синапено зърно. Достатъчни сме Ние за съдник"},{"SurahNumber":21,"VerseNumber":48,"Text":"И вече дадохме на Муса и Харун Разграничението, и светлина, и напомняне за богобоязливите"},{"SurahNumber":21,"VerseNumber":49,"Text":"които и в уединение се боят от своя Господ, и се страхуват от Часа"},{"SurahNumber":21,"VerseNumber":50,"Text":"Този [Коран] е благословено напомняне, низпослано от Нас. Нима ще го отречете"},{"SurahNumber":21,"VerseNumber":51,"Text":"И още отрано насочихме Ибрахим по правия път. Познавахме го Ние"},{"SurahNumber":21,"VerseNumber":52,"Text":"Рече на своя баща и на своя народ: “Какви са тези изваяния, пред които се кланяте?”"},{"SurahNumber":21,"VerseNumber":53,"Text":"Рекоха: “Заварихме предците си на тях да служат.”"},{"SurahNumber":21,"VerseNumber":54,"Text":"Рече: “Вие и предците ви сте в явна заблуда.”"},{"SurahNumber":21,"VerseNumber":55,"Text":"Рекоха: “Нима ти ни носиш истината, или се шегуваш?”"},{"SurahNumber":21,"VerseNumber":56,"Text":"Рече: “Не, вашият Господ е Господът на небесата и на земята, Който ги е сътворил, и аз свидетелствам за това"},{"SurahNumber":21,"VerseNumber":57,"Text":"Кълна се в Аллах, ще се разправя с вашите идоли, след като си идете.”"},{"SurahNumber":21,"VerseNumber":58,"Text":"И ги стори на отломки, освен най-големия от тях, за да се обърнат към него"},{"SurahNumber":21,"VerseNumber":59,"Text":"Рекоха: “Кой стори това с нашите божества? Той е угнетител.”"},{"SurahNumber":21,"VerseNumber":60,"Text":"Рекоха: “Чухме един младеж да приказва за тях. Викат му Ибрахим.”"},{"SurahNumber":21,"VerseNumber":61,"Text":"Рекоха: “Доведете го пред хората да засвидетелстват!”"},{"SurahNumber":21,"VerseNumber":62,"Text":"Рекоха: “Ти ли стори това с нашите божества, о, Ибрахим?”"},{"SurahNumber":21,"VerseNumber":63,"Text":"Рече: “Не, направи го това - най-голямото от тях. Попитайте ги, ако могат да говорят!”"},{"SurahNumber":21,"VerseNumber":64,"Text":"Тогава те, като дойдоха на себе си, рекоха: “Наистина вие сте угнетителите.”"},{"SurahNumber":21,"VerseNumber":65,"Text":"После пак обърнаха глави назад [и рекоха]: “Ти знаеш - тези не говорят.”"},{"SurahNumber":21,"VerseNumber":66,"Text":"Рече: “Нима вместо на Аллах ще служите на онова, което нито може да ви помогне, нито да ви навреди"},{"SurahNumber":21,"VerseNumber":67,"Text":"Уф и на вас, и на онова, на което служите вместо на Аллах! Нима не проумявате?”"},{"SurahNumber":21,"VerseNumber":68,"Text":"Рекоха: “Изгорете го и подкрепете своите божества, ако ще действате!”"},{"SurahNumber":21,"VerseNumber":69,"Text":"Рекохме Ние: “О, огън, бъди студен и безопасен за Ибрахим!”"},{"SurahNumber":21,"VerseNumber":70,"Text":"И желаеха неговата гибел, а Ние сторихме да са най-губещите"},{"SurahNumber":21,"VerseNumber":71,"Text":"И спасихме него и Лут [и ги насочихме] към земята, която благословихме за световете"},{"SurahNumber":21,"VerseNumber":72,"Text":"И му дарихме Исхак, и освен него - Якуб, и всичките сторихме праведници"},{"SurahNumber":21,"VerseNumber":73,"Text":"И ги сторихме водители, напътващи според Нашата повеля. И им разкрихме да вършат добрини и да отслужват молитвата, и да дават милостинята закат. Те служеха [единствено] на Нас"},{"SurahNumber":21,"VerseNumber":74,"Text":"И на Лут дадохме мъдрост и знание, и го спасихме от селището, което вършеше скверности. То бе от хора на злото, нечестивци"},{"SurahNumber":21,"VerseNumber":75,"Text":"И го въведохме в Нашата милост. Той бе от праведниците"},{"SurahNumber":21,"VerseNumber":76,"Text":"По-рано спасихме и Нух, когато призова и Ние му откликнахме, и спасихме него и семейството му от огромната горест"},{"SurahNumber":21,"VerseNumber":77,"Text":"И го защитихме от хората, които взимаха за лъжа Нашите знамения. Те бяха хора на злото, затова издавихме всичките"},{"SurahNumber":21,"VerseNumber":78,"Text":"И [спомени] Дауд, и Сулайман, които отсъдиха за нивата, в която се разпръснаха през нощта овцете на хората. И свидетелствахме Ние за присъдата им"},{"SurahNumber":21,"VerseNumber":79,"Text":"Ние сторихме Сулайман да проумее това. И на двамата дадохме мъдрост и знание. И накарахме планините и птиците да Ни прославят заедно с Дауд. Ние направихме това"},{"SurahNumber":21,"VerseNumber":80,"Text":"И го научихме да изработва доспехи за вас, да ви пазят в битка. Не ще ли бъдете признателни"},{"SurahNumber":21,"VerseNumber":81,"Text":"И подчинихме на Сулайман бурния вятър, който духаше по волята му към земята, която Ние благословихме. Ние всяко нещо знаем"},{"SurahNumber":21,"VerseNumber":82,"Text":"И му подчинихме от сатаните някои, които се гмуркаха за него и вършеха и друго освен това. И тях Ние надзиравахме"},{"SurahNumber":21,"VerseNumber":83,"Text":"И [спомени] Айюб, който призова своя Господ: “Засегна ме беда, а Ти си Най-милосърдният от милосърдните.”"},{"SurahNumber":21,"VerseNumber":84,"Text":"И му откликнахме Ние, и премахнахме бедата му, и възстановихме семейството му, и го удвоихме - милост от Нас и напомняне за покланящите се"},{"SurahNumber":21,"VerseNumber":85,"Text":"И [спомени] Исмаил, и Идрис, и Зу-л-Кифл. Всички бяха от търпеливите"},{"SurahNumber":21,"VerseNumber":86,"Text":"И ги въведохме в Нашата милост. Те бяха от праведниците"},{"SurahNumber":21,"VerseNumber":87,"Text":"И [спомени Юнус-] човека в кита, който отиде разгневен и мислеше, че Ние не ще го притесним. И извика в тъмнините [в корема на кита]: “Няма друг бог освен Теб! Пречист си Ти! Наистина бях несправедлив.”"},{"SurahNumber":21,"VerseNumber":88,"Text":"И му откликнахме Ние, и го спасихме от скръбта. Така спасяваме вярващите"},{"SurahNumber":21,"VerseNumber":89,"Text":"И спомени [Закария], който призова своя Господ: “Господи, не ме оставяй сам! Ти си Най-добрият наследник.”"},{"SurahNumber":21,"VerseNumber":90,"Text":"И му откликнахме Ние, и му дарихме Яхя, и за него поправихме съпругата му. И те се надпреварваха в добрините, и Ни зовяха с копнеж и боязън. И бяха смирени пред Нас"},{"SurahNumber":21,"VerseNumber":91,"Text":"И [спомени Мариам -] онази, която се опази девствена и в която вдъхнахме от Нашия дух, и сторихме нея и сина й знамение за световете"},{"SurahNumber":21,"VerseNumber":92,"Text":"Това е вашата вяра - единствената вяра, а Аз съм вашият Господ. Затова единствено на Мен служете"},{"SurahNumber":21,"VerseNumber":93,"Text":"Но [общностите] изпаднаха в разногласие помежду си, ала всички при Нас ще се върнат"},{"SurahNumber":21,"VerseNumber":94,"Text":"Който върши праведни дела и е вярващ, не ще се отхвърли неговото старание. Ние му го записваме"},{"SurahNumber":21,"VerseNumber":95,"Text":"И възбранено е на всяко селище, което сме погубили, да се завърне [на земята]"},{"SurahNumber":21,"VerseNumber":96,"Text":"Когато бъдат пуснати [племената] Яджудж и Маджудж, които от всеки склон ще се втурнат"},{"SurahNumber":21,"VerseNumber":97,"Text":"тогава ще е наближило истинното обещание. И с втрещени погледи неверниците ще рекат: “О, горко ни, бяхме нехайни към това! Наистина бяхме угнетители.”"},{"SurahNumber":21,"VerseNumber":98,"Text":"[О, неверници], вие и това, на което служите вместо на Аллах, сте горивото на Ада. В него ще влезете"},{"SurahNumber":21,"VerseNumber":99,"Text":"Ако тези бяха богове, те нямаше да влязат в него. Всички там ще пребивават вечно"},{"SurahNumber":21,"VerseNumber":100,"Text":"В него ще стенат и не ще чуват"},{"SurahNumber":21,"VerseNumber":101,"Text":"А тези, които са получили най-доброто обещание от Нас, те оттам ще бъдат отдалечени"},{"SurahNumber":21,"VerseNumber":102,"Text":"Не ще чуват от него дори шумолене. В това, което са желали, те ще пребивават вечно"},{"SurahNumber":21,"VerseNumber":103,"Text":"И най-големият ужас не ще ги наскърби. И ангелите ще ги посрещат: “Това е вашият Ден, който ви е обещан.”"},{"SurahNumber":21,"VerseNumber":104,"Text":"Денят, в който ще навием небето като свитък за писане. Както наченахме първото сътворяване, така Ние ще го повторим - обещание от Нас. Ние непременно ще го направим"},{"SurahNumber":21,"VerseNumber":105,"Text":"Написахме Ние в псалмите подир Напомнянето, че Моите праведни раби ще наследят земята"},{"SurahNumber":21,"VerseNumber":106,"Text":"В този [Коран] има послание за хората, служещи на Аллах"},{"SurahNumber":21,"VerseNumber":107,"Text":"И те изпратихме [о, Мухаммад] наистина като милост за световете"},{"SurahNumber":21,"VerseNumber":108,"Text":"Кажи: “Разкрито ми бе, че вашият Бог е единственият Бог. Няма ли да Му се отдадете?”"},{"SurahNumber":21,"VerseNumber":109,"Text":"А отвърнат ли се, кажи: “Всички ви еднакво известих. И не знам дали е близко или далечно това, което ви е обещано"},{"SurahNumber":21,"VerseNumber":110,"Text":"Наистина Той знае явното слово и знае какво спотайвате"},{"SurahNumber":21,"VerseNumber":111,"Text":"И не знам дали това не е изпитание за вас и наслаждение до време.”"},{"SurahNumber":21,"VerseNumber":112,"Text":"Каза [Мухаммад]: “Господи, отсъди с правдата! Нашият Господ е Всемилостивия, Моления за помощ против това, което Му приписвате.”"},{"SurahNumber":22,"VerseNumber":1,"Text":"О, хора, бойте се от вашия Господ! Сътресението в Часа е нещо ужасно"},{"SurahNumber":22,"VerseNumber":2,"Text":"В Деня, когато ще го видите, всяка кърмачка ще забрави своето кърмаче и всяка бременна ще роди преждевременно, и ще видиш хората опиянени. Ала не са опиянени те, но мъчението на Аллах е сурово"},{"SurahNumber":22,"VerseNumber":3,"Text":"Някои от хората спорят за Аллах, без да имат знание, и следват всеки непокорен сатана"},{"SurahNumber":22,"VerseNumber":4,"Text":"за когото е писано - всеки, който се сближи с него, той ще го заблуди и ще го поведе към мъчението на Огъня"},{"SurahNumber":22,"VerseNumber":5,"Text":"О, хора, ако се съмнявате във възкресението, [вижте как] Ние ви сътворихме от пръст, после от частица сперма, после от съсирек, после от късче, сякаш надъвкано месо - оформено и неоформено, за да ви изявим [Нашата сила]. И оставяме в утробите когото пожелаем за определен срок, после ви изваждаме като деца, после [ви препитаваме], за да стигнете своята зрелост. И някой от вас умира, а някой от вас бива доведен до най-окаяната възраст, и тогава не знае нищо, след като е знаел. И виждаш земята безжизнена, но когато изсипваме вода върху нея, тя се раздвижва и набъбва, и отглежда всякакъв прелестен вид"},{"SurahNumber":22,"VerseNumber":6,"Text":"Това е, защото Аллах е Истината и Той съживява мъртвите, и Той за всяко нещо има сила"},{"SurahNumber":22,"VerseNumber":7,"Text":"И защото Часът непременно ще настъпи. Няма съмнение в това. И ще възкреси Аллах онези, които са в гробовете"},{"SurahNumber":22,"VerseNumber":8,"Text":"А някои хора спорят за Аллах, без да имат нито знание, нито напътствие, нито разясняващо писание"},{"SurahNumber":22,"VerseNumber":9,"Text":"извръщайки се надменно, за да отклонят от пътя на Аллах. За тях в земния живот има позор и ще ги накараме да вкусят мъчението на Огъня в Деня на възкресението"},{"SurahNumber":22,"VerseNumber":10,"Text":"То е заради онова, което с твоите ръце преди си сторил. Аллах не угнетява рабите"},{"SurahNumber":22,"VerseNumber":11,"Text":"Някой от хората служи на Аллах с колебание. Ако му се случи добро, той се успокоява с него, а щом го сполети изпитание, преобръща се. Изгубил е и земния живот, и отвъдния. Това е явната загуба"},{"SurahNumber":22,"VerseNumber":12,"Text":"Зове той не Аллах, а онова, което нито му вреди, нито му е от полза. Това е дълбоката заблуда"},{"SurahNumber":22,"VerseNumber":13,"Text":"Зове той онзи, чиято вреда е по-близо от неговата полза. Колко е лош за покровител и колко е лош за приятел"},{"SurahNumber":22,"VerseNumber":14,"Text":"Аллах ще въведе онези, които вярват и вършат праведни дела, в Градините, сред които реки текат. Аллах прави, каквото пожелае"},{"SurahNumber":22,"VerseNumber":15,"Text":"Който допусне, че [Мухаммад] не ще го подкрепи Аллах и в земния живот, и в отвъдния, нека провеси въже от тавана, после нека прекъсне живота си и да види дали неговото коварство ще премахне онова, което го разгневява"},{"SurahNumber":22,"VerseNumber":16,"Text":"Така го низпослахме Ние - ясни знамения. Аллах напътва когото пожелае"},{"SurahNumber":22,"VerseNumber":17,"Text":"Между вярващите и юдеите, и сабеите, и християните, и магите, и съдружаващите наистина Аллах ще отсъди в Деня на възкресението. Аллах на всяко нещо е свидетел"},{"SurahNumber":22,"VerseNumber":18,"Text":"Не виждаш ли ти, че на Аллах се покланя в суджуд всичко на небесата и всичко на земята, и слънцето, и луната, и звездите, и планините, и дърветата, и животните, и мнозина от хората? А мнозина заслужават мъчението. Когото Аллах унизи, никой не ще го уважи. Аллах прави, каквото пожелае"},{"SurahNumber":22,"VerseNumber":19,"Text":"Тези са двама противници, които спорят за своя Господ. За неверниците ще бъде скроена дреха от огън и върху главите им ще бъде изливана вряща вода"},{"SurahNumber":22,"VerseNumber":20,"Text":"Ще бъдат разтопявани с нея и вътрешностите, и кожата им"},{"SurahNumber":22,"VerseNumber":21,"Text":"За тях ще има боздугани от желязо"},{"SurahNumber":22,"VerseNumber":22,"Text":"Всякога, щом поискат да излязат оттам заради страданието, ще бъдат връщани обратно: “Вкусете мъчението на Огъня!”"},{"SurahNumber":22,"VerseNumber":23,"Text":"Аллах ще въведе онези, които вярват и вършат праведни дела, в Градините, сред които реки текат. Ще носят там украшения - гривни от злато и бисери, и одеждата им там ще е коприна"},{"SurahNumber":22,"VerseNumber":24,"Text":"Те бяха водени към благото слово и бяха водени към пътя на Всеславния"},{"SurahNumber":22,"VerseNumber":25,"Text":"Неверниците и възпиращите от пътя на Аллах и от Свещената джамия, която Ние отредихме за хората - все едно обитатели или пришълци, - и искащия там безбожие чрез гнет - тези Ние ще накараме да вкусят болезнено мъчение"},{"SurahNumber":22,"VerseNumber":26,"Text":"И посочихме на Ибрахим мястото за Дома [Кааба]: “Не съдружавай нищо с Мен и почисти Моя Дом за онези, които обикалят и стоят в преклонение, и се кланят, и свеждат чела до земята в суджуд"},{"SurahNumber":22,"VerseNumber":27,"Text":"И зови хората за поклонението хадж! Ще идват при теб и пеш, и върху изнемощели камили. И ще идват от всякакви далечни пътища"},{"SurahNumber":22,"VerseNumber":28,"Text":"за да придобият облаги за себе си [и в земния живот, и в отвъдния] и в определени дни да споменават името на Аллах при жертвоприношение на добитък, който Той им е дал. Яжте от него и хранете бедняка-клетник"},{"SurahNumber":22,"VerseNumber":29,"Text":"После да се почистят и да изпълнят своите обети и да обикалят древния Дом"},{"SurahNumber":22,"VerseNumber":30,"Text":"Така е! Който зачита светините на Аллах, това е най-доброто за него при неговия Господ. Разрешен е за вас добитъкът освен онова, което ви бе прочетено. И избягвайте скверността на идолите, и избягвайте лъжливото слово"},{"SurahNumber":22,"VerseNumber":31,"Text":"Бъдете правоверни към Аллах и не съдружавайте с Него! А който съдружава с Аллах, е като паднал от небето и птиците го грабват или вятърът го отвява на далечно място"},{"SurahNumber":22,"VerseNumber":32,"Text":"Така е! А който зачита обредите на Аллах, това е от набожността на сърцата"},{"SurahNumber":22,"VerseNumber":33,"Text":"От тях [- животните] имате облага до определен срок. Накрая мястото [за жертвоприношението] им е при древния Дом"},{"SurahNumber":22,"VerseNumber":34,"Text":"И за всяка общност отредихме жертвоприношение, за да споменават името на Аллах над животно от добитъка, който Той им е дал. Вашият Бог е единственият Бог. Затова единствено на Него се отдайте! И благовествай смирените"},{"SurahNumber":22,"VerseNumber":35,"Text":"които, щом бъде споменат Аллах, сърцата им тръпнат, и търпеливите пред онова, което ги е сполетяло, и отслужващите молитвата, и раздаващите от препитанието, което сме им дали"},{"SurahNumber":22,"VerseNumber":36,"Text":"И сторихме за вас от обредите на Аллах да бъде едрият жертвен добитък. В него има благо за вас. И споменавайте името на Аллах, докато [животните] са изправени [за колитба]! И когато рухнат по хълбок, яжте и хранете и доволстващия, и просяка! Така сме ви ги подчинили, за да сте признателни"},{"SurahNumber":22,"VerseNumber":37,"Text":"Не тяхното месо, не тяхната кръв ще стигне до Аллах, а вашата набожност ще стигне до Него. Така Той ви ги е подчинил, за да възвеличавате Аллах, че ви е напътил. И възрадвай благодетелните"},{"SurahNumber":22,"VerseNumber":38,"Text":"Аллах закриля вярващите. Аллах не обича никой изменник, неблагодарник"},{"SurahNumber":22,"VerseNumber":39,"Text":"На онези, срещу които е обявена война, им се позволи [да воюват], защото бяха угнетени - Аллах има сила да им помогне"},{"SurahNumber":22,"VerseNumber":40,"Text":"онези, които бяха прокудени от техните домове без право, само защото казват: “Аллах е нашият Господ!” И ако Аллах не отблъскваше едни хора с други, щяха да бъдат разрушени и манастирите, и църквите, и синагогите, и джамиите, където името на Аллах се споменава много. Аллах ще подкрепи онези, които Го подкрепят. Аллах е всесилен, всемогъщ"},{"SurahNumber":22,"VerseNumber":41,"Text":"Онези, които, ако ги утвърдим на земята, отслужват молитвата и дават милостинята закат, и повеляват одобряваното, и възбраняват порицаваното... При Аллах е завършекът на делата"},{"SurahNumber":22,"VerseNumber":42,"Text":"И ако тези те взимат за лъжец [о, Мухаммад], то и преди тях народът на Нух и адитите, и самудяните взимаха за лъжци [пророците]"},{"SurahNumber":22,"VerseNumber":43,"Text":"и народът на Ибрахим, и народът на Лут"},{"SurahNumber":22,"VerseNumber":44,"Text":"и жителите на Мадян. И Муса бе взет за лъжец. Дадох Аз отсрочка на неверниците, после ги сграбчих. И колко тежко бе Моето отрицание"},{"SurahNumber":22,"VerseNumber":45,"Text":"И колко селища погубихме, когато угнетяваха - и ето ги с рухнали покриви!, - и колко запустели кладенци, и високи дворци"},{"SurahNumber":22,"VerseNumber":46,"Text":"Не ходеха ли по земята, със сърцата си да проумеят или с ушите си да чуят? Не очите са слепи, а сърцата в гърдите са слепи"},{"SurahNumber":22,"VerseNumber":47,"Text":"И искат от теб [о, Мухаммад] да ускориш мъчението, но Аллах никога не нарушава Своето обещание. Един ден при твоя Господ е като хиляда години от онези, които вие броите"},{"SurahNumber":22,"VerseNumber":48,"Text":"И на колко селища, когато угнетяваха, Аз дадох отсрочка, после ги сграбчих! Завръщането е при Мен"},{"SurahNumber":22,"VerseNumber":49,"Text":"Кажи: “О, хора, за вас съм само явен предупредител!”"},{"SurahNumber":22,"VerseNumber":50,"Text":"Които вярват и вършат праведни дела, за тях има опрощение и щедро препитание"},{"SurahNumber":22,"VerseNumber":51,"Text":"А които се стараят да обезсилят Нашите знамения, тези са обитателите на Ада"},{"SurahNumber":22,"VerseNumber":52,"Text":"И не изпратихме преди теб нито пратеник, нито пророк, без да се намеси сатаната в тяхното желание, когато възжелаеха. Но Аллах премахва намесата на сатаната. После Аллах утвърждава Своите знамения - Аллах е всезнаещ, премъдър"},{"SurahNumber":22,"VerseNumber":53,"Text":"за да превърне Той намесата на сатаната в изпитание за онези, в чиито сърца има болест и за онези, чиито сърца са корави - угнетителите са в дълбок раздор"},{"SurahNumber":22,"VerseNumber":54,"Text":"и за да узнаят дарените със знанието, че този [Коран] е истината от твоя Господ, и да вярват в него, и сърцата им да се смирят пред него. Аллах напътва вярващите към правия път"},{"SurahNumber":22,"VerseNumber":55,"Text":"И не престават неверниците да се съмняват в него, докато внезапно дойде при тях Часът или дойде мъчение в безплодния Ден"},{"SurahNumber":22,"VerseNumber":56,"Text":"Владението в този Ден принадлежи на Аллах. Той ще отсъди между тях. А онези, които са вярвали и вършели праведни дела, те ще са в Градините на блаженството"},{"SurahNumber":22,"VerseNumber":57,"Text":"А онези, които са били неверници и са взимали за лъжа Нашите знамения, за тях ще има унизително мъчение"},{"SurahNumber":22,"VerseNumber":58,"Text":"А онези, които са се преселили в името на Аллах, после са били убити или умрели, Аллах непременно ще им даде хубаво препитание. Аллах е Най-добрият от даряващите препитание"},{"SurahNumber":22,"VerseNumber":59,"Text":"Ще ги въведе Той в място, което ще им хареса. Аллах е всезнаещ, всеблаг"},{"SurahNumber":22,"VerseNumber":60,"Text":"Така е! А който накаже със същото, с каквото е бил наказан, после отново бъде потиснат, Аллах непременно ще го подкрепи. Аллах е извиняващ, опрощаващ"},{"SurahNumber":22,"VerseNumber":61,"Text":"Така е, защото Аллах въвежда нощта в деня и въвежда деня в нощта. Аллах е всечуващ, всезрящ"},{"SurahNumber":22,"VerseNumber":62,"Text":"Така е, защото Аллах е Истината, а онова, което зоват вместо Него, е лъжата. Аллах е Всевишния, Превеликия"},{"SurahNumber":22,"VerseNumber":63,"Text":"Не виждаш ли, че Аллах изсипва вода от небето и тогава земята се раззеленява? Аллах е всепроникващ, сведущ"},{"SurahNumber":22,"VerseNumber":64,"Text":"Негово е всичко на небесата и всичко на земята. Аллах е Пребогатия, Всеславния"},{"SurahNumber":22,"VerseNumber":65,"Text":"Не виждаш ли, че Аллах подчинява за вас всичко на земята, и корабите, плаващи в морето по Неговата воля, и Той държи небето да не падне върху земята, освен с Неговото позволение. Аллах към хората е състрадателен, милосърден"},{"SurahNumber":22,"VerseNumber":66,"Text":"Той е, Който ви дава живот, после ви го отнема, после ще ви съживи. Човекът наистина е неблагодарник"},{"SurahNumber":22,"VerseNumber":67,"Text":"За всички общности сторихме обреди, които да изпълняват. И да не се препират с теб за това! И призовавай към твоя Господ! Ти си на правия път"},{"SurahNumber":22,"VerseNumber":68,"Text":"А ако заспорят с теб, кажи: “Аллах най-добре знае вашите дела.”"},{"SurahNumber":22,"VerseNumber":69,"Text":"Аллах ще отсъди между вас в Деня на възкресението за онова, по което сте били в разногласие"},{"SurahNumber":22,"VerseNumber":70,"Text":"Нима не знаеш, че Аллах знае всичко на небето и на земята? Всичко това е в Книга. За Аллах то е лесно"},{"SurahNumber":22,"VerseNumber":71,"Text":"И вместо на Аллах те служат на онова, на което Той не е дал довод, и на онова, за което нямат знание. За угнетителите няма избавител"},{"SurahNumber":22,"VerseNumber":72,"Text":"И когато им бъдат четени ясните Ни знамения, разпознаваш по лицата на неверниците отрицанието. Едва не се нахвърлят срещу онези, които им четат Нашите знамения. Кажи [о, Мухаммад]: “Да ви известя ли за по-лошо от това? - Огъня!” Аллах го обеща на неверниците. Колко лоша е тази участ"},{"SurahNumber":22,"VerseNumber":73,"Text":"О, хора, пример ви се дава, чуйте го! Онези, които зовете вместо Аллах, и муха не могат да сътворят, дори да се обединят за това. И мухата да им грабне нещо, не могат да си го възвърнат. Слаб е както молителят, така и моленият"},{"SurahNumber":22,"VerseNumber":74,"Text":"Не оценяват те Аллах с истинското Му величие. Аллах е всесилен, всемогъщ"},{"SurahNumber":22,"VerseNumber":75,"Text":"Аллах избира пратеници и сред ангелите, и сред хората. Аллах е всечуващ, всезрящ"},{"SurahNumber":22,"VerseNumber":76,"Text":"Знае Той какво е било преди тях и какво ще бъде след тях. При Аллах ще бъдат върнати делата"},{"SurahNumber":22,"VerseNumber":77,"Text":"О, вярващи, прекланяйте се и свеждайте чела до земята в суджуд, и служете на вашия Господ, и вършете добро, за да сполучите"},{"SurahNumber":22,"VerseNumber":78,"Text":"И се борете в името на Аллах с подобаваща Нему борба! Предпочете ви Той и не ви наложи притеснение в религията - вярата на баща ви Ибрахим. Назова ви Той отдадени - и [в Писанията] преди, и в този [Коран], за да бъде Пратеника свидетел за вас, и вие да бъдете свидетели за хората. Затова отслужвайте молитвата и давайте милостинята закат, и се придържайте твърдо към Аллах! Той е вашият Покровител. Колко прекрасен Покровител е, колко прекрасен Избавител е Той"}]}