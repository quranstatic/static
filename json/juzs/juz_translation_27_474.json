{"Id":474,"LanguageCodes":["yuw"],"Name":"yuw-muhammadbinabdu","Author":"Muhammad Bin Abdul Hamid Silika","Language":"Yau","Description":"Yau","Direction":"ltr","Source":"https://quranenc.com/en/browse/yaw_silika","Translations":[{"SurahNumber":51,"VerseNumber":31,"Text":"(Kaneka Ibrahima) jwatite: “Abali jao (jine) jaichile nijapi jaomanja akutumidwa?”"},{"SurahNumber":51,"VerseNumber":32,"Text":"Ŵanganyao ŵatite: “Chisimu uwwe tutumisyidwe ku ŵandu ŵakuleŵa.”"},{"SurahNumber":51,"VerseNumber":33,"Text":"“Kuti tukaatumichisye sakalawe syelongo (lya ku Moto).”"},{"SurahNumber":51,"VerseNumber":34,"Text":"“Syeŵichidwe chimanyilo kwa Ambuje ŵenu (Allah) kwaŵichila akusumba mpika (pasambi).”"},{"SurahNumber":51,"VerseNumber":35,"Text":"Basi ni twaakopwesye ŵaŵaliji mwalakwemo mwa akukulupilila"},{"SurahNumber":51,"VerseNumber":36,"Text":"Nambo nganitujisimana mwalakwemo ikaŵeje nyumba jimpepe ja Asilamu (Lutwi ni ŵanache ŵakwe ŵaŵili ŵachikongwe)"},{"SurahNumber":51,"VerseNumber":37,"Text":"Ni twalesile mwalakwemo chilosyo (cha ipotesi jajili mbwani jajiwe) kwa ŵandu ŵaakuijogopa ilagasyo yakupoteka nnope"},{"SurahNumber":51,"VerseNumber":38,"Text":"Nombe mu (abali ja) Musa (muŵele mwana chilosyo cha ipotesi), pandema jatwantumisye kwa Firiauna ni umboni wakuonechela"},{"SurahNumber":51,"VerseNumber":39,"Text":"Basi (Firiauna) jwanyosyisye ligongo lya machili gakwe, ni jwatite: “(Aju ni) nsaŵi kapena jwamasoka.”"},{"SurahNumber":51,"VerseNumber":40,"Text":"Ni twankwembekenye jwalakwe ni asilikali ŵakwe ni twaaponyisye m’mbwani, jwalakwe juli jwagambidwa"},{"SurahNumber":51,"VerseNumber":41,"Text":"Nombe mu (abali ja) achina Adi (muŵele mwana chilosyo cha ipotesi), pandema jatwatumichisye mbungo (jachimbunga) jakonanga"},{"SurahNumber":51,"VerseNumber":42,"Text":"Nganijichilekaga chindu chilichose chajichipujiile ikaŵeje kuchitenda mpela chepukuswe"},{"SurahNumber":51,"VerseNumber":43,"Text":"Nombe mu (abali ja) achina Samuda (muŵele mwana chilosyo cha ipotesi), pandema jaŵasalilidwe kuti: “Sengwagani kwakandaŵi kannono.”"},{"SurahNumber":51,"VerseNumber":44,"Text":"Ni ŵalikwesisye kuleka lilamusi lya M’mbuje gwao (Allah), ni wakwembekenye n’gumilo (wa ipotesi) aku ali nkulola"},{"SurahNumber":51,"VerseNumber":45,"Text":"Ni nganakombola kwima (kuti atile), soni nganaŵa ŵanti nikulikulupusya (achimisyene)"},{"SurahNumber":51,"VerseNumber":46,"Text":"Ni (twajonasile) ŵandu ŵa Nuhu kalakala (nkanaŵe ŵasalidweo), chisimu ŵanganyao ŵaliji ŵandu ŵakunyosya"},{"SurahNumber":51,"VerseNumber":47,"Text":"Sano liwunde twalitaŵile mwamachili, soni chisimu Uwwe tuŵele Ŵakulisapangula (liwundelyo)"},{"SurahNumber":51,"VerseNumber":48,"Text":"Ni litaka twalitandiche, basi ni Ŵambone nnope mwa akwasasya (twaliji Uwwe)"},{"SurahNumber":51,"VerseNumber":49,"Text":"Ni mu chindu chilichose tugumbile iŵili-iŵili (mpela chachilume ni chachikongwe), kuti jenumanja nkumbuchile (ukoto wa Allah)"},{"SurahNumber":51,"VerseNumber":50,"Text":"Basi (mwasalilani yanti): “Tililani kwa Allah, chisimu une (Muhammadi ﷺ) kukwenu ni nkutetela jwakuonechela jwakuuma Kukwakwe.”"},{"SurahNumber":51,"VerseNumber":51,"Text":"“Soni ngasim’biika pamo ni Allah nnungu jwine, chisimu une (Muhammadi ﷺ) kukwenu ni nkutetela jwakuonechela jwakuuma Kukwakwe.”"},{"SurahNumber":51,"VerseNumber":52,"Text":"Iyyoyopeyo (yaakuti pakuntenda mmwe Muhammadi ﷺ kuti nsaŵi kapena jwamasoka), nganijwaichilileje aŵala ŵapaujo pao ntenga jwalijose ikaŵeje ŵanganyao ŵatiji: “(Aju ni) nsaŵi kapena jwamasoka.”"},{"SurahNumber":51,"VerseNumber":53,"Text":"Ana ate kulechelana gele (maloŵega)? (Ngwamba), nambo ŵanganyao ni ŵandu ŵakusumba mpika (pa ukafili)"},{"SurahNumber":51,"VerseNumber":54,"Text":"Basi mwatundumalilani ŵanganyao (mmwe Muhammadi ﷺ), soni mmwe ngam’ba ŵagambidwa (nkwatundumalilamo)"},{"SurahNumber":51,"VerseNumber":55,"Text":"Soni kumbusyani, basi chisimu kumbusya tikwakamuchisye ŵakulupilila"},{"SurahNumber":51,"VerseNumber":56,"Text":"Soni nganingamba gumba majini ni ŵandu ikaŵeje kuti angalagatileje Une (Jikape)"},{"SurahNumber":51,"VerseNumber":57,"Text":"Ngangusaka kuumila kukwao lisiki, soni ngangusaka kuti andiisyeeje (kapena kuliisya iwumbe Yangu)"},{"SurahNumber":51,"VerseNumber":58,"Text":"Chisimu Allah ni Nkupeleka lisiki nnope, Nsyene machili gakulimbangana"},{"SurahNumber":51,"VerseNumber":59,"Text":"Sano chisimu akwete kupata aŵala ŵalitendele lupuso chipande cha ilagasyo chanti mpela chipande chailagasyo cha achimijao (ŵakala), basi ngasanjanguya (kuti napeje ilagasyoyo ndaŵi jakwe nkanijikwane)"},{"SurahNumber":51,"VerseNumber":60,"Text":"Basi ipotesi tiyichiŵa kwa aŵala ŵaakufuulu pa lisiku lyao alila lyaakupedwa chilanga (cha kwika kwakwe)"},{"SurahNumber":52,"VerseNumber":1,"Text":"Ngulilumbila litumbi (lyaŵam’bechetakasyisye Allah Musa lyalili ku Sinayi)"},{"SurahNumber":52,"VerseNumber":2,"Text":"Ni chitabu chachilembeedwe (Qur’an)"},{"SurahNumber":52,"VerseNumber":3,"Text":"Mu ikalakala yepende yewunukulidwe"},{"SurahNumber":52,"VerseNumber":4,"Text":"Ni Al-Bait-ul-Ma‘mȗr (Nyumba jajili kumawunde mwakulondana ni Likaaba, jaakujijaulilaga Achimalaika mwakuŵilinganya)"},{"SurahNumber":52,"VerseNumber":5,"Text":"Ni nsakasa wenyakulidwe (liwunde)"},{"SurahNumber":52,"VerseNumber":6,"Text":"Ni mbwani syegumbasye (mesi)"},{"SurahNumber":52,"VerseNumber":7,"Text":"Chisimu ilagasyo ya Ambuje ŵenu (Allah) iŵele yakupatikana kwene"},{"SurahNumber":52,"VerseNumber":8,"Text":"Pangali jwakuisiŵilila"},{"SurahNumber":52,"VerseNumber":9,"Text":"Lisiku lyalichitenganyika liwunde ni ntenganyiko wamachili"},{"SurahNumber":52,"VerseNumber":10,"Text":"Ni gachijenda matumbi ni kajende kaluŵilo"},{"SurahNumber":52,"VerseNumber":11,"Text":"Basi ipotesi lyele lisikulyo taachiipata ŵakanila"},{"SurahNumber":52,"VerseNumber":12,"Text":"Aŵala ŵaakuŵa nkung’anda mu yangali mate"},{"SurahNumber":52,"VerseNumber":13,"Text":"Lisiku lyatachitutilidwa ku moto wa Jahannama katutilidwe kamachili"},{"SurahNumber":52,"VerseNumber":14,"Text":"(Ni tachisalilidwa yanti): “Awu ni Moto awula wamwaliji nkuwukaanila.”"},{"SurahNumber":52,"VerseNumber":15,"Text":"“Ana weleu usaŵi, kapena jenumanja ngankulola?”"},{"SurahNumber":52,"VerseNumber":16,"Text":"“Ujinjilani (ni kupasya kupoteka kwakwe), pililani kapena nkapilila yalumope kukwenu, chisimu nkulipidwa yamwaliji nkupanganya.”"},{"SurahNumber":52,"VerseNumber":17,"Text":"Chisimu ŵawoga (wakun’jogopa Allah) tachiŵa m’Matimbe ga ku Mbepo, ni chindimba"},{"SurahNumber":52,"VerseNumber":18,"Text":"Achiyisengwelaga yaŵapele M’mbuje gwao (Allah), aku M’mbuje gwao ali ŵagosile ku ilagasyo ya Moto Waukali"},{"SurahNumber":52,"VerseNumber":19,"Text":"(Tachasalila kuti): “Lyagani soni mwagani mwakusengwa ligongo lya ayila (yambone) yamwaliji nkutenda.”"},{"SurahNumber":52,"VerseNumber":20,"Text":"Ali ajegeme mu itengu yauchimbichimbi yejalidwe chenene, ni tuchalombekasya ni achimmasyeto ŵameso gakulanguka soni gekulungwa mwakusalalila"},{"SurahNumber":52,"VerseNumber":21,"Text":"Sano aŵala ŵaakulupilile ni kwaakuuya ŵanache ŵao pa chikulupi, chitukasimanganye ŵanganyao ni ŵanache ŵao, soni ngatuja kwapunguchisya (malipilo ga) masengo gao chilichose. Mundu jwalijose tachiŵa uwombosi wakuliombolela ku (yakusakala) yaŵapanganyisye (pakutaŵidwa ku Moto)"},{"SurahNumber":52,"VerseNumber":22,"Text":"Ni tukaajonjechesyeje (ŵakulupililao ndaŵi ni katema) isogosi kwisa soni nyama, mu yataakaisacheje"},{"SurahNumber":52,"VerseNumber":23,"Text":"Takapochelanganeje kwalakweko ipanda (yankologo) wangatendekasya kuŵecheta yangali mate namuno yasambi"},{"SurahNumber":52,"VerseNumber":24,"Text":"Ni taakaasyuunguleje ŵanganyao achiboyi ŵao (ŵakwatumichila), gamba kuŵa ŵanganyao (kamelemende kakwe) nti chisawu ngalekale syesunjidwe"},{"SurahNumber":52,"VerseNumber":25,"Text":"Ni tachigalauchilana ŵane kwa ŵane achiwusyanaga (yatite kawupate ntendele wa ku Mbepo)"},{"SurahNumber":52,"VerseNumber":26,"Text":"Tachiti: “Chisimu uwwe twaliji kala ku maŵasa getu tuli nkogopa (ipotesi ya Allah).”"},{"SurahNumber":52,"VerseNumber":27,"Text":"“Basi Allah atutendele ukoto uwwe ni atugosile ku ilagasyo ya Moto.”"},{"SurahNumber":52,"VerseNumber":28,"Text":"“Chisimu uwwe twaliji kala (ku duniya) tuli nkum’bomba (Jwele Jikape), chisimu Jwalakwe ni Jwambone nnope, Jwachanasa channope.”"},{"SurahNumber":52,"VerseNumber":29,"Text":"Basi kumbusyani (mmwe Muhammadi ﷺ), soni mmwe nganim’ba abimbi kapena ŵamasoka pa chindimba cha Ambuje ŵenu (champele, wauli utume)"},{"SurahNumber":52,"VerseNumber":30,"Text":"Kapena ŵanganyao akutiji: “(Jwalakweju ni) nkwiimba ilaanga, tugamba kun’jembechela kuti chimpate chiwa (yachatite pakwapata akwiimba ŵane ŵaakala)?”"},{"SurahNumber":52,"VerseNumber":31,"Text":"Jilani: “Jembechelaani, chisimu une none ndinamwe mwa akwembecheya.”"},{"SurahNumber":52,"VerseNumber":32,"Text":"Kapena lunda lwao ni lwalukwalamulila yalakweyi, kapena agambile kuŵa ŵandu ŵakusumba mpika"},{"SurahNumber":52,"VerseNumber":33,"Text":"Kapena akutiji: “Jwalakwe (Muhammadi ﷺ) ni jwaajituunjile (Qur’aniji)?” (Ngwamba), nambo kuti ŵanganyao ngaakukulupilila"},{"SurahNumber":52,"VerseNumber":34,"Text":"Basi ayiche najo abali janti mpela jalakweji (Qur’an), naŵaga jamanjao akuŵecheta yakuona"},{"SurahNumber":52,"VerseNumber":35,"Text":"Kapena ŵagumbidwe mwangali chilichose (chakwagumba), kapena ŵanganyao ni ŵaŵaligumbile (achimisyene)"},{"SurahNumber":52,"VerseNumber":36,"Text":"Kapena ŵanganyao ni ŵaŵagumbile mawunde ni mataka? (Ngwamba), nambo kuti ngakusimichisya (ya ilagasyo ya Allah)"},{"SurahNumber":52,"VerseNumber":37,"Text":"Kapena akwete ŵanganyao imatiilo ya Ambuje ŵenu (Allah), kapena ŵanganyao ni ŵaakwete machili gakutendela yaakusaka"},{"SurahNumber":52,"VerseNumber":38,"Text":"Kapena akwete makwelelo (gakwelela kwinani) ni akupikanilaga pa galakwego (yakuŵecheta Achimalaika kwinaniko)? Basi ayiche naotu akupikanila ŵaowo umboni wakuonechela"},{"SurahNumber":52,"VerseNumber":39,"Text":"Kapena Jwalakwe (Allah) ni jukwete ŵanache ŵachikongwe, sano jenumanja ni nkwete ŵanache ŵachilume"},{"SurahNumber":52,"VerseNumber":40,"Text":"Kapena mmwe (Muhammadi ﷺ) nkwajuga ŵanganyao malipilo, sano jamanjao ni akusitopelwa nasyo ngongole"},{"SurahNumber":52,"VerseNumber":41,"Text":"Kapena akwete ŵanganyao (ilimu) yakusisika, basi ŵanganyao ni akulemba (yalakweyo)"},{"SurahNumber":52,"VerseNumber":42,"Text":"Kapena akusaka kutenda maliindi? Basi aŵala ŵaakufuulu ni ŵali ŵakwaujila malindi gao"},{"SurahNumber":52,"VerseNumber":43,"Text":"Kapena akwete ŵanganyao nnungu jwine jwangaŵaga Allah? Aswejele Allah ku yaakum'bwanganya nayo"},{"SurahNumber":52,"VerseNumber":44,"Text":"Namuno angachione chipande cha liwunde chinankugwa (kukwao kwakuli kwika kwa ipotesi), angatite: “(Aga ni) mawunde gawula gagakamatene (ngaŵa kwika kwa ipotesi).”"},{"SurahNumber":52,"VerseNumber":45,"Text":"Basi mwalekaani, mpaka tasimangane nalyo lisiku lyao alila lyatachikomoka kwa kuwa mu lyalakwelyo"},{"SurahNumber":52,"VerseNumber":46,"Text":"Lisiku lyaangaakamuchisya malindi gao chilichose, soni ŵanganyao ngasakulupusyidwa"},{"SurahNumber":52,"VerseNumber":47,"Text":"Soni chisimu akwete kupata aŵala ŵaatesile lupuso (ligongo lya ukafili wao) ilagasyo (ine pa duniya pano) nkaniyiŵe yalakweyo (ya ku Akhera), nambo ŵajinji mwa ŵanganyao ngakumanyilila"},{"SurahNumber":52,"VerseNumber":48,"Text":"Basi chijembecheyaani mwakupilila (mmwe Muhammadi ﷺ) chilamusi cha Ambuje ŵenu (Allah), basi chisimu mmwe nkuloleledwa ni meso Getu, ni lluswejesyeje lumbili lwa Ambuje ŵenu (Allah) ndema jankwiimuka (kuumila llugono kapena pamalo palipose)"},{"SurahNumber":52,"VerseNumber":49,"Text":"Nombe soni chilo lluswejesyeje (lumbili lwa Ambuje ŵenu), ni pakutiŵila ndondwa (kumasikusiku)"},{"SurahNumber":53,"VerseNumber":1,"Text":"Ngujilumbila ndondwa ndema ja jikutiŵila"},{"SurahNumber":53,"VerseNumber":2,"Text":"Nganapotela n’jenuju (Muhammadi ﷺ), soni nganapombotala"},{"SurahNumber":53,"VerseNumber":3,"Text":"Soni ngajukuŵecheta ya chisako (chakwe)"},{"SurahNumber":53,"VerseNumber":4,"Text":"Nganigaŵa galakwego ikaŵeje maloŵe gakuuwula gagakuuwulidwa"},{"SurahNumber":53,"VerseNumber":5,"Text":"An’jiganyisye (Qur’anijo Jibulilu) jwamachili gamajinji"},{"SurahNumber":53,"VerseNumber":6,"Text":"Jwajukwete kaoneche kambone. Basi ni jwatamilichiche (pakaoneche kakwe kasyesyene kaŵan’guumbiile Allah)"},{"SurahNumber":53,"VerseNumber":7,"Text":"Jwalakwe (Jibulilu) juli pachipelela cha meso chamwinani nnope"},{"SurahNumber":53,"VerseNumber":8,"Text":"Kaneka ni jwaŵandichile (Jibulilu), basi ni konjechesya soni nnope kuŵandichila"},{"SurahNumber":53,"VerseNumber":9,"Text":"Ni waliji (uŵandikane wao) mpela sikati ja songa siŵili sya ukunje, kapena kuŵandichila nnope (kupunda pele)"},{"SurahNumber":53,"VerseNumber":10,"Text":"Basi (Allah) ni jwaajuuwiile kwa kapolo Jwakwe (Muhammadi ﷺ) ya jwaajuuwiile (kupitila mwa Jibulilu)"},{"SurahNumber":53,"VerseNumber":11,"Text":"Ntima (wa Muhammadi ﷺ) nganiulambusya pa yajwaiweni (ni meso gakwe)"},{"SurahNumber":53,"VerseNumber":12,"Text":"Ana ni nkukangana najo pa yajukuiona"},{"SurahNumber":53,"VerseNumber":13,"Text":"Soni chisimu (Muhammadi ﷺ) ŵam’bweni (Jibulilu) ndema jine (chilo cha Al-Mi‘râj)"},{"SurahNumber":53,"VerseNumber":14,"Text":"Pa chitela chansaawu chakupelelapo (indu yakwela kwinani kapena kutuluka pasi, chachili kusyeto kwa mawunde nsano nagaŵili)"},{"SurahNumber":53,"VerseNumber":15,"Text":"Palakwepo ni pajili Mbepo Jakutamilichikamo"},{"SurahNumber":53,"VerseNumber":16,"Text":"Ndema jayachiunichilaga chitela chansaawucho yayachiunichilaga"},{"SurahNumber":53,"VerseNumber":17,"Text":"Liso (lya Muhammadi ﷺ) nganilisembenduka, soni nganilisumba mpika"},{"SurahNumber":53,"VerseNumber":18,"Text":"Chisimu chene jwalakwe (Muhammadi ﷺ) jwaiweni ilosyo yekulungwa-kulungwa ya Ambuje ŵakwe (Allah)"},{"SurahNumber":53,"VerseNumber":19,"Text":"Ana mwaweni Al-Lâta ni Al-‘Uzzâ"},{"SurahNumber":53,"VerseNumber":20,"Text":"Kwisa soni Manâta jwatatu jwinejo (kuŵa milungu jenu mmalo mwa Allah)"},{"SurahNumber":53,"VerseNumber":21,"Text":"Ana jenumanja ni nkwete ŵanache ŵachilume, sano Jwalakwe (Allah) ni jukwete ŵanache ŵachikongwe"},{"SurahNumber":53,"VerseNumber":22,"Text":"Kwele ni gaŵanya kwalupuso (kwakuntenda lupuso Allah)"},{"SurahNumber":53,"VerseNumber":23,"Text":"Nganigaŵatu galakwego ikaŵeje menape (ga isanamu) gan’gakolasile jenumanja ni achatati ŵenu, Allah nganatulusya pa yalakweyo umboni uliose (wakundisya kuigalagatila), ngakukuya ŵanganyao ikaŵeje liganichisya, ni yayikusaka mitima, kutendaga pamasile pachaichilile kuumila kwa M’mbuje gwao (Allah) chongoko"},{"SurahNumber":53,"VerseNumber":24,"Text":"Kapena mundu mpaka akombole kupata chilichose chaakuchiluumba? (Ngwamba)"},{"SurahNumber":53,"VerseNumber":25,"Text":"Basi Allah ni Nsyene Akhera ni Duniya"},{"SurahNumber":53,"VerseNumber":26,"Text":"Ana soni Achimalaika ŵalingwa kumawunde ŵangaŵa nkukamuchisya chondechonde jao chilichose, ikaŵeje panyuma pakupeleka lusa Allah kwa jwaankunsaka (mwa ŵanganyao kuti awombe duwa ja chondechonde), ni kunonyelwa najo (nkuwombeledwajo)"},{"SurahNumber":53,"VerseNumber":27,"Text":"Chisimu aŵala ŵangakukulupilila ya Akhera akwakolanga Achimalaika ni mena gachikongwe (pakuŵecheta kuti ŵanganyao ŵanache ŵachikongwe ŵa Allah)"},{"SurahNumber":53,"VerseNumber":28,"Text":"Ni nganakola ŵanganyao pa yalakweyo umanyilisi uliose, ngakukuya ikaŵeje liganichisya, sano liganichisya lyangakamuchisya chilichose pa yakuona"},{"SurahNumber":53,"VerseNumber":29,"Text":"Basi munnekaani ajula jwaachitundumalile chikumbusyo Chetu (Qur’an), ni ngajukusaka ikaŵeje umi wa duniya"},{"SurahNumber":53,"VerseNumber":30,"Text":"Chele ni chipelela chao cha umanyilisi. Chisimu Ambuje ŵenu (Allah) ni ŵaakummanyilila jwaapoteele kuleka litala Lyakwe, nambo soni ni ŵaakummanyilila jwajongweche"},{"SurahNumber":53,"VerseNumber":31,"Text":"Soni Allah ni Nsyene yosope yaili ku mawunde ni yaili petaka, kuti akaalipile aŵala ŵasakesye pa yaŵapanganyisye, ni kwalipila yambone aŵala ŵaakolosisye (masengo)"},{"SurahNumber":53,"VerseNumber":32,"Text":"Aŵala ŵaakuliŵambasya ilemwa yekulungwa-kulungwa, ni yakunyalaya, ikaŵeje yamwanamwana. Chisimu Ambuje ŵenu (Allah) ni Ŵachikululuko chakusapanguka. Ŵalakwe ni ŵaakummanya chenene jenumanja, kutandila paŵan’gumbaga kuumila mwitaka, ni pandema jankuŵaaga misigo mu itumbo ya achimama ŵenu. Basi ngasilliswejesyaga mwachimisyene, Jwalakwe ni Jwaakummanya chenene jwaali ni woga (wakun’jogopa Allah)"},{"SurahNumber":53,"VerseNumber":33,"Text":"Ana mum’bweni (mmwe Muhammadi ﷺ) ajula jwaagalawiche (kuleka kuunda malamusi ga Allah)"},{"SurahNumber":53,"VerseNumber":34,"Text":"Ni jutosile panandi (mu chipanje chakwe) kaneka ni kuleka (kutolako)"},{"SurahNumber":53,"VerseNumber":35,"Text":"Ana kukwakwe kwana umanyilisi wakusisika, basi jwalakwe ni jukuiona (yanti chipanje chakwecho chichimale ligongo lyakutola)"},{"SurahNumber":53,"VerseNumber":36,"Text":"Ana nganijusalilidwa yaili mu ikalakala ya Musa"},{"SurahNumber":53,"VerseNumber":37,"Text":"Ni Ibrahima ajula juŵakwanilisye (chilanga cha Allah)"},{"SurahNumber":53,"VerseNumber":38,"Text":"Yanti jwantwiichile nsigo (wasambi) ngasaja kutwichila nsigo (wasambi) wajwine"},{"SurahNumber":53,"VerseNumber":39,"Text":"Niyanti mundu nganijukola ikaŵeje yajupanganyisye"},{"SurahNumber":53,"VerseNumber":40,"Text":"Nambo soni kuti masengo gakwe gaachionedwa"},{"SurahNumber":53,"VerseNumber":41,"Text":"Kaneko ni tachilipidwa malipilo gakwana"},{"SurahNumber":53,"VerseNumber":42,"Text":"Ni yanti kwa Ambuje ŵenu (Allah) ni kuchipelela (kwakuwujila indu yosope)"},{"SurahNumber":53,"VerseNumber":43,"Text":"Ni yanti Jwalakwe (Allah) ni Jwaakutendekaasyaga kuseka ni Jwaakutendekasyaga soni kulila"},{"SurahNumber":53,"VerseNumber":44,"Text":"Ni yanti Jwalakwe (Allah) ni Jwaakupeleka chiwa ni Jwaakupeleka soni umi"},{"SurahNumber":53,"VerseNumber":45,"Text":"Ni yanti Jwalakwe (Allah) ni jwaagumbile mitundu jiŵili; chachilume ni chachikongwe"},{"SurahNumber":53,"VerseNumber":46,"Text":"Kuumila mu lindondwa (lya ulume) pati litajidwe (m’chiŵelechelo)"},{"SurahNumber":53,"VerseNumber":47,"Text":"Ni yanti kwa Jwalakwe (Allah) kwana guumba kwine (kwakwimusya ŵawe m’malembe)"},{"SurahNumber":53,"VerseNumber":48,"Text":"Ni yanti Jwalakwe (Allah) ni Jwaakupeleka yakwanila (kuikamulichisya masengo), ni Jwaakupeleka soni yakusalasya"},{"SurahNumber":53,"VerseNumber":49,"Text":"Ni yanti Jwalakwe (Allah) ni M’mbuje jwa ndondwa ja chilimila (jaŵajigalagatilaga ŵarabu ŵane)"},{"SurahNumber":53,"VerseNumber":50,"Text":"Ni yanti Jwalakwe (Allah) ni juŵajonasile achina Adi ŵandanda"},{"SurahNumber":53,"VerseNumber":51,"Text":"Ni achina Samuda, ni nganansigasya (ata jumo)"},{"SurahNumber":53,"VerseNumber":52,"Text":"Kwisa soni ŵandu ŵa Nuhu kalakala, chisimu ŵanganyao ŵaliji ŵalupuso nnope, ni ŵakusumba mpika nnope (pa sambi)"},{"SurahNumber":53,"VerseNumber":53,"Text":"Ni misi jakupitikusyidwa (ja ŵandu ŵa Lutwi) ŵajigwisyisye"},{"SurahNumber":53,"VerseNumber":54,"Text":"Ni yam’bunichiile (misijo) yayam’bunichiile (yaili ilagasyo ya sakalawe syelongo lyejoche ni moto wa Jahannama)"},{"SurahNumber":53,"VerseNumber":55,"Text":"Ana ni chapi mu chindimba cha Ambuje ŵenu (Allah mmwe amundu) cha nkuchikaichila (kuti mwine nganichiŵa Chakwe)"},{"SurahNumber":53,"VerseNumber":56,"Text":"Aju (Muhammadi ﷺ) ni nkutetela jumpepe mwa akutetela ŵandanda"},{"SurahNumber":53,"VerseNumber":57,"Text":"Chikusejelela chakusejelela (Kiyama jikuŵandichila)"},{"SurahNumber":53,"VerseNumber":58,"Text":"Pangali jwampaka achiunukule (kuti chimanyiche ndema jakwe jakwichila) jwangaŵaga Allah"},{"SurahNumber":53,"VerseNumber":59,"Text":"Ana jenumanja nkujisimonga aji abaliji (Qur’an)"},{"SurahNumber":53,"VerseNumber":60,"Text":"Ni nkuseka (mwachipongwe) ni ngalilaga (pati nchipikanaga yogoyo ya Allah)"},{"SurahNumber":53,"VerseNumber":61,"Text":"Ni n’gamba kwanjila pe"},{"SurahNumber":53,"VerseNumber":62,"Text":"Basi munsujudilaani Allah ni mun’galagatileje (Jwele Jikape)"},{"SurahNumber":54,"VerseNumber":1,"Text":"Ndaŵi (jakwichila Kiyama) jiŵandichile, ni ugaanjiiche mwesi"},{"SurahNumber":54,"VerseNumber":2,"Text":"Soni naga ali achiweni chisimosimo akasanyosyaga, ni akutiji: “(Awu ni) usaŵi wakwendelechela.”"},{"SurahNumber":54,"VerseNumber":3,"Text":"Ni ŵaakaaniile, ni kuya isako yao, sano chindu chilichose (chambone kapena chakusakala chaŵapanganyisye mundu) chiŵele chakutamilichika (malipilo gakwe lisiku lya Kiyama)"},{"SurahNumber":54,"VerseNumber":4,"Text":"Soni chisimu chene pamasile pasyaayiiche ŵanganyao ngani (mu aji Qur’an) syasikwete nkati mwakwe ikaanyo yaukali (yakwakanya kutenda yakusakala)"},{"SurahNumber":54,"VerseNumber":5,"Text":"(Aji Qur’an jiŵele jegumbale) lunda lwakusokoka nnope, nambo itetelo ya akutetela nganiyiŵa ikamuchisye (kwa ŵandu ŵaajitundumalile)"},{"SurahNumber":54,"VerseNumber":6,"Text":"Basi mwalekani. (Mwakumbusyani) lisiku lyatachiŵilanga nkuŵilanga (Israfil) ku chindu chakunyalaya kusyene (chiŵalanjilo cha pa Kiyama)"},{"SurahNumber":54,"VerseNumber":7,"Text":"Gali gateteŵele meso gao, achikopokanganaga m’malembe, nti chisawu ŵanganyao sombe syakubalalikangana"},{"SurahNumber":54,"VerseNumber":8,"Text":"Achikangamalaga (aku ali anyakwile ngosi, mwanja) wa kwankuŵilanga. Achimakafili tachiti: “Ali ni lisiku lyakusausya kusyene.”"},{"SurahNumber":54,"VerseNumber":9,"Text":"Ŵaakaaniile paujo pao (Makuraishi nkanigaiche) ŵandu ŵa Nuhu, basi ŵansisisye kapolo Jwetu (Nuhu), ni ŵatite: “Jwalakweju jwamasoka.” Ni jwakalipilidwe (ni kogoyesyedwa)"},{"SurahNumber":54,"VerseNumber":10,"Text":"Basi jwaaŵendile Ambujegwe (Allah juchitiji): “Chisimu une ngomboleedwe, basi njokolaani.”"},{"SurahNumber":54,"VerseNumber":11,"Text":"Basi ni twawugwile milango ja kwinani ni mesi gakusuka kwanneso"},{"SurahNumber":54,"VerseNumber":12,"Text":"Ni twaliganjile litaka ni achitutumule, ni gasimene mesi (gakuuma kwinani ni gakopoka pasi) pa chindu chachaliji chepanjepanje (chigumula chakwajonanjila ŵandu ŵa Nuhu)"},{"SurahNumber":54,"VerseNumber":13,"Text":"Ni twan’jigele (Nuhujo) pa chombo chamatabwa chachakomedwe ni misomali (jaitela)"},{"SurahNumber":54,"VerseNumber":14,"Text":"Chaliji nkwenda (mwakuloleledwa) ni meso Getu, kuŵa malipilo kwa ajula juŵaliji ali akaniliidwe (Nuhu)"},{"SurahNumber":54,"VerseNumber":15,"Text":"Soni chisimu twachilesile (chombocho) kuŵa chilosyo, ana pana ŵaachikumbuchila (ni kuliwunda nacho)"},{"SurahNumber":54,"VerseNumber":16,"Text":"Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":17,"Text":"Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)"},{"SurahNumber":54,"VerseNumber":18,"Text":"Achina Adi (nombe) ŵaakaaniile. Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":19,"Text":"Chisimu Uwwe twatumichisye mbungo jakusisima nnope mu lisiku lyachitapani chakwendelechela"},{"SurahNumber":54,"VerseNumber":20,"Text":"Jaliji nkwachuŵa ŵandu (kuja nao mwinani, kaneka nikwagwichisya pasi mwakwapitikusya) nti chisawu ŵanganyao mapata ga itela ya tende yechuŵidwe"},{"SurahNumber":54,"VerseNumber":21,"Text":"Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":22,"Text":"Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)"},{"SurahNumber":54,"VerseNumber":23,"Text":"Achina Samuda ŵaakaaniile akutetela"},{"SurahNumber":54,"VerseNumber":24,"Text":"Ni ŵatite: “Ana mundu jwakuumila mwetuwe jumpepe ni tunkuyeje? Chisimu uwwe pa jele ndemajo chituŵe mu kupotela ni masoka.”"},{"SurahNumber":54,"VerseNumber":25,"Text":"“Ana chikumbusyo chipelecheedwe kukwakwe (Swaleh jikape) sikati jetu? (Ngwamba), nambo jwalakwe ni jwaunami kusyene, (soni) jwakulikulungusya.”"},{"SurahNumber":54,"VerseNumber":26,"Text":"Tachimanyilila malaŵi kuti ana nduni jwali jwaunami kusyene, (soni) jwakulikulungusya"},{"SurahNumber":54,"VerseNumber":27,"Text":"(Twansalile Swaleh kuti): “Chisimu Uwwe tukutumisya ngamiya jekongwe kuŵa mayeso kukwao, basi mwajembechelani ni mpilile.”"},{"SurahNumber":54,"VerseNumber":28,"Text":"“Ni mwatagulile yanti mesi gagaŵiidwe sikati jao (ni ngamiya, lisiku amweje ŵandu, lisiku line jimweje ngamiya), kumwa kulikose akuŵichilileje (jwakukum’bandika).”"},{"SurahNumber":54,"VerseNumber":29,"Text":"Nambo ŵam’bilasile n’jao (Qudâr bin Sâlif juŵaliji jwakusakalilwa nnope) ni jwajigele (upanga) ni jwajiuleje (ngamiya jila)"},{"SurahNumber":54,"VerseNumber":30,"Text":"Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":31,"Text":"Chisimu Uwwe twatumichisye ŵanganyao n’gumilo umpepe, basi niŵaliji nti chisawu mbelenje sya nkutaŵa lichinga (ni gumuka nikupondedwapondedwa)"},{"SurahNumber":54,"VerseNumber":32,"Text":"Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)"},{"SurahNumber":54,"VerseNumber":33,"Text":"Ŵandu ŵa Lutwi ŵaakaaniile akutetela"},{"SurahNumber":54,"VerseNumber":34,"Text":"Chisimu Uwwe twatumichisye chimbunga cha sakalawe (syasyajonasile wosope ŵene), ikaŵeje ŵaliŵasa lya Lutwi, twajokwele kumasikusiku"},{"SurahNumber":54,"VerseNumber":35,"Text":"Kuŵa ukoto wakuuma Kukwetu, iyyoyopeyo niyatukutiji pakun’dipila jwaatogolele"},{"SurahNumber":54,"VerseNumber":36,"Text":"Soni chisimu jwalakwe (Lutwi) jwaatetele ŵanganyao ilagasyo Yetu, nambo ŵaikaichile itetelo"},{"SurahNumber":54,"VerseNumber":37,"Text":"Soni chisimu ŵannyenjelele (Lutwi kuti ŵape) achalendo ŵakwe (atende nao matanyula), basi ni twatatalesye meso gao, (ni twasalile kuti): “Pasyani ilagasyo Yangu ni itetelo Yangu.”"},{"SurahNumber":54,"VerseNumber":38,"Text":"Ni yaalaaŵiile ŵanganyao kundaŵi ilagasyo yakutamilichika"},{"SurahNumber":54,"VerseNumber":39,"Text":"(Twasalile kuti): “Pasyani ilagasyo Yangu ni itetelo Yangu.”"},{"SurahNumber":54,"VerseNumber":40,"Text":"Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)"},{"SurahNumber":54,"VerseNumber":41,"Text":"Soni chisimu chene ŵandu ŵa Firiauna yaichilile itetelo"},{"SurahNumber":54,"VerseNumber":42,"Text":"Ŵaakaaniile ilosyo Yetu yosopeyene (nsano nancheche), basi nitwaakwembekeenye kakwembekanye ka Jwamachili gakupunda, Jwakombola (chilichose)"},{"SurahNumber":54,"VerseNumber":43,"Text":"Ana makafili genu (jenumanja Makuraishi) ni gagali gambone kwapunda ŵanganyao (ŵaŵajonanjidwe kala, mwanti jenumanja ni ngan’jonanjidwa), kapena nkwete chilanga chantunjelele (chachilembedwe) mu itabu (chanti ngasin’jonanjidwa)"},{"SurahNumber":54,"VerseNumber":44,"Text":"Kapena akutiji: “Uwwe tuli likuga lyejinji mwanti mpaka tukombole kulichenjela (pangali jwampaka atukombole)"},{"SurahNumber":54,"VerseNumber":45,"Text":"Lichikomboledwa likuga (lyaolyo), ni tachilosya migongo (kutila. Yatendekwe yalakweyi pangondo ja Badr)"},{"SurahNumber":54,"VerseNumber":46,"Text":"Nambo Kiyama ni chilanga chao (chakwapela ilagasyo), soni Kiyama ni jamakungu gamakulungwa soni jakuŵaŵa nnope"},{"SurahNumber":54,"VerseNumber":47,"Text":"Chisimu akuleŵa ali nkupotela ni m’masoka"},{"SurahNumber":54,"VerseNumber":48,"Text":"(Mwakumbusyani) lisiku lyatachiwutidwaga ku Moto chamakuku, (achisalilidwaga kuti): “Pasyani kakwaye ka Moto.”"},{"SurahNumber":54,"VerseNumber":49,"Text":"Chisimu Uwwe chindu chilichose tuchigumbile kwa mpango (wakwe wawapanjidwe kalape)"},{"SurahNumber":54,"VerseNumber":50,"Text":"Ni nganiuŵa ulamusi Wetu ikaŵeje mwanakamo mpela kupila kwa liso"},{"SurahNumber":54,"VerseNumber":51,"Text":"Soni chisimu chene twajonasile ŵakulandana namwe (m’makafili gakalakala), ana pana jwampaka akumbuchile (ni kuliwunda)"},{"SurahNumber":54,"VerseNumber":52,"Text":"Soni chilichose chaŵapanginyisye chili mu itabu (yakulembedwamo masengo gao)"},{"SurahNumber":54,"VerseNumber":53,"Text":"Soni chilichose chamwana ni chekulungwa chileembeedwe"},{"SurahNumber":54,"VerseNumber":54,"Text":"Chisimu ŵawoga (wakun’jogopa Allah) tachiŵa m’Matimbe ni sulo (sya ku Mbepo)"},{"SurahNumber":54,"VerseNumber":55,"Text":"Pakutama pambone kusyesyene, kwa Nchimwene (Allah) Jwakombola (chilichose)"},{"SurahNumber":55,"VerseNumber":1,"Text":"(Allah) Jwaukoto wejinji"},{"SurahNumber":55,"VerseNumber":2,"Text":"Jujiganyisye Qur’an"},{"SurahNumber":55,"VerseNumber":3,"Text":"Jwagumbile mundu"},{"SurahNumber":55,"VerseNumber":4,"Text":"Ŵan’jiganyisye kuŵecheta"},{"SurahNumber":55,"VerseNumber":5,"Text":"Lyuŵa ni mwesi (ikwenda) kwa chiŵalanjilo (chakwe)"},{"SurahNumber":55,"VerseNumber":6,"Text":"Itela yakutambala ni itela yakwimilichika ikunsujudilaga (Allah)"},{"SurahNumber":55,"VerseNumber":7,"Text":"Soni liwunde ŵalinyakwile, ni ŵaŵisile chilungamiko"},{"SurahNumber":55,"VerseNumber":8,"Text":"Kuti mkapungusyaga pa kupima"},{"SurahNumber":55,"VerseNumber":9,"Text":"Ni n’jimicheje chipiimo mwachilungamiko, soni nkapungusyaga yakupimidwa"},{"SurahNumber":55,"VerseNumber":10,"Text":"Soni litaka ŵaliŵisile (mwakulitaandika) ligongo lya iwumbe"},{"SurahNumber":55,"VerseNumber":11,"Text":"Mwalakwemo mwana isogosi, ni mitende jajikwete itungatunga"},{"SurahNumber":55,"VerseNumber":12,"Text":"Ni songolo syasikwete masapi, ni masamba gakunuunjiila"},{"SurahNumber":55,"VerseNumber":13,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":14,"Text":"Jwagumbile mundu (Adam) kuumila mwilongo lyakulilaga mpela liigeleesya"},{"SurahNumber":55,"VerseNumber":15,"Text":"Sano majini ni ŵagagumbile kuumila m’malamba ga moto gangali lyosi"},{"SurahNumber":55,"VerseNumber":16,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":17,"Text":"(Allah ni) M’mbuje jwa kungopoko kuŵili (kwa lyuŵa chawu ni chuku), soni ni M’mbuje jwa kungapililo kuŵili (kwa lyuŵa chawu ni chuku)"},{"SurahNumber":55,"VerseNumber":18,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":19,"Text":"Aŵisile mbwani siŵili syasikusimana (jamesi gakunong’a ni jamesi gachijete)"},{"SurahNumber":55,"VerseNumber":20,"Text":"Sikati jakwe jana uŵigo, mwanti syangajinjililana"},{"SurahNumber":55,"VerseNumber":21,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":22,"Text":"Sikasakopokaga mu (mbwani) sinasiŵilisyo ngalekale syekulungwa-kulungwa ni ngalekale syamwana-mwana"},{"SurahNumber":55,"VerseNumber":23,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":24,"Text":"Ni jukwete yombo yayinyakuliidwe (tanga syakwe) yaikwenda m’mbwani (yekulungwa-kulungwa) mpela matumbi"},{"SurahNumber":55,"VerseNumber":25,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":26,"Text":"Chilichose chachili palakwepo (petaka) chichijonasika"},{"SurahNumber":55,"VerseNumber":27,"Text":"Ni jichisigala ngope ja Ambuje ŵenu (Allah) jajikwete uchimbichimbi ni ukoto"},{"SurahNumber":55,"VerseNumber":28,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":29,"Text":"Akasam’bendaga Jwalakwe wosope ŵali ku mawunde ni petaka, lisiku lililyose Jwalakwe juli pa masengo (mpela kwakwesya ni kwaatulusya ŵandu pa uchimbichimbi nambo soni kupeleka umi ni chiwa, ni ine)"},{"SurahNumber":55,"VerseNumber":30,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":31,"Text":"Sampano chitulipe lipesa Uwwe kwa jenumanja jampingo ŵaŵili (ŵandu ni majini lyakum’balanga itendo yenu pa Kiyama)"},{"SurahNumber":55,"VerseNumber":32,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":33,"Text":"E jenumanja makuga ga majini ni ŵandu! Naga tinkombole kupeleta upande wa kumawunde ni petaka (kuti mundiile ngampata), basi peletani. Nganim’ba mpeleete ikaŵeje ni machili (gakuuma Kukwangu)"},{"SurahNumber":55,"VerseNumber":34,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":35,"Text":"Chigatumisyidwe kukwenu malamba gamoto ni ntofu wenyelenyenduche, ni ngankombola kulupusyana"},{"SurahNumber":55,"VerseNumber":36,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":37,"Text":"Basi palichipapuka liwunde nikuchejela mpela lipende lyechejewu"},{"SurahNumber":55,"VerseNumber":38,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":39,"Text":"Basi lyele lisikulyo mundu namuno lijini ngasawusyidwa ya sambi syakwe"},{"SurahNumber":55,"VerseNumber":40,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":41,"Text":"Akuleŵa tachimanyika ni imanyilo yao, basi ni tachikwembekanyisyidwa ni wumbo sya pewuwo pakupwatikanya ni makawu (kaneka ni kuponyedwa ku Moto)"},{"SurahNumber":55,"VerseNumber":42,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":43,"Text":"(Ichiŵechetedwa kwa akuleŵa mwa kwanyosya kuti): “Aji ni Jahannama ajila jaŵajikanilaga akuleŵa.”"},{"SurahNumber":55,"VerseNumber":44,"Text":"“Taŵeje ali nkusyungula sikati ja jalakweji ni mesi gamoto gamasemule nnope.”"},{"SurahNumber":55,"VerseNumber":45,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":46,"Text":"Sano jwaakujogwepe kwimichidwa pameso pa Ambujegwe (Allah, ni kupanganyaga yalamulidwe, ni kuiŵambalaga yakanyisyidwe), takapate matimbe gaŵili ga ku Mbepo"},{"SurahNumber":55,"VerseNumber":47,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":48,"Text":"(Matimbe) gagakwete nyambi syakutenjela mwakusalalila"},{"SurahNumber":55,"VerseNumber":49,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":50,"Text":"Nkatikati mwa (matimbe) ganagaŵiliga mwana achitutumule ŵaŵili ŵaakujilimaga"},{"SurahNumber":55,"VerseNumber":51,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":52,"Text":"Mwalakwemo ntundu uliose wa isogosi uli patundu paŵili"},{"SurahNumber":55,"VerseNumber":53,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":54,"Text":"Tachiŵa ali ajegeme mu yakutandika (pa itengu yauchimbichimbi) nkati mwakwe mwekunje nguo ja silika jwakandapalila, ni isogosi ya m’matimbe ganagaŵili ili yakuŵandichila nnope (yaati konyola chitamile)"},{"SurahNumber":55,"VerseNumber":55,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":56,"Text":"Mwalakwemo mwana (achiŵammakwao) ŵakulola pejipi (ŵakwalola achalume ŵaope ŵangatenda meso mwamwamwa kwa achalume ŵane), nganagoneje nao mundu jwalijose namuno lijini nkanaŵe ŵanganyao (achalume ŵao)"},{"SurahNumber":55,"VerseNumber":57,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":58,"Text":"(Kasalale kao achimmasyetowo) gamba kuŵa nti chisawu ngalekale syakuswejelngo (mpela kwesya ni kutulusya a nnope ni ngalekale syakuchejelela)"},{"SurahNumber":55,"VerseNumber":59,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":60,"Text":"Ana pana malipilo ga umbone pangaŵaga kulipa umbone (soni)"},{"SurahNumber":55,"VerseNumber":61,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":62,"Text":"Konjechesa pa (matimbe) gaŵili gala, pana matimbe gane gaŵili soni"},{"SurahNumber":55,"VerseNumber":63,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":64,"Text":"Gakubiliŵita nnope"},{"SurahNumber":55,"VerseNumber":65,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":66,"Text":"Nkatikati mwa matimbe ganagaŵiligo mwana achitutumule ŵaŵili ŵakoposya mesi mwamachili (kuumila pasi)"},{"SurahNumber":55,"VerseNumber":67,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":68,"Text":"Mwalakwemo mwana isogosi, kwisasoni mitende ni mikomamanga"},{"SurahNumber":55,"VerseNumber":69,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":70,"Text":"Mwalakwemo mwana achimmasyeto achambonembone, soni ŵakusalala"},{"SurahNumber":55,"VerseNumber":71,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":72,"Text":"Ŵameso gakulanguka, ŵachigosedwele mu yumba"},{"SurahNumber":55,"VerseNumber":73,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":74,"Text":"Nganagoneje nao mundu jwalijose namuno lijini nkanaŵe ŵanganyao (achalume ŵao)"},{"SurahNumber":55,"VerseNumber":75,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":76,"Text":"Tachiŵa ali ajegeme m’misago jachisamba, ni (kutamila) makondolo (matelesi) gakusalala nnope"},{"SurahNumber":55,"VerseNumber":77,"Text":"Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)"},{"SurahNumber":55,"VerseNumber":78,"Text":"Linyakwiche (pa uchimbichimbi ni upile) lina lya Ambuje ŵenu (Allah) Asyene uchimbichimbi ni ukoto"},{"SurahNumber":56,"VerseNumber":1,"Text":"Patichitendekwa chakutendekwa (Kiyama)"},{"SurahNumber":56,"VerseNumber":2,"Text":"Pangali jwakanila yakutendekwa kwakwe"},{"SurahNumber":56,"VerseNumber":3,"Text":"(Chalakwe ni) chakwaatulusya (achimakafili pakwajinjisya ku Moto) ni kwakwesya (Asilamu pakwajinjisya ku Mbepo)"},{"SurahNumber":56,"VerseNumber":4,"Text":"Ndema jalichitenganyika litaka kutenganyika kwamachili"},{"SurahNumber":56,"VerseNumber":5,"Text":"Matumbi ni kusyajidwa-syajidwa"},{"SurahNumber":56,"VerseNumber":6,"Text":"Ni kuŵa luwundu lyakuwululusyidwa"},{"SurahNumber":56,"VerseNumber":7,"Text":"Ni tinchiŵa jenumanja (pa Kiyama) mikutula jitatu"},{"SurahNumber":56,"VerseNumber":8,"Text":"Basi (pachiŵa pana) ŵandu ŵa kunkono wan’dyo, ana ŵandu ŵa kunkono wan’dyo ni ŵapi (uchimbichimbi wao uchiŵa uli)"},{"SurahNumber":56,"VerseNumber":9,"Text":"Ni (pachiŵa pana soni) ŵandu ŵa kunkono wanchiji, ana ŵandu ŵa kunkono wanchiji ni ŵapi (kusakala kwao kuchiŵa uli)"},{"SurahNumber":56,"VerseNumber":10,"Text":"Ni (pachiŵa pana soni) ŵaŵalongolele (pakutenda yambone ku duniya) ŵatachiŵa ŵakulongolela (ku Mbepo)"},{"SurahNumber":56,"VerseNumber":11,"Text":"Ŵanganyao ni ŵatachiŵa ŵakuŵandichisyidwa (kwa Allah)"},{"SurahNumber":56,"VerseNumber":12,"Text":"Tachiŵa m’Matimbe Gachindimba (ku Mbepo)"},{"SurahNumber":56,"VerseNumber":13,"Text":"Likuga lyejinji (lya akulongolela ku yambone) lichiŵa lyakutyochela mu ŵandu ŵandanda"},{"SurahNumber":56,"VerseNumber":14,"Text":"Sano (likuga) lyannono (lya akulongolela ku yambone) lichiŵa lyakutyochela mu ŵandu ŵakumalichisya"},{"SurahNumber":56,"VerseNumber":15,"Text":"Ali pa itengu yauchimbichimbi yeluche (ni golodi ni mitapo jine)"},{"SurahNumber":56,"VerseNumber":16,"Text":"Tachiyijegamaga mwakulolegana"},{"SurahNumber":56,"VerseNumber":17,"Text":"Tachasyungulaga (pa kwatumichila) achachanda ŵakutamilichika (pa uchanda)"},{"SurahNumber":56,"VerseNumber":18,"Text":"Ni migao kwisa soni mabilika (ga yakumwa), ni ipanda ya ukana wakuumila mu tutumule jwakujilimaga"},{"SurahNumber":56,"VerseNumber":19,"Text":"Ngasalwala nao ntwe namuno kutyoka lunda"},{"SurahNumber":56,"VerseNumber":20,"Text":"Ni isogosi iliyose yatakaisaguleje"},{"SurahNumber":56,"VerseNumber":21,"Text":"Ni nyama ja ijuni jatakajilaluchileje"},{"SurahNumber":56,"VerseNumber":22,"Text":"Ni achimmasyeto ŵameso gakulanguka soni gekulungwa mwakusalalila"},{"SurahNumber":56,"VerseNumber":23,"Text":"(Ŵakuswejela) nti chisawu ngalekale syesunjidwe"},{"SurahNumber":56,"VerseNumber":24,"Text":"Kuŵa malipilo pa yaŵaliji nkupanganya"},{"SurahNumber":56,"VerseNumber":25,"Text":"Ngaaja kupikana mwalakwemo maloŵe gangali mate, namuno gakutendekasya kupata sambi"},{"SurahNumber":56,"VerseNumber":26,"Text":"Ikaŵeje maloŵe ganti: Ntendele, ntendele"},{"SurahNumber":56,"VerseNumber":27,"Text":"Sano (pachiŵa pana) ŵandu ŵa kunkono wan’dyo, ana ŵandu ŵa kunkono wan’dyo ni ŵapi (uchimbichimbi wao uchiŵa uli)"},{"SurahNumber":56,"VerseNumber":28,"Text":"(Tachiŵa) mu itela ya masaawu yetyosye miŵa"},{"SurahNumber":56,"VerseNumber":29,"Text":"Ni itela ya magombo yesogole magombo gakwe mwakusajikana chenene"},{"SurahNumber":56,"VerseNumber":30,"Text":"Ni miwulili jakwendelechela"},{"SurahNumber":56,"VerseNumber":31,"Text":"Ni mesi gakujilima ndaŵi ni katema"},{"SurahNumber":56,"VerseNumber":32,"Text":"Ni isogosi yejinji"},{"SurahNumber":56,"VerseNumber":33,"Text":"Yangakatichisya kasogole nambo soni yangasiŵiilidwa"},{"SurahNumber":56,"VerseNumber":34,"Text":"Ni yakutandika yenyakulidwe (pa itengu yauchimbichimbi)"},{"SurahNumber":56,"VerseNumber":35,"Text":"Chisimu Uwwe chitukaaguumbe ŵanganyao (achakongwe ŵakuumila ku duniya) kagumbidwe kane (kakusalala nnope kulekangana ni muŵaŵelele ku duniya)"},{"SurahNumber":56,"VerseNumber":36,"Text":"Basi chitukatende kuŵa ŵaali"},{"SurahNumber":56,"VerseNumber":37,"Text":"Ŵakulinonyelesya kwa achalume ŵao, ŵakulandana misingu"},{"SurahNumber":56,"VerseNumber":38,"Text":"(Tachiŵa) ŵa (achalume) ŵa kunkono wan’dyo"},{"SurahNumber":56,"VerseNumber":39,"Text":"Likuga lyejinji (lya ŵa kunkono wan’dyo) lichityochela mu ŵandu ŵandanda"},{"SurahNumber":56,"VerseNumber":40,"Text":"Nambo soni likuga lyejinji (lya ŵa kunkono wan’dyo) lichityochela mu ŵandu ŵakumalichisya"},{"SurahNumber":56,"VerseNumber":41,"Text":"Ni (pachiŵa pana) ŵandu ŵa kunkono wanchiji, ana ŵandu ŵa kunkono wanchiji ni ŵapi (kusakala kwao kuchiŵa uli)"},{"SurahNumber":56,"VerseNumber":42,"Text":"(Tachiŵa) mu chimbunga chamoto, ni mesi gamasemule nnope"},{"SurahNumber":56,"VerseNumber":43,"Text":"Ni m’bulili wa lyosi lyepiliwu nnope"},{"SurahNumber":56,"VerseNumber":44,"Text":"Wangapeleka kusisimila namuno kutulalila"},{"SurahNumber":56,"VerseNumber":45,"Text":"Chisimu ŵanganyao nkaniyiŵe yalakweyi (ku duniya) ŵaliji nkutama umi wakusangalala (ni yakanyisyidwa)"},{"SurahNumber":56,"VerseNumber":46,"Text":"Ni ŵaliji nkwendelechela (kutenda) sambi syekulungwa"},{"SurahNumber":56,"VerseNumber":47,"Text":"Ni ŵaliji nkuŵecheta kuti: “Ana patuchiwapo ni kusyuka litaka ni maupa, nambo yakuona uwwe tuchiukulidwa (m’malembe)?”"},{"SurahNumber":56,"VerseNumber":48,"Text":"“Ni achatati ŵetu ŵakwe ŵandanda?”"},{"SurahNumber":56,"VerseNumber":49,"Text":"Jilani (mmwe Muhammadi ﷺ): “Chisimu ŵandanda ni ŵambesi ŵakwe.”"},{"SurahNumber":56,"VerseNumber":50,"Text":"“Tachisonganganyisyidwa wa kunsongangano wetomechedwe wa lisiku lyakumanyika.”"},{"SurahNumber":56,"VerseNumber":51,"Text":"“Kaneka chisimu ŵanganyammwe, E jenumanja ŵalupuso, (soni) ŵakanila!”"},{"SurahNumber":56,"VerseNumber":52,"Text":"“Tinkalye kwene chitela cha Zakkum.”"},{"SurahNumber":56,"VerseNumber":53,"Text":"“Ni tinkachigumbasyeje ndumbo (syenu).”"},{"SurahNumber":56,"VerseNumber":54,"Text":"“Ni tinkachimweleje mesi gamasemule nnope.”"},{"SurahNumber":56,"VerseNumber":55,"Text":"“Ni tinkamweje mwasikumwelaga ngamiya syanjota nnope.”"},{"SurahNumber":56,"VerseNumber":56,"Text":"Aji ni mbiiko jao Lisiku Lyamalipilo"},{"SurahNumber":56,"VerseNumber":57,"Text":"Uwwe twan’gumbile jenumanja, nambi ligongo chichi ngankukulupilila (ya kwimuka m’malembe panyuma pakuwa)"},{"SurahNumber":56,"VerseNumber":58,"Text":"Ana nkuliona uli lindondwa lya ulume lyankudondechesyaga (m’chiŵelechelo)"},{"SurahNumber":56,"VerseNumber":59,"Text":"Ana jenumanja niŵankuligumbaga (kuti liŵe mundu), kapena Uwwe niŵatukuligumbaga"},{"SurahNumber":56,"VerseNumber":60,"Text":"Uwwe tupimiile chilikati chenu chiwa (kuti jwalijose mwa jenumanja tachiwa), ni nganituŵa Uwwe ŵakulepela"},{"SurahNumber":56,"VerseNumber":61,"Text":"Kuti chitun’galawusye kagumbidwe kenu (lisiku lya Kiyama), nikun’gumba mu kaŵe kangankukamanyilila"},{"SurahNumber":56,"VerseNumber":62,"Text":"Soni chisimu chene pamasile pankumanyi gumba kwandanda (kuti Allah ni juŵagumbile), nambi uli ngankukumbuchila (yanti Jwalakwe mpaka jukombole gumba kwaŵili)"},{"SurahNumber":56,"VerseNumber":63,"Text":"Ana nkujiona uli mbeju jankupandaga"},{"SurahNumber":56,"VerseNumber":64,"Text":"Ana jenumanja niŵankujimesyaga, kapena Uwwe niŵatukumesyaga"},{"SurahNumber":56,"VerseNumber":65,"Text":"Tungasache tungajitesile kuŵa jakuteketuka, ni nkaliji ŵakusimonga (chachintendesye kuti jiteketuche)"},{"SurahNumber":56,"VerseNumber":66,"Text":"(Ni nkatiji): “Chisimu uwwe tugambile kwasa chipanje chetu.”"},{"SurahNumber":56,"VerseNumber":67,"Text":"“Nambo uwwe tujimidwe.”"},{"SurahNumber":56,"VerseNumber":68,"Text":"Ana nkugaona uli mesi gankumwaga"},{"SurahNumber":56,"VerseNumber":69,"Text":"Ana jenumanja ni ŵan’gatulwisye kuumila kumawunde gawula, kapena Uwwe ni Akutulsya"},{"SurahNumber":56,"VerseNumber":70,"Text":"Tungasache tungagatesile kuŵa gachijete nnope, nambi ligongo chichi ngankutogolela"},{"SurahNumber":56,"VerseNumber":71,"Text":"Ana nkuuwona uli moto wankukolesyaga"},{"SurahNumber":56,"VerseNumber":72,"Text":"Ana jenumanja ni ŵamwagumbile itela yakwe, kapena Uwwe ni Akugumba"},{"SurahNumber":56,"VerseNumber":73,"Text":"Uwwe tuwutesile walakwe (motowo) kuŵa chikumbusyo (cha Moto wa ku Akhera), ni wakwakamuchisya ŵa paulendo"},{"SurahNumber":56,"VerseNumber":74,"Text":"Basi liswejesyani lina lya Ambuje ŵenu Ŵakulungwa nnope (Allah)"},{"SurahNumber":56,"VerseNumber":75,"Text":"Ngumulumbila mwagwila ndondwa (mwakutiŵilila mwakwe kwinani)"},{"SurahNumber":56,"VerseNumber":76,"Text":"Soni chisimu chalakwechi ni chilumbilo chekulungwa nnope ingaŵe mwamanyililaga"},{"SurahNumber":56,"VerseNumber":77,"Text":"Chisimu jalakweji ni Qur’an jakuchimbichika"},{"SurahNumber":56,"VerseNumber":78,"Text":"Jili m’Chitabu chesunjidwe chenene (Al-Lauh Al- Mahfȗz)"},{"SurahNumber":56,"VerseNumber":79,"Text":"Ngakuchikwayaga ikaŵeje ŵaswejesyedwe"},{"SurahNumber":56,"VerseNumber":80,"Text":"Chakutulusyidwa kuumila kwa M’mbuje jwa iwumbe yosope"},{"SurahNumber":56,"VerseNumber":81,"Text":"Ana aji abaliji (Qur’an) jenumanja (achimakafili) nkujikaanila"},{"SurahNumber":56,"VerseNumber":82,"Text":"Sano kanila kwenu (lisiki lyampele Allah) nikwankukutenda kuŵa kutogolela kwenu"},{"SurahNumber":56,"VerseNumber":83,"Text":"Nambi uli ntima uli uyiche pekolongo (ndema jakuwa jumo jwenu ngankuuwuchisyaga m’chilu mwakwe)"},{"SurahNumber":56,"VerseNumber":84,"Text":"Kutendaga jenumanja jele ndemajo nkasaŵaga n’di nkulola"},{"SurahNumber":56,"VerseNumber":85,"Text":"Soni Uwwe (Achimalaika ŵakutyosya ntima) tukuŵaga dusi kwa jwalakwe kumpunda jenumanja, nambo ngankutuonaga"},{"SurahNumber":56,"VerseNumber":86,"Text":"Nambi uli naga nganim’ba ŵanti nikuja kulipidwa (itendo yenu, soni ngasin’jimuka m’malembe)"},{"SurahNumber":56,"VerseNumber":87,"Text":"(Uli) ngankuuwuchisyaga (ntimao m’chilu mwakwe kuti akawa mundujo), naga jenumanja nkuŵecheta yakuona (kuti kwangali kwimuka m’malembe, ngati nichiwa chakwe chikapagwa)"},{"SurahNumber":56,"VerseNumber":88,"Text":"Sano naga juli (nkuwajo) mwa akuŵandichisyidwa (kwa Allah)"},{"SurahNumber":56,"VerseNumber":89,"Text":"Basi jukasapata ntendele ni lisiki lyakununjila, kwisa soni Litimbe Lyachindimba lya ku Mbepo"},{"SurahNumber":56,"VerseNumber":90,"Text":"Sano naga juli (nkuwajo) mwa ŵandu ŵakunkono wan’dyo"},{"SurahNumber":56,"VerseNumber":91,"Text":"Basi (jukasasalilidwaga kuti): “Ntendele uli kukwenu, (ligongo lyakuŵa kwenu) mu ŵandu ŵakunkono wan’dyo.”"},{"SurahNumber":56,"VerseNumber":92,"Text":"Nambo naga juli (nkuwajo) mwa akukanila, ŵakupotela"},{"SurahNumber":56,"VerseNumber":93,"Text":"Mbiiko jakwe jikasaŵa mesi gamasemule nnope"},{"SurahNumber":56,"VerseNumber":94,"Text":"Ni kupya m’Moto Waukali"},{"SurahNumber":56,"VerseNumber":95,"Text":"Chisimu ayi (yatunsimbile mmwe Muhammadi ﷺ) ni yakuona yakusimichika"},{"SurahNumber":56,"VerseNumber":96,"Text":"Basi liswejesyani lina lya Ambuje ŵenu Ŵakulungwa nnope (Allah)"},{"SurahNumber":57,"VerseNumber":1,"Text":"Iŵele ili nkunswejesya Allah Yosope yaili kumawunde ni petaka, soni Jwalakwe ni Jwamachili gakupunda, Jwalunda lwakusokoka"},{"SurahNumber":57,"VerseNumber":2,"Text":"Uŵele Ŵakwe uchimwene wa kumawunde ni petaka, jukupelekaga umi ni chiwa, soni Jwalakwe pa chindu chilichose juŵele Jwakombola"},{"SurahNumber":57,"VerseNumber":3,"Text":"Jwalakwe ni Jwandanda (pangali chilichose paujo Pakwe), soni Jwambesi (pangali chilichose panyuma Pakwe), soni Jwapenani kusyene (pangali chilichose pachanya Pakwe), soni Jwakuŵandika nnope (ni umanyilisyi Wakwe, pangali chakuŵandika nnope kupunda Jwalakwe), soni Jwalakwe chindu chilichose juŵele Jwaachimanya chenene"},{"SurahNumber":57,"VerseNumber":4,"Text":"Jwalakwe ni Ajula juŵagumbile mawunde ni mataka m’moŵa nsano nalimo, kaneka ni jwatenjele pa Arishi (Chindanda Chaulungu). Jukuimanyilila yaikwinjila mwitaka, ni yaikopoka mwalakwemo, ni yaikutuluka kuumila kwinani, ni yaikwela kwalakweko, soni Jwalakwe juli pampepe ni jenumanja (ni umanyilisyi Wakwe) palipose pan’di, soni Allah ichindu yankutenda juŵele Jwakuilolechesya"},{"SurahNumber":57,"VerseNumber":5,"Text":"Uŵele Ŵakwe uchimwene wa kumawunde ni petaka, soni kwa Allah ni kwakuuchisyidwa ichindu yosope"},{"SurahNumber":57,"VerseNumber":6,"Text":"Akasachijinjisyaga chilo m’muusi (ni kuleupa muusi kwipipa chilo mpela ndaŵi jachitukuta), ni akwinjisyaga soni muusi m’chilo (ni kuleupa chilo kwipipa muusi mpela ndaŵi jakusisima), soni Jwalakwe ni Nkumanyilila chenene yaili m’mitima"},{"SurahNumber":57,"VerseNumber":7,"Text":"Munkulupililani Allah ni Ntenga Jwakwe ﷺ, ni ntoleje mu ayila (ipanje) yantesile jenumanja kuŵa ŵakuipochelangana (ŵane kuumila kwa ŵane), basi aŵala ŵaakulupilile mwa jenumanja, ni kutola (ipanje yao), akwete kupata malipilo gamakulungwa"},{"SurahNumber":57,"VerseNumber":8,"Text":"Chipali chichi kukwenu chikuntendekasya kuti nkankulupilila Allah, kutendaga Ntenga (Muhammadi ﷺ) akum’bilanga kuti munkulupilile M’mbuje gwenu, soni (Allah) pamasile paajigele chilanga chenu? Nam’baga jenumanja ŵanti nikulupilila (basi kulupililani)"},{"SurahNumber":57,"VerseNumber":9,"Text":"Jwalakwe ni Ajula jwaakuntuluchisya kapolo Jwakwe (Muhammadi ﷺ) ma Ȃya gakusalichisya, kuti ankoposye m’chipi (chaukafili) ni kun’jinjisya mu lilanguka (lya Usilamu), soni chisimu Allah kukwenu ni Mpole kusyene, Jwachanasa channope"},{"SurahNumber":57,"VerseNumber":10,"Text":"Soni chipali chichi kukwenu chikuntendekasya kuti nkatola petala lya Allah, kutendaga Allah ni Nsyene yakulechedwa (yosope) ya kumawunde ni petaka? Nganaŵa alandene mwa jenumanja aŵala ŵaŵatosile nkanikuŵe kuwugula (Maaka) ni kuputa ngondo, ŵanganyao niŵaakwete uchimbichimbi wekulungwa nnope ngalandana ni aŵala ŵatosile panyuma (pakuwugula Maaka) ni kuputa ngondo, nambo ŵosope ŵeneo Allah ŵaapele chilanga cha umbone, soni Allah abali syosope sya yankutenda aŵele Jwaasimanya chenene"},{"SurahNumber":57,"VerseNumber":11,"Text":"Ana ni nduni jwatankongosye Allah ngongole jambone (pakupeleka chipanje chakwe petala lya Allah) kuti ajijonjechesye kwa jwalakwejo (ni yakonjechesya yejinji, pakun’jonjechesya chipanje chakwe pa duniya pano)? Ni jukwete kupata soni jwalakwejo malipilo gakuchimbichika (ku Akhera)"},{"SurahNumber":57,"VerseNumber":12,"Text":"Lisiku litinchaona ŵakulupilila ŵachilume ni ŵakulupilila ŵachikongwe lilanguka lyao linankwenda paujo pao ni kunkono wao wan’dyo, (achisalilidwaga yanti): “Kusengwa kwenu lelo! (Nikugajinjila) Matimbe ga ku Mbepo, gasikujilima chapasi pakwe sulo! Tim’be ŵandamo mwalakwemo! Kwalakweko ni kupunda kwekulungwa nnope!”"},{"SurahNumber":57,"VerseNumber":13,"Text":"Lisiku lyatachiŵecheta achinakunaku ŵachilume ni achinakunaku ŵachikongwe kwasalila aŵala ŵaŵakulupilile: “Tulindani kuti tupale nao lilanguka lyenulyo.” Kuchiŵechetedwa (kukwao mwachipongwe): “Ujilaani munyuma mwenu, ni nkasosesose lilanguka.” Basi ni uchiŵichidwa sikati jao uŵigo wana nnango, nkati mwakwe (upande wa ŵakulupilila) muchiŵa mwana chanasa, nambo kusa kwakwe cha upande ŵakwe (wa achinakunaku) kuchiŵa kwana ipotesi"},{"SurahNumber":57,"VerseNumber":14,"Text":"(Achinakunaku) tachaŵilanga ŵanganyao (ŵakulupilila), (achitiji): “Ana nganituŵaga imo ni jenumanja (ku duniya pakutenda ibada)?” (Ŵakulupilila) takajile: “Elo (mwaŵaga nowe pachanyape), nambo jenumanja mwalijonasile mwachimisyene (ni unakunaku), ni mwajembechele (kuti yapate ipato Asilamu), ni mwakayichile (ya kwimuka m’malembe), ni yannyenjile isako yenu yaunami mpaka chayiiche chilamusi cha Allah (chiwa), ni ŵannyenjile jenumanja pa ya Allah nkunyenga (Ibulisu).”"},{"SurahNumber":57,"VerseNumber":15,"Text":"“Basi lelo ngachipocheledwa chaaliwombolela kuumila kukwenu namuno kwa aŵala ŵaŵakufuulu, mauto genu ni ku Moto, gele ni malo genu gakum’bajila, kaje kusakala malo gakuwujila gakwe!”"},{"SurahNumber":57,"VerseNumber":16,"Text":"Ana nganijikwane ndaŵi kwa aŵala ŵaakulupilile janti mitima jao jiteteŵaleje pa kunkumbuchila Allah, ni (pakuipikana) ayila yakuona yaitulwiche (Qur’an). Soni ngasaŵa nti chisawu aŵala ŵaŵapedwile Chitabu kalakala (Ayuda ni Akilisito), basi jalewipe kukwao ndaŵi (jakulekangana ni achimitume ŵao), ni jajumwile mitima jao, soni ŵajinji mwa ŵanganyao ŵakunyosya"},{"SurahNumber":57,"VerseNumber":17,"Text":"Manyililani yanti Allah akulisyusyaga litaka panyuma pakuwa kwakwe, chisimu chene tunsalichisye jenumanja ilosyo (ya ukombosi Wetu) kuti nkole lunda"},{"SurahNumber":57,"VerseNumber":18,"Text":"Chisimu akutola sadaka ŵachilume ni akutola sadaka ŵachikongwe, ni kunkongosyaga Allah ngongole jambone (pakupeleka chipanje chao petala lya Allah), tiyijonjechesyedwe kukwao (ipanje yao pa duniya pano), ni akwete kupata soni ŵanganyao malipilo gakuchimbichika (ku Akhera)"},{"SurahNumber":57,"VerseNumber":19,"Text":"Sano aŵala ŵankulupilile Allah ni Achimitenga Ŵakwe, ŵanganyao kwa M’mbuje gwao ni (ŵaakuŵalanjidwa kuti) ŵakulungamika kusyene (pachikulupi) soni ŵakuwila pa ngondo (jakumenyana ni makafili), akwete kupata ŵanganyao malipilo gao ni lilanguka lyao. Nambo aŵala ŵaakufuulu ni kanila ma Ȃya Getu ŵanganyao niŵandu ŵa ku Moto Waukali"},{"SurahNumber":57,"VerseNumber":20,"Text":"Manyililani yanti umi wa duniya uŵele ŵamasanje ni wangali mate, nambo soni chipeto, ni kupoochesyaana sikati jenu, ni kutupiya kusonganganya chipanje ni ŵanache. Ili chisawu wula jaukunsengwasyaga nnamalima mmela wakwe, kaneka ni kumula ni nkuuwonaga uli wam’bilichila, kaneka ni ukasaŵaga wakuteketuka (wangali chilichose). Sano ku Akhera tikukaŵe kwana ilagasyo yaukali nnope (kwa achimakafili), nambo soni chikululuko chakuumila kwa Allah ni chinonyelo (kwa ŵakulupilila). Ni nganiuŵa umi wa duniya ikaŵeje chisengwasyo chakunyenga"},{"SurahNumber":57,"VerseNumber":21,"Text":"Kangamalani wa ku chikululuko chakuumila kwa M’mbuje gwenu (Allah), ni Mbepo kusapanguka kwakwe kuli mpela kusapanguka kwa kwinani ni pasi, jiŵichidwe tayali kwa aŵala ŵankulupilile Allah ni Achimetenga Ŵakwe. Walakweo ni ukoto wa Allah waakumpaga jwansachile, soni Allah ni Nsyene ukoto wekulungwa nnope"},{"SurahNumber":57,"VerseNumber":22,"Text":"Nganichipatikaneje chipato petaka, namuno mu mwachimisyene, ikaŵeje (chalembedwe) m’Chitabu (cha Al-Lauh Al-Mahfȗz) nkanituchiguumbe, chisimu yalakweyo kwa Allah iŵele yakwepepala kusyene"},{"SurahNumber":57,"VerseNumber":23,"Text":"Kuti nkadandaula pa yaimpiite, nambo soni nkatwanga pa yampeele, soni Allah ŵangannonyela jwakulikwesya jwalijose jwakuliiti"},{"SurahNumber":57,"VerseNumber":24,"Text":"Aŵala ŵaakutenda ubayili, ni kwachisyaga ŵandu kutenda ubayili. Sano jwatagalauche (kuleka yalamulidwe), basi (niyakwe), chisimu Allah ni Jwakupata kwejinji Jwakulapilidwa kusyesyene"},{"SurahNumber":57,"VerseNumber":25,"Text":"Chisimu twaatumisye Achimitenga Ŵetu ni ilosyo yakuonechela, ni twatumisye pampepe ni ŵanganyao chitabu kwisa soni chilungamiko, kuti ŵandu ajime (pakutendelana ichindu yao) mwachilungamiko, ni tutulwisye chisyano, mwalakwemo mwana machili gamajinji (gakuputila ngondo), kwisa soni yakwakamuchisya ŵandu (yakulekangana-lekangana), soni kuti Allah ammanyukule mundu jwaakunkamuchisya Jwalakwe (paajikamuchisya dini Jakwe), ni (kwakamuchisya) Achimitenga Ŵakwe mwangali kum’bona (Allah jo). Chisimu Allah ni Jwakulimbangana nnope, Jwamachili gakupunda"},{"SurahNumber":57,"VerseNumber":26,"Text":"Soni chisimu chene twantumisye Nuhu ni Ibrahima, ni twaŵisile mu ŵanache ŵao Utume ni Chitabu, basi ŵane mwa ŵanganyao ŵaliji ŵakongoka, nambo ŵajinji mwa ŵanganyao ŵaliji ŵakunyosya"},{"SurahNumber":57,"VerseNumber":27,"Text":"Kaneko twakuyichisye mu sajo syao Achimitenga Ŵetu (ŵane), ni twakuyichisye soni ni Isa mwanache jwa Maryam, ni twampele Injil, ni twaŵisile m’mitima mwa aŵala ŵaŵankuyiye upole ni chanasa. Sano ungalombela ŵautandisye achimisyene, Uwwe nganitwalamulila yele. (Achimisyene ni ŵaŵaitandisye yalakweyo) pakusachilila chinonyelo cha Allah, ni nganaugosa (ungalombelao) kaugose kakwe kasyesyene. Basi ni twapele aŵala ŵaŵakulupilile (Allah ni Achimitenga Ŵakwe) mwa ŵanganyao malipilo gao, nambo ŵajinji mwa ŵanganyao ali ŵakunyosya"},{"SurahNumber":57,"VerseNumber":28,"Text":"E jenumanja ŵankulupilile! Mun’jogopani Allah, ni munkulupilile Ntenga Jwakwe (Muhammadi ﷺ), tampe mitambala jiŵili ja chanasa Chakwe, ni tam’bichile lilanguka lyatin’jendeje nalyo, soni tankululuchile, sano Allah ni Jwakululuka kusyene, Jwachanasa channope"},{"SurahNumber":57,"VerseNumber":29,"Text":"Kuti ŵandu ŵaŵapedwile Chitabu (Ayuda ni Akilisito ŵangaakunkulupilila Muhammadi ﷺ) amanyilile yanti ŵanganyao nganakola ukombosi uliose pa ukoto wa Allah, ni kuti ukoto (wosope) uli m’makono mwa Allah akumpaga jwaakunsaka, soni Allah ni Nsyene ukoto wekulungwa nnope"}]}