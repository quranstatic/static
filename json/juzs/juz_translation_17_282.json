{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Zbliża się do ludzi rozrachunek, lecz oni beztrosko się odwracają"},{"SurahNumber":21,"VerseNumber":2,"Text":"Nie przychodzi do nich żadne nowe napomnienie od ich Pana, żeby mu się nie przysłuchiwali, zabawiając się"},{"SurahNumber":21,"VerseNumber":3,"Text":"Z lekkim sercem. Ci, którzy byli niesprawiedliwi, potajemnie rozprawiają: \"Czy on nie jest tylko człowiekiem, podobnie jak wy? Czyż będziecie się oddawać czarom skoro jasno widzicie"},{"SurahNumber":21,"VerseNumber":4,"Text":"Powiedz: \"Mój Pan zna słowa w niebie i na ziemi. On jest Słyszący, Wszechwiedzący"},{"SurahNumber":21,"VerseNumber":5,"Text":"Oni powiedzieli przeciwnie: \"To mieszanina marzeń sennych! On to wymyślił! On jest poetą! Niechże on przyjdzie do nas z jakimś znakiem, tak jak byli wysyłani dawni posłańcy"},{"SurahNumber":21,"VerseNumber":6,"Text":"Nie uwierzyło przed nimi żadne miasto, które zniszczyliśmy. Czyż oni uwierzą"},{"SurahNumber":21,"VerseNumber":7,"Text":"I wysyłaliśmy przed tobą tylko ludzi, którym zostało dane objawienie. Zapytajcie więc ludzi posiadających napomnienie, jeśli wy sami nie wiecie"},{"SurahNumber":21,"VerseNumber":8,"Text":"My nie daliśmy im takiego ciała, żeby mogli się obejść bez pożywienia czy też byli nieśmiertelni"},{"SurahNumber":21,"VerseNumber":9,"Text":"Potem dotrzymaliśmy im obietnicy i uratowaliśmy ich oraz tych, których chcieliśmy, a wytraciliśmy ludzi występnych"},{"SurahNumber":21,"VerseNumber":10,"Text":"Zesłaliśmy wam Księgę, w której jest napomnienie dla was. Czyż wy nie rozumiecie"},{"SurahNumber":21,"VerseNumber":11,"Text":"Ileż miast niesprawiedliwych obróciliśmy w gruzy i stworzyliśmy po nich inne ludy"},{"SurahNumber":21,"VerseNumber":12,"Text":"A kiedy oni poczuli Naszą srogość, pośpiesznie uciekli stamtąd"},{"SurahNumber":21,"VerseNumber":13,"Text":"Nie uciekajcie i powróćcie do tego dobrobytu, z którego korzystaliście, i do waszych mieszkań! Być może, będziecie zapytani"},{"SurahNumber":21,"VerseNumber":14,"Text":"Powiedzieli: \"O biada nam! Byliśmy niesprawiedliwi"},{"SurahNumber":21,"VerseNumber":15,"Text":"I nie ustało to ich wołanie, aż uczyniliśmy ich żniwem - bezwładnymi"},{"SurahNumber":21,"VerseNumber":16,"Text":"I nie stworzyliśmy nieba i ziemi, i tego, co jest między nimi, dla zabawy"},{"SurahNumber":21,"VerseNumber":17,"Text":"A jeślibyśmy chcieli się zabawić, to znaleźlibyśmy rozrywkę u Nas, gdybyśmy w ogóle mieli działać"},{"SurahNumber":21,"VerseNumber":18,"Text":"Przeciwnie! My razimy prawdą fałsz; ona rozbija mu głowę i fałsz znika. Biada wam z powodu tego, co opisujecie"},{"SurahNumber":21,"VerseNumber":19,"Text":"Do Niego należą ci, którzy są w niebiosach i na ziemi. A ci, którzy są przy Nim, nie wbijają się w pychę; tak by Jemu czci nie oddawać; i nie ustają"},{"SurahNumber":21,"VerseNumber":20,"Text":"Oni głoszą chwałę nocą i dniem i nie doznają zmęczenia"},{"SurahNumber":21,"VerseNumber":21,"Text":"Czyż oni wzięli sobie bogów z ziemi, którzy mogliby wskrzeszać"},{"SurahNumber":21,"VerseNumber":22,"Text":"A gdyby na niebie i ziemi byli bogowie, poza Bogiem, to one uległyby zniszczeniu. Chwała Bogu, Panu Tronu! On jest ponad to, co Jemu przypisują"},{"SurahNumber":21,"VerseNumber":23,"Text":"On nie będzie zapytywany o to, co czyni, a oni będą zapytywani"},{"SurahNumber":21,"VerseNumber":24,"Text":"Czy oni wzięli sobie innych bogów, poza Nim? Powiedz: \"Dostarczcie wasze dowody! To jest napomnienie dla tych, którzy są ze mną, i napomnienie dla tych, którzy byli przede mną.\" Ale większość z nich nie zna prawdy i oni się odsuwają"},{"SurahNumber":21,"VerseNumber":25,"Text":"My nie wysłaliśmy przed tobą żadnego posłańca, któremu nie dalibyśmy objawienia: \"Nie ma boga, jak tylko Ja! Przeto czcijcie Mnie"},{"SurahNumber":21,"VerseNumber":26,"Text":"Oni powiedzieli: \"Miłosierny wziął Sobie syna.\" Niech On będzie wysławiony! Ależ przeciwnie! To są tylko słudzy otoczeni szacunkiem"},{"SurahNumber":21,"VerseNumber":27,"Text":"Oni nie wyprzedzają Go w słowie; oni działają na Jego rozkaz"},{"SurahNumber":21,"VerseNumber":28,"Text":"On wie to, co jest przed nimi, i to, co jest za nimi; oni będą się wstawiać tylko za tymi, których On sobie upodobał; oni są przeniknięci obawą przed Nim"},{"SurahNumber":21,"VerseNumber":29,"Text":"A ktokolwiek z nich powie: \"Ja jestem bogiem, poza Nim!\" - to temu My zapłacimy Gehenną. W ten sposób My płacimy niesprawiedliwym"},{"SurahNumber":21,"VerseNumber":30,"Text":"Czyż ci, którzy nie uwierzyli, nie widzieli, iż niebiosa i ziemia stanowiły jedną zwartą masę i My rozdzieliliśmy je, i stworzyliśmy z wody każdą żyjącą rzecz? Czyż oni nie uwierzą"},{"SurahNumber":21,"VerseNumber":31,"Text":"I umieściliśmy na ziemi solidnie stojące, aby się ona nie kołysała z ludźmi"},{"SurahNumber":21,"VerseNumber":32,"Text":"I uczyniliśmy na niej wąwozy jako drogi. Być może, oni pójdą drogą prostą! I uczyniliśmy niebo sklepieniem chroniącym~ lecz oni się odwracają od Naszych znaków"},{"SurahNumber":21,"VerseNumber":33,"Text":"On jest Tym, który stworzył: noc i dzień, słońce i księżyce: - Wszystko żegluje po orbicie"},{"SurahNumber":21,"VerseNumber":34,"Text":"My nie daliśmy nieśmiertelności żadnemu człowiekowi przed tobą. Czyżbyś ty miał umrzeć, a oni mieliby być nieśmiertelni"},{"SurahNumber":21,"VerseNumber":35,"Text":"Każda dusza zakosztuje śmierci. My doświadczamy was złem i dobrem, dla wypróbowania, i wy do Nas będziecie sprowadzeni"},{"SurahNumber":21,"VerseNumber":36,"Text":"Kiedy widzą cię ci, którzy nie wierzą, biorą cię jedynie za przedmiot szyderstwa: \"Czy to ten, który tak lekceważąco wspomina waszych bogów?\" Oni nie wierzą w napomnienie Miłosiernego"},{"SurahNumber":21,"VerseNumber":37,"Text":"Człowiek został stworzony z pośpiechu! Ja pokażę wam niebawem Moje znaki; nie żądajcie więc ode Mnie pośpiechu"},{"SurahNumber":21,"VerseNumber":38,"Text":"Oni mówią: \"Kiedyż się spełni ta obietnica, jeśli jesteście prawdomówni"},{"SurahNumber":21,"VerseNumber":39,"Text":"O, gdyby ci, którzy nie uwierzyli, znali tę chwilę, kiedy nie będą mogli odwrócić ognia ani od swoich twarzy, ani od swoich pleców - i nie będą wspomożeni"},{"SurahNumber":21,"VerseNumber":40,"Text":"Tak! Przyjdzie ona do nich niespodzianie i wprawi ich w zdumienie; i nie będą w stanie jej odwrócić ani nie będzie im dana żadna zwłoka"},{"SurahNumber":21,"VerseNumber":41,"Text":"Wyśmiewano już posłańców przed tobą, lecz szyderców objęło to, z czego się wyśmiewali"},{"SurahNumber":21,"VerseNumber":42,"Text":"Powiedz: \"Kto uchroni was w ciągu nocy i dnia przed Miłosiernym?\" Lecz oni, przeciwnie; odwracają się od napomnienia swego Pana"},{"SurahNumber":21,"VerseNumber":43,"Text":"Czy oni mają bogów, którzy ich obronią przed Nami? Oni nie potrafią pomóc sobie samym, ani też nie mogą mieć przeciwko nam sprzymierzeńca"},{"SurahNumber":21,"VerseNumber":44,"Text":"Pozwoliliśmy używać dóbr tego świata - im i ich ojcom - jak długo potrwa ich życie. Czy oni nie widzą, że My przychodzimy na ziemię, zmniejszając ją po krańcach? Mogą oni zatem być zwycięzcami"},{"SurahNumber":21,"VerseNumber":45,"Text":"Powiedz: \"Ja was tylko ostrzegam przez objawienie. Lecz nie słyszą wezwania głusi, kiedy są ostrzegani"},{"SurahNumber":21,"VerseNumber":46,"Text":"A jeśli dosięgnie ich tchnienie kary twojego Pana, to z pewnością oni powiedzą: \"Biada nam! Byliśmy niesprawiedliwi"},{"SurahNumber":21,"VerseNumber":47,"Text":"My postawimy wagi sprawiedliwości w Dniu Zmartwychwstania. Żadna dusza nie dozna w niczym krzywdy, nawet na ciężar jednego tylko ziarnka gorczycy; My je przyniesiemy. My wystarczymy jako rozliczający"},{"SurahNumber":21,"VerseNumber":48,"Text":"Daliśmy już Mojżeszowi i Aaronowi rozróżnienie i światłość, i napomnienie dla ludzi bogobojnych"},{"SurahNumber":21,"VerseNumber":49,"Text":"Dla tych, którzy się boją swego Pana w skrytości, którzy są niespokojni z powodu Godziny"},{"SurahNumber":21,"VerseNumber":50,"Text":"To jest błogosławione napomnienie, które zesłaliśmy. Czyż wy je odrzucicie"},{"SurahNumber":21,"VerseNumber":51,"Text":"I daliśmy Abrahamowi jego prawość, i My znaliśmy jego"},{"SurahNumber":21,"VerseNumber":52,"Text":"Oto powiedział on swemu ojcu i swemu ludowi: \"Cóż to są te posągi, którym się kłaniacie"},{"SurahNumber":21,"VerseNumber":53,"Text":"Powiedzieli: \"Zastaliśmy naszych ojców składających im cześć"},{"SurahNumber":21,"VerseNumber":54,"Text":"On powiedział: \"Wy i wasi ojcowie byliście z pewnością w jawnym zabłądzeniu"},{"SurahNumber":21,"VerseNumber":55,"Text":"Oni powiedzieli; \"Czy ty przyszedłeś do nas z prawdą, czy też jesteś z liczby tych, którzy się zabawiają"},{"SurahNumber":21,"VerseNumber":56,"Text":"Powiedział: \"Tak! Wasz Pan jest Panem niebios i ziemi; On jest Tym, który je stworzył, a ja jestem z liczby tych, którzy są tego świadkami"},{"SurahNumber":21,"VerseNumber":57,"Text":"I przysięgam na Boga, iż przygotuję podstęp przeciw waszym bożkom, jak tylko odwrócicie się plecami"},{"SurahNumber":21,"VerseNumber":58,"Text":"I rozbił ich w kawałki, z wyjątkiem głównego z nich - być może, oni do niego powrócą"},{"SurahNumber":21,"VerseNumber":59,"Text":"Oni powiedzieli: \"Kto postąpił tak z naszymi bogami? Zaprawdę, on jest z liczby niesprawiedliwych"},{"SurahNumber":21,"VerseNumber":60,"Text":"Oni powiedzieli: \"Słyszeliśmy młodzieńca, zwanego Abrahamem, który wspominał o nich"},{"SurahNumber":21,"VerseNumber":61,"Text":"Oni powiedzieli: \"Przyprowadźcie go tu przed oczy ludzi, być może, oni zaświadczą"},{"SurahNumber":21,"VerseNumber":62,"Text":"Oni powiedzieli: \"Czy to ty, Abrahamie, postąpiłeś tak z naszymi bogami"},{"SurahNumber":21,"VerseNumber":63,"Text":"On powiedział: \"Ależ przeciwnie! To uczynił ten główny z nich. Zapytajcie ich więc, jeśli oni mogą mówić"},{"SurahNumber":21,"VerseNumber":64,"Text":"Oni zwrócili się do samych siebie i powiedzieli: \"Wy jesteście niesprawiedliwi"},{"SurahNumber":21,"VerseNumber":65,"Text":"Potem, zmieszani, zwiesili głowy: \"Ty przecież wiesz, iż oni nie mówią"},{"SurahNumber":21,"VerseNumber":66,"Text":"On powiedział: \"Czy wy więc czcicie, poza Bogiem, to, co nie jest wam ani w niczym pożyteczne, ani w niczym szkodliwe"},{"SurahNumber":21,"VerseNumber":67,"Text":"Wstyd dla was i dla tego, co wy czcicie poza Bogiem! Czy wy się nie zastanowicie"},{"SurahNumber":21,"VerseNumber":68,"Text":"Oni powiedzieli: \"Spalcie go! Pomóżcie waszym bogom, jeśli chcecie działać"},{"SurahNumber":21,"VerseNumber":69,"Text":"Powiedzieliśmy: \"O ogniu! Bądź chłodem i pokojem dla Abrahama"},{"SurahNumber":21,"VerseNumber":70,"Text":"Oni chcieli przygotować jakiś podstęp, lecz My uczyniliśmy ich najbardziej stratnymi"},{"SurahNumber":21,"VerseNumber":71,"Text":"Uratowaliśmy jego i Lota, wprowadzając ich do ziemi, którą pobłogosławiliśmy dla światów"},{"SurahNumber":21,"VerseNumber":72,"Text":"I daliśmy jemu Izaaka i Jakuba jako podarunek, i wszystkich uczyniliśmy sprawiedliwymi"},{"SurahNumber":21,"VerseNumber":73,"Text":"I ustanowiliśmy ich przywódcami prowadzącymi drogą prostą, według Naszego rozkazu. I objawiliśmy im sposób czynienia dobrych dzieł i odprawiania modlitwy, i dawania jałmużny. Oni byli Naszymi czcicielami"},{"SurahNumber":21,"VerseNumber":74,"Text":"A Lotowi daliśmy mądrość i wiedzę i uratowaliśmy go z miasta, które popełniało szpetne czyny; byli oni bowiem ludźmi zła, szerzącymi zgorszenie"},{"SurahNumber":21,"VerseNumber":75,"Text":"I wprowadzaliśmy go do Naszego miłosierdzia. Zaprawdę, on był z liczby sprawiedliwych"},{"SurahNumber":21,"VerseNumber":76,"Text":"I Noego... Kiedy wzywał Nas dawniej, wysłuchaliśmy go. I wyratowaliśmy jego i jego rodzinę od strasznego nieszczęścia"},{"SurahNumber":21,"VerseNumber":77,"Text":"Obroniliśmy go przed ludźmi, którzy za kłamstwo uznali Nasze znaki. Zaprawdę, oni byli ludźmi zła, przeto potopiliśmy ich wszystkich razem"},{"SurahNumber":21,"VerseNumber":78,"Text":"I Dawida, i Salomona... Kiedy oni obydwaj sądzili w sprawie pola uprawnego, które zniszczyła trzoda należąca do obcych ludzi, My byliśmy świadkami ich sądu"},{"SurahNumber":21,"VerseNumber":79,"Text":"I daliśmy to wszystko do zrozumienia Salomonowi, i obydwom daliśmy mądrość i wiedzę. I podporządkowaliśmy góry, by wraz z Dawidem głosiły chwałę, i ptaki - tak uczyniliśmy"},{"SurahNumber":21,"VerseNumber":80,"Text":"Nauczyliśmy go sporządzania dla was kolczugi, by ochraniała was przed waszą wzajemną gwałtownością. A czy wy jesteście wdzięczni"},{"SurahNumber":21,"VerseNumber":81,"Text":"A Salomonowi - wiatr gwałtownie wiejący, który płynie na Jego rozkaz ku ziemi, której pobłogosławiliśmy. My wiedzieliśmy o każdej rzeczy"},{"SurahNumber":21,"VerseNumber":82,"Text":"A spośród szatanów - tych, którzy się zanurzali w morzu dla niego, i oprócz tego pełnili jeszcze inne czynności, a My czuwaliśmy nad nimi"},{"SurahNumber":21,"VerseNumber":83,"Text":"I Hioba... kiedy wzywał on swojego Pana: \"Oto dotknęło mnie utrapienie, a Ty jesteś Najmiłosierniejszy z miłosiernych"},{"SurahNumber":21,"VerseNumber":84,"Text":"I wysłuchaliśmy go, i odsunęliśmy od niego utrapienie, które go dręczyło; i daliśmy mu jego rodzinę dwakroć liczniejszą; przez Nasze miłosierdzie i jako napomnienie dla czcicieli"},{"SurahNumber":21,"VerseNumber":85,"Text":"I Isma`ila, Idrisa i Zu'I-Kifla... - wszyscy oni byli z liczby cierpliwych"},{"SurahNumber":21,"VerseNumber":86,"Text":"I wprowadziliśmy ich do Naszego miłosierdzia: oni przecież byli z liczby sprawiedliwych"},{"SurahNumber":21,"VerseNumber":87,"Text":"I Jonasza... kiedy poszedł zagniewany, myśląc, że My nie mamy żadnej władzy nad nim. I zawołał w ciemnościach: \"Nie ma boga, jak tylko Ty! Tobie niech będzie chwała! Zaprawdę, byłem wśród niesprawiedliwych"},{"SurahNumber":21,"VerseNumber":88,"Text":"I wysłuchaliśmy go, i wyratowaliśmy go od utrapienia. W ten sposób ratujemy wiernych"},{"SurahNumber":21,"VerseNumber":89,"Text":"I Zachariasza... kiedy wołał do swego Pana: \"Panie mój! Nie pozostawiaj mnie samego! Ty jesteś najlepszy z dziedziców"},{"SurahNumber":21,"VerseNumber":90,"Text":"I wysłuchaliśmy go. Daliśmy mu Jana, gdyż uczyniliśmy zdolną do rodzenia jego żonę. Zaprawdę, oni byli gorliwi w czynieniu dobra; wzywali Nas z tęsknotą i z obawą; i byli pokorni przed Nami"},{"SurahNumber":21,"VerseNumber":91,"Text":"I tę, która zachowała swoją czystość.. My tchnęliśmy w nią nieco z Naszego Ducha. I uczyniliśmy ją i jej Syna znakiem dla światów"},{"SurahNumber":21,"VerseNumber":92,"Text":"Zaprawdę, ten wasz naród - to naród jedyny! I Ja jestem waszym Panem, przeto czcijcie Mnie"},{"SurahNumber":21,"VerseNumber":93,"Text":"Lecz oni rozdzielili się między sobą, choć wszyscy do Nas powrócą"},{"SurahNumber":21,"VerseNumber":94,"Text":"A jeśli kto czyni dobre dzieła i jest wierzącym, jego gorliwość nie będzie odrzucona i My, z pewnością, mu to zapiszemy"},{"SurahNumber":21,"VerseNumber":95,"Text":"Zakazano mieszkańcom. wszelkiego miasta, jakie zniszczyliśmy, - powrócić"},{"SurahNumber":21,"VerseNumber":96,"Text":"Dopóki Gog i Magog nie zostaną wypuszczeni; wtedy oni będą śpieszyć z każdego wzgórza"},{"SurahNumber":21,"VerseNumber":97,"Text":"I przybliżyła się obietnica prawdziwa; oto zastygły z przerażenia spojrzenia tych, którzy nie uwierzyli: Biada nam! My nie dbaliśmy o to. Przeciwnie, byliśmy niesprawiedliwi"},{"SurahNumber":21,"VerseNumber":98,"Text":"Zaprawdę, wy i to, co czcicie poza Bogiem, będziecie drewnem dla Gehenny! Wy tam przybędziecie"},{"SurahNumber":21,"VerseNumber":99,"Text":"Gdyby oni byli naprawdę bogami, to by tutaj nie przybyli. Oni wszyscy pozostaną tam na wieki"},{"SurahNumber":21,"VerseNumber":100,"Text":"Tam będą oni wydawać jęki, ale nie będą niczego słyszeć"},{"SurahNumber":21,"VerseNumber":101,"Text":"Zaprawdę, ci, którzy już wcześniej otrzymali od Nas najpiękniejszą nagrodę - będą od niej oddaleni"},{"SurahNumber":21,"VerseNumber":102,"Text":"Nie usłyszą nawet jej syczącego odgłosu; będą się znajdować wśród tego, czego pragnęły ich dusze - nieśmiertelni"},{"SurahNumber":21,"VerseNumber":103,"Text":"Nie zasmuci ich ogromne przerażenie i spotkają ich aniołowie: \"To wasz Dzień, który wam został obiecany"},{"SurahNumber":21,"VerseNumber":104,"Text":"Tego Dnia My zwiniemy niebo, tak jak się zwija zwoje ksiąg. I tak jak zaczęliśmy pierwsze stworzenie, My je powtórzymy - według Naszej obietnicy. Zaprawdę, My tego dokonujemy"},{"SurahNumber":21,"VerseNumber":105,"Text":"I pisaliśmy już w Psalmach, po napomnieniu: \"Moi słudzy sprawiedliwi odziedziczą ziemię"},{"SurahNumber":21,"VerseNumber":106,"Text":"Zaprawdę, w tym jest obwieszczenie dla ludzi, którzy są czcicielami"},{"SurahNumber":21,"VerseNumber":107,"Text":"My posłaliśmy ciebie tylko jako miłosierdzie dla światów"},{"SurahNumber":21,"VerseNumber":108,"Text":"Powiedz: \"Zostało mi tylko objawione, iż wasz Bóg jest Bogiem Jedynym. Czy jesteście więc całkowicie poddani"},{"SurahNumber":21,"VerseNumber":109,"Text":"A jeśli oni się odwrócą, to powiedz: \"Głosiłem wszystkim jednakowo. Nie wiem, czy jest blisko, czy daleko to, co wam zostało obiecane"},{"SurahNumber":21,"VerseNumber":110,"Text":"On wie, co jest jawnie powiedziane, i On wie, co wy ukrywacie"},{"SurahNumber":21,"VerseNumber":111,"Text":"Ja nie wiem; być może, to jest dla was próba i używanie do pewnego czasu"},{"SurahNumber":21,"VerseNumber":112,"Text":"Powiedz: \"Panie mój! Rozsądź według prawdy! Nasz Pan jest Miłosierny. U Niego należy szukać pomocy przeciwko temu, co wy opisujecie"},{"SurahNumber":22,"VerseNumber":1,"Text":"O ludzie! Bójcie się waszego Pana! Zaprawdę, trzęsienie ziemi tej Godziny będzie rzeczą straszną"},{"SurahNumber":22,"VerseNumber":2,"Text":"W tym Dniu, który wy zobaczycie, każda karmiąca matka zapomni, kogo karmiła; a każda ciężarna kobieta złoży swój ciężar. Zobaczysz ludzi jakby pijanych, chociaż oni nie będą pijani. Lecz kara Boga będzie straszna"},{"SurahNumber":22,"VerseNumber":3,"Text":"Wśród ludzi są tacy, którzy dyskutują o Bogu, nie posiadając żadnej wiedzy, i idą za każdym zbuntowanym szatanem"},{"SurahNumber":22,"VerseNumber":4,"Text":"Napisano o nim, że jeśli kto weźmie go sobie za opiekuna, to zostanie sprowadzony z drogi i poprowadzony ku karze ognia piekielnego"},{"SurahNumber":22,"VerseNumber":5,"Text":"O ludzie! Jeśli pozostajecie w zwątpieniu, co się tyczy zmartwychwstania... - to przecież My stworzyliśmy was z prochu, potem z kropli nasienia, potem z grudki krwi zakrzepłej, potem z kęska ciała kleistego, ukształtowanego i nie ukształtowanego - takie dajemy wam wyjaśnienie. I My umieszczamy w łonach to, co chcemy, aż do oznaczonego czasu; potem wyprowadzamy was jako dzieci, abyście następnie doszli do wieku dojrzałego. Wśród was są tacy, którzy umierają, i wśród was są tacy, którzy są doprowadzeni do godnego pożałowania wiek tak iż tracą wszelką wiedzę o tym, co wiedzieli. I I widzisz ziemię opustoszałą, a kiedy My na nią ześlemy wodę, ona burzy się i pęcznieje, i wydaje wszelkiego rodzaju piękne pary"},{"SurahNumber":22,"VerseNumber":6,"Text":"Tak jest; ponieważ Bóg jest prawdą i ponieważ ożywia umarłych, i ponieważ jest nad każdą rzeczą wszechwładny, i ponieważ nadejdzie Godzina - co do której nie ma żadnej wątpliwości"},{"SurahNumber":22,"VerseNumber":7,"Text":"I ponieważ Bóg wskrzesi tych, którzy się znajdują w grobach"},{"SurahNumber":22,"VerseNumber":8,"Text":"Wśród ludzi jest taki, który dyskutuje o Bogu, bez wiedzy i bez kierownictwa, bez Księgi dającej światło"},{"SurahNumber":22,"VerseNumber":9,"Text":"Odwracając się dumnie bokiem, aby błądzić z dala od drogi Boga. Czeka go zawstydzenie na tym świecie i My damy mu zakosztować w Dniu Zmartwychwstania kary ognia palącego"},{"SurahNumber":22,"VerseNumber":10,"Text":"To jest za to, co przygotowały pierwej twoje ręce, i ponieważ Bóg nie jest niesprawiedliwy dla Swoich sług"},{"SurahNumber":22,"VerseNumber":11,"Text":"Wśród ludzi jest i taki, który czci Boga na krawędzi: jeśli otrzyma jakieś dobro, to cieszy się nim spokojnie; a jeśli dosięgnie go jakaś próba, to odwraca twarz. On stracił życie tego świata i ostateczne. To jest strata oczywista"},{"SurahNumber":22,"VerseNumber":12,"Text":"On wzywa, zamiast Boga, to, co mu ani nie szkodzi, ani też nie przynosi żadnej korzyści. To jest zabłądzenie dalekie"},{"SurahNumber":22,"VerseNumber":13,"Text":"On wzywa tego, od którego szkoda jest bliższa niż korzyść. Jakże to zły pan i jakże to zły współtowarzysz"},{"SurahNumber":22,"VerseNumber":14,"Text":"Zaprawdę, Bóg wprowadzi tych, którzy uwierzyli i którzy pełnili dobre dzieła, do Ogrodów, gdzie w dole płyną strumyki. Zaprawdę, Bóg czyni to, co chce"},{"SurahNumber":22,"VerseNumber":15,"Text":"A kto myśli, że Bóg mu nie pomoże ani na tym świecie, ani w życiu ostatecznym, ten niech wyciągnie sznur ku niebu, a potem niech go odetnie; i niech popatrzy, czy jego podstęp usunie to, co go gniewa"},{"SurahNumber":22,"VerseNumber":16,"Text":"W ten sposób objawiliśmy to w postaci znaków jasnych, jak również to, że Bóg prowadzi drogą prostą tego, kogo chce"},{"SurahNumber":22,"VerseNumber":17,"Text":"Zaprawdę, ci, którzy uwierzyli, jak i ci, którzy są wyznania żydowskiego, sabejczycy, chrześcijanie i zoroastryjczycy, oraz ci, którzy dodają współtowarzyszy - zaprawdę, Bóg uczyni rozróżnienie między nimi - zaprawdę, Bóg jest świadkiem każdej rzeczy"},{"SurahNumber":22,"VerseNumber":18,"Text":"Czy ty nie widzisz, że Bogu wybijają pokłony ci, którzy są w niebiosach, i ci, którzy są na ziemi, i słońce, i księżyc, i gwiazdy, góry, drzewa i zwierzęta, i wielu spośród ludzi? Ale dla wielu kara jest słuszna! A kogo poniży Bóg, ten nie będzie miał nikogo, kto by mu przywrócił szacunek. Zaprawdę,. Bóg czyni to, co chce"},{"SurahNumber":22,"VerseNumber":19,"Text":"Oto są dwie grupy przeciwników, którzy prowadzą spór w przedmiocie swego Pana. Ci, którzy nie uwierzyli, będą mieli ubranie przykrojone z ognia; a głowy ich polewane będą wrzącą wodą"},{"SurahNumber":22,"VerseNumber":20,"Text":"Która roztopi ich wnętrzności i skórę"},{"SurahNumber":22,"VerseNumber":21,"Text":"Dla nich będą żelazne rózgi z hakami"},{"SurahNumber":22,"VerseNumber":22,"Text":"Ilekroć będą chcieli wyjść stamtąd, udręczeni cierpieniem, będą tam zawracani: \"Zakosztujcie kary ognia palącego"},{"SurahNumber":22,"VerseNumber":23,"Text":"Ale tych, którzy uwierzyli i pełnili dobre dzieła, Bóg na pewno wprowadzi do Ogrodów, gdzie w dole płyną strumyki. Oni będą tam przystrojeni w bransolety ze złota i pereł, a szaty ich będą z jedwabiu"},{"SurahNumber":22,"VerseNumber":24,"Text":"Oni tam będą prowadzeni ku przyjemnemu słowu i ku drodze pełnej chwały"},{"SurahNumber":22,"VerseNumber":25,"Text":"Zaprawdę, ci, którzy nie wierzą i odsuwają od drogi Boga i od świętego Meczetu, przygotowanego jednakowo dla wszystkich ludzi, zarówno tych, którzy tam przebywają, jak i koczowników; i ci, którzy dopuszczają się tam profanacji, wbrew prawu, zakosztują kary bolesnej"},{"SurahNumber":22,"VerseNumber":26,"Text":"I oto przygotowaliśmy dla Abrahama miejsce Domu: \"Nie będziesz Mi dodawał niczego za współtowarzyszy! Oczyść Mój Dom dla tych, którzy dopełniają okrążeń, i dla tych, którzy stoją, i dla tych, którzy się skłaniają i którzy wybijają pokłony"},{"SurahNumber":22,"VerseNumber":27,"Text":"I ogłoś wśród ludzi pielgrzymkę: oni przyjdą do ciebie pieszo lub na wszelkiego rodzaju wysmukłych wierzchowcach; oni przybędą z każdego głębokiego jaru"},{"SurahNumber":22,"VerseNumber":28,"Text":"Aby świadczyć o doznanych dobrodziejstwach, aby wspominać imię Boga w dni oznaczone, nad tym zwierzęciem spośród trzód, jakim ich obdarzyliśmy: Jedzcie i nakarmcie nimi nieszczęśliwych, biednych"},{"SurahNumber":22,"VerseNumber":29,"Text":"Potem niech skończą ze swoim zaniedbaniem, niech wypełnią całkowicie swoje śluby i niech dokonają okrążeń wokół dawnego Domu"},{"SurahNumber":22,"VerseNumber":30,"Text":"Tak! A kto szanuje święte zakazy Boga, ten osiągnie dla siebie dobro w obliczu swego Pana. Dozwolone są wam zwierzęta oprócz tych, które wam uprzednio wyliczono. Unikajcie brudu bałwanów; unikajcie słowa fałszu"},{"SurahNumber":22,"VerseNumber":31,"Text":"Jako hanifowie przed Bogiem, nie dodający Jemu współtowarzyszy. A z tym, kto dodaje Bogu współtowarzyszy, jest tak, jakby on spadł z nieba i pochwyciły go ptaki; albo jakby go uniósł wiatr w odległe miejsce"},{"SurahNumber":22,"VerseNumber":32,"Text":"Tak jest! A kto szanuje symbole kultu Boga... - one przecież pochodzą z bogobojności serc"},{"SurahNumber":22,"VerseNumber":33,"Text":"Wy macie z nich korzyści aż do oznaczonego terminu; a potem ich miejsce ofiarowania jest przy dawnym Domu"},{"SurahNumber":22,"VerseNumber":34,"Text":"Dla każdego narodu ustanowiliśmy jakieś obrzędy kultowe, aby ludzie wspominali imię Boga nad zwierzęciem z trzody, które On nam dał jako zaopatrzenie. Bo Bóg wasz - to Bóg Jeden! Jemu więc poddajcie się całkowicie! Obwieszczaj radosną wieść ludziom pokornym"},{"SurahNumber":22,"VerseNumber":35,"Text":"Tym, których serca drżą, kiedy jest wspominane imię Boga; tym, którzy cierpliwie znoszą to, co ich spotyka; tym, którzy odprawiają modlitwę; tym, którzy rozdają z tego, w co ich zaopatrzyliśmy"},{"SurahNumber":22,"VerseNumber":36,"Text":"Dla was umieściliśmy zwierzęta ofiarne wśród symboli kultu Boga. Dla was z nich jest dobro. Wspominajcie więc imię Boga nad nimi, ustawionymi w szeregu. Potem, kiedy leżą na boku, jedzcie z nich i nakarmcie skromnego i proszącego wstydliwie. W ten sposób poddaliśmy je wam - być może, będziecie wdzięczni"},{"SurahNumber":22,"VerseNumber":37,"Text":"Nie dosięgnie Boga ani ich mięso, ani ich krew, lecz dosięgnie Go wasza bogobojność. W ten sposób On podporządkował je wam, abyście głosili wielkość Boga za to, iż On was poprowadził drogą prostą. I zwiastuj radosną wieść dobrze czyniącym"},{"SurahNumber":22,"VerseNumber":38,"Text":"Zaprawdę, Bóg broni tych, którzy uwierzyli! Zaprawdę, Bóg nie miłuje żadnego zdrajcy i niewiernego"},{"SurahNumber":22,"VerseNumber":39,"Text":"Wolno walczyć tym, którzy doznali krzywdy - Zaprawdę, Bóg jest wszechwładny, by im udzielić pomocy"},{"SurahNumber":22,"VerseNumber":40,"Text":"I tym, którzy zostali wypędzeni bezprawnie ze swoich domostw, jedynie za to, iż powiedzieli: \"Pan nasz - to Bóg!\" I jeśliby Bóg nie odepchnął ludzi, jednych przy pomocy drugich, to zostałyby zniszczone klasztory i kościoły, miejsca modlitwy i meczety, gdzie często wspomina się imię Boga. Bóg pomoże z pewnością tym, którzy Jemu pomagają. Zaprawdę, Bóg jest Mocny, Potężny"},{"SurahNumber":22,"VerseNumber":41,"Text":"I tym, którzy - jeśli umocnimy ich na ziemi - odprawiają modlitwę, dają jałmużnę, nakazują to, co jest dobre, a zakazują tego, co jest naganne. Do Boga należy ostateczny wynik wszystkich spraw"},{"SurahNumber":22,"VerseNumber":42,"Text":"A jeśli ciebie uważają za kłamcę - to przecież już przed nimi zadawali kłam: lud Noego, ludy Ad i Samud"},{"SurahNumber":22,"VerseNumber":43,"Text":"Lud Abrahama i lud Lota"},{"SurahNumber":22,"VerseNumber":44,"Text":"I mieszkańcy Madian; i Mojżesz też został uznany za kłamcę. Dałem pewną zwłokę niewiernym, potem pochwyciłem ich. I jakież było Moje potępienie"},{"SurahNumber":22,"VerseNumber":45,"Text":"Ileż miast zniszczyliśmy za ich niesprawiedliwość! Są to opustoszałe ruiny. Ileż studni opuszczonych, i zamków wyniosłych"},{"SurahNumber":22,"VerseNumber":46,"Text":"Czyż oni nie chodzili po ziemi i czy nie mieli serc, żeby dzięki nim rozumieć, albo uszu, żeby dzięki nim słyszeć? To nie ich oczy są ślepe, lecz ślepe są serca w ich piersiach"},{"SurahNumber":22,"VerseNumber":47,"Text":"Oni domagają się od ciebie przyśpieszenia kary! Bóg nie zmieni nigdy Swojej obietnicy! I, zaprawdę, jeden dzień u twego Pana jest jak tysiąc lat według waszego liczenia"},{"SurahNumber":22,"VerseNumber":48,"Text":"Iluż to miastom Ja dałem zwłokę, kiedy były one niesprawiedliwe! Potem je pochwyciłem. A do Mnie zmierza wędrowanie"},{"SurahNumber":22,"VerseNumber":49,"Text":"Powiedz: \"O ludzie! Ja jestem dla was tylko jawnie ostrzegającym"},{"SurahNumber":22,"VerseNumber":50,"Text":"Ci, którzy wierzą i czynią dobre dzieła, otrzymają przebaczenie i szlachetne zaopatrzenie"},{"SurahNumber":22,"VerseNumber":51,"Text":"A ci, którzy starają się zniweczyć Nasze znaki, będą mieszkańcami ognia piekielnego"},{"SurahNumber":22,"VerseNumber":52,"Text":"I My nie wysłaliśmy przed tobą żadnego posłańca ani proroka, któremu by szatan czegoś nie poszeptał, kiedy ten oddawał się marzeniom. Lecz Bóg ściera to, co podsuwa szatan; potem utwierdza Swoje znaki - Bóg jest Wszechwiedzący, Mądry"},{"SurahNumber":22,"VerseNumber":53,"Text":"By uczynić to, co podsuwa szatan, próbą dla tych, w których sercach tkwi choroba i którzy serca mają zatwardziałe. - Zaprawdę, niesprawiedliwi daleko odeszli w swoim odszczepieństwie"},{"SurahNumber":22,"VerseNumber":54,"Text":"I aby wiedzieli ci, którym dano wiedzę, iż prawda jest od twojego Pana; i aby w Niego uwierzyli i upokorzyły się przed Nim ich serca. Zaprawdę, Bóg jest przewodnikiem po drodze prostej dla tych, którzy uwierzyli"},{"SurahNumber":22,"VerseNumber":55,"Text":"A ci, którzy nie uwierzyli, nie przestają wątpić w Niego, aż niespodziewanie przyjdzie do nich Godzina albo aż przyjdzie do nich kara Dnia nieszczęsnego"},{"SurahNumber":22,"VerseNumber":56,"Text":"Królestwo, tego Dnia, będzie należeć do Boga i On ich rozsądzi. Ci, którzy uwierzyli i czynili dobre dzieła, będą w Ogrodach szczęśliwości"},{"SurahNumber":22,"VerseNumber":57,"Text":"A ci, którzy nie uwierzyli i za kłamstwo uznali Nasze znaki - doznają kary poniżającej"},{"SurahNumber":22,"VerseNumber":58,"Text":"A tych, którzy wywędrowali na drodze Boga, potem zostali zabici lub umarli - zaopatrzy Bóg zaopatrzeniem pięknym. Zaprawdę, Bóg. jest najlepszy z tych, którzy dają zaopatrzenie"},{"SurahNumber":22,"VerseNumber":59,"Text":"On z pewnością wprowadzi ich wejściem, które im się spodoba. Zaprawdę, Bóg jest Wszechwiedzący, Łaskawy"},{"SurahNumber":22,"VerseNumber":60,"Text":"Tak jest! A kto karze tak, jak został ukarany, a potem znowu dozna ucisku, temu z pewnością pomoże Bóg. Zaprawdę, Bóg Odpuszczający, Przebaczający"},{"SurahNumber":22,"VerseNumber":61,"Text":"Tak jest! Albowiem Bóg sprawia, że noc przechodzi w dzień, a dzień przechodzi w noc. Zaprawdę, Bóg jest Słyszący; Widzący"},{"SurahNumber":22,"VerseNumber":62,"Text":"Tak jest, albowiem Bóg jest prawdą, a to, co oni wzywają poza Nim, jest fałszem. Zaprawdę, Bóg jest Wyniosły, Wielki"},{"SurahNumber":22,"VerseNumber":63,"Text":"Czyż, ty nie widziałeś, iż Bóg spuścił z nieba wodę i ziemia rankiem się zazieleniła? Zaprawdę, Bóg jest Przenikliwy, w pełni Świadomy"},{"SurahNumber":22,"VerseNumber":64,"Text":"Do Niego należy to, co jest w niebiosach, i to, co jest na ziemi. Zaprawdę, Bóg jest Bogaty, Godny Chwały"},{"SurahNumber":22,"VerseNumber":65,"Text":"Czyż ty nie widziałeś, że Bóg podporządkował wam to, co jest na ziemi, i podobnie okręt, który płynie po morzu za Jego rozkazem? On trzyma niebo, żeby nie upadło na ziemię, chyba że za Jego zezwoleniem. Zaprawdę, Bóg jest dla ludzi Dobrotliwy, Litościwy"},{"SurahNumber":22,"VerseNumber":66,"Text":"On jest Tym, który dal wam życie, potem spowoduje, iż pomrzecie, potem znowu da wam życie. Zaprawdę, człowiek jest niewdzięczny"},{"SurahNumber":22,"VerseNumber":67,"Text":"Dla każdego narodu ustanowiliśmy jakiś obrządek kultu, który oni odprawiają. Niech więc nie sprzeczają się z sobą w tej sprawie! Wzywaj ku twemu Panu, ty przecież jesteś na drodze prostej"},{"SurahNumber":22,"VerseNumber":68,"Text":"A jeśli oni sprzeczają się z tobą,. to powiedz: \"Bóg wie najlepiej, co wy czynicie"},{"SurahNumber":22,"VerseNumber":69,"Text":"Bóg. rozsądzi między wami, w Dniu Zmartwychwstania, to, w czym się różnicie"},{"SurahNumber":22,"VerseNumber":70,"Text":"Czyż ty nie wiesz, iż Bóg zna wszystko, co jest w niebie i na ziemi? Zaprawdę, to jest w Księdze! Zaprawdę, to jest dla Boga łatwe"},{"SurahNumber":22,"VerseNumber":71,"Text":"I Oni czczą, poza Bogiem, to, czemu On nie dał żadnej władzy i o czym oni nie mają żadnej wiedzy. A niesprawiedliwi nie będą mieli żadnego pomocnika"},{"SurahNumber":22,"VerseNumber":72,"Text":"A kiedy są im recytowane Nasze znaki, jako jasne dowody, rozpoznasz na twarzach tych, którzy nie wierzą, zaprzeczenie; oni gotowi są nawet zaatakować tych, którzy im recytują Nasze znaki. Powiedz: \"Czyż mam wam obwieścić coś gorszego niż to? Ogień, który obiecał Bóg niewierzącym? Jakże to nieszczęsna przystań"},{"SurahNumber":22,"VerseNumber":73,"Text":"O ludzie! Podaje się wam przykład, więc go posłuchajcie! Zaprawdę, ci, których wzywacie poza Bogiem, nie stworzą nigdy nawet muchy, chociażby się razem złączyli, by to uczynić.. A jeśli mucha im cokolwiek weźmie, to oni nie są zdolni jej tego zabrać. Jakże słaby jest proszący i proszony"},{"SurahNumber":22,"VerseNumber":74,"Text":"Oni nie mierzą Boga Jego prawdziwą miarą. Zaprawdę, Bóg jest Mocny, Potężny"},{"SurahNumber":22,"VerseNumber":75,"Text":"Bóg wybrał posłańców spośród aniołów i spośród ludzi. Zaprawdę, Bóg jest dobrze Słyszący i Widzący"},{"SurahNumber":22,"VerseNumber":76,"Text":"On wie, co jest przed wami i co jest za wami. Do Boga powracają wszystkie sprawy"},{"SurahNumber":22,"VerseNumber":77,"Text":"O wy, którzy wierzycie! Skłaniajcie się i wybijajcie pokłony! Czcijcie waszego Pana! Czyńcie dobro! Być może, będziecie szczęśliwi"},{"SurahNumber":22,"VerseNumber":78,"Text":"I bądźcie gorliwi w walce za sprawę Boga gorliwością, na jaką On zasługuje! On was wybrał i nie uczynił żadnej trudności w waszej religii, religii waszego ojca Abrahama. On nazwał was muzułmanami, niegdyś i obecnie, aby Posłaniec był świadkiem dla was i abyście wy byli świadkami dla ludzi. Odprawiajcie więc modlitwę! Dawajcie jałmużnę! I trzymajcie się mocno Boga! On jest waszym Panem! Jakże to wspaniały Pan! Jakże to wspaniały Pomocnik"}]}