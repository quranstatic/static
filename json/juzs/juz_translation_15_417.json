{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":17,"VerseNumber":1,"Text":"Yüceliğinde sınır olmayan O (Allah) ki kulunu geceleyin, kendisine bazı alametlerimizi göstermek için (Mekke´deki) Mescid-i Haram´dan, çevresini mübarek kıldığımız Mescid-i Aksa´ya götürdü. Çünkü, gerçekten her şeyi işiten, her şeyi gören O´dur"},{"SurahNumber":17,"VerseNumber":2,"Text":"Ve Biz (aynı şekilde) Musa´ya (da) kitap vermiştik ve onu İsrailoğulları için bir doğru yol rehberi kılmış (ve onlara şöyle demiştik:) \"Kaderinizi belirleme gücünü Benden başkasında aramaya kalkmayın"},{"SurahNumber":17,"VerseNumber":3,"Text":"Siz ey Nuh´la birlikte (gemide) taşıdığımız insanların soyundan gelenler! O (Nuh ki,) gerçekten de çok şükreden bir kuldu"},{"SurahNumber":17,"VerseNumber":4,"Text":"Ve İsrailoğulları´na vahiy yoluyla (şunu) bildirdik: \"Muhakkak ki siz yeryüzünde iki defa bozgunculuk çıkaracak ve küstahça büyüklenip duracaksınız"},{"SurahNumber":17,"VerseNumber":5,"Text":"Bu yüzden bunlardan ilki hakkında yapılan ön uyarı(nın günü) gelip çattığında kavgada çok çetin kullarımızdan saldık üzerinize, öyle ki bunlar ülkede kıyı bucak girmedik yer bırakmadılar; ve ön uyarının gereği böylece bütünüyle yerine gelmiş oldu"},{"SurahNumber":17,"VerseNumber":6,"Text":"Bir süre sonra onlara yeniden üstün gelmenizi sağladık; ve sizi malca ve evlatça destekleyip sayınızı artırdık"},{"SurahNumber":17,"VerseNumber":7,"Text":"(Ve dedik ki:) \"Eğer iyilikte sebat ederseniz, iyiliği yalnızca kendiniz için yapmış olursunuz; eğer kötülük yapmaya kalkışırsanız bunu da kendiniz için yapmış olursunuz\". Ve böylece, ön uyarılardan diğeri(nin günü) gelip çattığında, onurunuzu bütünüyle alaşağı eden, önceki(ler) gibi Mabed´e (davetsiz) giren ve ele geçirdikleri her yeri yerle bir eden (başka düşmanlar gönderdik üzerinize)"},{"SurahNumber":17,"VerseNumber":8,"Text":"Rabbinizin size acıyıp esirgemesi elbette umulabilir; ama eğer siz (günaha) geri dönerseniz, Biz de (azaba) geri döneriz. Ve (unutmayın ki,) Biz cehennemi hakkı inkar edenleri kuşatacak (bir hisar) kılmışızdır"},{"SurahNumber":17,"VerseNumber":9,"Text":"Gerçek şu ki, bu Kuran o dosdoğru olan yolu göstermekte; dürüst ve erdemli davranışlar ortaya koyan müminlere, ödüllerinin çok büyük olacağını müjdelemektedir"},{"SurahNumber":17,"VerseNumber":10,"Text":"ve ahirete inanmayanlara da kendileri için çok can yakıcı bir azap hazırladığımızı (haber vermektedir)"},{"SurahNumber":17,"VerseNumber":11,"Text":"Hal böyleyken, insan yine de (çoğu zaman) iyilik için dua ediyormuşcasına (tutkuyla) kötülük için dua eder; çünkü insan (yargılarında) tez canlıdır"},{"SurahNumber":17,"VerseNumber":12,"Text":"Oysa, Biz geceyi ve gündüzü iki ayet kıldık; öyle ki, gece ayetini gideriyoruz ve peşinden (onun yerine) ışık saçan gündüz ayetini getiriyoruz ki Rabbinizin cömertliğinden (payınıza düşeni) arayasınız ve bir de gelip geçen yılların ve (gelmesi kaçınılmaz olan) hesabın farkına varabilesiniz. Ve böylece, her şeyi açık açık ortaya koyduk"},{"SurahNumber":17,"VerseNumber":13,"Text":"Öte yandan, Biz her insanın kaderini (kendi) boynuna dolamışızdır; öyle ki, Kıyamet Günü onun önüne, her şeyi açık açık kaydedilmiş bulacağı bir sicil çıkaracağız"},{"SurahNumber":17,"VerseNumber":14,"Text":"(Ve o Gün ona:) \"(Şimdi) oku sicilini!\" (denecek,) \"(çünkü) bugün kendi hesabını kendin çıkaracak durumdasın"},{"SurahNumber":17,"VerseNumber":15,"Text":"Her kim ki doğru yolu izlemeyi seçerse, bunu kendi iyiliği için yapmış olacaktır. Ve her kim ki yoldan saparsa, bu kendi kötülüğüne olacaktır; kimse kimsenin yükünü taşıyacak değildir. Ayrıca, Biz, (kendilerine) bir elçi göndermeden (yaptığı haksızlıklardan ötürü hiçbir topluma) azap etmeyiz"},{"SurahNumber":17,"VerseNumber":16,"Text":"Ama bir toplumu yok etmeyi irade ettiğimiz zaman o toplumun refaha gömülmüş seçkinlerine son uyarı(ları)mızı iletiriz; ve (eğer) onlar günahkarca yaşamaya devam ederler(se), cezalandırıcı yargı artık o toplum için kaçınılmaz olur; ve Biz de onu darmadağın ederiz"},{"SurahNumber":17,"VerseNumber":17,"Text":"Nuh´tan bu yana Biz böyle nicelerini yok ettik! Çünkü kullarının günahlarını bütünüyle görüp haberdar olmakta senin Rabbin gibisi yoktur"},{"SurahNumber":17,"VerseNumber":18,"Text":"Kim ki, bu geçici hayatın (hazları) peşinde koşmak isterse, bu istediğinden dilediğimiz kadar, gerekli gördüğümüz kimseye hemen veririz; ama sonra onun payını cehennem kılarız ki oraya kınanmış ve kovulmuş olarak katlanmak zorunda kalacaktır"},{"SurahNumber":17,"VerseNumber":19,"Text":"Fakat ahiret hayatını(n güzelliğini) isteyen ve bunun için gösterilmesi gereken çabayı gösterenlere gelince, (gerçek) müminler bunlardır; çabalarına (Allah katında) değer verilen kimseler de işte böyleleridir"},{"SurahNumber":17,"VerseNumber":20,"Text":"Hepsine -bunlara da, ötekilere de- Rabbinin lütfundan ulaştırmaktayız; çünkü senin Rabbinin lütfu (insanların bir kısmıyla) sınırlı değildir"},{"SurahNumber":17,"VerseNumber":21,"Text":"Onların bazılarına (yeryüzünde) diğerlerine göre nasıl cömert davrandığımıza bir bak: fakat (unutma ki,) ahiret, paye olarak daha yüksek, erdem ve (manevi) zenginlik bakımından daha yücedir"},{"SurahNumber":17,"VerseNumber":22,"Text":"(Ey İnsanoğlu,) Allah´la beraber bir başka tanrı edinme ki kendini kınanmış ve bir başına bırakılmış olarak bulmayasın"},{"SurahNumber":17,"VerseNumber":23,"Text":"Çünkü Rabbin, başkasına değil, yalnızca O´na kulluk etmenizi ve ana babaya iyi davranmanızı buyurmuştur. Eğer onlardan biri ya da her ikisi senin yanında kocarsa, onlara sakın \"Öf!\" demeyesin; onları azarlamayasın; onlara saygılı, yüceltici sözler söyleyesin"},{"SurahNumber":17,"VerseNumber":24,"Text":"ve onlara alçak gönüllüce ve acıyıp esirgeyerek kol kanat geresin; ve \"Ey Rabbim!\" diyesin, \"Onların beni küçükken sevgi ve şefkatle besleyip büyüttükleri gibi, Sen de onlara merhamet eyle"},{"SurahNumber":17,"VerseNumber":25,"Text":"İçinizde olanı en iyi Rabbiniz bilmektedir. Eğer dürüst ve erdemli kimseler iseniz, (hatalarınızı bağışlayacaktır): hem, bilin ki, (günahtan) dönüp Allah´a yönelenler için (gerçek) bağışlayıcı O´dur"},{"SurahNumber":17,"VerseNumber":26,"Text":"Ve (ey insanoğlu,) yakın(ların)a hak(lar)ını ver; düşküne de, yolda kalmışa da; ama sakın (elindekini) anlamsız, amaçsız bir biçimde saçıp savurma"},{"SurahNumber":17,"VerseNumber":27,"Text":"Çünkü, bil ki, saçıp savuranlar Şeytan´ın türdeşleridir; Şeytan da zaten Rabbine karşı gerçekten çok büyük bir nankörlük sergilemiştir"},{"SurahNumber":17,"VerseNumber":28,"Text":"Ve eğer sen (kendin) de Rabbinin katından ihtiyaç duyduğun bir lütfu/bir rahmeti arama çabası içinde olduğun için (ihtiyaç sahiplerine) ilgisiz kalmak zorunda isen, o zaman, hiç değilse, onlara yumuşak/yatıştırıcı bir söz söyle"},{"SurahNumber":17,"VerseNumber":29,"Text":"Ve ne ellerini boynuna bağlayıp kilitli tut, ne de sonuna kadar aç(ıp varını yoğunu ortaya dök); böyle yaparsan, (yükümlü olduğun kimselerce) kınanan, yapayalnız ve yoksul biri olup çıkarsın"},{"SurahNumber":17,"VerseNumber":30,"Text":"Şüphesiz dilediğine rızkı bolca, dilediğine de ölçülü, idareli veren senin Rabbin´dir. Ve kullarının durumunu bütün açıklığıyla görerek haberdar olan da O´dur"},{"SurahNumber":17,"VerseNumber":31,"Text":"Öyleyse artık, yoksulluk kaygısıyla çocuklarınızı öldürmeyin; onları da, sizi de doyuran/rızıklandıran Biziz. Onları öldürmek gerçekten büyük bir suçtur"},{"SurahNumber":17,"VerseNumber":32,"Text":"Ve sakın zinaya yaklaşmayın; çünkü bu son derece yüz kızartıcı, azgınca bir davranış ve çok kötü bir yoldur"},{"SurahNumber":17,"VerseNumber":33,"Text":"Ve yine sakın, haklı bir gerekçeye dayanmaksızın, Allah´ın dokunulmaz kıldığı cana kıymayın. Bu konuda, haksız yere öldürülen kimsenin velisine (adil bir karşılıkta bulunma) yetkisi tanımışızdır; ama hal böyle de olsa, bu kişi (karşılıkta) bire bir sınırını sakın aşmasın. (Maktule gelince,) o, şüphesiz, (Allah tarafından) yardıma layık görülmüştür"},{"SurahNumber":17,"VerseNumber":34,"Text":"Yetimin malına, kendisi erginlik çağına varıncaya kadar, onu değerlendirmek amacı dışında sakın yaklaşmayın. Verdiğiniz her sözü yerine getirin, çünkü verdiğiniz sözden (Hesap Günü´nde) mutlaka sorguya çekileceksiniz"},{"SurahNumber":17,"VerseNumber":35,"Text":"Ve ölçtüğünüz zaman ölçüyü tam tutun; tartıyı da doğru teraziyle yapın: böylesi (sizin için) daha iyi, daha yararlı ve sonuç olarak da daha güzel olacaktır"},{"SurahNumber":17,"VerseNumber":36,"Text":"Bilmediğin şeyin ardına düşme; çünkü, işitme duyusu, görme duyusu ve kalp, bunların hepsi (Hesap Günü´nde) bundan sorguya çekilecektir"},{"SurahNumber":17,"VerseNumber":37,"Text":"Ve yeryüzünde kurumlanarak dolaşma; çünkü (böyle yapmakla) sen ne yeri yarabilir ne de boyca dağlara ulaşabilirsin"},{"SurahNumber":17,"VerseNumber":38,"Text":"Bütün bunların kötülüğü, Rabbinin katında asla hoş karşılanmayan (şeyler olmalarıdır)"},{"SurahNumber":17,"VerseNumber":39,"Text":"Bu (söylenenler) doğru ile eğrinin ne olduğuna dair Rabbinin sana ulaştırdığı bilginin bir parçasıdır. Öyleyse, artık (ey insanoğlu,) Allah´la beraber sakın bir başka tanrı edinme: yoksa, (kendince) kınanmış ve (O´nun tarafından) kovulmuş olarak cehenneme atılırsın"},{"SurahNumber":17,"VerseNumber":40,"Text":"Şimdi (söyleyin,) Rabbiniz oğullar (vererek) sizi seçip akladı da, kendisine melek görüntüsü altında kızlar mı edindi? Doğrusu, çok ağır bir söz sarfediyorsunuz"},{"SurahNumber":17,"VerseNumber":41,"Text":"Gerçek şu ki, bu Kuran´da Biz (gerçeği) pek çok yönden açık açık ortaya koyduk ki (onu inkar edenler) iyice içlerine sindirebilsinler: ne var ki, bu sadece onların nefretini artırdı"},{"SurahNumber":17,"VerseNumber":42,"Text":"De ki: \"Eğer -onların iddia ettikleri gibi- O´nunla beraber (başka) tanrılar olmuş olsaydı, o zaman bunlar topyekün egemenliği elinde tutan (Allah´)la kavgaya tutuşmak için fırsat kollarlardı"},{"SurahNumber":17,"VerseNumber":43,"Text":"Kudret ve egemenliğinde eksiksiz ve kusursuzdur O; ve yücelikte, ululukta onların söyleyegeldiklerinden sonsuza kadar ötede, sonsuza kadar aşkındır"},{"SurahNumber":17,"VerseNumber":44,"Text":"Yedi gök ile yer ve onların içinde yer alan her şey O´nun sınırsız kudret ve yüceliğini anmaktadır; O´nun yüceliğini, aşkınlığını övgüyle yankılamayan bir tek nesne yoktur: ne var ki siz onların yücelemelerini anlayamıyor, kavrayamıyorsunuz! Yine de, hem çok bağışlayıcı, hem de halim olan O´dur"},{"SurahNumber":17,"VerseNumber":45,"Text":"Ve (gerçeği anlamaya niyetli olmamalarından ötürü, onlara) Kuran okuduğun zamanlar, seninle ahirete inanmayacak olanların arasına görünmeyen bir perde çekeriz"},{"SurahNumber":17,"VerseNumber":46,"Text":"ve kalplerine, onu kavramalarına engel olan bir örtü koyarız ve kulaklarına bir tıkaç. Ve bu yüzden, Kuran okurken ne zaman Rabbinden tek tanrı olarak söz etsen nefretle sırtlarını dönüp giderler"},{"SurahNumber":17,"VerseNumber":47,"Text":"Seni dinledikleri zaman, Biz onların aslında neye kulak kesildiklerini ve kendi aralarında görüştükleri zaman, bu zalimlerin (birbirlerine): \"(Eğer Muhammed´e uyarsanız,) düpedüz büyülenmiş bir adama uymuş olacaksınız!\" dediklerini çok iyi biliyoruz"},{"SurahNumber":17,"VerseNumber":48,"Text":"Seni benzettikleri şeye bak (ey Peygamber!) Bir kere yoldan çıkmış bunlar ve bu yüzden (hakka çıkan) bir yol da bulacak durumda değiller artık"},{"SurahNumber":17,"VerseNumber":49,"Text":"Ve onlar (bir de şöyle) diyorlar: \"Demek biz kemiğe, toza toprağa dönüştükten sonra, gerçekten yepyeni bir yaratma eylemiyle diriltileceğiz, öyle mi"},{"SurahNumber":17,"VerseNumber":50,"Text":"De ki: \"İster taşa dönüşün, ister demire"},{"SurahNumber":17,"VerseNumber":51,"Text":"hatta isterseniz aklınıza gelebilecek (hayata, dirime) daha uzak (başka) bir unsura dönüşün (yine de ölümden sonra diriltileceksiniz). Ve bunun üzerine (eğer), \"Bizi kim (hayata) geri döndürecek?\" diye soracak (olur)lar (sa), de ki: \"Peki, sizi ilk defa var eden kimdi?\" Ve sonra sana (inanmamış bir tavırla) başlarını sallayıp, \"Bu ne zaman olacak?\" diye sorarlar(sa), (onlara) de ki: \"Belki, çok yakında"},{"SurahNumber":17,"VerseNumber":52,"Text":"Sizi çağıracağı ve sizin de onu överek (bu çağrıya) cevap vereceğiniz, ve kendinizi (yeryüzünde) çok kısa bir süre oyalanmış gibi hissedeceğiniz bir Gün´de"},{"SurahNumber":17,"VerseNumber":53,"Text":"Yine de sen kullarıma söyle, (inançlarını paylaşmayan kimselerle) en güzel bir biçimde konuşsunlar; çünkü, Şeytan insanların aralarını açmak için her zaman fırsat kollamaktadır. Şeytan gerçekten de insanın açık düşmanıdır"},{"SurahNumber":17,"VerseNumber":54,"Text":"Rabbiniz ne olduğunuzu, (neye layık olduğunuzu) tam olarak bilmektedir: dilerse size acıyıp esirgeme gösterir, dilerse cezalandırır sizi. Bunun içindir ki (ey Peygamber,) seni (insanların) yazgılarına karar verme yetkisiyle göndermedik"},{"SurahNumber":17,"VerseNumber":55,"Text":"çünkü, göklerde ve yerde bulunan her varlığı her bakımdan bilen senin Rabbindir. Fakat şu da bir gerçektir ki, Biz bazı nebilere diğerlerine göre daha büyük bir yücelik tevdi etmişizdir; tıpkı Davud´a (rahmetimizin bir belirtisi olarak) ilahi hikmetle dolu bir kitap verdiğimiz gibi"},{"SurahNumber":17,"VerseNumber":56,"Text":"De ki: \"O´nunla beraber (tanrısal güçlere sahip olduğunu) zannettiğiniz (varlıkları) çağırın bakalım; sizden bir darlığı gidermeye ya da onu (başka bir yere) yansıtmaya güçlerinin olmadığını (göreceksiniz)"},{"SurahNumber":17,"VerseNumber":57,"Text":"Aslında, onların bu yalvarıp yakardıkları (ve böylece azizleştirdikleri, tanrılaştırdıkları şahsiyetlerin) kendileri -içlerinden O´na en yakın olanları (bile)- Rablerinin yakınlığını kazanmaya çalışırlar(dı); hem de, O´nun rahmetini umup azabından korkarak: çünkü onun azabı gerçekten sakınılması gereken bir şeydir"},{"SurahNumber":17,"VerseNumber":58,"Text":"Ve (unutmayın ki), Kıyamet Günü´nden önce ortadan kaldırmayacağımız ya da (günahkarca gidişinden ötürü) zorlu bir azapla azaplandırmayacağımız bir toplum yoktur; bu (olacakların) hepsi kitabımızda yazılıdır"},{"SurahNumber":17,"VerseNumber":59,"Text":"Bizi (öncekiler gibi, bu mesajı da) mucizevi belirtilerle birlikte göndermekten alıkoyan tek sebep, önceki toplumların onları hep yalanlamış olmalarıdır; nitekim, Semud kavmine uyarıcı, aydınlatıcı bir belirti olarak o dişi deveyi verdik, ama onlar bunu kale almadılar. Oysa biz bu kabil belirtileri yalnızca korkutup uyarmak amacıyla göndermişizdir"},{"SurahNumber":17,"VerseNumber":60,"Text":"Hani, sana (ey Peygamber,) \"Rabbin (sınırsız kudret ve ilmiyle) insanları kuşatmıştır; bu sana gösterdiğimiz görüntü de, Kuran´da lanetlenen (cehennem) ağacı da insanlar için yalnızca bir sınama olacaktır. Şimdi (cehennemden bahsederek) insanlara korku veren bir uyarıda bulunuyoruz, ama (hakkı inkara niyetli oldukları sürece) bu (uyarı) onların sadece büyüklük taslayarak küstahça azgınlık, taşkınlık yapmalarını artırıyor\" demiştik"},{"SurahNumber":17,"VerseNumber":61,"Text":"Hani, meleklere, \"Adem´in önünde yere kapanın\" demiştik ve bunun üzerine İblis´in dışında onların hepsi yere kapanmışlardı. (İblis): \"Balçıktan yarattığın (bu) yaratığın mı önünde eğileceğim?\" demiş"},{"SurahNumber":17,"VerseNumber":62,"Text":"ve \"Benden üstün tuttuğun (şu aptal) şeye bak! Eğer bana Kıyamet Günü´ne kadar zaman verirsen, çok azı dışında, onun soyundan gelenleri mutlaka peşime takacağım\" diye ekledi"},{"SurahNumber":17,"VerseNumber":63,"Text":"(Allah) \"Haydi, (seçtiğin yolda elinden geleni ardına koymamak üzere) git! Ancak, haberin olsun ki, onlardan sana uyanlar(la beraber) hepinizi bekleyen ceza, yaptıklarınızın tam karşılığı olmak üzere, cehennem olacaktır"},{"SurahNumber":17,"VerseNumber":64,"Text":"Haydi, şimdi onlardan gücünün yettiğini sesinle ayart; atlarınla ve adamlarınla onların üzerine yüklen ve (böylece) onların, mallarıyla çocuklarıyla (ilgili olarak işleyecekleri günahlara) ortak ol; onlara vaadlerde bulun; çünkü (onlar bilmezler ki) Şeytan´ın vaad ettiği her şey sadece akıl çelmek içindir"},{"SurahNumber":17,"VerseNumber":65,"Text":"(Bununla birlikte yine de) bil ki, (Bana güven bağlayan) kullarım üzerinde senin bir etkin olmayacaktır; çünkü kimse Rabbin kadar güvene layık değildir"},{"SurahNumber":17,"VerseNumber":66,"Text":"Rabbinizdir, bolluğundan, bereketinden (payınızı) arayasınız diye sizin için denizde gemileri yüzdüren; O´dur size gerçekten acıyan, sahip çıkan"},{"SurahNumber":17,"VerseNumber":67,"Text":"Denizde bir tehlikeyle karşılaştığınız zaman, O´ndan başka bütün o yalvarıp yakardığınız şeyler sizi yüzüstü bırakır; ama ne zamanki sizi sağ salim karaya çıkarır, hemen yüz çevirip (unutuverirsiniz O´nu); çünkü, insanoğlu gerçekten çok nankördür"},{"SurahNumber":17,"VerseNumber":68,"Text":"Peki, O´nun sizi yerin dibine geçirmeyeceğinden yahut üzerinize taşı toprağı kaldıran can alıcı bir rüzgar göndermeyeceğinden çok mu eminsiniz? (Hayır, o zaman) kendinize asla bir koruyucu bulamazsınız"},{"SurahNumber":17,"VerseNumber":69,"Text":"Yahut, sizi tekrar denize döndürüp, üzerinize ortalığı kasıp kavuran bir fırtına göndermeyeceğinden ve böylece, nankörlüğünüze karşılık sizi boğmayacağından çok mu eminsiniz? (Hayır,) o zaman bizim karşımızda size arka çıkacak kimse bulamazsınız"},{"SurahNumber":17,"VerseNumber":70,"Text":"Gerçek şu ki, Biz Ademoğullarını üstün ve onurlu kıldık; karada ve denizde onların ulaşımını sağladık; temiz besinlerle onları rızıklandırdık ve onları yarattıklarımızın pek çoğundan üstün tuttuk"},{"SurahNumber":17,"VerseNumber":71,"Text":"(ama) gün gelecek, bütün insanları huzurumuza çağıracağız (ve onları, yaşarken) davranışlarına yön veren bilinçli eğilimlerine, seciyelerine göre (yargılayacağız): sicilleri sağ ellerine verilecek olanlar, işte bunlar, tutanaklarını (sevinçle) okuyacak olanlardır. Bununla birlikte kimseye kıl kadar haksızlık yapılmayacaktır"},{"SurahNumber":17,"VerseNumber":72,"Text":"Ve bu (dünyada kalbi) kör olan, ahirette de kör olacak ve (doğru yoldan) daha da sapmış bulunacaktır"},{"SurahNumber":17,"VerseNumber":73,"Text":"O (Yolunu şaşırmış) kimseler, Bizim adımıza, vahyettiğimizden başka bir şey ortaya atasın diye seni ayartarak, seni vahyettiğimiz (gerçeklerden) uzaklaştırmaya çalışmaktalar; öyle ki, bunu başarabilselerdi seni hemen kendilerine dost edinirlerdi"},{"SurahNumber":17,"VerseNumber":74,"Text":"Eğer seni(n imanını) berkitmemiş olsaydık, belki de onlara biraz olsun eğilim gösterecektin"},{"SurahNumber":17,"VerseNumber":75,"Text":"O zaman sana hayatta da, ölümden sonra da kat kat (azap) tattırırdık; ve Bize karşı sana yardım edecek kimseyi de bulamazdın"},{"SurahNumber":17,"VerseNumber":76,"Text":"Ve (seni ikna edemediklerini görünce, bu sefer) aralarından büsbütün çıkarıp atmak için (doğduğun) toprakta seni tedirgin etmeye çalışıyorlar. Ama, sen ayrıldıktan sonra, onların kendileri de pek fazla kalamayacaklar"},{"SurahNumber":17,"VerseNumber":77,"Text":"Elçilerimizden senden önce gönderdiklerimiz için de (izlediğimiz) yol buydu; Bizim (çizdiğimiz) yolda bir değişme göremezsin"},{"SurahNumber":17,"VerseNumber":78,"Text":"Güneşin doruğu aşmasından gecenin çöküşüne kadar(ki süre içinde) namazı(nı) gereği üzere yerine getir; sabah (namazı) okumasını da (tam bir dikkat ve duyarlık içinde gerçekleştir); çünkü sabah okuması(nda insan) gerçekten de (ulvi olan her şeye) açıktır"},{"SurahNumber":17,"VerseNumber":79,"Text":"Ve gecenin bir vaktinde kalkıp, kendi isteğinle yaptığın ilave bir eylem olarak namaz kıl: ki böylece Rabbin seni belki (ahirette) övgüye değer bir konuma yükseltir"},{"SurahNumber":17,"VerseNumber":80,"Text":"Ve (dua ederken) de ki: \"Ey Rabbim, (girişeceğim her işe) doğruluk ve içtenlik üzere girmemi; (bırakacağım her işten de) doğruluk ve içtenlik göstererek çıkmamı sağla; ve bana katından destekleyici bir güç, bir tutamak bahşet"},{"SurahNumber":17,"VerseNumber":81,"Text":"Ve yine de ki: \"Değişmeyen gerçek geldi, sahte ve tutarsız olan yıkılıp gitti; zaten sahte ve tutarsız olan er geç yıkılıp gitmek zorundadır"},{"SurahNumber":17,"VerseNumber":82,"Text":"Biz, işte böyle böyle, Kuran´dan müminler için (ruhen) sağaltıcı, rahmet bahşedici olan ve zalimlerin de yalnızca yıkımını artıran şeyler indiriyoruz"},{"SurahNumber":17,"VerseNumber":83,"Text":"çünkü, Biz insana ne zaman nimet bahşetsek yüz çevirir, (Bizi düşünmekten) küstahça yan çizer; ve kendisine bir kötülük, bir darlık dokunsa hemen mutsuzluğa düşer"},{"SurahNumber":17,"VerseNumber":84,"Text":"De ki: \"Herkes kendi yapısına göre davranmaktadır; ve bunun içindir ki Rabbiniz kimin en iyi yolu seçtiğini çok iyi bilmektedir"},{"SurahNumber":17,"VerseNumber":85,"Text":"Bir de, sana ilahi esinlenme(nin mahiyeti) hakkında soru soruyorlar. De ki: \"Bu esinlenme Rabbimin buyruğuyla (cereyan etmekte)dir; ve (ey insanlar, siz bunun mahiyetini anlıyamazsınız, çünkü) bu konuda size pek az bilgi verilmiştir"},{"SurahNumber":17,"VerseNumber":86,"Text":"Ve eğer dileseydik, sana ne ki vahyettiysek (hepsini) giderirdik; ve o zaman sen de seni Bize karşı kayıracak kimse bulamazdın"},{"SurahNumber":17,"VerseNumber":87,"Text":"(Böyle bir şey olmuyorsa bu) yalnızca Rabbinden bir rahmet nedeniyledir: gerçekten de O´nun senin üzerindeki lütfu çok büyüktür"},{"SurahNumber":17,"VerseNumber":88,"Text":"De ki: \"Bütün insanlar ve görünmeyen varlıklar bu Kuran´ın bir benzerini ortaya koymak için bir araya gelselerdi ve, birbirlerine (bu konuda) destek olmak için ellerinden gelen her şeyi yapsalardı, yine de onun benzerini ortaya koyamazlardı"},{"SurahNumber":17,"VerseNumber":89,"Text":"Çünkü, gerçekten de Biz bu Kuran´da her konuyu insanlığın (yararı için) değişik açılardan örneklerle açıklamış bulunuyoruz! Hal böyleyken, yine de insanların çoğu inkarcı bir tavırdan başkasını benimsemekten inatla kaçınmaktadır"},{"SurahNumber":17,"VerseNumber":90,"Text":"Nitekim, \"Ey Muhammed, bize yerden gözeler fışkırtmadıkça sana inanmayacağız\" diyorlar"},{"SurahNumber":17,"VerseNumber":91,"Text":"yahut hurma ağaçlarıyla, asmalarla dolu bir bahçen olmadıkça; ve onların arasında çağıl çağıl dereler akıtmadıkça"},{"SurahNumber":17,"VerseNumber":92,"Text":"yahut, tehdit edip durduğun gibi, göğü parça parça üzerimize düşürmedikçe; yahut Allah´ı ve melekleri bizimle yüzyüze getirmedikçe"},{"SurahNumber":17,"VerseNumber":93,"Text":"yahut altından (yapılmış) bir evin olmadıkça; yahut göğe yükselmedikçe -kaldı ki göğe yükselmene dahi, bize (oradan, kendi gözlerimizle) okuyabileceğimiz bir kitap getirmedikçe- inanmayız ya!\" (Ey peygamber) de ki: \"Kudret ve yüceliğinde sınırsız olan Rabbimdir! Ben ölümlü bir elçiden başka biri miyim ki"},{"SurahNumber":17,"VerseNumber":94,"Text":"(İşte bunun gibi,) insanlara (bir peygamber eliyle) doğru yol bilgisi geldiği zaman onları (ona) inanmaktan alıkoyan, onların: \"Allah ölümlü bir insanı mı elçi olarak gönderdi?\" diye itiraz etmelerinden başka bir şey değildir"},{"SurahNumber":17,"VerseNumber":95,"Text":"Onlara (şu sözümüzü) ilet: \"Eğer yeryüzünde yurt tutup dolaşan melekler olsaydı, o zaman onlara elçi olarak şüphesiz gökten bir melek indirirdik"},{"SurahNumber":17,"VerseNumber":96,"Text":"De ki: \"Benimle sizin aranızda Allah´tan başkası tanıklık edemez; kullarından (onların kalplerinde olanı bütün açıklığıyla) görerek haberdar olan O´dur"},{"SurahNumber":17,"VerseNumber":97,"Text":"Allah´ın yol gösterdiği kimsedir doğru yola erişen; O´nun saptırdığı kimselere gelince, böylelerini O´na karşı koruyacak kimse bulamazsın: Biz onları Kıyamet Günü, varacakları yer cehennem olmak üzere, yüzleri yerde, körler, dilsizler ve sağırlar olarak toplayacağız; (ve) ne zaman (ateş) yatışır gibi olsa, (onu hemen) harlı alevlerle onlar için canlandıracağız"},{"SurahNumber":17,"VerseNumber":98,"Text":"Bu, onların mesajlarımızı inkar ederek ve \"Demek, biz kemiğe, toza toprağa dönüştükten sonra gerçekten yepyeni bir yaratma eylemiyle diriltileceğiz, öyle mi?\" diyerek hak ettikleri bir karşılık olacak"},{"SurahNumber":17,"VerseNumber":99,"Text":"Gökleri ve yeri yaratan Allah´ın, onları kendi eşkalleri üzere yeniden yaratacak güce sahip olduğunu ve onları yeniden diriltmek için, sonu geleceğinden şüphe olmayan bir süre belirlemiş bulunduğunu kavrayamıyorlar mı? Ama şu var ki, zalimler küfürden başka her şeye karşı çekimser davranırlar"},{"SurahNumber":17,"VerseNumber":100,"Text":"De ki: \"Rabbimin bağış ve bolluk hazinelerine eğer siz sahip olsaydınız, o zaman (onlara), harcayıp tüketme korkusuyla, mutlaka sımsıkı sarılırdınız: çünkü insan gerçekten çok tamahkardır, (sınırsız cömert olan ise sadece Allah´tır)"},{"SurahNumber":17,"VerseNumber":101,"Text":"Ve gerçek şu ki, Biz Musa´ya dokuz açık mesaj verdik. Nitekim, sor İsrailoğulları´na, (Musa) onlara geldiğinde (ve Firavun´a başvurduğunda neler olduğunu sana anlatsınlar). Firavun ona: \"Ey Musa!\" demişti, \"Gerçek şu ki, ben senin büyüyle donanmış olduğunu düşünüyorum"},{"SurahNumber":17,"VerseNumber":102,"Text":"(Musa) da ona: \"Bu (mucizevi olguları, sana) uyarıcı, aydınlatıcı belirtiler olarak göklerin ve yerin (gerçek) sahibinden başkasının indiremeyeceğini pekala biliyorsun!\" diye karşılık verdi, \"Ve ey Firavun, (onları doğru değerlendirme yolunu seçmediğin için) ben de senin bütünüyle ziyan içinde olduğunu düşünüyorum"},{"SurahNumber":17,"VerseNumber":103,"Text":"Ve sonunda Firavun onları yeryüzünden söküp atmaya karar verdi; bunun üzerine Biz de onu ve onunla beraber olan herkesi (denizde) boğduk"},{"SurahNumber":17,"VerseNumber":104,"Text":"Ve sonra İsrailoğulları´na: \"Şimdi artık yeryüzünde güvenlik içinde yerleşin\" dedik, \"fakat, (unutmayın ki,) Son Gün´e ilişkin söz gerçekleştiği zaman, karışık bir bütün(ün parçaları) olarak hepinizi bir araya getireceğiz"},{"SurahNumber":17,"VerseNumber":105,"Text":"Ve biz bu (vahyi) değişmeyen gerçeğe işaret olarak indirdik ve o da (sana, ey Peygamber) hak olarak ulaştı; çünkü Biz seni yalnızca bir müjdeci ve bir uyarıcı olarak gönderdik"},{"SurahNumber":17,"VerseNumber":106,"Text":"ve ayrıca onu, insanlara yavaş yavaş okuyasın diye bir Kuran, temel bir okuma metni olarak bölüm bölüm açıkladık, ayet ayet indirdik"},{"SurahNumber":17,"VerseNumber":107,"Text":"De ki: \"Ona ister inanın, ister inanmayın\". Kendilerine önceden doğru bilgi ve kavrayış yeteneği verilmiş olanlara bu (ilahi metin) okunduğu zaman, hemen yüzleri üzerine yere kapanır"},{"SurahNumber":17,"VerseNumber":108,"Text":"ve şöyle derler: \"Sınırsız kudretiyle ne yücedir Rabbimiz! İşte Rabbimizin vaadi apaçık gerçekleşti"},{"SurahNumber":17,"VerseNumber":109,"Text":"İşte (böyle deyip) ağlayarak yüzüstü yere kapanırlar ve (Allah´tan yana gösterdikleri) bu (bilinç ve duyarlık) onların saygı ve sakınmasını artırır"},{"SurahNumber":17,"VerseNumber":110,"Text":"De ki: \"İster Allah diye çağırın, ister Rahman diye: O´nu hangi isimle çağırırsanız çağırın, (O hep Birdir; ve) bütün güzel ve üstün nitelikler O´nundur\". (O´na dua et, ama) duanda sesini fazla yükseltme, çok fazla alçaltma da, ikisinin ortası bir yol tut"},{"SurahNumber":17,"VerseNumber":111,"Text":"Ve de ki: \"Bütün övgüler, döl edinmeyen, egemenliğinde ortağı bulunmayan, güçsüzlükten, düşkünlükten ötürü herhangi bir yardıma, yardımcıya gereksinme duymayan Allah´a yakışır\". İşte, O´nu (hep böyle) yücelterek an"},{"SurahNumber":18,"VerseNumber":1,"Text":"Bütün övgüler Allah´a yakışır; O (Allah) ki, kuluna bu ilahi kelamı indirmiş ve onun anlaşılmasını güçleştirecek hiçbir çapraşıklığa yer vermemiştir"},{"SurahNumber":18,"VerseNumber":2,"Text":"(Bu) tutarlı ve dosdoğru (kitap, inkarcıları) O´nun katından zorlu bir cezayla uyarmak ve dürüst, erdemli davranışlarda bulunan müminlere hak ettikleri güzel karşılığı müjdelemek içindir"},{"SurahNumber":18,"VerseNumber":3,"Text":"içinde sonsuza kadar kalacakları (bir mutluluk esenlik halini müjdelemek için)"},{"SurahNumber":18,"VerseNumber":4,"Text":"Ayrıca, (bu ilahi kelam,) \"Allah kendine bir oğul edindi\" iddiasında bulunanları uyarmak için(dir)"},{"SurahNumber":18,"VerseNumber":5,"Text":"(Oysa,) O´nun hakkında ne kendilerinin, ne de atalarının doğru bir bilgisi var: Ne ağır bir söz, bu ağızlarından çıkan! Yalandan başka bir şey söylemiyorlar"},{"SurahNumber":18,"VerseNumber":6,"Text":"Peki ama, onlar bu mesaja inanmak istemiyorlarsa, (inansınlar diye) kendini mi paralayacaksın"},{"SurahNumber":18,"VerseNumber":7,"Text":"Gerçek şu ki, yeryüzünde güzel olan ne varsa Biz hepsini, hangisinin daha iyi davrandığını ortaya koymak üzere, insanları sınamak için bir araç kıldık"},{"SurahNumber":18,"VerseNumber":8,"Text":"ve hiç şüphe yok ki (zamanı gelince) yeryüzündeki her şeyi kupkuru toprak haline getireceğiz"},{"SurahNumber":18,"VerseNumber":9,"Text":"(Bu dünya hayatı bir sınamadan ibaret olduğuna göre, imdi) sen Mağara İnsanlarını(n) ve (onların kendilerini) yazıtlara/kitabelere (adamalarının kıssasını)n, gerçekten, Bizim (öteki) mesajlarımızdan daha meraka değer bulunacağını mı düşünüyorsun"},{"SurahNumber":18,"VerseNumber":10,"Text":"Hani, o gençler mağaraya sığındıkları zaman, \"Ey Rabbimiz!\" demişlerdi, \"Bize katından bir rahmet bahşet; ve içinde bulunduğumuz (harici) şartlar ne olursa olsun bizi doğruluk bilinciyle donat"},{"SurahNumber":18,"VerseNumber":11,"Text":"Biz de bunun üzerine mağarada onların kulaklarını yıllarca (dış dünyaya) kapalı tuttuk"},{"SurahNumber":18,"VerseNumber":12,"Text":"sonra onları uyandırdık, ki (mağarada) geçen sürenin iki bakış açısından hangisiyle daha iyi değerlendirildiğini (insanlara) gösterelim"},{"SurahNumber":18,"VerseNumber":13,"Text":"(Şimdi) onların kıssasını bütün gerçeğiyle sana anlatacağız. Onlar gerçekten de Rablerine yürekten inanan gençlerdi; ve biz de kendilerini doğru yolda derin bir bilinç ve duyarlıkla güçlendirmiş"},{"SurahNumber":18,"VerseNumber":14,"Text":"kalplerini pekiştirmiştik; öyle ki, doğrulup (birbirlerine): \"Rabbimiz göklerin ve yerin Rabbidir\", demişlerdi \"Biz asla O´ndan başkasına yalvarıp yakarmayacağız, (çünkü böyle bir şey yaparsak) çok çirkin bir şey dile getirmiş oluruz"},{"SurahNumber":18,"VerseNumber":15,"Text":"Oysa, bu bizim soydaşlarımız, inançlarını destekleyen açık ve akla uygun bir delil getiremedikleri halde O´ndan başka varlıkları tanrı ediniyorlar: Allah hakkında yalan uyduran kimseden daha zalim kim olabilir"},{"SurahNumber":18,"VerseNumber":16,"Text":"Bunun içindir ki, şimdi siz onlardan da, onların Allah´tan başka tapındıkları bütün o asılsız şeylerden de uzaklaşıp şu mağaraya sığının ki, Rabbiniz rahmetini size ulaştırsın ve sizi durumunuza göre ruhlarınızın ihtiyaç duyabileceği şeylerle donatsın"},{"SurahNumber":18,"VerseNumber":17,"Text":"Ve (yıllarca) güneşin, doğarken onların mağarasını sağ yandan yalayıp geçtiğini, batarken de onlara dokunmadan sol yandan geçip gittiğini ve onların, mağaranın genişçe bir odasında bulunduğunu görürdün: Rabbinin alametlerinden biriydi bu; Allah kime yol gösterirse doğru yolu bulan odur ve kimi de sapıklık içinde bıraksa, artık onun için doğru yolu gösteren bir dost, bir koruyucu bulamazsın"},{"SurahNumber":18,"VerseNumber":18,"Text":"Uykuda oldukları halde sen onları uyanık sanırdın. Öyle ki, Biz onları bir sağa çeviriyorduk, bir sola; ve köpekleri de eşikte ön ayaklarını uzatıp (uyuyakalmıştı). Onlara (bu halleriyle) rastlamış olsaydın arkanı dönüp kaçardın; onlardan yana için korkuyla dolardı"},{"SurahNumber":18,"VerseNumber":19,"Text":"Derken (günü gelince) onları uykudan kaldırdık; ve (olup biteni) birbirlerine sormaya başladılar. İçlerinden biri: \"(Burada) bu şekilde ne kadar kaldınız?\" diye sordu. Ötekiler: \"Ya bir gün ya da günün bir kısmı kadar\" dediler. (İçlerinden daha derin bir sezgiyle donanmış olanlar:) \"Ne kadar kaldığımızı en iyi Rabbimiz bilir\" dediler ve (şöyle eklediler:) \"Şimdi içinizden birini şu gümüş paralarla şehre gönderin de, baksın yiyeceklerden en temizi hangisi ise size ondan azık olarak alıp getirsin. Ama çok dikkatli davransın, sakın kimseye sizden bahsetmesin"},{"SurahNumber":18,"VerseNumber":20,"Text":"çünkü, bakın, sizin varlığınızı öğrenirlerse ya sizi taşlayarak öldürürler ya da zor altında sizi kendi dinlerine döndürürler ki, bu durumda, bir daha asla kurtulamazsınız"},{"SurahNumber":18,"VerseNumber":21,"Text":"İşte bu yolla (insanların) dikkatini onların kıssası üzerine çektik, ki onların başına gelenler konusunda aralarında tartıştıkları zaman bilsinler ki, Allah´ın (ölümden sonraki kalkış konusundaki) vaadi bütünüyle gerçektir ve Son Saat´in gelip çatacağına hiç şüphe yoktur. Ve böylece (o şehrin ahalisinden) bazıları: \"Onların anısına bir anıt dikin; onların başına gelen her neyse, bunu en iyi Allah bilir\" dediler. Görüşleri genel kabul gören başkaları ise: \"Doğrusu, onların anısına mutlaka bir mescid yükseltmeliyiz!\" dediler"},{"SurahNumber":18,"VerseNumber":22,"Text":"(Ve çağlar sonra), bilemeyecekleri bir konuda gereksiz tahminlerde bulunarak, \"onlar üç kişiydiler; dördüncüleri köpekleriydi\", yahut \"beş kişiydiler, altıncıları köpekleriydi\", hatta \"yedi kişiydiler, sekizincileri köpekleriydi\" diyen kimseler çıkacak. De ki: \"Onların sayısını en iyi Rabbim bilir! Zaten ancak çok az kimse onlar hakkında kayda değer bir şeyler bilmektedir. Bunun içindir ki, onlar hakkında, (kıssalarından çıkan) görünür dersin dışında, kimseyle tartışma(yın), ve onlar hakkında daha fazla bilgi almak için o (rivayetçilerden) hiçbir şey sorma(yın)"},{"SurahNumber":18,"VerseNumber":23,"Text":"Ve hiçbir şey hakkında, \"Ben bu işi yarın mutlaka yapacağım\" deme"},{"SurahNumber":18,"VerseNumber":24,"Text":"(bunu) ancak \"Eğer Allah dilerse\" (sözcüğüyle birlikte söyle). Ve bunu unutursan (hatırladığın zaman) Rabbini anarak de ki: \"Umarım ki Rabbim beni doğru olana bundan daha yakın olan bir bilgi ve duyarlık düzeyine eriştirir"},{"SurahNumber":18,"VerseNumber":25,"Text":"Ve (bazıları,) onlar(ın) mağaralarında üçyüz yıl kaldı(ğını ileri sürüyor) ve kimileri de (bu sayıya) dokuz yıl daha ekliyorlar"},{"SurahNumber":18,"VerseNumber":26,"Text":"De ki: \"Onların (orada) ne kadar kaldığını en iyi Allah bilir. Göklerin ve yerin gizli gerçekleri (yalnızca) O´nun elindedir; O ne eşsiz bir görücü, ne eşsiz bir işiticidir! Onların O´ndan başka koruyucusu, kayırıcısı yoktur; çünkü O hükmünde kimseyi kendine ortak tutmaz"},{"SurahNumber":18,"VerseNumber":27,"Text":"Öyleyse, Rabbinin kitabından sana vahyedileni (insanlara) duyur. O´nun sözlerini değiştirebilecek kimse yoktur; Ve sen de O´ndan başka sığınacak kimse bulamazsın"},{"SurahNumber":18,"VerseNumber":28,"Text":"Ve Rablerinin hoşnutluğunu umarak sabah akşam O´na yalvarıp yakaranlarla birlikte sen de sabret; ve dünya hayatının cazibesine kapılıp da sakın gözlerini onların üzerinden ayırma; Ve iyi ve güzel olan ne varsa hepsini terk edip (yalnızca) bencil arzularının peşine düştüğü için kalbini zikrimize karşı duyarsız kıldığımız kimseye aldırma"},{"SurahNumber":18,"VerseNumber":29,"Text":"Ve de ki: \"(Bu) hak, Rabbinizden (gelmiş)tir: Artık ona dileyen inansın, dileyen reddetsin\". Gerçek şu ki, Biz, (sunduğumuz hakikati teperek kendi kendilerine) yazık edenler için dalga dalga yükselen alev katmanlarıyla onları çepeçevre kuşatacak bir ateş hazırladık; öyle ki, onlar su istediklerinde ergimiş kurşunu andıran ve yüzlerini kavuran bir su verilecek onlara: ne korkunç bir sudur o ve ne kötü bir duraktır orası"},{"SurahNumber":18,"VerseNumber":30,"Text":"(Ama) imana erip de dürüst ve erdemli davrananlara gelince: iyi ve güzel olanı yapmakta sebat gösterenlerin emeğini elbette zayi etmeyiz"},{"SurahNumber":18,"VerseNumber":31,"Text":"İçlerinde derelerin, ırmakların çağıldadığı ebedi mutluluk, esenlik bahçeleri işte böylelerinin olacaktır; orada onlara altın bilezikler takılacak; yeşil ipekli ve işlemeli giysiler giyinecekler ve orada (yumuşak) divanlarda yaslanıp oturacaklar: Bu ne güzel bir karşılık, bu ne güzel bir dinlenme yeri"},{"SurahNumber":18,"VerseNumber":32,"Text":"Onlara şu iki adam örneğini ver, ki onlardan birine iki üzüm bağı bahşetmiş, onların çevresini hurmalıklarla çevirmiş ve aralarına da ekili bir alan yerleştirmiştik"},{"SurahNumber":18,"VerseNumber":33,"Text":"Bu her iki bahçe de beklenen ürünü veriyor, verimlerinde herhangi bir eksilme göstermiyorlardı; çünkü Biz her birinin içinden bir dere akıtmıştık"},{"SurahNumber":18,"VerseNumber":34,"Text":"Böylece (bu bahçenin sahibi) bolluk içinde ürün kaldırıyordu. Ama (bir gün) bu adam komşusuyla tartışırken söz arasında ona: \"Benim malım mülküm senden çok; nüfusça da senden daha güçlü, daha ilerdeyim!\" dedi"},{"SurahNumber":18,"VerseNumber":35,"Text":"(İşte) kendi kendine (böylece) yazık eden bu adam: \"Bu bahçenin bir gün yok olacağını asla düşünemiyorum!\" diyerek bahçesine girdi"},{"SurahNumber":18,"VerseNumber":36,"Text":"ve \"Son Saat´in (bir gün) gelip çatacağını da düşünemiyorum\" (diye ekledi,) \"hem, (o saat gelse ve) ben Rabbimin huzuruna çıkarılacak olsam bile, sonuç olarak, her halde bundan daha iyisini karşımda bulacağım"},{"SurahNumber":18,"VerseNumber":37,"Text":"Kendisiyle tartışmaya girdiği komşusu ona: \"Seni tozdan topraktan, sonra bir damla döl suyundan yaratıp da (eksiksiz) bir insan şekline sokan Allah´a karşı nankörlük mü yapıyorsun?\" dedi"},{"SurahNumber":18,"VerseNumber":38,"Text":"Bana gelince, (biliyorum ki) benim Rabbim Allah´tır ve ben tanrısal nitelikleri O´ndan başka kimseye yakıştıramam"},{"SurahNumber":18,"VerseNumber":39,"Text":"Ve (devamla,) \"Yazık, keşke bahçene girerken ´Allah´ın dilediği (olur, çünkü) yaratıcı güç ancak Allah´ın elindedir deseydin! Mal ve evlatça, gördüğün gibi, senden daha güçsüz isem de"},{"SurahNumber":18,"VerseNumber":40,"Text":"Rabbim bana senin bağından bahçenden pekala daha hayırlısını verebileceği gibi, (senin) bu (bahçe)ne gökten bir afet gönderir de (bahçen o zaman) yerle bir olabilir"},{"SurahNumber":18,"VerseNumber":41,"Text":"yahut bir daha asla bulup çıkaramayacağın biçimde onun suyu çekilebilir"},{"SurahNumber":18,"VerseNumber":42,"Text":"Ve (gerçekten de böyle oldu:) ürünlerle dolup taşan bahçeleri çepeçevre tarümar edildi; ve o (bahçenin) tarümar olmuş çitleri, çardakları karşısında, boşa giden emeğine yanarak ellerini oğuştura oğuştura: \"Ah, n´olurdu, Rabbimden başkasına tanrısal nitelikler yakıştırmamış olsaydım!\" demekten başka söyleyecek bir şey bulamadı"},{"SurahNumber":18,"VerseNumber":43,"Text":"Çünkü şimdi artık onun ne Allah yerine kendisine yardım ulaştıracak kimsesi vardı, ne de kendi başının çaresine bakabilecek durumdaydı"},{"SurahNumber":18,"VerseNumber":44,"Text":"İşte bunun içindir ki, koruyucu, kayırıcı güç bütünüyle, tek ve gerçek Tanrı olan Allah´a aittir. Hak edilen karşılığı vermekte de, sonucun ne olacağını belirlemekte de en iyi olan O´dur"},{"SurahNumber":18,"VerseNumber":45,"Text":"Dünya hayatının gökten indirdiğimiz suya benzediğini onlara anlat: Öyle ki, yerin bitkileri onu emerek zengin bir çeşitlilik içinde boy verip birbirine karışırlar; ama bütün bu canlılık, çeşitlilik sonunda rüzgarın savurup götürdüğü çer çöpe döner. İşte (bunun gibi,) her şeye karar veren (yalnız) Allah´tır"},{"SurahNumber":18,"VerseNumber":46,"Text":"Mal mülk ve çocuklar dünya hayatının süsleridir; ama ürünü kalıcı olan dürüst ve erdemli davranışlar ise, karşılığı bakımından, Rabbinin katında daha değerli ve bir ümit kaynağı olarak daha verimlidir"},{"SurahNumber":18,"VerseNumber":47,"Text":"Çünkü, dağları ortadan kaldıracağımız o Gün yeryüzünü boş ve çıplak görürsün; (o Gün) kimseyi bırakmaksızın herkesi (diriltip) bir araya toplayacağız"},{"SurahNumber":18,"VerseNumber":48,"Text":"Ve dizi dizi Rablerinin huzuruna çıkarıldıklarında (Rableri onlara şöyle diyecek:) \"İşte, sizi ilk kez yarattığımız günkü gibi (bütünüyle yapayalnız ve boyun eğmiş olarak) huzurumuza geldiniz; oysa, sizin için böyle bir buluşmayı gerçekleştirmeyeceğimizi sanıyordunuz hep"},{"SurahNumber":18,"VerseNumber":49,"Text":"Ve (o Gün, herkesin dünyada yapıp ettiklerine dair) sicil(ler) önlerine konduğunda, suçluların orada (yazılı) olanlardan irkildiklerini görürsün; \"Vah bize! Nasıl bir sicilmiş bu! Küçük, büyük hiçbir şey bırakmamış, her şeyi hesaba geçirmiş!\" derler. Ve yapıp ettikleri her şeyi (kaydedilmiş olarak) önlerinde bulurlar; ve Rabbinin kimseye haksızlık yapmadığını (anlarlar)"},{"SurahNumber":18,"VerseNumber":50,"Text":"Ve (hatırla ki) Biz meleklere \"Adem´in önünde yere kapanın!\" dediğimiz zaman, İblis dışında, onların hepsi yere kapanmıştı. (İblis) görünmeyen varlıklardan biriydi; ve böylece Rabbinin buyruğu dışına çıktı. Peki, yine de onu ve avanesini kendinize dostlar/sırdaşlar edinecek misiniz, hem de onlar sizin düşmanlarınız olduğu halde? Zalimler adına bu ne kötü bir mübadeledir"},{"SurahNumber":18,"VerseNumber":51,"Text":"Ben onları ne göklerin ve yerin yaratılışına tanık kıldım; ne de kendilerinin yaratılışına; ayrıca, (insanları) yoldan çıkaran bu (varlıkları) kendime hiçbir şekilde yardımcı edinmiş de değilim"},{"SurahNumber":18,"VerseNumber":52,"Text":"Nitekim, o Gün (Allah): \"(Şimdi) çağırın bakalım, benim ortaklarım olduğunu sandığınız varlıkları!\" diyecek. Bunun üzerine onları çağıracaklar, ama berikiler onlara bir karşılık vermeyecek: çünkü onlarla ötekiler arasına aşılmaz bir uçurum koyacağız"},{"SurahNumber":18,"VerseNumber":53,"Text":"Ve günaha gömülüp gitmiş olanlar o zaman ateşi görecek ve oraya girmek zorunda olduklarını anlayacaklar ama ondan kaçmak kurtulmak için bir yol bulamayacaklar"},{"SurahNumber":18,"VerseNumber":54,"Text":"İşte bunun gibi, Biz bu Kuran´da insanlar(ın yararlanması) için çeşitli açılardan türlü türlü dersler ortaya koyduk. Bununla birlikte, insan her şeyden çok tartışmaya düşkündür"},{"SurahNumber":18,"VerseNumber":55,"Text":"Nitekim, kendilerine doğru yol rehberi gelmişken insanları imana erişmekten ve Rablerinden bağışlanma dilemekten alıkoyan yegane tutum, (onların) önceki (günahkar) toplumlara uygulanan sürecin kendilerine de uygulanmasını ya da (nihai) azabın öte dünyada başlarına gelmesini beklemeleri değil de, nedir"},{"SurahNumber":18,"VerseNumber":56,"Text":"Fakat Biz, mesaj taşıyıcılarını yalnızca müjdeleyiciler ve uyarıcılar olarak göndeririz; hakkı inkara şartlanmış olanlarsa (onlara karşı) asılsız iddialarla, güya hakkı çürütmek, hükümsüz kılmak için tartışır, mesajlarımızı ve uyarılarımızı alay konusu yaparlar"},{"SurahNumber":18,"VerseNumber":57,"Text":"Rabbinin mesajları kendisine ulaştırıldığı halde, kendi eliyle işlediği bütün (kötü) işleri de unutup, onlara yüz çeviren kimseden daha zalim kim olabilir? Bakın, Biz böylelerinin kalplerine, hakkı kavramalarına engel olan bir örtü ve kulaklarına da bir ağırlık yerleştirmişizdir; dolayısıyla, onları doğru yola çağırsan da asla doğru yola girecek değillerdir"},{"SurahNumber":18,"VerseNumber":58,"Text":"(Bununla birlikte,) yine de senin Rabbin sınırsız rahmet sahibi, gerçek bağışlayıcıdır. Yoksa, işledikleri (kötülükler) için onları hemen paylayacak olsaydı, kuşkusuz, hak ettikleri azabı çarçabuk başlarına salardı. Ama işte, onlar için, aşıp ötesine geçemeyecekleri bir süre belirlenmiştir"},{"SurahNumber":18,"VerseNumber":59,"Text":"tıpkı, zulüm üstüne zulüm işlediklerinde yok ettiğimiz önceki toplumlar gibi: ki Biz onların ortadan kaldırılması için de bir süre belirlemiştik"},{"SurahNumber":18,"VerseNumber":60,"Text":"Hani, (gezginlik günlerinde) Musa yardımcısına: \"İki denizin birleştiği yere kadar yoluma devam edeceğim\" demişti, \"(bu yolda) yıllar harcamam gerekse bile"},{"SurahNumber":18,"VerseNumber":61,"Text":"Fakat iki (denizin) birleştiği yere vardıklarında balıkları bütünüyle akıllarından çıktı ve denize dalıp gözden kayboldu"},{"SurahNumber":18,"VerseNumber":62,"Text":"Ve biraz uzaklaştıktan sonra (Musa) yardımcısına: \"Öğlen azığımızı çıkar\" dedi, \"doğrusu, bu yolculuk bizi bir hayli yordu"},{"SurahNumber":18,"VerseNumber":63,"Text":"(Yardımcısı): \"Olacak şey mi, bu\" dedi, \"O kayanın yanında dinlenmek için durduğumuzda, nasıl olduysa, balığı unutmuşum. Bunu olsa olsa bana Şeytan unutturmuş olacak! Tuhaf şey, nasıl da yol bulup suya ulaştı"},{"SurahNumber":18,"VerseNumber":64,"Text":"(Musa heyecanla): \"Demek, aradığımız yer orası(ydı)!\" diye bağırdı. Ve izleri üzerine hemen geri döndüler"},{"SurahNumber":18,"VerseNumber":65,"Text":"Ve orada kendisine katımızdan üstün bir bağışta bulunarak (özel) bir bilgiyle donattığımız kullarımızdan birine rastladılar"},{"SurahNumber":18,"VerseNumber":66,"Text":"Musa ona: \"Neyin doğru olduğu konusunda sana verilen bilgiden bana da öğretmen için senin peşinden gelebilir miyim?\" dedi"},{"SurahNumber":18,"VerseNumber":67,"Text":"(Öteki;) \"Sen benimle birlikte(yken olacak olanlara) katlanamazsın\" dedi"},{"SurahNumber":18,"VerseNumber":68,"Text":"çünkü tecrübe alanı içinde kavrayamayacağın şeye nasıl katlanabilirsin ki"},{"SurahNumber":18,"VerseNumber":69,"Text":"(Musa:) \"Allah dilerse, beni sabırlı biri olarak bulacaksın\" dedi, \"ve ben hiçbir konuda sana uyumsuzluk göstermeyeceğim"},{"SurahNumber":18,"VerseNumber":70,"Text":"(Bilge kişi:) \"Pekala\" dedi, \"O halde, eğer benim peşimden geleceksen, (yapacağım) şeyler hakkında, bu hususta ben sana bir açıklamada bulununcaya kadar bana hiçbir şey sormayacaksın"},{"SurahNumber":18,"VerseNumber":71,"Text":"Bu ikisi böylece yola koyuldular; sonunda (bir kıyıya vardılar; ve onları karşı kıyıya taşıyan) tekneden inecekleri zaman, bilge kişi teknede bir delik açtı, (Musa bunu görünce:) \"İçindekileri boğmak için mi onu deldin? Doğrusu, çok vahim bir şey yaptın!\" diye çıkıştı"},{"SurahNumber":18,"VerseNumber":72,"Text":"Beriki: \"Ben sana, bana asla katlanamayacağını söylememiş miydim?\" dedi"},{"SurahNumber":18,"VerseNumber":73,"Text":"(Musa:) \"(Kendimi) kaybettim diye beni paylama ve beni yaptığım işten dolayı zora koşma!\" dedi"},{"SurahNumber":18,"VerseNumber":74,"Text":"Böylece yeniden yola koyuldular; sonunda genç bir adama rastladılar: (bilge kişi) onu öldürdü, (Musa bunu görünce:) \"Bir başka cana karşılık olmaksızın masum bir cana kıydın, öyle mi?\" diye çıkıştı, \"Gerçekten, çok korkunç bir iş yaptın sen"}]}