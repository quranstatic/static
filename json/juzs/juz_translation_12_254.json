{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":11,"VerseNumber":6,"Text":"На Земјата нема ниту едно живо суштество, а Аллах да не го храни. Тој знае каде кое ќе живее и каде погребано ќе биде. Сето тоа го има во јасната Книга"},{"SurahNumber":11,"VerseNumber":7,"Text":"Тој во шест временски периоди небесата и Земјата ги создаде, а Неговиот престол беше над водата, за да ве искуша кој од вас подобро ќе постапи. Ако ти кажеш: „По смртта навистина ќе бидете оживеани.“, неверниците сигурно ќе кажат: „Ова не е ништо друго, освен очигледна измама!“"},{"SurahNumber":11,"VerseNumber":8,"Text":"Ако ние казната до одреден рок им ја одложиме, тие сигурно ќе кажат: „Зошто ја задржува?“ А оној ден кога ќе им дојде, нема да биде од нив отстранета и од сите страни ќе бидат опкружени со тоа што го исмејуваа"},{"SurahNumber":11,"VerseNumber":9,"Text":"Ако начовекот Нашата милост му ја пружиме, апотоаму ја ускратиме, тој паѓа во очај и станува неблагодарник"},{"SurahNumber":11,"VerseNumber":10,"Text":"Аакогоопсипеме соблагодaти поневолјата која го снашла, тој сигурно ќе рече: „Неволјите ме напуштија!“ Тој е навистина самобендисан и горделив"},{"SurahNumber":11,"VerseNumber":11,"Text":"А само трпеливите и тие што прават добри дела, ги чека прошка и награда голема"},{"SurahNumber":11,"VerseNumber":12,"Text":"Ти немој ништо да пропуштиш од тоа што ти се објавува, што ги мачи градите твои, за тие да не кажат: „Зошто не му е испратено некакво богатство, или зошто со него не дошол мелек?“ Твое е да опоменуваш, а за сè, само Аллах се грижи"},{"SurahNumber":11,"VerseNumber":13,"Text":"Зарем тие да велат: „Тој го измислува!“? Кажи: „Па направете вие десет, слични на Куранот, измислени поглавја, и кого сакате од тие во кои покрај Аллах верувате, на помош викнете, ако е вистина тоа што го тврдите!“"},{"SurahNumber":11,"VerseNumber":14,"Text":"А ако не ви се одѕвијат, тогаш знајте дека тој се објавува само со Аллахово знаење и дека нема друг бог освен Него, па дали сте муслимани"},{"SurahNumber":11,"VerseNumber":15,"Text":"На тие што го сакаат животот на овој свет и убавините негови, Ние ќе им ги дадеме плодовите на нивниот труд и на него нема ништо да им се ускрати"},{"SurahNumber":11,"VerseNumber":16,"Text":"Нив на оној свет само оган ќе ги гори; таму нема да имаат никаква награда за тоа што на Земјата го правеле и залудно ќе им биде сè што направиле"},{"SurahNumber":11,"VerseNumber":17,"Text":"Зарем тој што го сака само овој свет е како тој на кого му е јасно кој е Господарот негов, на што се надоврзува и Куранот како сведок Негов, и уште пред него Книгата Мусаова, упатство и милост. Тоа се тие кои веруваат во неа. А тие групации кои го негираат, Огнот престојувалиште ќе им биде. Затоа, ти никако немој да се сомневаш во него, Тој е стварно вистина од Господарот твој, но мноштвото луѓе не сакаат да веруваат"},{"SurahNumber":11,"VerseNumber":18,"Text":"Има ли понеправеден од тој што за Аллах измислува лаги? Тие пред Господарот твој ќе бидат донесени, а сведоците ќе речат: „Овие измислувале лаги за Господарот свој!“ Аллаховото проклетство нека ги стигне злосторниците"},{"SurahNumber":11,"VerseNumber":19,"Text":"кои од Аллаховиот пат одвраќаат и за погрешен го прикажуваат; тие ни во оној свет не веруваат"},{"SurahNumber":11,"VerseNumber":20,"Text":"Тие на Земјата не можат на Аллах да Му избегаат, ниту пак освен Аллах, друг заштитник да имаат. На нив страдањето ќе им биде повеќекратно, затоа што не сакаa ни да чујат ни што било да видат"},{"SurahNumber":11,"VerseNumber":21,"Text":"тие сами себеси се упропастиja, а нема да ги има ниту тие кои ги измислуваа"},{"SurahNumber":11,"VerseNumber":22,"Text":"тие на оној свет сосема ќе бидат изгубени"},{"SurahNumber":11,"VerseNumber":23,"Text":"Тие што ќе веруваат и што добри дела ќе прават, и кои на Господарот свој ќе Му бидат верни, ќе бидат жители на џеннетот и во него вечно ќе останат"},{"SurahNumber":11,"VerseNumber":24,"Text":"Ова се два вида како слепи и глуви и како тој што гледа и слуша. А можат ли да се споредат? Па зошто не размислите"},{"SurahNumber":11,"VerseNumber":25,"Text":"И Нух го испративме на народот негов: „Јас сум тука, за отворено да ве опоменувам“ – им говореше тој"},{"SurahNumber":11,"VerseNumber":26,"Text":"„да не обожувате никој друг освен Аллах; јас навистина се плашам за вас од страдањето на Неподносливиот ден.“"},{"SurahNumber":11,"VerseNumber":27,"Text":"Главешините на народот негов, тие што не веруваа, рекоа: „Како што гледаме, ти си човек како и ние, а гледаме дека без никакво размислување те следат само тие кои се никој и ништо меѓу нас; и не гледаме дека вие сте подобри од нас, дури и мислиме дека сте лажливци.“"},{"SurahNumber":11,"VerseNumber":28,"Text":"„О, народе мој,“ – им велеше – „да видиме! Ако мене ми е јасно кој е Господарот мој и ако Тој од Себе ми дал веровесништво, а вие сте слепи за тоа, зарем да ве тераме против волјата ваша да признаете"},{"SurahNumber":11,"VerseNumber":29,"Text":"О, народе мој! За ова јас од вас не барам богатство, Аллах мене ќе ме награди. И јас нема да ги избркам верниците, тие пред Господарот твој ќе излезат; но јас гледам дека сте вие народ кој не знае"},{"SurahNumber":11,"VerseNumber":30,"Text":"О, народе мој! Кој би ме одбранил од Аллах кога јас би ги избркал? Зошто не се вразумите"},{"SurahNumber":11,"VerseNumber":31,"Text":"Јас не ви велам: „Јас ги имам Аллаховите ризници.“ - ниту: „Мене ми е познато невидливото.“ – ниту велам: „Јас сум мелек“, а не говорам ни за тие кои вашите очи со презир ги гледаат: Аллах никакво добро нема да им даде – а Аллах добро знае што е во душите нивни - бидејќи тогаш би бил неправедник.“"},{"SurahNumber":11,"VerseNumber":32,"Text":"„О, Нух, “ – рекоа тие – „ти сакаше со нас да се расправаш и долго се расправаше. Па нека се оствари тоа со што ни се закануваш, ако вистината ја кажуваш!“"},{"SurahNumber":11,"VerseNumber":33,"Text":"„Тоа ќе ви го сторам само ако Аллах сака,“ – рече тој - „и нема да можете да избегате"},{"SurahNumber":11,"VerseNumber":34,"Text":"Ако Аллах сака да ве остави во заблуда, мојот совет нема да ви користи, па колку и да сакам јас да ве советувам. Тој е Господарот ваш и Нему ќе Му се вратите.“"},{"SurahNumber":11,"VerseNumber":35,"Text":"Зарем тие да зборуваат: „Тој го измислува!“? Кажи: „Ако го измислувам, гревот на мене ќе падне, а јас немам ништо со тоа што вие ме клеветите.“"},{"SurahNumber":11,"VerseNumber":36,"Text":"И на Нух му беше објавено: „Освен тие што се веќе верници, никој повеќе од народот твој нема да стане верник, затоа немој да тагуваш поради тоа што тие постојано го прават"},{"SurahNumber":11,"VerseNumber":37,"Text":"и гради го бродот пред Нас ипо Нашевдахновение, ине Ми сеобраќај повеќе за неправедните – тие сигурно ќе бидат потопени!“"},{"SurahNumber":11,"VerseNumber":38,"Text":"И тој го градеше бродот. И кога и да поминуваа главешините на народот негов, му се исмејуваа: „Ако се исмејувате вие со нас,“ – им велеше тој - „ќе ве исмејуваме и ние вас, така како што вие нас нè исмејувате"},{"SurahNumber":11,"VerseNumber":39,"Text":"и ќе дознаете, навистина, кого ќе го снајде срамна казна и кој ќе биде во вечна мака.“"},{"SurahNumber":11,"VerseNumber":40,"Text":"И кога Нашата заповед падна и вода од површината на Земјата изби, Ние рековме: „Натовари на бродот од секој животински вид по еден пар, и чедата свои – освен тие за кои претходеше Зборот на одредението – и верниците!“ А малкумина беа тие што со него веруваа"},{"SurahNumber":11,"VerseNumber":41,"Text":"И тој рече: „Влезете си во него, во името на Аллах, нека плови и нека се закотви! Господарот мој навистина простува и Милостив е.“"},{"SurahNumber":11,"VerseNumber":42,"Text":"Итаа ги однесе на бранови големи како ридови и Нухгоповика својот син, кој беше издвоен: „О, синко мој, влези кај нас, немој да бидеш со неверниците!“"},{"SurahNumber":11,"VerseNumber":43,"Text":"А тој рече: „Ке се скријам на некоја планина, која од водата ќе ме заштити.“ „Денеска никој од Аллаховата казна нема да биде поштеден, освен оној кому Тој му се смилувал!“ – рече Нух, и бранот ги раздвои и тој се потопи"},{"SurahNumber":11,"VerseNumber":44,"Text":"Ибеше кажано: „О, земјо, голтај ја водата твоја, а ти, о, небо, престани!“ И водата се повлече и се исполни одредбата, а бродот се закотви на планината Ел Џуди, и беше кажано: „Нека е далеку народот кој прави неправда!“"},{"SurahNumber":11,"VerseNumber":45,"Text":"А Нух го замоли Господарот свој, велејќи: „Господару мој, синот мој е чедо мое, а ветувањето Твое е навистина вистинито и Ти си од мудрите Најмудриот!“"},{"SurahNumber":11,"VerseNumber":46,"Text":"„О, Нух, тој не е твое чедо,“ – рече Тој – „затоа што го прави тоа што не чини, затоа не моли Ме за тоа што не го знаеш! Те советувам да не бидеш незналец.“"},{"SurahNumber":11,"VerseNumber":47,"Text":"„Господару мој,“ – рече – „кај Тебе јас барам засолниште да не Те молам повеќе за тоа што не го знам! Ако не ми простиш и не ми се смилуваш, јас ќе бидам изгубен.“"},{"SurahNumber":11,"VerseNumber":48,"Text":"„О, Нух,“ – мубеше речено – „закотви се, со Нашпоздрав иблагослови за тебе и за народите кои ќе се изродат од овие кои се со тебе! Ќе има народи на кои ќе им даваме да уживаат, а кои потоа ќе ги снајде Нашата неподнослива казна!“"},{"SurahNumber":11,"VerseNumber":49,"Text":"Тоа се непознати вести кои Ние ти ги објавуваме; ниту ти ниту народот твој пред ова ништо не знаевте за тоа. Затоа биди трпелив, исходот навистина ќе биде во корист на богобојазните"},{"SurahNumber":11,"VerseNumber":50,"Text":"„И на Ад им го испративме братот нивен Худ. „О, народе мој,“ - говореше тој – „обожувајте Го Аллах, вие друг бог освен Него немате, вие само невистини изнесувате"},{"SurahNumber":11,"VerseNumber":51,"Text":"О, народе мој, јас не барам награда од вас за ова; мене ќе ме награди Тој што ме создаде! Зошто не се опаметите"},{"SurahNumber":11,"VerseNumber":52,"Text":"О, народе мој, молете Го Господарот свој да ви прости и покајте Му се, а Тој ќе ви праќа обилен дожд и ќе ви даде уште поголема сила од таа што ја имате, и не заминувајте како злосторници!“"},{"SurahNumber":11,"VerseNumber":53,"Text":"„О, Худ,“ – говореа тие – „не ни донесе никаков доказ, и ние само врз основа на твоите зборови нема да ги напуштиме божествата наши, ние не ти веруваме тебе"},{"SurahNumber":11,"VerseNumber":54,"Text":"Ние велиме само дека некое наше божество со зло те погодило. „Јас го повикувам Аллах за сведок,“ – рече тој - „а вие посведочете дека јас немам ништо со тоа што вие Му припишувате здруженици"},{"SurahNumber":11,"VerseNumber":55,"Text":"и против мене интриги смислете и ни малку време не ми давајте"},{"SurahNumber":11,"VerseNumber":56,"Text":"Јас се потпирам на Аллах, мојот и вашиот Господар! Нема ниту едно живо суштество, а да не е во Негова власт; Господарот мој навистина постапува праведно"},{"SurahNumber":11,"VerseNumber":57,"Text":"Па ако свртите грб - а јас ви го соопштив тоа што ви е по мене испратено - Господарот мој наместо вас друг народ ќе донесе, и вие со ништо нема да Му наштетите; Господарот мој навистина бдее над сè.“"},{"SurahNumber":11,"VerseNumber":58,"Text":"И кога дојде казната Наша, Ние со милоста Наша, Худ и верниците со него ги спасивме и од суровото страдање ги поштедивме"},{"SurahNumber":11,"VerseNumber":59,"Text":"Ете, тоа беше (народот) Ад, тој доказите на Господарот свој ги негираше и им беше непокорен на Пратениците свои, и застануваше зад секој инаетлив силник"},{"SurahNumber":11,"VerseNumber":60,"Text":"И проклетството на овој свет постојано беше со него, а ќе биде и на Судниот ден. Ад, навистина не веруваше во Господарот свој; далеку нека е Ад, народот на Худ"},{"SurahNumber":11,"VerseNumber":61,"Text":"И на Семуд – братот нивен Салих. „О, народе мој,“ - говореше тој - „обожувајте Го само Аллах, вие друг бог освен Него немате! Тој од земјата ве создава и ви дава да живеете на неа! Затоа молете Го да ви прости и покајте Му се, затоа што Господарот мој, навистина е близу и се одѕива.“"},{"SurahNumber":11,"VerseNumber":62,"Text":"„О, Салих,“ - говореа тие - „ти пред ова кај нас беше ценет. Зошто ни забрануваш да го обожуваме тоа што предците наши го обожувале? Ние сериозно се сомневаме во тоа во што нè повикуваш.“"},{"SurahNumber":11,"VerseNumber":63,"Text":"„О, народе мој,“ - говореше тој - „да видиме: ако мене ми е јасно кој е Господарот мој и ако Тој самиот ми дал веровесништво, па кој ќе ме одбрани од Аллах ако не Го слушам, па вие само би ја зголемиле пропаста моја.“"},{"SurahNumber":11,"VerseNumber":64,"Text":"„О, народе мој, еве оваа Аллахова камила е знак за вас, па пуштете ја нека пасе по Аллаховата земја и не нанесувајте ѝ никакво зло, за да не ве стигне казна блиска.“"},{"SurahNumber":11,"VerseNumber":65,"Text":"Но, тие ја заклаа, па тој рече: „Ќе живеете во земјата своја само уште три дена, тоа е вистинита закана.“"},{"SurahNumber":11,"VerseNumber":66,"Text":"И кога дојде казната Наша, Ние со милоста Наша, Салих и верниците со него ги спасивме од срамот на тој ден; Господарот твој е навистина Моќен и Силен"},{"SurahNumber":11,"VerseNumber":67,"Text":"а тие што правеа неправда, ги погоди страшен глас и тие во својата земја осамнаа мртви, неподвижни"},{"SurahNumber":11,"VerseNumber":68,"Text":"како да на неа никогаш не ни постоеја. Семуд, навистина, во Господарот свој не веруваше; далеку нека е Семуд"},{"SurahNumber":11,"VerseNumber":69,"Text":"И на Ибрахим, мелеците Наши му дојдоа за да му донесат радосна вест. „Мир!“ - рекоа. „Мир!“ - одговори тој, и набрзо им донесе печено теле"},{"SurahNumber":11,"VerseNumber":70,"Text":"„И кога виде дека нивните раце не го допираат (телето), тој почувствува дека не се гости и го фати некаков страв од нив. „Не плаши се!“ рекоа тие, „Ние сме му пратени на Лутовиот народ.“"},{"SurahNumber":11,"VerseNumber":71,"Text":"А сопругата негова, стоеше тука, и Ние ја израдувавме со Исхак, па по Исхак со Јакуб, и таа се насмевна"},{"SurahNumber":11,"VerseNumber":72,"Text":"„Кутрата јас!“ - рече - „Зарем да родам вака стара, и овој мој сопруг е стар. Ова навистина е нешто необично!“"},{"SurahNumber":11,"VerseNumber":73,"Text":"„Зарем ѝ се чудиш на Аллаховата моќ?“ - рекоа тие - „Аллаховата милост и благословот Негов се за вас, веровесничко семејство. Тој е за благодарност Достојниот и Величествениот! “"},{"SurahNumber":11,"VerseNumber":74,"Text":"И бидејќи му помина стравот на Ибрахим и му дојде радосна вест, тој почна да се расправа со Нашите мелеци за народот на Лут"},{"SurahNumber":11,"VerseNumber":75,"Text":"Ибрахим навистина беше внимателен, многу Го молеше Аллах и Нему Му се обраќаше"},{"SurahNumber":11,"VerseNumber":76,"Text":"„О, Ибрахиме, остави го тоа, наредбата од Господарот твој стигна; нив ќе ги стигне неизбежното страдање!“"},{"SurahNumber":11,"VerseNumber":77,"Text":"И кога мелеците Наши дојдоа кај Лут, тој поради нив се најде во небрано и му падна тешко на душата, па рече: „Ова е мачен ден!“"},{"SurahNumber":11,"VerseNumber":78,"Text":"И народот негов поита кон него, а пред тоа правеа срамни дела. „О, народе мој!“ - кажа тој - „Ете ви ги моите ќерки132, тие ви се почисти! Плашете се од Аллах и пред гостите мои не срамете ме! Зарем меѓу вас нема разумен човек?“"},{"SurahNumber":11,"VerseNumber":79,"Text":"„Ти знаеш дека на нас не ни се потребни твоите ќерќи,“ - рекоа тие - „ти добро знаеш што сакаме ние.“"},{"SurahNumber":11,"VerseNumber":80,"Text":"„Ах, само кога би имал моќ,“ - рече тој - „или да можам да се потпрам на некој силен!“"},{"SurahNumber":11,"VerseNumber":81,"Text":"А мелеците рекоа: „О, Лут, ние сме гласници од Господарот твој. Тие тебе не можат да ти наштетат. Тргни ти со семејството свое доцна во ноќта, но без жената твоја, неа ќе ја снајде исто што и нив, и нека никој од вас не се врти назад! Рокот им се мугрите, а зарем мугрите не се блиску?“"},{"SurahNumber":11,"VerseNumber":82,"Text":"И кога падна наредбата Наша, Ние сè превртевме, тоа што беше горе - бидна долу, и на нив како дожд грутки од печена кал спуштивме, кои непрекидно сипеа"},{"SurahNumber":11,"VerseNumber":83,"Text":"обележено од Господарот твој, а тоа не е далеку од насилниците.“"},{"SurahNumber":11,"VerseNumber":84,"Text":"И на Медјен – братот нивен Шуајб. „О, народе мој,“ - говореше тој - „обожувајте Го само Аллах, вие друг бог освен Него немате, и погрешно ни на литар ни на кантар не мерете! Гледам дека во раскош живеете и се плашам еден ден казна да не ве снајде, па да настрадате"},{"SurahNumber":11,"VerseNumber":85,"Text":"О, народе мој! Исправно мерете, и на литар и на кантар, и не им ги ускратувајте на луѓето нивните работи, и не правете зло по земјата ширејќи неред"},{"SurahNumber":11,"VerseNumber":86,"Text":"Подобро ви е тоа кое Аллах го оставил како дозволено, ако сакате да бидете верници; а јас не сум ваш чувар.“"},{"SurahNumber":11,"VerseNumber":87,"Text":"„О, Шуајб,“ - говореа тие - „дали молитвата твоја бара од тебе да го напуштиме тоакое предците наши гообожуваа или да непостапуваме со имотите наши така како ни е волја? Е баш си паметен и разумен!“"},{"SurahNumber":11,"VerseNumber":88,"Text":"„О, народе мој,“ - говореше тој - „сфатете дека мене ми е јасно кој е Господарот мој и дека Тој ми дал сè во изобилство. Јас не сакам да го правам тоа што вам ви го забранувам; единствено сакам да правам добро колку што можам, а успехот мој зависи само од Аллах; на Него се потпирам и Нему Му се обраќам"},{"SurahNumber":11,"VerseNumber":89,"Text":"О, народе мој! Нека несогласувањето со мене никако не ве доведе до тоа да ве снајде тоа што го снајде Нуховиот народ, или Худовиот народ, или Салиховиот народ. А и Лутовиот народ не живееше многу пред вас"},{"SurahNumber":11,"VerseNumber":90,"Text":"И барајте прошка од Господарот свој, и потоа покајте Му се! Господарот мој, навистина е Милостив и полн со љубов.“"},{"SurahNumber":11,"VerseNumber":91,"Text":"„О, Шуајбе,“ - рекоа тие - „ние не разбираме многу од тоа што ти ни го зборуваш, а гледаме дека ти меѓу нас си немоќен; да не е семејството твое, ние би те каменувале, ти не си ни мил.“"},{"SurahNumber":11,"VerseNumber":92,"Text":"„О, народе мој,“ - рече тој - „зарем семејството мое ви е подраго од Аллах, Кој сосема Го отфрлате? Господарот мој добро го знае тоа што вие го правите"},{"SurahNumber":11,"VerseNumber":93,"Text":"О, народе мој, правете сè што можете, а ќе правам и јас. Вие сигурно ќе дознаете кого ќе го стигне казната којашто ќе го осрамоти и кој е лажливец. Па чекајте, и јас ќе чекам со вас!“"},{"SurahNumber":11,"VerseNumber":94,"Text":"И кога падна наредбата Наша, Ние од милоста Наша, Шуајб и верниците со него ги спасивме, а тие кои правеа неправда, ги погоди ужасен глас и тие во својата земја мртви и неподвижни осамнаа"},{"SurahNumber":11,"VerseNumber":95,"Text":"како никогаш да не ни постоеле на неа. Далеку нека е Медјен, како и Семуд"},{"SurahNumber":11,"VerseNumber":96,"Text":"И Муса му го испративме со знаците Наши и со доказот јасен"},{"SurahNumber":11,"VerseNumber":97,"Text":"на фараонот и на главешините негови, но тие се поведоа по наредбите на фараонот, а неговата наредба не беше разумна"},{"SurahNumber":11,"VerseNumber":98,"Text":"На Судниот ден тој својот народ ќе го предводи и во оган ќе го внесе, а ужасно е местото во кое ќе биде донесен"},{"SurahNumber":11,"VerseNumber":99,"Text":"На овој свет ги следеше проклетството, а ќе ги прати и на оној; страшен ќе биде подарокот со кој ќе бидат дарувани"},{"SurahNumber":11,"VerseNumber":100,"Text":"Ова се некои вести за градовите кои Ние ти ги кажуваме; некои од нив сè уште постојат, а некои се срамнети со земјата"},{"SurahNumber":11,"VerseNumber":101,"Text":"Ние не бевме неправедни кон нив, туку тие сами кон себе. И кога ќе паднеше наредбата од Господарот твој, воопшто не им помагаа божествата нивни на кои им се молеа покрај Аллах, туку само пропаста им ја зголемуваа"},{"SurahNumber":11,"VerseNumber":102,"Text":"Ете така Господарот твој казнува кога казнува села и градови кои правеле насилства. Тој ги казнува, навистина, болно и страшно"},{"SurahNumber":11,"VerseNumber":103,"Text":"Тоа е поука за тие што се плашат од страдањето на оној свет, а тоа е Денот кога сите луѓе ќе бидат собрани и тоа е Денот кога сите ќе бидат присутни"},{"SurahNumber":11,"VerseNumber":104,"Text":"а ние го одложуваме само за некое време"},{"SurahNumber":11,"VerseNumber":105,"Text":"Тој ден кога ќе дојде, без Негово одобрение никој нема ни збор да изговори, а меѓу нив ќе има несреќни и среќни"},{"SurahNumber":11,"VerseNumber":106,"Text":"И несреќните ќе бидат во џехеннемот, во него тешко ќе вдишуваат и ќе издишуваат"},{"SurahNumber":11,"VerseNumber":107,"Text":"во него ќе останат сè додека постојат небесата и Земјата, освен ако Господарот твој неодреди поинаку. Господарот твој, навистина, прави што сака"},{"SurahNumber":11,"VerseNumber":108,"Text":"А среќните ќе бидат во џеннет сè додека постојат небесата и Земјата, во него ќе престојуваат, освен ако Господарот твој не одреди поинаку; тоа ќе биде дар кој непрекидно ќе трае"},{"SurahNumber":11,"VerseNumber":109,"Text":"Затоа не сомневај се во невистинитоста на тие кои овие ги обожуваат; тие ги обожуваат оние на кои предците нивни им се молеле. Ние навистина ќе им го дадеме тоа што го заслужиле, без намалување"},{"SurahNumber":11,"VerseNumber":110,"Text":"И на Муса му дадовме Книга, па за неа се подвоија во мислењата. Ида не е Зборот на Господарот твој порано изречен, со нив ќе беше завршено затоа што тие многу се сомневаат во неа"},{"SurahNumber":11,"VerseNumber":111,"Text":"И на сите нив Господарот твој според делата нивни ќе им плати, затоа што Тој добро го знае тоа што го правеа"},{"SurahNumber":11,"VerseNumber":112,"Text":"Ти оди по Вистинскиот пат, како што ти е наредено, и така нека постапативерниците коисесотебе, инемојте да бидете престапници, затоа што Тој добро гледа тоа што го правите"},{"SurahNumber":11,"VerseNumber":113,"Text":"И не стремете се кон тие кои постапуваат неправедно, па огнот да ве пече; вие немате други заштитници освен Аллах, инаку – ви нема помош"},{"SurahNumber":11,"VerseNumber":114,"Text":"И извршувај гонамазот (молитвата) напочетокотина крајот наденот, и во првите часови на ноќта! Добрите дела навистина ги поништуваат лошите. Тоа е поука за тие што сакаат поука"},{"SurahNumber":11,"VerseNumber":115,"Text":"И биди трпелив! Аллах навистина нема да ја ускрати наградата на тие кои прават добри дела"},{"SurahNumber":11,"VerseNumber":116,"Text":"А зошто во народите пред вас имаше само малку честити, кои забрануваа да се прави неред на Земјата, кои Ние ги спасивме?! А тие што правеа неправда му се препуштаа на тоа во коешто уживаа, и станаа грешници"},{"SurahNumber":11,"VerseNumber":117,"Text":"Господарот твој никогаш не ги уништуваше неправедно селата и градовите ако жителите нивни беа добри"},{"SurahNumber":11,"VerseNumber":118,"Text":"А Господарот твој да сакаше, сите луѓе следбеници на една вера ќе ги направеше. Меѓутоа, тие секогаш во верувањата ќе се разединуваат"},{"SurahNumber":11,"VerseNumber":119,"Text":"освен тие на кои Господарот твој ќе им се смилува. А затоа и ги создаде. И ќе се остварат зборовите на Господарот твој: Навистина ќе го наполнам џехеннемот со џинни и со луѓе – заедно"},{"SurahNumber":11,"VerseNumber":120,"Text":"А сите овие вести кои за поединечните случувања на Пратениците ти ги кажуваме, сè за да ти го зацврстиме срцето. И во нив ти дојде чистата вистина, и поука, и за верниците опомена"},{"SurahNumber":11,"VerseNumber":121,"Text":"И кажи им на тие што не сакаат да веруваат: „Правете сè што можете, и ние ќе правиме"},{"SurahNumber":11,"VerseNumber":122,"Text":"и чекајте, и ние ќе чекаме!“"},{"SurahNumber":11,"VerseNumber":123,"Text":"Аллах ги знае тајните на небесата и на Земјата и Нему сè Му се враќа, затоа само Него обожувај Го и само на Него потпирај се! А Господарот твој не го занемарува тоа што го правите"},{"SurahNumber":12,"VerseNumber":1,"Text":"Елиф–лам–ра. Ова се ајети од Книгата јасна"},{"SurahNumber":12,"VerseNumber":2,"Text":"Ја објавуваме како Куран на арапски јазик, за да разберете"},{"SurahNumber":12,"VerseNumber":3,"Text":"Објавувајќи ти го овој Куран, Ние тебе ти кажуваме за најубавите случувања, иако пред него навистина не си знаел ништо"},{"SurahNumber":12,"VerseNumber":4,"Text":"Кога Јусуф му рече на својот татко: „О, татко мој, сонував единаесет ѕвезди, и сонцето и месечината, и во сонот ги видов како ми се поклонија.“"},{"SurahNumber":12,"VerseNumber":5,"Text":"Тој рече: „О, синко мој, не им го кажувај својот сон на браќата, за да не ти напакостат, шејтанот му е навистина отворен непријател на човекот.“"},{"SurahNumber":12,"VerseNumber":6,"Text":"И, ете така, Господарот твој тебе ќе те одбере, и за толкување на соништата ќе те научи, и благодатта Своја кон тебе и Јакубовото семејство ќе ја надополни, како што претходно ја надополни на предците твои, на Ибрахим и на Исхак. Господарот твој, навистина, е Мудар"},{"SurahNumber":12,"VerseNumber":7,"Text":"Кај Јусуф и кај браќата негови се наоѓаат поуки за сите што се распрашуваат"},{"SurahNumber":12,"VerseNumber":8,"Text":"Кога тие рекоа: „Јусуф и братот негов му се помили на нашиот татко од нас, а ние сме цела група. Нашиот татко очигледно греши.“"},{"SurahNumber":12,"VerseNumber":9,"Text":"Убијте го Јусуф или оставете го во некој предел, татко ви потоа вам ќе ви се посвети, и потоа добри луѓе ќе бидете"},{"SurahNumber":12,"VerseNumber":10,"Text":"Еден од нив рече: „Ако навистина сакате нешто да сторите, тогаш не го убивајте Јусуф, туку фрлете го на дното на некој бунар, ќе го земе некој караван.“"},{"SurahNumber":12,"VerseNumber":11,"Text":"„О, татко наш,“ - рекоа тие - „зошто не ни го довериш Јусуф? Ние навистина му посакуваме добро.“"},{"SurahNumber":12,"VerseNumber":12,"Text":"„Испрати го утре со нас да се забавува и да се разоноди, ние сигурно ќе го чуваме.“"},{"SurahNumber":12,"VerseNumber":13,"Text":"„Навистина ќе ми биде жал ако го однесете, а се плашам да не го изеде волк кога вие нема да внимавате на него.“ – рече Јакуб"},{"SurahNumber":12,"VerseNumber":14,"Text":"„Како ќе го изеде волк, а ние сме група?“ – рекоа тие - „Ние тогаш навистина би биле изгубени.“"},{"SurahNumber":12,"VerseNumber":15,"Text":"И кога го однесоа и одлучија да го фрлат на дното на бунарот, Ние му објавивме: „Ти за оваа постапка нивна ќе ги известиш, а тие нема да те препознаат.“"},{"SurahNumber":12,"VerseNumber":16,"Text":"И навечер плачејќи му дојдоа на својот татко"},{"SurahNumber":12,"VerseNumber":17,"Text":"„О, татко наш,“ – рекоа - „заминавме да се натпреваруваме, а Јусуф го оставивме кај нашите работи, па го изеде волк. А ти нема да ни веруваш, иако вистината ти ја говориме.“"},{"SurahNumber":12,"VerseNumber":18,"Text":"И ја донесоа кошулата негова, со лажна крв натопена. „Во вашите души изникна злобна мисла,“ - рече тој - „и јас нема да се жалам, барам помош од Аллах против ова што вие го изнесувате.“"},{"SurahNumber":12,"VerseNumber":19,"Text":"И дојде еден караван, па го испратија водоносецот свој и тој ја спушти кофата своја. „Види среќа!“ - викна тој - „еве едно момче!“ И тие како трговска стока го скрија, а Аллах добро го знаеше тоа што го направија"},{"SurahNumber":12,"VerseNumber":20,"Text":"И го продадоа за евтина цена, за неколку гроша; едвај чекаа да се ослободат од него"},{"SurahNumber":12,"VerseNumber":21,"Text":"И потоа тој од Египет, што го купи, ѝ кажа на жената своја: „Направи му го престојот пријатен! Може корисен да ни биде, а можеме и да го посиниме!“ И ете така Ние на Јусуф му дадовме убаво место на Земјата и го научивме да толкува соништа, а Аллах прави што сака, но повеќето луѓе не знаат"},{"SurahNumber":12,"VerseNumber":22,"Text":"И кога тој порасна, Ние со мудрост и со знаење го обдаривме; така Ние ги наградуваме тие што прават добри дела"},{"SurahNumber":12,"VerseNumber":23,"Text":"И почна да го наведува на грев таа во чија куќа беше тој, па ги заклучи сите врати и рече: „Пријди!“ „Аллах да ме сочува!“ - извика тој -„Газдата мој убаво се грижи за мене; а тие кои доброто ќе го возвратат со зло никогаш нема да успеат.“"},{"SurahNumber":12,"VerseNumber":24,"Text":"И таа го посакуваше него, а и тој ќе ја посакаше неа доколку од Господарот свој јасен знак не виде – така беше, за да ги одвратиме од него злото и блудот, бидејќи тој навистина беше Наш искрен роб"},{"SurahNumber":12,"VerseNumber":25,"Text":"И двајцата потрчаа кон вратата, а таа ја искина кошулата негова одназад, и мажот нејзин кај вратата го затекнаа. „Каква казна заслужува тој што сакаше на твојата жена зло да ѝ направи,“ – рече таа - „или зандана или болна казна?“"},{"SurahNumber":12,"VerseNumber":26,"Text":"„Таа се обиде мене да ме наведе на грев.“ - рече Јусуф. „Ако кошулата негова е искината од предната страна, тогаш таа ја говори вистината, а тој невистината,“ – посведочи еден човек од нејзиното семејство"},{"SurahNumber":12,"VerseNumber":27,"Text":"„а ако кошулата негова е искината од задната страна, тогаш таа лаже, а тој ја говори вистината.“"},{"SurahNumber":12,"VerseNumber":28,"Text":"И кога тој виде дека кошулата негова е искината од задната страна, рече: „Тоа е една од вашите интриги; вашите интриги се навистина големи!“"},{"SurahNumber":12,"VerseNumber":29,"Text":"„Ти, Јусуф, остави го ова, а ти барај прошка за својот грев, затоа што навистина беше грешничка!“"},{"SurahNumber":12,"VerseNumber":30,"Text":"И жените во градот почнаа да зборуваат: „Жената на управникот го навела момчето на грев, во него лудо се загледала! Ние мислиме дека навистина греши.“"},{"SurahNumber":12,"VerseNumber":31,"Text":"И кога таа слушна за нивното озборување, ги повика, па им подготви гозба, на секоја од нив ѝ даде нож и рече: „Излези пред нeго!“ А кога тие го погледаа, се восхитија на неговата убавина и по рацете свои се исекоа: „Боже, Боже!“ - извикнаа - „Ова не е човек, ова е благороден мелек.“"},{"SurahNumber":12,"VerseNumber":32,"Text":"„Е ова ви е тој поради кого ме прекорувавте.“ – рече таа - „Вистина е дека сакав да го наведам на грев, но тој ме одби. Ако не го направи тоа што го барам од него, сигурно ќе биде фрлен во зандана и понижен.“"},{"SurahNumber":12,"VerseNumber":33,"Text":"„Господару мој,“ - изговори тој - „помил ми е затворот од тоа кон што тие ме наведуваат! И ако Ти не ги одвратиш од мене интригите нивни, јас можам кон нив наклоност да почувствувам и незналец да станам.“"},{"SurahNumber":12,"VerseNumber":34,"Text":"И Господарот негов ја исполни молбата негова иго спаси од интригите нивни. Тој, навистина, сè слуша и сè знае"},{"SurahNumber":12,"VerseNumber":35,"Text":"Потоа им падна напамет, иако беа уверени дека е невин, за некое време да го фрлат во зандана"},{"SurahNumber":12,"VerseNumber":36,"Text":"Со него во зандана влегоа уште две момчиња. „Јас сонував дека цедам грозје.“ – рече еден од нив. „А јас, пак,“ - кажа другиот - „дека на главата носам леб кој птиците го колваат. Протолкувај ни го тоа, бидејќи гледаме дека си навистина добар човек.“"},{"SurahNumber":12,"VerseNumber":37,"Text":"„Ниту еден оброк со храна нема да ви биде донесен, а јас претходно да не ви кажам што ќе добиете.“ - рече Јусуф. „Тоа е само дел од тоа што ме научи Господарот мој, јас се чувам од верата на народот кој не верува во Аллах и кој не го признава оној свет"},{"SurahNumber":12,"VerseNumber":38,"Text":"и ја исповедам верата на предците свои, Ибрахим, Исхак и Јакуб; на нас не ни доликува на Аллах да Му припишуваме здруженик. Тоа е милоста на Аллах кон нас и кон останатите луѓе, но повеќето луѓе не се благодарни"},{"SurahNumber":12,"VerseNumber":39,"Text":"О, пријатели мои од занданава, дали се подобри разноразните богови или Аллах, Единиот и Семоќниот"},{"SurahNumber":12,"VerseNumber":40,"Text":"Тие кои наместо Него ги обожувате се само имиња кои сте им ги дале вие и предците ваши, Аллах за нив никаков доказ не објавил. Судот Му припаѓа само на Аллах, а Тој наредил само Него да Го обожувате. Тоа е единствената исправна вера, но повеќето луѓе не знаат"},{"SurahNumber":12,"VerseNumber":41,"Text":"О, другари мои од занданава, едниот од вас господарот свој со вино ќего пои, а другиот ќе биде распнат, па птиците главата ќе му ја колваат. Тоа за што прашавте е веќе одредено.“"},{"SurahNumber":12,"VerseNumber":42,"Text":"А на тој, од тие двајцата, за кого знаеше дека ќе биде спасен, му рече: „Спомни ме кај господарот твој!“ - но шејтанот направи тој да заборави да го спомне кај господарот свој, и Јусуф останавозанданите неколку години"},{"SurahNumber":12,"VerseNumber":43,"Text":"И владетелот рече: „Сонував како седум слаби крави изедоа седум дебели, и сонував седум класја зелени и седум други, исушени. О, великани, протолкувајте ми го сонот мој, ако знаете да толкувате соништа!“"},{"SurahNumber":12,"VerseNumber":44,"Text":"„Измешани соништа!“ – рекоа тие - „Ние не знаеме да толкуваме соништа.“"},{"SurahNumber":12,"VerseNumber":45,"Text":"И тогаш, по толку време, се сети еден од тие двајца, тој што беше спасен, и рече: „Јас ќе ви го протолкувам сонот, само испратете ме"},{"SurahNumber":12,"VerseNumber":46,"Text":"Јусуфе, о, искрен, протолкувај ни што значи: седум слаби крави изедоа седум дебели, и седум класја зелени и седум други, исушени, - па да се вратам кај луѓето за да дознаат.“"},{"SurahNumber":12,"VerseNumber":47,"Text":"„Седум години постојано ќе сеете,“ – рече, „па тоа ште ќе го пожнеете во амбари оставете го, освен малку од тоа, што ќе го јадете"},{"SurahNumber":12,"VerseNumber":48,"Text":"затоа што потоа ќе дојдат седум тешки (години) кои ќе го изедат тоа што за нив сте го подготвиле, ќе остане само малку од тоа што за сеење ќе го сочувате"},{"SurahNumber":12,"VerseNumber":49,"Text":"После тоа, ќе дојде година во која на луѓето во изобилство ќе им врнат дождови и во која ќе цедат.“"},{"SurahNumber":12,"VerseNumber":50,"Text":"И владетелот рече: „Донесете ми го!“ И кога на Јусуф му дојде гласникот, тој рече: „Врати се кај владетелот твој и запрашај го: Што е со жените кои си ги исекоа рацете? Сопственикот мој добро ги знае интригите нивни!“"},{"SurahNumber":12,"VerseNumber":51,"Text":"„Што точно се случило кога Јусуф сте го навеле на грев?“ - запраша владетелот. „Бог да чува!“ - рекоа тие - „Ние за него ништо лошо не знаеме!“ „Сега вистината ќе излезе на виделина,“ - рече жената на управителот - „јас го наведував на грев, а тој вистината ја говореше"},{"SurahNumber":12,"VerseNumber":52,"Text":"Исто така, тој (мојот сопруг) нека знае дека не сум го изневерила тајно, затоа што Аллах не дозволува да се остварат интригите на подмолните"}]}