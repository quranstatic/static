{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"و آنان که امید لقای ما را ندارند (و به قیامت معتقد نیستند) گویند: چرا فرشتگان بر ما نازل نشدند؟ یا چرا ما خدا را به چشم نمی‌بینیم (تا در ایمان، به رسول محتاج نباشیم)؟ همانا آنان در حق خویش راه تکبر و نخوت پیش گرفتند و به سرکشی و طغیانی شدید شتافتند"},{"SurahNumber":25,"VerseNumber":22,"Text":"روزی که فرشتگان را ببینند مجرمان در آن روز بشارتی (از فرشته) نیابند و به آنها گویند: محروم و ممنوع (از لقاء رحمت و جنّت خدا) باشید"},{"SurahNumber":25,"VerseNumber":23,"Text":"و ما توجه به اعمال (فاسد بی‌خلوص و حقیقت) آنها کرده و همه را (باطل و نابود چون) غباری پراکنده می‌گردانیم"},{"SurahNumber":25,"VerseNumber":24,"Text":"اهل بهشت در آن روز مسکن و مقرّی بهتر و آرامش و خوابگاهی نیکوتر خواهند داشت"},{"SurahNumber":25,"VerseNumber":25,"Text":"و (یاد کن) روزی که آسمان با ابر از هم شکافته و فرشتگان با سرعت تمام (به امر حق) فرود آیند"},{"SurahNumber":25,"VerseNumber":26,"Text":"پادشاهی به حق در آن روز خاص خدای رحمان است، و بر کافران روز بسیار سختی خواهد بود"},{"SurahNumber":25,"VerseNumber":27,"Text":"و روزی که شخص ظالم پشت دست حسرت به دندان گرفته و گوید: ای کاش من (در دنیا) با رسول حق راهی (برای دوستی و طاعت) پیش می‌گرفتم"},{"SurahNumber":25,"VerseNumber":28,"Text":"وای بر من، ای کاش که فلان (مرد کافر و رفیق فاسق) را دوست نمی‌گرفتم"},{"SurahNumber":25,"VerseNumber":29,"Text":"رفاقت او مرا از پیروی قرآن پس از آنکه به من رسید محروم ساخت و گمراه گردانید، آری شیطان برای انسان مایه خذلان (و گمراهی) است"},{"SurahNumber":25,"VerseNumber":30,"Text":"در آن روز رسول (به شکوه از امت در پیشگاه رب العزّه) عرض کند: بارالها (تو آگاهی که) امّت من این قرآن را به کلّی متروک و رها کردند"},{"SurahNumber":25,"VerseNumber":31,"Text":"و همچنین ما برای هر پیغمبری دشمنی از جنس بدکاران (امّتش) قرار دادیم، و تنها خدای تو برای هدایت و نصرت و یاری تو کفایت است"},{"SurahNumber":25,"VerseNumber":32,"Text":"و باز (کافران جاهل) به اعتراض گفتند که چرا این قرآن (اگر از جانب خداست) یکجا برای رسول نازل نشد؟ ما آن را این چنین فرستادیم تا (تدریجا) تو را به آیات آن دل آرام کنیم و اطمینان قلب دهیم و (بدین سبب) آیات آن را بر تو مرتب به ترتیبی روشن و به آهستگی برخواندیم"},{"SurahNumber":25,"VerseNumber":33,"Text":"و کافران بر تو هیچ مثل (باطل و اعتراض ناحق) نیاورند مگر آنکه ما در مقابل برای تو سخن حق را با بهترین بیان پاسخ آنها آریم"},{"SurahNumber":25,"VerseNumber":34,"Text":"آنان که به رو به سوی آتش دوزخ برندشان به بدترین مکان شتافته و سخت‌ترین راه ضلالت یافته‌اند"},{"SurahNumber":25,"VerseNumber":35,"Text":"و همانا ما به موسی کتاب (تورات) را عطا کردیم و برادرش هارون را وزیر او قرار دادیم"},{"SurahNumber":25,"VerseNumber":36,"Text":"آن گاه گفتیم که رو به جانب آن قوم که آیات ما را تکذیب کردند روید. پس آنها را (پس از تکذیب آن دو) سخت هلاک گردانیدیم"},{"SurahNumber":25,"VerseNumber":37,"Text":"و نیز قوم نوح چون رسولان حق را تکذیب کردند ما آنها را به طوفان هلاک سپردیم و آیت عبرت مردم ساختیم، و برای ستمکاران عذاب دردناک مهیا گردانیده‌ایم"},{"SurahNumber":25,"VerseNumber":38,"Text":"و نیز قوم عاد و ثمود و اصحاب رسّ (شاید قوم شعیب‌اند که نزد چشمه یا چاه آبی که رسّ نامند منزل داشتند) و طوایف دیگر بسیاری بین اینها همه را به کیفر کردارشان هلاک کردیم"},{"SurahNumber":25,"VerseNumber":39,"Text":"و ما برای هر یک از این طوایف مثلها (و پندها برای هدایت و اتمام حجت) زدیم و همه را به کلی هلاک ساختیم"},{"SurahNumber":25,"VerseNumber":40,"Text":"و همانا این کافران آمدند و دیدند آن دیار (قوم لوط) را که بر آن باران عذاب و هلاکت ببارانیدیم، آیا اینان به چشم خود دیار خراب آنها را ندیده‌اند؟ (آری دیدند) و لیکن امید و بیمی از قیامت و کیفر ندارند"},{"SurahNumber":25,"VerseNumber":41,"Text":"این کافران هرگاه تو را ببینند (از حسد) کاری ندارند جز آنکه تو را تمسخر کرده (و گویند) آیا این مرد همان است که خدا به رسالت بر خلق فرستاده؟"},{"SurahNumber":25,"VerseNumber":42,"Text":"نزدیک بود که او ما را اگر بر بت‌پرستی خود پایدار نبودیم به کلی گمراه کند و از پرستش خدایانمان باز دارد. و (این مشرکان که از جهل، توحید را گمراهی خواندند) چون عذاب حق را مشاهده کنند خواهند دانست که گمراه‌تر از آنها در عالم نیست"},{"SurahNumber":25,"VerseNumber":43,"Text":"آیا دیدی حال آن کس را که (از غرور) هوای نفسش را خدای خود ساخته؟ آیا تو حافظ و نگهبان او (از هلاکت) توانی شد؟"},{"SurahNumber":25,"VerseNumber":44,"Text":"یا پنداری که اکثر این کافران حرفی می‌شنوند یا فکر و تعقلی دارند؟ اینان (در بی‌عقلی) بس مانند چهار پایانند بلکه (نادان‌تر و) گمراه‌ترند"},{"SurahNumber":25,"VerseNumber":45,"Text":"آیا ندیدی که خدای تو چگونه سایه را با آنکه اگر خواستی ساکن کردی (بر سر عالمیان) بگسترانید؟ آن گاه آفتاب را بر آن دلیل قرار دادیم"},{"SurahNumber":25,"VerseNumber":46,"Text":"سپس ظلّ آن آفتاب (منبسط) را به سوی خود تدریجا قبض می‌کنیم"},{"SurahNumber":25,"VerseNumber":47,"Text":"و او خدایی است که شب را برای شما لباس گردانید (تا همه در سیاه جامه شب مستور شوید) و خواب را مایه سکون و آرامش شما قرار داد و روز روشن را برای جنبش و کار مقرر داشت"},{"SurahNumber":25,"VerseNumber":48,"Text":"و او خدایی است که بادها را برای بشارت پیشاپیش باران رحمت خود فرستاد، و از آسمان آبی طاهر و مطهّر نازل کردیم"},{"SurahNumber":25,"VerseNumber":49,"Text":"تا به آن باران زمین خشک و مرده را زنده سازیم و آنچه آفریدیم از چهارپایان و آدمیان بسیار همه را از آن سیراب گردانیم"},{"SurahNumber":25,"VerseNumber":50,"Text":"و ما تغییرات و گردش باد و باران (و سایر انقلابات عالم) را بین مردم آوردیم تا پند گرفته و متذکر حق شوند، لیکن اکثر مردم جز راه کفران و جحود پیش نگرفتند"},{"SurahNumber":25,"VerseNumber":51,"Text":"و اگر ما می‌خواستیم در بین مردم هر قریه پیغمبری که (خلق را از عذاب خدا) بترساند می‌فرستادیم"},{"SurahNumber":25,"VerseNumber":52,"Text":"پس تو هرگز تابع کافران مباش و با آنها چنان که مخالفت قرآن و دین حق کنند سخت جهاد و کارزار کن"},{"SurahNumber":25,"VerseNumber":53,"Text":"و او خدایی است که دو دریا را به هم درآمیخت که این آب گوارا و شیرین و آن دیگر شور و تلخ است، و بین این دو آب (در عین به هم آمیختن) واسطه و حایلی قرار داد که همیشه از هم منفصل و جدا باشند"},{"SurahNumber":25,"VerseNumber":54,"Text":"و او خدایی است که از آب (نطفه) بشر را آفرید و بین آنها خویشی نسب و بستگی ازدواج قرار داد، و خدای تو (بر هر چیز) قادر است"},{"SurahNumber":25,"VerseNumber":55,"Text":"و (این مشرکان نادان) به جای خدا بتهایی که هیچ سود و زیانی به حال آنان ندارد می‌پرستند، و کافر پشت به امر پروردگار خود می‌کند"},{"SurahNumber":25,"VerseNumber":56,"Text":"و ما تو را نفرستادیم مگر برای آنکه (خلق را به رحمت ما) بشارت دهی و (از عذاب ما) بترسانی"},{"SurahNumber":25,"VerseNumber":57,"Text":"بگو: من از شما امّت مزد رسالت نمی‌خواهم، اجر من همین بس که هر که بخواهد (از پی من) راهی به سوی خدای خود پیش گیرد"},{"SurahNumber":25,"VerseNumber":58,"Text":"و تو بر خدای زنده ابدی که هرگز نمیرد توکل کن و به ستایش ذات او وی را تسبیح و تنزیه گو، و هم او که به گناه بندگانش کاملا آگاه است کفایت است (هر که را بخواهد می‌بخشد و هر که را بخواهد مؤاخذه می‌کند)"},{"SurahNumber":25,"VerseNumber":59,"Text":"آن خدایی که آسمانها و زمین و هر چه در بین آنهاست همه را در شش روز بیافرید آن گاه همین خدای رحمان بر عرش (قدرت و فرمانروایی) قرار گرفت، پس از خداشناسی آگاه، حقیقت را بازجو"},{"SurahNumber":25,"VerseNumber":60,"Text":"و چون به این مردم کافر گفته شود بیایید خدای رحمان را سجده کنید، در جواب گویند: خدای رحمان چیست؟ آیا ما به آنچه تو امر می‌کنی سجده کنیم؟ و دعوت به خدای یکتا (به جای اطاعت) بر نفرتشان بیفزاید"},{"SurahNumber":25,"VerseNumber":61,"Text":"بزرگوار آن خدایی که در آسمان برجها مقرر داشت و در آن چراغ روشن خورشید و ماه تابان را روشن ساخت"},{"SurahNumber":25,"VerseNumber":62,"Text":"و او خدایی است که شب و روز را جانشین یکدیگر قرار داد برای آن کس که خواهد به شب یا روز متذکر (خدا) شود یا شکر او به جای آرد"},{"SurahNumber":25,"VerseNumber":63,"Text":"و بندگان خاص خدای رحمان آنان هستند که بر روی زمین به تواضع و فروتنی راه روند و هرگاه مردم جاهل به آنها خطاب (و عتابی) کنند با سلامت نفس (و زبان خوش) جواب دهند"},{"SurahNumber":25,"VerseNumber":64,"Text":"و آنان هستند که شب را به سجده و قیام نماز در برابر خدایشان روز کنند"},{"SurahNumber":25,"VerseNumber":65,"Text":"و آنان هستند که دایم (به دعا و تضرّع) گویند: پروردگارا عذاب جهنم را از ما بگردان، که سخت عذاب مهلک و دایمی است"},{"SurahNumber":25,"VerseNumber":66,"Text":"که آنجا بسیار بد قرارگاه و بد منزلگاهی است"},{"SurahNumber":25,"VerseNumber":67,"Text":"و آنان هستند که هنگام انفاق (به مسکینان) اسراف نکرده و بخل هم نورزند، بلکه احسان آنها در حد میانه و اعتدال باشد"},{"SurahNumber":25,"VerseNumber":68,"Text":"و آنان هستند که با خدای یکتا کسی را شریک نمی‌خوانند و نفس محترمی را که خدا حرام کرده جز به حق به قتل نمی‌رسانند، و هرگز گرد عمل زنا نمی‌گردند، که هر که این عمل کند کیفر گناهش را خواهد دید"},{"SurahNumber":25,"VerseNumber":69,"Text":"عذابش در قیامت مضاعف شود و با ذلّت و خواری به دوزخ مخلّد گردد"},{"SurahNumber":25,"VerseNumber":70,"Text":"مگر آن کسانی که از گناه توبه کنند و عمل صالح به جای آرند، پس خدا گناهان آنها را بدل به حسنات گرداند، و خداوند بسیار آمرزنده و مهربان است"},{"SurahNumber":25,"VerseNumber":71,"Text":"و هر کس توبه کند و نیکوکار شود البته توبه‌اش به درگاه (قبول) خدا خواهد رسید"},{"SurahNumber":25,"VerseNumber":72,"Text":"و آنان هستند که به ناحق شهادت ندهند و هرگاه به عمل لغوی (از مردم غافل) بگذرند بزرگوارانه از آن درگذرند"},{"SurahNumber":25,"VerseNumber":73,"Text":"و آنان هستند که هرگاه به آیات خدای خود متذکرشان سازند کر و کورانه در آن آیات ننگرند (بلکه با دل آگاه و چشم بینا مشاهده آن کنند تا بر مقام معرفت و ایمانشان بیفزاید)"},{"SurahNumber":25,"VerseNumber":74,"Text":"و آنان هستند که گویند: پروردگارا، ما را زنان و فرزندانی مرحمت فرما که مایه چشم روشنی ما باشند، و ما را (سر خیل پاکان و) پیشوای اهل تقوا قرار ده"},{"SurahNumber":25,"VerseNumber":75,"Text":"چنین بندگان را به پاداش صبرشان (در راه عبادت)، عالی غرفه‌های جنّت و قصرهای بهشتی دهند و در آنجا با تحیّت و سلام روبرو شوند"},{"SurahNumber":25,"VerseNumber":76,"Text":"در حالی که در آن بهشت که بسیار نیکو منزل و مقامی است تا ابد مخلّد و متنعّم خواهند بود"},{"SurahNumber":25,"VerseNumber":77,"Text":"بگو که اگر دعای شما (و ناله و زاری و توبه شما) نبود خدا به شما چه توجه و اعتنایی داشت؟ که شما کافران (آیات حق را) تکذیب کردید و به کیفر همیشگی آن گرفتار خواهید شد"},{"SurahNumber":26,"VerseNumber":1,"Text":"طسم (اسراری است بین خدا و رسول)"},{"SurahNumber":26,"VerseNumber":2,"Text":"این قرآن آیات کتاب روشن خداست"},{"SurahNumber":26,"VerseNumber":3,"Text":"(ای رسول ما) تو چنان در اندیشه هدایت خلقی که خواهی جان عزیزت را از غم اینکه ایمان نمی‌آورند هلاک سازی"},{"SurahNumber":26,"VerseNumber":4,"Text":"ما اگر بخواهیم از آسمان آیت قهری نازل گردانیم که همه به جبر گردن زیر بار (ایمان به) آن فرود آرند"},{"SurahNumber":26,"VerseNumber":5,"Text":"و (وای بر اینان که) هیچ آیت و ذکر تازه‌ای از خدای رحمان بر آنها نیاید جز آنکه از آن اعراض می‌کنند"},{"SurahNumber":26,"VerseNumber":6,"Text":"همانا این کافران آیات خدا را تکذیب کردند و به زودی خبر آنچه بدان استهزاء می‌کنند به آنان خواهد رسید"},{"SurahNumber":26,"VerseNumber":7,"Text":"آیا در زمین به دیده عبرت نظر نکردند که ما چه انواع گوناگون از نباتات پر سود از آن برویانیدیم؟"},{"SurahNumber":26,"VerseNumber":8,"Text":"همانا در این کار آیتی (از لطف و رحمت و علم و قدرت خدا بر هوشمندان) آشکار است و باز اکثر اینان ایمان نمی‌آورند"},{"SurahNumber":26,"VerseNumber":9,"Text":"و همانا پروردگار تو بسیار مقتدر و مهربان است"},{"SurahNumber":26,"VerseNumber":10,"Text":"و (یاد آر) هنگامی که خدایت به موسی ندا کرد که اینک به سوی قوم ستمکار روی آور"},{"SurahNumber":26,"VerseNumber":11,"Text":"به سوی قوم ستمکار فرعون که آیا باز هم نمی‌خواهند خدا ترس و پرهیزگار شوند؟"},{"SurahNumber":26,"VerseNumber":12,"Text":"موسی عرض کرد: ای پروردگار، از آن می‌ترسم که فرعونیان سخت مرا تکذیب کنند"},{"SurahNumber":26,"VerseNumber":13,"Text":"و (از کفر آنها) دلتنگ شوم و عقده زبانم (به هدایت آنان) باز نگردد، پس به سوی هارون (برادرم) فرست (تا با من به رسالت روانه شود)"},{"SurahNumber":26,"VerseNumber":14,"Text":"و بر من از این قوم (قبطی) گناهی است که می‌ترسم به قتلم رسانند"},{"SurahNumber":26,"VerseNumber":15,"Text":"خدا به موسی فرمود: هرگز (مترس که شما را نمی‌کشند)، پس با برادرت هارون بدین معجزات و آیات ما به سوی آنان بروید که ما همه جا با شما هستیم و گفتار شما را می‌شنویم"},{"SurahNumber":26,"VerseNumber":16,"Text":"هر دو به اتفاق به جانب فرعون روید و بگویید که ما رسول پروردگار جهانیم"},{"SurahNumber":26,"VerseNumber":17,"Text":"با این پیام که طایفه بنی اسرائیل را با ما (از مصر به فلسطین) بفرست"},{"SurahNumber":26,"VerseNumber":18,"Text":"فرعون گفت: تو نه آن کودکی که ما پروردیم و سالها عمرت در نزد ما گذشت؟"},{"SurahNumber":26,"VerseNumber":19,"Text":"و آن فعل زشت (قتل نفس) از تو سر زد و (به خدایی ما) کافر بودی؟"},{"SurahNumber":26,"VerseNumber":20,"Text":"موسی گفت: آری من چنین فعلی را مرتکب شدم (ولی نه بر عمد بلکه) در آن هنگام من (برای نجات سبطیان از ظلم قبطیان) به وادی حیرت سرگردان و از گمشدگان (دیار شما) بودم (و کاری به قصد نجات مظلومی کردم به قتل خطایی منتهی شد)"},{"SurahNumber":26,"VerseNumber":21,"Text":"و آن گاه از ترس شما گریختم تا آنکه خدای من مرا علم و حکمت عطا فرمود و از پیغمبران خود قرار داد"},{"SurahNumber":26,"VerseNumber":22,"Text":"و (بازگو) این که طایفه بنی اسرائیل را بنده خود کرده‌ای این هم نعمتی است که منّت آن بر من می‌نهی؟"},{"SurahNumber":26,"VerseNumber":23,"Text":"باز فرعون به موسی گفت: ربّ العالمین چیست؟"},{"SurahNumber":26,"VerseNumber":24,"Text":"موسی جواب داد: خدای آسمانها و زمین است و آنچه ما بین آنهاست، اگر به یقین باور دارید"},{"SurahNumber":26,"VerseNumber":25,"Text":"فرعون روی به درباریانش کرد و گفت: آیا نمی‌شنوید (که این مرد چه دعوی بی‌دلیل می‌کند)"},{"SurahNumber":26,"VerseNumber":26,"Text":"موسی گفت: همان خدایی است که شما و پدران پیشین شما را بیافرید"},{"SurahNumber":26,"VerseNumber":27,"Text":"باز فرعون گفت: این رسولی که به سوی شما به رسالت فرستاده شده سخت دیوانه است"},{"SurahNumber":26,"VerseNumber":28,"Text":"باز موسی گفت: همان آفریننده مشرق و مغرب (و روز و شب) است و هر چه بین اینها موجود است، اگر شما (در قدرت حق) تعقل کنید"},{"SurahNumber":26,"VerseNumber":29,"Text":"باز فرعون گفت: اگر غیر من خدایی را بپرستی البته تو را به زندان خواهم کشید"},{"SurahNumber":26,"VerseNumber":30,"Text":"موسی باز پاسخ داد: اگر هم حجت و معجزی (بر صدق دعوی خود) بر تو آورده باشم (بازم به زندان کشی)"},{"SurahNumber":26,"VerseNumber":31,"Text":"فرعون گفت: آن معجزه را بیار اگر راست می‌گویی؟"},{"SurahNumber":26,"VerseNumber":32,"Text":"در آن موقع موسی عصای خود بیفکند که ناگاه اژدهایی عظیم پدیدار گشت"},{"SurahNumber":26,"VerseNumber":33,"Text":"و نیز دست خود (از گریبان) بیرون آورد که ناگاه سپید و رخشان به چشم بینندگان آشکار گردید"},{"SurahNumber":26,"VerseNumber":34,"Text":"فرعون رو به درباریانش کرد و گفت: این مرد ساحری بسیار ماهر و داناست"},{"SurahNumber":26,"VerseNumber":35,"Text":"که می‌خواهد بدین سحر و شعبده‌ها شما (مردم مصر) را از کشور خود آواره کند، حال شما چه می‌فرمایید؟"},{"SurahNumber":26,"VerseNumber":36,"Text":"آنها به فرعون گفتند: او و برادرش را زمانی باز دار و افرادی را برای جمع کردن مردم در شهرها بفرست"},{"SurahNumber":26,"VerseNumber":37,"Text":"تا ساحران ماهر زبر دست را (برای دفاع او) نزدت حاضر آورند"},{"SurahNumber":26,"VerseNumber":38,"Text":"آن گاه ساحران را بر حسب وعده به روز معیّن حاضر ساختند"},{"SurahNumber":26,"VerseNumber":39,"Text":"و مردم شهر را گفتند: چه بهتر که همه در آن روز جمع باشید (تا واقعه را مشاهده کنید)"},{"SurahNumber":26,"VerseNumber":40,"Text":"باشد که ما هم اگر ساحران غالب شدند از آنان پیروی کنیم"},{"SurahNumber":26,"VerseNumber":41,"Text":"و چون ساحران حضور فرعون آمدند با وی گفتند: آیا اگر (بر موسی) غالب آییم اجری خواهیم داشت؟"},{"SurahNumber":26,"VerseNumber":42,"Text":"فرعون گفت: آری البته علاوه بر اجر خدمت از مقربان (درگاهم) نیز خواهید شد"},{"SurahNumber":26,"VerseNumber":43,"Text":"(چون ساحران به معارضه حاضر شدند) موسی به آنها گفت: اینک شما بساط سحر خود هر چه می‌خواهید به کار اندازید"},{"SurahNumber":26,"VerseNumber":44,"Text":"ساحران هم رسن و طنابها و چوبهای سحر خود را بیفکندند و به عزت فرعون قسم یاد کردند که (بر موسی) البته غالب خواهیم شد"},{"SurahNumber":26,"VerseNumber":45,"Text":"در آن حال موسی عصای خود را بیفکند که ناگاه (اژدهایی عظیم شد و) همه وسایل سحر انگیزی ساحران را به کام فرو می‌برد"},{"SurahNumber":26,"VerseNumber":46,"Text":"ساحران که این معجزه بدیدند (و قطعا دانستند سحر نیست، پیش موسی) به سجده افتادند"},{"SurahNumber":26,"VerseNumber":47,"Text":"گفتند: ما به خدای عالمیان ایمان آوردیم"},{"SurahNumber":26,"VerseNumber":48,"Text":"پروردگار موسی و هارون"},{"SurahNumber":26,"VerseNumber":49,"Text":"فرعون به ساحران گفت: چرا بی‌اجازه من ایمان به موسی آوردید؟ همانا معلوم است که این استاد بزرگ شماست که شما را ساحری آموخته! پس به زودی کیفر خود را خواهید دید، دست و پای شما را به اختلاف (دو طرف چپ و راست) قطع می‌کنم آن گاه همه را به دار می‌کشم"},{"SurahNumber":26,"VerseNumber":50,"Text":"ساحران گفتند: (از این دار و قتل به ما) هیچ زیانی نخواهد رسید چون (بعد از مرگ) به سوی خدای خود باز می‌گردیم"},{"SurahNumber":26,"VerseNumber":51,"Text":"ما از خدا امید آن داریم که به لطف خویش از گناهان ما درگذرد چون اول ما به او ایمان آوردیم"},{"SurahNumber":26,"VerseNumber":52,"Text":"و ما به موسی وحی کردیم که بندگان مرا شبانه (از شهر مصر) بیرون بر که شما را (فرعونیان) تعقیب خواهند کرد"},{"SurahNumber":26,"VerseNumber":53,"Text":"آن گاه فرعون رسول برای جمع آوری لشکر به شهرها فرستاد"},{"SurahNumber":26,"VerseNumber":54,"Text":"(و برای تبلیغات به آنها می‌گفتند که) همانا طایفه بنی اسرائیل عده قلیلی هستند"},{"SurahNumber":26,"VerseNumber":55,"Text":"که ما را به خشم آورده‌اند"},{"SurahNumber":26,"VerseNumber":56,"Text":"و ما لشکری همه نیرومند و مسلح به اسلحه کاملیم"},{"SurahNumber":26,"VerseNumber":57,"Text":"پس (با وجود این همه دعوی‌ها) ما آنها را از باغهای مصفّا با نهرهای آب روان بیرون کردیم"},{"SurahNumber":26,"VerseNumber":58,"Text":"و نیز از گنج‌ها و ثروتها و مقامات عالیه ریاست بیرون آوردیم (و به دریای هلاک افکندیم)"},{"SurahNumber":26,"VerseNumber":59,"Text":"آری این چنین کردیم و (قوم ضعیف) بنی اسرائیل را وارث آن شهر و دیارها و ثروت و مقامها گردانیدیم"},{"SurahNumber":26,"VerseNumber":60,"Text":"پس صبحگاه فرعونیان موسی و بنی اسرائیل را تعقیب کردند"},{"SurahNumber":26,"VerseNumber":61,"Text":"چون دو لشکر روبرو شدند اصحاب موسی گفتند: اینک به دست فرعونیان خواهیم افتاد"},{"SurahNumber":26,"VerseNumber":62,"Text":"موسی گفت: هرگز چنین نیست، که خدا با من است و مرا به یقین راهنمایی خواهد کرد"},{"SurahNumber":26,"VerseNumber":63,"Text":"پس ما به موسی وحی کردیم که عصای خود را به دریا (ی نیل) زن، چون زد دریا شکافت و آب هر قطعه دریا مانند کوهی بزرگ بر روی هم قرار گرفت"},{"SurahNumber":26,"VerseNumber":64,"Text":"و دیگران (یعنی فرعونیان) را (از پی بنی اسرائیل) به نزدیک دریا آوردیم"},{"SurahNumber":26,"VerseNumber":65,"Text":"و موسی و کلیه همراهانش را به ساحل سلامت رسانیدیم"},{"SurahNumber":26,"VerseNumber":66,"Text":"آن گاه قوم دیگر همه را به دریا غرق کردیم"},{"SurahNumber":26,"VerseNumber":67,"Text":"همانا در این هلاک فرعونیان آیت بزرگی (برای عبرت و موعظه مردم) بود لیکن اکثر خلق ایمان نیاوردند"},{"SurahNumber":26,"VerseNumber":68,"Text":"و همانا خدای تو خدای بسیار مقتدر و مهربان است"},{"SurahNumber":26,"VerseNumber":69,"Text":"و (ای رسول) حکایت ابراهیم را بر امت بیان کن"},{"SurahNumber":26,"VerseNumber":70,"Text":"هنگامی که با پدر (یعنی عمو، زیرا پدران پیغمبران همه موحّدند) و با قومش گفت: شما چه معبودی را می‌پرستید؟"},{"SurahNumber":26,"VerseNumber":71,"Text":"جواب دادند که ما بتهایی را می‌پرستیم و ثابت بر پرستش آنها بوده و هستیم"},{"SurahNumber":26,"VerseNumber":72,"Text":"ابراهیم گفت: آیا هر گاه این بتهای جماد را بخوانید سخن شما را می‌شنوند؟"},{"SurahNumber":26,"VerseNumber":73,"Text":"یا به حال شما هیچ سود و زیانی توانند داشت؟"},{"SurahNumber":26,"VerseNumber":74,"Text":"گفتند: (نه) بلکه ما پدران خود را بر پرستش این بتان یافته‌ایم (و هر چند جماد بی‌اثری باشند می‌پرستیم)"},{"SurahNumber":26,"VerseNumber":75,"Text":"ابراهیم باز به آنها گفت: آیا می‌دانید که این بتهایی که شما مردم اینک می‌پرستید،"},{"SurahNumber":26,"VerseNumber":76,"Text":"و پدران شما از قدیم می‌پرستیدند،"},{"SurahNumber":26,"VerseNumber":77,"Text":"آنها مرا دشمن‌اند جز خدای یکتای عالمیان؟"},{"SurahNumber":26,"VerseNumber":78,"Text":"همان خدایی که مرا بیافرید و به راه راستم هدایت می‌فرماید"},{"SurahNumber":26,"VerseNumber":79,"Text":"و همان خدایی که مرا غذا می‌دهد و سیراب می‌گرداند"},{"SurahNumber":26,"VerseNumber":80,"Text":"و چون بیمار شوم مرا شفا می‌دهد"},{"SurahNumber":26,"VerseNumber":81,"Text":"و همان خدایی که مرا (از حیات چند روزه دنیا) می‌میراند و سپس (به حیات ابدی آخرت) زنده می‌گرداند"},{"SurahNumber":26,"VerseNumber":82,"Text":"و همان خدایی که چشم امید دارم که روز جزا گناهم را بیامرزد"},{"SurahNumber":26,"VerseNumber":83,"Text":"بارالها، مرا حکمی ببخش (بر این مشرکان فرمانروایی ده) و به (رسل و) بندگان صالح خود ملحق ساز"},{"SurahNumber":26,"VerseNumber":84,"Text":"و نامم بر زبان اقوام آتیه نیکو، و سخنم دلپذیر گردان"},{"SurahNumber":26,"VerseNumber":85,"Text":"و مرا از وارثان بهشت پر نعمت قرار ده"},{"SurahNumber":26,"VerseNumber":86,"Text":"و از پدرم (یعنی عمویم) درگذر، که وی سخت از گمراهان است"},{"SurahNumber":26,"VerseNumber":87,"Text":"و روزی که خلق را از قبرها برانگیزند در آن روز مرا رسوا (و هلاک) مگردان"},{"SurahNumber":26,"VerseNumber":88,"Text":"آن روزی که مال و فرزندان (هیچ به حال انسان) سود نبخشند"},{"SurahNumber":26,"VerseNumber":89,"Text":"و تنها آن کس سود برد که با دل با اخلاص پاک (از شرک و ریب و ریا) به درگاه خدا آید"},{"SurahNumber":26,"VerseNumber":90,"Text":"و بهشت را به اهل تقوا نزدیک سازند"},{"SurahNumber":26,"VerseNumber":91,"Text":"و دوزخ را بر گمراهان پدیدار گردانند"},{"SurahNumber":26,"VerseNumber":92,"Text":"و به کافران گفته شود: بتهایی که پرستش می‌کردید به کجا شدند؟"},{"SurahNumber":26,"VerseNumber":93,"Text":"آن بتهایی که به جای خدا پرستش می‌کردید آیا می‌توانند به شما اینک یاری کرده یا از جانب خود دفاع کنند؟"},{"SurahNumber":26,"VerseNumber":94,"Text":"در آن حال کافران و معبودان باطلشان هم به رو در آتش دوزخ افتند"},{"SurahNumber":26,"VerseNumber":95,"Text":"و نیز تمام سپاه شیطان (به جهنم در آیند)"},{"SurahNumber":26,"VerseNumber":96,"Text":"و در دوزخ به مجادله و خصومت با یکدیگر گویند"},{"SurahNumber":26,"VerseNumber":97,"Text":"به خدا قسم که ما در گمراهی بسیار آشکاری بودیم"},{"SurahNumber":26,"VerseNumber":98,"Text":"که شما (بتها) را مانند خدای عالمیان پرستش می‌کردیم"},{"SurahNumber":26,"VerseNumber":99,"Text":"و ما را گمراه نکردند جز قوم تبهکار"},{"SurahNumber":26,"VerseNumber":100,"Text":"پس (در این روز سخت) نه شفیعی داریم،"},{"SurahNumber":26,"VerseNumber":101,"Text":"و نه یک دوست صمیمی (که از ما حمایتی کند)"},{"SurahNumber":26,"VerseNumber":102,"Text":"ای کاش که بار دیگر (به دنیا) باز می‌گشتیم تا (به خدای یگانه) ایمان می‌آوردیم"},{"SurahNumber":26,"VerseNumber":103,"Text":"همانا در این (ندامت گمراهان) آیت عبرتی (برای دیگران) بود و لیک اکثر مردم باز ایمان نیاوردند"},{"SurahNumber":26,"VerseNumber":104,"Text":"و همانا خدای تو خدای بسیار مقتدر و مهربان است"},{"SurahNumber":26,"VerseNumber":105,"Text":"قوم نوح هم پیغمبران خدا را تکذیب کردند"},{"SurahNumber":26,"VerseNumber":106,"Text":"هنگامی که مهربان برادرشان نوح آنها را گفت: آیا خدا ترس و متّقی نمی‌شوید؟"},{"SurahNumber":26,"VerseNumber":107,"Text":"من برای شما بسیار رسولی امین (و خیر خواهی مشفق) هستم"},{"SurahNumber":26,"VerseNumber":108,"Text":"پس از خدا بترسید و راه طاعت من پیش گیرید"},{"SurahNumber":26,"VerseNumber":109,"Text":"و من اجری از شما برای رسالت نمی‌خواهم و چشم پاداش جز به خدای عالم ندارم"},{"SurahNumber":26,"VerseNumber":110,"Text":"پس از خدا بترسید و راه طاعت من پیش گیرید"},{"SurahNumber":26,"VerseNumber":111,"Text":"قوم نوح (از کبر و خود پرستی) پاسخ دادند که ما چگونه به تو ایمان آوریم در صورتی که پیروانت معدودی مردم خوار و فرومایه‌اند؟"},{"SurahNumber":26,"VerseNumber":112,"Text":"نوح گفت: مرا چه کار که افعال و احوال پیروانم را بدانم (که از طبقه عالی یا دانی‌اند)؟"},{"SurahNumber":26,"VerseNumber":113,"Text":"اگر شعور و معرفتی دارید بدانید که حساب کار آنها بر کسی جز خدای من نخواهد بود"},{"SurahNumber":26,"VerseNumber":114,"Text":"و من هرگز مؤمنان به حق را (هر چند فقیر باشند) از خود نرانم"},{"SurahNumber":26,"VerseNumber":115,"Text":"من جز آنکه مردم را اندرز کنم و از خدا بترسانم وظیفه‌ای ندارم"},{"SurahNumber":26,"VerseNumber":116,"Text":"باز قوم نوح گفتند: ای نوح، اگر ترک این سخنان نگویی سخت سنگسار می‌شوی"},{"SurahNumber":26,"VerseNumber":117,"Text":"نوح گفت: پروردگارا، قوم من سخت مرا تکذیب کردند"},{"SurahNumber":26,"VerseNumber":118,"Text":"پس بین من و آنها حکم فرما و به ما گشایشی عطا کن، و من و مؤمنانی که با من همراهند از شر قوم نجات ده"},{"SurahNumber":26,"VerseNumber":119,"Text":"ما هم او را با همه آنان که در آن کشتی انبوه در آمدند به ساحل سلامت رساندیم"},{"SurahNumber":26,"VerseNumber":120,"Text":"آن‌گاه باقی آن قوم سرکش را پس از نجات نوح و مؤمنان به دریا غرق کردیم"},{"SurahNumber":26,"VerseNumber":121,"Text":"همانا در این (نجات مؤمنان و هلاک کافران قوم نوح) آیت عبرتی است، و اکثرشان ایمان نیاوردند"},{"SurahNumber":26,"VerseNumber":122,"Text":"و همانا خدای تو خدای بسیار مقتدر و مهربان است"},{"SurahNumber":26,"VerseNumber":123,"Text":"قوم عاد نیز رسولان خدا را تکذیب کردند"},{"SurahNumber":26,"VerseNumber":124,"Text":"هنگامی که مهربان برادرشان هود به آنها گفت: آیا متقی و خدا ترس نمی‌شوید؟"},{"SurahNumber":26,"VerseNumber":125,"Text":"من برای شما پیغمبری بسیار (خیر خواه و) امینم"},{"SurahNumber":26,"VerseNumber":126,"Text":"پس از خدا بترسید و راه اطاعت من پیش گیرید"},{"SurahNumber":26,"VerseNumber":127,"Text":"و من از شما اجری برای رسالت نمی‌خواهم و چشم پاداش جز به خدای عالم ندارم"},{"SurahNumber":26,"VerseNumber":128,"Text":"آیا بنا می‌کنید به هر سرزمین مرتفع عمارت و کاخ برای آنکه به بازی عالم سرگرم شوید (و از یاد خدا غافل مانید)"},{"SurahNumber":26,"VerseNumber":129,"Text":"و عمارتهای محکم بنا می‌کنید به امید آنکه در آن عمارات عمر ابد کنید؟"},{"SurahNumber":26,"VerseNumber":130,"Text":"و چون (به ظلم و بیداد خلق) دست گشایید کمال قساوت و خشم کار بندید؟"},{"SurahNumber":26,"VerseNumber":131,"Text":"پس از خدا بترسید و مرا اطاعت کنید"},{"SurahNumber":26,"VerseNumber":132,"Text":"و بترسید از آن خدایی که شما را به آنچه خود می‌دانید مدد و قوت بخشید"},{"SurahNumber":26,"VerseNumber":133,"Text":"مدد بخشید شما را به خلق چهار پایان و فرزندان"},{"SurahNumber":26,"VerseNumber":134,"Text":"و نیز مدد بخشید شما را به ایجاد باغها و چشمه‌های آب"},{"SurahNumber":26,"VerseNumber":135,"Text":"همانا من از عذاب روز بزرگ قیامت بر شما می‌ترسم"},{"SurahNumber":26,"VerseNumber":136,"Text":"گفتند: تو این همه وعظ و نصیحت کنی یا هیچ نکنی به حال ما یکسان است"},{"SurahNumber":26,"VerseNumber":137,"Text":"این (مسأله حیات و موت کار طبیعت و خوی جهان و) سرنوشت همه پیشینیان است"},{"SurahNumber":26,"VerseNumber":138,"Text":"و ما هرگز (پس از مرگ دیگر زنده نمی‌شویم و هرگز قیامت و ثواب و) عقابی نخواهیم داشت"},{"SurahNumber":26,"VerseNumber":139,"Text":"الغرض، رسول حق را تکذیب کردند و ما هم آنان را هلاک گردانیدیم، همانا در این (هلاک قوم عاد) آیت عبرتی است، و بیشتر آنها ایمان نیاوردند"},{"SurahNumber":26,"VerseNumber":140,"Text":"و همانا خدای تو بسیار مقتدر و مهربان است"},{"SurahNumber":26,"VerseNumber":141,"Text":"قوم ثمود نیز رسولان خدا را تکذیب کردند"},{"SurahNumber":26,"VerseNumber":142,"Text":"هنگامی که مهربان برادرشان صالح به آنها گفت: آیا متّقی و خدا ترس نمی‌شوید؟"},{"SurahNumber":26,"VerseNumber":143,"Text":"من برای شما پیغمبری بسیار امین (و خیر خواه) هستم"},{"SurahNumber":26,"VerseNumber":144,"Text":"پس از خدا بترسید و راه طاعت من پیش گیرید"},{"SurahNumber":26,"VerseNumber":145,"Text":"و من اجری از شما برای رسالت نمی‌خواهم و چشم پاداش جز به خدای عالم ندارم"},{"SurahNumber":26,"VerseNumber":146,"Text":"آیا (تصور می‌کنید که تا ابد) ایمن از مرگ در این ناز و نعمت دنیا خواهید ماند؟"},{"SurahNumber":26,"VerseNumber":147,"Text":"(گمان دارید) در این باغهای باصفا و چشمه‌های آب گوارا،"},{"SurahNumber":26,"VerseNumber":148,"Text":"و مزارع و کشتزار و نخل و آن شکوفه‌های لطیف و زیبایش (همیشه زنده‌اید)"},{"SurahNumber":26,"VerseNumber":149,"Text":"و خیال می‌کنید دائم در این عماراتی که در کوهستان (و ییلاقات) با کمال دقت بنا کرده‌اید به آسایش تعیّش می‌کنید؟"},{"SurahNumber":26,"VerseNumber":150,"Text":"پس از خدا بترسید و راه اطاعت من پیش گیرید"},{"SurahNumber":26,"VerseNumber":151,"Text":"و از رفتار رؤسای مسرف و ستمگر پیروی نکنید"},{"SurahNumber":26,"VerseNumber":152,"Text":"که آن مردم در زمین همه گونه فساد می‌کنند و هیچ گونه به اصلاح (حال خلق) نمی‌پردازند"},{"SurahNumber":26,"VerseNumber":153,"Text":"قوم صالح گفتند: به یقین تو را سحر کرده‌اند (که دعوی نبوت می‌کنی)"},{"SurahNumber":26,"VerseNumber":154,"Text":"(و گرنه) تو هم مثل ما بشری بیش نیستی، اگر راست می‌گویی معجزی بیاور"},{"SurahNumber":26,"VerseNumber":155,"Text":"صالح گفت: این ناقه (معجزه من) است، آب نهر را روزی ناقه بنوشد و روزی شما بنوشید"},{"SurahNumber":26,"VerseNumber":156,"Text":"و هرگز سوء قصدی بر ناقه مکنید که به عذاب روزی بزرگ و سخت گرفتار خواهید شد"},{"SurahNumber":26,"VerseNumber":157,"Text":"قوم صالح ناقه را پی کردند، سپس از کار خود پشیمان شدند"},{"SurahNumber":26,"VerseNumber":158,"Text":"آن گاه عذاب موعود آنان را درگرفت (و هلاک گردیدند). همانا در هلاک این قوم آیت عبرتی (برای دیگران) بود، و اکثر آنها ایمان نیاوردند"},{"SurahNumber":26,"VerseNumber":159,"Text":"و همانا خدای تو بسیار مقتدر و مهربان است"},{"SurahNumber":26,"VerseNumber":160,"Text":"قوم لوط نیز پیغمبران خدا را تکذیب کردند"},{"SurahNumber":26,"VerseNumber":161,"Text":"هنگامی که مهربان برادر آنها لوط به آنان گفت: آیا خدا ترس و پرهیزکار نمی‌شوید؟"},{"SurahNumber":26,"VerseNumber":162,"Text":"من برای شما پیغمبری بسیار امین (و خیر خواه) هستم"},{"SurahNumber":26,"VerseNumber":163,"Text":"از خدا بترسید و راه طاعت من پیش گیرید"},{"SurahNumber":26,"VerseNumber":164,"Text":"و من از شما اجری برای رسالت خود نمی‌خواهم و چشم پاداش جز به خدای عالم ندارم"},{"SurahNumber":26,"VerseNumber":165,"Text":"آیا از میان خلایق عمل زشت منکر را با مردان انجام می‌دهید؟"},{"SurahNumber":26,"VerseNumber":166,"Text":"و زنان را که خدا همسر شما آفریده رها می‌کنید؟ آری شما بسیار مردم متعدی نابکاری هستید"},{"SurahNumber":26,"VerseNumber":167,"Text":"قوم در جواب گفتند: ای لوط، اگر از این پس دست از این نهی و منع بر نداری از شهر رانده خواهی شد"},{"SurahNumber":26,"VerseNumber":168,"Text":"لوط باز گفت: من خود دشمن این کار زشت شما هستم"},{"SurahNumber":26,"VerseNumber":169,"Text":"بار الها، من و اهل بیتم را از (عقاب) این عمل زشت قوم نجات بخش"},{"SurahNumber":26,"VerseNumber":170,"Text":"ما هم او را با همه اهل بیتش نجات دادیم"},{"SurahNumber":26,"VerseNumber":171,"Text":"جز پیرزنی که (زن لوط بود و) در اهل عذاب باقی ماند"},{"SurahNumber":26,"VerseNumber":172,"Text":"آن گاه (جز اهل بیت لوط) دیگران را به خاک هلاک نشانیدیم"},{"SurahNumber":26,"VerseNumber":173,"Text":"و آنها را به سنگباران عذاب که باران بسیار سختی بر سر بیم داده شدگان (بد کار) است هلاک ساختیم"},{"SurahNumber":26,"VerseNumber":174,"Text":"همانا در این هلاک قوم لوط نیز آیت عبرتی (برای دیگران) بود، و اکثر آنها ایمان نیاوردند"},{"SurahNumber":26,"VerseNumber":175,"Text":"و همانا خدای تو بسیار مقتدر و مهربان است"},{"SurahNumber":26,"VerseNumber":176,"Text":"اصحاب ایکه (یعنی امت شعیب ع) هم پیغمبران خدا را تکذیب کردند"},{"SurahNumber":26,"VerseNumber":177,"Text":"هنگامی که (رسولشان) شعیب به آنها گفت: آیا خداترس و پرهیزکار نمی‌شوید؟"},{"SurahNumber":26,"VerseNumber":178,"Text":"من برای شما رسولی بسیار امین (و خیر خواه) هستم"},{"SurahNumber":26,"VerseNumber":179,"Text":"از خدا بترسید و راه طاعت من پیش گیرید"},{"SurahNumber":26,"VerseNumber":180,"Text":"و من از شما هرگز اجر رسالت نمی‌خواهم و جز به خدای عالم به کسی چشم پاداش ندارم"},{"SurahNumber":26,"VerseNumber":181,"Text":"پیمانه را تمام بدهید و از کم فروشان مباشید"},{"SurahNumber":26,"VerseNumber":182,"Text":"و (اجناس را) با ترازوی درست بسنجید"},{"SurahNumber":26,"VerseNumber":183,"Text":"و آنچه به مردم می‌فروشید (تمام بدهید و) از وزن و پیمان کم نگذارید، و در زمین به ظلم و فساد کاری برنخیزید"},{"SurahNumber":26,"VerseNumber":184,"Text":"و از خدایی که شما و کفر پیشگان پیشین را آفریده بترسید (و خلاف امر او مکنید)"},{"SurahNumber":26,"VerseNumber":185,"Text":"قوم شعیب در پاسخ او گفتند: تو را بی‌شک به سحر و شعبده مفتون کرده‌اند"},{"SurahNumber":26,"VerseNumber":186,"Text":"و تو جز آنکه بشری هستی مانند ما هیچ گونه مزیّتی بر دیگران نداری. و ما تو را (در دعوت نبوت) دروغگو می‌پنداریم"},{"SurahNumber":26,"VerseNumber":187,"Text":"اگر راست می‌گویی (که پیغمبر خدایی) قطعه‌ای از آسمان را بر سر ما فرود آور (تا تصدیق تو کنیم)"},{"SurahNumber":26,"VerseNumber":188,"Text":"شعیب گفت: خدای من بهتر بر (صدق دعوی من و کذب قول و زشتی) افعال شما آگاه است"},{"SurahNumber":26,"VerseNumber":189,"Text":"باز او را تکذیب کردند و به عذاب سخت روز سایه‌بان (یعنی روزی که مردم از شدت گرما به سایه‌بانی پناه می‌بردند و باز از گرمی هلاک می‌شدند) گرفتار شدند که عذاب آن روز بسیار بزرگ و سخت بود"},{"SurahNumber":26,"VerseNumber":190,"Text":"همانا در این هلاک قوم شعیب نیز آیت عبرتی (برای دیگران) بود، و اکثر آنها ایمان نیاوردند"},{"SurahNumber":26,"VerseNumber":191,"Text":"و همانا خدای تو بسیار مقتدر و مهربان است"},{"SurahNumber":26,"VerseNumber":192,"Text":"و این قرآن به حقیقت از جانب خدای عالمیان نازل شده"},{"SurahNumber":26,"VerseNumber":193,"Text":"(جبرئیل) روح الامین (فرشته بزرگ خدا) آن را نازل گردانیده"},{"SurahNumber":26,"VerseNumber":194,"Text":"و آن را بر قلب تو فرود آورده تا از عقاب خدا بترسانی"},{"SurahNumber":26,"VerseNumber":195,"Text":"به زبان عربی فصیح"},{"SurahNumber":26,"VerseNumber":196,"Text":"و (ذکر عظمت) این قرآن در کتب انبیاء پیشین مسطور است"},{"SurahNumber":26,"VerseNumber":197,"Text":"آیا این خود آیت و برهان روشنی (بر کافران) نیست که علماء بنی اسرائیل (از کتب انبیاء سلف) بر این قرآن آگاهند؟"},{"SurahNumber":26,"VerseNumber":198,"Text":"و اگر ما این کتاب (عربی) را بر بعض مردم عجم نازل می‌گردانیدیم"},{"SurahNumber":26,"VerseNumber":199,"Text":"و آن رسول آن را (به زبان تازی) بر عجم‌ها قرائت می‌کرد آنان ایمان نمی‌آوردند (به این عذر که قرآن چون به زبان ما نیست ما فهم آن نکرده و اعجاز آن را درک نمی‌کنیم، اما شما قوم عرب با چه عذر ایمان نمی‌آورید؟)"},{"SurahNumber":26,"VerseNumber":200,"Text":"ما این قرآن را این چنین در دل تبهکاران گذراندیم (و بر آنها به این کتاب اتمام حجت کردیم)"},{"SurahNumber":26,"VerseNumber":201,"Text":"اما به این قرآن ایمان نمی‌آورند تا عذاب دردناک را مشاهده کنند"},{"SurahNumber":26,"VerseNumber":202,"Text":"که به ناگاه آن عذاب که سخت از آن غافلند به آنها فرا رسد"},{"SurahNumber":26,"VerseNumber":203,"Text":"و آن کافران گویند: آیا بر ما مهلتی منظور می‌شود (تا زمانی از عذاب بیاساییم؟)"},{"SurahNumber":26,"VerseNumber":204,"Text":"آیا (اکنون که هنگام عذابشان نیست از تمسخر) عذاب و انتقام ما را به تعجیل می‌طلبند؟"},{"SurahNumber":26,"VerseNumber":205,"Text":"چه خواهی دید اگر ما چند سالی آنها را در دنیا متنعّم سازیم"},{"SurahNumber":26,"VerseNumber":206,"Text":"سپس به عذابی که بر آنان وعده شده یکسر هلاک شوند"},{"SurahNumber":26,"VerseNumber":207,"Text":"آیا بهره‌ای که از مال دنیا داشتند هیچ آنها را از عذاب خواهد رهانید؟"},{"SurahNumber":26,"VerseNumber":208,"Text":"و ما اهل هیچ دیاری را تا رسولانی به هدایت و اتمام حجت بر آنها نفرستادیم هلاک نکردیم"},{"SurahNumber":26,"VerseNumber":209,"Text":"این (هلاک بدان) پند و موعظه است (برای خوبان) و ما هرگز به کسی ستم نکردیم"},{"SurahNumber":26,"VerseNumber":210,"Text":"و این قرآن را شیاطین فرود نیاوردند (بلکه جبرئیل امین، فرشته خدا نازل ساخته)"},{"SurahNumber":26,"VerseNumber":211,"Text":"نه هرگز این گونه سخنان از شیاطین شایسته است و نه قدرت (بر نزول آن) دارند"},{"SurahNumber":26,"VerseNumber":212,"Text":"که البته آنها از استماع وحی الهی معزولند"},{"SurahNumber":26,"VerseNumber":213,"Text":"پس با خدای یکتا احدی را معبود مخوان و گرنه از اهل عذاب خواهی شد"},{"SurahNumber":26,"VerseNumber":214,"Text":"و (نخست) خویشان نزدیکت را (از خدا) بترسان"},{"SurahNumber":26,"VerseNumber":215,"Text":"و پر و بال مرحمت بر تمام پیروان با ایمانت به تواضع بگستران"},{"SurahNumber":26,"VerseNumber":216,"Text":"و هرگاه قوم فرمانت را مخالفت کردند به آنها بگو: من خود از کردار (بد) شما بیزارم"},{"SurahNumber":26,"VerseNumber":217,"Text":"و توکل بر آن خدای مقتدر مهربان کن"},{"SurahNumber":26,"VerseNumber":218,"Text":"آن خدایی که چون (از شوقش به نماز) برخیزی تو را می‌نگرد"},{"SurahNumber":26,"VerseNumber":219,"Text":"و به انتقال تو در اهل سجود (و به دوران تحوّلت از اصلاب شامخه به ارحام مطهره) آگاه است"},{"SurahNumber":26,"VerseNumber":220,"Text":"که او خدای شنوا و دانا (به گفتار و کردار خلق) است"},{"SurahNumber":26,"VerseNumber":221,"Text":"(بگو به کافران که) آیا می‌خواهید من شما را آگاه سازم که شیاطین بر چه کسان نازل می‌شوند؟"},{"SurahNumber":26,"VerseNumber":222,"Text":"شیاطین بر هر شخص بسیار دروغگوی بدکار نازل می‌شوند"},{"SurahNumber":26,"VerseNumber":223,"Text":"گوش فرا می‌دهند (تا حرف مؤمنان و قوای قدسی را ربوده و به اتباع خود برسانند) و اکثرشان دروغ می‌گویند (و اندک راست آنها هم برای شبهه کاری و فساد و فتنه انگیزی است)"},{"SurahNumber":26,"VerseNumber":224,"Text":"و شاعران (یاوه سرای کفار مانند عالمان بی‌عمل و مدعیان باطل) را مردم جاهل گمراه پیروی کنند"},{"SurahNumber":26,"VerseNumber":225,"Text":"آیا ننگری که آنها خود به هر وادی حیرت سرگشته‌اند؟"},{"SurahNumber":26,"VerseNumber":226,"Text":"و آنها بسیار سخنان می‌گویند که یکی را عمل نمی‌کنند"},{"SurahNumber":26,"VerseNumber":227,"Text":"مگر آن شاعران که اهل ایمان و نیکوکار بوده و یاد خدا بسیار کردند و برای انتقام از (هجو و) ستمی که در حق آنها (و سایر مؤمنان) شده (به نظم سخن و طبع شعر) به انتقام و دفاع برخاستند (و به شمشیر زبان با دشمنان دین جهاد کردند، آنان را مؤمنان پیروی خواهند کرد) و آنان که ظلم و ستم کردند به زودی خواهند دانست که به چه کیفر گاهی و دوزخ انتقامی بازگشت می‌کنند"},{"SurahNumber":27,"VerseNumber":1,"Text":"طس (شاید اشاره به سوره است یا نام خدا یا رسول است که به آن قسم یاد شده) این آیات قرآن (بزرگ) و کتاب روشن خداست"},{"SurahNumber":27,"VerseNumber":2,"Text":"که هدایت و بشارت برای اهل ایمان است"},{"SurahNumber":27,"VerseNumber":3,"Text":"آنان که نماز به پا می‌دارند و زکات می‌دهند و کاملا به عالم آخرت یقین دارند"},{"SurahNumber":27,"VerseNumber":4,"Text":"همانا آنان که ایمان به عالم آخرت نمی‌آورند (پس از اتمام حجت) ما اعمالشان را در نظرشان جلوه دهیم و آنها به کلی گمراه و سرگشته شوند"},{"SurahNumber":27,"VerseNumber":5,"Text":"آنها را هم (در دنیا) سخت‌ترین عذاب است و هم در آخرت زیانکارترین خلقند"},{"SurahNumber":27,"VerseNumber":6,"Text":"و تو (ای رسول ما) آیات قرآن (عظیم) از جانب خدایی حکیم و دانا (به وحی) بر تو القا می‌شود"},{"SurahNumber":27,"VerseNumber":7,"Text":"(به یاد آر) هنگامی که موسی (وقت بیچارگی و درد حمل زن در آن بیابان سرد و ظلمت نوری دید و) به اهل بیتش گفت: مرا آتشی به نظر آمد می‌روم تا از آن به زودی خبری برایتان بیاورم یا شاید برای گرم شدن شما شعله‌ای برگیرم"},{"SurahNumber":27,"VerseNumber":8,"Text":"چون موسی بدان آتش نزدیک شد او را ندا کردند که آن کس را که در (اشتیاق) این آتش است یا به گردش (در طلب) است (مقدمش به لطف حق) مبارک باد، و منزه است خدا که آفریننده عوالم بی‌حد و نهایت است"},{"SurahNumber":27,"VerseNumber":9,"Text":"(از آن آتش شجر طور ندا آمد) ای موسی، همانا منم خدای مقتدر دانای درستکار"},{"SurahNumber":27,"VerseNumber":10,"Text":"و تو عصای خود بیفکن، چون موسی (عصا افکند و ناگاه) بر آن نگریست که به جنبش و هیجان در آمد چنانکه اژدهایی مهیب گردید، رو به فرار نهاد و دیگر واپس نگردید، (در آن حال بدو خطاب شد) ای موسی مترس که پیغمبران در حضور من هرگز نمی‌ترسند"},{"SurahNumber":27,"VerseNumber":11,"Text":"(ستمکاران عالم باید بترسند) مگر کسی که ستم و کار بد کند آن‌گاه به زودی (توبه کند و) نیکویی را جایگزین بدی کند (تا خدایش ببخشد) که همانا خدا بسیار آمرزنده و مهربان است"},{"SurahNumber":27,"VerseNumber":12,"Text":"و دست در گریبان خود کن تا چون بیرون آید نه از مرض (برص، بلکه از نظر لطف خدا) سپید و روشن (چون ماه تابان) گردد، آن گاه با نه معجز الهی (یعنی عصا و ید بیضا و ملخ و قمّل و ضفدع و خون و شکافتن دریا و کوه و طوفان) به سوی فرعون و قومش که گروهی فاسق و نابکارند به رسالت روانه شو"},{"SurahNumber":27,"VerseNumber":13,"Text":"اما چون آیات و معجزات ما به طور روشن به آنها ارائه شد گفتند که این سحر بودنش روشن و آشکار است"},{"SurahNumber":27,"VerseNumber":14,"Text":"و با آنکه پیش نفس خود به یقین دانستند که آنها معجزه خداست باز از کبر و نخوت و ستمگری انکار آن کردند، پس بنگر تا عاقبت آن مردم فاسد به کجا انجامید (و چگونه هلاک شدند)"},{"SurahNumber":27,"VerseNumber":15,"Text":"و همانا ما به داود و سلیمان مقام دانشی بزرگ عطا کردیم و گفتند: ستایش و سپاس خدای را که ما را بر بسیاری از بندگان با ایمانش فضیلت و برتری عطا فرمود"},{"SurahNumber":27,"VerseNumber":16,"Text":"و سلیمان وارث (ملک) داود شد (و مقام سلطنت و خلافت یافت) و گفت: ای مردم، ما را زبان مرغان آموختند و از هرگونه نعمت عطا کردند، این همان فضل و بخشش آشکار است"},{"SurahNumber":27,"VerseNumber":17,"Text":"و سپاهیان سلیمان از گروه جن و انس و مرغان (هر سپاهی تحت فرمان رئیس خود) در رکابش گرد آورده شدند"},{"SurahNumber":27,"VerseNumber":18,"Text":"تا چون به وادی مورچگان رسید موری (یعنی پیشوای موران) گفت: ای موران، همه به خانه‌های خود اندر روید مبادا سلیمان و سپاهیانش ندانسته شما را پایمال کنند"},{"SurahNumber":27,"VerseNumber":19,"Text":"سلیمان از گفتار مور بخندید و گفت: پروردگارا، مرا توفیق شکر نعمت خود که به من و پدر و مادر من عطا فرمودی عنایت فرما و مرا به عمل صالح خالصی که تو بپسندی موفق بدار و مرا به لطف و رحمت خود در صف بندگان خاص شایسته‌ات داخل گردان"},{"SurahNumber":27,"VerseNumber":20,"Text":"و سلیمان (از میان سپاه خود) جویای حال مرغان شد (هدهد را در مجمع مرغان نیافت، به رئیس مرغان) گفت: هدهد کجا شد که به حضور نمی‌بینمش؟ بلکه (بی‌اجازه من) غیبت کرده است؟"},{"SurahNumber":27,"VerseNumber":21,"Text":"(چنانچه بدون عذر بی رخصت غایب شده) همانا او را به عذابی سخت معذب گردانم یا آنکه سرش از تن جدا کنم یا که (برای غیبتش) دلیلی روشن (و عذری صحیح) بیاورد"},{"SurahNumber":27,"VerseNumber":22,"Text":"پس از اندک مکثی هدهد حاضر شد و گفت: من به چیزی که تو از آن (در جهان) آگاه نشده‌ای خبر یافتم و از ملک سبا تو را خبری راست و مهم آوردم"},{"SurahNumber":27,"VerseNumber":23,"Text":"همانا (در آن ملک) زنی را یافتم که بر مردم آن کشور پادشاهی داشت و به آن زن هر گونه دولت و نعمت (و زینت امور دنیوی) عطا شده بود و (علاوه بر اینها) تخت با عظمتی داشت"},{"SurahNumber":27,"VerseNumber":24,"Text":"آن زن را با تمام رعیتش یافتم که به جای خدا خورشید را می‌پرستیدند و شیطان اعمال زشت آنان را در نظرشان زیبا جلوه داده و آنها را به کلی از راه خدا باز داشته و آنها هم به حق راه یافته نیستند"},{"SurahNumber":27,"VerseNumber":25,"Text":"تا خدای را که (نور او) در آسمان و زمین هر پنهان (در ظلمت عدم) را به عرصه ظهور آورد و بر نهان و آشکار شما آگاه است پرستش نکنند"},{"SurahNumber":27,"VerseNumber":26,"Text":"در صورتی که خدای یکتا که جز او هیچ خدایی نیست پروردگار عرش با عظمت (و ملک بی‌نهایت) است (و تنها سزاوار پرستش اوست)"},{"SurahNumber":27,"VerseNumber":27,"Text":"سلیمان هدهد را گفت: باید تحقیق کنیم تا صدق و کذب سخنت را دریابیم"},{"SurahNumber":27,"VerseNumber":28,"Text":"اینک نامه مرا ببر و به سوی آنان بیفکن و از نزد آنها باز شو آن گاه بنگر تا پاسخ چه می‌دهند"},{"SurahNumber":27,"VerseNumber":29,"Text":"(بلقیس رو به رجال دربارش کرد و) گفت: ای رجال کشور، نامه بزرگی به من رسیده است"},{"SurahNumber":27,"VerseNumber":30,"Text":"که آن نامه از جانب سلیمان و عنوانش به نام خدای بخشنده مهربان است"},{"SurahNumber":27,"VerseNumber":31,"Text":"(و بعد چنین نگاشته) که بر من برتری مجویید و تسلیم امر من شوید"},{"SurahNumber":27,"VerseNumber":32,"Text":"آن‌گاه گفت: ای رجال کشور، شما به کار من رأی دهید که من تاکنون بی‌حضور شما به هیچ کار تصمیم نگرفته‌ام"},{"SurahNumber":27,"VerseNumber":33,"Text":"رجال ملک به او اظهار داشتند که ما دارای نیروی کامل و مردان جنگجوی مقتدری هستیم، لیکن اختیار با شما تا به فکر روشن چه دستور فرمایی"},{"SurahNumber":27,"VerseNumber":34,"Text":"بلقیس گفت: پادشاهان چون به دیاری حمله آرند آن کشور را ویران سازند و عزیزترین اشخاص مملکت را ذلیل‌ترین افراد گیرند و رسم و سیاستشان بر این کار خواهد بود"},{"SurahNumber":27,"VerseNumber":35,"Text":"و (صلاح این است که) حال من هدیه‌ای بر آنان بفرستم تا ببینم فرستادگانم از جانب سلیمان پاسخ چگونه باز می‌آرند"},{"SurahNumber":27,"VerseNumber":36,"Text":"چون فرستاده بلقیس حضور سلیمان رسید (به هدیه او اعتنایی نکرد) گفت: شما خواهید که مرا به مال دنیا مدد کنید؟ آنچه خدا به من (از ملک و مال بی‌شمار) عطا فرموده بسیار بهتر از این مختصر هدیه شماست که به شما داده، بلکه شما مردم دنیا خود بدین هدایا شاد می‌شوید"},{"SurahNumber":27,"VerseNumber":37,"Text":"ای فرستاده بلقیسیان (با هدایا) به سوی آنان باز شو که ما با لشکری بی‌شمار که هیچ با آن مقاومت نتوانند کرد بر آنها خواهیم آمد و آنها را با ذلت و خواری از آن ملک بیرون می‌کنیم (مگر آنکه به دین توحید و خداپرستی بگروند)"},{"SurahNumber":27,"VerseNumber":38,"Text":"آن گاه سلیمان گفت: ای بزرگان دربار، کدام یک از شما تخت بلقیس را پیش از آنکه تسلیم امر من شوند خواهد آورد؟ (تا چون اعجاز مرا مشاهده کند از روی ایمان تسلیم شود)"},{"SurahNumber":27,"VerseNumber":39,"Text":"(از آن میان) عفریتی از جن گفت: من پیش از آنکه تو از جایگاه (قضاوت) خود برخیزی آن را به حضورت آرم و من بر آوردن تخت او قادر و امینم"},{"SurahNumber":27,"VerseNumber":40,"Text":"آن کس که به علمی از کتاب الهی دانا بود (یعنی آصف بن برخیا یا خضر که دارای اسم اعظم و علم غیب بود) گفت که من پیش از آنکه چشم بر هم زنی تخت را بدین جا آرم (و همان دم حاضر نمود)، چون سلیمان سریر را نزد خود مشاهده کرد گفت: این توانایی از فضل خدای من است تا مرا بیازماید که (نعمتش را) شکر می‌گویم یا کفران می‌کنم، و هر که شکر کند شکر به نفع خویش کرده و هر که کفران کند همانا خدا (از شکر خلق) بی‌نیاز و (بر کافر هم به لطف عمیم) کریم است"},{"SurahNumber":27,"VerseNumber":41,"Text":"آن گاه سلیمان گفت: تخت او را (به تغییر شکل و هیأت) بر او ناشناس گردانید تا بنگریم که وی سریر خود را خواهد شناخت یا نه"},{"SurahNumber":27,"VerseNumber":42,"Text":"هنگامی که بلقیس آمد از او پرسیدند که عرش تو چنین است؟ وی گفت: گویا همین است و ما از این پیش بدین امور دانا و تسلیم (امر خدا) بودیم"},{"SurahNumber":27,"VerseNumber":43,"Text":"و او را پرستش غیر خدا (مانند آفتاب و سایر اجرام علوی، از خدا پرستی) باز داشته و از فرقه کافران مشرک به شمار بود"},{"SurahNumber":27,"VerseNumber":44,"Text":"آن‌گاه او را گفتند که در ساحت این قصر داخل شو، وی چون کوشک را مشاهده کرد (از فرط صفا و تلألؤ) پنداشت که لجّه آبی است و جامه از ساقهای پا برگرفت، سلیمان گفت: این قصری است از آبگینه صاف، بلقیس گفت: بار الها، من سخت بر نفس خویش ستم کردم و اینک با (رسول تو) سلیمان تسلیم فرمان یکتا پروردگار عالمیان گردیدم"},{"SurahNumber":27,"VerseNumber":45,"Text":"و همانا ما به قوم ثمود برادرشان صالح را به رسالت فرستادیم که خدای یکتا را پرستید، پس قوم بر دو فرقه شدند (یک فرقه مؤمن و دیگر کافر) و با هم به مخاصمه و جدال می‌پرداختند"},{"SurahNumber":27,"VerseNumber":46,"Text":"صالح گفت: ای قوم، چرا پیش از نکوکاری به بدکاری می‌شتابید؟ چرا (از کردار زشت) استغفار به درگاه خدا نمی‌کنید تا شاید مورد عفو و رحمت واقع شوید؟"},{"SurahNumber":27,"VerseNumber":47,"Text":"آن کافران گفتند: ما به وجود تو و پیروانت فال بد می‌زنیم (که ظهور تو اسباب رنج و خصومت و عذاب و شومی حال ما شده است). صالح گفت: این فال بد شما نزد خدا (محققا معلوم) است بلکه شما گرفتار امتحان و ابتلا شده‌اید (و خود موجب گرفتاریتان هستید)"},{"SurahNumber":27,"VerseNumber":48,"Text":"و در شهرستان قوم صالح نه (نفر از رؤسای) قبیله بودند که دائم در زمین به فتنه و فساد می‌پرداختند و هرگز قدمی به صلاح (خلق) بر نمی‌داشتند"},{"SurahNumber":27,"VerseNumber":49,"Text":"آن رؤسای مفسد (به قوم صالح) گفتند که شما هم قسم شوید که با هم شبیخون زنیم و شبانه صالح را به قتل برسانیم، آن گاه به وارث او همه شهادت خواهیم داد که ما در مکان ارتکاب قتل (او و) اهلش حاضر نبودیم و البته ما راستگوییم"},{"SurahNumber":27,"VerseNumber":50,"Text":"و آن کافران (در قتل صالح) مکر و حیله به کار بردند و ما هم آنها را از جایی که هیچ نمی‌فهمیدند به کیفر مکرشان رسانیدیم"},{"SurahNumber":27,"VerseNumber":51,"Text":"بنگر که پایان مکرشان چه شد؟ عاقبت ما همه آنان را بستگانشان هلاک کردیم"},{"SurahNumber":27,"VerseNumber":52,"Text":"این است خانه‌های بی‌صاحب ایشان که چون ظلم کردند همه ویران شد و در این کار برای دانایان آیت عبرت است"},{"SurahNumber":27,"VerseNumber":53,"Text":"و (از آن قوم) اهل ایمان را که پرهیزکار و خدا ترس بودند همه را (از عذاب) نجات دادیم"},{"SurahNumber":27,"VerseNumber":54,"Text":"و (پیغمبر خود) لوط را فرستادیم وقتی که به قوم خود گفت: آیا شما با آنکه بصیرت (به زشتی عمل خود) دارید باز مرتکب چنین کار منکری می‌شوید؟"},{"SurahNumber":27,"VerseNumber":55,"Text":"آیا شما با مردان شهوترانی کرده و زنان را ترک می‌گویید؟ بلکه شما بسیار مردم جهالت پیشه و گمراهی هستید"}]}