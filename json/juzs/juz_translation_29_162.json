{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"پربرکت و زوال‌ناپذیر است کسی که حکومت جهان هستی به دست اوست، و او بر هر چیز تواناست"},{"SurahNumber":67,"VerseNumber":2,"Text":"آن کس که مرگ و حیات را آفرید تا شما را بیازماید که کدام یک از شما بهتر عمل می‌کنید، و او شکست‌ناپذیر و بخشنده است"},{"SurahNumber":67,"VerseNumber":3,"Text":"همان کسی که هفت آسمان را بر فراز یکدیگر آفرید؛ در آفرینش خداوند رحمان هیچ تضادّ و عیبی نمی‌بینی! بار دیگر نگاه کن، آیا هیچ شکاف و خللی مشاهده می‌کنی؟"},{"SurahNumber":67,"VerseNumber":4,"Text":"بار دیگر (به عالم هستی) نگاه کن، سرانجام چشمانت (در جستجوی خلل و نقصان ناکام مانده) به سوی تو باز می‌گردد در حالی که خسته و ناتوان است"},{"SurahNumber":67,"VerseNumber":5,"Text":"ما آسمان پایین (نزدیک) را با چراغهای فروزانی زینت بخشیدیم، و آنها [= شهابها] را تیرهایی برای شیاطین قرار دادیم، و برای آنان عذاب آتش فروزان فراهم ساختیم"},{"SurahNumber":67,"VerseNumber":6,"Text":"و برای کسانی که به پروردگارشان کافر شدند عذاب جهنّم است، و بد فرجامی است"},{"SurahNumber":67,"VerseNumber":7,"Text":"هنگامی که در آن افکنده شوند صدای وحشتناکی از آن می‌شنوند، و این در حالی است که پیوسته می‌جوشد"},{"SurahNumber":67,"VerseNumber":8,"Text":"نزدیک است (دوزخ) از شدّت غضب پاره پاره شود؛ هر زمان که گروهی در آن افکنده می‌شوند، نگهبانان دوزخ از آنها می‌پرسند: «مگر بیم‌دهنده الهی به سراغ شما نیامد؟!»"},{"SurahNumber":67,"VerseNumber":9,"Text":"می‌گویند: «آری، بیم‌دهنده به سراغ ما آمد، ولی ما او را تکذیب کردیم و گفتیم: خداوند هرگز چیزی نازل نکرده، و شما در گمراهی بزرگی هستید!»"},{"SurahNumber":67,"VerseNumber":10,"Text":"و می‌گویند: «اگر ما گوش شنوا داشتیم یا تعقّل می‌کردیم، در میان دوزخیان نبودیم!»"},{"SurahNumber":67,"VerseNumber":11,"Text":"اینجاست که به گناه خود اعتراف می‌کنند؛ دور باشند دوزخیان از رحمت خدا"},{"SurahNumber":67,"VerseNumber":12,"Text":"(امّا) کسانی که از پروردگارشان در نهان می‌ترسند، مسلّماً آمرزش و پاداش بزرگی دارند"},{"SurahNumber":67,"VerseNumber":13,"Text":"گفتار خود را پنهان کنید یا آشکار (تفاوتی نمی‌کند)، او به آنچه در سینه‌هاست آگاه است"},{"SurahNumber":67,"VerseNumber":14,"Text":"آیا آن کسی که موجودات را آفریده از حال آنها آگاه نیست؟! در حالی که او (از اسرار دقیق) باخبر و آگاه است"},{"SurahNumber":67,"VerseNumber":15,"Text":"او کسی است که زمین را برای شما رام کرد، بر شانه‌های آن راه بروید و از روزیهای خداوند بخورید؛ و بازگشت و اجتماع همه به سوی اوست"},{"SurahNumber":67,"VerseNumber":16,"Text":"آیا خود را از عذاب کسی که حاکم بر آسمان است در امان می‌دانید که دستور دهد زمین بشکافد و شما را فرو برد و به لرزش خود ادامه دهد؟"},{"SurahNumber":67,"VerseNumber":17,"Text":"یا خود را از عذاب خداوند آسمان در امان می‌دانید که تندبادی پر از سنگریزه بر شما فرستد؟! و بزودی خواهید دانست تهدیدهای من چگونه است"},{"SurahNumber":67,"VerseNumber":18,"Text":"کسانی که پیش از آنان بودند (آیات الهی را) تکذیب کردند، امّا (ببین) مجازات من چگونه بود"},{"SurahNumber":67,"VerseNumber":19,"Text":"آیا به پرندگانی که بالای سرشان است، و گاه بالهای خود را گسترده و گاه جمع می‌کنند، نگاه نکردند؟! جز خداوند رحمان کسی آنها را بر فراز آسمان نگه نمی‌دارد، چرا که او به هر چیز بیناست"},{"SurahNumber":67,"VerseNumber":20,"Text":"آیا این کسی که لشکر شماست می‌تواند شما را در برابر خداوند یاری دهد؟ ولی کافران تنها گرفتار فریبند"},{"SurahNumber":67,"VerseNumber":21,"Text":"یا آن کسی که شما را روزی می‌دهد، اگر روزیش را بازدارد (چه کسی می‌تواند نیاز شما را تأمین کند)؟! ولی آنها در سرکشی و فرار از حقیقت لجاجت می‌ورزند"},{"SurahNumber":67,"VerseNumber":22,"Text":"آیا کسی که به رو افتاده حرکت می‌کند به هدایت نزدیکتر است یا کسی که راست‌قامت در صراط مستقیم گام برمی‌دارد؟"},{"SurahNumber":67,"VerseNumber":23,"Text":"بگو: «او کسی است که شما را آفرید و برای شما گوش و چشم و قلب قرار داد؛ امّا کمتر سپاسگزاری می‌کنید!»"},{"SurahNumber":67,"VerseNumber":24,"Text":"بگو: «او کسی است که شما را در زمین آفرید و به سوی او محشور می‌شوید!»"},{"SurahNumber":67,"VerseNumber":25,"Text":"آنها می‌گویند: «اگر راست می‌گویید این وعده قیامت چه زمانی است؟!»"},{"SurahNumber":67,"VerseNumber":26,"Text":"بگو: «علم آن تنها نزد خداست؛ و من فقط بیم‌دهنده آشکاری هستم!»"},{"SurahNumber":67,"VerseNumber":27,"Text":"هنگامی که آن (وعده الهی) را از نزدیک می‌بینند، صورت کافران زشت و سیاه می‌گردد، و به آنها گفته می‌شود: «این همان چیزی است که تقاضای آن را داشتید»"},{"SurahNumber":67,"VerseNumber":28,"Text":"بگو: «به من خبر دهید اگر خداوند مرا و تمام کسانی را که با من هستند هلاک کند، یا مورد ترحّم قرار دهد، چه کسی کافران را از عذاب دردناک پناه می‌دهد؟!»"},{"SurahNumber":67,"VerseNumber":29,"Text":"بگو: «او خداوند رحمان است، ما به او ایمان آورده و بر او توکّل کرده‌ایم؛ و بزودی می‌دانید چه کسی در گمراهی آشکار است!»"},{"SurahNumber":67,"VerseNumber":30,"Text":"بگو: «به من خبر دهید اگر آبهای (سرزمین) شما در زمین فرو رود، چه کسی می‌تواند آب جاری و گوارا در دسترس شما قرار دهد؟!»"},{"SurahNumber":68,"VerseNumber":1,"Text":"ن، سوگند به قلم و آنچه مینویسند،"},{"SurahNumber":68,"VerseNumber":2,"Text":"که به نعمت پروردگارت تو مجنون نیستی،"},{"SurahNumber":68,"VerseNumber":3,"Text":"و برای تو پاداشی عظیم و همیشگی است"},{"SurahNumber":68,"VerseNumber":4,"Text":"و تو اخلاق عظیم و برجسته‌ای داری"},{"SurahNumber":68,"VerseNumber":5,"Text":"و بزودی تو می‌بینی و آنان نیز می‌بینند،"},{"SurahNumber":68,"VerseNumber":6,"Text":"که کدام یک از شما مجنونند"},{"SurahNumber":68,"VerseNumber":7,"Text":"پروردگارت بهتر از هر کس می‌داند چه کسی از راه او گمراه شده، و هدایت‌یافتگان را نیز بهتر می‌شناسد"},{"SurahNumber":68,"VerseNumber":8,"Text":"حال که چنین است از تکذیب‌کنندگان اطاعت مکن"},{"SurahNumber":68,"VerseNumber":9,"Text":"آنها دوست دارند نرمش نشان دهی تا آنها (هم) نرمش نشان دهند (نرمشی توأم با انحراف از مسیر حق)"},{"SurahNumber":68,"VerseNumber":10,"Text":"و از کسی که بسیار سوگند یاد می‌کند و پست است اطاعت مکن،"},{"SurahNumber":68,"VerseNumber":11,"Text":"کسی که بسیار عیبجوست و به سخن چینی آمد و شد می‌کند،"},{"SurahNumber":68,"VerseNumber":12,"Text":"و بسیار مانع کار خیر، و متجاوز و گناهکار است؛"},{"SurahNumber":68,"VerseNumber":13,"Text":"علاوه بر اینها کینه توز و پرخور و خشن و بدنام است"},{"SurahNumber":68,"VerseNumber":14,"Text":"مبادا بخاطر اینکه صاحب مال و فرزندان فراوان است (از او پیروی کنی)"},{"SurahNumber":68,"VerseNumber":15,"Text":"هنگامی که آیات ما بر او خوانده می‌شود می‌گوید: «اینها افسانه‌های خرافی پیشینیان است!»"},{"SurahNumber":68,"VerseNumber":16,"Text":"(ولی) ما بزودی بر بینی او علامت و داغ ننگ می‌نهیم"},{"SurahNumber":68,"VerseNumber":17,"Text":"ما آنها را آزمودیم، همان گونه که «صاحبان باغ» را آزمایش کردیم، هنگامی که سوگند یاد کردند که میوه‌های باغ را صبحگاهان (دور از چشم مستمندان) بچینند"},{"SurahNumber":68,"VerseNumber":18,"Text":"و هیچ از آن استثنا نکنند؛"},{"SurahNumber":68,"VerseNumber":19,"Text":"امّا عذابی فراگیر (شب هنگام) بر (تمام) باغ آنها فرود آمد در حالی که همه در خواب بودند،"},{"SurahNumber":68,"VerseNumber":20,"Text":"و آن باغ سرسبز همچون شب سیاه و ظلمانی شد"},{"SurahNumber":68,"VerseNumber":21,"Text":"صبحگاهان یکدیگر را صدا زدند،"},{"SurahNumber":68,"VerseNumber":22,"Text":"که بسوی کشتزار و باغ خود حرکت کنید اگر قصد چیدن میوه‌ها را دارید"},{"SurahNumber":68,"VerseNumber":23,"Text":"آنها حرکت کردند در حالی که آهسته با هم می‌گفتند:»"},{"SurahNumber":68,"VerseNumber":24,"Text":"«مواظب باشید امروز حتی یک فقیر وارد بر شما نشود!»"},{"SurahNumber":68,"VerseNumber":25,"Text":"(آری) آنها صبحگاهان تصمیم داشتند که با قدرت از مستمندان جلوگیری کنند"},{"SurahNumber":68,"VerseNumber":26,"Text":"هنگامی که (وارد باغ شدند و) آن را دیدند گفتند: «حقّاً» ما گمراهیم"},{"SurahNumber":68,"VerseNumber":27,"Text":"(آری، همه چیز از دست ما رفته) بلکه ما محرومیم!»"},{"SurahNumber":68,"VerseNumber":28,"Text":"یکی از آنها که از همه عاقلتر بود گفت: «آیا به شما نگفتم چرا تسبیح خدا نمی‌گویید؟"},{"SurahNumber":68,"VerseNumber":29,"Text":"گفتند: «منزّه است پروردگار ما، مسلّماً ما ظالم بودیم!»"},{"SurahNumber":68,"VerseNumber":30,"Text":"سپس رو به یکدیگر کرده به ملامت هم پرداختند،"},{"SurahNumber":68,"VerseNumber":31,"Text":"(و فریادشان بلند شد) گفتند: «وای بر ما که طغیانگر بودیم"},{"SurahNumber":68,"VerseNumber":32,"Text":"امیدواریم پروردگارمان (ما را ببخشد و) بهتر از آن به جای آن به ما بدهد، چرا که ما به او علاقه‌مندیم!»"},{"SurahNumber":68,"VerseNumber":33,"Text":"این گونه است عذاب (خداوند در دنیا)، و عذاب آخرت از آن هم بزرگتر است اگر می‌دانستند"},{"SurahNumber":68,"VerseNumber":34,"Text":"مسلّماً برای پرهیزگاران نزد پروردگارشان باغهای پر نعمت بهشت است"},{"SurahNumber":68,"VerseNumber":35,"Text":"آیا مؤمنان را همچون مجرمان قرار می‌دهیم؟"},{"SurahNumber":68,"VerseNumber":36,"Text":"شما را چه می‌شود؟! چگونه داوری می‌کنید؟"},{"SurahNumber":68,"VerseNumber":37,"Text":"آیا کتابی دارید که از آن درس می‌خوانید"},{"SurahNumber":68,"VerseNumber":38,"Text":"که آنچه را شما انتخاب می‌کنید از آن شماست؟"},{"SurahNumber":68,"VerseNumber":39,"Text":"یا اینکه عهد و پیمان مؤکّد و مستمرّی تا روز قیامت بر ما دارید که هر چه را حکم کنید برای شما باشد؟"},{"SurahNumber":68,"VerseNumber":40,"Text":"از آنها بپرس کدام یک از آنان چنین چیزی را تضمین می‌کند؟"},{"SurahNumber":68,"VerseNumber":41,"Text":"یا اینکه معبودانی دارند که آنها را شریک خدا قرار داده‌اند (و برای آنان شفاعت می‌کنند)؟! اگر راست می‌گویند معبودان خود را بیاورند"},{"SurahNumber":68,"VerseNumber":42,"Text":"(به خاطر بیاورید) روزی را که ساق پاها (از وحشت) برهنه می‌گردد و دعوت به سجود می‌شوند، امّا نمی‌توانند (سجود کنند)"},{"SurahNumber":68,"VerseNumber":43,"Text":"این در حالی است که چشمهایشان (از شدّت شرمساری) به زیر افتاده، و ذلّت و خواری وجودشان را فراگرفته؛ آنها پیش از این دعوت به سجود می‌شدند در حالی که سالم بودند (ولی امروز دیگر توانایی آن را ندارند)"},{"SurahNumber":68,"VerseNumber":44,"Text":"اکنون مرا با آنها که این سخن را تکذیب می‌کنند واگذار! ما آنان را از آنجا که نمی‌دانند به تدریج به سوی عذاب پیش می‌بریم"},{"SurahNumber":68,"VerseNumber":45,"Text":"و به آنها مهلت (بازگشت) می‌دهم؛ چرا که نقشه‌های من محکم و دقیق است"},{"SurahNumber":68,"VerseNumber":46,"Text":"یا اینکه تو از آنها مُزدی می‌طلبی که پرداختش برای آنها سنگین است؟"},{"SurahNumber":68,"VerseNumber":47,"Text":"یا اسرار غیب نزد آنهاست و آن را می‌نویسند (و به یکدیگر می‌دهند)؟"},{"SurahNumber":68,"VerseNumber":48,"Text":"اکنون که چنین است صبر کن و منتظر فرمان پروردگارت باش، و مانند صاحب ماهی [= یونس‌] مباش (که در تقاضای مجازات قومش عجله کرد و گرفتار مجازات ترک اولی شد) در آن زمان که با نهایت اندوه خدا را خواند"},{"SurahNumber":68,"VerseNumber":49,"Text":"و اگر رحمت خدا به یاریش نیامده بود، (از شکم ماهی) بیرون افکنده می‌شد در حالی که نکوهیده بود"},{"SurahNumber":68,"VerseNumber":50,"Text":"ولی پروردگارش او را برگزید و از صالحان قرار داد"},{"SurahNumber":68,"VerseNumber":51,"Text":"نزدیک است کافران هنگامی که آیات قرآن را می‌شنوند با چشم‌زخم خود تو را از بین ببرند، و می‌گویند: «او دیوانه است!»"},{"SurahNumber":68,"VerseNumber":52,"Text":"در حالی که این (قرآن) جز مایه بیداری برای جهانیان نیست"},{"SurahNumber":69,"VerseNumber":1,"Text":"(روز رستاخیز) روزی است که مسلّماً واقع می‌شود"},{"SurahNumber":69,"VerseNumber":2,"Text":"چه روز واقع شدنی"},{"SurahNumber":69,"VerseNumber":3,"Text":"و تو چه می‌دانی آن روز واقع شدنی چیست؟"},{"SurahNumber":69,"VerseNumber":4,"Text":"قوم «ثمود» و «عاد» عذاب کوبنده الهی را انکار کردند (و نتیجه شومش را دیدند)"},{"SurahNumber":69,"VerseNumber":5,"Text":"امّا قوم «ثمود» با عذابی سرکش هلاک شدند"},{"SurahNumber":69,"VerseNumber":6,"Text":"و امّا قوم «عاد» با تندبادی طغیانگر و سرد و پرصدا به هلاکت رسیدند،"},{"SurahNumber":69,"VerseNumber":7,"Text":"(خداوند) این تندباد بنیان‌کن را هفت شب و هشت روز پی در پی بر آنها مسلّط ساخت، (و اگر آنجا بودی) می‌دیدی که آن قوم همچون تنه‌های پوسیده و تو خالی درختان نخل در میان این تند باد روی زمین افتاده و هلاک شده‌اند"},{"SurahNumber":69,"VerseNumber":8,"Text":"آیا کسی از آنها را باقی می‌بینی؟"},{"SurahNumber":69,"VerseNumber":9,"Text":"و فرعون و کسانی که پیش از او بودند و همچنین اهل شهرهای زیر و رو شده [=قوم لوط] مرتکب گناهان بزرگ شدند،"},{"SurahNumber":69,"VerseNumber":10,"Text":"و با فرستاده پروردگارشان مخالفت کردند؛ و خداوند (نیز) آنها را به عذاب شدیدی گرفتار ساخت"},{"SurahNumber":69,"VerseNumber":11,"Text":"و هنگامی که آب طغیان کرد، ما شما را سوار بر کشتی کردیم،"},{"SurahNumber":69,"VerseNumber":12,"Text":"تا آن را وسیله تذکّری برای شما قرار دهیم و گوشهای شنوا آن را دریابد و بفهمد"},{"SurahNumber":69,"VerseNumber":13,"Text":"به محض اینکه یک بار در «صور» دمیده شود،"},{"SurahNumber":69,"VerseNumber":14,"Text":"و زمین و کوه‌ها از جا برداشته شوند و یکباره در هم کوبیده و متلاشی گردند،"},{"SurahNumber":69,"VerseNumber":15,"Text":"در آن روز «واقعه عظیم» روی می‌دهد،"},{"SurahNumber":69,"VerseNumber":16,"Text":"و آسمان از هم می‌شکافد و سست می‌گردد و فرومی‌ریزد"},{"SurahNumber":69,"VerseNumber":17,"Text":"فرشتگان در اطراف آسمان قرارمی‌گیرند (و برای انجام مأموریتها آماده می‌شوند)؛ و آن روز عرش پروردگارت را هشت فرشته بر فراز همه آنها حمل می‌کنند"},{"SurahNumber":69,"VerseNumber":18,"Text":"در آن روز همگی به پیشگاه خدا عرضه می‌شوید و چیزی از کارهای شما پنهان نمی‌ماند"},{"SurahNumber":69,"VerseNumber":19,"Text":"پس کسی که نامه اعمالش را به دست راستش دهند (از شدّت شادی و مباهات) فریاد می‌زند که: «(ای اهل محشر!) نامه اعمال مرا بگیرید و بخوانید"},{"SurahNumber":69,"VerseNumber":20,"Text":"من یقین داشتم که (قیامتی در کار است و) به حساب اعمالم می‌رسم!»"},{"SurahNumber":69,"VerseNumber":21,"Text":"او در یک زندگی (کاملاً) رضایتبخش قرار خواهد داشت،"},{"SurahNumber":69,"VerseNumber":22,"Text":"در بهشتی عالی،"},{"SurahNumber":69,"VerseNumber":23,"Text":"که میوه هایش در دسترس است"},{"SurahNumber":69,"VerseNumber":24,"Text":"(و به آنان گفته می‌شود:) بخورید و بیاشامید گوارا در برابر اعمالی که در ایّام گذشته انجام دادید"},{"SurahNumber":69,"VerseNumber":25,"Text":"امّا کسی که نامه اعمالش را به دست چپش بدهند می‌گوید: «ای کاش هرگز نامه اعمالم را به من نمی‌دادند"},{"SurahNumber":69,"VerseNumber":26,"Text":"و نمی‌دانستم حساب من چیست"},{"SurahNumber":69,"VerseNumber":27,"Text":"ای کاش مرگم فرا می‌رسید"},{"SurahNumber":69,"VerseNumber":28,"Text":"مال و ثروتم هرگز مرا بی‌نیاز نکرد،"},{"SurahNumber":69,"VerseNumber":29,"Text":"قدرت من نیز از دست رفت!»"},{"SurahNumber":69,"VerseNumber":30,"Text":"او را بگیرید و دربند و زنجیرش کنید"},{"SurahNumber":69,"VerseNumber":31,"Text":"سپس او را در دوزخ بیفکنید"},{"SurahNumber":69,"VerseNumber":32,"Text":"بعد او را به زنجیری که هفتاد ذراع است ببندید؛"},{"SurahNumber":69,"VerseNumber":33,"Text":"چرا که او هرگز به خداوند بزرگ ایمان نمی‌آورد،"},{"SurahNumber":69,"VerseNumber":34,"Text":"و هرگز مردم را بر اطعام مستمندان تشویق نمی‌نمود؛"},{"SurahNumber":69,"VerseNumber":35,"Text":"از این رو امروز هم در اینجا یار مهربانی ندارد،"},{"SurahNumber":69,"VerseNumber":36,"Text":"و نه طعامی، جز از چرک و خون"},{"SurahNumber":69,"VerseNumber":37,"Text":"غذایی که جز خطاکاران آن را نمی‌خورند"},{"SurahNumber":69,"VerseNumber":38,"Text":"سوگند به آنچه می‌بینید،"},{"SurahNumber":69,"VerseNumber":39,"Text":"و آنچه نمی‌بینید،"},{"SurahNumber":69,"VerseNumber":40,"Text":"که این قرآن گفتار رسول بزرگواری است،"},{"SurahNumber":69,"VerseNumber":41,"Text":"و گفته شاعری نیست، امّا کمتر ایمان می‌آورید"},{"SurahNumber":69,"VerseNumber":42,"Text":"و نه گفته کاهنی، هر چند کمتر متذکّر می‌شوید"},{"SurahNumber":69,"VerseNumber":43,"Text":"کلامی است که از سوی پروردگار عالمیان نازل شده است"},{"SurahNumber":69,"VerseNumber":44,"Text":"اگر او سخنی دروغ بر ما می‌بست،"},{"SurahNumber":69,"VerseNumber":45,"Text":"ما او را با قدرت می‌گرفتیم،"},{"SurahNumber":69,"VerseNumber":46,"Text":"سپس رگ قلبش را قطع می‌کردیم،"},{"SurahNumber":69,"VerseNumber":47,"Text":"و هیچ کس از شما نمی‌توانست از (مجازات) او مانع شود"},{"SurahNumber":69,"VerseNumber":48,"Text":"و آن مسلّماً تذکری برای پرهیزگاران است"},{"SurahNumber":69,"VerseNumber":49,"Text":"و ما می‌دانیم که بعضی از شما (آن را) تکذیب می‌کنید"},{"SurahNumber":69,"VerseNumber":50,"Text":"و آن مایه حسرت کافران است"},{"SurahNumber":69,"VerseNumber":51,"Text":"و آن یقین خالص است"},{"SurahNumber":69,"VerseNumber":52,"Text":"حال که چنین است به نام پروردگار بزرگت تسبیح گوی"},{"SurahNumber":70,"VerseNumber":1,"Text":"تقاضاکننده‌ای تقاضای عذابی کرد که واقع شد"},{"SurahNumber":70,"VerseNumber":2,"Text":"این عذاب مخصوص کافران است، و هیچ کس نمی‌تواند آن را دفع کند،"},{"SurahNumber":70,"VerseNumber":3,"Text":"از سوی خداوند ذی المعارج [= خداوندی که فرشتگانش بر آسمانها صعود و عروج می‌کنند]"},{"SurahNumber":70,"VerseNumber":4,"Text":"فرشتگان و روح [= فرشته مقرّب خداوند] بسوی او عروج می‌کنند در آن روزی که مقدارش پنجاه هزار سال است"},{"SurahNumber":70,"VerseNumber":5,"Text":"پس صبر جمیل پیشه کن،"},{"SurahNumber":70,"VerseNumber":6,"Text":"زیرا آنها آن روز را دور می‌بینند،"},{"SurahNumber":70,"VerseNumber":7,"Text":"و ما آن را نزدیک می‌بینیم"},{"SurahNumber":70,"VerseNumber":8,"Text":"همان روز که آسمان همچون فلز گداخته می‌شود،"},{"SurahNumber":70,"VerseNumber":9,"Text":"و کوه‌ها مانند پشم رنگین متلاشی خواهد بود،"},{"SurahNumber":70,"VerseNumber":10,"Text":"و هیچ دوست صمیمی سراغ دوستش را نمی‌گیرد"},{"SurahNumber":70,"VerseNumber":11,"Text":"آنها را نشانشان می‌دهند (ولی هر کس گرفتار کار خویشتن است)، چنان است که گنهکار دوست می‌دارد فرزندان خود را در برابر عذاب آن روز فدا کند،"},{"SurahNumber":70,"VerseNumber":12,"Text":"و همسر و برادرش را،"},{"SurahNumber":70,"VerseNumber":13,"Text":"و قبیله‌اش را که همیشه از او حمایت می‌کرد،"},{"SurahNumber":70,"VerseNumber":14,"Text":"و همه مردم روی زمین را تا مایه نجاتش گردند؛"},{"SurahNumber":70,"VerseNumber":15,"Text":"امّا هرگز چنین نیست (که با اینها بتوان نجات یافت، آری) شعله‌های سوزان آتش است،"},{"SurahNumber":70,"VerseNumber":16,"Text":"دست و پا و پوست سر را می‌کند و می‌برد"},{"SurahNumber":70,"VerseNumber":17,"Text":"و کسانی را که به فرمان خدا پشت کردند صدا می‌زند،"},{"SurahNumber":70,"VerseNumber":18,"Text":"و (همچنین آنها که) اموال را جمع و ذخیره کردند"},{"SurahNumber":70,"VerseNumber":19,"Text":"به یقین انسان حریص و کم‌طاقت آفریده شده است،"},{"SurahNumber":70,"VerseNumber":20,"Text":"هنگامی که بدی به او رسد بیتابی می‌کند،"},{"SurahNumber":70,"VerseNumber":21,"Text":"و هنگامی که خوبی به او رسد مانع دیگران می‌شود (و بخل می‌ورزد)،"},{"SurahNumber":70,"VerseNumber":22,"Text":"مگر نمازگزاران،"},{"SurahNumber":70,"VerseNumber":23,"Text":"آنها که نمازها را پیوسته بجا می‌آورند،"},{"SurahNumber":70,"VerseNumber":24,"Text":"و آنها که در اموالشان حق معلومی است"},{"SurahNumber":70,"VerseNumber":25,"Text":"برای تقاضاکننده و محروم،"},{"SurahNumber":70,"VerseNumber":26,"Text":"و آنها که به روز جزا ایمان دارند،"},{"SurahNumber":70,"VerseNumber":27,"Text":"و آنها که از عذاب پروردگارشان بیمناکند،"},{"SurahNumber":70,"VerseNumber":28,"Text":"چرا که هیچ کس از عذاب پروردگارش در امان نیست،"},{"SurahNumber":70,"VerseNumber":29,"Text":"و آنها که دامان خویش را (از بی‌عفّتی) حفظ می‌کنند،"},{"SurahNumber":70,"VerseNumber":30,"Text":"جز با همسران و کنیزان (که در حکم همسرند آمیزش ندارند)، چرا که در بهره‌گیری از اینها مورد سرزنش نخواهند بود"},{"SurahNumber":70,"VerseNumber":31,"Text":"و هر کس جز اینها را طلب کند، متجاوز است"},{"SurahNumber":70,"VerseNumber":32,"Text":"و آنها که امانتها و عهد خود را رعایت می‌کنند،"},{"SurahNumber":70,"VerseNumber":33,"Text":"و آنها که با ادای شهادتشان قیام می‌نمایند،"},{"SurahNumber":70,"VerseNumber":34,"Text":"و آنها که بر نماز مواظبت دارند،"},{"SurahNumber":70,"VerseNumber":35,"Text":"آنان در باغهای بهشتی (پذیرایی و) گرامی داشته می‌شوند"},{"SurahNumber":70,"VerseNumber":36,"Text":"این کافران را چه می‌شود که با سرعت نزد تو می‌آیند"},{"SurahNumber":70,"VerseNumber":37,"Text":"از راست و چپ، گروه گروه (و آرزوی بهشت دارند)"},{"SurahNumber":70,"VerseNumber":38,"Text":"آیا هر یک از آنها (با این اعمال زشتش) طمع دارد که او را در بهشت پر نعمت الهی وارد کنند؟"},{"SurahNumber":70,"VerseNumber":39,"Text":"هرگز چنین نیست؛ ما آنها را از آنچه خودشان می‌دانند آفریده‌ایم"},{"SurahNumber":70,"VerseNumber":40,"Text":"سوگند به پروردگار مشرقها و مغربها که ما قادریم"},{"SurahNumber":70,"VerseNumber":41,"Text":"که جای آنان را به کسانی بدهیم که از آنها بهترند؛ و ما هرگز مغلوب نخواهیم شد"},{"SurahNumber":70,"VerseNumber":42,"Text":"آنان را به حال خود واگذار تا در باطل خود فروروند و بازی کنند تا زمانی که روز موعود خود را ملاقات نمایند"},{"SurahNumber":70,"VerseNumber":43,"Text":"همان روز که از قبرها بسرعت خارج می‌شوند، گویی به سوی بتها می‌دوند"},{"SurahNumber":70,"VerseNumber":44,"Text":"در حالی که چشمهایشان از شرم و وحشت به زیر افتاده، و پرده‌ای از ذلّت و خواری آنها را پوشانده است! این همان روزی است که به آنها وعده داده می‌شد"},{"SurahNumber":71,"VerseNumber":1,"Text":"ما نوح را به سوی قومش فرستادیم و گفتیم: «قوم خود را انذار کن پیش از آنکه عذاب دردناک به سراغشان آید!»"},{"SurahNumber":71,"VerseNumber":2,"Text":"گفت: «ای قوم! من برای شما بیم‌دهنده آشکاری هستم،"},{"SurahNumber":71,"VerseNumber":3,"Text":"که خدا را پرستش کنید و از مخالفت او بپرهیزید و مرا اطاعت نمایید"},{"SurahNumber":71,"VerseNumber":4,"Text":"اگر چنین کنید، خدا گناهانتان را می‌آمرزد و تا زمان معیّنی شما را عمر می‌دهد؛ زیرا هنگامی که اجل الهی فرا رسد، تأخیری نخواهد داشت اگر می‌دانستید!»"},{"SurahNumber":71,"VerseNumber":5,"Text":"(نوح) گفت: «پروردگارا! من قوم خود را شب و روز (بسوی تو) دعوت کردم،"},{"SurahNumber":71,"VerseNumber":6,"Text":"امّا دعوت من چیزی جز فرار از حقّ بر آنان نیفزود"},{"SurahNumber":71,"VerseNumber":7,"Text":"و من هر زمان آنها را دعوت کردم که (ایمان بیاورند و) تو آنها را بیامرزی، انگشتان خویش را در گوشهایشان قرار داده و لباسهایشان را بر خود پیچیدند، و در مخالفت اصرار ورزیدند و به شدّت استکبار کردند"},{"SurahNumber":71,"VerseNumber":8,"Text":"سپس من آنها را با صدای بلند (به اطاعت فرمان تو) دعوت کردم،"},{"SurahNumber":71,"VerseNumber":9,"Text":"سپس آشکارا و نهان (حقیقت توحید و ایمان را) برای آنان بیان داشتم"},{"SurahNumber":71,"VerseNumber":10,"Text":"به آنها گفتم: «از پروردگار خویش آمرزش بطلبید که او بسیار آمرزنده است"},{"SurahNumber":71,"VerseNumber":11,"Text":"تا بارانهای پربرکت آسمان را پی در پی بر شما فرستد،"},{"SurahNumber":71,"VerseNumber":12,"Text":"و شما را با اموال و فرزندان فراوان کمک کند و باغهای سرسبز و نهرهای جاری در اختیارتان قرار دهد"},{"SurahNumber":71,"VerseNumber":13,"Text":"چرا شما برای خدا عظمت قائل نیستید؟"},{"SurahNumber":71,"VerseNumber":14,"Text":"در حالی که شما را در مراحل مختلف آفرید (تا از نطفه به انسان کامل رسیدید)"},{"SurahNumber":71,"VerseNumber":15,"Text":"آیا نمی‌دانید چگونه خداوند هفت آسمان را یکی بالای دیگری آفریده است،"},{"SurahNumber":71,"VerseNumber":16,"Text":"و ماه را در میان آسمانها مایه روشنایی، و خورشید را چراغ فروزانی قرار داده است؟"},{"SurahNumber":71,"VerseNumber":17,"Text":"و خداوند شما را همچون گیاهی از زمین رویانید،"},{"SurahNumber":71,"VerseNumber":18,"Text":"سپس شما را به همان زمین بازمی‌گرداند، و بار دیگر شما را خارج می‌سازد"},{"SurahNumber":71,"VerseNumber":19,"Text":"و خداوند زمین را برای شما فرش گسترده‌ای قرار داد"},{"SurahNumber":71,"VerseNumber":20,"Text":"تا از راههای وسیع و دره‌های آن بگذرید (و به هر جا می‌خواهید بروید)!»"},{"SurahNumber":71,"VerseNumber":21,"Text":"نوح (بعد از نومیدی از هدایت آنان) گفت: «پروردگارا! آنها نافرمانی من کردند و از کسانی پیروی نمودند که اموال و فرزندانشان چیزی جز زیانکاری بر آنها نیفزوده است"},{"SurahNumber":71,"VerseNumber":22,"Text":"و (این رهبران گمراه) مکر عظیمی به کار بردند"},{"SurahNumber":71,"VerseNumber":23,"Text":"و گفتند: دست از خدایان و بتهای خود برندارید (به خصوص) بتهای «وَد»، «سواع»، «یغوث»، «یعوق» و «نسر» را رها نکنید"},{"SurahNumber":71,"VerseNumber":24,"Text":"و آنها گروه بسیاری را گمراه کردند! خداوندا، ظالمان را جز ضلالت میفزا!»"},{"SurahNumber":71,"VerseNumber":25,"Text":"(آری، سرانجام) همگی بخاطر گناهانشان غرق شدند و در آتش دوزخ وارد گشتند، و جز خدا یاورانی برای خود نیافتند"},{"SurahNumber":71,"VerseNumber":26,"Text":"نوح گفت: «پروردگارا! هیچ یک از کافران را بر روی زمین باقی مگذار"},{"SurahNumber":71,"VerseNumber":27,"Text":"چرا که اگر آنها را باقی بگذاری، بندگانت را گمراه می‌کنند و جز نسلی فاجر و کافر به وجود نمی‌آورند"},{"SurahNumber":71,"VerseNumber":28,"Text":"پروردگارا! مرا، و پدر و مادرم و تمام کسانی را که با ایمان وارد خانه من شدند، و جمیع مردان و زنان باایمان را بیامرز؛ و ظالمان را جز هلاکت میفزا!»"},{"SurahNumber":72,"VerseNumber":1,"Text":"بگو: به من وحی شده است که جمعی از جنّ به سخنانم گوش فراداده‌اند، سپس گفته‌اند: «ما قرآن عجیبی شنیده‌ایم"},{"SurahNumber":72,"VerseNumber":2,"Text":"که به راه راست هدایت می‌کند، پس ما به آن ایمان آورده‌ایم و هرگز کسی را شریک پروردگارمان قرارنمی‌دهیم"},{"SurahNumber":72,"VerseNumber":3,"Text":"و اینکه بلند است مقام باعظمت پروردگار ما، و او هرگز برای خود همسر و فرزندی انتخاب نکرده است"},{"SurahNumber":72,"VerseNumber":4,"Text":"و اینکه سفیه ما (ابلیس) درباره خداوند سخنان ناروا می‌گفت"},{"SurahNumber":72,"VerseNumber":5,"Text":"و اینکه ما گمان می‌کردیم که انس و جنّ هرگز بر خدا دروغ نمی‌بندند"},{"SurahNumber":72,"VerseNumber":6,"Text":"و اینکه مردانی از بشر به مردانی از جنّ پناه می‌بردند، و آنها سبب افزایش گمراهی و طغیانشان می‌شدند"},{"SurahNumber":72,"VerseNumber":7,"Text":"و اینکه آنها گمان کردند -همان‌گونه که شما گمان می‌کردید- که خداوند هرگز کسی را (به نبوّت) مبعوث نمی‌کند"},{"SurahNumber":72,"VerseNumber":8,"Text":"و اینکه ما آسمان را جستجو کردیم و همه را پر از محافظان قوّی و تیرهای شهاب یافتیم"},{"SurahNumber":72,"VerseNumber":9,"Text":"و اینکه ما پیش از این به استراق سمع در آسمانها می‌نشستیم؛ امّا اکنون هر کس بخواهد استراق سمع کند، شهابی را در کمین خود می‌یابد"},{"SurahNumber":72,"VerseNumber":10,"Text":"و اینکه (با این اوضاع) ما نمی‌دانیم آیا اراده شرّی درباره اهل زمین شده یا پروردگارشان خواسته است آنان را هدایت کند؟"},{"SurahNumber":72,"VerseNumber":11,"Text":"و اینکه در میان ما، افرادی صالح و افرادی غیر صالحند؛ و ما گروه‌های متفاوتی هستیم"},{"SurahNumber":72,"VerseNumber":12,"Text":"و اینکه ما یقین داریم هرگز نمی‌توانیم بر اراده خداوند در زمین غالب شویم و نمی‌توانیم از (پنجه قدرت) او بگریزیم"},{"SurahNumber":72,"VerseNumber":13,"Text":"و اینکه ما هنگامی که هدایت قرآن را شنیدیم به آن ایمان آوردیم؛ و هر کس به پروردگارش ایمان بیاورد، نه از نقصان می‌ترسد و نه از ظلم"},{"SurahNumber":72,"VerseNumber":14,"Text":"و اینکه گروهی از ما مسلمان و گروهی ظالمند؛ هر کس اسلام را اختیار کند راه راست را برگزیده است،"},{"SurahNumber":72,"VerseNumber":15,"Text":"و امّا ظالمان آتشگیره و هیزم دوزخند"},{"SurahNumber":72,"VerseNumber":16,"Text":"و اینکه اگر آنها [= جنّ و انس‌] در راه (ایمان) استقامت ورزند، با آب فراوان سیرابشان می‌کنیم"},{"SurahNumber":72,"VerseNumber":17,"Text":"هدف این است که ما آنها را با این نعمت فراوان بیازماییم؛ و هر کس از یاد پروردگارش روی گرداند، او را به عذاب شدید و فزاینده‌ای گرفتار می‌سازد"},{"SurahNumber":72,"VerseNumber":18,"Text":"و اینکه مساجد از آن خداست، پس هیچ کس را با خدا نخوانید"},{"SurahNumber":72,"VerseNumber":19,"Text":"و اینکه هنگامی که بنده خدا [= محمّد (ص)] به عبادت برمی‌خاست و او را می‌خواند، گروهی پیرامون او بشدّت ازدحام می‌کردند!»"},{"SurahNumber":72,"VerseNumber":20,"Text":"بگو: «من تنها پروردگارم را می‌خوانم و هیچ کس را شریک او قرار نمی‌دهم!»"},{"SurahNumber":72,"VerseNumber":21,"Text":"بگو: «من مالک زیان و هدایتی برای شما نیستم!»"},{"SurahNumber":72,"VerseNumber":22,"Text":"بگو: «(اگر من نیز بر خلاف فرمانش رفتار کنم) هیچ کس مرا در برابر او حمایت نمی‌کند و پناهگاهی جز او نمی‌یابم؛"},{"SurahNumber":72,"VerseNumber":23,"Text":"تنها وظیفه من ابلاغ از سوی خدا و رساندن رسالات اوست؛ و هر کس نافرمانی خدا و رسولش کند، آتش دوزخ از آن اوست و جاودانه در آن می‌مانند"},{"SurahNumber":72,"VerseNumber":24,"Text":"(این کار شکنی کفّار همچنان ادامه می‌یابد) تا آنچه را به آنها وعده داده شده ببینند؛ آنگاه می‌دانند چه کسی یاورش ضعیفتر و جمعیّتش کمتر است"},{"SurahNumber":72,"VerseNumber":25,"Text":"بگو: «من نمی‌دانم آنچه به شما وعده داده شده نزدیک است یا پروردگارم زمانی برای آن قرارمی‌دهد؟"},{"SurahNumber":72,"VerseNumber":26,"Text":"دانای غیب اوست و هیچ کس را بر اسرار غیبش آگاه نمی‌سازد،"},{"SurahNumber":72,"VerseNumber":27,"Text":"مگر رسولانی که آنان را برگزیده و مراقبینی از پیش رو و پشت سر برای آنها قرار می‌دهد"},{"SurahNumber":72,"VerseNumber":28,"Text":"تا بداند پیامبرانش رسالتهای پروردگارشان را ابلاغ کرده‌اند؛ و او به آنچه نزد آنهاست احاطه دارد و همه چیز را احصاء کرده است!»"},{"SurahNumber":73,"VerseNumber":1,"Text":"ای جامه به خود پیچیده"},{"SurahNumber":73,"VerseNumber":2,"Text":"شب را، جز کمی، بپاخیز"},{"SurahNumber":73,"VerseNumber":3,"Text":"نیمی از شب را، یا کمی از آن کم کن،"},{"SurahNumber":73,"VerseNumber":4,"Text":"یا بر نصف آن بیفزا، و قرآن را با دقّت و تأمّل بخوان؛"},{"SurahNumber":73,"VerseNumber":5,"Text":"چرا که ما بزودی سخنی سنگین به تو القا خواهیم کرد"},{"SurahNumber":73,"VerseNumber":6,"Text":"مسلّماً نماز و عبادت شبانه پابرجاتر و با استقامت‌تر است"},{"SurahNumber":73,"VerseNumber":7,"Text":"و تو در روز تلاش مستمر و طولانی خواهی داشت"},{"SurahNumber":73,"VerseNumber":8,"Text":"و نام پروردگارت را یاد کن و تنها به او دل ببند"},{"SurahNumber":73,"VerseNumber":9,"Text":"همان پروردگار شرق و غرب که معبودی جز او نیست، او را نگاهبان و وکیل خود انتخاب کن،"},{"SurahNumber":73,"VerseNumber":10,"Text":"و در برابر آنچه (دشمنان) می‌گویند شکیبا باش و بطرزی شایسته از آنان دوری گزین"},{"SurahNumber":73,"VerseNumber":11,"Text":"و مرا با تکذیب‌کنندگان صاحب نعمت واگذار، و آنها را کمی مهلت ده،"},{"SurahNumber":73,"VerseNumber":12,"Text":"که نزد ما غل و زنجیرها و (آتش) دوزخ است،"},{"SurahNumber":73,"VerseNumber":13,"Text":"و غذایی گلوگیر، و عذابی دردناک،"},{"SurahNumber":73,"VerseNumber":14,"Text":"در آن روز که زمین و کوه‌ها سخت به لرزه درمی‌آید، و کوه‌ها (چنان درهم کوبیده می‌شود که) به شکل توده‌هایی از شن نرم درمی‌آید"},{"SurahNumber":73,"VerseNumber":15,"Text":"ما پیامبری به سوی شما فرستادیم که گواه بر شماست، همان گونه که به سوی فرعون رسولی فرستادیم"},{"SurahNumber":73,"VerseNumber":16,"Text":"(ولی) فرعون به مخالفت و نافرمانی آن رسول برخاست، و ما او را سخت مجازات کردیم"},{"SurahNumber":73,"VerseNumber":17,"Text":"شما (نیز) اگر کافر شوید، چگونه خود را (از عذاب الهی) بر کنار می‌دارید؟! در آن روز که کودکان را پیر می‌کند،"},{"SurahNumber":73,"VerseNumber":18,"Text":"و آسمان از هم شکافته می‌شود، و وعده او شدنی و حتمی است"},{"SurahNumber":73,"VerseNumber":19,"Text":"این هشدار و تذکّری است، پس هر کس بخواهد راهی به سوی پروردگارش برمی‌گزیند"},{"SurahNumber":73,"VerseNumber":20,"Text":"پروردگارت می‌داند که تو و گروهی از آنها که با تو هستند نزدیک دو سوم از شب یا نصف یا ثلث آن را به پا می‌خیزند؛ خداوند شب و روز را اندازه‌گیری می‌کند؛ او می‌داند که شما نمی‌توانید مقدار آن را (به دقّت) اندازه‌گیری کنید (برای عبادت کردن)، پس شما را بخشید؛ اکنون آنچه برای شما میسّر است قرآن بخوانید او می‌داند بزودی گروهی از شما بیمار می‌شوند، و گروهی دیگر برای به دست آوردن فضل الهی (و کسب روزی) به سفر می‌روند، و گروهی دیگر در راه خدا جهاد می‌کنند (و از تلاوت قرآن بازمی‌مانند)، پس به اندازه‌ای که برای شما ممکن است از آن تلاوت کنید و نماز را بر پا دارید و زکات بپردازید و به خدا «قرض الحسنه» دهید [= در راه او انفاق نمایید] و (بدانید) آنچه را از کارهای نیک برای خود از پیش می‌فرستید نزد خدا به بهترین وجه و بزرگترین پاداش خواهید یافت؛ و از خدا آمرزش بطلبید که خداوند آمرزنده و مهربان است"},{"SurahNumber":74,"VerseNumber":1,"Text":"ای جامه خواب به خود پیچیده (و در بستر آرمیده)"},{"SurahNumber":74,"VerseNumber":2,"Text":"برخیز و انذار کن (و عالمیان را بیم ده)،"},{"SurahNumber":74,"VerseNumber":3,"Text":"و پروردگارت را بزرگ بشمار،"},{"SurahNumber":74,"VerseNumber":4,"Text":"و لباست را پاک کن،"},{"SurahNumber":74,"VerseNumber":5,"Text":"و از پلیدی دوری کن،"},{"SurahNumber":74,"VerseNumber":6,"Text":"و منّت مگذار و فزونی مطلب،"},{"SurahNumber":74,"VerseNumber":7,"Text":"و بخاطر پروردگارت شکیبایی کن"},{"SurahNumber":74,"VerseNumber":8,"Text":"هنگامی که در «صور» دمیده شود،"},{"SurahNumber":74,"VerseNumber":9,"Text":"آن روز، روز سختی است،"},{"SurahNumber":74,"VerseNumber":10,"Text":"و برای کافران آسان نیست"},{"SurahNumber":74,"VerseNumber":11,"Text":"مرا با کسی که او را خود به تنهایی آفریده‌ام واگذار"},{"SurahNumber":74,"VerseNumber":12,"Text":"همان کسی که برای او مال گسترده‌ای قرار دادم،"},{"SurahNumber":74,"VerseNumber":13,"Text":"و فرزندانی که همواره نزد او (و در خدمت او) هستند،"},{"SurahNumber":74,"VerseNumber":14,"Text":"و وسایل زندگی را از هر نظر برای وی فراهم ساختم"},{"SurahNumber":74,"VerseNumber":15,"Text":"باز هم طمع دارد که بر او بیفزایم"},{"SurahNumber":74,"VerseNumber":16,"Text":"هرگز چنین نخواهد شد؛ چرا که او نسبت به آیات ما دشمنی می‌ورزد"},{"SurahNumber":74,"VerseNumber":17,"Text":"و بزودی او را مجبور می‌کنم که از قلّه زندگی بالا رود (سپس او را به زیر می‌افکنم)"},{"SurahNumber":74,"VerseNumber":18,"Text":"او (برای مبارزه با قرآن) اندیشه کرد و مطلب را آماده ساخت"},{"SurahNumber":74,"VerseNumber":19,"Text":"مرگ بر او باد! چگونه (برای مبارزه با حق) مطلب را آماده کرد"},{"SurahNumber":74,"VerseNumber":20,"Text":"باز هم مرگ بر او، چگونه مطلب (و نقشه شیطانی خود را) آماده نمود"},{"SurahNumber":74,"VerseNumber":21,"Text":"سپس نگاهی افکند،"},{"SurahNumber":74,"VerseNumber":22,"Text":"بعد چهره درهم کشید و عجولانه دست به کار شد؛"},{"SurahNumber":74,"VerseNumber":23,"Text":"سپس پشت (به حقّ) کرد و تکبّر ورزید،"},{"SurahNumber":74,"VerseNumber":24,"Text":"و سرانجام گفت: «این (قرآن) چیزی جز افسون و سحری همچون سحرهای پیشینیان نیست"},{"SurahNumber":74,"VerseNumber":25,"Text":"این فقط سخن انسان است (نه گفتار خدا)!»"},{"SurahNumber":74,"VerseNumber":26,"Text":"(امّا) بزودی او را وارد سَقَر [= دوزخ‌] می‌کنم"},{"SurahNumber":74,"VerseNumber":27,"Text":"و تو نمی‌دانی «سقر» چیست"},{"SurahNumber":74,"VerseNumber":28,"Text":"(آتشی است که) نه چیزی را باقی می‌گذارد و نه چیزی را رها می‌سازد"},{"SurahNumber":74,"VerseNumber":29,"Text":"پوست تن را بکلّی دگرگون می‌کند"},{"SurahNumber":74,"VerseNumber":30,"Text":"نوزده نفر (از فرشتگان عذاب) بر آن گمارده شده‌اند"},{"SurahNumber":74,"VerseNumber":31,"Text":"مأموران دوزخ را فقط فرشتگان (عذاب) قرار دادیم، و تعداد آنها را جز برای آزمایش کافران معیّن نکردیم تا اهل کتاب [= یهود و نصاری‌] یقین پیدا کنند و بر ایمان مؤمنان بیفزاید، و اهل کتاب و مؤمنان (در حقّانیّت این کتاب آسمانی) تردید به خود راه ندهند، و بیماردلان و کافران بگویند: «خدا از این توصیف چه منظوری دارد؟!» (آری) این گونه خداوند هر کس را بخواهد گمراه می‌سازد و هر کس را بخواهد هدایت می‌کند! و لشکریان پروردگارت را جز او کسی نمی‌داند، و این جز هشدار و تذکّری برای انسانها نیست"},{"SurahNumber":74,"VerseNumber":32,"Text":"اینچنین نیست که آنها تصوّر می‌کنند سوگند به ماه،"},{"SurahNumber":74,"VerseNumber":33,"Text":"و به شب، هنگامی که (دامن برچیند و) پشت کند،"},{"SurahNumber":74,"VerseNumber":34,"Text":"و به صبح هنگامی که چهره بگشاید،"},{"SurahNumber":74,"VerseNumber":35,"Text":"که آن (حوادث هولناک قیامت) از مسائل مهم است"},{"SurahNumber":74,"VerseNumber":36,"Text":"هشدار و انذاری است برای همه انسانها،"},{"SurahNumber":74,"VerseNumber":37,"Text":"برای کسانی از شما که می‌خواهند پیش افتند یا عقب بمانند [= بسوی هدایت و نیکی پیش روند یا نروند]"},{"SurahNumber":74,"VerseNumber":38,"Text":"(آری) هر کس در گرو اعمال خویش است،"},{"SurahNumber":74,"VerseNumber":39,"Text":"مگر «اصحاب یمین» (که نامه اعمالشان را به نشانه ایمان و تقوایشان به دست راستشان می‌دهند)"},{"SurahNumber":74,"VerseNumber":40,"Text":"آنها در باغهای بهشتند، و سؤال می‌کنند"},{"SurahNumber":74,"VerseNumber":41,"Text":"از مجرمان"},{"SurahNumber":74,"VerseNumber":42,"Text":"چه چیز شما را به دوزخ وارد ساخت؟!»"},{"SurahNumber":74,"VerseNumber":43,"Text":"می‌گویند: «ما از نمازگزاران نبودیم،"},{"SurahNumber":74,"VerseNumber":44,"Text":"و اطعام مستمند نمی‌کردیم،"},{"SurahNumber":74,"VerseNumber":45,"Text":"و پیوسته با اهل باطل همنشین و همصدا بودیم،"},{"SurahNumber":74,"VerseNumber":46,"Text":"و همواره روز جزا را انکار می‌کردیم،"},{"SurahNumber":74,"VerseNumber":47,"Text":"تا زمانی که مرگ ما فرا رسید!»"},{"SurahNumber":74,"VerseNumber":48,"Text":"از این رو شفاعت شفاعت‌کنندگان به حال آنها سودی نمی‌بخشد"},{"SurahNumber":74,"VerseNumber":49,"Text":"چرا آنها از تذکّر روی گردانند؟"},{"SurahNumber":74,"VerseNumber":50,"Text":"گویی گورخرانی رمیده‌اند،"},{"SurahNumber":74,"VerseNumber":51,"Text":"که از (مقابل) شیری فرار کرده‌اند"},{"SurahNumber":74,"VerseNumber":52,"Text":"بلکه هر کدام از آنها انتظار دارد نامه جداگانه‌ای (از سوی خدا) برای او فرستاده شود"},{"SurahNumber":74,"VerseNumber":53,"Text":"چنین نیست که آنان می‌گویند، بلکه آنها از آخرت نمی‌ترسند"},{"SurahNumber":74,"VerseNumber":54,"Text":"چنین نیست که آنها می‌گویند، آن (قرآن) یک تذکّر و یادآوری است"},{"SurahNumber":74,"VerseNumber":55,"Text":"هر کس بخواهد از آن پند می‌گیرد؛"},{"SurahNumber":74,"VerseNumber":56,"Text":"و هیچ کس پند نمی‌گیرد مگر اینکه خدا بخواهد؛ او اهل تقوا و اهل آمرزش است"},{"SurahNumber":75,"VerseNumber":1,"Text":"سوگند به روز قیامت،"},{"SurahNumber":75,"VerseNumber":2,"Text":"و سوگند به (نفس لوّامه و) وجدان بیدار و ملامتگر (که رستاخیز حقّ است)"},{"SurahNumber":75,"VerseNumber":3,"Text":"آیا انسان می‌پندارد که هرگز استخوانهای او را جمع نخواهیم کرد؟"},{"SurahNumber":75,"VerseNumber":4,"Text":"آری قادریم که (حتّی خطوط سر) انگشتان او را موزون و مرتّب کنیم"},{"SurahNumber":75,"VerseNumber":5,"Text":"(انسان شک در معاد ندارد) بلکه او می‌خواهد (آزاد باشد و بدون ترس از دادگاه قیامت) در تمام عمر گناه کند"},{"SurahNumber":75,"VerseNumber":6,"Text":"(از این رو) می‌پرسد: «قیامت کی خواهد بود»"},{"SurahNumber":75,"VerseNumber":7,"Text":"(بگو:) در آن هنگام که چشمها از شدّت وحشت به گردش درآید،"},{"SurahNumber":75,"VerseNumber":8,"Text":"و ماه بی‌نور گردد،"},{"SurahNumber":75,"VerseNumber":9,"Text":"و خورشید و ماه یک جا جمع شوند،"},{"SurahNumber":75,"VerseNumber":10,"Text":"آن روز انسان می‌گوید: «راه فرار کجاست؟!»"},{"SurahNumber":75,"VerseNumber":11,"Text":"هرگز چنین نیست، راه فرار و پناهگاهی وجود ندارد"},{"SurahNumber":75,"VerseNumber":12,"Text":"آن روز قرارگاه نهایی تنها بسوی پروردگار تو است؛"},{"SurahNumber":75,"VerseNumber":13,"Text":"و در آن روز انسان را از تمام کارهایی که از پیش یا پس فرستاده آگاه می‌کنند"},{"SurahNumber":75,"VerseNumber":14,"Text":"بلکه انسان خودش از وضع خود آگاه است،"},{"SurahNumber":75,"VerseNumber":15,"Text":"هر چند (در ظاهر) برای خود عذرهایی بتراشد"},{"SurahNumber":75,"VerseNumber":16,"Text":"زبانت را بخاطر عجله برای خواندن آن [= قرآن‌] حرکت مده،"},{"SurahNumber":75,"VerseNumber":17,"Text":"چرا که جمع‌کردن و خواندن آن بر عهده ماست"},{"SurahNumber":75,"VerseNumber":18,"Text":"پس هر گاه آن را خواندیم، از خواندن آن پیروی کن"},{"SurahNumber":75,"VerseNumber":19,"Text":"سپس بیان و (توضیح) آن (نیز) بر عهده ماست"},{"SurahNumber":75,"VerseNumber":20,"Text":"چنین نیست که شما می‌پندارید (و دلایل معاد را کافی نمی‌دانید)؛ بلکه شما دنیای زودگذر را دوست دارید (و هوسرانی بی‌قید و شرط را)"},{"SurahNumber":75,"VerseNumber":21,"Text":"و آخرت را رها می‌کنید"},{"SurahNumber":75,"VerseNumber":22,"Text":"(آری) در آن روز صورتهایی شاداب و مسرور است،"},{"SurahNumber":75,"VerseNumber":23,"Text":"و به پروردگارش می‌نگرد"},{"SurahNumber":75,"VerseNumber":24,"Text":"و در آن روز صورتهایی عبوس و در هم کشیده است،"},{"SurahNumber":75,"VerseNumber":25,"Text":"زیرا می‌داند عذابی در پیش دارد که پشت را در هم می‌شکند"},{"SurahNumber":75,"VerseNumber":26,"Text":"چنین نیست (که انسان می‌پندارد! او ایمان نمی‌آورد) تا موقعی که جان به گلوگاهش رسد،"},{"SurahNumber":75,"VerseNumber":27,"Text":"و گفته شود: «آیا کسی هست که (این بیمار را از مرگ) نجات دهد؟!»"},{"SurahNumber":75,"VerseNumber":28,"Text":"و به جدائی از دنیا یقین پیدا کند،"},{"SurahNumber":75,"VerseNumber":29,"Text":"و ساق پاها (از سختی جان‌دادن) به هم بپیچد"},{"SurahNumber":75,"VerseNumber":30,"Text":"(آری) در آن روز مسیر همه بسوی (دادگاه) پروردگارت خواهد بود"},{"SurahNumber":75,"VerseNumber":31,"Text":"(در آن روز گفته می‌شود:) او هرگز ایمان نیاورد و نماز نخواند،"},{"SurahNumber":75,"VerseNumber":32,"Text":"بلکه تکذیب کرد و روی‌گردان شد،"},{"SurahNumber":75,"VerseNumber":33,"Text":"سپس بسوی خانواده خود بازگشت در حالی که متکبّرانه قدم برمی‌داشت"},{"SurahNumber":75,"VerseNumber":34,"Text":"(با این اعمال) عذاب الهی برای تو شایسته‌تر است، شایسته‌تر"},{"SurahNumber":75,"VerseNumber":35,"Text":"سپس عذاب الهی برای تو شایسته‌تر است، شایسته‌تر"},{"SurahNumber":75,"VerseNumber":36,"Text":"آیا انسان گمان می‌کند بی‌هدف رها می‌شود؟"},{"SurahNumber":75,"VerseNumber":37,"Text":"آیا او نطفه‌ای از منی که در رحم ریخته می‌شود نبود؟"},{"SurahNumber":75,"VerseNumber":38,"Text":"سپس بصورت خون بسته در آمد، و خداوند او را آفرید و موزون ساخت،"},{"SurahNumber":75,"VerseNumber":39,"Text":"و از او دو زوج مرد و زن آفرید"},{"SurahNumber":75,"VerseNumber":40,"Text":"آیا چنین کسی قادر نیست که مردگان را زنده کند؟"},{"SurahNumber":76,"VerseNumber":1,"Text":"آیا زمانی طولانی بر انسان گذشت که چیز قابل ذکری نبود؟"},{"SurahNumber":76,"VerseNumber":2,"Text":"ما انسان را از نطفه مختلطی آفریدیم، و او را می‌آزماییم؛ (بدین جهت) او را شنوا و بینا قرار دادیم"},{"SurahNumber":76,"VerseNumber":3,"Text":"ما راه را به او نشان دادیم، خواه شاکر باشد (و پذیرا گردد) یا ناسپاس"},{"SurahNumber":76,"VerseNumber":4,"Text":"ما برای کافران، زنجیرها و غلها و شعله‌های سوزان آتش آماده کرده‌ایم"},{"SurahNumber":76,"VerseNumber":5,"Text":"به یقین ابرار (و نیکان) از جامی می‌نوشند که با عطر خوشی آمیخته است،"},{"SurahNumber":76,"VerseNumber":6,"Text":"از چشمه‌ای که بندگان خاص خدا از آن می‌نوشند، و از هر جا بخواهند آن را جاری می‌سازند"},{"SurahNumber":76,"VerseNumber":7,"Text":"آنها به نذر خود وفا می‌کنند، و از روزی که شرّ و عذابش گسترده است می‌ترسند،"},{"SurahNumber":76,"VerseNumber":8,"Text":"و غذای (خود) را با اینکه به آن علاقه (و نیاز) دارند، به «مسکین» و «یتیم» و «اسیر» می‌دهند"},{"SurahNumber":76,"VerseNumber":9,"Text":"(و می‌گویند:) ما شما را بخاطر خدا اطعام می‌کنیم، و هیچ پاداش و سپاسی از شما نمی‌خواهیم"},{"SurahNumber":76,"VerseNumber":10,"Text":"ما از پروردگارمان خائفیم در آن روزی که عبوس و سخت است"},{"SurahNumber":76,"VerseNumber":11,"Text":"(بخاطر این عقیده و عمل) خداوند آنان را از شرّ آن روز نگه می‌دارد و آنها را می‌پذیرد در حالی که غرق شادی و سرورند"},{"SurahNumber":76,"VerseNumber":12,"Text":"و در برابر صبرشان، بهشت و لباسهای حریر بهشتی را به آنها پاداش می‌دهد"},{"SurahNumber":76,"VerseNumber":13,"Text":"این در حالی است که در بهشت بر تختهای زیبا تکیه کرده‌اند، نه آفتاب را در آنجا می‌بینند و نه سرما را"},{"SurahNumber":76,"VerseNumber":14,"Text":"و در حالی است که سایه‌های درختان بهشتی بر آنها فرو افتاده و چیدن میوه‌هایش بسیار آسان است"},{"SurahNumber":76,"VerseNumber":15,"Text":"و در گرداگرد آنها ظرفهایی سیمین و قدحهایی بلورین می‌گردانند (پر از بهترین غذاها و نوشیدنی‌ها)،"},{"SurahNumber":76,"VerseNumber":16,"Text":"ظرفهای بلورینی از نقره، که آنها را به اندازه مناسب آماده کرده‌اند"},{"SurahNumber":76,"VerseNumber":17,"Text":"و در آنجا از جامهایی سیراب می‌شوند که لبریز از شراب طهوری آمیخته با زنجبیل است،"},{"SurahNumber":76,"VerseNumber":18,"Text":"از چشمه‌ای در بهشت که نامش سلسبیل است"},{"SurahNumber":76,"VerseNumber":19,"Text":"و بر گردشان (برای پذیرایی) نوجوانانی جاودانی می‌گردند که هرگاه آنها را ببینی گمان می‌کنی مروارید پراکنده‌اند"},{"SurahNumber":76,"VerseNumber":20,"Text":"و هنگامی که آنجا را ببینی نعمتها و ملک عظیمی را می‌بینی"},{"SurahNumber":76,"VerseNumber":21,"Text":"بر اندام آنها [= بهشتیان‌] لباسهایی است از حریر نازک سبزرنگ، و از دیبای ضخیم، و با دستبندهایی از نقره آراسته‌اند، و پروردگارشان شراب طهور به آنان می‌نوشاند"},{"SurahNumber":76,"VerseNumber":22,"Text":"این پاداش شماست، و سعی و تلاش شما مورد قدردانی است"},{"SurahNumber":76,"VerseNumber":23,"Text":"مسلّماً ما قرآن را بر تو نازل کردیم"},{"SurahNumber":76,"VerseNumber":24,"Text":"پس در (تبلیغ و اجرای) حکم پروردگارت شکیبا (و با استقامت) باش، و از هیچ گنهکار یا کافری از آنان اطاعت مکن"},{"SurahNumber":76,"VerseNumber":25,"Text":"و نام پروردگارت را هر صبح و شام به یاد آور"},{"SurahNumber":76,"VerseNumber":26,"Text":"و در شبانگاه برای او سجده کن، و مقداری طولانی از شب، او را تسبیح گوی"},{"SurahNumber":76,"VerseNumber":27,"Text":"آنها زندگی زودگذر دنیا را دوست دارند، در حالی که روز سختی را پشت سر خود رها می‌کنند"},{"SurahNumber":76,"VerseNumber":28,"Text":"ما آنها را آفریدیم و پیوندهای وجودشان را محکم کردیم، و هر زمان بخواهیم جای آنان را به گروه دیگری می‌دهیم"},{"SurahNumber":76,"VerseNumber":29,"Text":"این یک تذکر و یادآوری است، و هر کس بخواهد (با استفاده از آن) راهی به سوی پروردگارش برمی‌گزیند"},{"SurahNumber":76,"VerseNumber":30,"Text":"و شما هیچ چیز را نمی‌خواهید مگر اینکه خدا بخواهد، خداوند دانا و حکیم بوده و هست"},{"SurahNumber":76,"VerseNumber":31,"Text":"و هر کس را بخواهد (و شایسته بداند) در رحمت (وسیع) خود وارد می‌کند، و برای ظالمان عذاب دردناکی آماده ساخته است"},{"SurahNumber":77,"VerseNumber":1,"Text":"سوگند به فرشتگانی که پی در پی فرستاده می‌شوند،"},{"SurahNumber":77,"VerseNumber":2,"Text":"و آنها که همچون تند باد حرکت می‌کنند،"},{"SurahNumber":77,"VerseNumber":3,"Text":"و سوگند به آنها که (ابرها را) می‌گسترانند،"},{"SurahNumber":77,"VerseNumber":4,"Text":"و آنها که جدا می‌کنند،"},{"SurahNumber":77,"VerseNumber":5,"Text":"و سوگند به آنها که آیات بیدارگر (الهی) را (به انبیا) القا می‌نمایند،"},{"SurahNumber":77,"VerseNumber":6,"Text":"برای اتمام حجّت یا برای انذار،"},{"SurahNumber":77,"VerseNumber":7,"Text":"که آنچه به شما (درباره قیامت) وعده داده می‌شود، یقیناً واقع‌شدنی است"},{"SurahNumber":77,"VerseNumber":8,"Text":"در آن هنگام که ستارگان محو و تاریک شوند،"},{"SurahNumber":77,"VerseNumber":9,"Text":"و (کرات) آسمان از هم بشکافند،"},{"SurahNumber":77,"VerseNumber":10,"Text":"و در آن زمان که کوه‌ها از جا کنده شوند،"},{"SurahNumber":77,"VerseNumber":11,"Text":"و در آن هنگام که برای پیامبران (بمنظور ادای شهادت) تعیین وقت شود"},{"SurahNumber":77,"VerseNumber":12,"Text":"(این امر) برای چه روزی به تأخیر افتاده؟"},{"SurahNumber":77,"VerseNumber":13,"Text":"برای روز جدایی (حق از باطل)"},{"SurahNumber":77,"VerseNumber":14,"Text":"تو چه می‌دانی روز جدایی چیست"},{"SurahNumber":77,"VerseNumber":15,"Text":"وای در آن روز بر تکذیب‌کنندگان"},{"SurahNumber":77,"VerseNumber":16,"Text":"آیا ما اقوام (مجرم) نخستین را هلاک نکردیم؟"},{"SurahNumber":77,"VerseNumber":17,"Text":"سپس دیگر (مجرمان) را به دنبال آنها می‌فرستیم"},{"SurahNumber":77,"VerseNumber":18,"Text":"(آری) این گونه با مجرمان رفتار می‌کنیم"},{"SurahNumber":77,"VerseNumber":19,"Text":"وای در آن روز بر تکذیب‌کنندگان"},{"SurahNumber":77,"VerseNumber":20,"Text":"آیا شما را از آبی پست و ناچیز نیافریدیم،"},{"SurahNumber":77,"VerseNumber":21,"Text":"سپس آن را در قرارگاهی محفوظ و آماده قرار دادیم،"},{"SurahNumber":77,"VerseNumber":22,"Text":"تا مدّتی معیّن؟"},{"SurahNumber":77,"VerseNumber":23,"Text":"ما قدرت بر این کار داشتیم، پس ما قدرتمند خوبی هستیم (و امر معاد برای ما آسان است)"},{"SurahNumber":77,"VerseNumber":24,"Text":"وای در آن روز بر تکذیب‌کنندگان"},{"SurahNumber":77,"VerseNumber":25,"Text":"آیا زمین را مرکز اجتماع انسانها قرار ندادیم،"},{"SurahNumber":77,"VerseNumber":26,"Text":"هم در حال حیاتشان و هم مرگشان؟"},{"SurahNumber":77,"VerseNumber":27,"Text":"و در آن کوه‌های استوار و بلندی قرار دادیم، و آبی گوارا به شما نوشاندیم"},{"SurahNumber":77,"VerseNumber":28,"Text":"وای در آن روز بر تکذیب‌کنندگان"},{"SurahNumber":77,"VerseNumber":29,"Text":"(در آن روز به آنها گفته می‌شود:) بی‌درنگ، به سوی همان چیزی که پیوسته آن را تکذیب می‌کردید بروید"},{"SurahNumber":77,"VerseNumber":30,"Text":"بروید به سوی سایه سه شاخه (دودهای خفقان‌بار و آتش‌زا)"},{"SurahNumber":77,"VerseNumber":31,"Text":"سایه‌ای که نه آرامبخش است و نه از شعله‌های آتش جلوگیری می‌کند"},{"SurahNumber":77,"VerseNumber":32,"Text":"شراره‌هایی از خود پرتاب می‌کند مانند یک کاخ"},{"SurahNumber":77,"VerseNumber":33,"Text":"گویی (در سرعت و کثرت) همچون شتران زردرنگی هستند (که به هر سو پراکنده می‌شوند)"},{"SurahNumber":77,"VerseNumber":34,"Text":"وای در آن روز بر تکذیب‌کنندگان"},{"SurahNumber":77,"VerseNumber":35,"Text":"امروز روزی است که سخن نمی‌گویند (و قادر بر دفاع از خویشتن نیستند)،"},{"SurahNumber":77,"VerseNumber":36,"Text":"و به آنها اجازه داده نمی‌شود که عذرخواهی کنند"},{"SurahNumber":77,"VerseNumber":37,"Text":"وای در آن روز بر تکذیب‌کنندگان"},{"SurahNumber":77,"VerseNumber":38,"Text":"(و به آنها گفته می‌شود:) امروز همان روز جدایی (حق از باطل) است که شما و پیشینیان را در آن جمع کرده‌ایم"},{"SurahNumber":77,"VerseNumber":39,"Text":"اگر چاره‌ای در برابر من (برای فرار از چنگال مجازات) دارید انجام دهید"},{"SurahNumber":77,"VerseNumber":40,"Text":"وای در آن روز بر تکذیب‌کنندگان"},{"SurahNumber":77,"VerseNumber":41,"Text":"(در آن روز) پرهیزگاران در سایه‌های (درختان بهشتی) و در میان چشمه‌ها قرار دارند،"},{"SurahNumber":77,"VerseNumber":42,"Text":"و میوه‌هایی از آنچه مایل باشند"},{"SurahNumber":77,"VerseNumber":43,"Text":"بخورید و بنوشید گوارا، اینها در برابر اعمالی است که انجام می‌دادید"},{"SurahNumber":77,"VerseNumber":44,"Text":"ما این گونه نیکوکاران را پاداش می‌دهیم"},{"SurahNumber":77,"VerseNumber":45,"Text":"وای در آن روز بر تکذیب‌کنندگان"},{"SurahNumber":77,"VerseNumber":46,"Text":"(و به مجرمان بگو:) بخورید و بهره گیرید در این مدت کم (از زندگی دنیا، ولی بدانید عذاب الهی در انتظار شماست) چرا که شما مجرمید"},{"SurahNumber":77,"VerseNumber":47,"Text":"وای در آن روز بر تکذیب‌کنندگان"},{"SurahNumber":77,"VerseNumber":48,"Text":"و هنگامی که به آنها گفته شود رکوع کنید رکوع نمی‌کنند"},{"SurahNumber":77,"VerseNumber":49,"Text":"وای در آن روز بر تکذیب‌کنندگان"},{"SurahNumber":77,"VerseNumber":50,"Text":"(و اگر آنها به این قرآن ایمان نمی‌آورند) پس به کدام سخن بعد از آن ایمان می‌آورند؟"}]}