{"Id":58,"LanguageCodes":["bn","ben"],"Name":"ben-zohurulhoque","Author":"Zohurul Hoque","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"আর তাঁর পরে তাঁর লোকদের প্রতি আমরা আকাশ থেকে কোনো বাহিনী পাঠাই নি, আর আমরা কখনো প্রেরণকারী নই।"},{"SurahNumber":36,"VerseNumber":29,"Text":"এটি অবশ্য একটিমাত্র মহাগর্জন বৈ তো নয়, তখন দেখো, তারা নিথরদেহী হয়ে গেল"},{"SurahNumber":36,"VerseNumber":30,"Text":"হায় আফসোস বান্দাদের জন্য! তাদের কাছে এমন কোনো রসূল আসেন নি যাঁকে নিয়ে তারা ঠাট্টা-বিদ্রূপ না করেছে"},{"SurahNumber":36,"VerseNumber":31,"Text":"তারা কি দেখে নি তাদের পূর্বে কত মানবগোষ্ঠীকে আমরা ধ্বংস করেছি, কেননা তারা তাঁদের প্রতি ফিরতো না"},{"SurahNumber":36,"VerseNumber":32,"Text":"আর নিশ্চয়ই সবাইকে, -- আলবৎ সব ক’জনকে, আমাদের সামনে হাজির করা হবে।"},{"SurahNumber":36,"VerseNumber":33,"Text":"আর তাদের জন্য একটি নিদর্শন হচ্ছে মৃত ভূখন্ড, আমরা তাতে প্রাণ সঞ্চার করি, আর তা থেকে উৎপন্ন করি শস্য, ফলে সেটি থেকে তারা আহার করে।"},{"SurahNumber":36,"VerseNumber":34,"Text":"আর আমরা তাতে বানিয়েছি খেজুর ও আঙুরের বাগানসমূহ, আর তার মাঝে আমরা উৎসারিত করি প্রস্রবণ"},{"SurahNumber":36,"VerseNumber":35,"Text":"যেন তারা এর ফলমূল থেকে আহার করতে পারে, অথচ তাদের হাতে এটি বানায় নি। তবু কি তারা কৃতজ্ঞতা প্রকাশ করবে না"},{"SurahNumber":36,"VerseNumber":36,"Text":"সকল মহিমা তাঁর যিনি জোড়ায়-জোড়ায় সৃষ্টি করেছেন -- পৃথিবী যা উৎপাদন করে তার মধ্যের সব-কিছু, আর তাদের নিজেদের মধ্যেও, আর তারা যার কথা জানে না তাদের মধ্যেও।"},{"SurahNumber":36,"VerseNumber":37,"Text":"আর তাদের কাছে একটি নিদর্শন হচ্ছে রাত্রি, তা থেকে আমরা বের করে আনি দিনকে, তারপর দেখো! তারা অন্ধকারাচ্ছন্ন হয়ে থাকে"},{"SurahNumber":36,"VerseNumber":38,"Text":"আর সূর্য তার গন্তব্য পথে বিচরণ করে। এটিই মহাশক্তিশালী সর্বজ্ঞাতার নির্ধারিত বিধান।"},{"SurahNumber":36,"VerseNumber":39,"Text":"আর চন্দ্রের বেলা -- আমরা এর জন্য বিধান করেছি বিভিন্ন অবস্থান, শেষপর্যন্ত তা শুকনো পুরোনো খেজুরবৃন্তের ন্যায় হয়ে যায়।"},{"SurahNumber":36,"VerseNumber":40,"Text":"সূর্যের নিজের সাধ্য নেই চন্দ্রকে ধরার, আর রাতেরও নেই দিনকে অতিক্রম করার। আর সবক’টিই কক্ষপথে ভাসছে।"},{"SurahNumber":36,"VerseNumber":41,"Text":"আর তাদের জন্য একটি নিদর্শন হচ্ছে এই যে আমরা তাদের সন্তান-সন্ততিকে বহন করি বোঝাই করা জাহাজে"},{"SurahNumber":36,"VerseNumber":42,"Text":"আর তাদের জন্য আমরা বানিয়েছি এগুলোর অনুরূপ অন্যান্য যা তারা চড়বে।"},{"SurahNumber":36,"VerseNumber":43,"Text":"আর আমরা যদি ইচ্ছা করি তবে তাদের ডুবিয়েও দিতে পারি, তখন তাদের জন্য কোনো সাহায্যকারী থাকবে না, আর তাদের উদ্ধার করাও হবে না"},{"SurahNumber":36,"VerseNumber":44,"Text":"আমাদের থেকে করুণা ব্যতীত, আর কিছুকালের জন্য জীবনোপভোগকরণ মাত্র।"},{"SurahNumber":36,"VerseNumber":45,"Text":"আর যখন তাদের বলা হয় -- ''ভয় করো যা তোমাদের সামনে রয়েছে আর যা তোমাদের পেছনে রয়েছে, যেন তোমাদের প্রতি করুণা করা হয়।’’"},{"SurahNumber":36,"VerseNumber":46,"Text":"আর তাদের প্রভুর বাণীসমূহের মধ্যে থেকে এমন কোনো বাণী তাদের কাছে আসে নি যা থেকে তারা বরাবর ফিরে না গেছে।"},{"SurahNumber":36,"VerseNumber":47,"Text":"আর যখন তাদের বলা হয় -- ''আল্লাহ্ তোমাদের যা রিযেক দিয়েছেন তা থেকে খরচ করো।’’ তখন যারা অবিশ্বাস পোষণ করে তারা বলে তাদের যারা বিশ্বাস করেছে -- ''আমরা কি তাদের খাওয়াব যাদের, আল্লাহ্ যদি চাইতেন তবে তিনিই খাওয়াতে পারতেন? তোমরা স্পষ্ট ভুলের মধ্যে ছাড়া আর কোথাও তো নও।’’"},{"SurahNumber":36,"VerseNumber":48,"Text":"আর তারা বলে -- ''সেই ওয়াদা কখন পূর্ণ হবে, যদি তোমরা সত্যবাদী হও?’’"},{"SurahNumber":36,"VerseNumber":49,"Text":"তারা একটিমাত্র মহাগর্জন ছাড়া আর কিছুর অপেক্ষা করছে না, এটি তাদের আঘাত করবে যখন তারা কথা কাটাকাটি করছে।"},{"SurahNumber":36,"VerseNumber":50,"Text":"তখন তারা ওসিয়ৎ করতেও সমর্থ হবে না, আর তারা তাদের পরিবারবর্গের কাছে ফিরতেও পারবে না।"},{"SurahNumber":36,"VerseNumber":51,"Text":"আর শিঙায় ফুৎকার দেওয়া হবে, তখন দেখো! তারা কবরগুলো থেকে তাদের প্রভুর দিকে ছুটে আসবে।"},{"SurahNumber":36,"VerseNumber":52,"Text":"তারা বলবে -- ''হায় ধিক্ আমাদের! কে আমাদের উঠিয়ে দিলে আমাদের ঘুমানোর স্থান থেকে? এটিই হচ্ছে যা পরম করুণাময় ওয়াদা করেছিলেন, আর রসূলগণ সত্য কথাই বলেছিলেন।’’"},{"SurahNumber":36,"VerseNumber":53,"Text":"সেটি একটিমাত্র মহাগর্জন বৈ তো নয়, তখন দেখো! তাদের সমবেতভাবে আমাদের সামনে হাজির করা হবে।"},{"SurahNumber":36,"VerseNumber":54,"Text":"সুতরাং সেইদিন কোনো লোকের প্রতি কিছুমাত্রও অবিচার করা হবে না, আর তোমরাও যা করে থাকতে তা ছাড়া তোমাদের অন্য প্রতিদান দেওয়া হবে না।"},{"SurahNumber":36,"VerseNumber":55,"Text":"নিঃসন্দেহ জান্নাতের বাসিন্দারা সেইদিন আনন্দের মাঝে কালাতিপাত করবে।"},{"SurahNumber":36,"VerseNumber":56,"Text":"তারা ও তাদের সঙ্গিনীরা স্নিগ্ধ ছায়ায় উঁচু আসনের উপরে হেলান দিয়ে বসবে।"},{"SurahNumber":36,"VerseNumber":57,"Text":"তাদের জন্য সেখানে থাকবে ফলফসল, আর তাদের জন্য রইবে যা তারা কামনা করে।"},{"SurahNumber":36,"VerseNumber":58,"Text":"অফুরন্ত ফলদাতা প্রভুর তরফ থেকে সম্ভাষণ হচ্ছে -- ''সালাম’’।"},{"SurahNumber":36,"VerseNumber":59,"Text":"আর ''আজ বিচ্ছিন্ন হয়ে যাও, হে অপরাধিগণ"},{"SurahNumber":36,"VerseNumber":60,"Text":"হে আদম-সন্তানগণ! আমি কি তোমাদের নির্দেশ দিই নি যে তোমরা শয়তানের আরাধনা করবে না, নিঃসন্দেহ সে তোমাদের জন্য প্রকাশ্য শত্রু"},{"SurahNumber":36,"VerseNumber":61,"Text":"বরং তোমরা আমারই উপাসনা করো? এটিই তো শুদ্ধ-সঠিক পথ।"},{"SurahNumber":36,"VerseNumber":62,"Text":"আর তোমাদের মধ্যের অনেক বড়বড় দলকে সে বিভ্রান্ত করেই ফেলেছে। তবুও কি তোমরা বুঝেসুঝে চলবে না"},{"SurahNumber":36,"VerseNumber":63,"Text":"এটিই হচ্ছে জাহান্নাম যে-সন্বন্ধে তোমাদের ওয়াদা করা হয়েছিল।"},{"SurahNumber":36,"VerseNumber":64,"Text":"এতে তোমরা প্রবেশ করো আজকের দিনে যেহেতু তোমরা অবিশ্বাস করেছিলে।’’"},{"SurahNumber":36,"VerseNumber":65,"Text":"সেইদিন আমরা তাদের মুখের উপর মোহর মেরে দেব, বরং তাদের হাত আমাদের সাথে কথা বলবে, আর তাদের পা সাক্ষ্য দেবে যা তারা অর্জন করত সে-সন্বন্ধে।"},{"SurahNumber":36,"VerseNumber":66,"Text":"আর আমরা যদি চাইতাম তবে আমরা তাদের চোখের উপরে দৃষ্টিহীনতা এনে দিতাম, তখন তারা পথের দিকে ধাওয়া করত, কিন্তু কেমন করে তারা দেখতে পাবে"},{"SurahNumber":36,"VerseNumber":67,"Text":"আর আমরা যদি চাইতাম তবে আমরা তাদের বাড়িগুলোতেই তাদের নিশ্চল-নিস্তব্ধ করে দিতাম, তখন তারা এগিয়ে যেতে সক্ষম হবে না, ফিরে আসতেও পারবে না।"},{"SurahNumber":36,"VerseNumber":68,"Text":"আর যাকে আমরা দীর্ঘ জীবন দান করি তাকে তো আমরা সৃষ্টিতে ঘুরিয়ে দিই। তবুও কি তারা বুঝে না।"},{"SurahNumber":36,"VerseNumber":69,"Text":"আর আমরা তাঁকে কবিত্ব শেখাই নি, আর তা তাঁর পক্ষে সমীচীনও নয়। এটি স্মারক গ্রন্থ ও সুস্পষ্ট কুরআন বৈ তো নয়"},{"SurahNumber":36,"VerseNumber":70,"Text":"যেন তিনি সাবধান করতে পারেন তাকে যে জীবন্ত রয়েছে, আর অবিশ্বাসীদের বিরুদ্ধে রায় ন্যায়সঙ্গত হয়েছে।"},{"SurahNumber":36,"VerseNumber":71,"Text":"তারা কি লক্ষ্য করে নি যে আমরাই তো তাদের জন্য সৃষ্টি করেছি আমাদের হাত যা বানিয়েছে তা থেকে গবাদি-পশুগুলো, তারপর তারাই এগুলোর মালিক হয়ে যায়"},{"SurahNumber":36,"VerseNumber":72,"Text":"আর এগুলোকে আমরা তাদের বশীভূত করে দিয়েছি, ফলে এদের মধ্যের কিছু তাদের বাহন আর এদের কিছু তারা খায়।"},{"SurahNumber":36,"VerseNumber":73,"Text":"আর তাদের জন্য এগুলোতে রয়েছে উপকারিতা, আর পানীয় বস্তু। তবুও কি তারা কৃতজ্ঞতা প্রকাশ করবে না"},{"SurahNumber":36,"VerseNumber":74,"Text":"আর তারা আল্লাহ্‌কে বাদ দিয়ে উপাস্যদের গ্রহণ করেছে যাতে তাদের সাহায্য করা হয়।"},{"SurahNumber":36,"VerseNumber":75,"Text":"ওরা কোনো ক্ষমতা রাখে না তাদের সাহায্য করার, বরং তারা হবে এদের জন্য এক বাহিনী যাদের হাজির করা হবে।"},{"SurahNumber":36,"VerseNumber":76,"Text":"সুতরাং তাদের কথাবার্তা তোমাকে যেন কষ্ট না দেয়। আমরা নিশ্চয়ই জানি যা তারা লুকিয়ে রাখে আর যা তারা প্রকাশ করে।"},{"SurahNumber":36,"VerseNumber":77,"Text":"আচ্ছা, মানুষ কি দেখে না যে আমারা তাকে নিশ্চয়ই এক শুক্রকীট থেকে সৃষ্টি করেছি? তারপর, কি আশ্চর্য! সে একজন প্রকাশ্য বিতর্ককারী হয়ে যায়।"},{"SurahNumber":36,"VerseNumber":78,"Text":"আর সে আমাদের সদৃশ বানায়, আর ভুলে যায় তার নিজের সৃষ্টির কথা। সে বলে -- ''হাড়-গোড়ের মধ্যে কে প্রাণ দেবে যখন তা গলে-পচে যাবে?’’"},{"SurahNumber":36,"VerseNumber":79,"Text":"তুমি বলো -- ''তিনিই তাতে প্রাণ সঞ্চার করবেন যিনি প্রথমবারে তাদের সৃজন করেছিলেন। আর তিনি প্রত্যেকটি সৃষ্টি সন্বন্ধে সর্বজ্ঞাতা"},{"SurahNumber":36,"VerseNumber":80,"Text":"যিনি তোমাদের জন্য সবুজ গাছ থেকে আগুন তৈরি করেন, তারপর দেখো! তোমরা তা দিয়ে আগুন জ্বালো।"},{"SurahNumber":36,"VerseNumber":81,"Text":"আচ্ছা, যিনি মহাকাশমন্ডলী ও পৃথিবী সৃষ্টি করেছেন তিনি কি তাদের অনুরূপ সৃষ্টি করতে সক্ষম নন? হাঁ, বস্তুতঃ তিনিই তো মহাস্রষ্টা, সর্বজ্ঞাতা।"},{"SurahNumber":36,"VerseNumber":82,"Text":"যখন তিনি কোনো-কিছু ইচ্ছা করেন তখন তাঁর নির্দেশ হল যে তিনি সে-সন্বন্ধে শুধু বলেন -- ''হও’’, আর তা হয়ে যায়।"},{"SurahNumber":36,"VerseNumber":83,"Text":"সুতরাং সকল মহিমা তাঁরই যাঁর হাতে রয়েছে সমস্ত কিছুর শাসনভার, আর তাঁরই নিকট তোমাদের ফিরিয়ে আনা হবে।"},{"SurahNumber":37,"VerseNumber":1,"Text":"ভেবে দেখো তাদের যারা কাতারে কাতারে সারিবদ্ধভাবে দাঁড়িয়ে রয়েছে"},{"SurahNumber":37,"VerseNumber":2,"Text":"আর যারা বিতাড়িত করে প্রবল বিতাড়নে"},{"SurahNumber":37,"VerseNumber":3,"Text":"আর যারা স্মারকগ্রন্থ পাঠ করে"},{"SurahNumber":37,"VerseNumber":4,"Text":"নিঃসন্দেহ তোমাদের উপাস্য মাত্র একজন"},{"SurahNumber":37,"VerseNumber":5,"Text":"যিনি মহাকাশমন্ডলী ও পৃথিবীর এবং এদের উভয়ের মধ্যবর্তী সমস্ত কিছুর প্রভু, আর যিনি উদয়স্থল সমূহেরও প্রভু"},{"SurahNumber":37,"VerseNumber":6,"Text":"নিঃসন্দেহ আমরা নিকটবর্তী আকাশকে তারকারাজির শোভা দিয়ে সুশোভিত করেছি"},{"SurahNumber":37,"VerseNumber":7,"Text":"আর প্রতিরক্ষা প্রত্যেক বিদ্রোহাচারী শয়তান থেকে।"},{"SurahNumber":37,"VerseNumber":8,"Text":"তারা কান পাততে পারে না ঊর্ধ্ব এলাকার দিকে, আর তাদের প্রতি নিক্ষেপ করা হয় সব দিক থেকে"},{"SurahNumber":37,"VerseNumber":9,"Text":"বিতাড়িত, আর তাদের জন্য রয়েছে নিরবচ্ছিন্ন শাস্তি"},{"SurahNumber":37,"VerseNumber":10,"Text":"সে ব্যতীত যে ছিনিয়ে নেয় একটুকুন ছিনতাই, কিন্তু তাকে অনুসরণ করে একটি জ্বলন্ত অগ্নিশিখা।"},{"SurahNumber":37,"VerseNumber":11,"Text":"সুতরাং তাদের জিজ্ঞাসা করো, -- গঠনে তারা কি বেশী বলিষ্ঠ না যাদের আমরা সৃষ্টি করেছি? নিঃসন্দেহ তাদের আমরা সৃষ্টি করেছি আঠালো কাদা থেকে।"},{"SurahNumber":37,"VerseNumber":12,"Text":"বস্তুতঃ তুমি তো তাজ্জব হচ্ছো, আর তারা করছে মস্করা।"},{"SurahNumber":37,"VerseNumber":13,"Text":"আর যখন তাদের স্মরণ করিয়ে দেওয়া হয় তারা মনোযোগ দেয় না"},{"SurahNumber":37,"VerseNumber":14,"Text":"আর যখন তারা কোনো নিদর্শন দেখতে পায় তারা ঠাট্টাবিদ্রূপ করে"},{"SurahNumber":37,"VerseNumber":15,"Text":"আর বলে -- ''এটি স্পষ্ট জাদু বৈ তো নয়’’"},{"SurahNumber":37,"VerseNumber":16,"Text":"কী! যখন আমরা মারা যাব এবং ধূলোমাটি ও হাড়গোড় হয়ে যাব তখন কি আমরা ঠিকঠিকই পুনরুত্থিত হব?’’"},{"SurahNumber":37,"VerseNumber":17,"Text":"আর কি পুরাকালের আমাদের পিতৃপুরুষরাও?’’"},{"SurahNumber":37,"VerseNumber":18,"Text":"তুমি বলো -- ''হাঁ, আর তোমরা লাঞ্ছিত হবে।’’"},{"SurahNumber":37,"VerseNumber":19,"Text":"তখন সেটি কিন্তু একটিমাত্র মহাগর্জন হবে, তখন দেখো! তারা চেয়ে থাকবে।"},{"SurahNumber":37,"VerseNumber":20,"Text":"আর তারা বলবে -- ''হায় ধিক্‌, আমাদের! এটিই তো বিচারের দিন!’’"},{"SurahNumber":37,"VerseNumber":21,"Text":"এইটিই ফয়সালা করার দিন যেটি সন্বন্ধে তোমরা মিথ্যা আখ্যা দিতে।’’"},{"SurahNumber":37,"VerseNumber":22,"Text":"যারা অনাচার করেছিল তাদের একত্র করো, আর তাদের সহচরদের, আর তাদেরও যাদের তারা উপাসনা করত"},{"SurahNumber":37,"VerseNumber":23,"Text":"আল্লাহ্‌কে বাদ দিয়ে, তারপর তাদের পরিচালিত করো দুযখের পথে।"},{"SurahNumber":37,"VerseNumber":24,"Text":"আর তাদের থামাও, তারা অবশ্যই জিজ্ঞাসিত হবে"},{"SurahNumber":37,"VerseNumber":25,"Text":"তোমাদের কি হল, তোমরা পরস্পরকে সাহায্য করছ না?’’"},{"SurahNumber":37,"VerseNumber":26,"Text":"বস্তুতঃ সেদিন তারা আ‌ত্মসমর্পিত হবে।"},{"SurahNumber":37,"VerseNumber":27,"Text":"আর তাদের কেউ কেউ অন্যদের দিকে এগিয়ে যাবে পরস্পরকে প্রশ্ন করে"},{"SurahNumber":37,"VerseNumber":28,"Text":"তারা বলবে -- ''তোমরাই তো নিশ্চয়ই আমাদের কাছে আসতে ডান দিকে থেকে।’’"},{"SurahNumber":37,"VerseNumber":29,"Text":"তারা বলবে -- ''না, তোমরা তো বিশ্বাসীই ছিলে না"},{"SurahNumber":37,"VerseNumber":30,"Text":"আর তোমাদের উপরে আমাদের কোনো আধিপত্য ছিল না, বরং তোমরাই ছিলে উচ্ছৃঙ্খল লোক।"},{"SurahNumber":37,"VerseNumber":31,"Text":"সেজন্যে আমাদের বিরুদ্ধে আমাদের প্রভুর বাণী সত্য প্রতিপন্ন হয়েছে, আমরা নিশ্চয়ই আস্বাদন করতে যাচ্ছি।"},{"SurahNumber":37,"VerseNumber":32,"Text":"বস্তুত আমরা তোমাদের বিপথে নিয়েছিলাম, কেননা আমরা নিজেরাই বিপথগামী ছিলাম।’’"},{"SurahNumber":37,"VerseNumber":33,"Text":"সুতরাং সেইদিন তারা নিশ্চয়ই শাস্তিতে একে অন্যের শরিক হবে।"},{"SurahNumber":37,"VerseNumber":34,"Text":"নিঃসন্দেহ এইরূপই আমরা অপরাধীদের প্রতি করে থাকি।"},{"SurahNumber":37,"VerseNumber":35,"Text":"নিঃসন্দেহ যখন তাদের বলা হতো -- 'আল্লাহ্ ছাড়া অন্য উপাস্য নেই’, তখন তারা হামবড়াই করত"},{"SurahNumber":37,"VerseNumber":36,"Text":"আর তারা বলত -- ''কী! আমরা কি আমাদের উপাস্যদের সত্যিই ত্যাগ করব একজন পাগলা কবির কারণে?’’"},{"SurahNumber":37,"VerseNumber":37,"Text":"বস্তুত তিনি সত্য নিয়ে এসেছেন, আর রসূলগণকে তিনি সত্য প্রতিপন্ন করেছেন।"},{"SurahNumber":37,"VerseNumber":38,"Text":"তোমরা নিশ্চয়ই মর্মন্তুদ শাস্তি আস্বাদন করতেই যাচ্ছ"},{"SurahNumber":37,"VerseNumber":39,"Text":"আর তোমাদের প্রতিদান দেওয়া হবে না তোমরা যা করতে তা ব্যতীত"},{"SurahNumber":37,"VerseNumber":40,"Text":"আল্লাহ্‌র নিষ্ঠাবান বান্দারা ব্যতীত।"},{"SurahNumber":37,"VerseNumber":41,"Text":"এরাই -- এদের জন্য রয়েছে সুপরিচিত রিযেক"},{"SurahNumber":37,"VerseNumber":42,"Text":"ফলমূল, আর তারা হবে সম্মানিত"},{"SurahNumber":37,"VerseNumber":43,"Text":"আনন্দময় উদ্যানে"},{"SurahNumber":37,"VerseNumber":44,"Text":"তখতের উপরে মুখোমুখি হয়ে রইবে।"},{"SurahNumber":37,"VerseNumber":45,"Text":"তাদের কাছে ঘুরে ফিরে পরিবেশন করা হবে নির্মল ফোয়ারা থেকে এক শরবতের পাত্র"},{"SurahNumber":37,"VerseNumber":46,"Text":"সাদা সুস্বাদু পানকারীদের জন্য।"},{"SurahNumber":37,"VerseNumber":47,"Text":"এতে মাথাব্যথা নেই, আর তারা এ থেকে মাতালও হবে না।"},{"SurahNumber":37,"VerseNumber":48,"Text":"আর তাদের কাছে থাকবে সলাজ-নম্র আয়তলোচন"},{"SurahNumber":37,"VerseNumber":49,"Text":"যেন তারা সুরক্ষিত ডিম।"},{"SurahNumber":37,"VerseNumber":50,"Text":"তখন তাদের কেউ কেউ অন্যদের দিকে এগিয়ে যাবে পরস্পরকে জিজ্ঞাসাবাদ করে।"},{"SurahNumber":37,"VerseNumber":51,"Text":"তাদের মধ্যে কোনো এক বক্তা বলবে -- ''আমার অবশ্য এক বন্ধু ছিল"},{"SurahNumber":37,"VerseNumber":52,"Text":"সে বলত, 'তুমি কি নিশ্চয়ই সমর্থনকারীদের মধ্যেকার"},{"SurahNumber":37,"VerseNumber":53,"Text":"কী! যখন আমরা মরে যাব এবং ধূলোমাটি ও হাড়গোড় হয়ে যাব, তখন কি আমরা ঠিকঠিকই প্রতিফল ভোগ করব’?’’"},{"SurahNumber":37,"VerseNumber":54,"Text":"সে বলবে -- ''তোমরা কি উঁকি দিয়ে দেখবে?’’"},{"SurahNumber":37,"VerseNumber":55,"Text":"তখন সে উঁকি দেবে আর ওকে দুযখের কেন্দ্রস্থলে দেখতে পাবে।"},{"SurahNumber":37,"VerseNumber":56,"Text":"সে বলবে -- ''আল্লাহ্‌র কসম! তুমি তো আমাকে প্রায় ধ্বংস করেছিলে"},{"SurahNumber":37,"VerseNumber":57,"Text":"আর আমার প্রভুর অনুগ্রহ যদি না থাকত তবে আমিও নিশ্চয় উপস্থিতদের অন্তর্ভুক্ত হতাম।’’"},{"SurahNumber":37,"VerseNumber":58,"Text":"তবে কি আমরা মরতে যাচ্ছি না"},{"SurahNumber":37,"VerseNumber":59,"Text":"আমাদের প্রথমবারের মৃত্যু ব্যতীত, আর আমরা শাস্তি পেতে যাচ্ছি না।"},{"SurahNumber":37,"VerseNumber":60,"Text":"নিশ্চয়ই এই -- এটিই তো মহাসাফল্য!’’"},{"SurahNumber":37,"VerseNumber":61,"Text":"এর অনুরূপ অবস্থার জন্য তবে কর্মীরা কাজ করে যাক।"},{"SurahNumber":37,"VerseNumber":62,"Text":"এইটিই অধিক ভাল আপ্যায়ন, না যাক্কুম গাছ"},{"SurahNumber":37,"VerseNumber":63,"Text":"নিঃসন্দেহ আমরা এটিকে সৃষ্টি করেছি দুরাচারীদের জন্য পরীক্ষা স্বরূপ।"},{"SurahNumber":37,"VerseNumber":64,"Text":"নিঃসন্দেহ এটি এমন এক গাছ যা দুযখের তলায়"},{"SurahNumber":37,"VerseNumber":65,"Text":"এর ফলফসল যেন শয়তানদের মুন্ডু।"},{"SurahNumber":37,"VerseNumber":66,"Text":"তারা তখন নিশ্চয় এ থেকে আহার করবে আর এর দ্বারা পেট ভর্তি করবে।"},{"SurahNumber":37,"VerseNumber":67,"Text":"তারপর অবশ্য তাদের জন্য এর উপরে থাকবে ফুটন্ত জলের পানীয়।"},{"SurahNumber":37,"VerseNumber":68,"Text":"তারপর নিশ্চয়ই তাদের প্রত্যাবর্তনস্থল হবে ভয়ঙ্কর আগুনের প্রতি।"},{"SurahNumber":37,"VerseNumber":69,"Text":"তারা আলবৎ তাদের পিতৃপুরুষদের পথভ্রষ্টরূপেই পেয়েছিল"},{"SurahNumber":37,"VerseNumber":70,"Text":"তাই তারা তাদের পদচিহ্নের অন্ধ অনুসরণ করেছিল"},{"SurahNumber":37,"VerseNumber":71,"Text":"আর তাদের আগে অধিকাংশ পূর্ববর্তীরা বিপথে গিয়েছিল"},{"SurahNumber":37,"VerseNumber":72,"Text":"অথচ আমরা তাদের মধ্যে ইতিপূর্বে সতর্ককারীদের পাঠিয়েছিলাম"},{"SurahNumber":37,"VerseNumber":73,"Text":"সুতরাং চেয়ে দেখো কেমন হয়েছিল সতর্কীকৃতদের পরিণাম"},{"SurahNumber":37,"VerseNumber":74,"Text":"শুধু আল্লাহ্‌র খাস বান্দাদের ব্যতীত।"},{"SurahNumber":37,"VerseNumber":75,"Text":"আর ইতিপূর্বে অবশ্য নূহ আমাদের আহ্বান করেছিলেন, আর আমরা কত উত্তম উত্তরদাতা।"},{"SurahNumber":37,"VerseNumber":76,"Text":"আর আমরা তাঁকে ও তাঁর পরিজনকে ভীষণ সংকট থেকে উদ্ধার করেছিলাম"},{"SurahNumber":37,"VerseNumber":77,"Text":"আর তাঁর সন্তান-সন্ততিকে আমরা বানিয়েছিলাম প্রকৃত টিকে থাকা দল"},{"SurahNumber":37,"VerseNumber":78,"Text":"আর তাঁর জন্য পরবর্তীদের মধ্যে আমরা রেখেছিলাম"},{"SurahNumber":37,"VerseNumber":79,"Text":"সমগ্র বিশ্বজগতের মধ্যে নূহের প্রতি সালাম"},{"SurahNumber":37,"VerseNumber":80,"Text":"নিঃসন্দেহ এইভাবেই আমরা সৎকর্মশীলদের প্রতিদান দিয়ে থাকি।"},{"SurahNumber":37,"VerseNumber":81,"Text":"তিনি অবশ্যই আমাদের বিশ্বাসী বান্দাদের অন্তর্ভুক্ত ছিলেন।"},{"SurahNumber":37,"VerseNumber":82,"Text":"আর আমরা অন্যান্যদের ডুবিয়ে দিয়েছিলাম।"},{"SurahNumber":37,"VerseNumber":83,"Text":"আর নিশ্চয়ই তাঁর পশ্চাদবর্তীদের মধ্যে ছিলেন ইব্রাহীম।"},{"SurahNumber":37,"VerseNumber":84,"Text":"স্মরণ কর! তিনি তাঁর প্রভুর কাছে এসেছিলেন বিশুদ্ধ চিত্ত নিয়ে"},{"SurahNumber":37,"VerseNumber":85,"Text":"যখন তাঁর পিতৃপুরুষকে ও তাঁর স্বজাতিকে তিনি বলেছিলেন -- ''তোমরা কিসের উপাসনা করছ"},{"SurahNumber":37,"VerseNumber":86,"Text":"তোমরা আল্লাহকে বাদ দিয়ে কি এক মিথ্যা উপাস্যকেই কামনা কর"},{"SurahNumber":37,"VerseNumber":87,"Text":"তাহলে বিশ্বজগতের প্রভু সন্বন্ধে কী তোমাদের ধারণা?’’"},{"SurahNumber":37,"VerseNumber":88,"Text":"তারপর তারকারাজির দিকে তিনি একনজর তাকালেন"},{"SurahNumber":37,"VerseNumber":89,"Text":"তখন তিনি বললেন -- ''আমি যারপর নাই বিরক্ত!’’"},{"SurahNumber":37,"VerseNumber":90,"Text":"সুতরাং তারা তাঁর কাছ থেকে বিমুখ হয়ে ফিরে গেল।"},{"SurahNumber":37,"VerseNumber":91,"Text":"তারপর তিনি তাদের উপাস্যদের কাছে ফিরে গেলেন এবং বললেন -- ''তোমরা খাও না কেন"},{"SurahNumber":37,"VerseNumber":92,"Text":"তোমাদের কী হয়েছে যে তোমরা কথা বলছ না?’’"},{"SurahNumber":37,"VerseNumber":93,"Text":"কাজেই তিনি তাদের উপরে লাফিয়ে পড়লেন ডানহাতে আঘাত করে।"},{"SurahNumber":37,"VerseNumber":94,"Text":"তখন তারা তাঁর দিকে ছুটে এল হতবুদ্ধি হয়ে।"},{"SurahNumber":37,"VerseNumber":95,"Text":"তিনি বললেন -- ''তোমরা কি তার উপাসনা কর যা তোমরা কেটে বানাও"},{"SurahNumber":37,"VerseNumber":96,"Text":"অথচ আল্লাহ্ তোমাদের সৃষ্টি করেছেন আর তোমরা যা তৈরি কর তাও?’’"},{"SurahNumber":37,"VerseNumber":97,"Text":"তারা বললে -- ''এর জন্য এক কাঠামো তৈরি কর, তারপর তাকে নিক্ষেপ কর সেই ভয়ঙ্কর আগুনে।’’"},{"SurahNumber":37,"VerseNumber":98,"Text":"কাজেই তারা তাঁর বিরুদ্ধে এক চক্রান্ত ফাঁদলো, কিন্তু আমরা তাদের হীন বানিয়ে দিলাম।"},{"SurahNumber":37,"VerseNumber":99,"Text":"আর তিনি বললেন -- ''আমি নিশ্চয়ই আমার প্রভুর দিকে যাত্রাকারী, তিনি আমাকে অচিরেই পরিচালিত করবেন।’’"},{"SurahNumber":37,"VerseNumber":100,"Text":"আমার প্রভু! আমার জন্য সৎকর্মীদের থেকে দান করো।’’"},{"SurahNumber":37,"VerseNumber":101,"Text":"সেজন্য আমরা তাঁকে সুসংবাদ দিলাম এক অমায়িক পুত্রসন্তানের।"},{"SurahNumber":37,"VerseNumber":102,"Text":"তারপর যখন সে তাঁর সঙ্গে কাজ করার যোগ্যতায় উপনীত হল তখন তিনি বললেন -- ''হে আমার পুত্রধন! নিঃসন্দেহ আমি স্বপ্নে দেখলাম যে আমি তোমাকে কুরবানি করছি, অতএব ভেবে দেখো -- কী তুমি দেখছো ।’’ তিনি বললেন -- ''হে আমার আব্বা! আপনি তাই করুন যা আপনাকে আদেশ করা হয়েছে। ইন-শা-আল্লাহ্ আপনি এখনি আমাকে পাবেন অধ্যবসায়ীদের অন্তর্ভুক্ত।"},{"SurahNumber":37,"VerseNumber":103,"Text":"সুতরাং তাঁরা উভয়ে যখন আ‌ত্মসমর্পণ করলেন এবং তিনি তাঁকে ভূপাতিত করলেন কপালের জন্য"},{"SurahNumber":37,"VerseNumber":104,"Text":"তখনই আমরা তাঁকে ডেকে বললাম -- ''হে ইব্রাহীম"},{"SurahNumber":37,"VerseNumber":105,"Text":"তুমি তো স্বপ্নাদেশ সত্যই পালন করলে। নিঃসন্দেহ এইভাবেই আমরা সৎকর্মশীলদের পুরস্কার দিয়ে থাকি।"},{"SurahNumber":37,"VerseNumber":106,"Text":"নিশ্চয়ই এটি -- এইটিই তো ছিল এক স্পষ্ট পরীক্ষা।’’"},{"SurahNumber":37,"VerseNumber":107,"Text":"আর আমরা তাঁকে বদলা দিয়েছিলাম এক মহান কুরবানি।"},{"SurahNumber":37,"VerseNumber":108,"Text":"আর আমরা তাঁর জন্য পরবর্তীদের মধ্যে রেখেছিলাম"},{"SurahNumber":37,"VerseNumber":109,"Text":"ইব্রাহীমের প্রতি ''সালাম’’।"},{"SurahNumber":37,"VerseNumber":110,"Text":"এইভাবেই আমরা প্রতিদান দিই সৎকর্মশীলদের।"},{"SurahNumber":37,"VerseNumber":111,"Text":"নিঃসন্দেহ তিনি ছিলেন আমাদের মুমিন বান্দাদের মধ্যেকার।"},{"SurahNumber":37,"VerseNumber":112,"Text":"আর আমরা তাঁকে সুসংবাদ দিয়েছিলাম ইসহাকের -- একজন নবী সৎপথাবলন্বীদের মধ্যেকার।"},{"SurahNumber":37,"VerseNumber":113,"Text":"আর আমরা আশীর্বাদ বর্ষণ করেছিলাম তাঁর উপরে ও ইসহাকের উপরে। আর তাঁদের দুজনের বংশধরদের মধ্যে থেকে কেউ হচ্ছেন সৎকর্মশীল, আর কেউ হচ্ছে তাদের নিজেদের প্রতি স্পষ্টভাবে অন্যায়াচারী।"},{"SurahNumber":37,"VerseNumber":114,"Text":"আর নিশ্চয় আমরা মূসা ও হারূনের প্রতি অনুগ্রহ করেই ছিলাম"},{"SurahNumber":37,"VerseNumber":115,"Text":"আর তাঁদের দুজনকে ও তাঁদের লোকদলকে আমরা ভীষণ সংকট থেকে উদ্ধার করেছিলাম।"},{"SurahNumber":37,"VerseNumber":116,"Text":"আর আমরা তাঁদের সাহায্য করেছিলাম, সেজন্য তাঁরা খোদ বিজয়ী হয়েছিলেন।"},{"SurahNumber":37,"VerseNumber":117,"Text":"আর তাঁদের উভয়কে আমরা দিয়েছিলাম এক স্পষ্ট গ্রন্থ"},{"SurahNumber":37,"VerseNumber":118,"Text":"আর তাঁদের উভয়কে আমরা পরিচালিত করেছিলাম সরল-সঠিক পথে"},{"SurahNumber":37,"VerseNumber":119,"Text":"আর তাদের জন্য আমরা পরবর্তীদের মধ্যে রেখেছিলাম"},{"SurahNumber":37,"VerseNumber":120,"Text":"মূসা ও হারূনের প্রতি ''সালাম’’।"},{"SurahNumber":37,"VerseNumber":121,"Text":"এইভাবেই আমরা অবশ্য প্রতিদান দিই সৎকর্মশীলদের।"},{"SurahNumber":37,"VerseNumber":122,"Text":"নিশ্চয় তাঁরা ছিলেন আমাদের মুমিন বান্দাদের মধ্যেকার।"},{"SurahNumber":37,"VerseNumber":123,"Text":"আর নিশ্চয়ই ইল্‌য়াস রসূলগণের মধ্যেকার ছিলেন।"},{"SurahNumber":37,"VerseNumber":124,"Text":"স্মরণ করো, তিনি তাঁর স্বজাতিকে বলেছিলেন -- ''তোমরা কি ধর্মভীরুতা অবলন্বন করবে না"},{"SurahNumber":37,"VerseNumber":125,"Text":"তোমরা কি বা’লকে ডাকবে, আর পরিত্যাগ করবে সৃষ্টিকর্তাদের সর্বশ্রেষ্ঠজনকে"},{"SurahNumber":37,"VerseNumber":126,"Text":"আল্লাহ্‌কে -- তোমাদের প্রভু এবং পূর্বকালীন তোমাদের পিতৃপুরুষদেরও প্রভু?’’"},{"SurahNumber":37,"VerseNumber":127,"Text":"কিন্তু তারা তাঁর প্রতি মিথ্যারোপ করল, সেজন্য তাদের নিশ্চয়ই হাজির করা হবে"},{"SurahNumber":37,"VerseNumber":128,"Text":"শুধু আল্লাহ্‌র একনিষ্ঠ বান্দাদের ব্যতীত।"},{"SurahNumber":37,"VerseNumber":129,"Text":"আর তাঁর জন্য আমরা পরবর্তীদের মধ্যে রেখেছিলাম"},{"SurahNumber":37,"VerseNumber":130,"Text":"ইল্‌য়াসীনের উপরে ''সালাম’’।"},{"SurahNumber":37,"VerseNumber":131,"Text":"নিঃসন্দেহ এইভাবেই আমরা সৎকর্মশীলদের পুরস্কার দিয়ে থাকি।"},{"SurahNumber":37,"VerseNumber":132,"Text":"তিনি নিশ্চয়ই ছিলেন আমাদের মুমিন বান্দাদের অন্যতম।"},{"SurahNumber":37,"VerseNumber":133,"Text":"আর অবশ্যই লূত ছিলেন রসূলগণের মধ্যেকার।"},{"SurahNumber":37,"VerseNumber":134,"Text":"স্মরণ কর! তাঁকে ও তাঁর পরিজনকে উদ্ধার করেছিলাম, সব ক’জনকেই"},{"SurahNumber":37,"VerseNumber":135,"Text":"এক বৃদ্ধাকে ব্যতীত, যে ছিল পেছনে রয়ে যাওয়া দলের।"},{"SurahNumber":37,"VerseNumber":136,"Text":"তারপর আমরা অবশিষ্টদের সম্পূর্ণরূপে ধ্বংস করেছিলাম।"},{"SurahNumber":37,"VerseNumber":137,"Text":"আর নিঃসন্দেহ তোমরা তো তাদের অতিক্রম করে থাক সকালবেলায়"},{"SurahNumber":37,"VerseNumber":138,"Text":"এবং রাত্রিকালে। তবুও কি তোমরা বুঝবে না।"},{"SurahNumber":37,"VerseNumber":139,"Text":"আর নিশ্চয়ই ইউনুস ছিলেন রসূলগণের অন্যতম।"},{"SurahNumber":37,"VerseNumber":140,"Text":"স্মরণ করো! তিনি বোঝাই করা জাহাজে গিয়ে উঠেছিলেন।"},{"SurahNumber":37,"VerseNumber":141,"Text":"তাই তিনি লটারী খেলেছিলেন, কিন্তু তিনিই হয়ে গেলেন নিক্ষিপ্তদের একজন।"},{"SurahNumber":37,"VerseNumber":142,"Text":"তখন একটি মাছ তাঁকে মুখে তুলে নিল, যদিও তিনি দোষী সাব্যস্ত হয়েছিলেন।"},{"SurahNumber":37,"VerseNumber":143,"Text":"আর তিনি যদি মহিমা জপতপে রত না থাকতেন"},{"SurahNumber":37,"VerseNumber":144,"Text":"তাহলে তিনি তার পেটে রয়ে যেতেন পুনরুত্থান দিন পর্যন্ত।"},{"SurahNumber":37,"VerseNumber":145,"Text":"তারপর আমরা তাঁকে এক বৃক্ষলতা শূন্য উপকূলে ফেলে দিলাম, আর তিনি ছিলেন অসুস্থ।"},{"SurahNumber":37,"VerseNumber":146,"Text":"তখন তাঁর উপরে আমরা জন্মিয়েছিলাম লাউজাতীয় গাছ"},{"SurahNumber":37,"VerseNumber":147,"Text":"আর আমরা তাঁকে পাঠিয়েছিলাম এক লাখ বা আরো বেশী লোকের কাছে"},{"SurahNumber":37,"VerseNumber":148,"Text":"তখন তারা বিশ্বাস করেছিল, সেজন্য আমরা তাদের উপভোগ করতে দিয়েছিলাম কিছুকালের জন্য।"},{"SurahNumber":37,"VerseNumber":149,"Text":"সুতরাং তাদের জিজ্ঞাসা করো -- তোমার প্রভুর জন্য কি কন্যাসন্তান রয়েছে, আর তাদের জন্য পুত্রসন্তান"},{"SurahNumber":37,"VerseNumber":150,"Text":"অথবা, আমরা কি ফিরিশ্‌তাদের নারীরূপে সৃষ্টি করেছিলাম, আর তারা সাক্ষী ছিল"},{"SurahNumber":37,"VerseNumber":151,"Text":"এটি কি নয় যে তারা আলবৎ তাদের মিথ্যা থেকেই তো কথা বলছে"},{"SurahNumber":37,"VerseNumber":152,"Text":"আল্লাহ্ জন্ম দিয়েছিলেন? আর তারা তো নিশ্চয়ই মিথ্যাবাদী।"},{"SurahNumber":37,"VerseNumber":153,"Text":"তিনি কি কন্যাদের পছন্দ করেছেন পুত্রদের পরিবর্তে"},{"SurahNumber":37,"VerseNumber":154,"Text":"তোমাদের কি হয়েছে? কিভাবে তোমরা বিচার করো"},{"SurahNumber":37,"VerseNumber":155,"Text":"তোমরা কি তবে মনোযোগ দেবে না"},{"SurahNumber":37,"VerseNumber":156,"Text":"নাকি তোমাদের কাছে কোনো স্পষ্ট দলিল-প্রমাণ রয়েছে"},{"SurahNumber":37,"VerseNumber":157,"Text":"তেমন হলে তোমাদের গ্রন্থ নিয়ে এস, যদি তোমরা সত্যবাদী হও।"},{"SurahNumber":37,"VerseNumber":158,"Text":"আর তারা তাঁর মধ্যে ও জিনদের মধ্যে একটা সম্পর্ক দাঁড় করিয়েছে। আর জিনরা তো জেনেই ফেলেছে যে তাদের অবশ্যই উপস্থাপিত করা হবে।"},{"SurahNumber":37,"VerseNumber":159,"Text":"আল্লাহ্‌রই সব মহিমা! তারা যা আরোপ করে তা থেকে বহু ঊর্ধ্বে"},{"SurahNumber":37,"VerseNumber":160,"Text":"আল্লাহ্‌র নিষ্ঠাবান বান্দারা ব্যতীত।"},{"SurahNumber":37,"VerseNumber":161,"Text":"অতএব নিশ্চয়ই তোমরা ও যাদের তোমরা উপাসনা কর তারা"},{"SurahNumber":37,"VerseNumber":162,"Text":"তোমরা তাঁর বিরুদ্ধে বিভ্রান্তকারী হতে পারবে না"},{"SurahNumber":37,"VerseNumber":163,"Text":"তাকে ব্যতীত যে জ্বলন্ত আগুনে পুড়তে চায়।"},{"SurahNumber":37,"VerseNumber":164,"Text":"আর ''আমাদের মধ্যে এমন কেউ নেই যার জন্যে নির্ধারিত আবাস নেই"},{"SurahNumber":37,"VerseNumber":165,"Text":"আর নিশ্চয়ই আমরা, আমরাই তো সারিবদ্ধভাবে দাঁড়াব"},{"SurahNumber":37,"VerseNumber":166,"Text":"আর অবশ্য আমরা, আলবৎ আমরা জপ করতে থাকব।’’"},{"SurahNumber":37,"VerseNumber":167,"Text":"আর নিশ্চয়ই তারা বলতে থাকতো"},{"SurahNumber":37,"VerseNumber":168,"Text":"যদি আমাদের কাছে পূর্ববর্তীদের কাছ থেকে কোনো স্মরণীয় গ্রন্থ থাকতো"},{"SurahNumber":37,"VerseNumber":169,"Text":"তাহলে আমরা আল্লাহ্‌র নিষ্ঠাবান বান্দা হতে পারতাম।’’"},{"SurahNumber":37,"VerseNumber":170,"Text":"কিন্তু তারা এতে অবিশ্বাস পোষণ করে, কাজেই শীঘ্রই তারা জানতে পারবে।"},{"SurahNumber":37,"VerseNumber":171,"Text":"আর অবশ্যই আমাদের বক্তব্য আমাদের বান্দাদের -- প্রেরিত পুরুষদের, জন্য সাব্যস্ত হয়েই গেছে"},{"SurahNumber":37,"VerseNumber":172,"Text":"নিঃসন্দেহ তাঁরা -- তাঁরাই তো হবে সাহায্যপ্রাপ্ত"},{"SurahNumber":37,"VerseNumber":173,"Text":"আর নিঃসন্দেহ আমাদের সেনাদল -- তারাই তো হবে বিজয়ী।"},{"SurahNumber":37,"VerseNumber":174,"Text":"অতএব তাদের থেকে ফিরে থেকো কিছুকালের জন্য"},{"SurahNumber":37,"VerseNumber":175,"Text":"আর তাদের প্রতি লক্ষ্য রাখো, কেননা তারাও শীঘ্রই দেখতে পাবে।"},{"SurahNumber":37,"VerseNumber":176,"Text":"তারা কি তবে আমাদের শাস্তি ত্বরান্বিত করতে চায়"},{"SurahNumber":37,"VerseNumber":177,"Text":"কিন্তু যখন তা তাদের আঙিনায় অবতরণ করবে তখন সতর্কীকৃতদের প্রভাত হবে কত মন্দ"},{"SurahNumber":37,"VerseNumber":178,"Text":"আর তুমি তাদের থেকে ফিরে থেকো কিছুকালের জন্য"},{"SurahNumber":37,"VerseNumber":179,"Text":"আর লক্ষ্য রাখো, কেননা তারাও শীঘ্রই দেখতে পাবে।"},{"SurahNumber":37,"VerseNumber":180,"Text":"মহিমা কীর্তিত হোক তোমার প্রভুর -- পরম মর্যাদা সম্পন্ন প্রভুর, তারা যা-কিছু আরোপ করে তা থেকে বহু ঊর্ধ্বে।"},{"SurahNumber":37,"VerseNumber":181,"Text":"আর 'সালাম’ প্রেরিতপুরুষদের উপরে।"},{"SurahNumber":37,"VerseNumber":182,"Text":"আর সকল প্রশংসা আল্লাহ্‌রই জন্য -- বিশ্বজগতের প্রভু"},{"SurahNumber":38,"VerseNumber":1,"Text":"ছোয়াদ! উপদেশ পরিপূর্ণ কুরআনের শপথ।"},{"SurahNumber":38,"VerseNumber":2,"Text":"কিন্ত যারা অবিশ্বাস পোষণ করে তারা আ‌ত্মাভিমানে ও দলপাকানোয় মগ্ন রয়েছে।"},{"SurahNumber":38,"VerseNumber":3,"Text":"এদের পূর্বে মানবগোষ্ঠীর কতকে যে আমরা ধ্বংস করেছি! তখন তারা চীৎকার করেছিল। কিন্ত সেই সময়ে পরিত্রাণের আর উপায় ছিল না।"},{"SurahNumber":38,"VerseNumber":4,"Text":"আর তারা আশ্চর্য হয় যে তাদের মধ্য থেকেই তাদের কাছে একজন সতর্ককারী এসেছেন, আর অবিশ্বাসীরা বলে -- ''এ তো একজন জাদুকর, ধোকাবাজ।"},{"SurahNumber":38,"VerseNumber":5,"Text":"কী! সে কি উপাস্যগণকে একইজন উপাস্য বানিয়েছে? এ তো নিশ্চয়ই এক আজব ব্যাপার!’’"},{"SurahNumber":38,"VerseNumber":6,"Text":"আর তাদের মধ্যের প্রধানরা সরে পড়ে এই বলে -- ''তোমরা যাও এবং তোমাদের উপাস্যদের প্রতি আকঁড়ে থাকো। নিঃসন্দেহ এটি হচ্ছে অভিসন্ধিমূলক ব্যাপার।"},{"SurahNumber":38,"VerseNumber":7,"Text":"আমরা শেষের ধর্মবিধানে এমন কথা শুনি নি, এটি মনগড়া উক্তি বৈ তো নয়।"},{"SurahNumber":38,"VerseNumber":8,"Text":"কী! আমাদের মধ্য থেকে বুঝি তারই কাছে স্মারক-গ্রন্থ অবতীর্ণ হল?’’ বস্তুতঃ তারা আমার স্মারক গ্রন্থ সন্বন্ধে সন্দেহের মধ্যেই রয়েছে? প্রকৃতপক্ষে তারা এখনও আমার শাস্তি আস্বাদন করে নি।"},{"SurahNumber":38,"VerseNumber":9,"Text":"অথবা তাদের কাছে কি রয়েছে তোমার প্রভুর করুণার ভান্ডার -- মহাশক্তিশালী, মহাদাতা"},{"SurahNumber":38,"VerseNumber":10,"Text":"অথবা তাদের কি সার্বভৌমত্ব আছে মহাকাশমন্ডলীর ও পৃথিবীর এবং এই দুইয়ের মধ্যে যা-কিছু আছে তার? তাহলে তারা মাল- আসবাবের মধ্যে উঠতে থাকুক।"},{"SurahNumber":38,"VerseNumber":11,"Text":"এখানেই সম্মিলিত সৈন্যদলের এক বাহিনী পরাজিত হবে।"},{"SurahNumber":38,"VerseNumber":12,"Text":"এদের আগে নূহের ও 'আদের ও বহু শিবিরের মালিক ফিরআউনের লোকদল মিথ্যারোপ করেছিল"},{"SurahNumber":38,"VerseNumber":13,"Text":"আর ছামুদজাতি ও লুতের স্বজাতি ও অরণ্যের বাসিন্দারা। ওরাও ছিল বিশাল বাহিনী।"},{"SurahNumber":38,"VerseNumber":14,"Text":"সকলেই রসূলগণের প্রতি মিথ্যারোপ করেছিল বৈ তো নয়, সেজন্য আমার শাস্তিদান ছিল ন্যায়সঙ্গত।"},{"SurahNumber":38,"VerseNumber":15,"Text":"আর এরা তো প্রতীক্ষা করে না একটিমাত্র মহাগর্জন ব্যতীত আর কিছুর, তা থেকে কোনো অবকাশ থাকবে না।"},{"SurahNumber":38,"VerseNumber":16,"Text":"আর তারা বলে -- ''আমাদের প্রভু! হিসেব-নিকেশের দিনের আগেই আমাদের অংশ আমাদের জন্য ত্বরান্বিত কর।’’"},{"SurahNumber":38,"VerseNumber":17,"Text":"তারা যা বলে তা সত্ত্বেও তুমি অধ্যবসায় চালিয়ে যাও, আর আমাদের বান্দা হাত থাকা দাউদকে স্মরণ কর, তিনি নিশ্চয়ই সতত ফিরতেন"},{"SurahNumber":38,"VerseNumber":18,"Text":"আমরা তো পাহাড়গুলোকে বশীভূত করেছিলাম তাঁর সঙ্গে জপ করতে রাত্রিকালে ও সূর্যোদয়ে"},{"SurahNumber":38,"VerseNumber":19,"Text":"আর পাখীরা সমবেত হতো। সবাই ছিল তাঁর প্রতি অনুগত।"},{"SurahNumber":38,"VerseNumber":20,"Text":"আর আমরা তাঁর সাম্রাজ্যকে সুদৃঢ় করেছিলাম, আর তাঁকে দিয়েছিলাম জ্ঞান ও বিচারক্ষমতাসম্পন্ন সংবিধান।"},{"SurahNumber":38,"VerseNumber":21,"Text":"আর তোমার কাছে কি দুশমনের কাহিনী এসে পৌঁছেছে? কেমন করে তারা রাজকক্ষে বেয়ে উঠল"},{"SurahNumber":38,"VerseNumber":22,"Text":"যখন তারা দাউদের সামনে ঢুকে পড়ল তখন তিনি তাদের সন্বন্ধে সন্ত্রস্থ হলেন। তারা বললে -- ''ভয় করবেন না, দুজন দুশমন, আমাদের একজন অন্যজনের প্রতি শত্রুতা করেছে, অতএব আমাদের মধ্যে ন্যায়ের সাথে বিচার করে দিন, আর অন্যায় করবেন না, আর আমাদের সঠিক পথে পরিচালিত করুন।"},{"SurahNumber":38,"VerseNumber":23,"Text":"এইজন অবশ্য আমার ভাই, তার রয়েছে নিরানব্বুইটি ভেড়ী আর আমার আছে একটিমাত্র ভেড়ী, কিন্ত সে বলে -- 'ওটি আমাকে দিয়ে দাও’, আর সে আমাকে তর্কাতর্কিতে হারিয়ে দিয়েছে।’’"},{"SurahNumber":38,"VerseNumber":24,"Text":"তিনি বললেন -- ''তোমার ভেড়ীকে তার ভেড়ীদের সঙ্গে দাবি করে সে তোমার প্রতি আলবৎ অন্যায় করেছে। নিঃসন্দেহ অংশীদারদের মধ্যের অনেকেই -- তাদের কেউ কেউ অন্যের প্রতি শত্রুতা করে, তারা ব্যতীত যারা ঈমান এনেছে ও সৎকাজ করছে, আর যারা তেমন তারা অল্পসংখ্যক।’’ আর দাউদ ভেবেছিলেন যে আমরা নিশ্চয়ই তাঁকে পরীক্ষা করছিলাম, সেজন্য তিনি তাঁর প্রভুর কাছে পরিত্রাণ খুজঁছিলেন, আর তিনি লুটিয়ে পড়লেন আনত হয়ে এবং বারবার ফিরতে থাকলেন।"},{"SurahNumber":38,"VerseNumber":25,"Text":"কাজেই এই ব্যাপারে আমরা তাঁকে পরিত্রাণ করেছিলাম। আর নিশ্চয়ই তাঁর জন্য আমাদের কাছে তো নৈকট্য রয়েছে, আর রয়েছে এক সুন্দর গন্তব্যস্থল।"},{"SurahNumber":38,"VerseNumber":26,"Text":"হে দাউদ! আমরা তোমাকে পৃথিবীতে খলিফা বানিয়েছি, সেজন্য তুমি লোকজনের মধ্যে বিচার করো ন্যায়সঙ্গতভাবে, আর খেয়ালখুশীর অনুসরণ করো না, পাছে তা তোমাকে আল্লাহ্‌র পথ থেকে ভ্রষ্ট করে ফেলে। নিঃসন্দেহ যারা আল্লাহ্‌র পথ থেকে বিপথে যায় তাদের জন্য রয়েছে কঠোর শাস্তি। কেননা তারা ভুলে গিয়েছিল হিসেব-নিকেশের দিনের কথা।’’"},{"SurahNumber":38,"VerseNumber":27,"Text":"আর আমরা মহাকাশ ও পৃথিবী এবং এ দুয়ের মধ্যে যা-কিছু আছে তা বৃথা সৃষ্টি করি নি। এরকম ধারণা হচ্ছে তাদের যারা অবিশ্বাস পোষণ করে। সুতরাং আগুনের কারণে ধিক্ তাদের জন্য যারা অবিশ্বাস পোষণ করে।"},{"SurahNumber":38,"VerseNumber":28,"Text":"যারা ঈমান এনেছে ও সৎকাজ করছে তাদের কি আমরা পৃথিবীতে ফ্যাসাদ-সৃষ্টিকারীদের ন্যায় গণ্য করব? অথবা ধর্মভীরুদের কি আমরা জ্ঞান করব পাপিষ্ঠদের ন্যায়"},{"SurahNumber":38,"VerseNumber":29,"Text":"একখানা গ্রন্থ -- আমরা এটি তোমার কাছে অবতারণ করছি, কল্যাণময়, যেন তারা এর আয়াতগুলো সন্বন্ধে ভাবতে পারে, আর বুদ্ধিশুদ্ধি থাকা লোকেরা যেন উপদেশ গ্রহণ করতে পারে।"},{"SurahNumber":38,"VerseNumber":30,"Text":"আর আমরা দাউদের জন্য সুলাইমানকে দিয়েছিলাম। অতি উত্তম বান্দা! নিঃসন্দেহ তিনি বারবার ফিরতেন।"},{"SurahNumber":38,"VerseNumber":31,"Text":"দেখো! বিকেলবেলা তাঁর সমক্ষে দ্রতগামী ঘোড়াদের হাজির করা হল"},{"SurahNumber":38,"VerseNumber":32,"Text":"তখন তিনি বললেন -- ''আমি অবশ্য ভালবস্তুর ভাললাগাকে ভাল পেয়ে গেছি আমার প্রভুকে স্মরণ রাখার জন্যে,’’ -- যে পর্যন্ত না তারা পর্দার আড়ালে অদৃশ্য হয়ে গেল।"},{"SurahNumber":38,"VerseNumber":33,"Text":"ওদের আমার কাছে নিয়ে এসো।’’ তখন তিনি পা ও ঘাড় মালিশ করতে লাগলেন।"},{"SurahNumber":38,"VerseNumber":34,"Text":"আর আমরা নিশ্চয়ই সুলাইমানকে পরীক্ষা করেছিলাম, আর তাঁর সিংহাসনে আমরা স্থাপন করেছিলাম একটি দেহ মাত্র, তখন তিনি ফিরলেন।"},{"SurahNumber":38,"VerseNumber":35,"Text":"তিনি বললেন -- ''আমার প্রভু! আমাকে পরিত্রাণ করো আর আমাকে এমন এক সাম্রাজ্য প্রদান করো যা আমার পরে আর করোর জন্যে যোগ্য না হয়। নিঃসন্দেহ তুমি -- তুমিই মহাদাতা।’’"},{"SurahNumber":38,"VerseNumber":36,"Text":"তারপর আমরা বাতাসকে তাঁর জন্য অনুগত করে দিলাম, তাঁর আদেশে তা স্বচ্ছন্দগতিতে চলত যেখানে তিনি পাঠাতেন"},{"SurahNumber":38,"VerseNumber":37,"Text":"আর শয়তানদের -- সবক’টি মিস্ত্রী ও ডুবুরী"},{"SurahNumber":38,"VerseNumber":38,"Text":"আর অন্যদের শৃঙ্খলাবদ্ধ অবস্থায়।"},{"SurahNumber":38,"VerseNumber":39,"Text":"এ হচ্ছে আমাদের দান, অতএব তুমি দান কর বা রেখে দাও -- কোনো হিসাবপত্র লাগবে না।’’"},{"SurahNumber":38,"VerseNumber":40,"Text":"আর নিঃসন্দেহ তাঁর জন্য আমাদের কাছে তো নৈকট্য অবধারিত রয়েছে, আর রয়েছে এক সুন্দর গন্তব্যস্থান।"},{"SurahNumber":38,"VerseNumber":41,"Text":"আর আমাদের বান্দা আইয়ূবকে স্মরণ করো। দেখো, তিনি তাঁর প্রভুকে ডেকে বলেছিলেন -- ''শয়তান আমাকে পীড়ন করছে ক্লান্তি ও কষ্ট দিয়ে।’’"},{"SurahNumber":38,"VerseNumber":42,"Text":"তোমার পা দিয়ে আঘাত করো, এটি এক ঠান্ডা গোসলের জায়গা ও পানীয়।’’"},{"SurahNumber":38,"VerseNumber":43,"Text":"আর আমরা তাঁকে দিয়েছিলাম তাঁর পরিজনবর্গ আর তাদের সঙ্গে তাদের মতো অন্যদের, -- আমাদের তরফ থেকে অনুগ্রহস্বরূপ এবং বোধশক্তির অধিকারীদের জন্য উপদেশ-স্বরূপ"},{"SurahNumber":38,"VerseNumber":44,"Text":"আর ''তোমার হাতে একটি ডাল নাও এবং তা দিয়ে আঘাত করো, আর তুমি সংকল্প ত্যাগ করো না।’’ নিঃসন্দেহ আমরা তাঁকে পেয়েছিলাম অধ্যবসায়ী। কত উত্তম বান্দা! তিনি নিশ্চয়ই বারবার ফিরতেন।"},{"SurahNumber":38,"VerseNumber":45,"Text":"আর স্মরণ করো আমাদের দাস ইব্রাহীম ও ইসহাক ও ইয়াকুবকে, তাঁরা ছিলেন ক্ষমতার ও অন্তদৃষ্টির অধিকারী।"},{"SurahNumber":38,"VerseNumber":46,"Text":"নিঃসন্দেহ আমরা তাঁদের বানিয়েছিলাম এক অকৃত্রিম গুণে নিষ্ঠাবান -- বাসস্থানের স্মরণ।"},{"SurahNumber":38,"VerseNumber":47,"Text":"আর তাঁরা নিশ্চয়ই আমাদের কাছে ছিলেন মনোনীত ও সজ্জনদের অন্তর্ভুক্ত।"},{"SurahNumber":38,"VerseNumber":48,"Text":"আর স্মরণ কর ইসমাইল ও ইয়াসাআ ও যুল-কিফলকে, কারণ তাঁরা সবাই ছিলেন সজ্জনদের অন্যতম।"},{"SurahNumber":38,"VerseNumber":49,"Text":"এ এক স্মারকগ্রন্থ, আর নিশ্চয়ই ধর্মভীরুদের জন্য তো রয়েছে উত্তম গন্তব্যস্থল"},{"SurahNumber":38,"VerseNumber":50,"Text":"নন্দন কানন, তাদের জন্য খোলা রয়েছে দরজাগুলো।"},{"SurahNumber":38,"VerseNumber":51,"Text":"সেখানে তারা হেলান দিয়ে সমাসীন হবে, আহ্বান করবে সেখানে প্রচুর ফলমূল ও পানীয় দ্রব্যের জন্য।"},{"SurahNumber":38,"VerseNumber":52,"Text":"তার তাদের কাছে থাকবে সলাজ-নম্র আয়তলোচন, সমবয়স্ক।"},{"SurahNumber":38,"VerseNumber":53,"Text":"এটিই সেই যা তোমাদের ওয়াদা করা হয়েছিল হিসেব-নিকেশের দিনের জন্য।"},{"SurahNumber":38,"VerseNumber":54,"Text":"এইই আলবৎ আমাদের দেওয়া রিযেক, এর কোনো নিঃশেষ নেই।’’"},{"SurahNumber":38,"VerseNumber":55,"Text":"এটিই! আর নিঃসন্দেহ সীমালংঘনকারীদের জন্য তো রয়েছে নিকৃষ্ট গন্তব্যস্থল"},{"SurahNumber":38,"VerseNumber":56,"Text":"জাহান্নাম, তারা তাতে প্রবেশ করবে, সুতরাং কত মন্দ সেই বিশ্রামস্থান"},{"SurahNumber":38,"VerseNumber":57,"Text":"এই-ই! অতএব তারা এটি আস্বাদন করুক -- ফুটন্ত-গরম ও হিমশীতল"},{"SurahNumber":38,"VerseNumber":58,"Text":"আর অন্যান্য রয়েছে এই ধরনের -- জোড়ায়-জোড়ায়।"},{"SurahNumber":38,"VerseNumber":59,"Text":"এই এক বাহিনী -- তোমাদের সঙ্গে দিগ্বিদিগ্‌জ্ঞানশূন্য হয়ে ছুটছে, তাদের জন্য কোনো অভিনন্দন নেই? তারা নিশ্চয়ই আগুনে পুড়বে।’’"},{"SurahNumber":38,"VerseNumber":60,"Text":"তারা বলবে -- ''বরং তোমরা, তোমাদের জন্যও তো কোনো অভিনন্দন নেই! তোমরাই স্বয়ং আমাদের জন্য এটি আগবাড়িয়েছ, সুতরাং কত নিকৃষ্ট এ আবাসস্থল!’’"},{"SurahNumber":38,"VerseNumber":61,"Text":"তারা বলবে -- ''আমাদের প্রভু! যে-ই আমাদের জন্য এটি আগবাড়িয়েছে, তাকে তবে শাস্তি বাড়িয়ে দাও -- আগুনের মধ্যে দ্বিগুণ।’’"},{"SurahNumber":38,"VerseNumber":62,"Text":"আর তারা বলবে -- ''আমাদের কি হলো, আমরা সেই লোকদের দেখছি না যাদের আমরা দুষ্টদের অন্তর্ভুক্ত বলে গণনা করতাম"},{"SurahNumber":38,"VerseNumber":63,"Text":"আমরা কি তাদের হাসিতামাশার পাত্র ভাবতাম, না কি দৃষ্টি তাদের থেকে অপারগ হয়ে গেছে?’’"},{"SurahNumber":38,"VerseNumber":64,"Text":"এটিই তো আলবৎ সত্য, আগুনের বাসিন্দাদের বাদপ্রতিবাদ।"},{"SurahNumber":38,"VerseNumber":65,"Text":"তুমি বলো -- ''আমি তো একজন সতর্ককারী মাত্র, আর আল্লাহ্ ব্যতীত অন্য কোনো উপাস্য নেই -- একক, সর্বজয়ী"},{"SurahNumber":38,"VerseNumber":66,"Text":"মহাকাশমন্ডলী ও পৃথিবীর এবং এ দুইয়ের মধ্যে যা-কিছু আছে তার প্রভু -- মহাশক্তিশালী, পরিত্রাণকারী।’’"},{"SurahNumber":38,"VerseNumber":67,"Text":"বলো -- ''এ এক বিরাট সংবাদ"},{"SurahNumber":38,"VerseNumber":68,"Text":"এ থেকে তোমরা বিমুখ হচ্ছ।"},{"SurahNumber":38,"VerseNumber":69,"Text":"ঊর্ধ্বলোকের প্রধানদের সন্বন্ধে আমার কোন জ্ঞান নেই যখন তারা বাদানুবাদ করে।"},{"SurahNumber":38,"VerseNumber":70,"Text":"আমার কাছে প্রত্যাদিষ্ট হয়েছে এটি বৈ তো নয় যে, আমি তো একজন স্পষ্ট সতর্ককারী মাত্র।’’"},{"SurahNumber":38,"VerseNumber":71,"Text":"স্মরণ করো! তোমার প্রভু ফিরিশ্‌তাদের বললেন -- ''আমি নিশ্চয়ই কাদা থেকে মানুষ সৃষ্টি করতে যাচ্ছি।"},{"SurahNumber":38,"VerseNumber":72,"Text":"তারপর আমি যখন তাকে সুঠাম করব এবং আমার রূহ্ থেকে তাতে দম দেব তখন তার প্রতি সিজদাবনত হয়ে লুটিয়ে পড়ো।’’"},{"SurahNumber":38,"VerseNumber":73,"Text":"তখন ফিরিশ্‌তারা সিজদা করল, তাদের সবাই একই সঙ্গে"},{"SurahNumber":38,"VerseNumber":74,"Text":"ইবলিস ব্যতীত। সে অহংকার করল, আর সে ছিল অবিশ্বাসীদের অন্তর্গত।"},{"SurahNumber":38,"VerseNumber":75,"Text":"তিনি বললেন -- ''হে ইবলিস, কী তোমাকে নিষেধ করলে তাকে সিজদা করতে, যাকে আমি আমার দুই হাতে সৃষ্টি করেছি? তুমি কি গর্ববোধ করলে, না কি তুমি উচ্চমর্যাদাসম্পন্নদের একজন হয়ে গেছ"},{"SurahNumber":38,"VerseNumber":76,"Text":"সে বললে -- ''আমি তার চেয়েও শ্রেষ্ঠ। আমাকে তুমি আগুন থেকে সৃষ্টি করেছ, আর তাকে সৃষ্টি করেছ কাদা থেকে।”"},{"SurahNumber":38,"VerseNumber":77,"Text":"তিনি বললেন -- ''তবে এখান থেকে তুমি বেরিয়ে যাও, কেননা তুমি অবশ্যই বিতাড়িত"},{"SurahNumber":38,"VerseNumber":78,"Text":"আর নিঃসন্দেহ তোমার উপরে তো আমার অসন্তষ্টি রইবে মহাবিচারের দিন পর্যন্ত।’’"},{"SurahNumber":38,"VerseNumber":79,"Text":"সে বললে -- ''আমার প্রভু! তবে আমাকে অবকাশ দাও তাদের পুনরুত্থান করানোর দিন পর্যন্ত।’’"},{"SurahNumber":38,"VerseNumber":80,"Text":"তিনি বললেন -- ''তুমি তাহলে নিশ্চয়ই অবকাশপ্রাপ্তদের অন্তর্ভুক্ত"},{"SurahNumber":38,"VerseNumber":81,"Text":"সেই জানিয়ে দেওয়া সময়টির দিন পর্যন্ত।’’"},{"SurahNumber":38,"VerseNumber":82,"Text":"সে বললে -- ''তবে তোমার মহিমা দ্বারা, আমি আলবৎ তাদের সবক’জনকে বিপথে নিয়ে যাব"},{"SurahNumber":38,"VerseNumber":83,"Text":"কেবলমাত্র তাদের মধ্যের তোমার খাঁটি বান্দাদের ব্যতীত।’’"},{"SurahNumber":38,"VerseNumber":84,"Text":"তিনি বললেন -- ''তবে এটাই সত্য, আর সত্যই আমি বলছি"},{"SurahNumber":38,"VerseNumber":85,"Text":"আমি অবশ্যই জাহান্নামকে পূর্ণ করব তোমাকে দিয়ে ও তাদের মধ্যের যারা তোমাকে অনুসরণ করে তাদের সব ক’জনকে দিয়ে।’’"},{"SurahNumber":38,"VerseNumber":86,"Text":"তুমি বল -- ''আমি তোমাদের কাছ থেকে এর জন্য কোনো পারিশ্রমিক চাইছি না, আর আমি প্রবঞ্চকদেরও মধ্যেকার নই।"},{"SurahNumber":38,"VerseNumber":87,"Text":"এটি জগদ্বাসীদের জন্য স্মরণীয় বার্তা বৈ তো নয়।"},{"SurahNumber":38,"VerseNumber":88,"Text":"আর তোমরা অবশ্যই এর বৃত্তান্ত সন্বন্ধে কিছুকাল পরেই জানতে পারবে।’’"},{"SurahNumber":39,"VerseNumber":1,"Text":"এ গ্রন্থের অবতারণ আল্লাহ্‌র কাছে থেকে, মহাশক্তিশালী, পরমজ্ঞানী।"},{"SurahNumber":39,"VerseNumber":2,"Text":"নিঃসন্দেহ আমরা তোমার কাছে গ্রন্থখানা অবতারণ করেছি সত্যের সাথে, কাজেই আল্লাহ্‌র এবাদত করো তাঁর প্রতি ধর্মে বিশুদ্ধচিত্ত হয়ে।"},{"SurahNumber":39,"VerseNumber":3,"Text":"খাঁটি ধর্ম কি আল্লাহ্‌রই জন্য নয়? আর যারা তাঁকে বাদ দিয়ে অন্যকে অভিভাবকরূপে গ্রহণ করে -- ''আমরা তাদের উপাসনা করি না শুধু এজন্য ছাড়া যে তারা আমাদের আল্লাহ্‌র নিকটবর্তী অবস্থায় এনে দেবে।’’ নিঃসন্দেহ আল্লাহ্ তাদের মধ্যে বিচার করবেন সেই বিষয়ে যাতে তারা মতভেদ করছিল। নিঃসন্দেহ আল্লাহ্ তাকে সৎপথে পরিচালিত করেন না যে খোদ মিথ্যাবাদী অবিশ্বাসী।"},{"SurahNumber":39,"VerseNumber":4,"Text":"আল্লাহ্ যদি কোনো সন্তান গ্রহণ করতে চাইতেন তাহলে তিনি যাদের সৃষ্টি করেছেন তাদের থেকে যাকে তিনি ইচ্ছা করেন তাকেই তো তিনি পছন্দ করতে পারতেন। সকল মহিমা তাঁরই। তিনিই আল্লাহ্‌, -- একক, সর্ববিজয়ী।"},{"SurahNumber":39,"VerseNumber":5,"Text":"তিনিই মহাকাশমন্ডলী ও পৃথিবী সৃষ্টি করেছেন সত্যের সাথে। তিনি রাতকে দিয়ে দিনের উপরে ছাউনি বানান আর দিনকে ছাউনি বানান রাতের উপরে, এবং সূর্য ও চন্দ্রকে তিনি বশীভূত করেছেন, -- প্রত্যেকেই নির্ধারিত গতিপথে ধাবিত হচ্ছে। তিনিই কি মহাশক্তিশালী পরম ক্ষমাশীল নন"},{"SurahNumber":39,"VerseNumber":6,"Text":"তিনি তোমাদের সৃষ্টি করেছেন একই সত্ত্বা থেকে, তারপর তা থেকে তিনি বানিয়েছেন তার সঙ্গিনী। আর তিনি তোমাদের জন্য পাঠিয়েছেন গবাদি-পশুর মধ্যে আটটি জোড়ায় জোড়ায়। তিনি তোমাদের সৃষ্টি করেছেন তোমাদের মায়েদের পেট থেকে -- এক সৃষ্টির পরে অন্য সৃষ্টির মাধ্যমে, -- তিন স্তর অন্ধকারে। ইনিই হচ্ছেন আল্লাহ্‌, তোমাদের প্রভু, তাঁরই হচ্ছে সার্বভৌমত্ব তিনি ব্যতীত কোনো উপাস্য নেই, সুতরাং কোথা থেকে তোমরা ফিরে যাচ্ছ"},{"SurahNumber":39,"VerseNumber":7,"Text":"তোমরা যদি অকৃতজ্ঞতা দেখাও, তবে আল্লাহ্ নিশ্চয়ই তোমাদের সম্পর্কে অনন্যনির্ভর। কিন্তু তিনি তাঁর বান্দাদের জন্য অকৃতজ্ঞতা পছন্দ করেন না। আর যদি তোমরা কৃতজ্ঞতা প্রকাশ কর তবে তাতে তিনি তোমাদের প্রতি প্রসন্ন হবেন। আর কোনো ভারবাহী অন্যের বোঝা বহন করবে না। তারপর তোমাদের প্রভুর নিকটেই তোমাদের প্রত্যাবর্তন, তখন তিনি তোমাদের জানিয়ে দেবেন যা তোমরা করে যাচ্ছিলে। নিঃসন্দেহ বুকের ভেতরে যা আছে সে-সন্বন্ধে তিনি সম্যক অবগত।"},{"SurahNumber":39,"VerseNumber":8,"Text":"আর যখন মানুষকে দুঃখকষ্ট স্পর্শ করে সে তখন তার প্রভুকে ডাকে তাঁর প্রতি নিষ্ঠাবান হয়ে, তারপর যখন তিনি তাকে তাঁর থেকে অনুগ্রহ প্রদান করেন, সে তখন ভুলে যায় যার জন্য সে ইতিপূর্বে তাঁকে ডেকেছিল, আর সে আল্লাহ্‌র সঙ্গে প্রতিদ্বন্দ্বী দাঁড় করায় যেন সে তাঁর পথ থেকে পথভ্রষ্ট করতে পারে। বলো -- ''তোমার অকৃতজ্ঞতার মাঝে কিছুকাল সুখভোগ করে নাও, তুমি তো আগুনের বাসিন্দাদের দলভুক্ত।’’"},{"SurahNumber":39,"VerseNumber":9,"Text":"সে কি যে রাতের প্রহরগুলোতে সিজদাবনত হয়ে ও দাঁড়িয়ে আনুগত্য করে, পরকাল সন্বন্ধে সাবধানতা অবলন্বন করে এবং তার প্রভুর অনুগ্রহ কামনা করে? বলো -- ''যারা জানে আর যারা জানে না তারা কি একসমান? নিঃসন্দেহ বোধশক্তিসম্পন্ন লোকেরাই শুধু মনোযোগ দেয়।"},{"SurahNumber":39,"VerseNumber":10,"Text":"তুমি বলে দাও -- ''হে আমার বান্দারা যারা ঈমান এনেছ! তোমাদের প্রভুকে ভয়ভক্তি করো। যারা এই দুনিয়াতে ভালো কাজ করে তাদের জন্য ভাল রয়েছে। আর আল্লাহ্‌র পৃথিবী সুপ্রসারিত। নিঃসন্দেহ অধ্যবসায়ীদের তাদের পারিশ্রমিক দেওয়া হবে হিসাবপত্র ব্যতিরেকে।’’"},{"SurahNumber":39,"VerseNumber":11,"Text":"বলো -- ''নিঃসন্দেহ আমাকে আদেশ করা হয়েছে আমি যেন আল্লাহ্‌র উপাসনা করি তাঁর প্রতি ধর্মকে পূতপবিত্র করে"},{"SurahNumber":39,"VerseNumber":12,"Text":"আর আমাকে আদেশ করা হয়েছে যেন আমি আ‌ত্ম-সমর্পণকারীদের অগ্রণী হতে পারি।’’"},{"SurahNumber":39,"VerseNumber":13,"Text":"তুমি বলো -- ''আমি আলবৎ ভয় করি, যদি আমি আমার প্রভুর অবাধ্যাচরণ করি তবে এক কঠিন দিনের শাস্তি।’’"},{"SurahNumber":39,"VerseNumber":14,"Text":"বলো -- ''আমি আল্লাহ্‌রই আরাধনা করি তাঁর প্রতি আমার ধর্ম বিশুদ্ধ করে।"},{"SurahNumber":39,"VerseNumber":15,"Text":"অতএব তাঁকে বাদ দিয়ে তোমরা যাকে ইচ্ছা কর, তার উপাসনা কর।’’ বলো -- ''নিঃসন্দেহ ক্ষতিগ্রস্ত তারা যারা কিয়ামতের দিনে ক্ষতিসাধন করেছে তাদের নিজেদের ও তাদের পরিজনদের। এটিই কি খোদ স্পষ্ট ক্ষতি নয়?”"},{"SurahNumber":39,"VerseNumber":16,"Text":"তাদের জন্য তাদের উপর থেকে থাকবে আগুনের আচ্ছাদনী আর তাদের নীচে থেকে থাকবে এক আবরণী। এইভাবে আল্লাহ্ তাঁর বান্দাদের এর দ্বারা ভয় দেখান, অতএব আমাকে ভয়ভক্তি করো, হে আমার বান্দারা"},{"SurahNumber":39,"VerseNumber":17,"Text":"আর যারা তাগুতকে এড়িয়ে চলে তাদের পূজাঅর্চনা থেকে, আর আল্লাহ্‌র দিকে অনুগত হয় তাদেরই জন্য রয়েছে সুসংবাদ, সেজন্য সুসংবাদ দাও আমার বান্দাদের"},{"SurahNumber":39,"VerseNumber":18,"Text":"যারা বক্তব্য শোনে এবং তার ভালগুলোর অনুসরণ করে -- এরাই তারা যাদের আল্লাহ্ সৎপথে পরিচালিত করেছেন, আর এরাই স্বয়ং বোধশক্তিসম্পন্ন।"},{"SurahNumber":39,"VerseNumber":19,"Text":"তবে কি যার উপরে শাস্তির রায় সাব্যস্ত হয়েছে? তুমি কি তবে তাকে উদ্ধার করতে পার যে আগুনের মধ্যে রয়েছে"},{"SurahNumber":39,"VerseNumber":20,"Text":"পক্ষান্তরে যারা তাদের প্রভুকে ভয়-ভক্তি করে তাদের জন্য রয়েছে উঁচু আবাসস্থল, তাদের উপরে উঁচু আবাসস্থল সুপ্রতিষ্ঠিত, তাদের নীচ দিয়ে বয়ে চলেছে ঝরনারাজি। আল্লাহ্‌র ওয়াদা, আল্লাহ্ ওয়াদার খেলাপ করেন না।"},{"SurahNumber":39,"VerseNumber":21,"Text":"তুমি কি দেখ না যে আল্লাহ্ আকাশ থেকে পানি বর্ষণ করেন, তারপর তাকে মাটিতে স্রোতরূপে প্রবাহিত করেন, তারপর তার দ্বারা তিনি উৎপাদন করেন গাছপালা যাদের বর্ণ বিবিধ ধরনের, তারপর তা শুকিয়ে যায়, ফলে তুমি তাকে হলদে হয়ে যেতে দেখতে পাও, তারপর তিনি তাকে খড় কুটো বানিয়ে ফেলেন। নিঃসন্দেহ এতে তো উপদেশ রয়েছে বোধশক্তি-সম্পন্নদের জন্য।"},{"SurahNumber":39,"VerseNumber":22,"Text":"যার বুক আল্লাহ্ ইসলামের প্রতি প্রশস্ত করেছেন, ফলে সে তার প্রভুর কাছ থেকে এক আলোকে রয়েছে, সে কি --? সুতরাং ধিক্ তাদের জন্য যাদের হৃদয় আল্লাহ্‌র স্মরণে সুকঠিন! এরাই রয়েছে স্পষ্ট বিভ্রান্তিতে।"},{"SurahNumber":39,"VerseNumber":23,"Text":"আল্লাহ্ অবতারণ করেছেন শ্রেষ্ঠ বিবৃতি -- একখানা গ্রন্থ, সুবিন্যস্ত, পুনরাবৃত্তিময়, এতে যারা তাদের প্রভুকে ভয় করে তাদের চামড়া শিউরে ওঠে, তারপর তাদের ছাল ও তাদের দিল নরম হয় আল্লাহ্‌র স্মরণে। এটিই আল্লাহ্‌র পথ-নির্দেশ, এর দ্বারা তিনি পথ দেখিয়ে থাকেন যাকে তিনি ইচ্ছা করেন। যাকে আল্লাহ্ পথভ্রষ্ট হতে দেন, তার জন্য তবে হেদায়তকারীদের কেউ নেই।"},{"SurahNumber":39,"VerseNumber":24,"Text":"যে তার মুখ দিয়ে ঠেকাতে চাইবে কিয়ামতের দিনের কঠোর শাস্তি সে কি --? আর অন্যায়কারীদের বলা হবে -- ''তোমরা যা অর্জন করেছিলে তা আস্বাদন করো।’’"},{"SurahNumber":39,"VerseNumber":25,"Text":"তাদের পূর্বে যারা ছিল তারাও প্রত্যাখ্যান করেছিল, সেজন্য শাস্তি তাদের কাছে এসে পড়েছিল এমন দিক থেকে যা তারা বুঝতে পারে নি।"},{"SurahNumber":39,"VerseNumber":26,"Text":"ফলে আল্লাহ্ তাদের এই দুনিয়ার জীবনেই লাঞ্ছনা আস্বাদ করিয়েছিলেন, আর পরকালের শাস্তি তো আরো বিরাট। তারা যদি জানতো"},{"SurahNumber":39,"VerseNumber":27,"Text":"আর আমরা অবশ্যই এই কুরআনে মানুষের জন্য হরেক রকমের দৃষ্টান্ত ছোঁড়ে মেরেছি, যেন তারা উপদেশ গ্রহণ করতে পারে"},{"SurahNumber":39,"VerseNumber":28,"Text":"আরবী কুরআন, কোনো জটিলতা বিহীন, যেন তারা ধর্মভীরুতা অবলন্বন করতে পারে।"},{"SurahNumber":39,"VerseNumber":29,"Text":"আল্লাহ্ একটি দৃষ্টান্ত ছোড়ে মারছেন -- একজন লোক, তার সঙ্গে রয়েছে অনেক অংশী-দেবতা, পরস্পরের সঙ্গে বিবাদ-রত, আর একজন লোক, একজনের সঙ্গেই অনুরক্ত। এদের দু’জন কি অবস্থার ক্ষেত্রে একসমান? সমস্ত প্রশংসা আল্লাহ্‌র, কিন্তু তাদের অনেকেই জানে না।"},{"SurahNumber":39,"VerseNumber":30,"Text":"তুমি তো নিশ্চয় মৃত্যুবরণ করবে, আর তারাও নিশ্চয়ই মৃত্যুমুখে পড়বে।"},{"SurahNumber":39,"VerseNumber":31,"Text":"তারপর কিয়ামতের দিনে নিশ্চয়ই তোমাদের প্রভুর সামনে তোমরা একেঅন্যে বাকবিতন্ডা করবে।"}]}