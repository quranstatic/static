{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":25,"VerseNumber":21,"Text":"کسانی ‌که به دیدار ما [در آخرت] امید ندارند گفتند: «چرا فرشتگانی بر ما نازل نشده‌اند یا [چرا] پروردگار‌مان را نمی‌بینیم؟» بی‌تردید، آنان خود را بزرگ پنداشتند و سرکشیِ بزرگی کردند"},{"SurahNumber":25,"VerseNumber":22,"Text":"روزی ‌که [کافران] فرشتگان را می‌بینند، هیچ بشارتی برای مجرمان نخواهد بود [بلکه روز کیفر و عذاب است]؛ و [فرشتگان] می‌گویند: «[بهشت] بر شما ممنوع [و حرام] است»"},{"SurahNumber":25,"VerseNumber":23,"Text":"و به [بررسى] کارهایشان مى‌پردازیم و همه را [همچون] غبارى پراكنده مى‌سازیم"},{"SurahNumber":25,"VerseNumber":24,"Text":"در آن روز، بهشتیان بهترین جایگاه و نیكوترین استراحتگاه را دارند"},{"SurahNumber":25,"VerseNumber":25,"Text":"و [یاد کن از] روزی که آسمان با ابرهای سپید شکافته می‌شود و فرشتگان [پیاپی به سرزمین محشر] فروفرستاده می‌شوند"},{"SurahNumber":25,"VerseNumber":26,"Text":"در آن روز، فرمانروایی [راستین] از آنِ [الله] رحمان است و برای کافران روزی دشوار است"},{"SurahNumber":25,"VerseNumber":27,"Text":"و [یاد کن از] روزی که ستمکار، دستانش را [از حسرت] می‌گزد و می‌گوید: «ای کاش من راهی [هماهنگ] با پیامبر برگزیده بودم"},{"SurahNumber":25,"VerseNumber":28,"Text":"ای وای بر من! ای کاش فلان [کافر] را به دوستی نمی‌گرفتم"},{"SurahNumber":25,"VerseNumber":29,"Text":"بی‌تردید، پس از آنکه قرآن [و دعوت پیامبر] به من رسید، او [بود که] مرا به گمراهی کشاند و شیطان همواره انسان را تنها [و خوار] وامی‌گذارد»"},{"SurahNumber":25,"VerseNumber":30,"Text":"و پیامبر گفت: «پروردگارا، قوم من این قرآن را رها کرده‌اند»"},{"SurahNumber":25,"VerseNumber":31,"Text":"و اینچنین برای هر پیامبری دشمنی از بدکاران [قومش] قرار دادیم؛ و کافی است که پروردگارت راهنما و یاورت باشد"},{"SurahNumber":25,"VerseNumber":32,"Text":"و کسانی ‌که کفر ورزیدند گفتند: «چرا قرآن یکباره بر او نازل نشده است؟» ما این‌گونه [کلام الهی را به مرور نازل] کرده‌ایم تا دلت را با آن [آرام و] استوار گردانیم و آن را به تدریج [بر تو] خوانده‌ا‌یم [تا درک و حفظش آسان باشد]"},{"SurahNumber":25,"VerseNumber":33,"Text":"و [کافران] هیچ [اعتراض و] مَثلی برایت نمی‌آورند، مگر آنکه ما [نیز پاسخی‌] برحق و خوش‌بیان‌تر برایت ‌می‌آوریم"},{"SurahNumber":25,"VerseNumber":34,"Text":"کسانی که به‌رودرافتاده به دوزخ کشانده می‌شوند، اینان بدجایگاه‌تر و گمراه‌ترند"},{"SurahNumber":25,"VerseNumber":35,"Text":"و در حقیقت، ما به موسی کتاب [تورات] دادیم و برادرش هارون را همراهش دستیار ساختیم"},{"SurahNumber":25,"VerseNumber":36,"Text":"و گفتیم: «شما دو نفر به سوی قومی بروید که آیات ما را تکذیب کردند»؛ پس [چون فرعونیان سرپیچی نمودند] آنان را به شدت نابود ساختیم"},{"SurahNumber":25,"VerseNumber":37,"Text":"و قوم نوح را ـ آنگاه که پیامبران را دروغگو انگاشتند ـ غرق کردیم و آنان را [نشانه و] عبرتی برای مردم قرار دادیم؛ و عذابی دردناک برای ستمکاران مهیّا کرده‌ایم"},{"SurahNumber":25,"VerseNumber":38,"Text":"و [همچنین] قوم عاد و ثمود و اهالی «رَسّ» [= چاه] و نسل‌های بسیاری را که بین آنان بودند [نابود ساختیم]"},{"SurahNumber":25,"VerseNumber":39,"Text":"و برای هر یک از آنها مَثَلها زدیم و [چون پند نگرفتند،] همه را به شدت از میان بردیم"},{"SurahNumber":25,"VerseNumber":40,"Text":"و [مشرکان] قطعاً از [سرزمین قوم لوط، همان] شهری که باران بلا بر آن باریده بود گذر کرده‌اند. آیا آن [ویرانه‌های باقی‌مانده از عذاب] را ندیده‌اند؟ [چنین نیست؛] بلکه به زنده ‌شدن [پس از مرگ] امیدی ندارند"},{"SurahNumber":25,"VerseNumber":41,"Text":"و هنگامی‌ که تو را می‌بینند، فقط به تمسخر می‌گیرند [و می‌گویند:] «آیا این همان کسی است که الله او را به پیامبری فرستاده است؟"},{"SurahNumber":25,"VerseNumber":42,"Text":"اگر بر [عبادتِ] معبودانمان [شکیبایی و] پایداری نمى‌كردیم، نزدیک بود [محمد] ما را از [راهِ] آنها گمراه كند؛ و[لی] آنگاه که عذاب [الهی] را ببینند، خواهند دانست چه کسی گمراه‌تر [بوده] است"},{"SurahNumber":25,"VerseNumber":43,"Text":"آیا کسی را که هوای نفسش را معبود خود کرده است دیده‌ای؟ آیا تو [می‌توانی] نگهبانِ [ایمانِ] او باشی؟"},{"SurahNumber":25,"VerseNumber":44,"Text":"آیا می‌پنداری بیشتر آنان می‌شنوند یا می‌فهمند؟ آنان جز همانند چهارپایان نیستند؛ بلکه گمراه‌ترند"},{"SurahNumber":25,"VerseNumber":45,"Text":"آیا [آفرینش] پروردگارت را ندیده‌ای که چگونه سایه را گسترانده است و اگر می‌خواست، آن را ثابت می‌نمود؟ آنگاه [تغییر جایگاه] خورشید [نسبت به زمین] را دلیل [گسترش و حركت] آن [سایه] قرار دادیم"},{"SurahNumber":25,"VerseNumber":46,"Text":"سپس [با تغییر ارتفاع خورشید، سایه را کوتاه می‌کنیم و] آن را اندک‌اندک به سوی خویش بازمی‌گیریم"},{"SurahNumber":25,"VerseNumber":47,"Text":"و او تعالی است که شب را [با تاریکیِ فراگیرش] پوششی برای شما قرار داد و خواب را مایۀ آسایش و روز را هنگام برخاستن [و کار و تلاش] ساخت"},{"SurahNumber":25,"VerseNumber":48,"Text":"و اوست كه پیش از [باران] رحمتش بادها را بشارت‌بخش فرستاد و از آسمان آبی پاک [و پاک‌کننده] فروفرستادیم"},{"SurahNumber":25,"VerseNumber":49,"Text":"تا با آن [آب]، سرزمین [خشک و] مُرده را زنده گردانیم و چهارپایان و انسان‌های بسیاری را که آفریده‌ایم سیراب سازیم"},{"SurahNumber":25,"VerseNumber":50,"Text":"و به راستی، آن [دلایل و نشانه‌های قدرت الهی] را به صورت‌های گوناگون بیان کردیم تا پند گیرند؛ ولی بیشتر مردم جز [انکار و] ناسپاسی نکردند"},{"SurahNumber":25,"VerseNumber":51,"Text":"و اگر می‌خواستیم، در هر دیاری بیم‌دهنده‌ای برمى‌انگیختیم"},{"SurahNumber":25,"VerseNumber":52,"Text":"پس [ای پیامبر،] از کافران اطاعت نکن و به وسیلۀ قرآن به جهادی بزرگ با آنان برخیز [و در این راه شکیبا باش]"},{"SurahNumber":25,"VerseNumber":53,"Text":"و او همان ذاتی است که دو دریا را به هم آمیخت: این یکی خوشگوار و شیرین است و آن یکی بسیار شور و تلخ؛ و در میان آن دو مانعی نفوذناپذیر قرار داد [تا با هم نیامیزند]"},{"SurahNumber":25,"VerseNumber":54,"Text":"و اوست که انسان را از آب [منی] آفرید و او را دارای [پیوند] نسبی و سببی گردانید؛ و پروردگارت همواره تواناست"},{"SurahNumber":25,"VerseNumber":55,"Text":"و [مشرکان] به جای الله چیزی را عبادت می‌کنند که نه به آنان سودی می‌بخشد و نه زیانی می‌رساند؛ و کافر در برابر پروردگارش، پیوسته پشتیبان [شیطان] است"},{"SurahNumber":25,"VerseNumber":56,"Text":"و [ای پیامبر،] ما تو را جز بشارت‌بخش و بیم‌دهنده نفرستادیم"},{"SurahNumber":25,"VerseNumber":57,"Text":"بگو: «من [در برابر رسالتم] هیچ‌ پاداشی از شما نمی‌خواهم؛ مگر کسی ‌که بخواهد راهی به سوی پروردگارش برگزیند [و همین برایم کافی است]»"},{"SurahNumber":25,"VerseNumber":58,"Text":"و بر [پروردگارِ] زنده‌ا‌ی که هرگز نمی‌میرد توکل کن و او را با ستایش به پاکی یاد کن؛ و همین بس که او به گناهان بندگانش آگاه است"},{"SurahNumber":25,"VerseNumber":59,"Text":"[همان] ذاتی ‌که آسمان‌ها و زمین و آنچه را میان آنهاست در شش روز آفرید، سپس [آن گونه كه شايسته جلال و مقام اوست] بر عرش قرار گرفت. [او الله] رحمان است؛ پس در مورد او از کسی كه آگاه است بپرس [و او نیز کسی جز الله نیست]"},{"SurahNumber":25,"VerseNumber":60,"Text":"و هنگامی‌ که به آنان گفته شود: «برای [الله] رحمان سجده کنید»، می‌گویند: «رحمان کیست؟ آیا [قرار است] بر هر چه تو امر می‌كنى سجده بریم؟» و [این دعوتِ تو، دوری از حق و] نفرتشان را می‌افزاید"},{"SurahNumber":25,"VerseNumber":61,"Text":"پربرکت [و بزرگوار] است آن ذاتی که در آسمان، منزلگاه‌هایی [برای ستارگان] قرار داد و در [میان] آنها خورشیدی [درخشان و روشنایی‌بخش] و ماهی تابان پدید آورد"},{"SurahNumber":25,"VerseNumber":62,"Text":"و او تعالی است که شب و روز را در پی یکدیگر قرار داد، برای هر ‌کس که بخواهد [از تدبیر الهی] پند گیرد یا سپاسگزار باشد"},{"SurahNumber":25,"VerseNumber":63,"Text":"و بندگان [مؤمن و شایستۀ] رحمان، کسانی هستند که با فروتنی [و متانت] بر زمین راه می‌روند و هنگامی ‌که جاهلان [با سخنان ناپسند] آنان را مورد خطاب قرار ‌دهند، [به جای تلافی، به نیکی پاسخ دهند و] گویند: سلام [و با بی‌اعتنایی درگذرند]"},{"SurahNumber":25,"VerseNumber":64,"Text":"و کسانی که برای پروردگارشان، در حال سجده‌ و قیام، شب‌زنده‌داری می‌کنند"},{"SurahNumber":25,"VerseNumber":65,"Text":"و کسانی ‌که می‌گویند: «پروردگارا، عذاب دوزخ را از ما بازگردان [که] بی‌تردید، عذابش [سخت و] پایدار است"},{"SurahNumber":25,"VerseNumber":66,"Text":"حقا که دوزخ جایگاه و اقامتگاه بدی است»"},{"SurahNumber":25,"VerseNumber":67,"Text":"و [مؤمنان] کسانی هستند ‌که چون انفاق می‌نمایند، نه زیاده‌روی می‌کنند و نه سختگیری؛ و بین این دو [حالت، راهِ] اعتدال پیش می‌گیرند"},{"SurahNumber":25,"VerseNumber":68,"Text":"و کسانی که معبودی دیگر با الله نمی‌خوانند و کسی که الله [کشتنش را] حرام کرده است، جز به‌حق نمی‌کشند و زنا نمی‌کنند؛ و هر کس این [گناهان] را مرتکب شود، کیفرِ گناه [خویش] را می‌بیند"},{"SurahNumber":25,"VerseNumber":69,"Text":"روز قیامت، عذابش چندین برابر می‌گردد و با خواری در آن [عذاب] جاودان می‌ماند"},{"SurahNumber":25,"VerseNumber":70,"Text":"مگر کسی‌ که توبه کند و ایمان آورد و کاری شایسته انجام دهد؛ اینانند که الله بدی‌هایشان را به نیکی‌ها تبدیل می‌کند و الله همواره آمرزگاری مهربان است"},{"SurahNumber":25,"VerseNumber":71,"Text":"و کسی ‌که توبه کند و کاری شایسته انجام دهد، یقیناً به درگاه الله ـ چنان که باید و شاید ـ توبه کرده است‌"},{"SurahNumber":25,"VerseNumber":72,"Text":"و کسانی ‌[مؤمن هستند] که گواهیِ دروغ نمی‌دهند [و در مجالس باطل حضور نمی‌یابند] و چون به [کار ناپسند یا] بیهوده‌ای برخورد می‌کنند، بزرگوارانه [از کنارش] می‌گذرند [و خود را آلوده نمى‌سازند]"},{"SurahNumber":25,"VerseNumber":73,"Text":"و کسانی‌ که چون به آیات پروردگارشان پند داده می‌شوند، [از آن غفلت نمی‌کنند و در برابر قرآن،] چون کران و کوران نیستند"},{"SurahNumber":25,"VerseNumber":74,"Text":"و کسانی که می‌گویند: «پروردگارا، از همسران و فرزندانمان [کسانی را] به ما عطا فرما که [مایۀ شادیِ دل‌ها و] روشنیِ چشم‌ها باشند و ما را پیشوای پرهیزگاران قرار بده»"},{"SurahNumber":25,"VerseNumber":75,"Text":"[آری،] اینان به پاس آنکه شکیبایی کرده‌اند، منازل [عالی بهشت] را پاداش می‌گیرند و در آنجا با درود و سلام [فرشتگان] روبرو می‌گردند"},{"SurahNumber":25,"VerseNumber":76,"Text":"در آنجا جاودانند. چه نیکو جایگاه و [چه نیک] اقامتگاهی است"},{"SurahNumber":25,"VerseNumber":77,"Text":"[به کافران] بگو: «اگر عبادت و دعایتان نباشد، پروردگارم اعتنایی به شما ندارد [و ارزشی برایتان قائل نیست]. به راستی، شما [دعوت حق را] تکذیب کردید؛ به زودی [کیفرِ این کار،] گریبان‌گیرتان خواهد شد»"},{"SurahNumber":26,"VerseNumber":1,"Text":"طسم [= طا. سین. میم]"},{"SurahNumber":26,"VerseNumber":2,"Text":"این آیاتِ کتابِ روشنگر است"},{"SurahNumber":26,"VerseNumber":3,"Text":"گویی می‌خواهی از [اندوهِ] اینکه [مشرکان] ایمان نمی‌آورند، خود را هلاک کنی"},{"SurahNumber":26,"VerseNumber":4,"Text":"اگر بخواهیم، از آسمان نشانه‌اى بر آنان نازل مى‌كنیم كه در برابرش با فروتنى سر فرود آورند"},{"SurahNumber":26,"VerseNumber":5,"Text":"و هیچ پند تازه‌ای از سوی [الله] رحمان برایشان نمی‌آید، مگر اینکه از آن رویگردانند"},{"SurahNumber":26,"VerseNumber":6,"Text":"به راستی آنان [دعوت پیامبران و عذاب قیامت را] تکذیب کردند؛ به زودی اخبار آنچه مسخره می‌کردند به آنان خواهد رسید"},{"SurahNumber":26,"VerseNumber":7,"Text":"آیا به زمین نمى‌نگرند كه چه بسیار از هر گونه [گیاه] زیبا [و سودمندى] در آن رویانده‌ایم؟"},{"SurahNumber":26,"VerseNumber":8,"Text":"بی‌تردید، در این [آفرینش،] نشانه‌ای [از قدرت الله بر معاد] است؛ و[لی] بیشتر آنان ایمان نمی‌آورند"},{"SurahNumber":26,"VerseNumber":9,"Text":"و بی‌تردید، پروردگارت شکست‌ناپذیرِ مهربان است"},{"SurahNumber":26,"VerseNumber":10,"Text":"و [یاد کن از] هنگامی که پروردگارت موسی را ندا داد که: «به سوی قوم ستمکار برو"},{"SurahNumber":26,"VerseNumber":11,"Text":"ـ قوم فرعون ـ [و به آنان بگو] آیا [از کفر و سرکشی] نمی‌پرهیزند؟»"},{"SurahNumber":26,"VerseNumber":12,"Text":"[موسی] گفت: «پروردگارا، به‌راستی می‌ترسم که مرا تکذیب کنند،"},{"SurahNumber":26,"VerseNumber":13,"Text":"و دلم [از تکذیب و کفرشان] تنگ می‌گردد و زبانم [به قدر کافی گویا و] روان نیست؛ پس [جبرئیل را] به سوی هارون بفرست [تا مرا یاری کند]"},{"SurahNumber":26,"VerseNumber":14,"Text":"و آنان [به گمان خویش، قصاصِ] گناهی بر [گردن] من دارند؛ می‌ترسم که مرا بکشند»"},{"SurahNumber":26,"VerseNumber":15,"Text":"[الله] فرمود: «هرگز! [چنین نیست که بتوانند تو را به قتل برسانند. پس تو و هارون] با آیات [و معجزات] ما بروید. یقیناً [با یاری و تایید] با شماییم و [گفتگویتان را] مى‌شنویم"},{"SurahNumber":26,"VerseNumber":16,"Text":"پس نزد فرعون بروید و بگویید: \"ما فرستادۀ پروردگار جهانیان هستیم؛"},{"SurahNumber":26,"VerseNumber":17,"Text":"که بنی‌اسرائیل را همراه ما بفرست\"»"},{"SurahNumber":26,"VerseNumber":18,"Text":"[فرعون] گفت: «آیا تو را در كودكى میان خویش پرورش ندادیم و سال‌هایی از عمرت را بین ما نبودی؟"},{"SurahNumber":26,"VerseNumber":19,"Text":"و كار خود را ـ چنان که خواستی‌ـ كردى [و برای یاری مردی از قومت آن مرد قِبطی را کشتی]؛ و تو [نسبت به نعمت‌های من] ناسپاسی»"},{"SurahNumber":26,"VerseNumber":20,"Text":"[موسی] گفت: «من آن [کار] را زمانی انجام دادم که از بی‌خبران بودم [نمى‌دانستم مشتى سبب قتل می‌گردد]"},{"SurahNumber":26,"VerseNumber":21,"Text":"آنگاه چون از شما ترسیدم، فرار کردم. آنگاه پروردگارم به من دانش بخشید و مرا از پیامبران قرار داد"},{"SurahNumber":26,"VerseNumber":22,"Text":"و این [چه] نعمتی است که تو بر من منت می‌گذاری که بنی‌اسرائیل را بردۀ خود ساخته‌ای؟»"},{"SurahNumber":26,"VerseNumber":23,"Text":"فرعون گفت: «پروردگار جهانیان کیست؟»"},{"SurahNumber":26,"VerseNumber":24,"Text":"[موسی] گفت: «پروردگار آسمان‌ها و زمین و آنچه میان آنهاست. اگر اهل یقین هستید [تنها او را عبادت کنید]»"},{"SurahNumber":26,"VerseNumber":25,"Text":"[فرعون] به کسانی که در اطرافش بودند [با تمسخر] گفت: «آیا می‌شنوید [چه می‌گوید]؟»"},{"SurahNumber":26,"VerseNumber":26,"Text":"[موسی] گفت: «[الله] پروردگار شما و پروردگارِ نیاکان شماست»"},{"SurahNumber":26,"VerseNumber":27,"Text":"[فرعون] گفت: «این پیامبرتان که به سوی شما فرستاده شده، یقیناً دیوانه است»"},{"SurahNumber":26,"VerseNumber":28,"Text":"[موسی] گفت: «اگر بیندیشید، [خواهید دانست که او] پروردگار مشرق و مغرب و همۀ چیزهایی است که میان آن دو قرار دارد»"},{"SurahNumber":26,"VerseNumber":29,"Text":"[فرعون پس از ناتوانی از استدلال با موسی] گفت: «اگر معبودی جز من برگزینی، قطعاً تو را زندانی می‌کنم»"},{"SurahNumber":26,"VerseNumber":30,"Text":"[موسی] گفت: «حتی اگر نشانۀ آشکاری [در مورد رسالتم] برایت آورده باشم؟»"},{"SurahNumber":26,"VerseNumber":31,"Text":"[فرعون] گفت: «اگر راست می‌گویی، آن را بیاور»"},{"SurahNumber":26,"VerseNumber":32,"Text":"آنگاه [موسی] عصایش را افکند که ناگهان [به] اژد‌هایی آشکار [تبدیل] شد"},{"SurahNumber":26,"VerseNumber":33,"Text":"و دستش را [از گریبان] بیرون آورد و ناگاه در نظرِ بینندگان سپید [و روشن] بود"},{"SurahNumber":26,"VerseNumber":34,"Text":"[فرعون] به بزرگان پیرامونش گفت: «حقا که این [مرد،] جادوگری داناست"},{"SurahNumber":26,"VerseNumber":35,"Text":"[او] می‌خواهد شما را با جادویش از سرزمینتان بیرون کند؛ نظرتان چیست؟»"},{"SurahNumber":26,"VerseNumber":36,"Text":"آنان گفتند: «[تصمیم دربارۀ مجازاتِ] او و برادرش را به تأخیر انداز و مأمورانِ جمع‌آوری را به [همۀ] شهر‌ها بفرست"},{"SurahNumber":26,"VerseNumber":37,"Text":"تا هر جادوگر ماهر [و] دانایی را نزدت بیاورند»"},{"SurahNumber":26,"VerseNumber":38,"Text":"[چنین کردند، و سر‌انجام] جادوگران برای وعده‌گاهِ روز معیّن گرد آورده شدند"},{"SurahNumber":26,"VerseNumber":39,"Text":"و به مردم گفته شد: «آیا شما [نیز] جمع می‌شوید تا [ببینیم برنده کیست]؟"},{"SurahNumber":26,"VerseNumber":40,"Text":"امید که اگر جادوگران پیروز شدند، [همگی] از آنان پیروی کنیم»"},{"SurahNumber":26,"VerseNumber":41,"Text":"وقتی جادوگران آمدند، به فرعون گفتند: «اگر ما پیروز شویم، آیا پاداشی خواهیم داشت؟»"},{"SurahNumber":26,"VerseNumber":42,"Text":"او گفت: «آری؛ در آن صورت، قطعاً از نزدیکانم خواهید بود»"},{"SurahNumber":26,"VerseNumber":43,"Text":"موسی به آنان گفت: «هر چه [می‌خواهید] بیفکنید، [اکنون] بیفکنید»"},{"SurahNumber":26,"VerseNumber":44,"Text":"آنان ریسمان‌ها و عصا‌هایشان را افکندند و گفتند: «به عزت فرعون سوگند که ما حتماً پیروزیم»"},{"SurahNumber":26,"VerseNumber":45,"Text":"سپس موسی عصایش را افکند؛ ناگهان [به اژدهایی تبدیل شد و] آنچه را به دروغ ساخته بودند بلعید"},{"SurahNumber":26,"VerseNumber":46,"Text":"آنگاه جادوگران به سجده درافتادند"},{"SurahNumber":26,"VerseNumber":47,"Text":"[و] گفتند: «ما به پروردگار جهانیان ایمان آوردیم؛"},{"SurahNumber":26,"VerseNumber":48,"Text":"پروردگار موسی و هارون»"},{"SurahNumber":26,"VerseNumber":49,"Text":"[فرعون] گفت: «آیا پیش از آنکه به شما اجازه دهم به او ایمان آوردید؟ بی‌تردید، او همان بزرگِ شماست که به شما جادو آموخته است. به زودی خواهید دانست [که مجازاتتان چیست]. یقیناً دست‌ها و پاهایتان را برعكس [یكدیگر از چپ و راست] قطع مى‌كنم و همگی‌تان را به دار مى‌آویزم»"},{"SurahNumber":26,"VerseNumber":50,"Text":"آنان گفتند: «[در این شکنجه و عذاب] هیچ زیانی نیست. بی‌تردید، ما به سوی پروردگارمان بازمی‌گردیم"},{"SurahNumber":26,"VerseNumber":51,"Text":"امیدواریم که پروردگارمان گناهان ما را ببخشد که ما نخستین كسانى هستیم كه [از این قوم، به پروردگارِ موسی] ایمان آورده‌ایم»"},{"SurahNumber":26,"VerseNumber":52,"Text":"و به موسی وحی کردیم که: «بندگانم را شبانه [از مصر] بیرون ببر؛ [زیرا سپاه فرعون] قطعاً در پیِ شما خواهد آمد»"},{"SurahNumber":26,"VerseNumber":53,"Text":"فرعون [چون از ماجرا آگاه گردید] مأمورانِ جمع‌آوری [نیرو] را به شهرها فرستاد"},{"SurahNumber":26,"VerseNumber":54,"Text":"[و اعلام کرد:] اینها [= بنی‌اسرائیل] عده‌ای ناچیزند"},{"SurahNumber":26,"VerseNumber":55,"Text":"و جداً ما را به خشم آورده‌اند"},{"SurahNumber":26,"VerseNumber":56,"Text":"و ما همگی کاملاً [هوشیار و] آمادۀ پیکاریم»"},{"SurahNumber":26,"VerseNumber":57,"Text":"[سرانجام] آنان را از باغ‌ها و چشمه‌ها[ی سرزمین مصر] بیرون آوردیم"},{"SurahNumber":26,"VerseNumber":58,"Text":"و از گنج‌ها و خانه‌های مجلّل [دور ساختیم]"},{"SurahNumber":26,"VerseNumber":59,"Text":"اینچنین [کردیم] و بنی‌اسرائیل را وارث آن [ثروت و داراییِ] نمودیم"},{"SurahNumber":26,"VerseNumber":60,"Text":"[سپاه فرعون] هنگام طلوع آفتاب به تعقیب آنان پرداختند"},{"SurahNumber":26,"VerseNumber":61,"Text":"و چون دو گروه یکدیگر را دیدند، یاران موسی گفتند: «قطعاً [در چنگال فرعونیان] گرفتاریم»"},{"SurahNumber":26,"VerseNumber":62,"Text":"[موسی] گفت: «هرگز! بی‌تردید، پروردگارم با من است و مرا [به راه نجات] هدایت خواهد کرد»"},{"SurahNumber":26,"VerseNumber":63,"Text":"به موسی وحی کردیم: «عصایت را به دریا بزن»؛ [هنگامی که عصایش را زد، نیل] شکافته شد و هر بخشی [از آن،] همچون کوهی بزرگ گشت"},{"SurahNumber":26,"VerseNumber":64,"Text":"و آن گروه دیگر [= فرعون و سپاهش] را به آنجا كشاندیم"},{"SurahNumber":26,"VerseNumber":65,"Text":"و موسی و همۀ کسانی را که همراهش بودند نجات دادیم"},{"SurahNumber":26,"VerseNumber":66,"Text":"و دیگران را غرق نمودیم"},{"SurahNumber":26,"VerseNumber":67,"Text":"قطعاً در این [ماجرا] نشانه‌ای [برای عبرت گرفتن] است؛ و[لی] بیشتر آنان مؤمن نبودند"},{"SurahNumber":26,"VerseNumber":68,"Text":"و بی‌تردید، پرورگارت همان شکست‌ناپذیرِ مهربان است"},{"SurahNumber":26,"VerseNumber":69,"Text":"[ای پیامبر،] داستان ابراهیم را بر آنان بازگو"},{"SurahNumber":26,"VerseNumber":70,"Text":"هنگامى كه به پدر و قومش گفت: «چه چیز را عبادت می‌کنید؟»"},{"SurahNumber":26,"VerseNumber":71,"Text":"آنان گفتند: «بُت‌هایی را عبادت می‌کنیم و پیوسته سر بر آستانشان داریم»"},{"SurahNumber":26,"VerseNumber":72,"Text":"[ابراهیم] گفت: «آیا وقتی آنها را می‌خوانید، [صدای] شما را می‌شنوند؟"},{"SurahNumber":26,"VerseNumber":73,"Text":"یا به شما سود و زیان می‌رسانند؟»"},{"SurahNumber":26,"VerseNumber":74,"Text":"آنان گفتند: «[نه،] ولی پدرانمان را یافتیم که چنین می‌کردند [و از آن‌ها تقلید می‌کنیم]»"},{"SurahNumber":26,"VerseNumber":75,"Text":"[ابراهیم] گفت: «آیا دیدید [و دانستید] چیزهایی را که همواره عبادت می‌کردید"},{"SurahNumber":26,"VerseNumber":76,"Text":"ـ [هم] شما و [هم] پدرانتان‌ـ"},{"SurahNumber":26,"VerseNumber":77,"Text":"یقیناً [همۀ] آنها [= معبودان باطل] دشمنِ [عقیدۀ توحیدیِ] من هستند؟ مگر پروردگار جهانیان"},{"SurahNumber":26,"VerseNumber":78,"Text":"آن [معبودی] ‌که مرا آفریده و هدایتم می‌کند"},{"SurahNumber":26,"VerseNumber":79,"Text":"و همان ذاتی ‌که به من غذا می‌دهد و سیرابم می‌سازد"},{"SurahNumber":26,"VerseNumber":80,"Text":"و هنگامی که بیمار می‌شوم، اوست که شفایم می‌دهد"},{"SurahNumber":26,"VerseNumber":81,"Text":"و ذاتی ‌که مرا می‌میرانَد و [دوباره] زنده‌ام می‌کند"},{"SurahNumber":26,"VerseNumber":82,"Text":"و ذاتی ‌که امیدوارم روز جزا گناهانم را ببخشد"},{"SurahNumber":26,"VerseNumber":83,"Text":"پروردگارا، به من دانشی [در دین] ببخش و مرا به شایستگان ملحق کن"},{"SurahNumber":26,"VerseNumber":84,"Text":"و در آیندگان آوازه‌ای نیک برایم قرار بده"},{"SurahNumber":26,"VerseNumber":85,"Text":"و مرا از وارثان بهشتِ پرنعمت بگردان"},{"SurahNumber":26,"VerseNumber":86,"Text":"و پدرم را بیامرز [که] بی‌تردید در زمرۀ گمراهان بود"},{"SurahNumber":26,"VerseNumber":87,"Text":"و روزی ‌که [مردم] برانگیخته می‌شوند، مرا رسوا [و شرمنده] نساز"},{"SurahNumber":26,"VerseNumber":88,"Text":"همان روزی ‌که مال و فرزندان سودی نمی‌بخشد؛"},{"SurahNumber":26,"VerseNumber":89,"Text":"مگر کسی‌که قلبی پاک [و خالی از شرک و نفاق و کینه و ریا] به پیشگاه الله بیاورد»"},{"SurahNumber":26,"VerseNumber":90,"Text":"و [آن روز،] بهشت برای پرهیزگاران نزدیک می‌گردد"},{"SurahNumber":26,"VerseNumber":91,"Text":"و دوزخ برای گمراهان آشکار می‌شود"},{"SurahNumber":26,"VerseNumber":92,"Text":"و به آنان گفته می‌شود: «[اکنون] کجا هستندآنچه عبادت می‌کردید"},{"SurahNumber":26,"VerseNumber":93,"Text":"به جای الله؟ آیا [آنها در برابر عذاب الهی] شما را یاری می‌کنند یا [حتی خود] را یاری می‌دهند؟»"},{"SurahNumber":26,"VerseNumber":94,"Text":"پس، آنها [= معبودان باطل] همراه گمراهان در آن [آتش مهیب] افکنده می‌شوند"},{"SurahNumber":26,"VerseNumber":95,"Text":"و [همراه] تمام لشکریان ابلیس"},{"SurahNumber":26,"VerseNumber":96,"Text":"در آنجا [مشرکان] در حال ستیز [با معبودان باطل] می‌گویند"},{"SurahNumber":26,"VerseNumber":97,"Text":"«به الله سوگند که ما در گمراهی آشکاری بودیم"},{"SurahNumber":26,"VerseNumber":98,"Text":"آنگاه که شما را با پروردگار جهانیان برابر می‌دانستیم"},{"SurahNumber":26,"VerseNumber":99,"Text":"و ما را کسی جز مجرمان گمراه نکرد"},{"SurahNumber":26,"VerseNumber":100,"Text":"[اکنون] نه هیچ شفاعتگری داریم"},{"SurahNumber":26,"VerseNumber":101,"Text":"و نه هیچ دوست مهربانی"},{"SurahNumber":26,"VerseNumber":102,"Text":"كاش بازگشتی [به دنیا] داشتیم و در زمرۀ مؤمنان قرار مى‌گرفتیم»"},{"SurahNumber":26,"VerseNumber":103,"Text":"قطعاً در این [ماجرا] نشانه‌ای [برای عبرت گرفتن] است؛ ولی بیشتر آنان مؤمن نبودند"},{"SurahNumber":26,"VerseNumber":104,"Text":"و بی‌تردید، پروردگارت همان شکست‌ناپذیرِ مهربان است"},{"SurahNumber":26,"VerseNumber":105,"Text":"قوم نوح، پیامبران را دروغگو انگاشتند"},{"SurahNumber":26,"VerseNumber":106,"Text":"آنگاه‌ که برادرشان نوح به آنان گفت: «آیا [از الله‌] پروا نمی‌کنید؟"},{"SurahNumber":26,"VerseNumber":107,"Text":"به راستی، من پیامبری امین برایتان هستم؛"},{"SurahNumber":26,"VerseNumber":108,"Text":"پس، از الله پروا کنید و مطیع [دستورهای] من باشید"},{"SurahNumber":26,"VerseNumber":109,"Text":"و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است؛"},{"SurahNumber":26,"VerseNumber":110,"Text":"پس، از الله پروا کنید و مطیع [دستورهای] من باشید»"},{"SurahNumber":26,"VerseNumber":111,"Text":"آنان گفتند: «آیا به تو ایمان بیاوریم در حالی كه [فقط] فرومایگان از تو پیروى كرده‌اند؟»"},{"SurahNumber":26,"VerseNumber":112,"Text":"[نوح] گفت: «من به آنچه آنان [در گذشته] مى‌كردند چه دانشی دارم؟"},{"SurahNumber":26,"VerseNumber":113,"Text":"حساب آنان تنها با پروردگار من است. اگر می‌فهمید [چنین سخن گزافی نگویید]"},{"SurahNumber":26,"VerseNumber":114,"Text":"و من [هرگز] مؤمنان را طرد نمی‌کنم"},{"SurahNumber":26,"VerseNumber":115,"Text":"من جز بیم‌دهنده‌ای آشکار نیستم»"},{"SurahNumber":26,"VerseNumber":116,"Text":"آنان گفتند: «ای نوح، اگر [از دعوتت] دست برنداری، قطعاً سنگسار می‌شوی»"},{"SurahNumber":26,"VerseNumber":117,"Text":"او گفت: «پروردگارا، قومم مرا دروغگو انگاشتند؛"},{"SurahNumber":26,"VerseNumber":118,"Text":"پس میان من و آنان داوری کن و من و مؤمنانی را که همراهم هستند نجات بده»"},{"SurahNumber":26,"VerseNumber":119,"Text":"او و افرادی را که همراهش بودند، در [آن] کشتیِ آکنده [از انسان و حیوان و کالا] نجات دادیم"},{"SurahNumber":26,"VerseNumber":120,"Text":"و باقی‌ماندگان را غرق کردیم"},{"SurahNumber":26,"VerseNumber":121,"Text":"قطعاً در این [ماجرا] نشانه‌ای [برای عبرت گرفتن] است؛ و[لی] بیشتر آنان مؤمن نبودند"},{"SurahNumber":26,"VerseNumber":122,"Text":"و بی‌تردید، پروردگارت همان شکست‌ناپذیر مهربان است"},{"SurahNumber":26,"VerseNumber":123,"Text":"[قوم] عاد [نیز] پیامبران را دروغگو انگاشتند"},{"SurahNumber":26,"VerseNumber":124,"Text":"آنگاه‌ که برادر‌شان هود به آنان گفت: «آیا [از الله] پروا نمی‌کنید؟»"},{"SurahNumber":26,"VerseNumber":125,"Text":"به راستی، من پیامبری امین برای شما هستم"},{"SurahNumber":26,"VerseNumber":126,"Text":"پس، از الله پروا کنید و مطیع [دستورهای] من باشید"},{"SurahNumber":26,"VerseNumber":127,"Text":"و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"},{"SurahNumber":26,"VerseNumber":128,"Text":"آیا بر هر مکان بلندی، بنایی برافراشته می‌سازید [و در آن] بيهوده‌كارى می‌کنید؟"},{"SurahNumber":26,"VerseNumber":129,"Text":"و قصر‌ها و قلعه‌هایی محکم و استوار بنا می‌کنید؛ گویی [در دنیا] جاودانید"},{"SurahNumber":26,"VerseNumber":130,"Text":"و چون [به کسی] حمله‌ور می‌شوید، [بی‌رحم و] ظالمانه حمله می‌کنید"},{"SurahNumber":26,"VerseNumber":131,"Text":"از الله پروا کنید و مطیع [دستورهای] من باشید"},{"SurahNumber":26,"VerseNumber":132,"Text":"و از ذاتی پروا کنید كه [نعمت‌هایی چنان فراوان] به شما عطا کرده است كه خود، [آنها را بهتر] مى‌دانید"},{"SurahNumber":26,"VerseNumber":133,"Text":"او به شما چهارپایان و فرزندان [بسیار] عطا کرده است"},{"SurahNumber":26,"VerseNumber":134,"Text":"و باغ‌ها و چشمه‌سار‌ها"},{"SurahNumber":26,"VerseNumber":135,"Text":"به راستی که من از عذاب روزی بزرگ بر شما می‌ترسم»"},{"SurahNumber":26,"VerseNumber":136,"Text":"آنان گفتند: «چه ما را پند بدهی یا ندهی، برایمان یکسان است [و از تو اطاعت نمی‌کنیم]"},{"SurahNumber":26,"VerseNumber":137,"Text":"این [آیینِ ما، همان] روش پیشینیان است"},{"SurahNumber":26,"VerseNumber":138,"Text":"و ما [هرگز] عذاب نخواهیم شد»"},{"SurahNumber":26,"VerseNumber":139,"Text":"آنان هود را دروغگو انگاشتند؛ ما [نیز] هلاکشان کردیم. قطعاً در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"},{"SurahNumber":26,"VerseNumber":140,"Text":"و بی‌تردید، پروردگارت همان شکست‌ناپذیرِ مهربان است"},{"SurahNumber":26,"VerseNumber":141,"Text":"[قوم] ثمود پیامبران را دروغگو انگاشتند"},{"SurahNumber":26,"VerseNumber":142,"Text":"آنگاه ‌که برادر‌شان صالح به آنان گفت: «آیا [از الله] پروا نمی‌کنید؟"},{"SurahNumber":26,"VerseNumber":143,"Text":"به راستی، من پیامبری امین برایتان هستم"},{"SurahNumber":26,"VerseNumber":144,"Text":"پس، از الله پروا کنید و مطیع [دستورهای] من باشید"},{"SurahNumber":26,"VerseNumber":145,"Text":"و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"},{"SurahNumber":26,"VerseNumber":146,"Text":"آیا [مى‌پندارید كه‌] شما را در این نعمت‌هایی كه اینجاست آسوده رها مى‌كنند؟"},{"SurahNumber":26,"VerseNumber":147,"Text":"در [این] باغ‌ها و چشمه‌سارها"},{"SurahNumber":26,"VerseNumber":148,"Text":"و [در کنار این] کشتزارها و نخل‌هایی که میوه‌هایش نرم و رسیده است؟"},{"SurahNumber":26,"VerseNumber":149,"Text":"و [سرمست و] ماهرانه از کوه‌ها [برای خود] خانه‌هایی می‌تراشید"},{"SurahNumber":26,"VerseNumber":150,"Text":"از الله پروا کنید و مطیع [دستورهای] من باشید"},{"SurahNumber":26,"VerseNumber":151,"Text":"و از اسرافکاران [گناهکار] پیروی نکنید"},{"SurahNumber":26,"VerseNumber":152,"Text":"[همان] کسانی که در زمین به فساد می‌پردازند و [خویشتن را] اصلاح نمی‌کنند»"},{"SurahNumber":26,"VerseNumber":153,"Text":"آنان گفتند: «[ای صالح،] جز این نیست که تو جادوشده‌ای"},{"SurahNumber":26,"VerseNumber":154,"Text":"تو جز بشری همانند ما نیستی؛ پس اگر راست می‌گویی، نشانه‌ای [بر پیامبری‌ات] بیاور»"},{"SurahNumber":26,"VerseNumber":155,"Text":"[صالح] گفت: «این ماده شتری است كه سهمى از آب [چشمه] دارد و [روزهای معیّنى نیز] شما سهمی از آب دارید"},{"SurahNumber":26,"VerseNumber":156,"Text":"پس [کمترین] آزاری به آن نرسانید که عذابِ روزی بزرگ شما را فرامی‌گیرد»"},{"SurahNumber":26,"VerseNumber":157,"Text":"اما آن را پَى كردند و [از کردۀ خود] پشیمان شدند"},{"SurahNumber":26,"VerseNumber":158,"Text":"پس عذاب [الهی] آنان را فروگرفت. بی‌گمان، در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"},{"SurahNumber":26,"VerseNumber":159,"Text":"و بی‌تردید، پروردگارت همان شکست‌ناپذیرِ مهربان است"},{"SurahNumber":26,"VerseNumber":160,"Text":"قوم لوط [نیز] پیامبران را دروغگو انگاشتند"},{"SurahNumber":26,"VerseNumber":161,"Text":"آنگاه ‌که برادر‌شان لوط به آنان گفت: «آیا [از الله] پروا نمی‌کنید؟"},{"SurahNumber":26,"VerseNumber":162,"Text":"به راستی، من پیامبری امین برای شما هستم"},{"SurahNumber":26,"VerseNumber":163,"Text":"پس، از الله پروا کنید و مطیع [دستورهای] من باشید"},{"SurahNumber":26,"VerseNumber":164,"Text":"و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"},{"SurahNumber":26,"VerseNumber":165,"Text":"آیا از میان جهانیان، با مردان می‌آمیزید،"},{"SurahNumber":26,"VerseNumber":166,"Text":"و همسرانی را که الله برایتان آفریده است رها می‌کنید؟! بلکه شما گروهی متجاوزید"},{"SurahNumber":26,"VerseNumber":167,"Text":"آنان گفتند: «ای لوط، اگر [از این امر و نهی] دست بر نداری، قطعاً [از شهر] اخراج می‌شوی»"},{"SurahNumber":26,"VerseNumber":168,"Text":"[لوط] گفت: «من دشمن [سرسخت] این کارتان هستم"},{"SurahNumber":26,"VerseNumber":169,"Text":"پروردگارا، من و خانواده‌ام را از [عاقبت] آنچه [اینها] انجام می‌دهند نجات ده»"},{"SurahNumber":26,"VerseNumber":170,"Text":"ما او و همۀ خانواده‌اش را نجات دادیم"},{"SurahNumber":26,"VerseNumber":171,"Text":"مگر پیرزنی که در میان بازماندگان [در عذاب] بود"},{"SurahNumber":26,"VerseNumber":172,"Text":"سپس دیگران را نابود کردیم"},{"SurahNumber":26,"VerseNumber":173,"Text":"و بارانی [از سنگ] بر آنان باراندیم؛ و بارانِ بیم‌داده‌شدگان چه بد بود"},{"SurahNumber":26,"VerseNumber":174,"Text":"بی‌گمان، در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"},{"SurahNumber":26,"VerseNumber":175,"Text":"و بی‌تردید، پروردگارت همان شکست‌ناپذیرِ مهربان است"},{"SurahNumber":26,"VerseNumber":176,"Text":"اصحاب اَیکه [نیز] پیامبران را دروغگو انگاشتند"},{"SurahNumber":26,"VerseNumber":177,"Text":"آنگاه که شعیب به آنان گفت: «آیا [از الله] پروا نمی‌کنید؟"},{"SurahNumber":26,"VerseNumber":178,"Text":"به‌راستی، من پیامبری امین برای شما هستم"},{"SurahNumber":26,"VerseNumber":179,"Text":"پس از الله پروا کنید و مطیع [دستورهای] من باشید"},{"SurahNumber":26,"VerseNumber":180,"Text":"و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"},{"SurahNumber":26,"VerseNumber":181,"Text":"پیمانه را تمام بدهید و کم‌فروشی نکنید"},{"SurahNumber":26,"VerseNumber":182,"Text":"و با ترازوی درست وزن کنید"},{"SurahNumber":26,"VerseNumber":183,"Text":"و کالای مردم را کم ندهید [و حقشان را ضایع نکنید] و در زمین به فساد [و تباهی] نکوشید"},{"SurahNumber":26,"VerseNumber":184,"Text":"و از ذاتی‌ که شما و امت‌های پیشین را آفرید پروا کنید»"},{"SurahNumber":26,"VerseNumber":185,"Text":"آنان گفتند: «[ای شعیب،] جز این نیست که تو جادوشده‌ای"},{"SurahNumber":26,"VerseNumber":186,"Text":"تو جز بشری همانند ما نیستی و ما تو را دروغگو می‌پنداریم"},{"SurahNumber":26,"VerseNumber":187,"Text":"اگر راست می‌گویی، پاره‌های از آسمان را بر [سر] ما بینداز»"},{"SurahNumber":26,"VerseNumber":188,"Text":"[شعیب] گفت: «پروردگارم به آنچه می‌کنید داناتر است»"},{"SurahNumber":26,"VerseNumber":189,"Text":"او را دروغگو انگاشتند و عذابِ روزِ ابر [آتشبار] آنان را فراگرفت. به راستى که آن [بارانِ آتش،] عذاب روزى هولناک بود"},{"SurahNumber":26,"VerseNumber":190,"Text":"بی‌گمان، در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"},{"SurahNumber":26,"VerseNumber":191,"Text":"و بی‌تردید، پروردگارت همان شکست‌ناپذیرِ مهربان است"},{"SurahNumber":26,"VerseNumber":192,"Text":"و به راستی [این] قرآن فروفرستادۀ پروردگار جهانیان است"},{"SurahNumber":26,"VerseNumber":193,"Text":"روح‌ الامین [= جبرئیل] آن را فرود آورده است"},{"SurahNumber":26,"VerseNumber":194,"Text":"بر قلب تو [نازل کرده است] تا بیم‌دهنده باشی"},{"SurahNumber":26,"VerseNumber":195,"Text":"[قرآن را] به زبان عربی روشن [نازل نمود]"},{"SurahNumber":26,"VerseNumber":196,"Text":"و بی‌تردید، [بشارت نزولِ] آن، در کتاب‌های پیشینیان [نیز آمده] است"},{"SurahNumber":26,"VerseNumber":197,"Text":"آیا همین نشانه برایشان کافی نیست که علمای بنی‌اسرائیل از [حقیقتِ] قرآن آگاهند؟"},{"SurahNumber":26,"VerseNumber":198,"Text":"و اگر آن را بر بعضی از غیر عرب‌ها نازل می‌کردیم"},{"SurahNumber":26,"VerseNumber":199,"Text":"و [پیامبر،] آن را برایشان می‌خواند، به آن ایمان نمی‌آوردند"},{"SurahNumber":26,"VerseNumber":200,"Text":"[آری،] این گونه آن [کفر و تکذیب] را در دل‌های گناهکاران جای دادیم"},{"SurahNumber":26,"VerseNumber":201,"Text":"اما به آن ایمان نمی‌آورند تا آنگاه که عذاب دردناک را ببینند"},{"SurahNumber":26,"VerseNumber":202,"Text":"ناگهان در حالی ‌که بی‌خبرند، به سراغشان می‌آید"},{"SurahNumber":26,"VerseNumber":203,"Text":"[در آن حال] می‌گویند: «آیا مهلتی [برای توبه] خواهیم داشت؟»"},{"SurahNumber":26,"VerseNumber":204,"Text":"آیا آنان عذاب ما را به شتاب خواستارند؟"},{"SurahNumber":26,"VerseNumber":205,"Text":"آیا دانستی که اگر آنان را سال‌ها [از زندگی دنیا] بهره‌مند سازیم"},{"SurahNumber":26,"VerseNumber":206,"Text":"سپس آنچه که به آنان وعده داده شده است به سراغشان بیاید"},{"SurahNumber":26,"VerseNumber":207,"Text":"این بهره‌مندی‌شان [از دنیا، در هنگام عذاب] سودی برایشان نخواهد داشت؟"},{"SurahNumber":26,"VerseNumber":208,"Text":"و ما [ساکنان] هیچ شهری را هلاک نکردیم مگر اینکه هشداردهندگانی [از پیامبران] داشتند"},{"SurahNumber":26,"VerseNumber":209,"Text":"تا آنان را پند دهند؛ و ما هرگز ستمکار نبوده‌ایم [که اتمام حجت نکنیم]"},{"SurahNumber":26,"VerseNumber":210,"Text":"و این قرآن را شیاطین نازل نکرده‌اند"},{"SurahNumber":26,"VerseNumber":211,"Text":"آنان نه درخورِ این كارند و نه توانش را دارند"},{"SurahNumber":26,"VerseNumber":212,"Text":"بى‌تردید، آنان از شنیدن [وحى‌] منع شده‌اند"},{"SurahNumber":26,"VerseNumber":213,"Text":"پس [ای پیامبر،] هیچ معبودی را با الله مخوان، که عذاب خواهی شد"},{"SurahNumber":26,"VerseNumber":214,"Text":"و خویشاوندان نزدیکت را [از عذاب الهی] بیم ده"},{"SurahNumber":26,"VerseNumber":215,"Text":"و با مؤمنانی ‌که از تو پیروی کرده‌اند، مهربان [و فروتن] باش"},{"SurahNumber":26,"VerseNumber":216,"Text":"اگر از [فرمان] تو سرپیچی کردند، بگو: «به راستی، من از آنچه می‌کنید بیزارم»"},{"SurahNumber":26,"VerseNumber":217,"Text":"و بر [الله] شکست‌ناپذیرِ مهربان توکل کن"},{"SurahNumber":26,"VerseNumber":218,"Text":"همان ذاتی ‌که چون [برای عبادت] برمی‌خیزی، تو را می‌بیند"},{"SurahNumber":26,"VerseNumber":219,"Text":"و حرکت [و نشست و برخاستِ] تو را میان سجده‌کنندگان [می‌نگرد]"},{"SurahNumber":26,"VerseNumber":220,"Text":"بی‌تردید، او همان شنوای داناست"},{"SurahNumber":26,"VerseNumber":221,"Text":"آیا به شما خبر دهم که شیاطین بر چه کسی نازل می‌شوند؟"},{"SurahNumber":26,"VerseNumber":222,"Text":"بر هر دروغ‌پرداز گنه‌پیشه‌ نازل می‌شوند"},{"SurahNumber":26,"VerseNumber":223,"Text":"آنان شنیده‌ها[یی را که دزدانه از ملکوت گوش داده‌اند، به جادوگران و فال‌گیران] القا مى‌كنند و بیشتر آنان دروغگو هستند"},{"SurahNumber":26,"VerseNumber":224,"Text":"و [محمد شاعر نیست؛ زیرا‌] شاعران را گمراهان پیروی می‌کنند"},{"SurahNumber":26,"VerseNumber":225,"Text":"آیا ندیدی که آنان در هر لغو و بیهوده‌ای [حیران و] سرگشته‌اند؟"},{"SurahNumber":26,"VerseNumber":226,"Text":"و چیزی را می‌گویند که [خود به آن اعتقاد ندارند و] عمل نمی‌کنند؟"},{"SurahNumber":26,"VerseNumber":227,"Text":"مگر کسانی ‌که ایمان آورده‌اند و کارهای شایسته انجام داده‌اند و الله را بسیار یاد کرده‌اند و پس از آنکه ستم دیدند، انتقام گرفتند [و با شعر خود از اسلام و رسول الله و مسلمانان دفاع نمودند]؛ و کسانی ‌که ستم کردند، به زودی خواهند دانست به چه بازگشتگاهی بازمی‌گردند"},{"SurahNumber":27,"VerseNumber":1,"Text":"طس [= طا. سین]. این، آیات قرآن و کتابی روشنگر است"},{"SurahNumber":27,"VerseNumber":2,"Text":"[که] هدایت و بشارت برای مؤمنان است"},{"SurahNumber":27,"VerseNumber":3,"Text":"[همان] کسانی‌ که نماز برپا می‌دارند و زکات می‌پردازند و به آخرت یقین دارند"},{"SurahNumber":27,"VerseNumber":4,"Text":"در حقیقت، کسانی ‌که به آخرت ایمان نمی‌آورند، اعمال آنان را برایشان آراسته‌ایم؛ پس [کوردل و] سرگشته‌اند"},{"SurahNumber":27,"VerseNumber":5,"Text":"آنان کسانی هستند که عذاب دردناک [در پیش] دارند و در آخرت زیانکارترین [مردم] هستند"},{"SurahNumber":27,"VerseNumber":6,"Text":"و [ای پیامبر،] یقیناً تو قرآن را از پیشگاهِ [پروردگار] حکیم دانا دریافت می‌کنی"},{"SurahNumber":27,"VerseNumber":7,"Text":"[یاد کن از] هنگامی که موسی به خانواده‌اش گفت: «[بایستید؛] من آتشی [از دور] دیدم. به زودی خبری از آن برایتان می‌آورم یا شعله‌ آتشی می‌آورم تا گرم شوید»"},{"SurahNumber":27,"VerseNumber":8,"Text":"چون به آن [آتش] رسید، ندا داده شد که: «مبارک [و خجسته] باد آن ‌که در آتش است و هر [فرشته‌ای] ‌که پیرامون آن است؛ و پاک و منزّه است الله ـ پروردگار جهانیان"},{"SurahNumber":27,"VerseNumber":9,"Text":"ای موسی، به راستی که منم الله شکست‌ناپذیرِ حکیم"},{"SurahNumber":27,"VerseNumber":10,"Text":"و عصایت را بیفکن». چون [موسی] آن را دید که همچون ماری [با سرعت] می‌خزد، [از ترس] پشت کرد و گریخت و بازنگشت. [ندا آمد که:] «ای موسی، نترس. پیامبران در پیشگاهِ من هیچ ترسی ندارند"},{"SurahNumber":27,"VerseNumber":11,"Text":"اما کسی ‌که ستم کند، آنگاه [پس از توبه،] بدی را به نیکی تبدیل نماید [بداند که] بی‌تردید، من آمرزندۀ مهربانم"},{"SurahNumber":27,"VerseNumber":12,"Text":"و دستت را در گریبانت فرو بر [تا] سپید و بدون عیب [و بدون بیماری پیسی] خارج ‌شود. [این معجزه‌ای است] در زمرۀ معجزات نُه‌گانه [که باید] به سوی فرعون و قومش [ببری؛ چرا که] بی‌تردید، آنان گروهی نافرمانند»"},{"SurahNumber":27,"VerseNumber":13,"Text":"اما وقتی آیات [و معجزات] ما روشن [و واضح] به سویشان آمد، گفتند: «این، جادویی آشکار است»"},{"SurahNumber":27,"VerseNumber":14,"Text":"و آنها را از روی ستم و سرکشی انکار کردند در حالی که دل‌هایشان به آنها یقین داشتند؛ پس بنگر که سرانجام مفسدان چگونه بود"},{"SurahNumber":27,"VerseNumber":15,"Text":"و به راستی، به داود و سلیمان دانشی [عظیم] دادیم و آنان گفتند: «ستایش از آنِ الله است که ما را بر بسیاری از بندگان مؤمن خود برتری بخشید»"},{"SurahNumber":27,"VerseNumber":16,"Text":"و سلیمان از داود [علم و نبوت و پادشاهی را] میراث برد و گفت: «ای مردم، [فهمِ] زبان پرندگان به ما آموخته شده و از هر چیز به ما [بهره‌ای] داده‌اند. بی‌تردید، این فضلی آشکار [از جانب پروردگار] است»"},{"SurahNumber":27,"VerseNumber":17,"Text":"و سپاهیان سلیمان ـ از جن و انس و پرندگان ـ نزدش گِرد آمدند؛ آنگاه منظم [و پیوسته در کنار یکدیگر] می‌رفتند"},{"SurahNumber":27,"VerseNumber":18,"Text":"[آنان به راه خود ادامه دادند] تا وقتی به سرزمین مورچگان [در شام] رسیدند. مورچه‌ای گفت: «ای مورچگان، به لانه‌های خود بروید تا سلیمان و لشکریانش شما را [ندیده و] ندانسته پایمال نکنند»"},{"SurahNumber":27,"VerseNumber":19,"Text":"[سلیمان] از سخن آن [مورچه] خندید و گفت: «پروردگارا، به من توفیق بده تا شکر نعمتی را که بر من و بر پدر و مادرم ارزانی داشته‌ای به جای آورم و [یاری‌ام کن تا] کاری شایسته‌ انجام دهم که مایۀ رضایتت گردد و به رحمت خویش مرا در جمعِ بندگان شایسته‌ات وارد کن»"},{"SurahNumber":27,"VerseNumber":20,"Text":"و [سلیمان، حالِ] پرندگان را جویا شد و گفت: «چه شده است که هدهد را نمی‌بینم؟ [آیا جایی پنهان شده] یا غایب است؟"},{"SurahNumber":27,"VerseNumber":21,"Text":"[چون او را نیافت گفت:] قطعاً او را به سختی مجازات می‌کنم یا سرش را می‌بُرم، مگر اینکه دلیل روشنی [برای غیبتش] بیاورد»"},{"SurahNumber":27,"VerseNumber":22,"Text":"دیری نپایید [که هدهد آمد] و گفت: «از چیزی آگاهی یافته‌ام که تو به آن آگاهی نیافته‌ای و از [سرزمین] سبأ خبری موثق برایت آورده‌ام"},{"SurahNumber":27,"VerseNumber":23,"Text":"من [آنجا] زنی را یافته‌ام که بر آنان فرمانروایی می‌کند و [به او] از هر گونه نعمتی داده‌اند و تخت بزرگی دارد"},{"SurahNumber":27,"VerseNumber":24,"Text":"او و قومش را دیدم که به جای الله، برای خورشید سجده می‌کنند، و شیطان کارهای [باطل و شرکِ] آنان را برایشان آراسته و آنان را از راه [راست] بازداشته است؛ از این رو هدایت نمی‌شوند»"},{"SurahNumber":27,"VerseNumber":25,"Text":"[شیطان فریبشان داده است] تا براى الله سجده نكنند؛ [همان معبودی] كه نهان آسمان‌ها و زمین را آشکار می‌کند و آنچه را که پنهان می‌کنید و آشكار مى‌سازید، [همه را] مى‌داند"},{"SurahNumber":27,"VerseNumber":26,"Text":"الله، که هیچ معبودی [به‌حق] جز او نیست، پروردگار عرش بزرگ است"},{"SurahNumber":27,"VerseNumber":27,"Text":"[سلیمان] گفت: «خواهیم دید که آیا راست گفته‌ای یا دروغگویی"},{"SurahNumber":27,"VerseNumber":28,"Text":"این نامۀ مرا ببر و به سوی آنان بیفکن؛ آنگاه دور شو و [در گوشه‌ای بایست و] بنگر که [دربارۀ آن] چه می‌گویند»"},{"SurahNumber":27,"VerseNumber":29,"Text":"[ملکۀ سبا] گفت: «ای بزرگان، نامۀ ارجمندی به سوی من افکنده شده است"},{"SurahNumber":27,"VerseNumber":30,"Text":"این [نامه] از جانب سلیمان است و چنین است: \"به نام الله بخشندۀ مهربان"},{"SurahNumber":27,"VerseNumber":31,"Text":"بر من برتری مجویید و در حالی که [از شرک دست برداشته و] تسلیم [حق و توحید] شده‌اید، نزد من بیایید\"»"},{"SurahNumber":27,"VerseNumber":32,"Text":"[ملکه] گفت: «ای بزرگان، نظرتان را در این مورد بگویید؛ [چرا که] من هرگز بدون حضور [و مشورتِ] شما دربارۀ کاری تصمیم نگرفته‌ام»"},{"SurahNumber":27,"VerseNumber":33,"Text":"آنان گفتند: «ما نیروی بسیار و جنگجویانِ قدرتمندی داریم؛ ولی اختیار [و تصمیم نهایی] با توست؛ پس بررسی کن که چه دستوری بدهی»"},{"SurahNumber":27,"VerseNumber":34,"Text":"[ملکه] گفت: «بی‌تردید، وقتی پادشاهان [به عنوان فاتح] وارد شهری می‌شوند، آن را ویران [و تباه] می‌سازند و بزرگانش را خوار و ذلیل می‌کنند و رفتارشان همواره چنین بوده است"},{"SurahNumber":27,"VerseNumber":35,"Text":"و من هدیه‌ای برایشان می‌فرستم و منتظر می‌مانم تا ببینم فرستادگان چه پاسخی [برایم] می‌آورند»"},{"SurahNumber":27,"VerseNumber":36,"Text":"هنگامی که [فرستادۀ ملکه] نزد سلیمان آمد، [سلیمان] گفت: «آیا [می‌خواهید] با مال [و ثروت] به من کمک کنید؟ آنچه الله [از پیامبری و دانش و فرمانروایی] به من بخشیده، از آن چیزی که به شما عطا کرده بهتر است؛ بلکه شمایید که به هدیۀ خویش [و ثروت‌های دنیا] شادمان می‌شوید"},{"SurahNumber":27,"VerseNumber":37,"Text":"نزد آنان بازگرد [و بگو که] قطعاً با لشکریانی به سویشان خواهیم آمد که توان مقابله با آن را نداشته باشند و بی‌تردید، آنان را از آن [سرزمین] با خفت و خواری بیرون می‌کنیم»"},{"SurahNumber":27,"VerseNumber":38,"Text":"[آنگاه] گفت: «ای بزرگان، کدام‌یک از شما ـ پیش از آنکه آنان تسلیم‌شده نزد من بیایند ـ تخت او را برایم می‌آورد؟»"},{"SurahNumber":27,"VerseNumber":39,"Text":"یكى از جنّیانِ تنومند گفت: «پیش از آنکه از جایت برخیزی، من آن را نزدت می‌آورم و قطعاً بر انجام این کار، نیرومند و امینم»"},{"SurahNumber":27,"VerseNumber":40,"Text":"کسی‌ که دانشی از کتاب [الهی] داشت گفت: «پیش از آنکه چشم بر هم بزنی، آن را برایت می‌آورم». وقتی [سلیمان] آن [تخت] را نزد خود مستقر دید، گفت: «این از فضل پروردگار من است تا مرا بیازماید که آیا سپاس می‌گزارم یا ناسپاسی می‌کنم؛ پس هر کس سپاس گزارد، تنها به سود خویش سپاس می‌گزارد و هر کس ناسپاسی کند، [به زیانِ خود ناسپاسی کرده است؛ چرا که] بی‌تردید، پروردگارم بی‌نیاز کریم است"},{"SurahNumber":27,"VerseNumber":41,"Text":"[سلیمان] گفت: «تختش را [تغییر شكل دهید و] برایش ناشناس کنید تا ببینیم آیا [آن را] تشخیص می‌دهد یا از کسانی است که [اشیا و اموال خود را] نمی‌شناسند"},{"SurahNumber":27,"VerseNumber":42,"Text":"هنگامی که [ملکۀ سبأ] آمد، [به او] گفته شد: «آیا تخت تو این گونه است؟» [ملکه] گفت: «گویی همان است» و [سلیمان گفت:] «این دانش [و توانایی] پیش از این به ما داده شده است و همواره فرمانبردار بوده‌ایم»"},{"SurahNumber":27,"VerseNumber":43,"Text":"و آنچه [به تقلید از قومش] به جای الله عبادت می‌کرد، او را [از ایمان و توحید] بازداشته بود. بی‌تردید، او [= ملکه] از جملۀ کافران بود"},{"SurahNumber":27,"VerseNumber":44,"Text":"به وی گفته شد: «به صحن [قصر] وارد شو». هنگامی که آن را دید، پنداشت که حوضی است و دو ساق [پای] خویش را برهنه کرد [تا از آب بگذرد. سلیمان] گفت: «این [آب نیست؛ بلکه] کاخی است که با [قطعات] بلور فرش ‌شده است». [آنگاه او را به توحید دعوت داد. ملکه سبأ] گفت: «پروردگارا، من به خود ستم کرده‌ام و [اینک] همراه سلیمان، تسلیم الله ـ پروردگار جهانیان ـ شدم»"},{"SurahNumber":27,"VerseNumber":45,"Text":"و به سوی قوم ثمود، برادر‌شان صالح را فرستادیم که [بگوید:] «الله یگانه را عبادت کنید»؛ ولی آنان به دو گروه [مؤمن و کافر] تقسیم شدند و به ستیز پرداختند"},{"SurahNumber":27,"VerseNumber":46,"Text":"[صالح] گفت: «ای قوم من، چرا به جای رحمت، ‌شتابزده خواهان عذاب الهی هستید؟ چرا از الله آمرزش نمی‌خواهید؟ باشد که مورد رحمت قرار گیرید»"},{"SurahNumber":27,"VerseNumber":47,"Text":"آنان گفتند: «ما تو و کسانی را ‌که همراهت هستند به فال بد گرفته‌ایم». [صالح] گفت: «فالِ بد شما [و دانشِ آن] نزد الله است؛ بلکه شما گروهی هستید که آزمایش می‌شوید»"},{"SurahNumber":27,"VerseNumber":48,"Text":"و در شهر [حِجر] نُه نفر [سردستۀ گروه] بودند که در آن سرزمین به فساد می‌پرداختند و [هیچ]‌ کارِ شایسته‌ای نمی‌کردند"},{"SurahNumber":27,"VerseNumber":49,"Text":"[آنان به یکدیگر] گفتند: «برای همدیگر به الله سوگند یاد کنید که بر او [= صالح] و خانواده‌اش شبیخون بزنیم [و آنان را بکشیم]؛ آنگاه به خونخواهش بگوییم: \"ما هنگام کشتارِ خانواده‌اش حاضر نبودیم و قطعاً راست می‌گوییم\"»"},{"SurahNumber":27,"VerseNumber":50,"Text":"آنان [برای قتل صالح و پیروانش] نیرنگی به کار بردند و ما [نیز برای نابودی کافران] نیرنگی اندیشیدیم؛ در حالی‌ که آنان نمی‌دانستند"},{"SurahNumber":27,"VerseNumber":51,"Text":"بنگر عاقبت نیرنگشان چه شد: ما همۀ آن افراد و قومشان را نابود کردیم"},{"SurahNumber":27,"VerseNumber":52,"Text":"اینک خانه‌هایشان به سزای ستمی که کردند [ویران و] تهی مانده است. بی‌گمان، در این [کیفر،] برای کسانی که می‌دانند [و ایمان دارند] نشانه‌ای [برای عبرت گرفتن] است"},{"SurahNumber":27,"VerseNumber":53,"Text":"و کسانی را که ایمان آورده و پرهیزگار بودند، [همراه صالح] نجات دادیم"},{"SurahNumber":27,"VerseNumber":54,"Text":"و [یاد کن از] لوط آنگاه ‌که به قومش گفت: «با آنكه [زشتى و گناهِ لواط را] می‌دانید، آیا [باز هم] مرتکب این عمل بی‌شرمانه مى‌شوید؟"},{"SurahNumber":27,"VerseNumber":55,"Text":"آیا از روى شهوت، به جاى زنان، با مردان درمى‌آمیزید؟ بلکه شما گروهى نادانید»"}]}