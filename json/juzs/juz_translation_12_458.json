{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":11,"VerseNumber":6,"Text":"zamin par chalne phirne wale jitne jandaar hai sub ki roziya Allah tala par hai,wahi un ke rehne sehne ki jageh ko janta hai aur un ke saunpe jane ki jageh ko bhi sub kuch waze kitab mein maujod hai"},{"SurahNumber":11,"VerseNumber":7,"Text":"Allah hee wo hai jis ne che din mein aasmaan aur zamin ko paida kiya aur us ka arsh paani par tha, ta ke wo tumhe aazmaye ke tum mein se acche amal kaun hai, agar aap un se kahe ke tum log marne ke baadh utha khade kiye jaoge to kafir log palat kar jawaab denge ke ye to nara saaf saaf jadu hai"},{"SurahNumber":11,"VerseNumber":8,"Text":"aur agar hum un se azaab ko gini chuni muddath tak ke liye piche daal de to ye zaroor pukaar uthenge ke azaab ko kaun si cheez roke hoye hai, suno! jis din un ke paas aayega phir un se talne wala nahi, phir to jis cheez ki hasi uda rahe thein wo unhe gher legi"},{"SurahNumber":11,"VerseNumber":9,"Text":"agar hum insan ko apni kisi nemath ka zaayeqa chaka kar phir ose us se lele to wo bahuth hee na ummid aur bada hee na shukra ban jata hai"},{"SurahNumber":11,"VerseNumber":10,"Text":"aur agar hum ose koi nemath chakaye us saqti ke badh jo ose pahoch choki thi to wo kehne lagta hai ke bus boraiyya mujh se jati rahe, yaqinan wo bada hee itraane wala shekhi qoor hai"},{"SurahNumber":11,"VerseNumber":11,"Text":"sivae un ke jo sabr karte hai aur nek kaamo mein lage rehte hai unhi logo ke liye baqshish bhi hai aur bahuth bada nek badla bhi"},{"SurahNumber":11,"VerseNumber":12,"Text":"pas shayad ke aap is wahi ke kisi hisse ko chohd dene wale hai jo aap ki taraf nazil ki jati hai aur is se aap ka dil tang hai sirf un ki is baat par ke is par koi khazana kyo nahi utra? ya is ke saath koi farishta hee ata,sun lijiye! ke aap to sirf darane wale hee hai aur har cheez ka zimmedar Allah tala hai"},{"SurahNumber":11,"VerseNumber":13,"Text":"kya ye kehte hai ke is Qur’an ko isi ne ghada hai, jawaab dijiye ke phir tum bhi isi ke misl dus surte ghadi hoyi le aao aur Allah ke siva jise chaho apne sath bula bhi lo agar tum sacche ho"},{"SurahNumber":11,"VerseNumber":14,"Text":"phir agar wo tumhari is baat ko qubol na kare to tum yaqin se jaan lo ke ye Qur’an Allah ke ilm ke saat utara gaya hai aur ye ke Allah ke siva koi mabood nahi, pus kya tum musalman hote ho"},{"SurahNumber":11,"VerseNumber":15,"Text":"jo shaqs dunya ki zindagi aur us ki zinath par farefta hoa chahta ho, hum aiso ko un ke kul amaal (ka badla) yahi bharpor pahocha dete hai aur yaha unhe koi kami nahi ki jati"},{"SurahNumber":11,"VerseNumber":16,"Text":"haan yahi wo log hai jin ke liye aqirath mein sivae aag ke aur kuch nahi aur jo kuch unhone yaha kiya hoga wahaan sub akaarat hai aur jo kuch un ke amaal thein sub barbaad hone wale hai"},{"SurahNumber":11,"VerseNumber":17,"Text":"kya wo shaqs jo apne rub ke paas ki dalil par ho aur us ke saath Allah ki taraf ka gawah ho aur us se pehle mosa ki kitab (gawah ho) jo peshwa aur rehmath hai (auro ke barabar ho sakta hai?) yahi log hai jo us par iman rakhte hai aur tamam firqo mein se jo bhi us ka munkir ho us ke aaqri waade ki jageh jahannum hai, pus tu us mein kisi qism ke shube mein na reh, yaqinan ye tere rub ki janib se sarasar barhaq hai, lekin aksar log iman laane wale nahi hote"},{"SurahNumber":11,"VerseNumber":18,"Text":"us se bad kar zaalim kaun hoga jo Allah par jhot baandhe, ye log apne parvardigar ke samne pesh kiye jayenge aur sare gawah kahenge ke ye wo log hai jinhone apne parvardigaar par jhoot baandha, qabardaar ho ke Allah ki lanat hai zaalimo par"},{"SurahNumber":11,"VerseNumber":19,"Text":"jo Allah ki raah se rokte hai aur us mein kaji talaash kar lete hai, yahi aqirath ke munkir hai"},{"SurahNumber":11,"VerseNumber":20,"Text":"na ye log dunya mein Allah ko hara sake aur na un ka koi himayati Allah ke siva hoa, un ke liye azaab dogna kiya jaega, na ye sunne ki taaqat rakhte thein aur na ye dekhte hee thein"},{"SurahNumber":11,"VerseNumber":21,"Text":"yahi hai jinhone apna nuqsaan aap kar liya aur wo sub kuch un se kho gaya jo unhone ghad rakha tha"},{"SurahNumber":11,"VerseNumber":22,"Text":"beshak yahi log aqirath mein ziya kaar1 honge"},{"SurahNumber":11,"VerseNumber":23,"Text":"yaqinan jo log iman laye aur unhone kaam bhi nek kiye aur apne paalne wale ki taraf jhukte rahe, wahi jannath mein jaane wale hai jahaan wo hamesha hee rehne wale hai"},{"SurahNumber":11,"VerseNumber":24,"Text":"un duno firqo ki misaal andhe behre aur dekhne sunne wale jaisi hai, kya ye duno misaal mein barabar hai? Kya phir bhi tum nasihath hasil nahi karte"},{"SurahNumber":11,"VerseNumber":25,"Text":"yaqinan hum ne noah(alaihissalaam) ko us ki qaum ki taraf rasol bana kar bheja ke main tumhe saaf saaf hoshyaar kar dene wala ho"},{"SurahNumber":11,"VerseNumber":26,"Text":"ke tum sirf Allah hee ki ibadath karo,mujhe to tum par dardnaak din ke azaab ka khauf hai"},{"SurahNumber":11,"VerseNumber":27,"Text":"us ki khaum ke, kafiro ke sardaro ne jawaab diya ke hum to tujhe apne jaisa insaan hee dekhte hai aur tere tabedaro ko bhi hum dekhte hai ke ye log waaze taur par sivae neech logo ke, aur koi nahi, jo be-sonche samjhe (tumhari pairvi kar rahe hai) hum to tumhari kisi qism ki bartari apne upar nahi dekh rahe, balke hum to tumhe jhoota samajh rahe hai"},{"SurahNumber":11,"VerseNumber":28,"Text":"noah ne kaha, meri qaum walo! mujhe batao to agar main apne rub ki taraf se kisi dalil par hoa aur mujhe us ne apne paas ki koi rehmath ataa ki ho phir wo tumhari nigah mein na aai to kya zabardasti main ose tumhare gale mond doon2, halaan ke tum is se bezaar ho"},{"SurahNumber":11,"VerseNumber":29,"Text":"meri khaum walo! main tum se is par maal nahi maangta,mere sawaab to sirf Allah tala ke haa hai, na main iman walo ko apne paas se nikaal sakta ho, unhe apne rub se milna hai lekin main dekhta ho ke tum log jahaalat kar rahe ho"},{"SurahNumber":11,"VerseNumber":30,"Text":"meri qaum ke logo! agar main un momino ko apne paas se nikaal do to Allah ke muqaable mein meri madad kaun kar sakta hai? kya tum kuch bhi nasihath nahi pakadte"},{"SurahNumber":11,"VerseNumber":31,"Text":"main tum se nahi kehta ke mere paas Allah ke khazane hai (suno!) main ghaib ka ilm bhi nahi rakhta, na main ye kehta hoon ke main koi farishta ho na mera ye qaul hai ke jin par tumhari nigaahe zillat se pad rahi hai unhe Allah tala koi nemath dega hee nahi, un ke dil mein jo hai ose Allah hee qoob jaanta hai, agar main aisi baat kaho to mera shumaar zalimo mein ho jaega"},{"SurahNumber":11,"VerseNumber":32,"Text":"(khaum ke logo ne) kaha aye nuh! tu ne hum se bahes karli, aur qoob bahes karli, ab to jis cheez se hamein dhamka raha hai wahi hamaare paas le aa, agar to saccho mein hai"},{"SurahNumber":11,"VerseNumber":33,"Text":"jawaab diya ke ose bhi Allah tala hee layega agar wo chahe aur haan tum ose haraane wale nahi ho"},{"SurahNumber":11,"VerseNumber":34,"Text":"tumhe meri qair qaahi kuch bhi nafa nahi de sakti go main kitni hee tumhari qair qwahi kyo na chaho bashart ye ke Allah ka irada tumhe gumrah karne ka ho, wahi tum sub ka parvardigar hai aur osi ki taraf lautaye jaoge"},{"SurahNumber":11,"VerseNumber":35,"Text":"kya ye kehte hai ke ise khud isi ne ghad liya hai? tu jawaab de, ke agar main ne ise ghad liya ho to mera gunah mujh par hai aur main un gunaho se bari hoon, jo tum kar rahe ho"},{"SurahNumber":11,"VerseNumber":36,"Text":"nuh ki taraf wahi bheji gayi ke teri qaum mein se jo iman la choke, un ke siva aur koi ab iman layega hee nahi, pas tu un ke kaamo par ghamgeen na ho"},{"SurahNumber":11,"VerseNumber":37,"Text":"aur ek kashti hamari aankho ke samne aur hamari wahi se tayyar kar, aur zalimo ke bare mein hum se koi baat cheet na kar wo pani mein dubo diye jane wale hai"},{"SurahNumber":11,"VerseNumber":38,"Text":"wo (nuh) kashti banane lage, un ki khaum ke jo sardar un ke paas se guzarte wo un ka mazaaq udate, wo kehte agar tum hamara mazaaq udate ho to hum bhi tum par ek din hasenge, jaise tum hum par haste ho"},{"SurahNumber":11,"VerseNumber":39,"Text":"tumhe bahuth jald maalom ho jaega ke kis par azaab aata hai jo ose ruswa kare aur us par hameshgi ki saza utar aaye"},{"SurahNumber":11,"VerseNumber":40,"Text":"yahaan tak ke jab hamara hukm aa pahoncha aur tannuur3 ubalne laga, hum ne kaha ke, is kashti mein har qism ke (jaandaaro mein se) jode (yani) do (jaanwar, ek nar aur ek maada) sawaar karaale, aur apne ghar ke logo ko bhi sivae un ke jin par pehle se baath pad chuki hai aur sub iman walo ko bhi, us ke saath iman lane wale bahuth hee kam thein"},{"SurahNumber":11,"VerseNumber":41,"Text":"nuh alaihissalaam ne kaha us kashti mein bait jao Allah hee ke naam se us ka chalna aur teherna hai, yaqinan mera rub badi baqshish aur bade rahem wala hai"},{"SurahNumber":11,"VerseNumber":42,"Text":"wo kashti unhe pahaado jaisi maujo mein le kar ja rahi thi aur noah (alaihissalaam) ne apne ladke ko jo ek kinare par tha pukaar kar kaha ke aye mere pyare bacche hamare saath sawaar hoja aur kafiro mein shamil na reh"},{"SurahNumber":11,"VerseNumber":43,"Text":"us ne jawaab diya ke mein to kisi bade pahaad ki panah mein aa jaonga jo mujhe pani se bacha lega, noah alaihisslaam ne kaha aaj Allah ke amr se bachane wala koi nahi, sirf wahi bachenge jin par Allah ka rahem hoa, osi waqt un duno ke darmiyan mauj haayal ho gayi aur wo dobne waalo mein se ho gaya"},{"SurahNumber":11,"VerseNumber":44,"Text":"farma diya ke aye zamin apne paani ko nigal ja aur aye aasman bus kar, tham ja, osi waqt paani sokha diya gaya aur kaam pora kar diya gaya aur kashti “joodi” naami pahaad par ja lagi aur farma diya gaya ke zalim logo par lanath nazil ho"},{"SurahNumber":11,"VerseNumber":45,"Text":"noah alaihissalaam ne apne parvardigaar ko pukara aur kaha ke mere rub mera beta to mere ghar walo mein se hai, yaqinan tera wada bilkul saccha hai aur tu tamaam haakimo se behtar haakim hai"},{"SurahNumber":11,"VerseNumber":46,"Text":"Allah tala ne farmaya aye noah yaqinan wo tere gharane se nahi hai, us ke kaam bilkul hee na shayesta hai, tujhe hargiz wo chiz na maangni chahiye jis ka tujhe muth-laqan4 ilm na ho, main tujhe nasihath karta hoon ke tu jahilo mein se apna shumaar karane se baaz rahe"},{"SurahNumber":11,"VerseNumber":47,"Text":"noah ne kaha, mere paalanhaar main teri hee panah chahta hoon us baat se ke tujh se wo maango jis ka mujhe ilm hee na ho, agar tu mujhe na baqshega aur tu mujh par rahem na faryega to main qasara pane walo mein ho jaonga"},{"SurahNumber":11,"VerseNumber":48,"Text":"farma diya gaya ke aye noah hamari jaanib se salamti aur un barkato ke saat utar jo tujh par hai aur tere saat ki bahuth si jamato par aur bahuth si wo ummate hongi jinhe hum fayeda to zaror pahonchaenge lekin phir unhe hamari taraf se dardnaak azaab pahochega"},{"SurahNumber":11,"VerseNumber":49,"Text":"ye qabre ghaib ki qabro mein se hai jin ki wahi hum aap ki taraf karte hai, unhe us se pehle aap jaante thein aur na aap ki qaum, is liye aap sabr karte rahiye (yaqin maniye) ke anjaame kaar parhezgaro ke liye hee hai"},{"SurahNumber":11,"VerseNumber":50,"Text":"aur khaume aadh ki taraf un ke bhai hoodh ko hum ne bheja, us ne kaha meri qaum walo! Allah hee ki ibadath karo, us ke siva tumhara koi mabood nahi, tum to sirf bohtaan baandh rahe ho"},{"SurahNumber":11,"VerseNumber":51,"Text":"aye meri qaum! main tum se us ki koi ujrath nahi maangta, mera ajr us ke zimme hai jis ne mujhe paida kiya hai, to kya phir bhi tum aqal se kaam nahi lete"},{"SurahNumber":11,"VerseNumber":52,"Text":"aye meri qaum ke logo! tum apne paalne wale se apni taqsiro5 ki maafi talab karo aur us ki janaab mein tauba karo ta ke wo barasne wale baadal tum par bhej de aur tumhari taaqath par aur taaqath quwwath bada de aur tum zulm karte hoye ru gardaani na karo"},{"SurahNumber":11,"VerseNumber":53,"Text":"unhone kaha aye hoodh! tu hamare paas koi dalil to laya nahi aur hum sif tere kehne se apne mabudo ko chohdne wale nahi aur na hum tujh par imaan laane wale hai"},{"SurahNumber":11,"VerseNumber":54,"Text":"balke hum to yahi kehte hai ke tu hamare kisi mabood ke bore jhapte mein aa gaya hai, us ne jawaab diya ke main Allah ko gawah karto hoon aur tum bhi gawah raho ke main to Allah ke siva un sub se bezaar ho jinhe tum shareek bana rahe ho"},{"SurahNumber":11,"VerseNumber":55,"Text":"accha tum sub mil kar mere qilaaf chaale chal lo aur mujhe bilkul mahulath bhi na do"},{"SurahNumber":11,"VerseNumber":56,"Text":"mera bharosa sirf Allah tala hee par hai jo mera aur tum sub ka parvardigaar hai, jitne bhi paao dharne wale hai sub ke peshani wahi thaame hoye hai, yaqinan mera rub bilkul sahih raah par hai"},{"SurahNumber":11,"VerseNumber":57,"Text":"pus agar tum ru gardaani karo, to karo, main to tumhe wo paighaam pahocha chuka jo de kar mujhe tumhari taraf bheja gaya tha, mera rub tumhare qayam muqaam aur logo ko kar dega aur tum us ka kuch bhi bigaad na sakoge, yaqinan mera parvardigaar har cheez par nigehbaan hai"},{"SurahNumber":11,"VerseNumber":58,"Text":"aur jab hamara hukm aa pahoncha to hum ne hoodh ko aur us ke musalmaan sathiyo ko apni khaas rehmath se najaath ataa farmayi aur hum ne un sub ko saqt azaab se bacha liya"},{"SurahNumber":11,"VerseNumber":59,"Text":"ye thi qaum aadh jinhone apne rub ki ayato ka inkaar kiya aur us ke rasulo ki nafarmani ki aur har ek sarkash nafarmaan ke hukm ki taabedari ki"},{"SurahNumber":11,"VerseNumber":60,"Text":"dunya mein bhi un ke piche laanath laga di gayi aur qayamath ke din bhi, dekhlo qaum aadh ne apne rub se kufr kiya, hoodh ki qaum aadh par dori ho"},{"SurahNumber":11,"VerseNumber":61,"Text":"aur qaum samood ki taraf un ke bhai saaleh ko bheja, us ne kaha aye meri qaum tum Allah ki ibadath karo us ke siva tumhara koi mabood nahi, osi ne tumhe zamin se paida kiya hai aur osi ne us zamin mein tumhe basaya hai, pus tum us se maafi talab karo aur us ki taraf rujo karo, beshak mera rub qareeb aur duaao ka qubol karne wala hai"},{"SurahNumber":11,"VerseNumber":62,"Text":"unhone kaha aye saaleh! is se pehle to hum tujh se bahuth kuch ummide lagaye hoye thein, kya tu hamein un ki ibadato se rok raha hai jin ki ibaadath hamare baap dada karte chale aye, hamein to us din mein hairaan kun shak hai jis ki taraf tu hamein bula raha hai"},{"SurahNumber":11,"VerseNumber":63,"Text":"us ne jawaab diya ke aye meri qaum ke logo! zara batao to agar main apne rub ki taraf se kisi mazboot daleel par hoa aur us ne mujhe apne paas ki rehmath ata ki ho, phir agar main ne us ki na farmani karli to kaun hai jo us ke muqable mein meri madad kare? tum to mera nuqsaan hee bada rahe ho"},{"SurahNumber":11,"VerseNumber":64,"Text":"aur aye meri qaum walo ye Allah ki bheji hoyi ontni hai jo tumhare liye ek maujeza hai, ab tum ose Allah ki zameen mein khaati hoyi chohd do aur ose kisi tarah ki eza na pahonchao warna fauri azaab tumhe pakad lega"},{"SurahNumber":11,"VerseNumber":65,"Text":"phir un logo ne us ontni ke paao kaat dale, us par saaleh ne kaha ke accha tum apne gharo mein teen din tak to reh seh lo, ye waada jhuta nahi hai"},{"SurahNumber":11,"VerseNumber":66,"Text":"phir jab hamara farmaan aa pahoncha, hum ne saleh ko aur un par iman laane walo ko apni rehmath se us se bhi bacha liya aur us din ki ruswai se bhi, yaqinan tera rub nihayath tawaana aur ghaalib hai"},{"SurahNumber":11,"VerseNumber":67,"Text":"aur zalimo ko bade zoor ki chinghaad ne aa dabocha phir to wo apne gharo mein aundhe pade hoye reh gaye"},{"SurahNumber":11,"VerseNumber":68,"Text":"aise ke goya wo waha kabhi abaad hee na thein, agah raho ke qaum e samood ne apne rub se kufr kiya, sunlo! un samoodiyo par phatkaar hai"},{"SurahNumber":11,"VerseNumber":69,"Text":"aur hamare bheje hoye paighambar ibraheem ke paas khush qabri le kar pahonche aur salaam kaha, unhone bhi jawaab salaam diya aur baghair kisi taqeer ke gaay ka bhuna hoa bachda le aaye"},{"SurahNumber":11,"VerseNumber":70,"Text":"ab jo dekha ke un ke to haath bhi us ki taraf nahi pahonch rahe to un se ajnabiyath mehsoos kar ke dil hee dil mein un se qauf karne lage, unhone kaha daro nahi, hum to khaume looth ki taraf bheje hoye aye hai"},{"SurahNumber":11,"VerseNumber":71,"Text":"us ki biwi jo khadi hoyi thi wo has padi, to hum ne ose is’haaq ki aur is’haaq ke piche yaqoob ki khush qabri di"},{"SurahNumber":11,"VerseNumber":72,"Text":"wo kehne lagi haay meri kambaqti! mera haan aulaad kaise ho sakti hai, main khud bhodiya aur mere qawind bhi bahut badi umr ke hai, ye to yaqinan badi ajeeb baath hai"},{"SurahNumber":11,"VerseNumber":73,"Text":"farishto ne kaha, kya tu Allah ki khudrath se tajjub kar rahi hai? tum par aye is ghar ke logo, Allah ki rehmath aur us ki barkate nazil ho, beshak Allah hamd wa sana ka sazawaar aur badi shaan wala hai"},{"SurahNumber":11,"VerseNumber":74,"Text":"jab ibraheem ka dar qauf jata raha aur ose basharath bhi pahonch chuki to hum se qaum looth ke baare mein kehne sunne lage"},{"SurahNumber":11,"VerseNumber":75,"Text":"yaqinan ibraheem bahuth tahammul6 wale, narm dil aur Allah ki janib jhukne wale thein"},{"SurahNumber":11,"VerseNumber":76,"Text":"aye ibraheem! is qayaal ko chohd di jiye, aap ke rub ka hukm aa pahoncha hai aur un par na taale jane wala azaab zaroor aane wala hai"},{"SurahNumber":11,"VerseNumber":77,"Text":"jab hamare bheje hoye farishte looth ke paas pahonche to, wo un ki wajeh se bahuth ghamgeen ho gaye aur dil hee dil mein kodne lage aur kehne lage ke aaj ka din badi musibath ka din hai"},{"SurahNumber":11,"VerseNumber":78,"Text":"aur us ki qaum daudti hoyi us ke paas aa pahonchi, wo to pehle hee se badh-kaariyo mein mubtela thi, looth alaihissalaam ne kaha aye qaum ke logo ye hai meri betiya jo tumhare liye bahuth hee pakiza hai, Allah se daro aur mujhe mere mehmano ke bare mein ruswa na karo, kya tum mein ek bhi bhala aadmi nahi"},{"SurahNumber":11,"VerseNumber":79,"Text":"unhone jawaab diya ke tu baqoobi jaanta hai ke hamein teri betiyo par koi haq nahi aur tu hamari asli chaahath se baqoobi waaqif hai"},{"SurahNumber":11,"VerseNumber":80,"Text":"looth alaihissalaam ne kaha, kaash ke mujh mein tum se muqaabla karne ki quwwath hoti ya main kisi zabardast ka aasra pakad pata"},{"SurahNumber":11,"VerseNumber":81,"Text":"ab farishto ne kaha aye looth! hum tere parvardigaar ke bheje hoye hai, na mumkin hai ke ye tujh tak pahoncha jaye, pas tu apne ghar walo ko le kar kuch raath rahe nikal khada ho, tum mein se kisi ko mud kar bhi na dekhna chahiye bajuz teri biwi ke, is liye ke ose bhi wahi pahonchne wala hai jo un sab ko pahonchega, yaqinan un ke waade ka qauf subah ka hai, kya subah bilkul qareeb nahi"},{"SurahNumber":11,"VerseNumber":82,"Text":"phir jab hamara hukm aa pahoncha hum ne us basti ko zer wa zabar kar diya, upar ka hissa niche kar diya aur un par kankrile patthar barsaye jo teh ba teh thein"},{"SurahNumber":11,"VerseNumber":83,"Text":"tere rub ki taraf se nishaandar thein aur wo un zalimo se kuch bhi door na thein"},{"SurahNumber":11,"VerseNumber":84,"Text":"aur hum ne madyan walo ki taraf un ke bhai shoib ko bheja, us ne kaha aye meri qaum Allah ki ibadath karo, us ke siva tumhara koi mabood nahi aur tum naap tool mein bhi kami na karo, main to tumhe asooda haal dekh raha hoon aur mujhe tum par gherne wale din ke azaab ka qauf (bhi) hai"},{"SurahNumber":11,"VerseNumber":85,"Text":"aye meri qaum! naap tool insaaf ke saath pori pori karo, logo ko un ki cheeze kam na do aur zameen mein fasaad aur qarabi na machaao"},{"SurahNumber":11,"VerseNumber":86,"Text":"Allah ta’ala ka halaal kiya hoa jo bach rahe, tumhare liye bahuth hee behtar hai agar tum iman wale ho, main tum par kuch nigehbaan (aur darogha) nahi hoon"},{"SurahNumber":11,"VerseNumber":87,"Text":"unhone jawaab diya ke aye shoib kya teri salaath tujhe yahi hukm deti hai ke hum apne baap dadao ke mabudo ko chohd de aur hum apne maalo mein jo kuch chahe us ka karna bhi chohd de, tu, to bada hee ba veqaar aur nek chalan aadmi hai"},{"SurahNumber":11,"VerseNumber":88,"Text":"kahaa, aye meri qaum! dekho to agar main apne rub ki taraf se roushan daleel liye hoye hoon aur us ne mujhe apne paas se behetreen rozi de rakhi hai, mera ye irada bilkul nahi ke tumhara qilaaf kar ke khud us cheez ki taraf jhuk jao jis se tumhe rook raha hoon, mera irada to apni taaqath bhar islah karne kaa hee hai, meri taufeeq Allah hee ki madad se hai, osi par mera bharosa hai aur osi ki taraf main rujo karta hoon"},{"SurahNumber":11,"VerseNumber":89,"Text":"aur aye meri qaum (ke logo!) kahi aisa na ho ke tum ko meri muqalifat un azaabo ka mustaheq bana de jo qaum noah aur qaum hood aur qaum saaleh ko pahonche hai aur qaum looth to tum se kuch door nahi"},{"SurahNumber":11,"VerseNumber":90,"Text":"tum apne rub se isteghfaar karo aur us ki taraf tauba karo, yaqeen mano ke mera rub badi meherbani wala aur bahut muhabbath karne wala hai"},{"SurahNumber":11,"VerseNumber":91,"Text":"unhone kaha aye shoib! teri aksar batein to hamari samajhne hee nahi aati aur hum to tujhe apne andar bahut kamzoor paate hai, agar tere qabile ka qayaal na hota to hum to tujhe sangsaar kar dete aur hum tujhe koi haisiyath wali hasti nahi ginte"},{"SurahNumber":11,"VerseNumber":92,"Text":"unhone jawaab diya ke aye meri qaum ke logo! kya tumhare nazdik mere qabile ke log Allah se bhi zyada zi izzath hai ke tum ne ose paso pusht daal diya hai, yaqinan mera rub jo kuch tum kar rahe ho sub ko ghere hoye hai"},{"SurahNumber":11,"VerseNumber":93,"Text":"aye meri qaum ke logo ab tum apni jageh amal kiye jao, main bhi amal kar raha hoon, tumhe anqarib maloom ho jaega ke kis ke paas wo azaab ata hai jo ose ruswa karde aur kaun hai jo jhuta hai, tum intezaar karo, main bhi tumhare saath muntazir hoon"},{"SurahNumber":11,"VerseNumber":94,"Text":"jab hamara hukm (azaab) aa pahoncha hum ne shoib ko aur un ke saath (tamaam) momino ko apni qaas rehmat se najaat baqshi aur zaalimo ko saqt chinghaad ke azaab ne dhar daboocha, jis se wo apne gharo mein aundhe pade hoye ho gaye"},{"SurahNumber":11,"VerseNumber":95,"Text":"goya ke wo un gharo mein kabhi ba-se hee na thein, agah raho madyan ke liye bhi waisi hee doori ho, jaisi doori samoodh ko hoyi"},{"SurahNumber":11,"VerseNumber":96,"Text":"aur yaqinan hum ne hee moosa ko apni ayaath aur roushan dalilo ke saath bheja tha"},{"SurahNumber":11,"VerseNumber":97,"Text":"feraun aur us ke sardaro ki taraf, phir bhi un logo ne feraun ke ehkaam ki pairvi ki aur feraun ka koi hukm durust tha hee nahi"},{"SurahNumber":11,"VerseNumber":98,"Text":"wo to qayamath ke din apni qaum ka pesh ro ho kar, un sub ko dozakh mein ja khada karega, wo bahuth hee bora ghaat hai jis par la khade kiye jayenge"},{"SurahNumber":11,"VerseNumber":99,"Text":"un par to is dunya mein bhi laanat chup kaadhi gayi, aur qayamat ke din bhi bora in’aam hai jo diya gaya"},{"SurahNumber":11,"VerseNumber":100,"Text":"bastiyo ki ye baaz qabre jinhe hum tere samne bayan farma rahe hai un mein se baaz to maujood hai aur baaz (ki fasle) kat gayi hai"},{"SurahNumber":11,"VerseNumber":101,"Text":"hum ne un par koi zulm nahi kiya balke khud unhone hee apne upar zulm kiya aur unhe un ke mabudo ne koi faeda na pahonchaya jinhe wo Allah ke siva pukara karte thein, jab ke tere parvardigaar ka hukm aa pahoncha balke aur un ka nuqsaan hee unhone bada diya"},{"SurahNumber":11,"VerseNumber":102,"Text":"tere parvardigaar ki pakad ka yahi tariqa hai jab ke wo bastiyo ke rehne wale zalimo ko pakadta hai,beshak us ki pakad dukh dene wali aur nihayath saqth hai"},{"SurahNumber":11,"VerseNumber":103,"Text":"yaqinan us mein un logo ke liye nishaane ibrath hai jo qayamath ke azaab se darte hai,wo din jis mein sab log jama kiye jaenge aur wo din hai jis mein sab haazir kiye jaenge"},{"SurahNumber":11,"VerseNumber":104,"Text":"ose hum jo multawi karte hai wo sirf ek muddate muayyan tak hai"},{"SurahNumber":11,"VerseNumber":105,"Text":"jis din wo aa jaegi majaal na hogi ke Allah ki ijazath ke baghair koi baat bhi karle,so un mein koi badh baqth hoga aur koi nek baqth"},{"SurahNumber":11,"VerseNumber":106,"Text":"lekin jo badh baqt hoye wo dozakh mein honge,waha chikhenge chillaenge"},{"SurahNumber":11,"VerseNumber":107,"Text":"wo wahi hamesha rehne wale hai jab tak aasmaan wa zameen barqaraar rahe, sivae us waqt ke jo tumhara rub chahe,yaqinan tera rub jo kuch chahe kar guzarta hai"},{"SurahNumber":11,"VerseNumber":108,"Text":"lekin jo nek baqth kiye gaye wo jannath mein honge jaha hamesha rahenge jab tak aasmaan wa zameen bakhi rahe magar jo tera parvardigaar chahe,ye be intehaa baqshish hai"},{"SurahNumber":11,"VerseNumber":109,"Text":"is liye aap un chizo se shak wa shuba mein na rahe jinhe ye log pooj rahe hai, un ki poja to is tarah hai jis tarah un ke baap dadao ki us se pehle thi,hum un sub ko un ka pora pora hissa baghair kisi kami ke dene wale hee hai"},{"SurahNumber":11,"VerseNumber":110,"Text":"yaqinan hum ne mosa(alaihissalaam) ko kitab di phir us mein eqtelaaf kiya gaya,agar pehle hee aap ke rub ki baat saadar na ho gayi hoti to yaqinan un ka faisla kar diya jata,unhe to us mein saqt shuba hai"},{"SurahNumber":11,"VerseNumber":111,"Text":"yaqinan un mein se har ek jab un ke ru baru jaega to aap ka rub ose us ke amaal ka pora pora badla dega,beshak wo jo kar rahe hai un se wo ba-qabar hai"},{"SurahNumber":11,"VerseNumber":112,"Text":"pas aap jame rahiye jaisa ke aap ko hukm diya gaya hai aur wo log bhi jo aap ke saath tauba kar chuke hai, qabardaar tum hadh se na badna,Allah tumhare tamaam amaal ka dekhne wala hai"},{"SurahNumber":11,"VerseNumber":113,"Text":"dekho zaalimo ki taraf hargiz na jhukna warna tumhe bhi(dozakh ki) aag lag jaegi aur Allah ke siva aur tumhara madadgaar na khada ho sakega aur na tum madad diye jaoge"},{"SurahNumber":11,"VerseNumber":114,"Text":"din ke duno saro mein namaz barpa rakh aur raath ki kayi saa’ato mein bhi, yaqinan nekiya boraiyo ko door kar deti hai, ye nasihath hai nasihath pakadne walo ke liye"},{"SurahNumber":11,"VerseNumber":115,"Text":"aap sabar karte rahiye yaqinan Allah ta’la neki karne walo ka ajr zaya nahi karta"},{"SurahNumber":11,"VerseNumber":116,"Text":"pas kyo na tum se pehle zamane ke logo mein se aise ahale khair log hoye jo zameen mein fasaad phailane se rokte, sivae un chand ke jinhe hum ne un mein se najaath di thi, zaalim log to us cheez ke piche pad gaye jis mein unhe aasodgi di gayi thi aur wo gunehgaar thein"},{"SurahNumber":11,"VerseNumber":117,"Text":"aap ka rub aisa nahi ke kisi basti ko zulm se halaak kar de aur waha ke log nekokaar ho"},{"SurahNumber":11,"VerseNumber":118,"Text":"agar aap ka parvardigaar chahta, to sab logo ko ek hee rah par ek gruh kar deta, wo to barabar eqtelaaf karne wale hee rahenge"},{"SurahNumber":11,"VerseNumber":119,"Text":"bajoz un ke jin par aap ka rub rahem farmaye,unhe to isi liye paida kiya hai aur aap ke rub ki ye baat pori hai ke main jahanna ko jino aur insano sab se pur karonga"},{"SurahNumber":11,"VerseNumber":120,"Text":"rasulo ke sab ehwaal hum aap ke samne aap ke dil ki taskeen ke liye bayaan farma rahe hai, aap ke paas is surath mein bhi haq pahonch chuka jo nasihath wa waaz hai momino ke liye"},{"SurahNumber":11,"VerseNumber":121,"Text":"imaan na laane walo se keh dijiye ke tum apne taur par amal kiye jao hum bhi amal mein mashghool hai"},{"SurahNumber":11,"VerseNumber":122,"Text":"aur tum bhi intezaar karo hum bhi muntazir hai"},{"SurahNumber":11,"VerseNumber":123,"Text":"zamino aur aasmaano ka ilme ghaib Allah ta’ala hee ko hai, tamaam mamelaath ka rujo bhi osi ki janib hai, pas tujhe osi ki ibadath karni chahiye aur osi par bharosa rakhna chahiye aur tum jo kuch karte ho us se Allah ta’ala be qabar nahi"},{"SurahNumber":12,"VerseNumber":1,"Text":"Alif laam raa ye roushan kitab ki ayate hai"},{"SurahNumber":12,"VerseNumber":2,"Text":"yaqinan hum ne is ko Qur’aan e arabi naazil farmaya hai ke tum samajh sako"},{"SurahNumber":12,"VerseNumber":3,"Text":"hum aap ke samne behetreen bayaan pesh karte, is wajeh se ke hum ne aap ki jaanib ye Qur’an wahi ke zariye nazil kiya hai aur yaqinan aap is se pehle beqabro mein se thein"},{"SurahNumber":12,"VerseNumber":4,"Text":"jab ke yousuf ne apne baap se zikr kiya ke abba jaan main ne gyara sitaro ko aur suraj chaand ko dekha, ke wo sab mujhe sajda kar rahe hai"},{"SurahNumber":12,"VerseNumber":5,"Text":"yaqoob alaihissalaam ne kaha pyare bacche! apne is qaab ka zikr apne bhaiyyo se na karna, aisa na ho ke wo tere saath koi fareb kaari kare, shaitaan to insaan ka khula dushman hai"},{"SurahNumber":12,"VerseNumber":6,"Text":"aur isi tarah tujhe tera parvardigaar barguzida karega aur tujhe mamela fehmi (ya qaabo ki tabeer) bhi sikhaega aur apni nemath tujhe bharpoor ata farmayega aur yaqoob ke ghar walo ko bhi jaise ke us ne us se pehle tere dada aur par dada yani ibraheem wa Is’haaq ko bhi bharpoor apni nemath di, yaqinan tera rub bahuth bade ilm wala aur zabardast hikmath wala hai"},{"SurahNumber":12,"VerseNumber":7,"Text":"yaqinan yousuf aur us ke bhaiyyo mein daryaaft karne walo ke liye (badi) nishaniya hai"},{"SurahNumber":12,"VerseNumber":8,"Text":"jab ke unhone kaha ke yousuf aur us ka bhai banisbat hamare baap ko bahut zyada pyare hai halaan ke hum (taaqatwar) jamaath hai, koi shak nahi ke hamare abba sarih ghalti mein hai"},{"SurahNumber":12,"VerseNumber":9,"Text":"yousuf ko to maar hee dalo ya ose kisi (na maloom) jageh phek do ke tumhare waalid ka rukh sirf tumhari taraf hee ho jaye, us ke baad tum nek ho jana"},{"SurahNumber":12,"VerseNumber":10,"Text":"un mein se ek ne kaha yousuf ko qatl to na karo balke ose kisi andhe koye (ki tah) mein daal aao ke ise koi (ata jata) qafila utha le jaye, agar tumhe karna hee hai to yo karo"},{"SurahNumber":12,"VerseNumber":11,"Text":"unhone kaha abba! aaqir aap yousuf (alaihissalaam) ke bare mein hum par etebaar kyo nahi karte hum to us ke khair qaah hai"},{"SurahNumber":12,"VerseNumber":12,"Text":"kal aap ose zaroor hamare saath bhej di jiye ke qoob khaye piye aur khele, us ki hifazath ke hum zimmedaar hai"},{"SurahNumber":12,"VerseNumber":13,"Text":"(yaqob alaihissalaam ne) kaha ose tumhara le jana mujhe to saqt sadma dega aur mujhe ye bhi khatka laga rahega ke tumhari ghaflath mein ose bhediya kha jaye"},{"SurahNumber":12,"VerseNumber":14,"Text":"unhone jawaab diya ke hum jaisi (zoor aawar) jamaath ki maujodgi mein bhi agar ose bhediya kha jaye to hum bilkul nikamme hee hoye"},{"SurahNumber":12,"VerseNumber":15,"Text":"phir jab ose le chale aur sub ne mil kar thaan liya ke ise ghair abaad gehre koye ki tah mein phek de hum ne yousuf(alaihissalaam) ki taraf wahi ki, ke yaqinan (waqt aa raha hai ke) tu unhe is maajra ki qabar us haal mein dega ke wo jante hee na ho"},{"SurahNumber":12,"VerseNumber":16,"Text":"aur isha ke waqt (wo sab) apne baap ke paas rote hoye pahonche"},{"SurahNumber":12,"VerseNumber":17,"Text":"aur kehnge lage ke abba jaan hum to aapas mein daud mein lag gaye aur yousuf(alaihissalaam) ko hum ne asbaab ke paas chohda, pas ose bhediya kha gaya, aap to hamari baath nahi manenge go hum bilkul sacche hee ho"},{"SurahNumber":12,"VerseNumber":18,"Text":"aur yousuf ke kurte ko jhoot moot ke qoon se qoon aalood bhi kar laye thein, baap ne kaha yo nahi balke tum ne apne dil hee se ek baath banali hai, pas sabr hee behtar hai aur tumhari banai hoyi bato par Allah hee se madad ki talab hai"},{"SurahNumber":12,"VerseNumber":19,"Text":"aur ek qafila aya aur unhone apne paani laane wale ko bheja, us ne apna dool latka diya, kehne laga wah wah khushi ki baat hai ye to ek ladka hai, unhone ose maale tijarath qaraar de kar chupa diya aur Allah ta’ala is se ba-qabar tha jo wo kar rahe thein"},{"SurahNumber":12,"VerseNumber":20,"Text":"aur unhone ose bahuth hee halki qimath par ginti ke chand dirhamo par hee bech dala, wo to yousuf ke baare mein bahuth hee be raghbat thein"},{"SurahNumber":12,"VerseNumber":21,"Text":"misr walo mein se jis ne ose qarida tha us ne apni biwi se kaha ke ise bahuth izzath wa ehteraam ke saat rakho, bahuth mumkin hai ke ye hamein faeda pahonchaye ya ise hum apna beta hee banale, yo hum ne misr ki sar zameen mein yousuf ka qadam jama diya, ke hum ise qaab ki tabeer ka kuch ilm sikhade, Allah apne irade par ghaalib hai lekin aksar log be ilm hote hai"},{"SurahNumber":12,"VerseNumber":22,"Text":"aur jab (yousuf) poqtagi ki umr ko pahonch gaye, hum ne ose quwwate faisla aur ilm diya, hum nekukaro ko isi tarah badhla dete hai"},{"SurahNumber":12,"VerseNumber":23,"Text":"us aurath ne jis ke ghar mein yousuf thein yousuf ko behlana phuslana shuro kiya ke wo apne nafs ki nigrani chohd de aur darwaze bandh kar ke kehne lagi lo aa jao, yousuf ne kaha Allah ki panaah! wo mera rub hai mujhe us ne bahuth acchi tarah rakha hai, be-insaafi karne walo ka bhala nahi hota"},{"SurahNumber":12,"VerseNumber":24,"Text":"us aurath ne yousuf ki taraf ka qasd kiya aur us yousuf us ka qasd karte, agar wo apne parvardigaar ki daleel na dekhte, yo hee hoa is waaste ke hum is se boraai aur behayaai door karde, beshak wo hamare chone hoye bandho mein se tha"},{"SurahNumber":12,"VerseNumber":25,"Text":"duno darwaaze ki taraf daude aur us aurath ne yousuf ka kurta piche ki taraf se kheench kar phaad dala aur darwaaze ke paas hee aurath ka shuhar duno ko mil gaya, to kehne lagi jo shaqs teri biwi ke saath bura irada kare bas us ki saza yahi hai ke ose khaid kar diya jaye ya aur koi dardnaak saza di jaye"},{"SurahNumber":12,"VerseNumber":26,"Text":"yousuf ne kaha ye aurath hee mujhe phusla rahi thi, aur aurath ke qabile hee ke ek shaqs ne gawahi di ke agar us ka kurta aage se phata hoa ho to aurath sacchi hai aur yousuf jhoot bolne walo mein se hai"},{"SurahNumber":12,"VerseNumber":27,"Text":"aur agar us ka kurta piche ki jaanib se phaada gaya hai to aurath jhooti hai aur yousuf saccho mein se hai"},{"SurahNumber":12,"VerseNumber":28,"Text":"qaawind ne jo dekha ke yousuf ka kurta peet ki janib se phaada gaya hai to saaf keh diya ke ye to tum aurton ki chaal baazi hai, beshak tumhari chaal baazi bahuth badi hai"},{"SurahNumber":12,"VerseNumber":29,"Text":"yousuf ab is baath ko aati jaati karo (aye aurath) tu apne gunah se tauba kar beshak tu gunehgaaro mein se hai"},{"SurahNumber":12,"VerseNumber":30,"Text":"aur shaher ki aurto mein charcha hone laga ke azeez ki biwi apne (jawaan) ghulaam ko apna matlab nikalne ke liye behlaane phuslaane mein lagi rehti hai, un ke dil mein yousuf ki muhabbath bait gayi hai, hamare qayaal mein to wo sarih gumraahi mein hai"},{"SurahNumber":12,"VerseNumber":31,"Text":"us ne jab un ki is, pur-fareb gheebat ka haal suna to unhe bulwa bheja aur un ke liye ek majlis murattab ki aur un mein se har ek ko churi di aur kaha aye yousuf! un ke saamne se chale aao, un aurton ne jab ose dekha to bahuth bada jaana aur apne haath kaat liye aur zabaan se nikal gaya ke Hasha-lillah! ye insaan to hargiz nahi, ye to yaqinan koi bahuth hee buzrug farishta hai"},{"SurahNumber":12,"VerseNumber":32,"Text":"us waqt azeez misr ki biwi ne kaha yahi hai jin ke baare mein tum mujhe taane de rahi thi, main ne har chand us se apna matlab haasil karna chaha lekin ye baal baal bacha raha aur jo kuch main is se keh rahi hoon agar ye na karega to yaqinan ye khaid kar diya jayega aur beshak ye bahuth hee be-izzath hoga"},{"SurahNumber":12,"VerseNumber":33,"Text":"yousuf alaihissalaam ne dua ki ke aye mere parvardigaar! jis baath ki taraf ye aurte mujhe bula rahi hai us se to mujhe jail khana bahuth pasand hai, agar tu ne un ka fun fareb mujh se door na kiya to main to un ki taraf maayel ho jaonga aur bilkul nadaano mein jaa milonga"},{"SurahNumber":12,"VerseNumber":34,"Text":"us ke rub ne us ki dua qubool karli aur un aurton ke daao pesh us se pher diye, yaqinan wo sunne wala jaanne wala hai"},{"SurahNumber":12,"VerseNumber":35,"Text":"phir un tamaam nishaniyo ko dekh lene ke baad bhi unhe yahi maslihath maloom hoyi ke yousuf ko kuch muddath ke liye khaid khane mein rakhe"},{"SurahNumber":12,"VerseNumber":36,"Text":"us ke saath hee do aur jawaan bhi jail khane mein dakhil hoye, un mein se ek ne kaha ke main ne qwaab mein apne aap ko sharaab nichodte dekha hai aur dosre ne kaha main ne apne aap ko dekha hai ke main apne sar par roti uthaye hoye hoon, jise parinde kha rahe hai, hamein aap is ki tabeer bataiye, hamein to aap qoobiyon wale shaqs dikhayi dete hai"},{"SurahNumber":12,"VerseNumber":37,"Text":"yousuf ne kaha tumhe jo khana diya jata hai us ke tumhare paas pahonchne se pehle hee main tumhe is ki tabeer batla donga, ye sub us ilm ki ba-daulat hai jo mujhe mere rub ne sikhaya hai, main ne un logo ka maz’hab chohd diya hai jo Allah par imaan nahi rakhte aur aqirath ke bhi munkir hai"},{"SurahNumber":12,"VerseNumber":38,"Text":"main apne baap dadaao ke deen ka paapandh hoon, yani ibraheem wa is’haaq aur yaqoob ke deen ka, hamein hargiz ye sazawaar nahi ke hum Allah ke saath kisi ko bhi shareek kare, hum par aur tamaam logo par Allah ta’ala ka ye qaas fazl hai lekin aksar log nashukri karte hai"},{"SurahNumber":12,"VerseNumber":39,"Text":"aye mere khaid khane ke sathiyo! kya mutafarriq kayi ek parvardigaar behtar hai? ya ek Allah zabardast taaqatwar"},{"SurahNumber":12,"VerseNumber":40,"Text":"us ke siva tum jin ki puja paat kar rahe ho, wo sub naam hee naam hai jo tum ne aur tumhare baap dadaao ne khud hee ghad liye hai, Allah ta’ala ne un ki koi daleel nazil nahi farmayi, farma-rawaayi sirf Allah ta’ala hee ki hai, us ka farmaan hai ke tum sub sivae us ke kisi aur ki ibadath na karo, yahi deen durust hai lekin aksar loog nahi jante"},{"SurahNumber":12,"VerseNumber":41,"Text":"aye mere qaid khaane ke rafiqo! tum duno mein se ek to apne badshah ko sharaab pilane par muqarrar ho jayega, lekin dosra sooli par chadaaya jayega aur parinde us ka sar nooch nooch khayenge, tum duno jis ke baare mein tehqeeq kar rahe thein us kaam ka faisla kar diya gaya"},{"SurahNumber":12,"VerseNumber":42,"Text":"aur jis ki nisbat yousuf ka gumaan tha ke un duno mein se ye choot jayega, us se kaha ke apne badshah se mera zikr bhi kar dena, phir ose shaitaan ne apne badshah se zikr karna bhula diya aur yousuf ne kayi saal khaid khane mein hee kaate"},{"SurahNumber":12,"VerseNumber":43,"Text":"badshah ne kaha main ne qwaab mein dekha hai ke saath mooti taazi farba gaaye hai jin ko saath laaghar dobli patli gaaye kha rahi hai aur saath baaliya hai hari hari aur dosri saath bilkul khushk, aye darbaariyo! mere is qwaab ki tabeer batlaao agar tum qwaab ki tabeer de sakte ho"},{"SurahNumber":12,"VerseNumber":44,"Text":"unhone jawaab diya ke ye to odte odaate pareshaan qwaab hai aur aise shorida pareshaan qwaabo ki tabeer jaanne waale hum nahi"},{"SurahNumber":12,"VerseNumber":45,"Text":"un do khaidiyo mein se jo reha hoa tha ose muddath ke baadh yaad aa gaya aur kehne laga main tumhe is ki tabeer bathla donga mujhe jaane ki ijazath di jiye"},{"SurahNumber":12,"VerseNumber":46,"Text":"aye yousuf! aye bahuth bade sacche yousuf! aap hamein is qwaab ki tabeer batlaiye ke, saath mooti tazi gaaye hai jinhe saath dobli pathli gaaye kha rahi hai aur saath bilkul sabz khooshe hai aur saath hee dosre bhi bilkul khushk hai ta ke main waapas ja kar un logo se kaho ke wo sub jaan le"},{"SurahNumber":12,"VerseNumber":47,"Text":"yousuf ne jawaab diya ke tum saath saal tak pay dar pay lagataar hasbe aadath ghalla boya karna aur fasal kaat kar ose baaliyo samedh hee rehne dena sivaaye apne khaane ki thodi si meghdaar ke"},{"SurahNumber":12,"VerseNumber":48,"Text":"us ke baad saath saal nihaayat saqt qahath ke ayenge, wo us ghalle ko kha jayenge jo tum ne un ke liye zaqira rakh chohda tha sivae us thode se ke jo tum rok rakhte ho"},{"SurahNumber":12,"VerseNumber":49,"Text":"us ke baad jo saal ayega us mein logo par qoob baarish barsaai jaegi aur us mein (sheera angoor bhi) qoob nichodenge"},{"SurahNumber":12,"VerseNumber":50,"Text":"aur badshah ne kaha yousuf ko mere paas lao, jab qaasid yousuf ke paas pahoncha to unhone kaha apne badshah ke paas waapas ja aur us se poch ke un aurton ka haqiqi waqea kya hai jinhone apne haath kaat liye thein? un ke heele ko (sahih taur par) jaanne wala mera parvardigaar hai"},{"SurahNumber":12,"VerseNumber":51,"Text":"badshah ne pocha aye aurton! us waqt ka sahih waaqea kya hai jab tum daao fareb kar ke yousuf ko us ki dili mansha se behkana chahti thi, unhone saaf jawaab diya ke ma’aaz Allah hum ne yousuf mein koi borai nahi payi phir to azeez ki biwi bhi bol othi ke ab to sacchi baat nithar ayi, main ne hee ose warghalaya tha, us ke ji se aur yaqinan wo saccho mein se hai"},{"SurahNumber":12,"VerseNumber":52,"Text":"(yousuf alaihissallaam ne kaha) ye is waaste ke (azeez) jaan le ke main ne us ki peet piche us ki qayanath nahi ki aur ye bhi ke Allah dagha baazo ke huth-kande chalne nahi deta"}]}