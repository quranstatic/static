{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":41,"VerseNumber":47,"Text":"၄၇။\tအချိန်တော်ကြီးအကြောင်းကို အလ္လာဟ်အရှင်မြတ်သာလျှင် သိတော်မူ၏၊ အရှင်မြတ်သည် အရာခပ်သိမ်းကို အကြွင်းမဲ့သိမြင်တော်မူ၏၊ အရှင်မြတ်သိတော်မမူပဲ စွန်ပလွံသီးသည် အဖူးထဲမှ မပေါ်လာနိုင်ချေ၊ မိန်းမသည် လည်း ကိုယ်ဝန်မဆောင်နိုင်ချေ၊ မမွေးဖွားနိုင်ချေ၊ အရှင်မြတ်ခေါ်တော်မူသောနေ့တော်ကြီး၌ အရှင်မြတ်က သူတို့အား ယခုငါနှင့်ဖက်စပ်သူများ အဘယ်မှာရှိကြသနည်းဟု မေးမြန်းတော်မူမည်၊ သူတို့က အို-အသက် သခင်ကျေးဇူးရှင်၊ အကျွန်ုပ်တို့တစ်ဦးတစ်ယောက်မျှ ထိုသူတို့၏ သက်သေမဟုတ်ကြောင်း အရှင်ထံ ဝန်ခံပါ၏ဟု တင်လျှောက်ကြလိမ့်မည်။"},{"SurahNumber":41,"VerseNumber":48,"Text":"၄၈။\tရှေးအခါက သူတို့ကိုးကွယ်ခဲ့သောဘုရားများသည် သူတို့အား ဘေးအန္တရာယ်အတွင်းဝယ် စွန့်ပစ်ထားခဲ့လိမ့်မည်၊ သူတို့သည် မိမိတို့ခိုလှုံစရာမရှိကြောင်းကို ကောင်းစွာသိကြရလိမ့်မည်။"},{"SurahNumber":41,"VerseNumber":49,"Text":"၄၉။\tလူသားသည် ကောင်းကြီးမင်္ဂလာတော်ပန်ထွာခြင်း၌ မမောပန်းမငြီးငွေ့ချေ၊ သို့သော်ဆင်းရဲဒုက္ခထိသောအခါ မျှော်လင့်ကိုးစားခြင်းကို မပြုပဲ စိတ်ပျက်ပူဆွေးတတ်၏။"},{"SurahNumber":41,"VerseNumber":50,"Text":"၅ဝ။\tငါသည် လူသားအား ဘေးဒုက္ခထိပြီးနောက် ကောင်းကြီးမင်္ဂလာတော်ကို မြည်းစေတော်မူသောအခါ သူသည် မုချဧကန်ဤသို့ဆိုလတ့ံ၊ ဤအရာသည် ငါ့အစွမ်းကြောင့်ဖြစ်၏၊ အချိန်တော်ကြီးမရှိဟု ငါထင်သည်၊ သို့သော် အကယ်၍ ငါ၏ အရှင်သခင်အထံတော်သို့ ငါ့အား ပြန်ပို့လျှင်လည်း ငါ့မှာ အရှင်မြတ်ရှေ့တော်ဝယ် သာ၍ ချမ်းသာမည်တည်း၊ သို့သော်ငါအရှင်မြတ်သည် မယုံကြည်သူတို့အား သူတို့ပြုကျင့်သမျှအလုံးစုံကို မိန့်တော် မူလတ့ံ၊ ပြင်းပြသောအပြစ်ဒဏ်ကို မြည်းစေတော်မူလတ့ံ။"},{"SurahNumber":41,"VerseNumber":51,"Text":"၅၁။\tငါသည် လူသာအား ကျေးဇူးပြုတော်မူသောအခါ လူသားသည် ငါ့ဘက်တော်သို့ ချဉ်းကပ်လာမည့်အစား ဝေးသည်ထက်ဝေးအောင် ကျောပေးသွား၏၊ သို့သော်ဘေးဥပါဒ်ထိသောအခါ သူ၌ ဆုတောင်းပတ္တနာများပြား ကြွယ်ဝ၏။"},{"SurahNumber":41,"VerseNumber":52,"Text":"၅၂။\tအို-တမန်တော်၊ ဟောပြောလော့၊ အို-အချင်းတို့၊ ကျမ်းမြတ်ကုရ်အာန်သည် အလ္လာဟ်အရှင်မြတ်အထံတော်မှ မဟုတ်ဟု စဉ်းစားဆင်ခြင်ကြသလော၊ အရှင်မြတ်အား တော်လှန်သူထက် အဘယ်သူသည် ပိုမိုလမ်းလွဲသနည်း။"},{"SurahNumber":41,"VerseNumber":53,"Text":"၅၃။\tကုရ်အာန်ကျမ်းမြတ်သည် သစ္စာတရားကျမ်းတော်ဖြစ်ကြောင်း ထင်ရှားသည့်တိုင်အောင် ငါသည် ငါ၏သက်သေ သာဓကတော်များကို မိုးမြေမြေစပ်စက်ဝိုင်းများ၌သော်လည်းကောင်း၊ သူတို့၏ အတွင်းများ၌သော်လည်းကောင်း၊ အနှံ့အပြားပြသတော်မူမည်၊ အို-တမန်တော်၊ သင်၏ အရှင်သည် သင်တို့အဖို့ဖို့ လုံလောက်တော်မူသည်မဟုတ် လော၊ အရှင်မြတ်သည် အကြောင်းအရာအားလုံးကို အကြွင်းမဲ့သိတော်မူသောသက်သေတော်ကြီးဖြစ်တော်မူ၏။"},{"SurahNumber":41,"VerseNumber":54,"Text":"၅၄။\tမည်သို့နည်း၊ သူတို့သည် သူတို့၏ အရှင်သခင်အား တွေ့ဆုံဖူးမြင်ရမည်ကို ယုံမှားသံသယရှိသေးသလော၊ မုချဧကန်အရှင်မြတ်သည် ခပ်သိမ်းကုန်သောအရာများကို ဝိုင်းဝန်းထားတော်မူသည်မဟုတ်လော။"},{"SurahNumber":42,"VerseNumber":1,"Text":"၁။\tဟာ မီး(မ်)။"},{"SurahNumber":42,"VerseNumber":2,"Text":"၂။\tအိုင်၊ စင်၊ ကား(ဖ်)။"},{"SurahNumber":42,"VerseNumber":3,"Text":"၃။\tအို-တမန်တော်၊ အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်၊ အလ္လာဟ်အရှင်မြတ်သည် သင့်အလျင် ရှေးတမန်တော်တို့အား ဗျာဒိတ်ပေးတော်မူသည့်နည်းအတိုင်း သင့်ကိုလည်း ဗျာဒိတ်ပေးတော်မူ၏။"},{"SurahNumber":42,"VerseNumber":4,"Text":"၄။\tမိုးကောင်းကင်နှင့် ကမ္ဘာမြေပေါ်ဝယ်ရှိရှိသမျှအပေါင်းတို့ကို အလ္လာဟ်အရှင်မြတ်စိုးပိုင်တော်မူ၏၊ အရှင်မြတ်လည်း အတိုင်းမသိမြင့်မြတ်ကြီးကျယ်တော်မူ၏။"},{"SurahNumber":42,"VerseNumber":5,"Text":"၅။\tကောင်းကင်တမန်တော်များ၏ ရင့်ကျူးသံ၊ ဆုတောင်းသံများကြောင့် ကောင်းကင်ဘုံများသည် ပြိုကွဲလုဘနန်း ရှိကြသည်၊ ကောင်းကင်တမန်များသည် သူတို့၏အရှင်သခင်၏ ဂုဏ်ကျေးဇူးတော်တို့ကို ရင့်ကျုးကြ၏၊ ကမ္ဘာ မြေပေါ်ရှိ ဝေနေယျသတ္တဝါအပေါင်းတို့ အပြစ်ချမ်းသာရအောင် ဆုတောင်းကြ၏၊ မှတ်သားကြလော့၊ အရှင် မြတ်သည် အဖန်တလဲလဲအပြစ်လွှတ်တော်မူသောအရှင်၊ အနန္တကောင်းကြီးမင်္ဂလာတော်သခင်ဖြစ်တော်မူ၏။"},{"SurahNumber":42,"VerseNumber":6,"Text":"၆။\tအရှင်မြတ်မှတပါး အခြားစောင့်ရှောက်ကာကွယ်သူ အဆွေခင်ပွန်းရှာသူတို့ကို အရှင်မြတ်စောင့်ကြည့်တော်မူ၏၊ အေ-တမန်တော် သင်သည် ထိုသူတို့ကို အုပ်ထိန်းရသူမဟုတ်ချေ။"},{"SurahNumber":42,"VerseNumber":7,"Text":"၇။\tငါသည် သင့်ထံသို့ ကုရ်အာန်ကျမ်းမြတ်ကို အာရဗီဘာသာဖြင့် ချပေးသနားတော်မူ၏၊ သင်သည် မြို့ရွာအပေါင်း တို့၏ မိခင်ဖြစ်သောမက္ကာဟ်ရွေမြို့တော်နှင့် ၎င်းပတ်ဝန်းကျင်တွင် တရားဟောပြောသတိပေး၍ ယုံမှားသင်္ကာ ကင်းသောညီလာခံနေ့တော်ကြီးအကြောင်းကို ဟောပြောသတိပေးဖို့ရာအတွက်ဖြစ်၏၊ ထိုနေ့ဆိုက်ရောက်လာ သောအခါ အချို့သောသူတို့သည် နိဗ္ဗာန်ဥယျာဉ်တော်၌ ရှိကြလတ့ံ၊ အချို့မှာမူကား ငရဲမီးတောက်မီးလျှံအတွင်း ၌ ရှိကြရလတံ့။"},{"SurahNumber":42,"VerseNumber":8,"Text":"၈။\tအကယ်၍အလ္လာဟ်အရှင်မြတ်သည် အလိုတော်ရှိခဲ့ပါလျှင် လူသားအပေါင်းတို့ကို တစ်သင်းတည်းဖြစ်စေတော် မူခဲ့လေလတ့ံ၊ သို့သော်အရှင်မြတ်သည် အလိုတော်ရှိသောသူအား မိမိ၏ ကျေးဇူးမင်္ဂလာတော်အတွင်း သွင်း တော်မူ၏၊ မတရားကျူးလွန်သူများ၌ကား အဆွေခင်ပွန်း(သို့မဟုတ်)ကူညီသူများမရှိချေ။"},{"SurahNumber":42,"VerseNumber":9,"Text":"၉။\tသူတို့သည် အလ္လာဟ်အရှင်မြတ်မှတပါး အခြားစောင့်ရှောက်သူအဆွေခင်ပွန်းများကို မှီခိုဆည်းကပ်ကြသလော၊ အလ္လာဟ်အရှင်မြတ်သာလျှင် စောင့်ရှောက်ကာကွယ်သူမိတ်ဆွေစစ်ဖြစ်တော်မူ၏၊ အရှင်မြတ်သာလျှင် သေသူကို ပြန်ရှင်စေတော်မူ၏၊ အရှင်မြတ်သည် အရာခပ်သိမ်းကို ပြုစွမ်းနိုင်တော်မူ၏။"},{"SurahNumber":42,"VerseNumber":10,"Text":"၁ဝ။ သင်တို့သည် မည်သည့်အရာတွင်မဆို ကွဲလွဲငြင်းခုံကြအ့ံ၊ ထိုကွဲလွဲမှုကို အလ္လာဟ်အရှင်မြတ်သာလျှင် စီရင် ဆုံးဖြတ်နိုင်တော်မူ၏၊ ငါ၏အသက်သခင်ကျေးဇူးရှင်ကြီးသည် ယင်းသို့ဖြစ်တော်မူ၏၊ ငါသည် အရှင်မြတ်အား ယုံကြည်ကိုးစား၏၊ မျက်နှာမူ၏။"},{"SurahNumber":42,"VerseNumber":11,"Text":"၁၁။\tမိုးကောင်းကင်နှင့် ကမ္ဘာမြေပြင်အလုံးစုံကို ဖန်ဆင်းတော်မူသောအရှင်၊ အရှင်မြတ်သည် သင်တို့ကိုသော်လည်း ကောင်း၊ ခြေလေးချောင်းသတ္တဝါတို့ကိုသော်လည်းကောင်း၊ ဖိုနှင့်မအစုံစုံဖန်ဆင်းတော်မူ၏၊ ဤနည်းအားဖြင့် အရှင်မြတ်သည် သင်တို့အား ပွားများစေတော်မူ၏၊ အရှင်မြတ်သည် အတုမရှိမနှိုင်းယှဉ်အပ်ဖြစ်တော်မူ၏၊ အကြွင်းမဲ့ကြားတော်မူသောအရှင် အကြွင်းမဲ့မြင်တော်မူသောအရှင်ဖြစ်တော်မူ၏။"},{"SurahNumber":42,"VerseNumber":12,"Text":"၁၂။\tမိုးမြေတို့၏ သော့များကို အလ္လာဟ်အရှင်မြတ်စိုးပိုင်တော်မူ၏၊ စားနပ်ရိက္ခာစည်းစိမ်တို့ကို အရှင်မြတ်သည် ကျယ်ဝန်းစေလိုတော်သူအား ကျယ်ဝန်းပေါများစေတော်မူ၏၊ ကျဉ်းမြောင်းစေလိုတော်မူသောသူအား ကျဉ်း မြောင်းနည်းပါးစေတော်မူ၏၊ အရှင်မြတ်သည် အရာဝထ္ထုများကို အကြွင်းမဲ့သိတော်မူ၏။"},{"SurahNumber":42,"VerseNumber":13,"Text":"၁၃။\tအလ္လာဟ်အရှင်မြတ်သည် သင့်အတွက် သတ်မှတ်တော်မူသောဘာသာတရားသည် ရှေ့အထက်ကျော်ကာလက တမန်တော်နူဟိုအား ပညတ်တောမူသောဘာသာတရားနှင့်ထပ်တူထပ်မျှဖြစ်၏၊ ထိုတရားတော်ကို သင့်ထံသို့ ငါဗျာဒိတ်တော်အားဖြင့် ထုတ်ပြန်ချပေးသနားတော်မူ၏၊ ထိုတရားတော်ကို အေဗရာဟမ်၊ မူစာစသည့်တမန် တော်တို့အားလည်း ချပေးသနားတော်မူခဲ့၏၊ ထိုတရားတော်သည်ကား သင်တို့သည် သမ္မာတရားတော်၌ တည်ကြည်ခိုင်မြဲ၍ တရားတော်ကို အစိတ်စိတ်အပိုင်းပိုင်းမပြုကြလင့်ဟူ၍ ဖြစ်၏၊ ဆင်းတုဝါဒီများအဖို့မှာ သင်တမန်တော်ခေါ်သောလမ်းသည် အလွန်ထိတ်လန့်ဖွယ်ရာဖြစ်၏၊ အလ္လာဟ်အရှင်မြတ်သည် အလိုတော်ရှိသူ တို့အား ရွေးကောက်တော်မူ၏၊ အရှင်မြတ်သည် မိမိဘက်တော်သို့ လှည့်သူများအား မိမိအထံတော်သို့ ညွှန်ပြတော်မူ၏။"},{"SurahNumber":42,"VerseNumber":14,"Text":"၁၄။\tလူသားတို့သည် တရားအလင်းရောင်တော်ထွန်းလင်းလာမှသာလျှင် အချင်းချင်းကွဲပြားခြားနာခြင်းကို ပြုကြ၏၊ မနာလိုဝန်တိုမှုကြောင့် ထိုကဲ့သို့ကွဲပြားကြ၏၊ သတ်မှတ်ထားတော်မူသောအချိန်ကုန်သည့်တိုင်အောင် သူတို့အား ဆိုင်းင့ံထားတော်မူမည်ဟု သင်၏အသက်သခင်ကျေးဇူးရှင်ကြီးသည် ကတိသစ္စာပေးထားတော်မမူခဲ့ပါလျှင် သူတို့၏ ကွဲလွဲမှုများကို မှန်ကန်စွာဆုံးဖြတ်ပြီးမည်သာတည်း၊ သို့သော်သူတို့နောက်မှ တောင်ရသ်ကျမ်းတော် ကို အမွေရသူတို့သည် ထိုကျမ်းတော်ကို ယုံမှားသံသယဒွဟကြီးသူများဖြစ်ကြ၏။"},{"SurahNumber":42,"VerseNumber":15,"Text":"၁၅။ သင်တမန်တော်သည် ယင်းအကြောင်းများကြောင့် သူတို့ကို တရားတော်ဘက်သို့ တိုက်တွန်းခေါ်ငင်လော့၊ ပညတ်တော်အတိုင်း တည်ကြည်ခိုင်မြဲစွာကျင့်လော့၊ သူတို့၏အလိုဆန္ဒသို့ မလိုက်သင့်၊ သို့သော်ဟောပြောလော့၊ ငါသည် အလ္လာဟ်အရှင်မြတ်ချပေးသနားတော်မူသောကျမ်းတော်မြတ်ကိုယုံကြည်၏၊ သင်တို့စပ်ကြား ချိန်ခွင်လျှာ ကဲ့သို့ မှန်ကန်စွာစီရင်ဆုံးဖြတ်ရန် ငါ့အား ပညတ်တော်မူ၏၊ အလ္လာဟ်အရှင်မြတ်သည် ငါတို့၏အရှင်သခင်၊ သင်တို့၏ အရှင်သခင်လည်း ဖြစ်တော်မူ၏၊ ငါတို့ပြုကျင့်မှု၏ အကျိုးဆက်သည် ငါတို့အဖို့အရာ၊ သင်တို့ ပြုကျင့်မူ၏ အကျိုးဆက်သည် သင်တို့အဖို့အရာသာဖြစ်၏၊ သို့ဖြစ်၍ ငါတို့နှင့် သင်တို့အငြင်းအခုံဖြစ်စရာ အကြောင်းမရှိချေ၊ အလ္လာဟ်အရှင်မြတ်သည် သင်တို့ငါတို့အားလုံးကို အတူတကွစုရုံးစေတော်မူလတ့ံ၊ အရှင် မြတ်အထံတော်သို့ ငါတို့သည် သွားနေကြရ၏။"},{"SurahNumber":42,"VerseNumber":16,"Text":"၁၆။\tအလ္လာဟ်အရှင်မြတ်အား ယုံကြည်ပြီးနောက် အရှင်မြတ်နှင့်စပ်လျဉ်း၍ အငြင်းအခုံပြုသောသူတို့မှာမူကား သူတို့၏ ငြင်းခုံမှုသည် အရှင်မြတ်၏ရှေ့မှောက်၌ အလဟဿဖြစ်၏၊ သူတို့ကို အလ္လာဟ်အရှင်မြတ်အမျက်ရှ တော်မူ၏၊ အလွန်ပြင်းထန်သောအပြစ်ဒဏ်တော်သည် သူတို့အဖို့ဖြစ်၏။"},{"SurahNumber":42,"VerseNumber":17,"Text":"၁၇။\tအလ္လာဟ်အရှင်မြတ်သည် ကျမ်းမြတ်ကုရ်အာန်ကို မုချဧကန်ချပေးသနားတော်မူ၏၊ ချိန်ခွင်လျှာကိုလည်း ချပေး သနားတော်မူ၏၊ တရားစီရင်တော်မူသောအချိန်ကာလ အလွန်နီးကပ်နေကောင်းနေလိမ့်မည်ဟု သင့်အား မည်သည်က နားလည်နိုင်စေမည်နည်း။"},{"SurahNumber":42,"VerseNumber":18,"Text":"၁၈။\tထိုအချက်ကို မယုံကြည်သူတို့သာလျှင် ၎င်းအချိန်ကို အမြန်ကျရောက်စေလိုကြသည်၊ ယုံကြည်သူတို့မူကား ထိုအချိန်ကာလကို အလွန်ကြောက်လန့်၍ ထိုအချိန်အမှန်ကျရောက်မည်ကို သိကြ၏၊ မှတ်သားကြလော့၊ ထိုအချိန်နှင့်ပတ်သက်၍ ငြင်းခုံကြသူတို့သည် မုချဧကန်အမှားကြီးမှားကြ၏။"},{"SurahNumber":42,"VerseNumber":19,"Text":"၁၉။\tအလ္လာဟ်အရှင်မြတ်သည် မိမိ၏ကျေးကျွန်တော်များကို သနားကြင်နာတော်မူ၏၊ အလိုတော်ရှိသူတို့အား စားနပ် ရိက္ခာစည်းစိမ်ဥစ္စာချပေးသနားတော်မူ၏၊ အရှင်မြတ်သည် ခွန်အားဗလကြီးမားတော်မူ၏၊ အနန္တတန်ခိုးတော် အရှင်ဖြစ်တော်မူ၏။"},{"SurahNumber":42,"VerseNumber":20,"Text":"၂ဝ။\tအကြင်သူသည် နောင်တမလွန်ဘဝ၏ အသီးအနှံများကို တပ်မက်မောအ့ံ၊ ထိုသူအတွက် ငါသည် ထိုအသီး အနှံများကို ဖွံ့ဖြိုးစေတော်မူမည်၊ အကြင်သူသည် လောကီစည်းစိမ်တည်းဟူသောအသီးအနှံများကို လိုလားအ့ံ၊ ငါသည် ထိုသူအား အသီးအနှံများကို ဖွံ့ဖြိုးစေတော်မူမည်၊ အကြင်သူသည် လောကီစည်းစိမ်တည်းဟူသော အသီးအနှံများကို လိုလားအ့ံ၊ ငါသည် ထိုသူအား ထိုအသီးအနှံများကို ပေးတော်မူမည်၊ သို့သော်ထိုသူမှာ နောင်ဘဝအသီးအနှံ၌ ဝေစုမရှိချေ။"},{"SurahNumber":42,"VerseNumber":21,"Text":"၂၁။\tအလ္လာဟ်အရှင်မြတ်သည် ပညတ်တော်မမူသည့်မိစ္ဆာအယူဝါဒကို ၎င်းတို့လိုက်နာကျင့်မူရန် အတည်ပြုထားသော ဘုရားတုများ သူတို့မှာ ရှိကြသလော၊ အကယ်၍ ငါသည် ထိုသူတို့ကို စစ်ကြောစီရင်တော်မူသောနေ့တော် ကြီးရောက်မှ ဆုံးဖြတ်စီရင်တော်မူမည်ဟူသောကတိဗျာဒိတ်တော်ကို ခတ်နှိပ်စီရင်ထားတော်မူပြီးမဟုတ်လျှင် ၎င်းတို့အလည်ကြား၌ တရားကို ဆုံးဖြတ်စီရင်တော်မူပြီးလတ့ံ၊ စင်စစ်မှာ မိစ္ဆာဒိဋ္ဌိတို့သည် အလွန်ပြင်းပြနာကျင် ဖွယ်သောအပြစ်ဒဏ်ကို ခံစားကြရလတ့ံ။"},{"SurahNumber":42,"VerseNumber":22,"Text":"၂၂။\tအို-တမန်တော်၊ အယူလွဲသူတို့သည် သူတို့ကျူးလွန်ခဲ့သောအကုသိုလ်မကောင်းမှု၏ အပြစ်ဒုက္ခကြောင့် ကြောက် ရွံ့တုန်လှုပ်နေသည်ကို သင်မြင်ရလတ့ံ၊ သူတို့ပြုကျင့်မှု၏ မကောင်းကျိုးသည် သူတို့အပေါ်သို့ မုချဧကန်ကျ ရောက်မည်၊ သို့သော်ယုံကြည်လျက် သုစရိုက်ကောင်းမှုကို ကျင့်သူတို့မှာကား အလွန်စိမ်းလန်းစိုပြေသောဥယျာဉ် တော်ကြီးထဲသို့ ဝင်ကြရလတ့ံ၊ သူတို့သည် မိမိတို့၏ အသက်သခင်ကျေးဇူးရှင်ကြီးထံတော်မှ မိမိတို့လိုသမျှ အရာအလုံးစုံကို ရရှိကြလတ့ံ၊ စင်စစ်အားဖြင့် ဤအောင်မြင်ခြင်းသည် အလွန်ထွဋ်မြတ်သည့်ကောင်းကြီးမင်္ဂလာ တော်ဖြစ်၏။"},{"SurahNumber":42,"VerseNumber":23,"Text":"၂၃။\t၎င်းမင်္ဂလာတော်သည်ကား ယုံကြည်လျက် ကုသိုလ်ကောင်းမှုအားထုတ်သောကျေးတော်မျိုးကျွန်တော်မျိုးတို့ အတွက် အလ္လာဟ်အရှင်မြတ်ပြဋ္ဌာန်းထားတော်မူသောအောင်ဆုမင်္ဂလာတော်ဖြစ်၏၊ အို-တမန်တော်၊ ဟောပြော လော့၊ ဟယ်-သူမိုက်တို့၊ ငါသည် သင်တို့အား တရားဓမ္မဟောပြောသွန်သင်ရသည့်အတွက် အဖိုးအခမတောင်း ဆိုချေ၊ ဆွေမျိုးအချင်းချင်း ချင်ခင်ကြင်နာခြင်းကိုသာ ငါတောင်း၏၊ အမှန်မှာ အကြင်သူသည် ကောင်းမြတ်သော အကျင့်သီလကို ဖြည့်ကျင့်အ့ံ၊ ထိုသူအား ထိုအကျင့်သီလ၏ ကောင်းကျိုးများစွာ ငါပေးသနားတော်မူလတ့ံ၊ အလ္လာဟ်အရှင်မြတ်သည် အဖန်တလဲလဲအပြစ်လွှတ်တော်မူ၏၊ အကျိုးပြန်ဆပ်တော်မူ၏။"},{"SurahNumber":42,"VerseNumber":24,"Text":"၂၄။\tအို-တမန်တော်၊ ထိုမိစ္ဆာဒိဋ္ဌိတို့သည် သင့်အား အလ္လာဟ်အရှင်မြတ်အကြောင်းကို မဟုတ်မမှန်လုပ်ကြံသည်ဟု စွပ်စွဲသလော၊ အလ္လာဟ်အရှင်မြတ်အလိုတော်ရှိခဲ့ပါလျှင် သင်၏ စိတ်နှလုံးကို ချိတ်တံဆိပ်ခတ်နှိပ်ထားနိုင်ခဲ့ လေ၏၊ ထို့အပြင်အရှင်မြတ်သည် အဟုတ်အမှန်မိစ္ဆာတရားကို ဖယ်ရှားပစ်တော်မူလတ့ံ၊ အရှင်မြတ်သည် သမ္မာတရားတော်ကို မိမိဗျာဒိတ်တော်အားဖြင့် တည်ထောင်တော်မူလတ့ံ၊ အလ္လာဟ်အရှင်မြတ်သည် စိတ်နှလုံး တို့တွင် ဖုံးကွယ်လျှို့ဝှက်ချက်ဟူသမျှတို့ကို အကြွင်းမဲ့သိတော်မူ၏။"},{"SurahNumber":42,"VerseNumber":25,"Text":"၂၅။\tအလ္လာဟ်အရှင်မြတ်သည် မိမိ၏ ကျေးကျွန်များ၏ နောင်တသံဝေဂရခြင်းကို လက်ခံတော်မူ၏၊ အပြစ်များကို ခွင့်လွှတ်တော်မူ၏၊ သင်တို့ပြုသမျှအလုံးစုံကို အကြွင်းမဲ့သိတော်မူ၏။"},{"SurahNumber":42,"VerseNumber":26,"Text":"၂၆။\tကုသိုလ်ကောင်းမှုပွားများသူတို့ကို နှစ်သက်တော်မူ၍ အရှင်မြတ်၏ အနန္တဆုမင်္ဂလာတော်မှ ကြီးပွားတိုးတက်ခြင်း ဆုမင်္ဂလာကို ပေးသနားတော်မူ၏၊ သို့သော်အယူမှားသူတို့အတွက်မူကား အလွန်ပြင်းပြကြောက်မက်ဖွယ်ကောင်း သောအပြစ်ဒဏ်ရှိ၏။"},{"SurahNumber":42,"VerseNumber":27,"Text":"၂၇။\tအကယ်၍ အလ္လာဟ်အရှင်မြတ်သည် မိမိကျေးကျွန်များအတွက် စားနပ်ရိက္ခာစည်းစိမ်ဥစ္စာများကို တိုးပွားကျယ် ဝန်းစေတော်မူခဲ့ပါလျှင် သူတို့သည် ကမ္ဘာတဝှမ်းလုံး၌ တရားကျုးလွန်၍ ဧကန်အမှန်သောင်းကျန်းခဲ့ကြလတ့ံ၊ သို့သော်အရှင်မြတ်သည် ကျေးဇူးတော်များကို ချင့်ချိန်တိုင်းဆသင့်လျော်ရုံမျှ အလိုတော်အတိုင်းချပေးသနားတော် မူ၏၊ အရှင်မြတ်သည် မိမိကျေးကျွန်တို့ကို အကြွင်းမဲ့သိတော်မူ၍ စောင့်ကြည့်နေတော်မူ၏။"},{"SurahNumber":42,"VerseNumber":28,"Text":"၂၈။\tအရှင်မြတ်သည် လူသားတို့ မိုးမြေကို မမျှော်လင့် လက်မှိုင်ချနေသောအခါ မိုးရွာသွန်းစေတော်မူ၍ ကောင်းကြီး မင်္ဂလာတော်ကို အနှံ့အပြားကြဲဖြန့်သနားတော်မူ၏၊ စင်စစ် အလ္လာဟ်အရှင်မြတ်သည် ကာကွယ်စောင့်ရှောက် တော်မူသောအရှင်၊ ချီးမွမ်းခြင်းတည်ရာဖြစ်တော်မူသောအရှင်တည်း။"},{"SurahNumber":42,"VerseNumber":29,"Text":"၂၉။\tအလ္လာဟ်အရှင်မြတ်၏ သာဓကတော်များအနက် အချို့သောသာဓကတော်များမှာ မိုးမြေကိုလည်းကောင်း၊ ကမ္ဘာမြေပေါ်တွင် လှုပ်လှုပ်ရွရွသွားလာကြနေကုန်သောသက်ရှိသတ္တဝါတို့ကိုလည်းကောင်း၊ ဖန်ဆင်းတော်မူ ခြင်းဖြစ်၏၊ အရှင်မြတ်သည် အလိုတော်ရှိသောသတ္တဝါတို့ကိုလည်းကောင်း၊ ဖန်ဆင်းတော်မူခြင်းဖြစ်၏၊ အရှင် မြတ်သည် အလိုတော်ရှိသောအခါ သတ္တဝါအပေါင်းတို့ကို စုဆောင်းခြင်းငှာပြုစွမ်းနိုင်တော်မူ၏။"},{"SurahNumber":42,"VerseNumber":30,"Text":"၃ဝ။\tသင်တို့ထံ ဆိုက်ရောက်လာသော ဘေးအန္တရာယ်တိုင်းသည် သင်တို့၏ လက်ဖြင့် ပြုကျင့်သောဒုစရိုက်မကောင်းမှု ၏ အကျိုးဆက်သာဖြစ်၏၊ အလ္လာဟ်အရှင်မြတ်သည် သင်တို့၏ အပြစ်များအနက် များလှစွာသောအပြစ်များကို ခွင့်လွှတ်တော်မူ၏။"},{"SurahNumber":42,"VerseNumber":31,"Text":"၃၁။\tသင်တို့သည် မြေကြီးပေါ်တွင် ထွက်ပြေးနေခြင်းဖြင့် အရှင်မြတ်၏ အပြစ်ဒဏ်တော်မှ လွတ်မြောက်နိုင်မည် မဟုတ်ချေ၊ အလ္လာဟ်အရှင်မြတ်မှတပါး အခြားကာကွယ်စောင့်ရှောက်သူမိတ်ဆွေသော်လည်းကောင်း၊ ကူညီ ထောက်ပ့ံသူသော်လည်းကောင်း၊ သင်တို့၌ မရှိချေ။"},{"SurahNumber":42,"VerseNumber":32,"Text":"၃၂။\tအလ္လာဟ်အရှင်မြတ်၏ သာဓကတော်များအနက် တစ်ပါးသောသာဓကတော်ကား သမုဒ္ဒရာပင်လယ်ကြားတွင် အောင်လံသဖွယ်ဖြစ်သောသင်္ဘောကြီးများဖြစ်ကြ၏။"},{"SurahNumber":42,"VerseNumber":33,"Text":"၃၃။\tအကယ်၍ အလိုတော်ရှိပါလျှင် အရှင်မြတ်သည် တိုက်ခတ်နေသောလေကို မလှုပ်မရှားငြိမ်နေစေတော်မူမည်၊ ထိုအခါသင်္ဘောများသည် သမုဒ္ဒရာပင်လယ်ကြော၌ မမျောနိုင်ပဲ တန့်ရပ်၍ နေလိမ့်မည်၊ စင်စစ်မှာ ဤအချက် များ၌ တန့်ရပ်၍ နေလိမ့်မည်၊ စစ်စစ်မှာဤအချက်များ၌ သည်းခံခြင်းတရားရှိသူနှင့် ကျေးဇူးတော်ကို ချီးမွမ်း သူတို့အဖို့အရာ သာဓတော်များပါရှိ၏။"},{"SurahNumber":42,"VerseNumber":34,"Text":"၃၄။\tအလ္လာဟ်အရှင်မြတ်သည် အလိုတော်ရှိပါလျှင် သင်္ဘောပါလူအားလုံးတို့ကို ၎င်းတို့ကျိုးလွန်အပ်သောအပြစ်၏ အကျိုးဆက်ကြောင့် ပျက်စီးဆုံးရှုံးစေတော်မူမည်၊ သို့သော်အရှင်မြတ်သည် မြောက်များစွာသောအပြစ်များကို ခွင့်လွှတ်တော်မူ၏။"},{"SurahNumber":42,"VerseNumber":35,"Text":"၃၅။\tငါ၏ နှုတ်ကပတ်တော်များနှင့်စပ်လျဉ်း၍ ပျက်ရယ်ပြုသူတို့အား သူတို့သည် အပြစ်ဒဏ်တော်များမှ လွတ်မြောက် ရာလမ်းမရှိကြောင်းကို သိစေလော့။"},{"SurahNumber":42,"VerseNumber":36,"Text":"၃၆။\tအေ-လူသားတို့၊ သင်တို့အား ဤလောကတွင် ပေးသနားတော်မူသောဥစ္စာပစ္စည်းတို့သည် ဤမျက်မှောက် ဘဝ၌ ခေတ္တခဏမျှ သုံးစွဲရသောပစ္စည်းဝထ္ထုများဖြစ်၏၊ သို့သော်အလ္လာဟ်အရှင်မြတ်အထံတော်၌ရှိသော အောင် ဆုမင်္ဂလာတော်မှာကား မိမိအရှင်သခင်အား ယုံကြည်ကိုးစားသူတို့အဖို့အရာဖြစ်၏။"},{"SurahNumber":42,"VerseNumber":37,"Text":"၃၇။\tထိုသူတို့သည် ကြီးလေးသောအပြစ်များနှင့် ရှက်ဖွယ်သောအပြုအမူတို့မှ ရှောင်ကြဉ်ကြ၏၊ အမျက်ဒေါသထွက် သော်လည်း သူတပါး၏ အပြစ်ကို လွှတ်ကြ၏။"},{"SurahNumber":42,"VerseNumber":38,"Text":"၃၈။\tထိုသူတို့သည် မိမိတို့၏ အသက်သခင်ကျေးဇူးရှင်ကြီး၏ ဗျာဒိတ်တော်ကို ရိုသေစွာနာယူကြ၏၊ ပညတ်တော် မူသောအရှင့်ဝတ်ကို အစဉ်မပြတ်ပြုကြ၏၊ မိမိတို့အမှုအခင်းများကို အချင်းချင်းတိုင်ပင်နှီးနှောပြီးလျှင် ဆောင်ရွက် ကြ၏၊ ငါအရှင်မြတ်ချပေးသနားတော်မူသောအရာဝထ္ထုများမှ အလှုပေးကမ်းကြ၏။"},{"SurahNumber":42,"VerseNumber":39,"Text":"၃၉။\tထို့အပြင် ထိုသူတော်ကောင်းတို့သည် မိမိတို့အား မတရားညှင်းပန်းနှိပ်စက်သောအခါ ခေါင်းငုံ့မခံပဲ မိမိကို်ယ်ကို ကာကွယ်ကြ၏။"},{"SurahNumber":42,"VerseNumber":40,"Text":"၄ဝ။\tမိမိနာကျင်ဆုံးရှုံးသည်နှင့်ညီမျှသောနာကျင်မှုဖြင့် လက်စားချေခွင့်ရှိ၏၊ သို့သော်လူတစ်ဦးတစ်ယောက်သည် သူတပါး၏ အပြစ်ကို လွှတ်၍ ထိုသူနှင့်သင့်မြတ်အောင် စေ့စပ်လျှင် အပြစ်လွှတ်သူသည် အလ္လာဟ်အရှင်မြတ် အထံတော်မှ အောင်ဆုမင်္ဂလာတော်ရလတ့ံ၊ အလ္လာဟ်အရှင်မြတ်သည် မကောင်းမှုကို ပြုကျင့်သူတို့အား နှစ်သက်တော်မမူချေ။"},{"SurahNumber":42,"VerseNumber":41,"Text":"၄၁။\tသို့သော် အကြင်သူသည် မိမိအား သူတပါးမတရားနှိပ်စက်ညှင်းပန်းခြင်းကို လက်စားချေအ့ံ၊ ထိုသူအပေါ်၌ အပြစ်မုချဧကန်မထိုက်ချေ။"},{"SurahNumber":42,"VerseNumber":42,"Text":"၄၂။\tအကြင်သူတို့သည် လူသားတို့ကို မတရားညှင်းပန်းနှိပ်စက်လျက် ကမ္ဘာမြေတဝှမ်းမတရားသောင်းကျန်းတော်လှန် ကြအ့ံ၊ ထိုသူများအပေါ်၌ အပြစ်ထိုက်၏၊ သူတို့အတွက် အလွန်ပြင်းပြနာကျယ်ဖွယ်သောအပြစ်ဒဏ်တော်ရှိ၏။"},{"SurahNumber":42,"VerseNumber":43,"Text":"၄၃။\tသို့သော် အကြင်သူသည် သည်းခံခြင်းတရားရှိ၍ သူတပါး၏ အပြစ်ကို လွှတ်အ့ံ၊ ထိုသူသည် မိမိကိစ္စအဝဝကို ရဲရင့်တည်ကြည်စွာဆောင်ရွက်သူဖြစ်၏။"},{"SurahNumber":42,"VerseNumber":44,"Text":"၄၄။\tအကြင်သူအား အလ္လာဟ်အရှင်မြတ်သည် လမ်းမှား၌ ပစ်ထားတော်မူအ့ံ၊ ထိုသူအား အရှင်မြတ်မှတပါး ကာကွယ်စောင့်ရှောက်မည့်အဆွေခင်ပွန်းမရှိချေ၊ အေ-တမန်တော်၊ ဒုစရိုက်ကောင်များသည် ငရဲမီးကို မျက်ဝါး ထင်ထင်မြင်ရသောအခါ အချင်းတို့ ငါတို့သည် လောကဓာတ်သို့ ပြန်ဖို့ရာ လမ်းစလမ်းနတစ်ခုခုရှိသလောဟု သင်မြင်ရလတ့ံ။"},{"SurahNumber":42,"VerseNumber":45,"Text":"၄၅။\tထိုသူတို့ကို ငရဲသို့ ယူဆောင်လာသောအခါ သူတို့သည် အရှက်တကွဲအောက်ကျနောက်ကျဖြစ်၍ စိတ်ညှိုးငယ် နိမ့်ကျပြီးလျှင် ခေါင်းငိုက်စိုက်နှင့် ခိုးကြောင်ခိုးဝှက်ကြည့်သည်ကိုသာ သင်တွေ့မြင်ရလတ့ံ၊ ထိုအခါယုံကြည်သူ အပေါင်းသူတော်ကောင်းတို့က တရားစီရင်တော်မူသောနေ့တော်ကြီး၌ မိမိတို့ကိုသော်လည်းကောင်း၊ မိမိတို့ သားမယားအိမ်သူအိမ်သားအပေါင်းတို့ကိုသော်လည်းကောင်း၊ ငရဲမီးထဲသို့ ရောက်အောင် ပြုကျင့်သူများသည် မုချဧကန်ပျက်စီးဆုံးရှုံးခြင်းသို့ ဆိုက်ရောက်ကြရချေ၏၊ ဒုစရိုက်မကောင်းမှုကို ပွားများသူတို့သည် ဧကန်အမှန် ထာဝရငရဲတွင် ခံစားနေထိုင်ကြရချေ၏ဟု ဆိုကြလတ့ံ။"},{"SurahNumber":42,"VerseNumber":46,"Text":"၄၆။\tထိုသူတို့မှာ အလ္လာဟ်အရှင်မြတ်မှတပါး အခြားကူညီစောင်မမည့်မိတ်ဆွေများမရှိချေ၊ အကြင်သူအား အလ္လာဟ် အရှင်မြတ်သည် လမ်းမှား၌ ပစ်ထားအ့ံ၊ ထိုသူအတွက် လမ်းမရှိချေ။"},{"SurahNumber":42,"VerseNumber":47,"Text":"၄၇။\tအို-ကြားနာရသူအပေါင်းတို့၊ လွှဲရှောင်၍မရသော နေ့တော်ကြီးမရောက်မီ သင်တို့သည် မိမိတို့၏ အသက် သခင်ကျေးဇူးရှင်ကြီး၏ ဗျာဒိတ်နှုတ်ကပတ်တော်ကို လိုက်နာကြလော့၊ ထိုနေ့တော်ကြီး၌ သင်တို့အတွက် ခိုလှုံဖို့ရာနေရာမရှိချေ။"},{"SurahNumber":42,"VerseNumber":48,"Text":"၄၈။\tအို-တမန်တော်၊ ထိုအယူမှားသူတို့သည် တရားတော်ကို မနှစ်သက်ကြလျှင် ငါသည် သင့်အား သူတို့ကို ထိန်းသိမ်းစောင့်ရှောက်ဖို့ရာ စေလွှတ်တော်မမူချေ၊ သင်၏ ဝတ္တရားမှာမူကား တရားတော်ကို ရှင်းလင်းဟောပြော ရန်သာတည်း၊ ငါသည် လူသားအား ငါ၏ ကောင်းကြီးမင်္ဂလာတော်ကို မြည်းစေသောအခါ သူသည် အထူး ရွှင်မြူး၏၊ သို့သော် ထိုသူသည် မိမိတင်ကြိုပို့ထားနှင့်သောပြုကျင့်မှုကြောင့် ဘေးအန္တရာယ်ထိသောအခါ လူသားသည် ကျေးဇူးကန်းသူအမှန်ဖြစ်၏။"},{"SurahNumber":42,"VerseNumber":49,"Text":"၄၉။\tအလ္လာဟ်အရှင်မြတ်သည် မိုးကောင်းကင်နှင့် ကမ္ဘာမြေကြီးတို့ကို စိုးပိုင်တော်မူ၏၊ အရှင်မြတ်သည် မိမိအလိုတော် ရှိရာကို ဖန်ဆင်းတော်မူ၏၊ သားရတနာပေးသနားတော်မူလိုသောသူအား သားပေးသနားတော်မူ၏၊ သမီးရတနာ လိုတော်မူသောသူအား သမီးပေးသနားတော်မူ၏။"},{"SurahNumber":42,"VerseNumber":50,"Text":"၅ဝ။ သို့မဟုတ် အရှင်မြတ်သည် သားများသမီးများနှစ်မျိုးစလုံးပေးသနားတော်မူ၏၊ ထို့အပြင်အရှင်မြတ်သည် အမြံုဖြစ်စေလိုတော်မူသောသူကို အမြံုဖြစ်စေတော်မူ၏၊ အရှင်မြတ်သည် အနန္တတန်ခိုးတော်သခင်၊ သဗ္ဗညုတ ဉာာဏ်တော်ရှင်ဖြစ်တော်မူ၏။"},{"SurahNumber":42,"VerseNumber":51,"Text":"၅၁။\tလူသားသည် အလ္လာဟ်အရှင်မြတ်သည် မိမိအလိုတော်ကို လူသားအား ၎င်း၏ စိတ်နှလုံးတွင် ထင်ရှားစေခြင်းဖြင့် သော်လည်းကောင်း၊ အကာအကွယ်အတွင်းမှ မိန့်တော်မူခြင်းဖြင့်သော်လည်းကောင်း၊ ကောင်းကင်တမန်စေလွှတ် ခြင်းဖြင့်သော်လည်းကောင်း ထုတ်ပြန်မိန့်ဆိုတော်မူ၏၊ မှတ်သားကြလော့၊ အလ္လာဟ်အရှင်မြတ်သည် အတိုင်း ထက်အလွန်မြင့်မြတ်တော်မူ၏၊ သဗ္ဗညုတဉာာဏ်တော်ရှင်ဖြစ်တော်မူ၏။"},{"SurahNumber":42,"VerseNumber":52,"Text":"၅၂။\tဤနည်းအတိုင်း ငါသည် သင်၏စိတ်နှလုံးတွင် ထင်ရှားစေခြင်းအားဖြင့် သင်တမန်တော်ထံသို့ ငါ၏ ဗျာဒိတ်တော် ကို ချပေးသနားတော်မူ၏၊ ဗျာဒိတ်တော်ကို မရမီ သင်သည် ကျမ်းတော်မည်သည်ဖြစ်သည်ကို မသိချေ၊ ယုံကြည်ခြင်းမည်သည်ဖြစ်သည်ကိုလည်း မသိချေ၊ သို့သော်ငါသည် ကျမ်းမြတ်ကုရ်အာန်ကို ထွန်းလင်းတောက်ပ သောအလင်းရောင်ကြီးဖြစ်စေတော်မူ၏၊ ထိုအဆုံးအမကျမ်းတော်ကြီးအားဖြင့် ငါသည် အလိုတော်ရှိသော ကျေးကျွန်အား လမ်းကို ပြသတော်မူ၏၊ သင်တမန်တော်သည် လမ်းမှန်ကို ညွှန်ပြသူအမှန်ဖြစ်၏။"},{"SurahNumber":42,"VerseNumber":53,"Text":"၅၃။ သင်တမန်တော်သည် မိုးကောင်းကင်နှင့် ကောင်းကင်တန်ဆာကမ္ဘာမြေကြီးနှင့် မြေကြီးတန်ဆာအလုံးစုံကို စိုးပိုင်တော်မူသောအလ္လာဟ်အရှင်မြတ်၏ လမ်းတော်ကို ပြသ၏၊ နောက်ဆုံးစွန်၌ အရာခပ်သိမ်းကုန်အပေါင်း တို့သည် အလ္လာဟ်အရှင်မြတ်အထံတော်သို့ ရောက်ကြရမည်မဟုတ်လော။"},{"SurahNumber":43,"VerseNumber":1,"Text":"၁။\tဟာ မီး(မ်)။"},{"SurahNumber":43,"VerseNumber":2,"Text":"၂။\tရှင်းလင်းထင်ရှားသောကျမ်းတော်အားဖြင့်။"},{"SurahNumber":43,"VerseNumber":3,"Text":"၃။\tအို-လူသားအပေါင်းတို့၊ ငါသည် သင်တို့နားလည်ကောင်းနားလည်စေခြင်းငှာ ထိုကျမ်းတော်ကို အာရဗီဘာသာ ဖြင့် ပြဋ္ဌာန်းတော်မူ၏။"},{"SurahNumber":43,"VerseNumber":4,"Text":"၄။\tမှတ်သားကြလော့၊ ထိုကျမ်းတော်သည် ငါ၏အထံတော်၌ ရှိသောမူလဘူတပညတ်တော်များပါသောကျမ်းတော် မြတ်ဖြစ်၏၊ စင်စစ်အားဖြင့် ထိုကျမ်းတော်မြတ်သည် လွန်စွာမြင့်မြတ်၊ ရှင်းလင်းပြတ်သားသောကျမ်းဖြစ်၏။"},{"SurahNumber":43,"VerseNumber":5,"Text":"၅။\tအို-အယူမှားသူအပေါင်းတို့၊ သင်တို့သည် လေလွင့်သောသူများဖြစ်ကြသဖြင့် သင်တို့ကို ငါလုံးလုံးလျစ်လျူ ရှုတော်မူရမည်လော။"},{"SurahNumber":43,"VerseNumber":6,"Text":"၆။\tငါရှေးလူဟောင်းများထံသို့ တမန်တော်မည်မျှ ဆက်ကာဆက်ကာ စေလွှတ်တော်မူခဲ့လေသနည်း။"},{"SurahNumber":43,"VerseNumber":7,"Text":"၇။\tထိုရှေးလူဟောင်းများသည် မိမိတို့ထံသို့ တမန်တော်ပွင့်မလာလေမှ လာလေလျှင် တမန်တော်ကို ပျက်ရယ် ကျီစယ်ပြုလေ့ရှိကြ၏။"},{"SurahNumber":43,"VerseNumber":8,"Text":"၈။\tထို့ကြောင့်ယခုလူများထက် သာလွန်ခွန်အားဗလရှိသောရှေးလူဟောင်းများကို ငါသည် ကွပ်မျက်စီရင်တော် မူလိုက်၏၊ ရှေးလူဟောင်းတို့၏ ထုံးဟောင်းဥပမာသည် သူတို့ရှေ့တွင် ရှိ၏။"},{"SurahNumber":43,"VerseNumber":9,"Text":"၉။ အို-တမန်တော်၊ သင်သည် ထိုမယုံကြည်သူတို့အား ဟယ်-အချင်းတို့၊ မိုးမြေကို အဘယ်သူဖန်ဆင်းသနည်းဟု မေးလျှင် သူတို့က အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်၊ ဖန်ဆင်းတော်မူသည်ဟု ပြန်ဖြေကြလတ့ံ။"},{"SurahNumber":43,"VerseNumber":10,"Text":"၁ဝ။\tအရှင်မြတ်သည် သင်တို့အဖို့အရာ ကမ္ဘာမြေကို အမောဖြေရာစခန်းဖြစ်စေတော်မူ၏၊ ထိုမြေပေါ်၌ သင်တို့သွား လိုရာအရပ်သို့ လွယ်လင့်တကူသွားလာရောက်ပေါက်နိုင်စေရန် အလို့ငှာ ယင်းသို့ဖန်ဆင်းတော်မူ၏။"},{"SurahNumber":43,"VerseNumber":11,"Text":"၁၁။\tအရှင်မြတ်သည် အထက်ကောင်းကင်မှ သင့်လျော်အောင် နှိုင်းဆတိုင်းဆ၍ မိုးရေကို ရွာသွန်းစေတော်မူ၏၊ အေ-ကြားနရသူအပေါင်းတို့၊ ငါသည် ထိုမိုးရေဖြင့် မြေသေကို တဖန်ရှင်စေတော်မူ၏၊ ထိုနည်းတူသင်တို့ကို လည်း ပြန်ရှင်စေတော်မူမည်။"},{"SurahNumber":43,"VerseNumber":12,"Text":"၁၂။\tအရှင်မြတ်သည် အရာဝထ္ထုအားလုံးတို့ကို အဖိုနှင့်အမတွဲ၍ ဖန်ဆင်းတော်မူ၏၊ သင်တို့အဖို့အရာ သင်တို့စီးနင်း သောလှေသင်္ဘောများနှင့် ခြေလေးချောင်းရှိတိရိစ္ဆာန်များကိုလည်း ဖန်ဆင်းတော်မူ၏။"},{"SurahNumber":43,"VerseNumber":13,"Text":"၁၃။\tယင်းကဲ့သို့ဖန်ဆင်းတော်မူခြင်းကား ၎င်းတို့ကျောက်ကုန်းထက်သို့ တက်စီးပြီးလျှင် ထိုသို့စီးနေစဉ် သင်တို့သည် မိမိတို့၏ အသက်သခင်ကျေးဇူးရှင်ကြီး၏ ဂုဏ်ကျေးဇူးတော်ကို သတိရ၍ ဤသို့ကျူးရင့်စိမ့်သောငှာဖြစ်၏၊ အလ္လာဟ်အရှင်မြတ်သည် အနန္တဂုဏ်တော်ရှင်ဖြစ်တော်မူ၏၊ အကျွန်ုပ်တို့သည် မိမိတို့အလိုအလျောက် ၎င်းတို့ကို နှိမ်နင်း၍ လက်အောက်ခံဖြစ်စေခြင်းငှာမတတ်စွမ်းနိုင်ချေ။"},{"SurahNumber":43,"VerseNumber":14,"Text":"၁၄။\tအကျွနု်ပ်တို့သည် မိမိတို့၏ အသက်သခင်ကျေးဇူးရှင်ကြီးအထံတော်သို့ မုချဧကန်ပြန်နေကြသည်သာတည်း။"},{"SurahNumber":43,"VerseNumber":15,"Text":"၁၅။\tယင်းသို့ကျေးဇူးပြုသော်လည်း ထိုလူသားတို့သည် အရှင်မြတ်၏ ကျေးကျွန်အချို့တို့ကို အရှင်မြတ်နှင့် တန်းတူ ထား၍ ကိုးကွယ်ကြ၏၊ အမှန်ဆိုသော လူသားတို့သည် မုချဧကန်ကျေးဇူးကန်းသူများဖြစ်၏။"},{"SurahNumber":43,"VerseNumber":16,"Text":"၁၆။\tအရှင်မြတ်သည် မိမိဖန်ဆင်းတော်မူသောအရာများအနက် မိမိအဖို့ သမီးများကိုသာ လိုလားတော်မူ၍ သား ယောက်ျားများအားဖြင့် သင်တို့ကို ချီးမြှောက်တော်မူသလော။"},{"SurahNumber":43,"VerseNumber":17,"Text":"၁၇။\tမဟာဂရုဏာတော်အရှင်၏ ဝေစုတော်ဟုဆိုသော သမီးကို သင်တို့အနက် တစ်ဦးတစ်ယောက်မှာ ဖွားမြင်အ့ံ၊ ထိုဖွားမြင်သောသတင်းကို ထိုသူကြားရသောအခါ ထိုသူသည် မျက်နှာမဲပြီးလျှင် မိမိဝမ်းထဲတွင် ဒေါသဖြစ်လျက် ရှိ၏။"},{"SurahNumber":43,"VerseNumber":18,"Text":"၁၈။\tအဖိုးထိုက်အဖိုးတန်အဝတ်တန်ဆာလက်ဝတ်လက်စားများကို ဝတ်ဆင်လျက် ကြီးပြင်းအောင် ကျွေးမွေးခြင်းခံရ၍ မိမိကိုယ်ကို မိမိ အဓိကရုန်းအတွင်းမကာကွယ်နိုင်သောသမီးမိန်းမကို အရှင်မြတ်နှင့် နှိုင်းယှဉ်မည်လော။"},{"SurahNumber":43,"VerseNumber":19,"Text":"၁၉။\tသူတို့သည် မဟာဂရုဏာတော်အရှင်၏ ကျေးကျွန်ကောင်းကင်တမန်များအား ဣတ္ထိလိင်ဟု ဆိုကြ၏၊ သူတို့ သည် ထိုတမန်များအား ဖန်ဆင်းသည်ကို မြင်ရသလော၊ သူတို့၏ ပြောဆိုချက်ကို မှတ်သားထား၍ သူတို့ကို စစ်ကြောတော်မူလတ့ံ။"},{"SurahNumber":43,"VerseNumber":20,"Text":"၂ဝ။\tထိုသူယုတ်မာတို့က ''အကယ်၍ မဟာကရုဏာတော်အရှင် အလိုတော်ရှိပါလျှင် အကျွနု်ပ်တို့သည် ဘုရားတု ဘုရားယောင်များကို ကိုးကွယ်ကြမည်မဟုတ်ချေ''ဟု ဆိုကြ၏၊ သူတို့သည် အသိဉာာဏ်မရှိ၍ ဤသို့ပြောကြ၏၊ သူတို့သည် ရမ်းဆကြသည်သာတည်း။"},{"SurahNumber":43,"VerseNumber":21,"Text":"၂၁။\tငါသည် ထိုသူတို့စွဲလမ်းလိုက်နာဖို့ရာ ကျမ်းတော်တစ်စောင်ကို သူတို့အား ကုရ်အာန်ကျမ်းတော်ကို ထုတ်ပြန် တော်မမူမီ ပေးသနားတော်မူဖူးသလော။"},{"SurahNumber":43,"VerseNumber":22,"Text":"၂၂။\tပေးသနားတော်မမူချေ၊ သူတို့က အကျွန်ုပ်တို့သည် မိမိတို့ဘိုးဘွားတို့အား ဘာသာအယူဝါဒတစ်မျိုးကို လိုက်နာ ကျင့်မူလျက် တွေ့ရပါ၏၊ သူတို့၏လမ်းကို လိုက်လျှောက်ကြပါ၏ဟု ဆိုကြ၏။"},{"SurahNumber":43,"VerseNumber":23,"Text":"၂၃။\tအေ-တမန်တော် သင်မပွင့်လာမီကာလကလည်း ဤနည်းအတိုင်းပင်ဖြစ်၏၊ ငါသည် လူမျိုးတစ်မျိုးထံ သာသနာ ပြုတမန်တော်စေလွှတ်သောအခါတိုင်း သူတို့အနက် သူဌေးသူကြွယ်တို့က အကျွနု်ပ်တို့သည် မိမိတို့ဘိုးဘွား တို့အား ဘာသာအယူဝါဒတစ်မျိုးကို လိုက်နာကျင့်ဆောင်လျက် တွေ့ရပါ၏၊ အကျွနု်ပ်တို့လည်း သူတို့လမ်းကို သူတို့ခြေရာအတိုင်း လိုက်လျှောက်ကြပါ၏ဟု ဆိုကြလေ၏။"},{"SurahNumber":43,"VerseNumber":24,"Text":"၂၄။\tထိုအခါသူတို့လက်ထက်ပွင့်သောတမန်တော်က ဟယ်-အချင်းတို့၊ ငါယူဆောင်လာသောတရားတော်သည် သင်တို့မိဘဘိုးဘွားတို့လိုက်နာကျင့်သုံးသောအယူဝါဒထက် သာလွန်ကောင်းမြတ်၏ဟု ဟောကြား၏၊ သူတို့က အကျွနု်ပ်တို့ကား သင်တို့ယူဆောင်လာသောကျမ်းကို မယုံကြည်သူများဖြစ်ကြ၏ဟု ပြန်ဆိုကြ၏။"},{"SurahNumber":43,"VerseNumber":25,"Text":"၂၅။\tထို့ကြောင့် ငါသည် သူတို့ကို လက်စားချေတော်မူ၏၊ အေ-တမန်တော်၊ သမ္မာတရားတော်ကို ငြင်းဆန်သော သူယုတ်မာတို့သည် မိမိတို့ဘဝဇာတ်ကို မည်သို့သိမ်းရလေသည်ကို ကြည့်လော့။"},{"SurahNumber":43,"VerseNumber":26,"Text":"၂၆။\tမှတ်သားလော့၊ တမန်တော်အေဗရာဟမ်က သူ၏ အဘနှင့်အမျိုးသားတို့ကို ဤသို့ပြောဟော၏၊ သင်တို့ကိုး ကွယ်သောဘုရားတုများကို ကိုးကွယ်မှုမှ အကျွနု်ပ်သန့်စင်၏။"},{"SurahNumber":43,"VerseNumber":27,"Text":"၂၇။\tအကျွန်ုပ်တို့သည် မိမိ၏အရှင်သခင်အားသာလျှင် ကိုးကွယ်၏၊ အရှင်မြတ်သည် အကျွနု်ပ်အား မုချဧကန်လမ်း ညွှန်တော်မူပါမည်။"},{"SurahNumber":43,"VerseNumber":28,"Text":"၂၈။\tတမန်တော်အေဗရာဟမ်က ထိုတရားစကားကို ၎င်း၏သားမြေးအဆက်ဆက်တို့လက်ထက်တိုင်အောင် ကျန်ရစ် စေ၏၊ သူတို့တရားတော်ဘက်သို့ ပြန်လှည့်ကောင်းလှည့်ရန် အလို့ငှာဖြစ်၏။"},{"SurahNumber":43,"VerseNumber":29,"Text":"၂၉။\tစင်စစ်အားဖြင့် ထိုသူယုတ်တို့နှင့် သူတို့မိဘထံသို့ သမ္မာတရားတော်နှင့် ထိုတရားတော်ကို ရှင်းလင်းဟောပြော သောတမန်တော်ရောက်လာသည့်တိုင်အောင် ငါသည် သူတို့အားလုံးကို လောကီစည်းစိမ်ပေးသနားတော်မူခဲ့ပြီ။"},{"SurahNumber":43,"VerseNumber":30,"Text":"၃ဝ။\tသို့သော်သူတို့ထံ၌ သမ္မာတရားတော်ထွန်းလင်းတောက်ပလာသောအခါ သူတို့က ဤအရာသည် မျက်လှည့် ဆရာ၏ လိမ်လည်မှုသာဖြစ်၏၊ ငါတို့သည် ဤအရာကို ဖယ်ရှား၏ဟု ဆိုကြ၏။"},{"SurahNumber":43,"VerseNumber":31,"Text":"၃၁။\tတဖန် သူတို့ဆိုသည်မှာ ဤကုရ်အာန်ကျမ်းကို မြို့ကြီးနှစ်မြို့မှာ ခေါင်းဆောင်တစ်ဦးဦးထံသို့ အဘယ်ကြောင့် ထုတ်ပြန်မချပေးသနည်း။"},{"SurahNumber":43,"VerseNumber":32,"Text":"၃၂။\tအို-တမန်တော်၊ ထိုသူတို့သည် သင်၏အသက်သခင် ကျေးဇူးရှင်ကြီး၏ ကျေးဇူးတော်ကို ဝေခွဲပေးရသူများ ဖြစ်သလော၊ ငါသည်သာလျှင် သူတို့အလယ်တွင် လောကီအသက်မွေးမှုကို ဝေခြမ်းပေးတော်မူ၏၊ ထို့အပြင် ငါသည် သူတို့အနက် အချို့ကို အခြားသူတို့ထက် အဆင့်အတန်းမြှင့်ပေးတော်မူ၏၊ သို့မြှင့်ပေးခြင်းအကြောင်းမှာ အကြီးအကဲတို့က ငယ်သားများကို ခိုင်းစေရန်အလို့ငှာဖြစ်၏၊ သို့သော်သင်၏ အသက်သခင်ကျေးဇူးရှင်ကြီး၏ ကျေးဇူးတော်သည် ထိုသူတို့စုဆောင်းထားသည့်ဥစ္စာပစ္စည်းထက် သာလွန်ကောင်းမွန်၏။"},{"SurahNumber":43,"VerseNumber":33,"Text":"၃၃၊၃၄။\tလူသားအပေါင်းတို့သည် လူမျိုးတစ်မျိုးတည်းသာ ဖြစ်လာကြမည်မဟုတ်လျှင် မဟာကရုဏာတော််အရှင်အား မယုံကြည်သူတို့အဖို့အရာ ငါသည် သူတို့၏ အိမ်အမိုးအကာများကိုသော်လည်းကောင်း၊ သူတို့လဲလျောင်းထိုင်ရာ ပလ္လင်များကိုသော်လည်းကောင်း၊ ငွေသားအတိဖြစ်စေတော်မူခဲ့လေလတ့ံ။"},{"SurahNumber":43,"VerseNumber":34,"Text":"၃၃၊၃၄။\tလူသားအပေါင်းတို့သည် လူမျိုးတစ်မျိုးတည်းသာ ဖြစ်လာကြမည်မဟုတ်လျှင် မဟာကရုဏာတော််အရှင်အား မယုံကြည်သူတို့အဖို့အရာ ငါသည် သူတို့၏ အိမ်အမိုးအကာများကိုသော်လည်းကောင်း၊ သူတို့လဲလျောင်းထိုင်ရာ ပလ္လင်များကိုသော်လည်းကောင်း၊ ငွေသားအတိဖြစ်စေတော်မူခဲ့လေလတ့ံ။"},{"SurahNumber":43,"VerseNumber":35,"Text":"၃၅။\tသူတို့၏ ဆင်ယင်တန်ဆာနှင့် အိမ်ထောင်ပရိဘောဂများကိုလည်း ရွှေအတိဖြစ်စေတော်မူခဲ့လတ့ံ၊ သို့သော် ဤအဖိုးထိုက်တန်သောအရာဝထ္ထုအပေါင်းတို့သည် လောကီအသက်တခဏအတွက်သာဖြစ်လေ၏၊ အေ-တမန် တော်၊ သင်၏ အသက်သခင်ကျေးဇူးရှင်ကြီး၏ မျက်မှောက်ရှိ နောင်ဘဝမှာမူကား အကုသိုလ်မှုကို ရှောင်သော သူတော်ကောင်းတို့အဖို့သာ ဖြစ်၏။"},{"SurahNumber":43,"VerseNumber":36,"Text":"၃၆။\tအကြင်သူသည် မဟာဂရုဏာတော်အရှင်အား အာရုံမပြုပဲ နေအ့ံ၊ ထိုသူအား ငါသည် ရှိုင်တန်မာရ်နတ်တစ်ဦးဦး ၏ လက်သို့ အပ်နှင်းတော်မူမည်၊ ထိုရှိုင်တန်သည် သူနှင့်အတူတကွ ရင်းနှီးစွာနေမည်။"},{"SurahNumber":43,"VerseNumber":37,"Text":"၃၇။\tအမှန်မှာ ဤရှိုင်တန်မာရ်နတ်များသည် ထိုသူတို့ကို သမ္မာတရားလမ်းတော်မှ ကာဆီးထားကြ၏၊ သို့သော် သူတို့သည် မိမိတို့လမ်းမှန်သို့ ပို့သခြင်းခံနေရသည်ဟု ထင်မှတ်ကြ၏။"},{"SurahNumber":43,"VerseNumber":38,"Text":"၃၈။\tနောက်ဆုံးစွန်၌ ယင်းကဲ့သို့ သူတစ်ဦးတစ်ယောက်သည် ငါ့ရှေ့တော်သို့ ဝင်ရသောအခါ သူသည် သူ၏အဖော် ရှိုင်တန်အား ပြောမည်မှာ သင်တို့နှင့်ငါသည် အရှေ့နှင့်အနောက်ကဲ့သို့ ဝေးကွာခဲ့လျှင် ကောင်းလေစွ၊ ဤ အပေါင်းအသင်းသည် အလွန်ဆိုးဝါးယုတ်မာသောအပေါင်းအသင်းဧကန်အမှန်ဖြစ်၏။"},{"SurahNumber":43,"VerseNumber":39,"Text":"၃၉။\tသင်တို့သည် ဒုစရိုက်မကောင်းမှုကို ကျူးလွန်ခဲ့သောကြောင့် ဤနေ့တော်ကြီး၌ သင်တို့သည် အပြစ်ဒဏ်ကို ဝေယူကြရ၏၊ သင်တို့ကို ကောင်းကျိုးမပေးချေ။"},{"SurahNumber":43,"VerseNumber":40,"Text":"၄ဝ။\tအို-တမန်တော်၊ သင်သည် နားပင်းသူကို ကြားစေနိုင်သလော၊ သို့မဟုတ် မျက်စိကန်းသူကိုသော်လည်းကောင်း၊ တမင်္ဂလာလမ်းမှားလိုက်သူကိုသော်လည်းကောင်း၊ လမ်းမှန်ကို ပြသနိုင်သလော။"},{"SurahNumber":43,"VerseNumber":41,"Text":"၄၁။\tငါသည် အကယ်၍ သင်၏အသက်ဝိညာဉ်ကို ခေါ်တော်မူသော်လည်း ထိုသူများကို ဧကန်အမှန်အပြစ်ဒဏ်ပေး၍ လက်စားချေတော်မူမည်။"},{"SurahNumber":43,"VerseNumber":42,"Text":"၄၂။\tသို့မဟုတ် ငါသည် သင့်အား ထိုမယုံကြည်တို့အား ခြိမ်းခြောက်သောအပြစ်ဒဏ်ကို ပြတော်မူပါလျှင် ငါသည် သူတို့ကို ဧကန်အမှန်လွှမ်းမိုးတော်မူ၏။"},{"SurahNumber":43,"VerseNumber":43,"Text":"၄၃။\tထို့ကြောင့်သင်တို့သည် ငါထုတ်ပြန်ချပေးသနားတော်မူသောကျမ်းတော်မြတ်ကို ဦးထိပ်ထက်ဆင်ရွက်၍ မြဲမြဲစွဲစွဲ ဆွဲကိုင်ထားလော့၊ အစစ်အမှန် သင်သည် သမ္မာတရားလမ်းပေါ်၌ တည်ရှိနေသူဖြစ်၏။"},{"SurahNumber":43,"VerseNumber":44,"Text":"၄၄။\tအမှန်ကိုဆိုသော် ကုရ်အာန်ကျမ်းတော်သည် သင်နှင့် သင့်အသင်းသားအပေါင်းတို့အဖို့ သတိပေးကျမ်းတော် ဖြစ်၏၊ သင်တို့သည် စစ်ကြောတော်မူခြင်းကို ခံကြရလိမ့်မည်။"},{"SurahNumber":43,"VerseNumber":45,"Text":"၄၅။\tအေ-တမန်တော်၊ သင်မပွင့်မီ ပွင့်သောရှေးတမန်တော်များ၏ အဖြစ်အပျက်ကို စုံစမ်းမေးမြန်းလော့၊ မဟာ ကရုဏာတော်အရှင်မှတပါး အခြားဘုရားယောင်များကို ခဝပ်ကိုးကွယ်ရန် ငါပညတ်တော်မူဖူးသလော။"},{"SurahNumber":43,"VerseNumber":46,"Text":"၄၆။\tငါသည် တမန်တော်မူစာအား ငါ၏ နှုတ်ကပတ်တော်များနှင့်တကွ မုချဧကန်ဖွာရောမင်းနှင့် ၎င်း၏မှုးမတ်အရာရှိ တို့ထံ စေလွှတ်တော်မူ၏၊ တမန်တော်က ၎င်းတို့အား ဟယ်-အချင်းတို့၊ ငါသည် အနန္တစကြာဝဠာအပေါင်း တို့၏ အရှင်သခင်၏ တမန်တော်ဖြစ်သည်ဟု ဟောကြား၏။"},{"SurahNumber":43,"VerseNumber":47,"Text":"၄၇။\tတမန်တော်မူစာသည် ငါ၏ သာဓကတော်များကို ယူဆောင်လာသောအခါ သူတို့သည် ထိုသာဓကတော်များကို ပျက်ရယ်ပြုကြလေ၏။"},{"SurahNumber":43,"VerseNumber":48,"Text":"၄၈။\tငါသည် သူတို့အား တန်ခိုးပြာဋိဟာတော်တစ်ပါးပြီးတစ်ပါး ပြတော်မူ၏၊ ထိုတန်ခိုးတော်များသည် တပါးထက် တပါးသာလွန်ကြီးကျယ်လာ၏၊ သူတို့ငါ့ဘက်တော်သို့ လှည့်ကောင်းလှည့်စိမ့်သောငှာ သူတို့အား အပြစ်ဒဏ်နှင့် ဖမ်းဆီးတော်မူလေ၏။"},{"SurahNumber":43,"VerseNumber":49,"Text":"၄၉။\tထိုအခါသူတို့က ဟယ်-အချင်းမျက်လှည့်ဆရာ၊ သင်သည် မိမိ၏ အသက်သခင်ကျေးဇူးရှင်ဖွဲ့စည်းထားသော ပဋိညာဉ်စာချုပ်အားဖြင့် သင့်သခင်ထံ အကျွနု်ပ်တို့အဖို့ ဆုတောင်းပါလော့၊ ငါတို့သည် တရားလမ်းတော်ကို လိုက်ပါမည်ဟု တောင်းပန်ကြလေ၏။"},{"SurahNumber":43,"VerseNumber":50,"Text":"၅ဝ။\tသို့သော်ငါသည် သူတို့ထံမှ အပြစ်ဒဏ်ဘေးဥပါဒ်ကို ဖယ်ရှားတော်မူသောအခါ သူတို့သည် စကားမတည် ကတိဖျက်ကြ၏။"},{"SurahNumber":43,"VerseNumber":51,"Text":"၅၁။\tထို့အပြင်ဖွာရောမင်းသည် မိမိ၏အသင်းသားများကို ကြီးသောအသံဖြင့် ဤသို့ပြောဆို၏၊ အို-ငါ၏ အသင်းသား အပေါင်းတို့၊ အီဂျစ်နိုင်ငံတော်တဝှမ်းလုံးနှင့်တကွ ငါစံနေရာဘုံနန်းပြဿဒ်အောက်တွင် အယဉ်ထွေထွေစီးဆင်း လျက်နေသောဤမြစ်များကို ငါဘုရင်စိုးပိုင်တော်မူသည်မဟုတ်လော၊ ငါ၏ ဘုန်းလက်ရုံးတန်ခိုးအာဏာတော်ကို သင်တို့ဒိဌထင်ထင်မမြင်ကြသလော။"},{"SurahNumber":43,"VerseNumber":52,"Text":"၅၂။\tငါမင်းမြတ်သည် အမျိုးအနွယ်သေးသိမ်အောက်ကျ၍ စကားကိုမျှ ပြီသစ္စာမပြောမဆိုနိုင်သောဤမူစာနှင့် နှိုင်းဖက်မတန် သာလွန်မြင့်မြတ်သည်မဟုတ်ချေလော။"},{"SurahNumber":43,"VerseNumber":53,"Text":"၅၃။\tမူစာသည် တမန်တော်ဖြစ်လျှင် သူ့ထံသို့ သူ၏အရှင်သခင်က ရွှေလက်ကောက်ရွှေစလွယ်စသည့် ဥစ္စာရတနာ များကို အဘယ်ကြောင့်ချပေးသနားတော်မမူပါသနည်း၊ သို့မဟုတ် ကောင်းကင်တမန်များကို သူနှင့်တကွ အဘယ်ကြောင့်မထည့်လိုက်ပါသနည်း။"},{"SurahNumber":43,"VerseNumber":54,"Text":"၅၄။\tထိုမင်းသည် ဤကဲ့သို့သူ၏ အသင်းသားများကို တမန်တော်မူစာအား အရေးမစိုက်ရန် ပြောဆိုလေ၏၊ သူတို့ လည်း သူ့ကို နာခံကြလေ၏ ကြည့်ကြလော့၊ သူတို့သည် လေလွင့်နေသောအသင်းသားများဖြစ်ကြ၏။"},{"SurahNumber":43,"VerseNumber":55,"Text":"၅၅။\tသူတို့သည် ငါအမျက်ထွက်တော်မူအောင် ပြုလုပ်သောအခါ သူတို့အားလုံးကို တစ်ယောက်မကျန် ပင်လယ်တွင် နစ်မြုပ်သေစေတော်မူ၏။"},{"SurahNumber":43,"VerseNumber":56,"Text":"၅၆။\tထို့အပြင်ငါသည် သူတို့ကို ပျောက်ကွယ်သွားစေတော်မူ၏၊ သူတို့ကို နောင်လာနောင်သားတို့အဖို့ သင်ခန်းစာ တစ်စောင်ဖြစ်စေတော်မူ၏။"},{"SurahNumber":43,"VerseNumber":57,"Text":"၅၇။\tအို-တမန်တော်၊ မရ်ယမ်၏သား အီစာ၏အတ္ထုပ္ပတ္တိကို ဥပမာဆောင်၍ ပြောဆိုသောအခါ သူတို့သည် ပျက်ရယ်ကြ၏။"},{"SurahNumber":43,"VerseNumber":58,"Text":"၅၈။\tထို့အပြင်သူတို့က ငါတို့ဘုရားများသာလျှင် ကောင်းသလော၊ သို့မဟုတ် သူသာလျှင် ကောင်းသလောဟု ဆိုကြကုန်၏၊ အို-တမန်တော်၊ သူတို့သည် ငြင်းခုံဖို့ရာမှတပါး အခြားအကြောင်းကြောင့် ကန့်ကွက်ကြမည် မဟုတ်ချေ၊ အမှန်မှာ ဤသူများသည် အငြင်းအခုံများသူတို့ဖြစ်ကြ၏။"},{"SurahNumber":43,"VerseNumber":59,"Text":"၅၉။\tတမန်တော်အီစာသည် ငါ၏ကျေးကျွန်မှတပါး အခြားဘာမျှမဟုတ်ချေ၊ သူ့အား ကောင်းကြီးမင်္ဂလာတော်ချပေး သနားတော်မူ၍ အစ္စရာအီလူမျိုးတို့အတွက် စံနမူနာခေါင်းဆောင်ဖြစ်စေတော်မူ၏။"},{"SurahNumber":43,"VerseNumber":60,"Text":"၆ဝ။\tငါအလိုတော်ရှိခဲ့ပါလျှင် သင်တို့အလယ်တွင် ကောင်းကင်တမန်များအား ကမ္ဘာမြေကို ငါ့ကိုယ်စားအုပ်ချုပ်ရန် ခန့်ထားနိုင်တော်မူ၏။"},{"SurahNumber":43,"VerseNumber":61,"Text":"၆၁။\tမှတ်သားကြလော့၊ သူသည် တရားစီရင်တော်မူသောနေ့တော်ကြီး၏ အထိမ်းအမှတ်တစ်ပါးဖြစ်၏၊ ထို့ကြောင့် သင်တို့သည် ထိုနေ့တော်ကြီးကျရောက်လာမည်ကို ယုံမှားသံသယမရှိကြလင့်၊ ငါ၏ လမ်းတော်ကို လိုက်ကြ လော့၊ ဤသည်သာလျှင် လမ်းမှန်ဖြစ်၏။"},{"SurahNumber":43,"VerseNumber":62,"Text":"၆၂။\tသင်တို့အား ရှိုင်တာန်မာရ်နတ်သည် လှည့်ပစ်ခြင်းကို မပြုစေလင့်၊ သူသည် သင်တို့၏ ရန်သူအစစ်အမှန် ဖြစ်၏။"},{"SurahNumber":43,"VerseNumber":63,"Text":"၆၃။\tတမန်တော်အီစာသည် ရှင်းလင်းထင်ရှားသောသက်သေခံများကို ယူဆောင်လာ၍ မိမိအသင်းသားများကို ဟောပြောသည်မှာ အေ-အသင်းသားတို့၊ ငါသည် သင်တို့ထံသို့ ပညာအလင်းရောင်ကို ယူဆောင်လာ၏၊ သင်တို့အချင်းချင်းငြင်းခုံနေကြသောအရာအချို့ကို ထင်ရှားစေရန် လာခဲ့၏၊ ထို့ကြောင့်အလ္လာဟ်အရှင်မြတ်၏ အမှုတော်ကို ကျေပြွန်ကြလော့၊ ငါ၏ စကားကို နားထောင်ကြလော့။"},{"SurahNumber":43,"VerseNumber":64,"Text":"၆၄။\tမှတ်သားကြလော့၊ အရှင်မြတ်သည် ငါ၏အရှင်သခင်၊ သင်တို့၏ အရှင်သခင်ဖြစ်တော်မူ၏၊ ထို့ကြောင့်အရှင်မြတ် အား ကိုးကွယ်ကြလော့၊ ဤသည်သာလျှင်လမ်းမှန်ဖြစ်၏။"},{"SurahNumber":43,"VerseNumber":65,"Text":"၆၅။\tသို့သော်ထိုအသင်းသားတို့သည် အချင်းချင်းအစုအစုကွဲပြားပြီးလျှင် အငြင်းအခုံပြုလုပ်ကြလေ၏၊ ထို့ကြောင့် သူတို့သည် အလွန်ပြင်းပြနာကျယ်ဖွယ်နေ့၏ အပြစ်ဒဏ်ကြောင့် ပျက်စီးဆုံးရှုံးကြရလတ့ံ။"},{"SurahNumber":43,"VerseNumber":66,"Text":"၆၆။\tသူတို့သည် မိမိတို့မသိမမြင်ပဲ ရုတ်တရက်ရှောင်တခင်ကျရောက်လာမည့်အချိန်တော်ကြီးမှတပါး အခြားတစ်စုံ တစ်ခုမျှ စောင့်ဆိုင်းနေကြမည်မဟုတ်ချေ။"},{"SurahNumber":43,"VerseNumber":67,"Text":"၆၇။\tထိုနေ့တော်ကြီး၌ အလ္လာဟ်အရှင်မြတ်၏ အမှုတော်ကို ထမ်းသူတို့မှတပါး အခြားသူတို့သည် အဆွေခင်ပွန်း အချင်းချင်းတစ်ဦးနှင့်တစ်ဦးရန်သူများဖြစ်ကြလိမ့်မည်။"},{"SurahNumber":43,"VerseNumber":68,"Text":"၆၈။\tအို-ငါ၏ ကျေးကျွန်အပေါင်းတို့၊ ထိုနေ့တော်ကြီး၌ သင်တို့အဖို့ကြောက်ရွံ့စရာမရှိချေ၊ သင်တို့သည် ဝမ်းနည်း ပူဆွေးရသူများမဟုတ်ချေ။"},{"SurahNumber":43,"VerseNumber":69,"Text":"၆၉။\tသင်တို့သည် ငါထုတ်ပြန်ချပေးသနားတော်မူသောကုရ်အာန်ကျမ်းတော်မြတ်ကို သက်ဝင်ယုံကြည်လျက် ငါ့အား ကျိုးနွံနာခံကြ၏။"},{"SurahNumber":43,"VerseNumber":70,"Text":"၇ဝ။\tသင်တို့နှင့်တကွ သင်တို့၏ဇနီးမိန်းမများပါ ပျော်ရွှင်မြူးတူးစေရန် ဥယျာဉ်တော်အတွင်းသို့ ဝင်ကြလော့။"},{"SurahNumber":43,"VerseNumber":71,"Text":"၇၁။\tစားသောက်ဖွယ်တို့ကို ရွှေပန်းကန်၊ ရွှေဖလား၊ ရွှေတကောင်းးတွင် ထည့်ပြီးလျှင် သူတို့အား ကျွေးမွေးကြလတ့ံ၊ ဝိညာဉ်တို့လိုလားသောအရာခပ်သိမ်းအားလုံးသည် ရှိကြ၏၊ မျက်စိသာယာခြင်းလည်း ရှိ၏၊ သင်တို့သည် ဥယျာဉ်တော်၌ ထာဝရစံမြန်းကြရ၏။"},{"SurahNumber":43,"VerseNumber":72,"Text":"၇၂။\tဤဥယျာဉ်တော်ကား ဆည်းပူးခဲ့သောအကျင့်သီလများကြောင့် သင်တို့အား အမွေပေးသနားတော်မူသောဥယျာဉ် တော်တည်း။"},{"SurahNumber":43,"VerseNumber":73,"Text":"၇၃။\tထိုဥယျာဉ်တော်၌ သင်တို့မှီဝဲစားသောက်ဖို့ရာ အတိုင်းအထွာပမာဏမရှိသောသစ်ဥသစ်သီးအမျိုးမျိုးရှိကြ၏။"},{"SurahNumber":43,"VerseNumber":74,"Text":"၇၄။\tဒုစရိုက်ကောင်များမှာမူကား ငရဲမီးအပြစ်ဒဏ်ထဲတွင် အစဉ်ထာဝရခံစားနေကြရ၏။"},{"SurahNumber":43,"VerseNumber":75,"Text":"၇၅။\tထိုအပြစ်ဒဏ်ကို အနည်းငယ်မျှမလျော့ချေ၊ သူတို့သည် မျှော်မြင်ရာကင်းမဲ့စိတ်ပျက်ကြရ၏။"},{"SurahNumber":43,"VerseNumber":76,"Text":"၇၆။\tငါသည် သူတို့ကို မတရားစီရင်တော်မူသည်မဟုတ်၊ သူတို့သာလျှင် မိမိကိုယ်ကို မိမိပြစ်မှားကြ၏။"},{"SurahNumber":43,"VerseNumber":77,"Text":"၇၇။\tသူတို့က အို-ငရဲထိန်းကြီး၊ သင်၏အရှင်သခင်သည် ငါတို့ကို အဆုံးစီရင်တော်မူပါစေဟု မြည်တမ်းငိုကြွေး လတ့ံ၊ ယင်းသို့စီရင်မည်မဟုတ်၊ နင်တို့အစဉ်ထာဝရခံစားရမည်ဟု ပြန်ပြော၏။"},{"SurahNumber":43,"VerseNumber":78,"Text":"၇၈။\tအို-လူသားအပေါင်းတို့၊ ငါသည် သင်တို့ထံသို့ သစ္စာတရားတော်ကို အမှန်အကန်ယူဆောင်တော်မူခဲ့၏၊ သို့သော်သင်တို့အနက် များလှစွာသောလူတို့သည် တရားမှန်ကို မနှစ်သက်မုန်းတီးကြ၏။"},{"SurahNumber":43,"VerseNumber":79,"Text":"၇၉။\tမိစ္ဆာဒိဋ္ဌိတို့သည် တမန်တော်ကို ဆန့်ကျင်ဖို့ရာ အကြံအစည်ထုတ်ကြသလော၊ မှတ်သားကြလော့၊ ငါလည်း ကြံစည်နေတော်မူ၏။"},{"SurahNumber":43,"VerseNumber":80,"Text":"၈ဝ။\tသို့မဟုတ် သူတို့က မိမိတို့လျှို့ဝှက်မှုနှင့် အချင်းချင်းတီးတိုးတိုင်ပင်မှုများကို ငါကြားတော်မမူဟု ထင်မှတ်ကြ သလော၊ ငါသည် မုချဧကန်ကြားတော်မူ၏၊ ငါ၏ ကောင်းကင်တမန်များသည် သူတို့နှင့်အတူရှိ၍ အရာရာကို ရေးမှတ်ထားကြ၏။"},{"SurahNumber":43,"VerseNumber":81,"Text":"၈၁။\tအို-တမန်တော်၊ ဟောပြောလော့၊ မဟာကရုဏာတော်အရှင်၌ သားတော်မရှိချေ၊ ငါသည် အရှင်မြတ်အား ကိုးကွယ်သူတို့အနက် ရှေးဦးပထမဖြစ်၏။"},{"SurahNumber":43,"VerseNumber":82,"Text":"၈၂။\tကောင်းကင်များနှင့် ကမ္ဘာမြေကြီး၏ အရှင်သခင်၊ ရာဇပလ္လင်တော်၏ အရှင်သခင်သည် မိစ္ဆာဒိဋ္ဌိတို့တွဲဖက်သော အရာများမှ သန့်ရှင်းစုံလင်တော်မူသောအနန္တဂုဏ်တော်ရှင်ဖြစ်တော်မူ၏။"},{"SurahNumber":43,"VerseNumber":83,"Text":"၈၃။\tအို-တမန်တော်၊ ထိုသူတို့အား ကတိဗျာဒိတ်ချထားတော်မူသည့်နေ့တော်ကြီးတိုင်အောင် ယင်းကဲ့သို့မဟုတ် မလျားငြင်းခုံပျော်ပါးလျက်နှင့်ပင် ရှိစေကုန်။"},{"SurahNumber":43,"VerseNumber":84,"Text":"၈၄။\tအရှင်မြတ်သည် အထက်ကောင်းကင်ဘုံ၌ အရှင်သခင်ဖြစ်တော်မူ၏၊ အောက်မဟာပထဝီမြေကြီးပေါ်၌လည်း အရှင်သခင်ဖြစ်တော်မူ၏၊ အရှင်မြတ်သည် လိမ်မာရေးခြားသိတော်မူ၏။"},{"SurahNumber":43,"VerseNumber":85,"Text":"၈၅။\tမိုးကောင်းကင်၊ ကမ္ဘာမြေကြီးနှင့် မိုးမြေအကြားရှိရှိသမျှအရာအပေါင်းတို့ကို စိုးပိုင်တော်မူသောအရှင်မြတ်သည် မင်္ဂလာအဖြာဖြာနှင့် ပြည့်စုံတော်မူ၏၊ အချိန်နာရီတော်ကို အရှင်မြတ်သာ သိတော်မူ၏၊ ထို့အပြင်သင်တို့အားလုံး သည် အရှင်မြတ်အထံတော်သို့ ပြန်လာကြရမည်သာတည်း။"},{"SurahNumber":43,"VerseNumber":86,"Text":"၈၆။\tအရှင်မြတ်မှတပါး ထိုမိစ္ဆာဒိဋ္ဌိတို့ကိုးကွယ်သောဘုရားတုဘုရားယောင်များသည် အရှင်မြတ်ရှေ့တော်၌ သူတပါးကို တောင်းပန်ကယ်နှုတ်ရန် မစွမ်းနိုင်သေးချေ၊ သမ္မာတရားတော်ကို ထက်သန်သောစိတ်နှင့် ယုံကြည်သက်သေခံ သောသူတို့သာလျှင် တောင်းပန်ကယ်နှုတ်ခွင့်ရှိကြ၏။"},{"SurahNumber":43,"VerseNumber":87,"Text":"၈၇။\tအို-တမန်တော်၊ သင်သည် သူတို့အား သူတို့ကို အဘယ်သူဖန်ဆင်းသနည်းဟု မေးလျှင် သူတို့က အလ္လာဟ် အရှင်မြတ်ဟု မုချဧကန်ပြန်ပြောကြလတ့ံ၊ သို့ပါလျက်သူတို့သည် အဘယ်ကြောင့် လှည့်သွားကြသနည်း။"},{"SurahNumber":43,"VerseNumber":88,"Text":"၈၈။\tအို-အကျွနု်ပ်၏ အသက်သခင်ကျေးဇူးရှင်၊ အစစ်အမှန်ဤသူများသည် မယုံကြည်သူမိစ္ဆာဒိဋ္ဌိများဖြစ်ကြပါ၏ဟု တမန်တော်သည် ငိုကြွေးတိုင်တန်း၏။"},{"SurahNumber":43,"VerseNumber":89,"Text":"၈၉။\tသို့သော် သင်သည် သူတို့ကို သည်းခံလော့၊ အေးချမ်းသာယာပါစေဟု မေတ္တာပို့လော့၊ သူတို့သည် အဖြစ်အမှန် ကို သိကြရလတ့ံ။"},{"SurahNumber":44,"VerseNumber":1,"Text":"၁။\tဟာ မီး(မ်)။"},{"SurahNumber":44,"VerseNumber":2,"Text":"၂။\tအရာခပ်သိမ်းကုန်တို့ကို ရှင်းလင်းစေသောကျမ်းမြတ်ကုရ်အာန်အားဖြင့် ငါအရှင်မြတ်၏ ဘုန်းတော်ဂုဏ်တော်ကို အာရုံပြုကြလော့။"},{"SurahNumber":44,"VerseNumber":3,"Text":"၃။\tမှတ်သားကြလော့၊ ငါသည် ထိုကျမ်းမြတ်ကို မင်္ဂလာရှိသောညဉ့်တစ်ညဉ့်၌ ထုတ်ပြန်ချပေးသနားတော်မူ၏၊ မှတ်သားကြလော့၊ ငါသည် အမြဲတစေသတိပေးနေတော်မူ၏။"},{"SurahNumber":44,"VerseNumber":4,"Text":"၄။\tထိုညဉ့်မြတ်၌ နက်နဲသိမ်မွေ့သောပညတ်တော်တိုင်းကို ထင်ရှားရှင်းလင်းစေတော်မူ၏။"},{"SurahNumber":44,"VerseNumber":5,"Text":"၅။\tငါ၏အထံတော်မှ ပညတ်တော်ဖြစ်၏။"},{"SurahNumber":44,"VerseNumber":6,"Text":"၆။\tကျမ်းတော်သည် သင်၏ အရှင်သခင်အထံတော်မှ ကောင်းကြီးမင်္ဂလာတော်ဖြစ်၏၊ မှတ်သားလော့၊ အရှင်မြတ် သည် အကြွင်းမဲ့ကြားတော်မူသောအရှင်၊ အကြွင်းမဲ့သိတော်မူသောအရှင်ဖြစ်တော်မူ၏။"},{"SurahNumber":44,"VerseNumber":7,"Text":"၇။\tအရှင်မြတ်သည် မိုးကောင်းကင်၊ ကမ္ဘာမြေကြီးနှင့် မိုးမြေအကြားရှိသမျှအရာဝထ္ထုခပ်သိမ်းကုန်တို့၏ အရှင် သခင်ဖြစ်တော်မူ၏၊ အို-လူသားတို့၊ သင်တို့၌ ယုံကြည်မှုတရားအမှန်အကန်ရှိလျှင် ကောင်းလေစွ။"},{"SurahNumber":44,"VerseNumber":8,"Text":"၈။\tအရှင်မြတ်မှတပါး အခြားအရှင်သခင်မရှိချေ၊ အလ္လာဟ်အရှင်မြတ်သာလျှင် အသက်ရှင်စေတော်မူ၏၊ အသက် သေစေတော်မူ၏၊ အရှင်မြတ်သည် သင်နှင့် သင်၏ မိဘဘိုးဘွားရှေးလူဟောင်းတို့၏ အသက်သခင်ကျေးဇူး ရှင်ကြီးဖြစ်တော်မူ၏။"},{"SurahNumber":44,"VerseNumber":9,"Text":"၉။\tသို့ပါလျက် သူတို့သည် ဒွိဟသံသယမှု၌ နစ်မွန်းနေကြ၏။"},{"SurahNumber":44,"VerseNumber":10,"Text":"၁ဝ။\tအို-တမန်တော်၊ သင်သည် မိုးကောင်းကင်မှ တစ်ခဲနက်သောအခိုးအလျှံတို့ထင်ရှားစွာထွက်ပေါ်လာမည့်နေ့ကို စောင့်ဆိုင်းနေလော့။"},{"SurahNumber":44,"VerseNumber":11,"Text":"၁၁။\tထိုအခိုးအလျှံတို့သည် လူသားတို့ကို ဝိုင်းဝန်းဖုံးအုပ်ထားလိမ့်မည်၊ ဤသည်ကား အလွန်ပြင်းပြနာကျယ်ဖွယ်သော အပြစ်ဒဏ်တော်ကြီးဖြစ်၏။"},{"SurahNumber":44,"VerseNumber":12,"Text":"၁၂။\tထိုအခါမယုံကြည်သူတို့က ဟစ်အော်လျှောက်တင်ကြမည်မှာ အို-အကျွနု်ပ်တို့၏ အသက်သခင်ကျေးဇူးရှင်၊ အကျွန်ုပ်တို့ကို အပြစ်ဒဏ်တော်မှ ကယ်နှုတ်တော်မူပါ၊ အကျွနု်ပ်တို့သည် ယုံကြည်သူအမှန်ပင်ဖြစ်ကြပါ၏။"},{"SurahNumber":44,"VerseNumber":13,"Text":"၁၃။\tစင်စစ်မှာ သူတို့သည် အဘယ်မှာလျှင် တရားတော်ကို သတိရကြမည်နည်း၊ အမှန်ကိုဆိုသော် တရားတော်ကို ရှင်းလင်းဟောပြောသောတမန်တော်သည် သူတို့ထံ၌ ပွင့်လာခဲ့ပြီ။"},{"SurahNumber":44,"VerseNumber":14,"Text":"၁၄။ သို့ပါလျက် ထိုသူတို့သည် ထိုတမန်တော်ကို မျက်နှာလွှဲကျောခိုင်းကြပြီးလျှင် သူတပါးသင်ကြားခြင်းခံရသော အရူးသာတည်းဟူ၍ ဆိုကြ၏။"},{"SurahNumber":44,"VerseNumber":15,"Text":"၁၅။\tမှတ်သားကြလော့၊ ငါသည် အပြစ်ဒဏ်ကို ခေတ္တခဏဖယ်ရှားထားတော်မူ၏၊ မှတ်သားကြလော့၊ သင်တို့သည် မိစ္ဆာဒိဋ္ဌိအယူဝါဒသို့ ပြန်ကြ၏။"},{"SurahNumber":44,"VerseNumber":16,"Text":"၁၆။\tငါသည် မိစ္ဆာဒိဋ္ဌိတို့အား အလွန်ကြီးမားသောဖမ်းဆီးခြင်းဖြင့် ဖမ်းဆီးတော်မူသောနေ့တော်ကြီး၌ ငါသည် သူတို့ကို မုချဧကန်အပြစ်ဒဏ်ခတ်တော်မူမည်။"},{"SurahNumber":44,"VerseNumber":17,"Text":"၁၇။\tငါသည် သူတို့ထက်ရှေးကျသောဖွာရော၏ အသင်းသားများကို စုံစမ်းတော်မူ၏၊ သူတို့ထံသို့ အလွန်မြင့်မြတ်သော တမန်တော်တစ်ပါးရောက်လာ၏။"},{"SurahNumber":44,"VerseNumber":18,"Text":"၁၈။\tထိုတမန်တော်က သူတို့အား ဟယ်-အချင်းတို့၊ အလ္လာဟ်အရှင်မြတ်၏ ကျေးကျွန်များကို ငါ့အား ပြန်အပ် ကြလော့၊ ငါသည် သင့်တို့အဖို့အရာ သစ္စာရှိသောတမန်တော်သာတည်း။"},{"SurahNumber":44,"VerseNumber":19,"Text":"၁၉။\tသင်တို့သည် အလ္လာဟ်အရှင်မြတ်အား ငါတကောမလုပ်ကြလင့်၊ မှတ်သားကြလော့၊ ငါသည် သင်တို့ထံသို့ ထင်ရှားသောသက်သေခံချက်တော်ကို ယူဆောင်လာ၏။"},{"SurahNumber":44,"VerseNumber":20,"Text":"၂ဝ။\tမှတ်သားကြလော့၊ သင်တို့သည် ငါ့ကို ခဲပေါက်၍ သတ်ခြင်းကို မပြုစေခြင်းငှာ ငါသည် ငါ၏အရှင်သခင်၊ သင်တို့၏အရှင်သခင်၌ ခိုလှုံ၏။"},{"SurahNumber":44,"VerseNumber":21,"Text":"၂၁။\tအကယ်၍သင်တို့သည် ငါ့ကို မယုံကြည်လျှင် ငါသွားပါရစေ။"},{"SurahNumber":44,"VerseNumber":22,"Text":"၂၂။\tသူသည် မိမိ၏ အသက်သခင်ကျေးဇူးရှင်ကြီးအား ဤသူ ဤသူတို့သည် အပြစ်ရှိသူများဖြစ်ကြပါ၏ဟု ငိုကြွေး တိုင်တန်း၏။"},{"SurahNumber":44,"VerseNumber":23,"Text":"၂၃။\tထိုအခါသူ၏ အရှင်သခင်က အို-တမန်တော်မူစာ၊ ငါ၏ ကျေးကျွန်များကို ညတွင်ခေါ်ငင်ထွက်ပြေးလော့၊ မှတ်သားလော့၊ သင်တို့ကို လိုက်ဖမ်းလိမ့်မည်ဟု ဗျာဒိတ်ပေးတော်မူ၏။"},{"SurahNumber":44,"VerseNumber":24,"Text":"၂၄။\tထို့အပြင်ပင်လယ်ကို သင်တို့နောက်တွင် စွန့်ထားခဲ့ကြလော့၊ သင်၏ ရန်သူတို့သည် ရေနစ်မြုပ်သေရသော စစ်သည်တော်များဖြစ်ကြ၏။"},{"SurahNumber":44,"VerseNumber":25,"Text":"၂၅။\tထိုသူတို့သည် မြောက်မြားစွာသောဥယျာဉ်ပန်းမာလ်နှင့် စိမ့်စမ်းရေတွင်းများကို စွန့်ပစ်ထားခဲ့ကြရ၏။"},{"SurahNumber":44,"VerseNumber":26,"Text":"၂၆။\tထို့အပြင် ကိုင်းကျွန်းလယ်ယာ၊ ဥစ္စာခမ်းနား၊ အလွန်ကြီးကျယ်သောအဆောက်အဦးများကိုလည်း စွန့်ပစ်ထားခဲ့ ကြရ၏။"},{"SurahNumber":44,"VerseNumber":27,"Text":"၂၇။\tထို့အပြင်လည်း ၎င်းတို့အလွန်မွေ့လျော်ပျော်ပါးစံစားသည့်လောကီစည်းစိမ်ရိပ်ငြိမ်ချမ်းသာစသည်တို့ကိုလည်း စွန့်လွှတ်ပစ်ထားခဲ့ကြရ၏။"},{"SurahNumber":44,"VerseNumber":28,"Text":"၂၈။\t၎င်းတို့သည် ဤကဲ့သို့ပင် ဘဝပြောင်းသွားကြရ၏၊ နောက်သူတို့ပိုင်ပစ္စည်းဥစ္စာများကို အခြားအသင်းသား တို့အား အမွေပစ္စည်းဖြစ်စေတော်မူ၏။"},{"SurahNumber":44,"VerseNumber":29,"Text":"၂၉။\t၎င်းတို့သေကြေပျက်စီးသောကြောင့် မိုးကောင်းကင်နှင့် ကမ္ဘာမြေပြင်က ဝမ်းနည်းကြေကွဲခြင်းမပြုချေ၊ သူတို့၏ အပြစ်ဒဏ်ကို ရွှေ့ဆိုင်းထားတော်မမူချေ။"},{"SurahNumber":44,"VerseNumber":30,"Text":"၃ဝ။\tငါသည် အစ္စရာအီလ်အမျိုးသားတို့အား ရှက်ဖွယ်သောအပြစ်ဒဏ်မှ ကယ်နှုတ်တော်မူ၏။"},{"SurahNumber":44,"VerseNumber":31,"Text":"၃၁။\tငါသည် သူတို့ကို ဖွာရောမင်းလက်မှ ကယ်နှုတ်တော်မူ၏၊ သူသည် မသူတော်တို့၏ အာဏာရှင်ဖြစ်၏။"},{"SurahNumber":44,"VerseNumber":32,"Text":"၃၂။\tငါသည် အစ္စရာအီလ်အမျိုးသားတို့ကို လူမျိုးတကာတို့အထဲမှ ရွေးကောက်ချီးမြှောက်တော်မူ၏။"},{"SurahNumber":44,"VerseNumber":33,"Text":"၃၃။\tငါသည် သူတို့အား ငါ၏ သက်သေသာဓကတော်များကို ချပေးသနားတော်မူ၏၊ ထိုသာဓကတော်များသည် ထင်ရှားကြီးမားသောစုံစမ်းခြင်းလည်းဖြစ်၏။"},{"SurahNumber":44,"VerseNumber":34,"Text":"၃၄။\tမှတ်သားကြလော့၊ ဤကိုရိုက်ရ်ှအမျိုးသားတို့သည် အမှန်ပင် ဤသို့ဆိုကြ၏။"},{"SurahNumber":44,"VerseNumber":35,"Text":"၃၅။\tငါတို့သည် ပထမသေလွန်ကွယ်ပျောက်ပြီးသည့်နောက် ဘာမျှမဖြစ်နိုင်ချေ၊ ငါတို့သည် ပြန်ရှင်ရမည်မဟုတ်ချေ။"},{"SurahNumber":44,"VerseNumber":36,"Text":"၃၆။\tသင်တို့အမှန်ကိုဆိုလျှင် ငါတို့မိဘဘိုးဘွားတို့ကို ပြန်ယူခဲ့ပါ။"},{"SurahNumber":44,"VerseNumber":37,"Text":"၃၇။\tသူတို့သည် တူဘာလူမျိုးနှင့် ၎င်းတို့ထက်ရှေးကျသောလူဟောင်းများထက် သာလွန်ကောင်းမြတ်ကြသလော၊ ငါသည် ထိုသူတို့အားလုံးကို သူတို့၏အပြစ်များကြောင့် ကွပ်မျက်စီရင်တော်မူ၏။"},{"SurahNumber":44,"VerseNumber":38,"Text":"၃၈။\tငါသည် ကမ္ဘာမြေပြင်မိုးကောင်းကင်နှင့်တကွ မိုးမြေအကြားရှိရှိသမျှအရာများကို အချည်းနှီးအကျိုးမဲ့ဖန်ဆင်း တော်မူသည်မဟုတ်ချေ။"},{"SurahNumber":44,"VerseNumber":39,"Text":"၃၉။\tငါသည် ၎င်းတို့ကို တရားတော်အတွက်သာ ဖန်ဆင်းတော်မူ၏၊ သို့သော်အရေအတွက်များစွာသောသူတို့သည် မသိကြချေ။"},{"SurahNumber":44,"VerseNumber":40,"Text":"၄ဝ။\tမုချဧကန်တရားစီရင်ဆုံးဖြတ်တော်မူသောနေ့တော်ကြီးကို သူတို့အားလုံးအတွက် သတ်မှတ်ချိန်းချက်ထားတော် မူ၏။"},{"SurahNumber":44,"VerseNumber":41,"Text":"၄၁။\tထိုနေ့တော်ကြီး၌ မိတ်ဆွေတစ်ဦးက အခြားမိတ်ဆွေတစ်ဦးကို ကျေးဇူးမပြုနိုင်ချေ၊ သူတို့ကို ကူညီရိုင်းပင်း မည်မဟုတ်ချေ။"},{"SurahNumber":44,"VerseNumber":42,"Text":"၄၂။\tသို့ရာတွင် အလ္လာဟ်အရှင်မြတ် ကောင်းကြီးမင်္ဂလာပေးသနားတော်မူသောသူများကား ယင်းသို့မဟုတ်ချေ၊ မှတ်သားကြလော့၊ အရှင်မြတ်သည် အနန္တတန်ခိုးတော်အရှင်၊ အနန္တကောင်းကြီးမင်္ဂလာတော်သခင်ဖြစ်တော်မူ၏။"},{"SurahNumber":44,"VerseNumber":43,"Text":"၄၃။\tမှတ်သားကြလော့၊ ရှားစောင်းပင်သည်သာလျှင်။"},{"SurahNumber":44,"VerseNumber":44,"Text":"၄၄။\tအပြစ်ထိုက်သင့်သူတို့စားမျိုရန် အစာအာဟာရဖြစ်၏။"},{"SurahNumber":44,"VerseNumber":45,"Text":"၄၅။\tထိုရှားစောင်းပင်သည် ငရဲသားတို့ဝမ်းတွင်း၌ အရည်ကျိုထားသောကြေးနီရည်ကဲ့သို့ ပွက်ပွက်ဆူနေ၏။"},{"SurahNumber":44,"VerseNumber":46,"Text":"၄၆။\tရေနွေးပွက်ပွက်ဆူနေသကဲ့သို့လည်း ဖြစ်၏။"},{"SurahNumber":44,"VerseNumber":47,"Text":"၄၇။\tထိုနေ့တော်ကြီး၌ မိန့်တော်မူမည်မှာ ဤသူကို ဖမ်းဆီး၍ ငရဲမီးအတွင်းသို့ ဆွဲသွင်းလော့။"},{"SurahNumber":44,"VerseNumber":48,"Text":"၄၈။\tထို့နောက်သူ၏ ဦးခေါင်းထိပ်ထက် ပွက်ပွက်ဆူသောရေပူကို လောင်းချလော့။"},{"SurahNumber":44,"VerseNumber":49,"Text":"၄၉။\tထို့အပြင်၎င်းအား ဤသို့ပြောလော့၊ နင်သည် ဤအပြစ်ဒဏ်၏ အရသာကို မြိန်ရှက်စွာမြည်းလော့၊ စင်စစ်မှာ နင်သည် လောကတွင် တန်ခိုးဂုဏ်သိမ်မြင့်မြတ်၏။"},{"SurahNumber":44,"VerseNumber":50,"Text":"၅ဝ။\tမှတ်သားလော့၊ ယနေ့သည် နင်ယုံမှားသံသယရှိသောနေ့တော်ကြီးအမှန်ပင်ဖြစ်၏။"},{"SurahNumber":44,"VerseNumber":51,"Text":"၅၁။\tမှတ်သားကြလော့၊ ဆွလားသ်ဝတ်ကို စောင့်ထိန်းသောသူတို့သည် လုံခြံုသာယာသောနေရာ၌ စံစားရလိမ့်မည်။"},{"SurahNumber":44,"VerseNumber":52,"Text":"၅၂။\tပန်းမလ်ဥယျာဉ်စိမ့်စမ်းချောင်းမြောင်းတို့အလယ်တွင် စံစားရလိမ့်မည်။"},{"SurahNumber":44,"VerseNumber":53,"Text":"၅၃။\tနူးည့ံပြေပြစ်သောပိုးထည်အဝတ် ပန်းအမျိုးမျိုးထိုးထား၍ ချောမောထူထပ်သောပိုးထည်အဝတ်များကို ဝတ်ဆင် လျက် တစ်ဦးနှင့်တစ်ဦး မျက်နှာချင်းဆိုင်၍ နေထိုင်စံစားရလိမ့်မည်။"},{"SurahNumber":44,"VerseNumber":54,"Text":"၅၄။\tယင်းကဲ့သို့ မွေ့လျော်စံစားစေတော်မူမည်၊ ၎င်းအပြင်ငါသည် ၎င်းတို့အား မျက်လုံးမျက်ဆံပြည့်ဝသောနတ် ကညာတို့နှင့် ထိမ်းမြားပေးတော်မူလိမ့်မည်။"},{"SurahNumber":44,"VerseNumber":55,"Text":"၅၅။\tသူတို့သည် နိဗ္ဗာန်ဥယျာဉ်တော်၌ ဘေးမရှိ လုံခြံုစွာနှင့် အလိုရှိရာအထူးထူးအထွေထွေသောသီးမျိုးဥမျိုးများကို တောင်းယူနိုင်ကြ၏။"},{"SurahNumber":44,"VerseNumber":56,"Text":"၅၆။\tသူတို့သည် ပထမသေခြင်းမှတပါး နိဗ္ဗာန်တွင် သေခြင်းကို မတွေ့ကြံုရတော့ချေ၊ ထို့အပြင်အရှင်မြတ်သည် သူတို့ကို ငရဲဘေးဒဏ်မှ ကယ်နှုတ်တော်မူပြီ။"},{"SurahNumber":44,"VerseNumber":57,"Text":"၅၇။\tယင်းကယ်နှုတ်ခြင်းသည် သင်၏အသက်သခင်ကျေးဇူးရှင်ကြီး၏ ကောင်းကြီးမင်္ဂလာတော်ဖြစ်၏၊ အထွဋ်မြတ်ဆုံး သောအောင်မြင်ခြင်းတည်း။"},{"SurahNumber":44,"VerseNumber":58,"Text":"၅၈။\tအို-တမန်တော်၊ သူတို့တရားရစေဖို့ရာ ငါသည် ဤကျမ်းမြတ်ကုရ်အာန်ကို လွယ်ကူစွာသိနိုင်ရန် သင်၏ ဘာသာစကားဖြင့် ထုတ်ပြန်ပို့ချပေးသနားတော်မူ၏။"},{"SurahNumber":44,"VerseNumber":59,"Text":"၅၉။\tသို့ဖြစ်၍ သင်သည် စောင့်ဆိုင်းနေလော့၊ သူတို့လည်း စောင့်ဆိုင်းနေကြ၏။"},{"SurahNumber":45,"VerseNumber":1,"Text":"၁။\tဟာ မီး(မ်)။"},{"SurahNumber":45,"VerseNumber":2,"Text":"၂။\tဤကုရ်အာန်ကျမ်းတော်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်အလ္လာဟ်အရှင်မြတ်၏ အထံ တော်မှ ဖြစ်၏။"},{"SurahNumber":45,"VerseNumber":3,"Text":"၃။\tမှတ်သားကြလော့၊ မိုးကောင်းကင်နှင့် ကမ္ဘာမြေကြီး၌ ယုံကြည်သူတို့အဖို့အရာ သက်သေသာဓကတော်များ ပါရှိ၏။"},{"SurahNumber":45,"VerseNumber":4,"Text":"၄။\tအို-လူသားအပေါင်းတို့၊ သင်တို့ကို ဖန်ဆင်းတော်မူခြင်းနှင့် တိရိစ္ဆာန်သတ္တဝါများကို ကမ္ဘာမြေပေါ်ဝယ် အနှံ့အပြား ကြဲဖြန့်ထားတော်မူခြင်းတို့၌လည်း အမှန်အကန်ယုံကြည်သူတို့အဖို့အရာ သက်သေသာဓကတော်များပါရှိ၏။"},{"SurahNumber":45,"VerseNumber":5,"Text":"၅။\tနေ့နှင့်ညဉ့်ကို အလှည့်ကျလဲလှယ်တော်မူခြင်း၊ မိုးကောင်းကင်မှ ရိက္ခာချပေးသနားတော်မူခြင်း၊ မြေသေ မြေဟောင်းတို့ကို ထိုမိုးရေဖြင့် တဖန်ပြန်ရှင်တော်မူခြင်း၊ လေများကို တိုက်ခတ်စေတော်မူခြင်းများသည် အမျှော်အမြင်စဉ်းစားဉာာဏ်ရှိသူတို့အဖို့အရာ သက်သေသာဓကတော်များဖြစ်ကြ၏။"},{"SurahNumber":45,"VerseNumber":6,"Text":"၆။\tအို-တမန်တော်၊ ဤသာဓကများသည် ငါက သင့်အား မှန်ကန်စွာရေရွတ်ပြတော်မူသောသက်သေသာဓကတော် တည်း၊ အလ္လာဟ်နှင့် အရှင်မြတ်၏ သက်သေသာဓကတော်များကို မယုံကြည်ငြင်းသောသူတို့သည် အဘယ် အရာကို ယုံမည်နည်း။"},{"SurahNumber":45,"VerseNumber":7,"Text":"၇။\tဒုစရိုက်မုသားကောင်တိုင်းပင် ပျက်စီးဆုံးရှုံးရမည်သာတည်း။"},{"SurahNumber":45,"VerseNumber":8,"Text":"၈။\tထိုသူသည် မိမိအား ရွတ်ဖတ်ပြသော အလ္လာဟ်အရှင်မြတ်၏ နှုတ်ကပတ်တော်များကို ကြားသော်လည်း မကြားသကဲ့သို့ အလေးမပြု မော်ကြွားနေ၏၊ ထို့ကြောင့်အေ-တမန်တော်၊ သင်သည် ထိုသူအား အလွန်ပြင်းပြ နာကျင်ဖွယ်သောအပြစ်ဒဏ်အကြောင်း သတင်းကို ပေးလော့။"},{"SurahNumber":45,"VerseNumber":9,"Text":"၉။\tထိုသူသည် ငါ၏နှုတ်ကပတ်တော်များမှ တစ်စုံတစ်ခုသောဂါထတော်ကို သိရသောအခါ သူသည် ထိုဂါထာတော် ကို ပျက်ရယ်၏၊ ဤလူအမျိုးအစားအဖို့အရာ အလွန်ရှက်ဖွယ်သောအပြစ်ဒဏ်တော်ရှိ၏။"},{"SurahNumber":45,"VerseNumber":10,"Text":"၁ဝ။\tထိုသူတို့ရှေ့၌ ငရဲရှိ၏၊ သူတို့၏ လောကီစည်းစိမ်ဥစ္စာတို့သည်ကား ထိုသူတို့ကို ကျေးဇူးမပြုစွမ်းနိုင်ချေ၊ သူတို့ကို ကာကွယ်စောင့်ရှောက်ရန်၊ အလ္လာဟ်အရှင်မြတ်မှတပါး ၎င်းတို့ကိုးကွယ်သောဘုရားတုဘုရားယောင် တို့သည် ဘာမျှမတတ်စွမ်းနိုင်ချေ၊ သူတို့ခံစားဖို့ရာ အလွန်ကြီးမားသောအပြစ်ဒဏ်တော်ရှိ၏။"},{"SurahNumber":45,"VerseNumber":11,"Text":"၁၁။\tဤကျမ်းတော်သည် လမ်းညွှန်ကျမ်းတော်ဖြစ်၏၊ အကြင်သူတို့သည် မိမိတို့၏ အသက်သခင်ကျေးဇူးရှင်ကြီး၏ နှုတ်ကပတ်တော်ကို မယုံကြည်အ့ံ၊ ထိုသူတို့အဖို့အရာ အလွန်ပြင်းပြနာကျင်ဖွယ်သောအပြစ်ဒဏ်တော်ရှိ၏။"},{"SurahNumber":45,"VerseNumber":12,"Text":"၁၂။\tအရှင်မြတ်၏ အမိန့်တော်အားဖြင့် လှေသင်္ဘောစသည်တို့သည် ပင်လယ်သမုဒ္ဒရာများတွင် သွားလာရန်သော် လည်းကောင်း၊ သင်တို့သည် အရှင်မြတ်၏ ကျေးဇူးတော်ကို ရှာဖွေကြရန်သော်လည်းကောင်း၊ သင်တို့သည် အရှင်မြတ်ကျေးဇူးတော်ကို သိကောင်းသိရန်သော်လည်းကောင်း၊ အလ္လာဟ်အရှင်မြတ်သည် ပင်လယ်သမုဒ္ဒရာ ကို သင်တို့အကျိုးရှိဖို့ရာ ဖန်ဆင်းတော်မူ၏။"},{"SurahNumber":45,"VerseNumber":13,"Text":"၁၃။\tအရှင်မြတ်သည် မိုးကောင်းကင်နှင့် ကမ္ဘာမြေပြင်ဝယ် ရှိသမျှအရာခပ်သိမ်းတို့ကို သင်တို့အကျိုးရှိဖို့ရာ စီမံ ပြုပြင်ထားတော်မူ၏၊ ဤအရာများသည် အရှင်မြတ်အထံတော်မှ ဖြစ်၏၊ မှတ်သားကြလော့၊ ယင်းအချက်များ တွင် စဉ်းစားဆင်ခြင်တတ်သူတို့အဖို့အရာ သက်သေသာဓကတော်များပါရှိ၏။"},{"SurahNumber":45,"VerseNumber":14,"Text":"၁၄။\tယုံကြည်သူတို့အား အလ္လာဟ်အရှင်မြတ်၏ နေ့ထူးနေ့မြတ်ကို မမျှော်လင့်၊ မကိုးစားသူတို့ကို အပြစ်လွှတ်ရန် ဟောပြောလော့၊ အကြောင်းမူကား အရှင်မြတ်သာလျှင် လူသားတို့ကို မိမိတို့ပြုကျင့်ခဲ့သည့်အလျောက် ကောင်းမှု ဆိုးကျိုးပေးသနားစီရင်တော်မူရန်ဖြစ်၏။"},{"SurahNumber":45,"VerseNumber":15,"Text":"၁၅။\tအကြင်သူသည် ကုသိုလ်ကောင်းမှုကို ပြုကျင့်အ့ံ၊ ထိုကောင်းမှုသည် သူ၏ ဝိညာဉ်ကောင်းစားဖို့ရာသာဖြစ်၏၊ အကြင်သူသည် အကုသိုလ်မကောင်းမှုကို ပြုကျင့်အ့ံ၊ ထိုမကောင်းမှုသည် သူ၏ ဝိညာဉ်နစ်နာဖို့ရာဖြစ်၏၊ နောက်ဆုံးစွန်၌ သင်တို့အားလုံးကို မိမိတို့အသက်သခင်ကျေးဇူးရှင်ကြီး၏ အထံတော်သို့ ပြန်ယူဆောင်ခဲ့လိမ့်မည်။"},{"SurahNumber":45,"VerseNumber":16,"Text":"၁၆။\tလွန်လေပြီးသောအခါဝယ် ငါသည် အစ္စရာအီလ်လူမျိုးအား ကျမ်းတော်ဘုန်းတန်ခိုးအာဏာတော်တမန်တော် အဖြစ်ဖြင့် ချီးမြှောက်တော်မူ၏၊ သူတို့စားသောက်ဖို့ရာ ကောင်းမွန်သန့်ရှင်းသောအစာအဟာရကိုလည်း ချပေး သနားတော်မူ၏၊ သူတို့အား အခြားအမျိုးသားတို့ထက် သာလွန်၍ ကောင်းကြီးမင်္ဂလာချပေးသနားတော်မူ၏။"},{"SurahNumber":45,"VerseNumber":17,"Text":"၁၇။\tငါသည် သူတို့အား ရှင်းလင်းထင်ရှားသောပညတ်တော်များကို ပေးသနားတော်မူ၏၊ သို့သော်တရားအလင်း ရောင်ကို ချပေးသနားတော်မမူမီ သူတို့၌ အချင်းချင်းကွဲလွဲမှုမရှိချေ၊ တရားတော်ကို ပေးသနားတော်မူပြီး မှသာလျှင် မနာလိုဝန်တိုစိတ်ကြောင့် အချင်းချင်းတကွဲတပြားဖြစ်ကြ၏၊ မုချဧကန်သင်၏ အသက်သခင်ကျေးဇူး ရှင်ကြီးသည် ရှင်ပြန်ထမြောက်ရသောနေ့တော်ကြီး၌ သူတို့စပ်ကြားတွင် သူတို့၏ ကွဲပြားမှုများကို စစ်ကြောစီရင် တော်မူလိမ့်မည်။"},{"SurahNumber":45,"VerseNumber":18,"Text":"၁၈။\tအို-တမန်တော်၊ ငါသည် သင့်ကို ငါ၏ပညတ်တရားလမ်းပေါ်၌ ထားတော်မူပြီ၊ ထို့ကြောင့်သင်သည် ထိုလမ်း တော်ကြီးကို လိုက်လော့၊ မိစ္ဆာဒိဋ္ဌိတို့၏ အလိုဆန္ဒသို့ မလိုက်လင့်။"},{"SurahNumber":45,"VerseNumber":19,"Text":"၁၉။\tမှတ်သားကြလော့၊ သူတို့သည် အလ္လာဟ်အရှင်မြတ်အား အန်မတုနိုင်ချေ၊ မှတ်သားလော့၊ တရားကျူးလွန်သူ တို့သည် အချင်းချင်းတစ်ဦးနှင့်တစ်ဦး အဆွေခင်ပွန်းဖြစ်ကြ၏၊ သို့သော်အလ္လာဟ်အရှင်မြတ်သည် မကောင်းမှုကို ရှောင်ကြဉ်သူတို့၏ အဆွေခင်ပွန်းကြီးဖြစ်တော်မူ၏။"},{"SurahNumber":45,"VerseNumber":20,"Text":"၂ဝ။\tဤကုရ်အာန်ကျမ်းတော်သည် လူသားတို့အဖို့အရာ ဝိဇ္ဇာအလင်းရောင်ကြီးဖြစ်၏၊ ယုံကြည်သူအစစ်အမှန်တို့ အဖို့အရာ လမ်းပြကျမ်းတော်ကြီးဖြစ်၏၊ ကောင်းကြီးမင်္ဂလာတော်လည်း ဖြစ်၏။"},{"SurahNumber":45,"VerseNumber":21,"Text":"၂၁။ အကုသိုလ်မကောင်းမှုပြုကျင့်သူတို့က သူတို့နှင့်ယုံကြည်၍ ကုသိုလ်ကောင်းမှုပွားများသူတို့ကို ဤဘဝနောင်ဘဝ၌ ထပ်တူထပ်မျှအရှင်မြတ်ထားတော်မူမည်ဟု ထင်မှတ်ကြသလော၊ သူတို့၏ အယူအဆမှားလေစွ။"},{"SurahNumber":45,"VerseNumber":22,"Text":"၂၂။\tအလ္လာဟ်အရှင်မြတ်သည် ကမ္ဘာမြေပြင်မိုးကောင်းကင်ကို ကောင်းကျိုးအတွက်သာ ဖန်ဆင်းတော်မူ၏၊ သို့ ဖန်ဆင်းတော်မူခြင်းမှာ လူခပ်သိမ်းတို့သည် မိမိတို့ကြိုးစားမှု၏ အကျိုးအပြစ်ကို ခံစားစိမ့်သောငှာဖြစ်၏၊ သူတို့သည် မတရားပြုခြင်းကို ခံရမည်မဟုတ်ချေ။"},{"SurahNumber":45,"VerseNumber":23,"Text":"၂၃။\tအို-တမန်တော်၊ မိမိအလိုဆန္ဒကို အရှင်သခင်အမှတ် ဆည်းကပ်ကိုးကွယ်သူကို သင်မြင်၏လော၊ အလ္လာဟ် အရှင်မြတ်သည် သိလျက်နှင့် သူ့ကို လမ်းမှားတွင် ပစ်ထားတော်မူ၏၊ သူ၏ နားနှင့်နှလုံးကို တံဆိပ်ခတ်နှိပ်ထား တော်မူ၏၊ မျက်စိကိုလည်း အဆီးအကာနှင့်ဖုံးအုပ်ထားတော်မူ၏၊ အလ္လာဟ်အရှင်မြတ်စွန့်ပစ်တော်မူပြီးမှ သူ့ကို အဘယ်သူသည် လမ်းပြမည်နည်း၊ သင်တို့သည် တရားတော်ကို အရေးစိုက်ကြမည်မဟုတ်လော။"},{"SurahNumber":45,"VerseNumber":24,"Text":"၂၄။\tသူတို့သည် ဤသို့ပြောကြ၏၊ ဤဘဝမှတပါး အခြားဘဝမရှိချေ၊ ကျွနု်ပ်တို့သည် ဓမ္မတာအတိုင်း သေကြရှင်ကြ ၏၊ အချိန်ကာလမှတပါး အခြားမည်သည့်အရာမျှ ငါတို့ကို မဖျက်ဆီးနိုင်ချေ၊ သူတို့သည် ဤအကြောင်းအရာ ကို မသိပဲ ရမ်းဆ၍သာ ပြောဆိုကြ၏။"},{"SurahNumber":45,"VerseNumber":25,"Text":"၂၅။\tငါချပေးသနားတော်မူသောနှုတ်ကပတ်တော်များကို သူတို့အား ရွတ်ဖတ်ပြသောအခါ သူတို့သည် ဘာမျှအချေ အတင်မပြောနိုင်ပဲ ဤသို့ဆိုကြ၏၊ သင်တို့အမှန်ကို ဆိုသော် ငါတို့၏ သွားလေသူမိဘဘိုးဘွားတို့ကို ပြန်ယူခဲ့ ကြပါ။"},{"SurahNumber":45,"VerseNumber":26,"Text":"၂၆။\tအေ-တမန်တော်၊ ဟောပြောလော့၊ ဟယ်-အချင်းတို့၊ အလ္လာဟ်အရှင်မြတ်သာလျှင် သင်တို့ကို အသက်ရှင် စေတော်မူ၏၊ သေလည်းသေစေတော်မူ၏၊ ထို့နောက်ရှင်ပြန်ထမြောက်ရသောနေ့တော်ကြီး၌ သင်တို့ကို ပြန်ရှင် စေတော်မူမည်၊ စုဆောင်းတော်မူမည်၊ ဤအကြောင်းကို ယုံမှားသံသယလုံးဝမရှိနိုင်ချေ၊ သို့သော် များစွာသော လူသားတို့သည် မသိကြချေ။"},{"SurahNumber":45,"VerseNumber":27,"Text":"၂၇။\tအလ္လာဟ်အရှင်မြတ်သည် မိုးကောင်းကင်နှင့် ကမ္ဘာမြေပြင်ကို စိုးပိုင်တော်မူ၏၊ အကြင်နေ့၌ အချိန်တော် ကျရောက်လာ၏၊ ထိုနေ့၌ မိစ္ဆာအယူဝါဒကို လိုက်သောသူတို့သည် ဆုံးရှုံးပျက်စီးရလိမ့်မည်။"},{"SurahNumber":45,"VerseNumber":28,"Text":"၂၈။\tထိုနေ့တော်ကြီး၌ သင်သည် လူမျိုးတိုင်းအား ပဆစ်ဒူးတုပ်လျက် ထိုင်နေကြသည်ကို မြင်ရလိမ့်မည်၊ လူမျိုး အသီးသီးတို့အား သူတို့ပြုကျင့်မှုစာရင်းရှိရာသို့ ဆင့်ခေါ်ပြီးလျှင် ဤသို့မိန့်တော်မူမည်၊ ယနေ့သင်တို့ပြုခဲ့သော အမှုအခင်းများ၏ ကောင်းကျိုးဆိုးကျိုးများကို ပြန်ဆပ်တော်မူလတ့ံ။"},{"SurahNumber":45,"VerseNumber":29,"Text":"၂၉။\tငါ၏ စာရင်းစာအုပ်သည် သင်တို့၏ ပြုကျင့်မှုများကို မှန်ကန်စွာထုတ်ဖော်ပြထား၏၊ မှတ်သားကြလော့၊ ငါ သည် သင်တို့ပြုကျင့်သမျှတို့ကို အကုန်အစင်မှတ်ပုံတင်ထားစေတော်မူ၏။"},{"SurahNumber":45,"VerseNumber":30,"Text":"၃ဝ။\tထိုအခါ အကြင်သူတို့သည် ယုံကြည်ခြင်းတရားရှိလျက် ကုသိုလ်ကောင်းမှုကို ပွားများခဲ့အ့ံ၊ ထိုသူတို့အား သူတို့၏ အသက်သခင်ကျေးဇူးရှင်ကြီးသည် မိမိ၏ ကောင်းကြီးမင်္ဂလာတော်အတွင်းသို့ သွတ်သွင်းတော်မူ လိမ့်မည်၊ ထိုသွတ်သွင်းတော်မူခြင်းသည် ထင်လင်းသောအောင်ဆုမင်္ဂလာတော်ကြီးဖြစ်၏။"},{"SurahNumber":45,"VerseNumber":31,"Text":"၃၁။\tသို့သော်အကြင်သူတို့သည် မယုံကြည်ငြင်းပယ်ခဲ့ကြအ့ံ၊ ထိုသူတို့အား ဤသူမိန့်တော်မူလိမ့်မည်၊ ငါ၏ ပညတ် တော်များကို သင်တို့အား ရွတ်ဖတ်ပြခဲ့သည်မဟုတ်လော၊ သို့သော် သင်တို့သည် တရားတော်ကို ရွံရှာ၍ အပြစ်ရှိသူများဖြစ်ကြ၏။"},{"SurahNumber":45,"VerseNumber":32,"Text":"၃၂။\tအရှင်မြတ်၏ ကတိသစ္စာတော်သည် မှန်ကန်၏၊ အချိန်ကာလတော်ကြီးကျရောက်လာမည်ကို ယုံမှားသံသယ မရှိနိုင်ချေဟု နင်တို့အား ပြောသောအခါ နင်တို့က ငါတို့သည် ထိုအချိန်မည်သည်ဖြစ်စေကို မသိချေ၊ ထို အရာသည် ထင်မိထင်ရာပြောခြင်းမှတပါး အခြားတရားမဟုတ်ဟု ငါတို့ကြံစည်ယူဆ၏၊ ထိုအကြောင်းကို ငါတို့ယုံမှားသံသယရှိ၏ဟု ပြောကြ၏။"},{"SurahNumber":45,"VerseNumber":33,"Text":"၃၃။\tထိုအခါသူတို့ပြုကျင့်ခဲ့သောဒုစရိုက်အမိုက်တရားများသည် သူတို့မျက်မှောက်၌ ထင်ရှားလာလိမ့်မည်၊ သူတို့ ပြောင်လှောင်ပျက်ချော်ပြုလေ့ရှိသောအရာတို့သည် သူတို့အပေါ်သို့ ကျရောက်လာလိမ့်မည်။"},{"SurahNumber":45,"VerseNumber":34,"Text":"၃၄။\tထို့အပြင် သူတို့အား ဤသို့မိန့်တော်မူလတ့ံ၊ နင်တို့သည် ဤနေ့တော်ကြီး၏ စည်းဝေးပွဲသဘင်ကို မေ့လျော့ သကဲ့သို့ ငါသည်လည်း ငါသည်လည်း သင်တို့ကို ဤနေ့တော်ကြီး၌ မေ့လျော့တော်မူမည်၊ နင်တို့၏ နေထိုင်ရာ ဌာနမှာကား ငရဲမီးဖြစ်၏၊ နင်တို့ကို ကူညီစောင်မမည့်သူဆို၍ တစ်စုံတစ်ယောက်မျှမရှိချေ။"},{"SurahNumber":45,"VerseNumber":35,"Text":"၃၅။ နင်တို့သည် ယင်းကဲ့သို့မရှုမလှခံစားရခြင်းကား အလ္လာဟ်အရှင်မြတ်၏ နှုတ်ကပတ်တော်များကို ပျက်ချော် ပြောင်လှောင်ကြသောကြောင့်ဖြစ်၏၊ နင်တို့ကို လောကကြီးက လှည့်စားနေသောကြောင့်လည်းဖြစ်၏၊ ထို့ကြောင့် သူတို့သည် ထိုနေ့မှစ၍ ငရဲမီးထဲမှ ထွက်လာရမည်မဟုတ်ချေ၊ သူတို့သည် မိမိကိုယ်ကို မိမိမပြုပြင်နိုင်ကြချေ။"},{"SurahNumber":45,"VerseNumber":36,"Text":"၃၆။\tထို့ကြောင့်ကောင်းကင်ဘုံများ၏ အရှင်သခင်၊ မဟာပထဝီမြေကြီး၏ အရှင်သခင်၊ အနန္တစကြာဝဠာတို့၏ အရှင်သခင်၊ အလ္လာဟ်အရှင်မြတ်သည် ချီးမွမ်းခြင်းတည်ရာဖြစ်တော်မူပါ၏။"},{"SurahNumber":45,"VerseNumber":37,"Text":"၃၇။\tမိုးမြေနှစ်ပါး၌ ကြီးကဲမြင့်မြတ်တင့်တယ်ခန့်ငြားခြင်းသည် အရှင်မြတ်အဖို့သာလျှင် ဖြစ်၏၊ အရှင်မြတ်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"}]}