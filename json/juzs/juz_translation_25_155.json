{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":41,"VerseNumber":47,"Text":"آگاهى از [لحظۀ وقوع] قیامت، تنها به الله مربوط است؛ و خروجِ هر میوه‌اى از شكوفه‌اش و باردارى و وضع حملِ هر ماده‌اى، با آگاهىِ اوست؛ و روزی كه [الله] به مشركان ندا مى‌دهد: «افرادى كه [در قدرت،] شریک من تصور مى‌كردید [و به آنان توسل می‌جستید] كجا هستند؟» آنان می‌گویند: «اکنون در برابر تو اعتراف مى‌كنیم كه هیچ یک از ما [بر درستىِ اعتقاد مشرکانۀ خود] گواه نیست»"},{"SurahNumber":41,"VerseNumber":48,"Text":"آنچه در گذشته [تكیه‌گاه خود] مى‌خواندند، از نظرشان ناپدید می‌شود و درمى‌یابند كه هیچ راه گریزی [از آتش عذاب الهی] نخواهند داشت"},{"SurahNumber":41,"VerseNumber":49,"Text":"انسان در تمناى خیر، خستگی‌ناپذیر است، و[لى] اگر بدى به او برسد، مأیوس و دلسرد خواهد شد"},{"SurahNumber":41,"VerseNumber":50,"Text":"و اگر پس از رنجی كه به انسان مى‌رسد، رحمتى از جانب خویش به او برسانیم، [مغرورانه] مى‌گوید: «این حق من است، و گمان نمى‌كنم قیامت برپا شود، و اگر [هم واقع شود و] به سوى پروردگارم بازگردانده شوم، [ثروت و پاداش‌های] نیکویی نزدش خواهم داشت». مسلّماً کافران را از عملكردشان آگاه خواهیم ساخت و عذابى سخت به آنان می‌چشانیم"},{"SurahNumber":41,"VerseNumber":51,"Text":"هرگاه نعمتی به انسان می‌بخشیم، [با سرمستى] روى مى‌گرداند [و شکر نعمت را به جای نمی‌آورد] و متکبرانه [از حق] دور می‌شود؛ و هنگامى كه رنجی [همچون فقر و بیماری] به سراغش می‌آید، [به درگاه الهی] دعا و درخواست فراوان دارد"},{"SurahNumber":41,"VerseNumber":52,"Text":"[ای پیامبر، به کافران] بگو: «به من بگویید اگر [قرآن] از جانب الله باشد و شما به آن کافر شوید، کیست گمراه‌تر از کسی كه [با وجود آشکار بودنِ حق،] در ستیزی بى‌پایان [با آن] قرار دارد؟»"},{"SurahNumber":41,"VerseNumber":53,"Text":"[در این دنیا و در هنگامۀ قیامت،] نشانه‌هاى [توان و تدبیر] خود را در آفاق [جهان] و در [وجود] خودشان به آنان نشان خواهیم داد تا برایشان روشن شود كه قرآن حق است. آیا كافى نیست كه پروردگارت بر هر چیزی گواه است؟"},{"SurahNumber":41,"VerseNumber":54,"Text":"آگاه باشید كه آنان در مورد دیدار پروردگارشان [در قیامت] تردید دارند! [و] آگاه باشید كه الله بر همه چیز احاطه دارد"},{"SurahNumber":42,"VerseNumber":1,"Text":"حم [حا. میم]"},{"SurahNumber":42,"VerseNumber":2,"Text":"عسق [عین. سین. قاف]"},{"SurahNumber":42,"VerseNumber":3,"Text":"الله شکست‌ناپذیر حکیم، بر تو و پیامبران پیش از تو چنین وحى مى‌فرستد"},{"SurahNumber":42,"VerseNumber":4,"Text":"هرچه در آسمان‌ها و زمین است متعلق به اوست؛ و او بلندمرتبه و بزرگ است"},{"SurahNumber":42,"VerseNumber":5,"Text":"نزدیک است آسمان‌ها [از شکوه و عظمت الهی] از فراز یکدیگر بشكافند، و فرشتگان، پروردگارشان را با ستایش تقدیس مى‌كنند و براى ساكنان زمین [كه توبه كرده‌اند] آمرزش مى‌طلبند. آگاه باشید كه الله آمرزندۀ مهربان است"},{"SurahNumber":42,"VerseNumber":6,"Text":"[ای پیامبر،] الله خود مراقبِ [رفتارِ] كسانى است كه غیر او را [دوست و] کارسازِ خود برگزیده‌اند و تو كارگزار [و مسئول رفتار] آنان نیستى"},{"SurahNumber":42,"VerseNumber":7,"Text":"ما قرآن را این گونه به زبان عربی بر تو وحى كردیم تا اهل مکه و ساكنان اطرافش را بیم دهى و در مورد روز محشر ـ که تردیدی در وقوعش نیست ـ به آنان هشدار دهى. [آن روز،] گروهى بهشتى‌اند و گروهى در آتش سوزان"},{"SurahNumber":42,"VerseNumber":8,"Text":"اگر الله مى‌خواست، همۀ مردم را امتی واحد [که الله را به یگانگی عبادت کنند] قرار مى‌داد؛ ولى [به انسان اختیار داد؛ او تعالی] هر کس را بخواهد، به رحمت خویش درمی‌آورد؛ و مشرکان هیچ کارساز و یاورى نخواهند داشت"},{"SurahNumber":42,"VerseNumber":9,"Text":"آیا آنان به جای او کسی [دیگر را به عنوان دوست و] کارساز برگزیده‌اند؟ حال آنكه كارساز [جهانیان] الله است و اوست كه مردگان را زنده مى‌كند و بر هر كارى تواناست"},{"SurahNumber":42,"VerseNumber":10,"Text":"[بگو: «ای مردم،] هر اختلافى بین شماست، داورى‌اش با الله است. این است الله، پروردگار من؛ بر او توکل كرده‌ام و به پیشگاهش بازمی‌آیم»"},{"SurahNumber":42,"VerseNumber":11,"Text":"او آفرینندۀ آسمان‌ها و زمین است؛ همسرانى از [جنسِ] خود شما برایتان قرار داد و از چهارپایان نیز جفت آفرید؛ به این صورت، تعداد شما را افزایش مى‌دهد. هیچ چیز همانند الله نیست و همو شنوا و بیناست"},{"SurahNumber":42,"VerseNumber":12,"Text":"کلید‌ [گنجینه‌های] آسمان‌ها و زمین از آنِ اوست؛ [نعمت و] روزی را بر هر کس که بخواهد، گسترده می‌دارد و یا تنگ می‌گرداند. به راستی که او بر هر چیزی داناست"},{"SurahNumber":42,"VerseNumber":13,"Text":"از دین همان را براى شما مقرر كرد كه به نوح امر كرده بود؛ و نیز آنچه به تو وحى كردیم و آنچه به ابراهیم و موسى و عیسى امر كردیم؛ اینكه: «دین را برپا نگاه دارید و در مورد آن فرقه‌فرقه نشوید [و اختلاف نورزید]». [پذیرشِ] دعوت تو بر مشركان گران آمده است. الله است كه هر كس را بخواهد [توفیقِ عبادت می‌دهد و] به سوى خویش برمى‌گزیند؛ و هر کس را [که توبه کند و به درگاهش] بازآید، به سوى خویش هدایت خواهد كرد"},{"SurahNumber":42,"VerseNumber":14,"Text":"هنگامی که دلایل محکمِ نبوتِ پیامبر بر کافران عرضه شد، آنان از روی برترى‌خواهى [و حسادتی] كه بینشان بود، راه تفرقه پیمودند؛ و اگر فرمان پروردگارت [در موردِ مهلت و تأخیرِ عذاب] تا زمانى معین، از پیش مقرر نشده بود، [بی‌درنگ] میانشان داورى مى‌شد؛ و اما پس از کافران [و به دلیل انكار و اختلاف آنان] وارثان كتاب [تورات و انجیل نیز] در مورد قرآن، سخت در تردید و بدگمانى‌ هستند"},{"SurahNumber":42,"VerseNumber":15,"Text":"[ای پیامبر، مردم را] به سوی این [آیین الهی] دعوت کن و چنان كه فرمان یافته‌اى پایداری كن و از هوس‌های آنان پیروى نكن و بگو: «به همۀ کتاب‌هایی كه الله نازل كرده است ایمان دارم و فرمان یافته‌ام كه در برابر شما به عدالت رفتار كنم. الله پروردگار ما و شماست. [نتیجۀ] اعمال ما براى ماست و [نتیجۀ] اعمال شما براى شما؛ هیچ [دشمنی و] جدالی بین ما و شما نیست. الله همۀ ما را [در قیامت] جمع خواهد كرد و بازگشت [همه] به سوی اوست»"},{"SurahNumber":42,"VerseNumber":16,"Text":"كسانى كه دربارۀ الله [و دین او] پس از آن كه [دعوت او از سوی مردم منصف] پذيرفته شد، به مجادله مى‌پردازند، حجّتشان نزد پروردگارشان [باطل و] بى‌پایه است؛ خشم [الهی] گریبانگیرشان مى‌شود و عذابى سخت [در پیش] دارند"},{"SurahNumber":42,"VerseNumber":17,"Text":"الله است که قرآن و مقیاس عدالت را به‌حق نازل كرده است؛ و تو چه می‌دانی؟ شاید قیامت نزدیک باشد"},{"SurahNumber":42,"VerseNumber":18,"Text":"كسانى كه قیامت را باور ندارند، [با تمسخر و] به شتاب آن را مى‌خواهند؛ و كسانى كه [به روزِ جزا] باور دارند و مى‌دانند كه حق است، از آن هراسانند. آگاه باشید! کسانی كه در مورد قیامت، جدل و انكار مى‌كنند، در گمراهىِ بى‌پایانى قرار دارند"},{"SurahNumber":42,"VerseNumber":19,"Text":"الله نسبت به بندگانش باریک‌بین [و مهربان] است؛ به هر کس بخواهد، روزی می‌بخشد؛ و او توانای شکست‌ناپذیر است"},{"SurahNumber":42,"VerseNumber":20,"Text":"کسی كه كِشت آخرت را بخواهد، به كِشته‌اش بركت مى‌بخشیم؛ و هر کس [تنها] كِشت دنیا را بخواهد، در اختیار او قرار مى‌دهیم؛ و[لى] در آخرت بهره‌اى نخواهد داشت"},{"SurahNumber":42,"VerseNumber":21,"Text":"آیا [مشرکان] معبودانى دارند كه بدون اجازۀ الله، [قوانین] دینى برایشان مقرر كرده‌اند؟ اگر حُكمِ قطعى [براى مهلت دادن به گناهکاران] در میان نبود، [بى‌درنگ] میانشان داورى مى‌شد؛ و ستمکاران عذابی دردناک [در پیش] دارند"},{"SurahNumber":42,"VerseNumber":22,"Text":"[در روز قیامت،] ستمکاران را از دستاوردشان هراسان مى‌بینى و [خواهی دید که كیفر آن کارها] دامنگیرشان است؛ ولى مؤمنان نیكوكار در باغ‌های بهشتند؛ هر چه بخواهند، نزد پروردگارشان دارند؛ فضل [و بخششِ] بزرگ همین است"},{"SurahNumber":42,"VerseNumber":23,"Text":"این همان [فضیلتی] است كه الله به بندگان مؤمن و نیكوكارش بشارت مى‌دهد. [ای پیامبر،] بگو: «در برابر این رسالت، پاداشى از شما نمى‌خواهم؛ جز [رعایتِ دوستی و] محبتِ خویشاوندى؛ و هر کس [در این راستا] اقدام نیكویى كند، بر پاداشش در آن [مورد] مى‌افزاییم. به راستی كه الله آمرزگارى قدرشناس است"},{"SurahNumber":42,"VerseNumber":24,"Text":"آیا مشرکان مى‌گویند: «[محمد] به الله دروغ نسبت داده است؟» اگر الله بخواهد، بر دل تو مُهر مى‌نهد؛ و[لى] الله باطل را محو مى‌كند و حق را با سخنان [و تمهیداتِ] خویش به كرسى مى‌نشانَد؛ كه او به راز دل‌ها داناست"},{"SurahNumber":42,"VerseNumber":25,"Text":"اوست که توبۀ بندگانش را می‌پذیرد و از بدی‌ها درمى‌گذرد و آنچه مى‌كنید مى‌داند"},{"SurahNumber":42,"VerseNumber":26,"Text":"او [درخواستِ] مؤمنانِ نیكوكار را مى‌پذیرد و از فضلِ خویش بر [پاداش] آنان مى‌افزاید؛ و کافران عذابى سخت [در پیش] دارند"},{"SurahNumber":42,"VerseNumber":27,"Text":"اگر الله روزىِ [برخى از] بندگانش را گشایش مى‌داد، در زمین ستم و سركشى مى‌كردند؛ ولى به ‌اندازه‌اى كه بخواهد مقرر مى‌دارد؛ زیرا او قطعاً به [حال] بندگانش آگاه و بیناست"},{"SurahNumber":42,"VerseNumber":28,"Text":"او ذاتی است كه باران را پس از نومیدى [مردم] مى‌فرستد و رحمت خویش را مى‌گسترد؛ و او تعالی كارساز و ستوده است"},{"SurahNumber":42,"VerseNumber":29,"Text":"از نشانه‌هاى [توان و تدبیر] او، آفرینش آسمان‌ها و زمین و موجودات زنده‌اى است كه در آنها پراكنده كرده است؛ و هر گاه اراده كند، بر جمع‌آورى آنها نیز تواناست"},{"SurahNumber":42,"VerseNumber":30,"Text":"هر مصیبتی که به شما رسد، به خاطر کارهایی است که انجام داده‌اید؛ و [الله] از بسیاری [از گناهانتان] گذشت می‌کند"},{"SurahNumber":42,"VerseNumber":31,"Text":"شما هرگز در زمین [و آسمان، الله را] به تنگ نمى‌آورید؛ و در برابر الله هیچ كارساز و یاورى نخواهید داشت"},{"SurahNumber":42,"VerseNumber":32,"Text":"از نشانه‌های [توان و تدبیرِ] الهی، کشتی‌های کوه‌پیکری است که در دریاها در حرکتند"},{"SurahNumber":42,"VerseNumber":33,"Text":"اگر الله بخواهد، باد را ساكن مى‌گردانَد تا [کشتی‌ها] بر پهنۀ دریا بى‌حركت بمانند. به راستى در این [امر،] براى هر شكیباى سپاسگزاری، نشانه‌هایى است"},{"SurahNumber":42,"VerseNumber":34,"Text":"یا [اگر بخواهد، سرنشینانِ] آن کشتی‌ها را به کیفر اعمالشان نابود می‌سازد؛ در حالی که او از بسیاری [از گناهان] ‌گذشت می‌کند"},{"SurahNumber":42,"VerseNumber":35,"Text":"[تا موجب عبرت باشد] و كسانى كه در مورد آیات ما به مجادله برمى‌خیزند، بدانند كه [اگر عذاب الهی فرارسد،] راه گریزى نخواهند داشت"},{"SurahNumber":42,"VerseNumber":36,"Text":"[ای مردم،] آنچه به شما داده شده است، نعمت‌های [گذراىِ] زندگى دنیاست؛ و آنچه نزد الله است، براى مؤمنانى كه بر پروردگارشان توکل مى‌كنند، بهتر و پاینده‌تر است"},{"SurahNumber":42,"VerseNumber":37,"Text":"و [نیز براى] کسانی كه از گناهان بزرگ و بی‌حیایی‌ها اجتناب می‌ورزند و آنگاه كه خشمگین می‌شوند، گذشت مى‌كنند"},{"SurahNumber":42,"VerseNumber":38,"Text":"و کسانی كه [دعوت] پروردگارشان را پذیرا مى‌شوند و نماز برپا مى‌دارند و كارشان در ميانشان [بر پايه‌] مشورت است و از آنچه روزى‌شان كرده‌ایم، انفاق مى‌كنند"},{"SurahNumber":42,"VerseNumber":39,"Text":"و کسانی که هر گاه ستمی به آنان برسد، [به دفاع و] انتقام برمی‌خیزند"},{"SurahNumber":42,"VerseNumber":40,"Text":"و جزای هر بدی، کیفری همانند آن بدی است [نه بیشتر]؛ اما هر کس گذشت کند و کار را به اصلاح [و آشتی] آورَد، پاداشش بر عهدۀ الله است. بی‌گمان، او ستمکاران را دوست ندارد"},{"SurahNumber":42,"VerseNumber":41,"Text":"البته کسانی كه پس از ستمى كه دیده‌اند، انتقام می‌گیرند، هیچ [بازخواست و] سرزنشی بر آنان نیست"},{"SurahNumber":42,"VerseNumber":42,"Text":"راه [بازخواست و] سرزنش، تنها بر ستمکارانى گشوده است كه به ناحق در زمین برترى‌جویی مى‌كنند. آنان عذابى دردناک [در پیش] دارند"},{"SurahNumber":42,"VerseNumber":43,"Text":"اما هر کس شكیبایى و گذشت كند، نشان از قدرت ارادۀ [او] دارد"},{"SurahNumber":42,"VerseNumber":44,"Text":"هر کس که الله او را گمراه كند، پس از الله هیچ [یاور و] كارسازى نخواهد داشت؛ و [در روز قیامت،] ستمکاران را مى‌بینى كه چون عذاب را مشاهده كنند، مى‌گویند: «آیا راه بازگشتى [به دنیا] هست؟»"},{"SurahNumber":42,"VerseNumber":45,"Text":"[در آن روز،] ستمگران را مشاهده خواهى كرد كه بر آتش عرضه مى‌شوند؛ و در حالى كه از [شدت] خواری، فروتن شده‌اند، زیرچشمى مى‌نگرند؛ و [در آن حال] مؤمنان مى‌گویند: «زیانكاران [واقعى] كسانى هستند كه [به طمع دنیا] خود و خانواده‌شان را در قیامت به زیان‌انداخته‌اند». آگاه باشید! ستمکاران، گرفتارِ عذابى پایدارند"},{"SurahNumber":42,"VerseNumber":46,"Text":"و آنان در برابر الله، كارسازى نخواهند داشت كه یارى‌شان كند؛ و هر کس كه الله او را گمراه كند، راهى [براى نجات] نخواهد داشت"},{"SurahNumber":42,"VerseNumber":47,"Text":"[ای مردم،] پیش از آنكه روزى فرارسد كه بازگشتى از جانب الله ندارد، دعوت پروردگارتان را بپذیرید. در آن روز، نه پناهگاهى خواهید داشت، نه [فرصتی برای] انكار"},{"SurahNumber":42,"VerseNumber":48,"Text":"[ای پیامبر] اگر [مشرکان از دعوتِ تو] روى می‌گردانند، [توفیق را از خود سلب می‌كنند]. ما تو را نگهبان آنان نفرستادیم و تو وظیفه‌اى جز رساندن [وحی] نداری؛ و چون رحمتى از جانب خود به انسان بچشانیم، به آن سرمست مى‌شود؛ و اگر به سزاى رفتار گذشتۀ خود دچار مصیبتى شود، [به جاى بیدارى، ناسپاسی مى‌کند]. به راستی که انسان بسیار ناسپاس است"},{"SurahNumber":42,"VerseNumber":49,"Text":"فرمانروایى آسمان‌ها و زمین، از آنِ الله است. او هر چه بخواهد، مى‌آفریند؛ به هر کس که بخواهد، [فرزندِ] دختر مى‌بخشد و به هر کس كه بخواهد، [فرزندِ] پسر"},{"SurahNumber":42,"VerseNumber":50,"Text":"یا پسر و دختر را ـ هر دو ـ با هم می‌دهد؛ و هر کس را که بخواهد، نازا مى‌گرداند كه او دانای تواناست"},{"SurahNumber":42,"VerseNumber":51,"Text":"درخورِ هیچ بشرى نیست كه الله با او سخن بگوید؛ مگر با وحى یا از فراسویِ حجابى یا [اینکه الله] فرشته‌اى بفرستد كه به فرمانش هر چه بخواهد، وحى كند. بی‌تردید، او تعالی بلندمرتبۀ حکیم است"},{"SurahNumber":42,"VerseNumber":52,"Text":"[ای پیامبر] این‌گونه، قرآن را [توسط جبرئیل و] به فرمان خویش بر تو وحى كردیم. [پیش از آن] تو آگاهى نداشتى كه كتاب و ایمان چیست؛ ولى ما آن را نورى ساختیم كه هر یک از بندگان خویش را كه بخواهیم، به آن هدایت كنیم؛ و مسلّماً تو به راهى راست [= اسلام] هدایت مى‌كنى"},{"SurahNumber":42,"VerseNumber":53,"Text":"راه الله که آنچه در آسمان‌ها و زمین است از آنِ اوست. آگاه باشید! [همۀ] امور به سوی الله بازمی‌گردد"},{"SurahNumber":43,"VerseNumber":1,"Text":"حم [حا. میم]"},{"SurahNumber":43,"VerseNumber":2,"Text":"سوگند به کتاب روشنگر"},{"SurahNumber":43,"VerseNumber":3,"Text":"ما آن را قرآنى به زبان عربی قرار دادیم، باشد که خردورزى كنید"},{"SurahNumber":43,"VerseNumber":4,"Text":"این كتاب، كه بلندمرتبه و حكمت‌آموز است، در لوح محفوظ نزد ما ثبت شده است [و دستخوش تغییر نخواهد شد]"},{"SurahNumber":43,"VerseNumber":5,"Text":"آیا به صِرف اینكه شما [مشرکان،] گروهی اسرافکارید [و پیام الهی را انكار مى‌كنید، نزول] قرآن را از شما بازداریم؟"},{"SurahNumber":43,"VerseNumber":6,"Text":"چه بسیار پیامبرانى كه در میان پیشینیان فرستادیم"},{"SurahNumber":43,"VerseNumber":7,"Text":"و[لی] هر پیامبری به سوی آنان می‌آمد، مسخره‌اش می‌کردند"},{"SurahNumber":43,"VerseNumber":8,"Text":"ما افرادی نیرومند‌تر از مشرکان مکه را هلاک کرده‌ایم؛ و داستان [عبرت‌انگیز] پیشینیان گذشت"},{"SurahNumber":43,"VerseNumber":9,"Text":"[ای پیامبر] اگر از مشرکان بپرسی: «آسمان‌ها و زمین را چه کسی آفریده است؟»، قطعاً می‌گویند: «[الله] شکست‌ناپذیر دانا»"},{"SurahNumber":43,"VerseNumber":10,"Text":"همان [پروردگاری] كه زمین را محل آسایش شما قرار داد و راه‌هایی در آن برایتان پدید آورد تا راه یابید"},{"SurahNumber":43,"VerseNumber":11,"Text":"و همان ذاتی كه باران را از آسمان به مقدار معینى فرستاد؛ آنگاه سرزمین خزان‌زده و خشک را به وسیلۀ آن حیات بخشیدیم؛ شما نیز همین گونه [از گورها] بیرون آورده مى‌شوید"},{"SurahNumber":43,"VerseNumber":12,"Text":"پروردگاری كه تمام مخلوقات را آفرید و از کشتی‌ها و چهارپایان، وسیلۀ سوارى برایتان پدید آورد؛"},{"SurahNumber":43,"VerseNumber":13,"Text":"تا بر پشت آنها قرار گیرید و آنگاه كه بر آنها قرار گرفتید، نعمت پروردگارتان را یاد كنید و بگویید: «پاک و منزه است ذاتی كه این [وسیله] را در خدمت ما گماشت و[گرنه] ما خود توان این کار را نداشتیم؛"},{"SurahNumber":43,"VerseNumber":14,"Text":"و ما به پیشگاهِ پروردگار‌مان بازمی‌گردیم»"},{"SurahNumber":43,"VerseNumber":15,"Text":"مشرکان از میان بندگان الله، سهمى [از فرزند] برایش قرار دادند. به راستى كه انسان آشكارا ناسپاس است"},{"SurahNumber":43,"VerseNumber":16,"Text":"آیا [می‌پندارید] الله از میان آفریدگانش، دختران را انتخاب كرده و پسران را به شما اختصاص داده است؟"},{"SurahNumber":43,"VerseNumber":17,"Text":"اما هر گاه به یكى از آنان، همان چیزی را بشارت دهند که براى [الله] رحمان قائل هستند [= تولد دختر]، در حالى كه خشم خود را فرومى‌خورد، چهره‌اش [از اندوه] تیره مى‌گردد"},{"SurahNumber":43,"VerseNumber":18,"Text":"آیا کسی را که در زیور [و راحتی] پرورش می‌یابد و در [هنگام] جدال [قادر به] تبیین مقصودش نیست [به الله نسبت می‌دهید؟]"},{"SurahNumber":43,"VerseNumber":19,"Text":"[مشرکان]، فرشتگان را كه بندگانِ [الله] رحمانند، مؤنث پنداشتند. آیا به هنگام آفرینش آنان حضور داشتند؟ سخنانشان ثبت می‌گردد و [در روز قیامت،] بازخواست خواهند شد"},{"SurahNumber":43,"VerseNumber":20,"Text":"[آنان برای توجیهِ شرکِ خود] می‌گویند: «اگر [الله] رحمان می‌خواست، ما فرشتگان را عبادت نمی‌کردیم». آنان در مورد این [سخن] بى‌اطلاعند [و] جز سخن دروغ نمى‌گویند"},{"SurahNumber":43,"VerseNumber":21,"Text":"آیا پیش از قرآن كتابى به آنان داده‌ایم كه به آن استدلال كنند؟"},{"SurahNumber":43,"VerseNumber":22,"Text":"بلکه می‌گویند: «نیاکانمان نیز همین آیین را داشتند و ما [نیز] راه آنان را دنبال می‌کنیم»"},{"SurahNumber":43,"VerseNumber":23,"Text":"پیش از تو نیز هر [پیامبرِ] هشداردهنده‌ای را به هر شهری فرستادیم، ثروتمندانِ سرکشِ آن شهر می‌گفتند: «نیاکانمان نیز همین آیین را داشتند و ما [نیز] راه آنان را دنبال می‌کنیم»"},{"SurahNumber":43,"VerseNumber":24,"Text":"[پیامبر‌شان] می‌گفت: «اگر آیینى هدایت‌بخش‌تر از آنچه نیاکانتان داشتند آورده باشم [باز هم از آنان پیروی می‌کنید]؟» آنان [در پاسخ] می‌گفتند: «[آری،] پیامى را كه مأمور [ابلاغ] آن شده‌اید، انكار مى‌كنیم»"},{"SurahNumber":43,"VerseNumber":25,"Text":"ما نیز از آنان انتقام گرفتیم؛ پس بنگر که سرانجامِ تكذیب‌كنندگان چگونه بود"},{"SurahNumber":43,"VerseNumber":26,"Text":"[یاد کن] هنگامی را ‌که ابراهیم به پدر و قومش گفت: «از آنچه شما عبادت می‌کنید، بیزارم؛"},{"SurahNumber":43,"VerseNumber":27,"Text":"مگر از ذاتی كه مرا آفریده است كه او هدایتم خواهد كرد»"},{"SurahNumber":43,"VerseNumber":28,"Text":"ابراهیم، یكتاپرستى را در میانِ نسل‌های پس از خود، سخنى ماندگار قرار داد؛ باشد که [به پیشگاه الهی] بازگردند"},{"SurahNumber":43,"VerseNumber":29,"Text":"بلکه اینان [که در مکه آلوده به شرک هستند] و پدرانشان را [از نعمت‌های دنیا] برخوردار كردم تا آنكه حق [= قرآن] و پیامبری روشنگر به سراغشان آمد؛"},{"SurahNumber":43,"VerseNumber":30,"Text":"و آنگاه كه حق [= قرآن] به سویشان آمد، گفتند: «این جادوست و آن را انكار مى‌كنیم»؛"},{"SurahNumber":43,"VerseNumber":31,"Text":"و گفتند: «چرا این قرآن بر مردى بزرگ از دو شهرِ [مکه و طائف] نازل نشده است؟»"},{"SurahNumber":43,"VerseNumber":32,"Text":"آیا آنان رحمت پروردگارت را تقسیم مى‌كنند؟ ماییم كه روزی [و معیشت] آنان را در زندگى دنیا میانشان تقسیم كرده‌ایم و آنان را نسبت به هم، به درجاتى برتری بخشیده‌ایم تا از خدماتِ [متقابلِ] یكدیگر استفاده كنند؛ و رحمت پروردگارت از اموالى كه جمع مى‌كنند بهتر است"},{"SurahNumber":43,"VerseNumber":33,"Text":"اگر [نگرانى از آن] نبود كه همۀ مردم [در دنیاطلبى و انكار الله] یك گروه ‌شوند، سقف خانۀ كسانى را كه به الله رحمان ایمان ندارند، از نقره قرار مى‌دادیم و نیز پله‌هایى [از نقره در آن می‌نهادیم] كه بتوانند از [طبقاتِ] آن [خانه] بالا روند؛"},{"SurahNumber":43,"VerseNumber":34,"Text":"و برای خانه‌هایشان در‌هایی [از طلا] می‌گذاشتیم و تخت‌هایی [قرار می‌دادیم] که بر آن تکیه زنند؛"},{"SurahNumber":43,"VerseNumber":35,"Text":"و تجمل [و زینت‌های] فراوان [برایشان فراهم می‌کردیم] و تمام اینها بهرۀ [ناچیز] زندگی دنیاست؛ و آخرت نزد پروردگارت برای پرهیزگاران است"},{"SurahNumber":43,"VerseNumber":36,"Text":"هر کس از یاد [الله] رحمان دل بگرداند، شیطانى بر او مى‌گماریم تا [یار و] همنشینش باشد [و همواره او را فریب دهد]"},{"SurahNumber":43,"VerseNumber":37,"Text":"شیاطین، این گروه را از راه [الله] بازمی‌دارند؛ و[لی] آنان گمان می‌کنند که هدایت‌یافته‌اند"},{"SurahNumber":43,"VerseNumber":38,"Text":"تا آنگاه كه [در قیامت] نزد ما بیاید، [به شیطانِ همنشینش] می‌گوید: ای كاش میان من و تو، فاصله‌اى به دورى شرق و غرب بود! چه همنشین بدی بودى!»"},{"SurahNumber":43,"VerseNumber":39,"Text":"[الله می‌فرماید:] «امروز [پشیمانى] سودى به حالتان نخواهد داشت؛ زیرا ستم كرده‌اید و همگی در عذاب شریكید»"},{"SurahNumber":43,"VerseNumber":40,"Text":"[ای پیامبر،] آیا می‌توانی [پیام خود را] به گوش ناشنوایان برسانى یا نابینایان و گمراهانِ آشكار را [به راه راست] هدایت كنى؟"},{"SurahNumber":43,"VerseNumber":41,"Text":"پس اگر تو را [پیش از عذاب آنان از دنیا] ببریم، [در هر حال،] از آنان انتقام خواهیم گرفت"},{"SurahNumber":43,"VerseNumber":42,"Text":"یا عذابى را كه به آنان وعده داده‌ایم، [در دوران زندگی‌ات] به تو نشان خواهیم داد؛ زیرا ما بر آنان اقتدار [کامل] داریم"},{"SurahNumber":43,"VerseNumber":43,"Text":"به آنچه بر تو وحی می‌شود تمسّک بجوی که بی‌گمان، بر راه راست قرار داری"},{"SurahNumber":43,"VerseNumber":44,"Text":"تردیدی نیست که قرآن برای تو و قومت مایۀ اندرز [و سربلندی] است و [روز قیامت، دربارۀ ایمان و عمل به آن] بازخواست خواهید شد"},{"SurahNumber":43,"VerseNumber":45,"Text":"از پیامبرانی که پیش از تو فرستادیم بپرس که آیا غیر از [الله] رحمان، معبودانی برای عبادت قرار داده‌ایم [مسلّماً چنین نیست]"},{"SurahNumber":43,"VerseNumber":46,"Text":"ما موسى را با معجزات خویش به سوى فرعون و سران قومش فرستادیم و به آنان گفت: «من فرستادۀ پروردگار جهانیانم»؛"},{"SurahNumber":43,"VerseNumber":47,"Text":"و هنگامی که آیات [و معجزات] ما را به آنان ارائه كرد، همگی به آنها خندیدند"},{"SurahNumber":43,"VerseNumber":48,"Text":"هر معجزه‌اى به آنان ارائه دادیم، یكى از دیگرى بزرگ‌تر بود و [چون همه را تكذیب كردند،] آنان را به عذاب گرفتار كردیم؛ باشد که [از کفر] بازگردند"},{"SurahNumber":43,"VerseNumber":49,"Text":"[پس هنگامی که گوشه‌ای از عذاب الهی را چشیدند،] گفتند: «اى جادوگر! از پروردگارت ـ بنا به عهدى كه با تو دارد ـ بخواه [تا عذاب را از ما دور كند] كه ما [دیگر] راه‌یافته‌ایم»"},{"SurahNumber":43,"VerseNumber":50,"Text":"اما هنگامی که عذاب را از آنان برداشتیم، پیمان شكستند [و بر کفر اصرار ورزیدند]"},{"SurahNumber":43,"VerseNumber":51,"Text":"فرعون در میان قوم خود ندا سر داد و گفت: «اى قوم من، آیا فرمانروایىِ مصر در اختیار من نیست و این نهرها از دامنۀ قصرِ من جریان ندارد؟ آیا [قدرت و عظمتم را] نمى‌بینید؟"},{"SurahNumber":43,"VerseNumber":52,"Text":"من از این مردِ بى‌مقدار که [حتی] نمى‌تواند به روشنى سخن بگوید، شایسته‌ترم"},{"SurahNumber":43,"VerseNumber":53,"Text":"چرا [به نشانۀ سروَرى،] دستبند‌هاى زرین [از آسمان] بر او افكنده نشده است [تا ثابت شود که پیامبر است]؟ یا چرا فرشتگان همراه او نیامده‌اند؟»"},{"SurahNumber":43,"VerseNumber":54,"Text":"او [= فرعون] قوم خود را به [بی‌خردی و] سبُكسَرى كشاند و همگی مُطیع او شدند. حقا که آنان [نسبت به اوامر الهی] نافرمان بودند"},{"SurahNumber":43,"VerseNumber":55,"Text":"پس چون ما را به خشم آوردند، از آنان انتقام گرفتیم و همگی را [در دریا] غرق کردیم"},{"SurahNumber":43,"VerseNumber":56,"Text":"آنگاه آنان را در شمارِ پیشگامان [کفر و نافرمانی] و عبرتی [برای آیندگان] قرار دادیم"},{"SurahNumber":43,"VerseNumber":57,"Text":"و هنگامی که [داستانِ تولد] پسر مریم مطرح شد، قومِ تو [که گمان ‌کردند می‌توانند مانند نصاری چند معبود داشته باشند] به ناگاه، شادی و هیاهو به راه‌ انداختند"},{"SurahNumber":43,"VerseNumber":58,"Text":"و گفتند: «معبودان ما بهترند یا او [= عیسی]؟» آنان این سخن را تنها براى جدال با تو عنوان كردند؛ به راستی که گروهى ستیزه‌جو هستند"},{"SurahNumber":43,"VerseNumber":59,"Text":"عیسى فقط بنده‌اى است كه نعمت [رسالت] بر او ارزانى داشتیم و او را نمونه‌ای [از قدرت الهی] براى بنی‌اسرائیل قرار دادیم"},{"SurahNumber":43,"VerseNumber":60,"Text":"اگر مى‌خواستیم، [همۀ شما انسان‌ها را نابود می‌کردیم و] به جای شما، فرشتگانى پدید مى‌آوردیم كه در زمین جانشین [شما] شوند"},{"SurahNumber":43,"VerseNumber":61,"Text":"قطعاً [نزول] او [= عیسی] نشانه [نزدیکی وقوع] قیامت است؛ پس هرگز در مورد قیامت شک نكنید و پیرو من باشید كه راه راست [به سوی بهشت،] همین است"},{"SurahNumber":43,"VerseNumber":62,"Text":"[آگاه باشید تا] شیطان شما را [از راه الله] بازندارد؛ چرا كه او دشمن آشكار شماست"},{"SurahNumber":43,"VerseNumber":63,"Text":"و چون عیسى [معجزات و] نشانه‌هاى روشن به آنان ارائه كرد، گفت: «من حکمت برایتان آورده‌ام تا [به آن راه یابید] و برخى از موارد اختلافتان را روشن كنم؛ پس از الله پروا کنید و مطیع [دستورهای] من باشید"},{"SurahNumber":43,"VerseNumber":64,"Text":"الله پروردگار من و شماست؛ پس او را عبادت کنید که راهِ راست همین است»"},{"SurahNumber":43,"VerseNumber":65,"Text":"آنگاه گروه‌های [مختلف] بنی‌اسرائیل میان خود [دربارۀ عیسی] دچار اختلاف شدند؛ پس وای بر ستمکاران از عذاب روز دردناک"},{"SurahNumber":43,"VerseNumber":66,"Text":"آیا جز این انتظار دارند كه قیامت ـ در حالی که غافلند ـ ناگهان بر آنان فرا رسد؟"},{"SurahNumber":43,"VerseNumber":67,"Text":"دوستان [دنیایى،] در آن روز، دشمن یكدیگرند؛ مگر پرهیزگاران"},{"SurahNumber":43,"VerseNumber":68,"Text":"[الله به آنان می‌فرماید:] «ای بندگانِ [پرهیزكارِ] من، امروز ترس و ‌اندوهى نخواهید داشت"},{"SurahNumber":43,"VerseNumber":69,"Text":"همان بندگانى كه به آیات ما ایمان آوردند و تسلیم [فرمانِ ما] بودند"},{"SurahNumber":43,"VerseNumber":70,"Text":"شما و دیگر مؤمنانی که همچون شما هستند، به بهشت درآیید تا [از نعمت‌های جاودانش بهره‌مند گردید و] شادمان شوید"},{"SurahNumber":43,"VerseNumber":71,"Text":"ظرف‌ها و جام‌های زرین را پیرامونشان مى‌گردانند؛ و هر چه دل‌ها بخواهد و دیده‌ها از آن لذت بَرَد، در آنجا موجود است؛ و شما در بهشت جاودانه‌اید"},{"SurahNumber":43,"VerseNumber":72,"Text":"این همان بهشتى است كه در برابر اعمالتان به شما داده‌اند"},{"SurahNumber":43,"VerseNumber":73,"Text":"میوه‌هاى فراوانی آنجا در اختیار دارید كه از آنها مى‌خورید"},{"SurahNumber":43,"VerseNumber":74,"Text":"بی‌تردید، مجرمان در عذاب دوزخ جاودانند"},{"SurahNumber":43,"VerseNumber":75,"Text":"[در حالى كه عذاب] از آنان كاسته نمی‌شود و در یأس و نومیدی فرورفته‌اند"},{"SurahNumber":43,"VerseNumber":76,"Text":"ما به آنان ستم نكردیم؛ بلکه آنها خود به خویشتن ستم می‌کردند"},{"SurahNumber":43,"VerseNumber":77,"Text":"[دوزخیان، نگهبان آتش را صدا می‌زنند و] فریاد برمی‌آرند: «اى مالک [كاش] پروردگارت كار ما را یكسره كند [و ما را بمیراند]». او می‌گوید: «نه، شما [در این عذاب] ماندگارید»"},{"SurahNumber":43,"VerseNumber":78,"Text":"به راستی ما حق را برای شما آوردیم؛ ولی بیشتر شما از آن کراهت داشتید"},{"SurahNumber":43,"VerseNumber":79,"Text":"بلکه آنان عزمِ [خود را برای توطئه علیه تو] جزم كردند؛ ما نیز ارادۀ محکمی [بر ناکام گذاشتنِ آنان] داریم"},{"SurahNumber":43,"VerseNumber":80,"Text":"آیا مى‌پندارند كه ما سخنان سِرّى و نجوایشان را نمى‌شنویم؟ آرى، فرشتگان ما در كنارشان [هستند و همه چیز را] ثبت مى‌كنند"},{"SurahNumber":43,"VerseNumber":81,"Text":"[ای پیامبر، به مشرکان] بگو: «اگر [به فرض محال، الله] رحمان فرزندى داشت، من نخستین عبادت‌کننده [او] بودم»"},{"SurahNumber":43,"VerseNumber":82,"Text":"[معبود یگانه‌ای كه] پروردگار آسمان‌ها و زمین و عرش است، از توصیفِ [جاهلانه] آنان منزه است"},{"SurahNumber":43,"VerseNumber":83,"Text":"پس [ای پیامبر،] آنان را [به حال خود] بگذار تا یاوه‌گویی کنند و به بازى سرگرم باشند تا سرانجام، با روز موعود [= قیامت] مواجه شوند [و سزای اعمالشان را ببینند]"},{"SurahNumber":43,"VerseNumber":84,"Text":"او تعالی است که در آسمان و زمین معبود است؛ و او حکیم داناست"},{"SurahNumber":43,"VerseNumber":85,"Text":"پربرکت و بزرگوار است ذاتی که فرمانروایی آسمان‌ها و زمین و آنچه میان آنهاست، از آنِ اوست؛ و آگاهى از [لحظۀ برپایىِ] رستاخیز تنها در اختیار اوست و [همگی] به پیشگاه او بازگردانده مى‌شوید"},{"SurahNumber":43,"VerseNumber":86,"Text":"كسانی كه [مشركان] به جاى الله [به نیایش] مى‌خوانند، قادر به شفاعت نیستند؛ مگر افرادى كه به [کلمۀ توحید و] حق گواهى مى‌دهند"},{"SurahNumber":43,"VerseNumber":87,"Text":"و اگر از مشرکان بپرسی چه کسی آنان را آفریده است، مسلّماً می‌گویند: «الله»؛ پس چگونه [از عبادت الله] بازگردانیده می‌شوند"},{"SurahNumber":43,"VerseNumber":88,"Text":"[شکایت و] سخن پیامبر [این بود:] «پروردگارا، اینان قومی هستند که ایمان نمی‌آورند»"},{"SurahNumber":43,"VerseNumber":89,"Text":"[ای پیامبر،] از [آزار و اذیت] آنان درگذر و [برای رهایی از شرّشان] بگو: «سلام بر شما»؛ به زودى خواهند دانست [که عذابشان چگونه است]"},{"SurahNumber":44,"VerseNumber":1,"Text":"حم [حا. میم]"},{"SurahNumber":44,"VerseNumber":2,"Text":"و سوگند به کتاب روشنگر"},{"SurahNumber":44,"VerseNumber":3,"Text":"[که] ما قرآن را در شب مبارک [و فرخندۀ قدر] نازل کردیم [زیرا] که ما [همواره] هشداردهنده بوده‌ایم"},{"SurahNumber":44,"VerseNumber":4,"Text":"در آن [شب،] هر امر مهمى فیصله مى‌یابد [و تدبیر می‌شود]"},{"SurahNumber":44,"VerseNumber":5,"Text":"[این‌] كارى است [كه‌] از جانب ما [صورت مى‌گیرد] بى‌گمان، ما فرستنده[ی پیامبران] بوده‌ایم"},{"SurahNumber":44,"VerseNumber":6,"Text":"به عنوان رحمتى از پروردگارت. بی‌تردید، او شنوای داناست"},{"SurahNumber":44,"VerseNumber":7,"Text":"پروردگار آسمان‌ها و زمین و آنچه میان آنهاست. اگر [به این حقیقت] یقین دارید [به الله و پیامبرش ایمان بیاورید]"},{"SurahNumber":44,"VerseNumber":8,"Text":"هیچ معبودی [به‌حق] جز او نیست؛ زندگی می‌بخشد و می‌میراند؛ پروردگار شما و نیاکان شماست؛"},{"SurahNumber":44,"VerseNumber":9,"Text":"ولى مشرکان تردید دارند و سرگرم [لذت‌های دنیا] و بازى هستند"},{"SurahNumber":44,"VerseNumber":10,"Text":"پس [ای پیامبر] منتظر روزی باش که آسمان، دودی آشکار [پدید] آورد"},{"SurahNumber":44,"VerseNumber":11,"Text":"که [تمام] مردم را فرامی‌گیرد. این عذابی دردناک است"},{"SurahNumber":44,"VerseNumber":12,"Text":"[آنگاه کافران می‌گویند:] «پروردگارا، [این] عذاب را از ما برطرف کن که ایمان آورده‌ایم»"},{"SurahNumber":44,"VerseNumber":13,"Text":"چگونه [و از کجا] پند می‌پذیرند در حالی که [پیشتر،] پیامبر روشنگر به سویشان آمده بود؟"},{"SurahNumber":44,"VerseNumber":14,"Text":"اما از او روی گرداندند و گفتند: «[او] آموزش‌یافته‌ای دیوانه است»"},{"SurahNumber":44,"VerseNumber":15,"Text":"[براى آزمایش شما] زمانى ‌اندک عذاب را برمى‌داریم؛ و[لى] شما [به کفرِ خویش] بازمى‌گردید"},{"SurahNumber":44,"VerseNumber":16,"Text":"روزی که سخت بر آنان می‌تازیم. [آری،] ما [از کافران به خاطر کفر و تکذیبشان،] انتقام‌ می‌گیریم"},{"SurahNumber":44,"VerseNumber":17,"Text":"پیش از آنان نیز قوم فرعون را آزمودیم و پیامبری بزرگوار به سویشان آمد"},{"SurahNumber":44,"VerseNumber":18,"Text":"[که به آنان گفت:] «بندگان الله [= بنی‌اسرائیل‌] را به من بسپارید که من پیامبری امین برایتان هستم"},{"SurahNumber":44,"VerseNumber":19,"Text":"و [نیز] بر الله برتری مجویید که من دلیل روشنی برایتان آورده‌ام؛"},{"SurahNumber":44,"VerseNumber":20,"Text":"و از اینکه سنگسارم کنید به پروردگار خود و پروردگار شما پناه می‌برم"},{"SurahNumber":44,"VerseNumber":21,"Text":"اگر به من ایمان نمی‌آورید، از من کناره بگیرید [و رهایم کنید]»"},{"SurahNumber":44,"VerseNumber":22,"Text":"آنگاه به درگاه پروردگارش دعا کرد که: «[بار الها،] اینان گروهی تبهکارند»"},{"SurahNumber":44,"VerseNumber":23,"Text":"[به موسی وحی کردیم که:] «بندگانم را شبانه [از مصر] بیرون ببر؛ زیرا [سپاه فرعون] شما را تعقیب خواهند کرد؛"},{"SurahNumber":44,"VerseNumber":24,"Text":"و دریا را آرام پشت سر بگذار كه آنان سپاهى هستند كه غرق خواهند شد"},{"SurahNumber":44,"VerseNumber":25,"Text":"چه بسیار باغ‌ها و چشمه‌سارها كه رها كردند [و رفتند]،"},{"SurahNumber":44,"VerseNumber":26,"Text":"و کشتزارها و قصر‌های نیکو [و زیبا]،"},{"SurahNumber":44,"VerseNumber":27,"Text":"و نعمتی که در آن شادمان [و بهر‌ه‌مند] بودند"},{"SurahNumber":44,"VerseNumber":28,"Text":"[سرنوشتشان] این گونه [بود] و [تمامى] آن نعمت‌ها را به گروهى دیگر واگذاشتیم"},{"SurahNumber":44,"VerseNumber":29,"Text":"آسمان و زمین قطرۀ اشکی بر [نابودى] آنان نریخت و مهلتى [برای توبه] نیز نیافتند"},{"SurahNumber":44,"VerseNumber":30,"Text":"بی‌تردید، بنی‌اسرائیل را از عذاب خفت‌بار نجات دادیم؛"},{"SurahNumber":44,"VerseNumber":31,"Text":"از فرعون که [رهبر] سرکشی در زمرۀ اسرافکاران بود"},{"SurahNumber":44,"VerseNumber":32,"Text":"ما با دانشِ خود بنی‌اسرائیل را بر مردم زمانه برترى دادیم،"},{"SurahNumber":44,"VerseNumber":33,"Text":"و نشانه‌هایى [از قدرت خویش] در اختیارشان گذاشتیم كه آزمایشى روشن در آن بود"},{"SurahNumber":44,"VerseNumber":34,"Text":"این [کافران] مى‌گویند"},{"SurahNumber":44,"VerseNumber":35,"Text":"«جز مرگِ نخستینِ ما، هیچ [زندگیِ دیگری] نیست و هرگز برانگیخته نخواهیم شد؛"},{"SurahNumber":44,"VerseNumber":36,"Text":"و اگر راست می‌گویید، نیاکانمان را [زنده کنید و] بیاورید»"},{"SurahNumber":44,"VerseNumber":37,"Text":"آیا اینان بهترند یا قوم [نیرومندِ] «تُبَّع» و پیشینیان آنها كه چون بزهكار بودند آنان را نابود كردیم؟"},{"SurahNumber":44,"VerseNumber":38,"Text":"ما آسمان‌ها و زمین و آنچه را که میان آنهاست به بازی نیافریده‌ایم؛"},{"SurahNumber":44,"VerseNumber":39,"Text":"آنها را به‌حق [و با هدف] آفریده‌ایم؛ ولى بیشتر آنان نمى‌دانند"},{"SurahNumber":44,"VerseNumber":40,"Text":"بی‌تردید، روزِ داوری [= قیامت] وعده‌گاه همۀ آنان است"},{"SurahNumber":44,"VerseNumber":41,"Text":"روزى كه هیچ دوستى براى دوست خود سودمند نیست و [از هیچ سو] یارى نمی‌شوند؛"},{"SurahNumber":44,"VerseNumber":42,"Text":"مگر كسى كه الله [بر او] رحم كند كه او تعالی شکست‌ناپذیرِ مهربان است"},{"SurahNumber":44,"VerseNumber":43,"Text":"بی‌گمان، درخت زَقّوم،"},{"SurahNumber":44,"VerseNumber":44,"Text":"غذای گناهکاران است"},{"SurahNumber":44,"VerseNumber":45,"Text":"[میوه‌اش، به سبب گرمای زیاد،] همچون مسِ گداخته در شکم‌ها می‌جوشد؛"},{"SurahNumber":44,"VerseNumber":46,"Text":"مانند جوششِ آب داغ"},{"SurahNumber":44,"VerseNumber":47,"Text":"[خطاب مى‌رسد:] «آن [ستمکار] را بگیرید و به میان دوزخ درافكنید؛"},{"SurahNumber":44,"VerseNumber":48,"Text":"آنگاه از عذاب آب داغ بر سرش فروریزید»"},{"SurahNumber":44,"VerseNumber":49,"Text":"[در آن حال، به او گفته می‌شود:] «بچش که تو [در میان قوم خود] عزتمند و بزرگواری"},{"SurahNumber":44,"VerseNumber":50,"Text":"این همان [سرنوشت دردناکی] است که در موردش تردید داشتید»"},{"SurahNumber":44,"VerseNumber":51,"Text":"یقیناً پرهیزگاران در جایگاه امنی هستند؛"},{"SurahNumber":44,"VerseNumber":52,"Text":"در [میان] باغ‌ها و [کنار] چشمه‌سار‌های بهشت"},{"SurahNumber":44,"VerseNumber":53,"Text":"لباس‌هایی از دیبای نازک و دیبای ضخیم می‌پوشند، در حالى كه رویاروى یكدیگر [به صحبت] نشسته‌اند"},{"SurahNumber":44,"VerseNumber":54,"Text":"چنین است [وضع آنان]؛ و [نیز] حور العین را به همسری آنان درمی‌آوریم"},{"SurahNumber":44,"VerseNumber":55,"Text":"در آنجا هر میوه‌اى كه اراده کنند، بى دغدغه در اختیارشان است"},{"SurahNumber":44,"VerseNumber":56,"Text":"در بهشت طعم مرگ را نخواهند چشید؛ جز همان مرگ نخستین [در دنیا]؛ و [پروردگار مهربان] آنان را از مجازات دوزخ محفوظ می‌دارد"},{"SurahNumber":44,"VerseNumber":57,"Text":"[این] بخششی است از [جانب] پروردگارت؛ و این همان کامیابی بزرگ است"},{"SurahNumber":44,"VerseNumber":58,"Text":"[ای پیامبر،] ما قرآن را به زبان تو روان [و آسان] ساختیم؛ باشد که [مشرکان] پند گیرند"},{"SurahNumber":44,"VerseNumber":59,"Text":"پس در انتظار [وعده‌های الهی] باش که بی‌گمان، آنان [نیز] منتظر [شکست و مرگ تو] هستند"},{"SurahNumber":45,"VerseNumber":1,"Text":"حم [حا. میم]"},{"SurahNumber":45,"VerseNumber":2,"Text":"نزول [این] کتاب از جانب الله شکست‌ناپذیرِ حکیم است"},{"SurahNumber":45,"VerseNumber":3,"Text":"به راستى كه در آسمان‌ها و زمین، نشانه‌هایى [از قدرت الهى] براى مؤمنان [پدیدار] است"},{"SurahNumber":45,"VerseNumber":4,"Text":"و [نیز] در آفرینش خودتان و موجودات زنده‌اى كه [در زمین] پراكنده مى‌سازد، نشانه‌هایى [از توان و تدبیر الله] برای اهل یقین [آشکار] است"},{"SurahNumber":45,"VerseNumber":5,"Text":"و در گردش پیاپى شب و روز و رِزقى كه الله [به صورت باران] از آسمان مى‌فرستد و با آن، زمین را پس از خزان و خشكى‌اش زنده می‌سازد؛ و [نیز] در گردش بادها، نشانه‌هایى [از قدرت پروردگار،] برای خردورزان است"},{"SurahNumber":45,"VerseNumber":6,"Text":"[ای پیامبر،] اینها آیات و [نشانه‌های] الهی است كه به‌حق بر تو مى‌خوانیم. [به راستی، مشرکان] پس از [سخن] الله و آیاتش، كدام سخن را باور مى‌كنند؟"},{"SurahNumber":45,"VerseNumber":7,"Text":"وای بر هر دروغگوی گنهکاری"},{"SurahNumber":45,"VerseNumber":8,"Text":"[آن کافری] كه آیات الهی را كه بر او خوانده مى‌شود، مى‌شنود؛ ولى متكبرانه بر مخالفت اصرار دارد؛ گویى آنها را نشنیده است؛ پس او را به عذابى دردناک بشارت بده"},{"SurahNumber":45,"VerseNumber":9,"Text":"[همان کسی که] چون بر گوشه‌اى از آیات ما واقف شود، آن را به سُخره مى‌گیرد. آنان عذابى خفت‌بار [در پیش] دارند"},{"SurahNumber":45,"VerseNumber":10,"Text":"پیش رویشان دوزخ است؛ و دستاوردشان و [یاوران و] كارسازانى كه به جاى الله برگزیده‌اند، هیچ سودی به حالشان نخواهند داشت؛ و عذابى سهمگین [در پیش] دارند"},{"SurahNumber":45,"VerseNumber":11,"Text":"این [قرآن، موجبِ] هدایت است؛ و كسانى كه آیات پروردگار‌شان را انكار می‌كنند، عذابی از سخت‌ترین عذاب‌های دردناک [دوزخ را در پیش] دارند"},{"SurahNumber":45,"VerseNumber":12,"Text":"الله همان ذاتی است كه دریاها را در خدمت شما گماشت تا کشتی‌ها به فرمانش در آن حرکت کنند و [شما بتوانید] از فضل او [روزى] بجویید؛ باشد که شکر به جای آورید"},{"SurahNumber":45,"VerseNumber":13,"Text":"آنچه را در آسمان‌ها و زمین است، از [رحمت] خویش در خدمت شما گماشت؛ كه در این [امر،] نشانه‌هایی [از لطف و قدرت الهی] برای اندیشمندان است"},{"SurahNumber":45,"VerseNumber":14,"Text":"[ای پیامبر] به مؤمنان بگو: «از كسانى كه به روزهاى الله [= روزهای پیروزی بر کفر و گرفتن انتقام از مشرکان] امیدى ندارند، درگذرند تا [الله در زمان مشخص، هر] گروهى را در برابر آنچه که انجام داده‌اند سزا دهد»"},{"SurahNumber":45,"VerseNumber":15,"Text":"هر کس کار شایسته‌ای انجام دهد، به سود خود و هر کس کار بدى كند، به زیان خود كرده است؛ آنگاه [براى محاسبه و جزا] به پیشگاه پروردگارتان بازگردانده مى‌شوید"},{"SurahNumber":45,"VerseNumber":16,"Text":"به بنی‌اسرائیل، کتاب [تورات و انجیل] و [علمِ] داوری [بین مردم] و نبوت بخشیدیم و از نعمت‌های پاكیزه، روزی‌شان دادیم و آنان را [به موهبت توحید] بر مردم زمانه برترى بخشیدیم؛"},{"SurahNumber":45,"VerseNumber":17,"Text":"و در امر [بازشناسی حق از باطل]، آیات روشنى در اختیارشان قرار دادیم؛ پس اختلاف نکردند مگر بعد از اینکه علم [و آگاهی] برایشان حاصل شد [و حجت بر آنان اقامه گشت، آنگاه] به سبب برتری‌جویی [و حسادتی] كه بینشان بود، اختلاف ورزیدند؛ قطعاً، پروردگارت روز قیامت دربارۀ آنچه [در دنیا] راجع به آن اختلاف می‌ورزیدند میان آنان داورى خواهد كرد"},{"SurahNumber":45,"VerseNumber":18,"Text":"آنگاه تو را بر روشی [روشن و كامل] از امر [دین] قرار دادیم؛ پس پیرو همان راه باش و از هوس‌های نادانان پیروى نكن"},{"SurahNumber":45,"VerseNumber":19,"Text":"آنان در برابر [عذاب] الله هیچ نفعی براى تو ندارند؛ ستمکاران [یاور و] كارساز یكدیگرند؛ و الله كارسازِ پرهیزگاران است"},{"SurahNumber":45,"VerseNumber":20,"Text":"این [قرآن] مایۀ بصیرت مردم است و هدایت و رحمتی برای اهل یقین است"},{"SurahNumber":45,"VerseNumber":21,"Text":"آیا كسانى كه مرتكب کارهای ناشایست شدند، پنداشته‌اند كه آنان را مانند کسانی قرار می‌دهیم که ایمان آورده و کارهای نیک انجام داده‌اند، به گونه‌اى كه زندگى و مرگشان [با آنان] یكسان باشد؟ چه بد داوری می‌کنند"},{"SurahNumber":45,"VerseNumber":22,"Text":"الله آسمان‌ها و زمین را [هدفمند و] به‌حق آفرید تا [همه آزمایش شوند] و جزاى دستاوردهاى همه [بندگان] داده شود؛ بدون آنكه ظلمی به آنان شود"},{"SurahNumber":45,"VerseNumber":23,"Text":"آیا آن كسی را دیده‌ای كه آگاهانه هواى نفسش را به جاى معبود خود نشانده [و تسلیم آن شده] است؟ الله نیز او را گمراه ساخت و بر گوش و دلش مُهر [غفلت] نهاد و بر دیده‌اش پرده‌اى كشید؛ [اگر الله هدایتش نکند،] پس از الله چه كسى هدایتش خواهد كرد؟ آیا پند نمى‌گیرید؟"},{"SurahNumber":45,"VerseNumber":24,"Text":"[مشرکان] می‌گویند: «جز زندگى دنیاى ما هیچ [خبرى] نیست؛ زندگى مى‌كنیم و مى‌میریم؛ و این گردشِ روزگار است كه ما را به كامِ مرگ مى‌برد». آنان در مورد این [امر،] ناآگاه هستند و فقط از حدس و گمان پیروی می‌کنند"},{"SurahNumber":45,"VerseNumber":25,"Text":"و چون آیات روشنگر ما [در مورد قیامت] بر آنان خوانده می‌شود، دلیل [انكار]شان فقط این است كه مى‌گویند: «اگر راست مى‌گویید، نیاکانمان را [زنده کنید و] بازگردانید»"},{"SurahNumber":45,"VerseNumber":26,"Text":"[ای پیامبر، به آنان] بگو: «الله است كه شما را حیات مى‌بخشد و مرگ مى‌دهد؛ آنگاه شما را در روز قیامت ـ که هیچ تردیدی در [وقوع] آن نیست ـ جمع مى‌كند؛ ولى بیشتر مردم [این حقیقت را] نمى‌دانند»"},{"SurahNumber":45,"VerseNumber":27,"Text":"فرمانروایی آسمان‌ها و زمین از آنِ الله است و روزی که قیامت برپا شود، اهل باطل زیانکار خواهند بود"},{"SurahNumber":45,"VerseNumber":28,"Text":"[در آن روز] هر گروهى را [از وحشت حساب و جزا، خوار و] به‌زانودرآمده مى‌بینى؛ همه را براى [گرفتن] نامۀ اعمالشان فرامی‌خوانند [و به آنان خطاب می‌شود:] «امروز شما در برابر آنچه كرده‌اید، جزا مى‌بینید"},{"SurahNumber":45,"VerseNumber":29,"Text":"این نامۀ [اعمالِ شما نزد] ماست كه به‌حق بر شما گواهى مى‌دهد. ما [تمام] اعمالی را که انجام می‌دادید [دقیقاً] ثبت مى‌كردیم"},{"SurahNumber":45,"VerseNumber":30,"Text":"مؤمنان نیكوكار را پروردگارشان مشمول رحمت خویش قرار خواهد داد. این همان كامیابى آشكار است»"},{"SurahNumber":45,"VerseNumber":31,"Text":"ولى [به] کافران [خطاب می‌شود:] «مگر نه این بود كه در برابر آیات من كه بر شما عرضه مى‌شد، گردنكشى مى‌كردید و گروهى بزهكار بودید؟"},{"SurahNumber":45,"VerseNumber":32,"Text":"و چون گفته می‌شد: \"وعدۀ الله حق است و [در وقوع] قیامت هیچ تردیدی نیست\"، می‌گفتید: \"نمی‌دانیم قیامت چیست؛ [آن را] توهّمی بیش نمی‌دانیم و به یقین نرسیده‌ایم\"»"},{"SurahNumber":45,"VerseNumber":33,"Text":"رفتار زشتشان بر آنان آشكار مى‌شود و عذابى كه آن را مسخره مى‌كردند، دامنگیرشان خواهد شد"},{"SurahNumber":45,"VerseNumber":34,"Text":"[به آنان] گفته می‌شود: «امروز شما را [در عذاب دوزخ] رها می‌کنیم؛ چنان كه شما [نیز در دنیا نسبت] به دیدار امروز بی‌اعتنا بودید؛ و جایگاهتان آتش است و هیچ یاورى نخواهید داشت"},{"SurahNumber":45,"VerseNumber":35,"Text":"این [گرفتارى] از آن روست كه آیات الهی را مسخره می‌کردید و زندگى دنیا فریبتان داده بود». امروز [کافران را] از آتش بیرون نخواهند آورد و از آنان خواسته نمی‌شود که [با توبه و طاعت، پروردگارشان را از خود] خشنود سازند"},{"SurahNumber":45,"VerseNumber":36,"Text":"ستایش مخصوص الله است؛ پروردگار آسمان‌ها و زمین و تمامیِ جهانیان"},{"SurahNumber":45,"VerseNumber":37,"Text":"بزرگی در آسمان‌ها و زمین از آنِ اوست؛ و او تعالی شکست‌ناپذیرِ حکیم است"}]}