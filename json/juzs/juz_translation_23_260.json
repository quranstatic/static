{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":36,"VerseNumber":28,"Text":"Na da a piyakatoron Ami ko pagtaw niyan, ko oriyan iyan, a tantara a phoon ko langit, go da Kami sogo"},{"SurahNumber":36,"VerseNumber":29,"Text":"Daa rowar ko lalis a isa, na samawto na siran na miyapadng siran"},{"SurahNumber":36,"VerseNumber":30,"Text":"Hay kasndit a phakatana ko manga oripn (o Allah)! a da a pphakatalingoma kiran a sogo a ba iran oto da pamagrgi"},{"SurahNumber":36,"VerseNumber":31,"Text":"Ba iran da katokawi a madakl a bininasa Mi a miyaonaan iran ko miyagapidapid a pagtaw? Mataan! a siran na di siran kiran phakandod"},{"SurahNumber":36,"VerseNumber":32,"Text":"Na da ko oman i isa oba di langon sii ko hadapan Ami phamakadarpaa"},{"SurahNumber":36,"VerseNumber":33,"Text":"Na tanda kiran so lopa a miyatay a inoyag Ami skaniyan, go piyakagmawan Ami skaniyan sa pr, na so sabaad on na pkhakan iran"},{"SurahNumber":36,"VerseNumber":34,"Text":"Go tiyagoan Ami oto sa manga pamomolan a manga korma, go manga anggor, go piyamakambowat Ami ron so manga bowalan"},{"SurahNumber":36,"VerseNumber":35,"Text":"Kaan siran pphakakan ko onga niyan: Go so miyanggalbk skaniyan o manga lima iran: Ati di siran phanalamat"},{"SurahNumber":36,"VerseNumber":36,"Text":"Soti so (Allah a) miyadn ko nggaganapa sa kalangolangowan iyan, pd on so pphakathoon o lopa, go pd on so manga ginawa iran, go so nganin a di iran katawan"},{"SurahNumber":36,"VerseNumber":37,"Text":"Go tanda kiran so gagawii a pphokasn Ami ron so dawndaw, na samawto na siran na pkhalibotngan siran"},{"SurahNumber":36,"VerseNumber":38,"Text":"Go so alongan a pphalalagoy sii ko taks iyan: Giyoto na takdir o (Allah a) Mabagr, a Matao"},{"SurahNumber":36,"VerseNumber":39,"Text":"Go so olan, - a singgayan Ami skaniyan sa manga darpa taman sa makakasoy sa lagid o talintang a korma a miyathay"},{"SurahNumber":36,"VerseNumber":40,"Text":"Da ko alongan o bawn mapatot i karaota niyan ko olan, go da ko gagawii oba niyan kawnai so dawndaw: Na oman i isa na sii ko okit iyan pphamangdg"},{"SurahNumber":36,"VerseNumber":41,"Text":"Go tanda kiran a kiyarorana Mi ko manga mimoriyataw kiran ko kapal (o Noh) a mappno"},{"SurahNumber":36,"VerseNumber":42,"Text":"Go inadn Ami kiran so lagid oto a kapphagdaan iran"},{"SurahNumber":36,"VerseNumber":43,"Text":"Na o kabaya Ami, a ldn Ami siran: Na da a makatabang kiran, go da a makasabt kiran"},{"SurahNumber":36,"VerseNumber":44,"Text":"Inonta so limo a phoon Rkami, go so kapakasngka sa di mathay taman ko wakto (o kapatay)"},{"SurahNumber":36,"VerseNumber":45,"Text":"Na igira a pitharo kiran a: \"Kalkn iyo so miyaonaan iyo ago so khawriyan iyo, ka ang kano mipangalimo (na tomalikhod siran)"},{"SurahNumber":36,"VerseNumber":46,"Text":"Go da a phakatalingoma kiran a tanda a pd ko manga tanda o Kadnan iran, inonta na miyabaloy siran on a khitatalikhod"},{"SurahNumber":36,"VerseNumber":47,"Text":"Go igira a pitharo kiran: \"Pphammgay kano ko inipagpr rkano o Allah\", na tharoon o siran a miyamangongkir ko siran a miyamaratiyaya: \"Ino Ami phakakana so taw a o kabaya o Allah, na phakakn Iyan skaniyan? Daâ€™ ko inonta na matatago ko karibat a mapayag"},{"SurahNumber":36,"VerseNumber":48,"Text":"Go gi iran tharoon a: \"Anda dn angkai a diyandi (a siksa), o skano na manga bnar"},{"SurahNumber":36,"VerseNumber":49,"Text":"Daa pkhanayaw iran a rowar ko lalis a isa a phakadansal kiran ko gi iran kaphapawala"},{"SurahNumber":36,"VerseNumber":50,"Text":"Na di siran lomakay thanan, go di siran makandod ko manga tonganay ran"},{"SurahNumber":36,"VerseNumber":51,"Text":"Na iyopn so sanggakala. Na samawto na siran na makapoon ko manga kobor, a pphamagarabaya siran ko Kadnan iran"},{"SurahNumber":36,"VerseNumber":52,"Text":"Tharoon iran: \"Hay dowandowaan tano! antawaa i miyokaw rktano ko pakatotorogan tano?\" (ismbag kiran a:) \"Giyaya so inidiyandi o (Allah a) Masalinggagaw; go miyatoman so (katharo o) manga sogo"},{"SurahNumber":36,"VerseNumber":53,"Text":"Daa khaadn a rowar ko lalis a isa, na samawto na siran na langon sii ko hadapan Ami phamakadarpaa"},{"SurahNumber":36,"VerseNumber":54,"Text":"Na sa alongan aya, na da a khaaniyaya a baraniyawa a mayto bo, go da a imbalas rkano a rowar ko pinggolawla niyo"},{"SurahNumber":36,"VerseNumber":55,"Text":"Mataan! a so manga taw ko sorga sa alongan aya na matatago ko katmbangan a pkhababaya siran"},{"SurahNumber":36,"VerseNumber":56,"Text":"Siran ago so manga karoma iran, na sii ko khikasisirongan ko liyawaw o manga kantir, a gii siran zasandasandang"},{"SurahNumber":36,"VerseNumber":57,"Text":"Adn a bagian iran roo a manga onga; go khakowa iran so nganin a phangnin iran"},{"SurahNumber":36,"VerseNumber":58,"Text":"Kalilintad\" a katharo a phoon ko Kadnan a Makalimoon"},{"SurahNumber":36,"VerseNumber":59,"Text":"Na sibay kano sa alongan aya! Hay manga baradosa"},{"SurahNumber":36,"VerseNumber":60,"Text":"Ba Akn rkano da banayn hay manga moriyataw o Adam, a di niyo pzoasoata so shaytan; mataan! a skaniyan na ridoay niyo a mapayag"},{"SurahNumber":36,"VerseNumber":61,"Text":"Na zoasoata Ko niyo; giyaya i okit a makaoontol"},{"SurahNumber":36,"VerseNumber":62,"Text":"Na sabnsabnar a miyakadadag rkano so kaadn a madakl. Ba da a manga sabot iyo"},{"SurahNumber":36,"VerseNumber":63,"Text":"Katii so naraka Jahannam a so skano na ididiyandi rkano"},{"SurahNumber":36,"VerseNumber":64,"Text":"Pamanold kano ron sa alongan aya, sabap ko kiyaongkir iyo"},{"SurahNumber":36,"VerseNumber":65,"Text":"Sa alongan aya na parkatn Ami so manga ngari iran; go imbitiyarai Kami o manga lima iran, go zaksian o manga ai ran, so pinggalbk iran"},{"SurahNumber":36,"VerseNumber":66,"Text":"Na o kabaya Ami, na mataan a khabota Mi so manga mata iran; na makapagoradorad siran ko lalan, na andamanaya i kaphakanono iran"},{"SurahNumber":36,"VerseNumber":67,"Text":"Na o kabaya Ami, na mataan a khasalin Ami siran sii ko manga darpa iran; na di iran magaga lomipos, go di siran phakandod"},{"SurahNumber":36,"VerseNumber":68,"Text":"Na sa taw a pagmbowayn Ami skaniyan, na phatoon Ami skaniyan ko korang a kaadn: Ba iran di zabota"},{"SurahNumber":36,"VerseNumber":69,"Text":"Na da Ami ndaon (ko Nabi) so bayok, go di ron patot: Daâ€™ ko skaniyan (a minitalingoma niyan) inonta na pananadm, go Qor´an a miyakapayag"},{"SurahNumber":36,"VerseNumber":70,"Text":"Kaan iyan mapakaiktiyar so taw a aya btad iyan na oyagoyag (i poso) go an matangkd so katharo (a siksa) ko miyamangongkir"},{"SurahNumber":36,"VerseNumber":71,"Text":"Ba iran da maylay a mataan! a Skami na miyadn Kami sa rk iran a pd ko pinggalbk o manga guus Ami a manga ayam, na siran i makapapaar on"},{"SurahNumber":36,"VerseNumber":72,"Text":"Go piyakaphasiyonot Ami kiran oto, ka so sabaad on na gi iran kakhodaan, go so sabaad on na pkhakan iran"},{"SurahNumber":36,"VerseNumber":73,"Text":"Go adn a bagian iran on a manga gona, go manga inomn (a manga gatas). Ino siran di phanalamat"},{"SurahNumber":36,"VerseNumber":74,"Text":"Na kominowa siran sa salakaw ko Allah, sa manga katohanan, ka an siran katabangi"},{"SurahNumber":36,"VerseNumber":75,"Text":"Di ran khagaga so katabangi kiran: Go siran na manga tantara iran a phamakadarpaan (ko naraka)"},{"SurahNumber":36,"VerseNumber":76,"Text":"Na oba ka mapakamboko o katharo iran. Mataan! a Skami na katawan Ami so isosoln iran, go so papayagn iran"},{"SurahNumber":36,"VerseNumber":77,"Text":"Ba di katawi o manosiya a mataan! a Skami na inadn Ami skaniyan a phoon sa notfa! Na samawto na skaniyan na lampawi, a mapayag"},{"SurahNumber":36,"VerseNumber":78,"Text":"Na mimbaal Rkami sa ibarat, go kiyalipatan iyan so kiyaadna on: Pitharo iyan a: \"Antawaa i phakaoyag ko manga tolan a skaniyan na miyardak"},{"SurahNumber":36,"VerseNumber":79,"Text":"Tharoang ka a: \"Pagoyagn oto o miyadn on ko paganay a kiyawkitan. Ka Skaniyan i Matao ko oman i (okit a) kapangadn"},{"SurahNumber":36,"VerseNumber":80,"Text":"So inadnan kano Niyan phoon ko kayo a maylaw sa apoy, na samawto na skano na mapphakakadg iyo (skaniyan)"},{"SurahNumber":36,"VerseNumber":81,"Text":"Ba di so miyadn ko manga langit ago so lopa i Phakagaga sa ka adna Niyan ko lagid iran?\" - Oway na, Ska so Pphangadn; a Matao"},{"SurahNumber":36,"VerseNumber":82,"Text":"Aya dn a btad Iyan, na igira a kabaya Iyan so apiya antonaa, na tharoon Iyan on so: \"Kon\", na maadn"},{"SurahNumber":36,"VerseNumber":83,"Text":"Na Soti so zisii sa tangan Iyan so kapaar ko langowan taman: Go Ron kano phamakandoda (ko kaphamagitonga ko manga amal)"},{"SurahNumber":37,"VerseNumber":1,"Text":"Ibt ko zasaasaap sa samporna a kazaap"},{"SurahNumber":37,"VerseNumber":2,"Text":"Go so pphamanndg (ko gabon) sa samporna a kapanndg"},{"SurahNumber":37,"VerseNumber":3,"Text":"Go so pphamamatiya sa pananadm (a manga malaikat)"},{"SurahNumber":37,"VerseNumber":4,"Text":"Mataan! a so tohan iyo na matatangkd a Isa"},{"SurahNumber":37,"VerseNumber":5,"Text":"Kadnan o manga langit ago so lopa, go so pagltan a dowa oto, go Kadnan o manga sbangan"},{"SurahNumber":37,"VerseNumber":6,"Text":"Mataan! a Skami na inipharas Ami ko langit a marani so parahiyasan a manga bitoon"},{"SurahNumber":37,"VerseNumber":7,"Text":"Go siyap ko oman i shaytan a gii mbinasa"},{"SurahNumber":37,"VerseNumber":8,"Text":"Di iran maphamamakin´g so (manga malaikat a) pagtaw a maporo, ka pphllbadn siran ko mbalabala"},{"SurahNumber":37,"VerseNumber":9,"Text":"Sa kapamogaw, go adn a bagian iran a siksa a tatap"},{"SurahNumber":37,"VerseNumber":10,"Text":"Inonta so miyakasinggaot sa isa a kasinggaot (ko katharo o manga malaikat), na siyaloba skaniyan o sindaw o bitoon a masindaw (a phakatotong)"},{"SurahNumber":37,"VerseNumber":11,"Text":"Na pakiosayn ka kiran: O ba siran i lbi a mabagr a kaadn, antawaa so inadn Ami (i lbi a mabagr)? Mataan! a Skami na inadn Ami siran a phoon ko lipaw, a mapilit"},{"SurahNumber":37,"VerseNumber":12,"Text":"Kna, ka miyammsa ka, go pphamagrgang ka iran"},{"SurahNumber":37,"VerseNumber":13,"Text":"Na igira a piyakatadm siran, na di siran phakatadm"},{"SurahNumber":37,"VerseNumber":14,"Text":"Go igira a miyakaylay siran sa tanda, na pphamagrgan iran"},{"SurahNumber":37,"VerseNumber":15,"Text":"Go pitharo iran a: \"Da ko ungkai inonta na balik mata a mapayag"},{"SurahNumber":37,"VerseNumber":16,"Text":"Ino amay ka matay kami, go mbaloy kami a botha, go manga tolan, ba mataan! a skami na pagoyagn kami dn"},{"SurahNumber":37,"VerseNumber":17,"Text":"Antawaa so manga loks ami a miyangaoona"},{"SurahNumber":37,"VerseNumber":18,"Text":"Tharoang ka a: \"Oway, (pagoyagn kano dn), go skano na phamakarondan"},{"SurahNumber":37,"VerseNumber":19,"Text":"Na giyoto na satimambo a lalis; na samawto na siran na makananayaw siran"},{"SurahNumber":37,"VerseNumber":20,"Text":"Go matharo iran a: \"Hay dowan dowaan tano! Giyai so alongan a kapamalas"},{"SurahNumber":37,"VerseNumber":21,"Text":"(Na tharoon kiran:) \"Giyai so alongan a kokoman, a so skano na piyakambokhag iyo skaniyan"},{"SurahNumber":37,"VerseNumber":22,"Text":"(Tharoon o Allah ko manga malaikat:) \"Limoda niyo so mindadarowaka, rakhs o manga oganapa iran, go so piyamanimba iran"},{"SurahNumber":37,"VerseNumber":23,"Text":"A salakaw ko Allah, na nggonanaowa niyo siran ko lalan ko naraka Jahim"},{"SurahNumber":37,"VerseNumber":24,"Text":"Go tarongkoa niyo siran, ka mataan! a siran na pagizaan siran"},{"SurahNumber":37,"VerseNumber":25,"Text":"(Ptharoon kiran:) \"Ino kano di makapthatabanga"},{"SurahNumber":37,"VerseNumber":26,"Text":"Kna, ka siran sa alongan aya na makambabayorantang siran"},{"SurahNumber":37,"VerseNumber":27,"Text":"Na sangoran o sabaad kiran so sabaad, a gii siran zsndita"},{"SurahNumber":37,"VerseNumber":28,"Text":"Tharoon iran a: \"Mataan! a skano na aya btad iyo na pzong kano Rkami sa kapan´gl"},{"SurahNumber":37,"VerseNumber":29,"Text":"Ismbag iran: \"Kna, ka da kano mabaloy a miyamaratiyaya"},{"SurahNumber":37,"VerseNumber":30,"Text":"Go da a miyaadn a Rkami rkano a kapaar. Kna, ka miyabaloy kano a pagtaw a manga darowaka"},{"SurahNumber":37,"VerseNumber":31,"Text":"Na miyatangkd rktano, so katharo o Kadnan tano. Mataan! a sktano na khataaman tano dn (angkai a siksa)"},{"SurahNumber":37,"VerseNumber":32,"Text":"Na miyadadag ami skano: Ka mataan! a skami na miyabaloy kami a manga dadag"},{"SurahNumber":37,"VerseNumber":33,"Text":"Na mataan! a siran sa alongan oto, na makazasakotowa siran ko siksa"},{"SurahNumber":37,"VerseNumber":34,"Text":"Mataan! a Skami na Lagid aya dn a ikhidia Mi ko manga baradosa"},{"SurahNumber":37,"VerseNumber":35,"Text":"Mataan! a siran na aya btad iran na igira a pitharo kiran a: Da a patot a pzoasoatn a inonta so Allah, na mmaratabat siran"},{"SurahNumber":37,"VerseNumber":36,"Text":"Go tharoon iran a: \"Ati mataan! a sktano na mibagak tano dn so manga katohanan tano:, makapantag ko pababayok, a pmbthangn"},{"SurahNumber":37,"VerseNumber":37,"Text":"Kna, ka aya minitalingoma o Mohammad na so bnar, go miyatanto niyan so manga sogo"},{"SurahNumber":37,"VerseNumber":38,"Text":"Mataan! a skano na khataaman iyo dn so siksa a malipds"},{"SurahNumber":37,"VerseNumber":39,"Text":"Ka da a imbalas rkano a inonta so pinggolawla niyo"},{"SurahNumber":37,"VerseNumber":40,"Text":"Ogaid na so manga oripn o Allah, a manga tolabos (na di siran phakataam ko siksa)"},{"SurahNumber":37,"VerseNumber":41,"Text":"Siran man na adn a bagian iran a pagpr a mappnto"},{"SurahNumber":37,"VerseNumber":42,"Text":"A manga onga; a siran na khisslaan"},{"SurahNumber":37,"VerseNumber":43,"Text":"Sii ko manga sorga a pakalma"},{"SurahNumber":37,"VerseNumber":44,"Text":"(Sii siran) Ko manga kantir a khipagaadapadapa"},{"SurahNumber":37,"VerseNumber":45,"Text":"Ipphagilid kiran so tatagoan sa inomn a phoon ko bowalan"},{"SurahNumber":37,"VerseNumber":46,"Text":"Mapoti, a mapiya i taam ko pphamanginom"},{"SurahNumber":37,"VerseNumber":47,"Text":"Daa matatago on a pakalangot; go di siran on phangabbrg"},{"SurahNumber":37,"VerseNumber":48,"Text":"Go zisii kiran so (manga darodopa a) manga thatangka i kaylay, a manga pipiya i kapmata"},{"SurahNumber":37,"VerseNumber":49,"Text":"Lagid oba siran montiya a totongkopn"},{"SurahNumber":37,"VerseNumber":50,"Text":"Na sangoran o sabaad kiran so sabaad a pphamagizai siran"},{"SurahNumber":37,"VerseNumber":51,"Text":"Tharoon o ptharo kiran a: \"Mataan! a sakn na adn a bolayoka akn"},{"SurahNumber":37,"VerseNumber":52,"Text":"A gii niyan tharoon a: \"Ba mataan! a ska na pd dn ko miyamangimbnar"},{"SurahNumber":37,"VerseNumber":53,"Text":"Ino amay ka matay tano, go mbaloy tano a botha, go manga tolan, ba mataan! a sktano na khabalasan tano dn"},{"SurahNumber":37,"VerseNumber":54,"Text":"Tharoon Iyan a: \"Ba niyo prongawi"},{"SurahNumber":37,"VerseNumber":55,"Text":"Na rongawan iyan, na maylay niyan ko lmbak o naraka Jahim"},{"SurahNumber":37,"VerseNumber":56,"Text":"Tharoon iyan: \"Ibt ko Allah! ka mayto bo na mataan a khabinasa kong ka"},{"SurahNumber":37,"VerseNumber":57,"Text":"Na o da so limo o Kadnan ko, na miyabaloy ako dn a pd ko piyamakadarpa (ko naraka)"},{"SurahNumber":37,"VerseNumber":58,"Text":"Ino di tano phamatay"},{"SurahNumber":37,"VerseNumber":59,"Text":"Inonta so kiyapatay tano a paganay, go di tano phangasisiksa"},{"SurahNumber":37,"VerseNumber":60,"Text":"Mataan aya! a titho a skaniyan so daag a mala"},{"SurahNumber":37,"VerseNumber":61,"Text":"Makapantag ko lagid aya, na panamar magamal so pphamagamal"},{"SurahNumber":37,"VerseNumber":62,"Text":"Ba giyoto i mapiya a talagad, antawaa so kayo a Zaqqom"},{"SurahNumber":37,"VerseNumber":63,"Text":"Mataan! a Skami na inisnggay Ami aya a tiyoba ko manga darowaka"},{"SurahNumber":37,"VerseNumber":64,"Text":"Mataan! a skaniyan na kayo a m´utho ko piyaganakanakan o naraka Jahim"},{"SurahNumber":37,"VerseNumber":65,"Text":"So onga niyan na miphlagid skaniyan o manga olo o manga shaytan"},{"SurahNumber":37,"VerseNumber":66,"Text":"Na mataan! a siran na phakakan siran on dn na khapno iran on so manga tiyan iran"},{"SurahNumber":37,"VerseNumber":67,"Text":"Oriyan iyan na mataan! a bagian iran oto a titho a kasasaogan sa phlikabo a ig"},{"SurahNumber":37,"VerseNumber":68,"Text":"Oriyan iyan na mataan! a aya khandodan iran na so dn so naraka Jahim"},{"SurahNumber":37,"VerseNumber":69,"Text":"Mataan! a siran na miyatoon iran so manga loks iran a khikadadadag"},{"SurahNumber":37,"VerseNumber":70,"Text":"Na siran na sii siran gii zasakoya ko manga lakaw iran"},{"SurahNumber":37,"VerseNumber":71,"Text":"Na sabnsabnar a mitharidadag ko miyaonaan iran so kadaklan ko miyangaoona"},{"SurahNumber":37,"VerseNumber":72,"Text":"Go sabnsabnar a siyogo an Ami siran sa pphamakaiktiyar"},{"SurahNumber":37,"VerseNumber":73,"Text":"Na pamimikiranang ka o antonaa i miyambtad o kiya akiran ko piyamakaiktiyar (a dadn paratiyaya)"},{"SurahNumber":37,"VerseNumber":74,"Text":"Inonta so manga oripn o Allah a manga tolabos"},{"SurahNumber":37,"VerseNumber":75,"Text":"Na sabnsabnar a miyangangarapan Rkami so Noh, na mataan a miyakapiyapiya so tomiyarima (ko pangni niyan)"},{"SurahNumber":37,"VerseNumber":76,"Text":"Na siyabt Ami skaniyan ago so taalok on ko boko a mala"},{"SurahNumber":37,"VerseNumber":77,"Text":"Go biyaloy Ami so kiyababadan on, a siran i miyangalalamba"},{"SurahNumber":37,"VerseNumber":78,"Text":"Go inibagak Ami skaniyan ko miyanga oori (a kapphananadman)"},{"SurahNumber":37,"VerseNumber":79,"Text":"Kalilintad a sii ko Noh ko manga kaadn"},{"SurahNumber":37,"VerseNumber":80,"Text":"Mataan! a Skami na lagid man oto a kambalasi Ami ko miphipiyapiya"},{"SurahNumber":37,"VerseNumber":81,"Text":"Mataan! a skaniyan na pd ko manga oripn Ami a miyamaratiyaya"},{"SurahNumber":37,"VerseNumber":82,"Text":"Oriyan iyan na inld Ami so manga pd (a dapamaratiyaya)"},{"SurahNumber":37,"VerseNumber":83,"Text":"Na mataan! a maapd ko okit iyan so Ibrahim"},{"SurahNumber":37,"VerseNumber":84,"Text":"Gowani a somangor ko Kadnan iyan a rakhs o poso a da a saninsaning iyan"},{"SurahNumber":37,"VerseNumber":85,"Text":"Gowani na pitharo iyan ki ama iyan, ago so pagtaw niyan a: \"Antonaa i pzimbaan iyo"},{"SurahNumber":37,"VerseNumber":86,"Text":"Ba so kabokhag a manga katohanan a salakaw ko Allah i khabayaan niyo"},{"SurahNumber":37,"VerseNumber":87,"Text":"Na antonaa i arangan iyo ko Kadnan o manga kaadn"},{"SurahNumber":37,"VerseNumber":88,"Text":"Na inilay niyan sa kaylay a gdagda so manga bitoon"},{"SurahNumber":37,"VerseNumber":89,"Text":"Na pitharo iyan a: \"Mataan! a pkhasakit ako"},{"SurahNumber":37,"VerseNumber":90,"Text":"Na inawaan iran skaniyan, a miyamanalikhod siran"},{"SurahNumber":37,"VerseNumber":91,"Text":"Na minanay somong ko manga katohanan iran, na pitharo iyan a: \"Ino kano di khan"},{"SurahNumber":37,"VerseNumber":92,"Text":"Ino a di kano ptharo"},{"SurahNumber":37,"VerseNumber":93,"Text":"Na siyongoan iyan siran sa mananay, na pirorompi niyan zabnar"},{"SurahNumber":37,"VerseNumber":94,"Text":"Na piyamantk iran skaniyan a gii siran mamagarabaya"},{"SurahNumber":37,"VerseNumber":95,"Text":"Pitharo iyan a: \"Ino niyo pzimbaa so gii niyo phapandayan"},{"SurahNumber":37,"VerseNumber":96,"Text":"A so Allah i miyadn rkano, ago so pphangmbaalan niyo"},{"SurahNumber":37,"VerseNumber":97,"Text":"Pitharo iran a: \"Mbalayn iyo skaniyan sa walay, na lbadn iyo skaniyan ko kadg"},{"SurahNumber":37,"VerseNumber":98,"Text":"Na pikhadiyatan iran skaniyan sa tipo, na biyaloy Ami siran a manga bababa"},{"SurahNumber":37,"VerseNumber":99,"Text":"Na pitharo iyan a: \"Mataan! a sakn na zong ako ko Kadnan ko! a pnggonanao rakn"},{"SurahNumber":37,"VerseNumber":100,"Text":"Kadnan ko, bgi akong Ka sa (wata a) pd ko manga bilangataw"},{"SurahNumber":37,"VerseNumber":101,"Text":"Na piyanothol Ami ron a (pmbawata sa) wata a mama a matigr"},{"SurahNumber":37,"VerseNumber":102,"Text":"Na kagiya iraot sa miphagonota iyan lomalakaw, na pitharo iyan: \"Hay wata ko, mataan! a sakn na pithataginp akn ko katotoroga (rakn) a mataan! a sakn na zombaliin ko ska: Na nggdagdaang ka o antonaa i pandapat ka!\" Pitharo iyan: \"Hay ama, nggolalann ka so sogoan rka: Ka khatoon akong ka, omiyog so Allah, a pd ko manga papantang"},{"SurahNumber":37,"VerseNumber":103,"Text":"Na kagiya a mbayorantang siran a dowa, go piyakaiga iyan a tomatakilid"},{"SurahNumber":37,"VerseNumber":104,"Text":"Na tiyawag Ami skaniyan: \"Hay Ibrahim"},{"SurahNumber":37,"VerseNumber":105,"Text":"Sabnar a miyatoman ka so taginpn!\" - mataan! a Skami na lagid man oto a kambalasi Ami ko miphipiyapiya"},{"SurahNumber":37,"VerseNumber":106,"Text":"Mataan! a giyaya na titho a skaniyan na tiyoba a mapayag"},{"SurahNumber":37,"VerseNumber":107,"Text":"Na siyanggar Ami skaniyan a kibas a mala"},{"SurahNumber":37,"VerseNumber":108,"Text":"Go inibagak Ami skaniyan (a kapphananadman) ko miyangaoori"},{"SurahNumber":37,"VerseNumber":109,"Text":"Kalilintad a sii ko Ibrahim"},{"SurahNumber":37,"VerseNumber":110,"Text":"Lagid man oto a kambalasi Ami ko miphipiyapiya"},{"SurahNumber":37,"VerseNumber":111,"Text":"Mataan! a skaniyan na pd ko manga oripn Ami a miyamaratiyaya"},{"SurahNumber":37,"VerseNumber":112,"Text":"Na piyanothol Ami ron (a ipmbawata iyan) so Is´haq a nabi, - a pd ko manga bilangataw"},{"SurahNumber":37,"VerseNumber":113,"Text":"Na piyakandaklan Ami sa mapiya skaniyan ago so Is´haq: Na so sabaad ko manga mori ran a taw na phipiyapiya, go (so sabaad na) siyalimbotan iyan a ginawa niyan a mapayag"},{"SurahNumber":37,"VerseNumber":114,"Text":"Na sabnsabnar a inipangalimo Ami so Mosa ago so Haron"},{"SurahNumber":37,"VerseNumber":115,"Text":"Go siyabt Ami siran ago so pagtaw iran ko boko a mala"},{"SurahNumber":37,"VerseNumber":116,"Text":"Go tiyabangan Ami siran, na miyabaloy siran a siran i miyamakadaag"},{"SurahNumber":37,"VerseNumber":117,"Text":"Go inibgay Ami kiran so kitab a miyakapayag (ko manga kokoman)"},{"SurahNumber":37,"VerseNumber":118,"Text":"Go pinggonanao Ami kiran so lalan a matitho"},{"SurahNumber":37,"VerseNumber":119,"Text":"Go inibagak Ami siran (a kapphananadman) ko miyangaoori"},{"SurahNumber":37,"VerseNumber":120,"Text":"Kalilintad a sii ko Mosa ago so Haron"},{"SurahNumber":37,"VerseNumber":121,"Text":"Mataan! a Skami na lagid man oto a kambalasi Ami ko miphipiyapiya"},{"SurahNumber":37,"VerseNumber":122,"Text":"Mataan! a giya dowa oto na pd ko manga oripn o Allah a miyamaratiyaya"},{"SurahNumber":37,"VerseNumber":123,"Text":"Go mataan! a so Ilyas na pd dn ko manga sogo"},{"SurahNumber":37,"VerseNumber":124,"Text":"Gowani na pitharo iyan ko pagtaw niyan a: \"Ino kano di phananggila"},{"SurahNumber":37,"VerseNumber":125,"Text":"Ino niyo pphanongganoya so barahala a Baal, na ipmbagak iyo so lbi a mapiya a miyangadn"},{"SurahNumber":37,"VerseNumber":126,"Text":"A so Allah, a Kadnan iyo go Kadnan o manga loks iyo a miyangaoona"},{"SurahNumber":37,"VerseNumber":127,"Text":"Na piyakambokhag iran Skaniyan, na mataan! a siran na phamakadarpaan dn (ko naraka)"},{"SurahNumber":37,"VerseNumber":128,"Text":"Inonta so manga oripn o Allah a manga tolabos"},{"SurahNumber":37,"VerseNumber":129,"Text":"Na inibagak Ami skaniyan (a kapphananadman) ko miyanga oori"},{"SurahNumber":37,"VerseNumber":130,"Text":"Kalilintad a sii ko Ilyasin"},{"SurahNumber":37,"VerseNumber":131,"Text":"Mataan! a Skami na lagid man oto a kambalasi Ami ko miphipiyapiya"},{"SurahNumber":37,"VerseNumber":132,"Text":"Mataan! a skaniyan na pd ko manga oripn Ami a miyamaratiyaya"},{"SurahNumber":37,"VerseNumber":133,"Text":"Go mataan! a so Lot na pd dn ko manga sogo (Ami)"},{"SurahNumber":37,"VerseNumber":134,"Text":"Gowani na siyabt Ami skaniyan ago so taalok on, sa kasamasama iran"},{"SurahNumber":37,"VerseNumber":135,"Text":"Inonta so loks (a karoma niyan) ka miyapd ko miyamangi bagak (ko siksa)"},{"SurahNumber":37,"VerseNumber":136,"Text":"Oriyan iyan na bininasa Mi so manga salakaw (kiran)"},{"SurahNumber":37,"VerseNumber":137,"Text":"Na mataan! a skano na sabnar a pkhasagadan iyo siran, ko kapkhapitai rkano"},{"SurahNumber":37,"VerseNumber":138,"Text":"Ago so gagawii: Ba niyo di mapnggdagda"},{"SurahNumber":37,"VerseNumber":139,"Text":"Go mataan! a so Yonos na pd dn ko manga sogo"},{"SurahNumber":37,"VerseNumber":140,"Text":"Gowani na miyalagoy a miyagapas ko kapal a ttgbn"},{"SurahNumber":37,"VerseNumber":141,"Text":"Na miyakipripa, na miyabaloy a pd ko piyamanaban"},{"SurahNumber":37,"VerseNumber":142,"Text":"Na liyamd skaniyan o sda, a skaniyan na makapphanginsoya"},{"SurahNumber":37,"VerseNumber":143,"Text":"Na o da (kagiya a) mataan a skaniyan na miyabaloy a pd ko miyamanasbik"},{"SurahNumber":37,"VerseNumber":144,"Text":"Na khatatap dn ko tiyan o sda sa taman ko alongan a kawyaga kiran (ko alongan a qiyamah)"},{"SurahNumber":37,"VerseNumber":145,"Text":"Na inidampar Ami skaniyan ko taog a pagilidan a skaniyan na pkhasakit"},{"SurahNumber":37,"VerseNumber":146,"Text":"Go piyakathoan Ami so kaporoan iyan, sa pamomolan a pndonapa (a kiyasirongan iyan)"},{"SurahNumber":37,"VerseNumber":147,"Text":"Na siyogo Ami skaniyan ko magatos nggibo (a manga taw) odi na makalalawan siran (sa magatos nggibo)"},{"SurahNumber":37,"VerseNumber":148,"Text":"Na miyamaratiyaya siran; na piyakasawit Ami siran ko kapagintaw taman ko wakto (o kapatay)"},{"SurahNumber":37,"VerseNumber":149,"Text":"Na pakiosayn ka kiran: O ba rk o Kadnan ka so manga wata a babay, na rk iran so manga wata a mama"},{"SurahNumber":37,"VerseNumber":150,"Text":"Antawaa ba Ami inadn so manga malaikat a manga babay, a siran na kamamasaan iran"},{"SurahNumber":37,"VerseNumber":151,"Text":"Tanodan, ka mataan! a siran na phoon ko kabokhag iran na ptharoon iran dn"},{"SurahNumber":37,"VerseNumber":152,"Text":"A mimbawata so Allah!\" go mataan! a siran na titho a manga bokhag"},{"SurahNumber":37,"VerseNumber":153,"Text":"Ati miyatomo Iyan so manga wata a babay a di so manga wata a mama"},{"SurahNumber":37,"VerseNumber":154,"Text":"Ino kano wai? Andamanaya i khipkhokomn iyo saya"},{"SurahNumber":37,"VerseNumber":155,"Text":"Ino kano di phananadm"},{"SurahNumber":37,"VerseNumber":156,"Text":"Antawaa ba adn a karina niyo a mapayag"},{"SurahNumber":37,"VerseNumber":157,"Text":"Na talingomaan iyo i kitab iyo o skano i manga bnar"},{"SurahNumber":37,"VerseNumber":158,"Text":"Na mimbaal siran ko lt o Allah ago so lt o manga jinn sa bangnsa: Na sabnsabnar a kiyatokawan o manga jinn a mataan! a siran na phamakadarpaan dn (ko naraka)"},{"SurahNumber":37,"VerseNumber":159,"Text":"Soti so Allah! a mawatan ko iphropa iran"},{"SurahNumber":37,"VerseNumber":160,"Text":"Inonta so manga oripn o Allah, a manga tolabos"},{"SurahNumber":37,"VerseNumber":161,"Text":"Na mataan! a skano ago so pzimbaan iyo"},{"SurahNumber":37,"VerseNumber":162,"Text":"Na da rkano i sorang rkaniyan a madadag iyo"},{"SurahNumber":37,"VerseNumber":163,"Text":"Inonta so skaniyan a phakasold ko naraka Jahim"},{"SurahNumber":37,"VerseNumber":164,"Text":"Na da a pd rkami (a manga malaikat) a ba da a bagian iyan a darpa a mappnto"},{"SurahNumber":37,"VerseNumber":165,"Text":"Go mataan! a skami na sabnar a zasaasaap"},{"SurahNumber":37,"VerseNumber":166,"Text":"Go mataan! a skami na sabnar a skami so pphamanasbik (ko Allah)"},{"SurahNumber":37,"VerseNumber":167,"Text":"Na mataan! a siran na ptharoon iran dn"},{"SurahNumber":37,"VerseNumber":168,"Text":"A oba bo mataan! a adn a zisii rkami a pananadm a phoon ko miyangaoona"},{"SurahNumber":37,"VerseNumber":169,"Text":"Ka miyabaloy kami dn a manga oripn o Allah, a manga tolabos"},{"SurahNumber":37,"VerseNumber":170,"Text":"Na inongkir iran so Qor´an: Na katokawan iran bo"},{"SurahNumber":37,"VerseNumber":171,"Text":"Na sabnsabnar a miyaona so katharo Ami ko manga oripn Ami a piyamanogo"},{"SurahNumber":37,"VerseNumber":172,"Text":"Mataan! a siran na, siran dn so phangatatabangan"},{"SurahNumber":37,"VerseNumber":173,"Text":"Go mataan! a so manga tantara Ami, na siran dn so phamakadaag"},{"SurahNumber":37,"VerseNumber":174,"Text":"Na talikhoding ka siran sa taman ko masa (a di mathay)"},{"SurahNumber":37,"VerseNumber":175,"Text":"Go pakaylayang ka siran, ka maylay ran bo"},{"SurahNumber":37,"VerseNumber":176,"Text":"Ba so siksa Ami na phagalokalokan iran"},{"SurahNumber":37,"VerseNumber":177,"Text":"Na pabila makatoron (so siksa) ko zaronsarongan iran, na miyakaratarata a kakhapitai ko piyamakaiktiyar (a da dn paratiyaya)"},{"SurahNumber":37,"VerseNumber":178,"Text":"Na talikhoding ka siran sa taman ko masa (a di mathay)"},{"SurahNumber":37,"VerseNumber":179,"Text":"Go pakaylayang ka (siran), ka khaylay ran bo"},{"SurahNumber":37,"VerseNumber":180,"Text":"Soti so Kadnan ka, a Kadnan o mnang, a mawatan ko iphropa iran"},{"SurahNumber":37,"VerseNumber":181,"Text":"Na kalilintad a sii ko manga sogo"},{"SurahNumber":37,"VerseNumber":182,"Text":"Go so podi na rk o Allah, a Kadnan o manga kaadn"},{"SurahNumber":38,"VerseNumber":1,"Text":"Saad. (so Allah i Matao ko paka-aantapan Iyan on). Ibt ko Qor´an, a ndodon so pananadm (ka mataan a so Mohammad na bnar)"},{"SurahNumber":38,"VerseNumber":2,"Text":"Kna, ka so miyamangongkir na matatago ko maratabat, go so kasosorang"},{"SurahNumber":38,"VerseNumber":3,"Text":"Madakl a bininasa Mi ko miyaonaan iran a pagtaw, na minithatawaga iran a: Da a masa a kapakapalagoy"},{"SurahNumber":38,"VerseNumber":4,"Text":"Na miyammsa siran ko kiyapakawma kiran o miyamakaiktiyar a pd kiran! Go pitharo o miyamangongkir a: \"Giyai na balik mata a bokhag"},{"SurahNumber":38,"VerseNumber":5,"Text":"Ino niyan mbaloya so manga katohanan a tohan a Isaysa?\" Mataan! a giyaya na titho a shay´ a pakammsa"},{"SurahNumber":38,"VerseNumber":6,"Text":"Na inilalakaw o manga nakoda iran a: \"Dadayon kano, go thatakna kano ko manga katohanan niyo. Mataan! a giyai na titho a shay´ a paka-aantapn (rktano)"},{"SurahNumber":38,"VerseNumber":7,"Text":"Da tano aya man´g ko okit a miyawri\": Da ko ungkaya inonta na piyangmbaalan (a kabokhag)"},{"SurahNumber":38,"VerseNumber":8,"Text":"Ino skaniyan bo i thoroni ko pananadm ko ndolondolanan tano?\" Kna ka siran na matatago ko kazasangka ko pananadm Akn. Kna, ka (kagiya) da iran pn kataami so siksa Akn"},{"SurahNumber":38,"VerseNumber":9,"Text":"Antawaa ba zisii kiran so khikatatagoan ko limo o Kadnan ka, - a Mabagr, a Pphammgay"},{"SurahNumber":38,"VerseNumber":10,"Text":"Antawaa ba iran rk so kapaar ko manga langit ago so lopa, go so nganin a pagltan a dowa nan? Na pamanik siran ko pphamangokitan"},{"SurahNumber":38,"VerseNumber":11,"Text":"Tantara a so ndodoo a pgs, a pd ko mithampotampong"},{"SurahNumber":38,"VerseNumber":12,"Text":"Tomiyaplis ko miyaonaan iran so pagtaw o Noh, ago so pagtaw a Ad, go so Pir´awn a khirk ko manga lutakan"},{"SurahNumber":38,"VerseNumber":13,"Text":"Go so pagtaw a Samod, go so pagtaw o Lot, go so manga taw sa Aykah; - siran man so mithampotampong"},{"SurahNumber":38,"VerseNumber":14,"Text":"Da´ ko oman i isa kiran inonta na piyakambokhag iyan so manga sogo, na miyatangkd (kiran) so siksa Akn"},{"SurahNumber":38,"VerseNumber":15,"Text":"Na da a pnayawn o siran aya a rowar ko lalis a isa, a da a kaphakandod iyan"},{"SurahNumber":38,"VerseNumber":16,"Text":"Na pitharo iran a: \"Kadnan ami, nggagaaning Ka rkami so kipantag ami ko dapn so alongan a kapamagitong"},{"SurahNumber":38,"VerseNumber":17,"Text":"Phantang ka ko katharo iran, go aloyang ka so oripn Ami a Dawood, a adn a bagr iyan: Mataan! a skaniyan na pphananangoran (ko Allah)"},{"SurahNumber":38,"VerseNumber":18,"Text":"Mataan! a Skami na piyakaphasiyonot Ami so manga palaw, a pd iyan a pthasbik siran, ko kagabigabi, ago so kapitapita"},{"SurahNumber":38,"VerseNumber":19,"Text":"Go so manga papanok a matitimo: Na tanan sii ko Allah pphananangoran"},{"SurahNumber":38,"VerseNumber":20,"Text":"Go piyakabagr Ami so kadato iyan, go inibgay Ami ron so ongangn, ago so katao ko kokoman"},{"SurahNumber":38,"VerseNumber":21,"Text":"Na ino a miyakatalingoma rka so totholan ko pkhakarido? Gowani a mangalakat siran ko Dawood sii ko darpa a diniyan zambayangan"},{"SurahNumber":38,"VerseNumber":22,"Text":"Gowani na somiyold siran ko Dawood, na inikalk iyan siran, pitharo iran: \"A di ka khalk: Ka pkharido kami a dowa, ka inaniyaya o sabaad rkami so sabaad: Na kokoma kaming ka sa ontol, go di ka phramiramig; go nggonanaowa kaming ka ko ontol a lalan"},{"SurahNumber":38,"VerseNumber":23,"Text":"Mataan! a giya ungkai a pagari ko: Na adn a siyaw polo ago siyaw a bilibili niyan, na adn a bilibili akn a satiman: Na pitharo iyan a: ´Pakitagikorn ka rakn oto´, na kiyadaoban ako niyan sa katharo"},{"SurahNumber":38,"VerseNumber":24,"Text":"Pitharo (o Dawood) a: \"Sabnsabnar a kiyasalimbotang ka niyan sa kiyapangniya niyan ko bilibiling ka a kinitapi iyan ko manga bilibili niyan: Ka mataan! a madakl ko zasakotowa a sabnar a phaganiyayaan o sabaad kiran so sabaad: Inonta so siran a miyamaratiyaya, go pinggalbk iran so manga pipiya, na tanto a mayto siran?\" Na miyaantang o Dawood a giyabo a kinitpngn Ami ron: Na miyakapangni sa maap ko Kadnan iyan, go somiyondong a mangangalimbabaan, go miyananangoran (ko Allah)"},{"SurahNumber":38,"VerseNumber":25,"Text":"Na niyapi Ami ron oto:. Go mataan! a miyambagian iyan sii Rkami so titho a kapakarani, ago so mapiya a khandodan"},{"SurahNumber":38,"VerseNumber":26,"Text":"Hay Dawood, mataan! a Skami na biyaloy Ami ska a khalifah ko lopa: Na kokomang ka so manga manosiya sa ontol: Go ding ka pagonoti so kabaya a ribat, ka madadag ka niyan ko lalan o Allah: Mataan! a so phangadadadag ko lalan o Allah, na adn a bagian iran a siksa a sangat, sabap ko kiyapakalipati ran ko alongan a kapamagitong"},{"SurahNumber":38,"VerseNumber":27,"Text":"Na da ko kiyaadna Mi ko langit ago so lopa, go so nganin a lt a dowa nan i ba ilang! Giyoto man i arangan o siran a miyamangongkir! Na sangat a siksa a bagian o siran a miyamangongkir ko naraka"},{"SurahNumber":38,"VerseNumber":28,"Text":"Ba Ami babaloya so miyamaratiyaya, go pinggalbk iran so manga pipiya, a lagid o pphamaminasa ko lopa? Antawaa ba Ami babaloya so khipanananggila, a lagid o manga baradosa"},{"SurahNumber":38,"VerseNumber":29,"Text":"(Giyai na) Kitab a initoron Ami skaniyan sii rka, a piyakandaklan sa mapiya, ka an iran manggdagda so manga ayat rkaniyan, go an kasaboti o adn a manga sabot iyan"},{"SurahNumber":38,"VerseNumber":30,"Text":"Na inibgay Ami ko Dawood so (wata iyan a) Solayman, miyakapiyapiya a oripn. Mataan! a skaniyan na pphananangoran (ko Allah)"},{"SurahNumber":38,"VerseNumber":31,"Text":"Gowani a pakimasaan ko Solayman ko kagabigabi so manga koda a manga gagaan"},{"SurahNumber":38,"VerseNumber":32,"Text":"Na miyatharo iyan a: \"Mataan! a sakn na miyatomo akn so kabaya ko mapiya (sa doniya), a di so tadm ko Kadnan ko\", - taman sa miyakadalong (so alongan) ko rnding"},{"SurahNumber":38,"VerseNumber":33,"Text":"(Pitharo o Solayman:) \"Ndodn iyo siran rakn\". Na phiphoonan iyan mamotol sa manga ai go manga lig"},{"SurahNumber":38,"VerseNumber":34,"Text":"Na sabnsabnar a tiniyoba Ami so Solayman: Ka piyakidarpaan Ami so korsi iyan sa isa a lawas: Oriyan iyan na mithawbat"},{"SurahNumber":38,"VerseNumber":35,"Text":"Pitharo iyan: \"Kadnan ko, napii akong Ka, go bgi akong Ka sa kadato, a da a kapatotan on a isa bo ko oriyang ko: Mataan! a Ska na Ska so Pphammgay"},{"SurahNumber":38,"VerseNumber":36,"Text":"Na piyakaphasiyonot Ami ron so ndo, a pzambr sabap ko sogoan iyan, a malanat, a apiya anda niyan pphakaantapa"},{"SurahNumber":38,"VerseNumber":37,"Text":"Go so manga shaytan, a tanan pababalay, go panininb"},{"SurahNumber":38,"VerseNumber":38,"Text":"Go so manga pd a khipapatongn ko manga sangkali"},{"SurahNumber":38,"VerseNumber":39,"Text":"(Pitharo Ami ron a) \"Giyaya na pammgayan Ami: Na pammgay ka, odi na kakapting ka, sa da a kapamagitong"},{"SurahNumber":38,"VerseNumber":40,"Text":"Na mataan! a adn a bagian iyan sii Rkami a titho a kapakarani, go mapiya a khandodan"},{"SurahNumber":38,"VerseNumber":41,"Text":"Na aloyang ka so oripn Ami a Ayyob. Gowani na inipangangarapan iyan ko Kadnan iyan a: \"Mataan! a sakn na minisogat rakn o shaytan so dokaw ago so siksa"},{"SurahNumber":38,"VerseNumber":42,"Text":"Pitharo on"},{"SurahNumber":38,"VerseNumber":43,"Text":"Na inibgay Ami ron (bo) so manga taalok on, ago so lagid iran a inibabid kiran, - a limo a phoon Rkami, go pananadm, o adn a manga sabot iyan"},{"SurahNumber":38,"VerseNumber":44,"Text":"Go (pitharoon:) \"Kowaang ka so limang ka sa sakkhm a rasaas, na lphadn ka (ki karomang ka): Ka dika kasapaan\". Mataan! a Skami na miyatoon Ami skaniyan a mapantang. Sayana a mapiya a oripn! Mataan! a skaniyan na pphangongonotan (ko Allah)"},{"SurahNumber":38,"VerseNumber":45,"Text":"Go aloyang ka so manga oripn Ami a so Ibrahim, go so Is´haq, go so Ya´qob, a manga babagr go manga ala i pandapat"},{"SurahNumber":38,"VerseNumber":46,"Text":"Mataan! a Skami na initolabos Ami kiran so tolabos a pananadm ko ingd (a akhirat)"},{"SurahNumber":38,"VerseNumber":47,"Text":"Go mataan! a siran sii ko hadapan Ami, na pd dn ko miyangapipili a manga pipiya"},{"SurahNumber":38,"VerseNumber":48,"Text":"Go aloyang ka so Ismail, go so Al-Yasha´, go so Zolkifl: Na tanan pd ko manga pipiya"},{"SurahNumber":38,"VerseNumber":49,"Text":"Giyaya na pananadm: Na mataan! a rk o khipanananggila, so titho a mapiya a khandodan"},{"SurahNumber":38,"VerseNumber":50,"Text":"Manga sorga a tatap, a khillkaan kiran so manga pinto"},{"SurahNumber":38,"VerseNumber":51,"Text":"Gii siran roo zasandasandang; pphananawag siran roo sa manga onga a madakl, ago manga inomn"},{"SurahNumber":38,"VerseNumber":52,"Text":"Go manga ikapd iran so manga thatangka i kaylay (a manga bai), a mrzarza"},{"SurahNumber":38,"VerseNumber":53,"Text":"Giyaya so ididiyandi rkano ko alongan a kapamagitong"},{"SurahNumber":38,"VerseNumber":54,"Text":"Mataan! a giyaya na titho a pagpr Ami, a da a ikhada iyan"},{"SurahNumber":38,"VerseNumber":55,"Text":"Giyaya (i khasowa), - na mataan! a bagian o manga malawani so titho a marata a khandodan"},{"SurahNumber":38,"VerseNumber":56,"Text":"Naraka Jahannam! - a phamakasold siran on, - na mikharatarata a dkhai"},{"SurahNumber":38,"VerseNumber":57,"Text":"Giyaya! - na taami ran skaniyan, - a phlikabo, go pakabnd a manga rrzik"},{"SurahNumber":38,"VerseNumber":58,"Text":"Go adn a salakaw a lagid iyan, a mbarambarang (a siksa)"},{"SurahNumber":38,"VerseNumber":59,"Text":"Katii so salompok a pphamanold a pd iyo. Da a kapakadadaya iran. Mataan! a siran na phamakasold ko naraka"},{"SurahNumber":38,"VerseNumber":60,"Text":"Tharoon iran a: \"Kna, ka skano na da a kapakadadaya iyo! Skano i tomiyoron rkami saya! Na miyakaratarata a darpa"},{"SurahNumber":38,"VerseNumber":61,"Text":"Tharoon iran: \"Kadnan ami, sadn sa tomiyoro rkami saya, - na omaning Ka on so siksa sa takp ko naraka"},{"SurahNumber":38,"VerseNumber":62,"Text":"Go Tharoon iran a: \"Ino tano wai a da a khaylay tano ko manga mama a sktano na so ibibilang tano siran ko manga rarata"},{"SurahNumber":38,"VerseNumber":63,"Text":"Ino tano khakowa siran a pagrg, antawaa ba da katoliki siran o manga kaylay"},{"SurahNumber":38,"VerseNumber":64,"Text":"Mataan! a giyoto man na bnar dn, - a kapphapawala o taw ko naraka"},{"SurahNumber":38,"VerseNumber":65,"Text":"Tharoang ka (hay Mohammad) a: \"Sakn na matag ako pphamakaiktiyar: Na da a tohan a inonta so Allah, a so Isaysa a phakabaas"},{"SurahNumber":38,"VerseNumber":66,"Text":"Kadnan o manga langit ago so lopa, go so nganin a pagltan a dowa nan, - a so Mabagr, a Manapi"},{"SurahNumber":38,"VerseNumber":67,"Text":"Tharoang ka a: \"Skaniya na tothol a mala"},{"SurahNumber":38,"VerseNumber":68,"Text":"Skano na tatalikhodan iyo to"},{"SurahNumber":38,"VerseNumber":69,"Text":"Da a katao akn ko pagtaw a maporo, gowani ko pphanmbag siran"},{"SurahNumber":38,"VerseNumber":70,"Text":"Da a kaphagilahami rakn a rowar sa sakn na matag pphamakaiktiyar a mapayag"},{"SurahNumber":38,"VerseNumber":71,"Text":"Gowani na pitharo o Kadnan ka ko manga malaikat: \"Mataan! a Sakn na magadn ako sa manosiya a phoon sa lipaw (a giyoto so Adam)"},{"SurahNumber":38,"VerseNumber":72,"Text":"Na amay ka imasadn skaniyan, go masokan Ko skaniyan sa niyawa, na sondong kano rkaniyan, a pangangalimbabaan kano"},{"SurahNumber":38,"VerseNumber":73,"Text":"Na miyangalimbabaan so manga malaikat, a tanan siran langon"},{"SurahNumber":38,"VerseNumber":74,"Text":"Inonta so iblis: Ka mimaratabat, go miyabaloy a pd ko miyamangongkir"},{"SurahNumber":38,"VerseNumber":75,"Text":"Pitharo (o Allah): \"Hay iblis antonaa i miyakarn rka ko kaphangalimbabaan ka ko inadn Ko a minggolalan ko bagr Akn? Ba ka mimaratabat? Antawaa ba ka miyabaloy a pd ko miphapaporo"},{"SurahNumber":38,"VerseNumber":76,"Text":"Pitharo iyan a: \"Sakn i mapiya a di skaniyan: Inadn akong Ka a phoon sa apoy, na inadn ka skaniyan a phoon sa lipaw"},{"SurahNumber":38,"VerseNumber":77,"Text":"Pitharo (o Allah): \"Na awa ka (phoon ko sorga): Ka mataan! a ska na inibowang"},{"SurahNumber":38,"VerseNumber":78,"Text":"Go mataan a mikolob rka so morka Akn taman ko alongan a kapamalas"},{"SurahNumber":38,"VerseNumber":79,"Text":"Pitharo iyan: \"Kadnan ko! na pakinayawn Ka rakn taman ko alongan a kawyaga kiran"},{"SurahNumber":38,"VerseNumber":80,"Text":"Pitharo (o Allah): \"Na mataan! a ska na pd ko phamakanayaw"},{"SurahNumber":38,"VerseNumber":81,"Text":"Taman ko alongan o wakto a mappnto"},{"SurahNumber":38,"VerseNumber":82,"Text":"Pitharo iyan: \"Na ibt ko bagr Ka, ka mataan a dadagn ko siran dn langon"},{"SurahNumber":38,"VerseNumber":83,"Text":"Inonta so manga oripn ka a pd kiran, a manga tolabos"},{"SurahNumber":38,"VerseNumber":84,"Text":"Pitharo (o Allah): \"Na so bnar (na Sakn), - go so bnar i ptharoon Ko"},{"SurahNumber":38,"VerseNumber":85,"Text":"Mataan a ipno Akn dn ko naraka Jahannam so pd ka, ago so taw a miyonot rka a pd kiran, a mrakhrakhs kano"},{"SurahNumber":38,"VerseNumber":86,"Text":"Tharoang ka a: \"Da a phangnin ko rkano sa makapantag saya a sokay, - go kna a ba ako pd ko pphamanangin"},{"SurahNumber":38,"VerseNumber":87,"Text":"Da ko skaniyan (a Qor´an) inonta na pananadm o manga kaadn"},{"SurahNumber":38,"VerseNumber":88,"Text":"Na mataan a katokawan iyo dn so totholan rkaniyan ko oriyan o masa"},{"SurahNumber":39,"VerseNumber":1,"Text":"So kinitoronn ko kitab na phoon ko Allah, a Mabagr, a Mawngangn"},{"SurahNumber":39,"VerseNumber":2,"Text":"Mataan! a Skami na initoron Ami rka (hay Mohammad) so kitab sabap ko bnar: Na zoasoatang ka so Allah, a totolabosang ka Rkaniyan so okit ko kapagintaw"},{"SurahNumber":39,"VerseNumber":3,"Text":"Tanodan ka rk o Allah so okit a tolabos. Na so miyamangowa sa salakaw Rkaniyan a manga panarigan (na pitharo iran): \"Da a kapzimba Ami kiran a rowar sa ang kami ran mapakarani ko Allah sa samporna a kadazg\". Mataan a so Allah na khokomn Iyan siran sii ko nganin a siran na di siran on phagayonayon. Mataan! a so Allah na di Niyan pnggonanaon so taw a skaniyan na bokhag, a miyongkir"},{"SurahNumber":39,"VerseNumber":4,"Text":"O kabaya o Allah a khowa sa wata, na mataan a mamili ko phagadnn Iyan sa kabaya Iyan: Soti Skaniyan! Skaniyan so Allah, a Isaysa, a Phakabaas"},{"SurahNumber":39,"VerseNumber":5,"Text":"Inadn Iyan so manga langit ago so lopa sii ko bnar: Ipkholob Iyan so gagawii ko dawndaw, go ipkholob Iyan so dawndaw ko gagawii: Go piyakaphasiyonot Iyan so alongan ago so olan: Oman i isa kiran na phagokit sii ko taalik a miyapnto. Ba di Skaniyan so Mabagr, a Manapi"},{"SurahNumber":39,"VerseNumber":6,"Text":"Inadn kano Niyan a phoon ko ginawa a isa: Oriyan iyan na inadn Iyan, a miyakapoon on so karoma niyan; go inadn Iyan rkano so manga ayam a walo a nggaganapa: Phagadnn kano Niyan sii ko manga tiyan o manga ina iyo, sa isa a kaadn, ko oriyan o isa a kaadn, sii ko manga lilibotng a tlo (lapis). Giyoto man so Allah, a Kadnan iyo: Rk Iyan so kapaar. Da a tohan inonta Skaniyan: Na andamanaya i kapthalikhod iyo"},{"SurahNumber":39,"VerseNumber":7,"Text":"Amay ka mongkir kano, na mataan! a so Allah na da a singanin Iyan rkano; go di Niyan ikhasoat ko manga oripn Iyan so kaongkir: Na o panalamat kano, na ikhasoat Iyan oto rkano. Na di khaawidan o maawid so awid o salakaw. Oriyan iyan na sii bo ko Kadnan iyo so khandodan iyo, na phanotholn Iyan rkano so pinggolawla niyo. Mataan! a Skaniyan i Matao ko zizii ko manga rarb"},{"SurahNumber":39,"VerseNumber":8,"Text":"Na igira a miyasogat so manosiya a morala, na mangni ko Kadnan Iyan, a pphananangoran sii Rkaniyan: Oriyan iyan na igira a bigan Iyan skaniyan sa limo a phoon Rkaniyan, na kalipatan iyan so kiyapangni niyan On gowani, go mmbaal sa manga saginda o Allah, ka an iyan mipanadag ko lalan Rkaniyan. Tharoang ka a: \"Sawiting ka so kiyaongkir ka sa mayto: Mataan! a ska na pd ko manga taw ko naraka"},{"SurahNumber":39,"VerseNumber":9,"Text":"Ino so taw a skaniyan na pphangongonotan ko manga oras ko kagagawii a somosodiod go gomaganat a ikaalk iyan so (siksa ko) akhirat, go aarapn iyan so limo o Kadnan iyan (ba lagid o taw a di phangongonotan)? Tharoang ka a: \"Ba magizan so manga tatao ago so di manga tatao? Aya bo a phakatanod on na so adn a manga sabot iyan"},{"SurahNumber":39,"VerseNumber":10,"Text":"Tharoang ka ko manga oripng Ko a so miyamaratiyaya! a: \"Kalkn iyo so Kadnan iyo\". Adn a rk o siran a miphipiyapiya sangkai a doniya a mapiya (sii ko akhirat). Na so lopa o Allah na mawlad! Ithoman dn sa tarotop ko manga papantang so balas kiran sa di khaytong"},{"SurahNumber":39,"VerseNumber":11,"Text":"Tharoang ka a: \"Mataan! a sakn na inisogo rakn a kazoasoata ko ko Allah a totolabosn akn On so okit ko kapagintaw"},{"SurahNumber":39,"VerseNumber":12,"Text":"Go inisogo rakn ka ana ko mabaloy a paganay ko mimbabayorantang (Rkaniyan)"},{"SurahNumber":39,"VerseNumber":13,"Text":"Tharoang ka a: \"Mataan! a sakn na ikhalk akn amay ka sorangng ko so Kadnang ko, so siksa ko alongan a mala"},{"SurahNumber":39,"VerseNumber":14,"Text":"Tharoang ka a: \"So Allah i pzoasoatn ko, a totolabosn akn On so okit akn"},{"SurahNumber":39,"VerseNumber":15,"Text":"Na zoasoata niyo so nganin a kabaya iyo a salakaw Rkaniyan. Tharoang ka a: \"Mataan! a aya manga logi na so liyogi ran so manga ginawa iran ago so taalok kiran ko alongan a qiyamah\": Tanodan ka giyoto man na skaniyan so kalogi a mapayag"},{"SurahNumber":39,"VerseNumber":16,"Text":"Rk iran ko kaporoan iran so milapilapis a apoy, go sii ko kababaan iran so milapilapis (a apoy): Giyoto man na ipphangangalk oto o Allah ko manga oripn Iyan - (pitharo Iyan): \"Hay manga oripn Ko! na onoti Ako niyo"},{"SurahNumber":39,"VerseNumber":17,"Text":"Na so piyamakawatanan iran so Tagot, - ka oba iran masimba skaniyan, - go miyananangoran siran ko Allah, - na bagian iran so tothol a mapiya: Na pphamanotholing ka sa mapiya so manga oripn Ko"},{"SurahNumber":39,"VerseNumber":18,"Text":"A siran so pphamakin´gn iran so katharo, na phagonotan iran so mapiya on: Siran man so pinggonanao siran o Allah, go siran man na siran so manga papantas i akal"},{"SurahNumber":39,"VerseNumber":19,"Text":"Ino so miyatangkd on so katharo a siksa: Bang ka khasabt so taw a matatago ko naraka"},{"SurahNumber":39,"VerseNumber":20,"Text":"Ogaid na so inikalk iran so Kadnan iran, na adn a bagian iran a manga darpa a maporo, sii ko kaporoan iyan so manga darpa a maporo a pimbabalay: Pphamangondas ko kababaan iyan so manga lawasayg: Diyandi o Allah: Di pndorat so Allah ko diyandi"},{"SurahNumber":39,"VerseNumber":21,"Text":"Bang ka da maylay a mataan! a so Allah na piyakatoron Iyan phoon ko kawang so ig, na piyakasnp Iyan oto ko pphamangmbowatan a ig ko lopa? Oriyan iyan na pphakagmawn Iyan sa sabap rkaniyan, so pr a mbidabida so manga warna niyan: Oriyan iyan na pphrorang; na pkhailaing ka skaniyan a pphakabinaning; oriyan iyan na pmbalowin Iyan oto a ropt. Mataan! a adn a matatago roo man a titho a ndao ko manga papantas i akal"},{"SurahNumber":39,"VerseNumber":22,"Text":"Ino so taw a piyakaloag o Allah so rarb iyan makapantag ko Islam, na skaniyan na sii ko sindaw a phoon ko Kadnan iyan, (ba lagid o piyarkat Iyan so poso iyan)? Na sangat a siksa a rk o khittgas so manga poso iran ko tadm ko Allah! Siran man i matatago ko kadadag a mapayag"},{"SurahNumber":39,"VerseNumber":23,"Text":"So Allah na initoron Iyan so lbi a mapiya a tothol, kitab a makapzasagindai, a gii makhasokasoy a pthabadn so phoon rkaniyan so manga kobal o siran a ikaalk iran so Kadnan iran; oriyan iyan na plmk so manga kobal iran ago so manga poso iran ko tadm ko Allah. Giyoto man so (Qor´an a) toroan o Allah a: Thoroon Iyan sa sabap rkaniyan so taw a kabaya Iyan; na sa taw a dadagn o Allah, na da a makanggonanao ron"},{"SurahNumber":39,"VerseNumber":24,"Text":"Ino so taw a khatampar iyan so paras iyan ko marata a siksa ko alongan a qiyamah, (ba lagid o phakalidas ko siksa)? Na tharoon ko manga darowaka: \"Taami niyo so pizokat iyo (a marata)"},{"SurahNumber":39,"VerseNumber":25,"Text":"Tomiyaplis so miyaonaan iran, na miyakatalingoma kiran so siksa ko di iran kapakaiin´ngka"},{"SurahNumber":39,"VerseNumber":26,"Text":"Na piyakitaaman kiran o Allah so kahinaan ko kawyagoyag ko doniya; na mataan a so siksa ko akhirat i lbi a mala, o siran na katawi ran"},{"SurahNumber":39,"VerseNumber":27,"Text":"Na sabnsabnar a inmbaalan Ami ko manga manosiya, sii sangkai a Qor´an so oman i ibarat, ka an siran makatanod"},{"SurahNumber":39,"VerseNumber":28,"Text":"Pphangadian a basa Arab, a da a bkhog on: ka an siran makapananggila"},{"SurahNumber":39,"VerseNumber":29,"Text":"Mimbaal so Allah sa ibarat: Mama a kathotompotompokan skaniyan o di phamagayonayon, go mama a kabisa o isa a mama: Ba mlagid a dowaya a ibarat? So podi na rk o Allah! - kna, ka so kadaklan kiran na di iran katawan"},{"SurahNumber":39,"VerseNumber":30,"Text":"Mataan! a ska na phatay, go mataan! a siran na phamatay"},{"SurahNumber":39,"VerseNumber":31,"Text":"Oriyan iyan na mataan! a skano ko alongan a qiyamah, sii ko hadapan o Kadnan iyo, na pzasawala kano"}]}