{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":41,"VerseNumber":47,"Text":"Само Он зна кад ће да наступи Смак света. А ни плодови не излазе из својих цветних чашица, и ниједно женско не занесе и не роди, а да Он то не зна. А на Дан кад их Он упита: “Где су они које сте поред Мене обожавали?” Они ће одговорити: “Обавештавамо Те да нико од нас то не тврди.”"},{"SurahNumber":41,"VerseNumber":48,"Text":"И неће да буде оних којима су се пре молили и увериће се да никуд не могу да умакну"},{"SurahNumber":41,"VerseNumber":49,"Text":"Човеку не досади да тражи добро, а када га задеси зло, онда очајава и губи наду"},{"SurahNumber":41,"VerseNumber":50,"Text":"Кад га обаспемо Нашом милошћу, после несреће која га задеси, он говори: „Ово сам и заслужио, и ја не мислим да ће Судњи час да дође. А ако будем враћен своме Господару, код Њега ме чека само добро и Рај.“ А Ми ћемо оне који нису веровали, сигурно, о ономе што су радили да обавестимо и даћемо им да искусе тешку патњу"},{"SurahNumber":41,"VerseNumber":51,"Text":"Када човеку дарујемо Своју милост, постаје незахвалан и узохоли се, а кад га дотакне невоља, онда се дуго моли"},{"SurahNumber":41,"VerseNumber":52,"Text":"Реци: „Шта мислите, ако је Кур'ан од Аллаха, а ви у њега нећете да верујете - ко је онда у већој заблуди од онога који је у далекој противречности од Истине?“"},{"SurahNumber":41,"VerseNumber":53,"Text":"Ми ћемо да им покажемо Наше знакове у даљини - на обзорима, а и у њима самим, док им не буде сасвим јасно да је Кур'ан истина. А зар није довољно то што је твој Господар свему сведок"},{"SurahNumber":41,"VerseNumber":54,"Text":"Они сумњају да ће да стану пред својим Господаром, а Он, заиста, све обухвата"},{"SurahNumber":42,"VerseNumber":1,"Text":"Ха-мим"},{"SurahNumber":42,"VerseNumber":2,"Text":"Ајн-син-каф"},{"SurahNumber":42,"VerseNumber":3,"Text":"Попут ове објаве Аллах, Силни и Мудри објављује теби, као и онима пре тебе"},{"SurahNumber":42,"VerseNumber":4,"Text":"Његово је све што је на небесима и на Земљи, и Он је Свевишњи, Величанствени"},{"SurahNumber":42,"VerseNumber":5,"Text":"Готово да се небеса одозго распадну! А анђели величају и хвале свога Господара и моле опрост за оне који су на Земљи. Зар Аллах, заиста, не опрашта грехе, Милостиви"},{"SurahNumber":42,"VerseNumber":6,"Text":"Аллах мотри на оне који, поред Њега, узимају заштитнике, а ти ниси задужен за њихову упуту"},{"SurahNumber":42,"VerseNumber":7,"Text":"Ето, тако Ми теби објављујемо Кур'ан, на арапском језику, да би упозоравао Мекку и оне око ње и упозорио на Дан сакупљања у који нема никакве сумње. Једни ће у Рај, а други у Пакао"},{"SurahNumber":42,"VerseNumber":8,"Text":"А да Аллах хоће, учинио би их следбеницима једне вере, али, Он у Своју милост уводи кога Он хоће, а неверници немају ни заштитника, ни помагача"},{"SurahNumber":42,"VerseNumber":9,"Text":"Зар они да друге, а не Њега, узимају за заштитнике?! А Аллах - заиста Он је једини Заштитник, Он оживљава мртве и Он над свиме има моћ"},{"SurahNumber":42,"VerseNumber":10,"Text":"А у чему год се ви разишли, пресуда за то је код Аллаха! То вам је, ето, Аллах, мој Господар - у Њега се ја уздам и Њему се обраћам"},{"SurahNumber":42,"VerseNumber":11,"Text":"Створитељ небеса и Земље без претходног примера! Учинио вам је од ваше врсте парове, и од стоке парове. Тако вас распростире. Ништа није као Он! Он Све чује и Све види"},{"SurahNumber":42,"VerseNumber":12,"Text":"Код Њега су кључеви небеса и Земље, Он даје опскрбу у изобиљу коме хоће, а и ускраћује; Он, уистину, зна све"},{"SurahNumber":42,"VerseNumber":13,"Text":"Он вам прописује у вери исто оно што је наредио Ноји и оно што објављујемо теби, и оно што смо наредили Авраму и Мојсију и Исусу: „Праву веру исповедајте и у томе се не раздвајате!“ Тешко је незнанобошцима оно у шта их позиваш. Аллах бира за Своју веру онога кога Он хоће и упућује у њу онога ко Му се искрено обрати"},{"SurahNumber":42,"VerseNumber":14,"Text":"А они су се, баш онда кад им је дошло знање, из међусобне злобе разишли. И да није Речи твога Господара пре изречене о одгађању казне до одређеног рока, њима би било већ пресуђено. А они којима се после њих оставља Књига у наследство, према њој су у великој сумњи"},{"SurahNumber":42,"VerseNumber":15,"Text":"Зато ти томе позивај и буди устрајан, онако како ти се наређује, и не следи њихове хирове, и реци: „Ја верујем у књиге које је Аллах објавио, и наређено ми је да будем праведан међу вама; Аллах је и наш и ваш Господар, нама наша, а вама ваша дела; нема препирања између нас и вас; Аллах ће све да нас сакупи, а код Њега је коначно одредиште"},{"SurahNumber":42,"VerseNumber":16,"Text":"А они који се расправљају о Аллаху након што је Његов позив прихваћен - њихови докази су ништавни код њиховог Господара; на њима је гнев и њима припада жестока патња"},{"SurahNumber":42,"VerseNumber":17,"Text":"Аллах је Онај Који је Књигу са истином и правдом објавио! А шта ти знаш - можда је Судњи час близу"},{"SurahNumber":42,"VerseNumber":18,"Text":"Пожурују га они који у њега не верују, а они који верују, због њега страхују и да је истина заиста знају. Заиста су они који расправљају о Судњем часу у великој заблуди"},{"SurahNumber":42,"VerseNumber":19,"Text":"Аллах је благ према слугама Својим; Он даје опскрбу коме хоће, и Он је Моћни и Силни"},{"SurahNumber":42,"VerseNumber":20,"Text":"Ко буде желео награду Будућег света, његову награду ћемо да повећамо! А ко буде желео награду овог света, даћемо му је, али на Будућем свету нема никаквог удела"},{"SurahNumber":42,"VerseNumber":21,"Text":"Зар они да имају ортаке који им прописују да верују оно што Бог није наредио? Да није Речи одлуке, њима би већ било пресуђено. А неверницима, заиста, припада болна патња"},{"SurahNumber":42,"VerseNumber":22,"Text":"Видећеш невернике како стрепе због онога што су радили, а то ће сигурно да их стигне; а они који су веровали и радили добра дела биће у дивним рајским баштама, имаће све што пожеле код свога Господара; биће то велика благодат"},{"SurahNumber":42,"VerseNumber":23,"Text":"То је оно чиме Аллах радује Своје слуге који верују и раде добра дела. Реци: „Не тражим ја за ово никакву награду од вас, осим родбинске пажње.“ А ко учини добро, Ми ћемо њему за то да повећамо добро. Заиста Аллах опрашта грехе и захвалан је"},{"SurahNumber":42,"VerseNumber":24,"Text":"Зар они да говоре: „Он измишља лажи о Аллаху!“ А ако хоће, Аллах ће да запечати твоје срце! Аллах поништава неистину и утврђује Истину Својим речима; Он добро зна шта се крије у грудима"},{"SurahNumber":42,"VerseNumber":25,"Text":"Он прима покајање од Својих слугу и прашта лоше поступке и Он зна шта радите"},{"SurahNumber":42,"VerseNumber":26,"Text":"И одазива се онима који верују и чине добра дела и из Своје доброте им и више пружа, а невернике чека жестока патња"},{"SurahNumber":42,"VerseNumber":27,"Text":"А кад би Аллах Својим слугама давао преобилну опскрбу, они би се осилили на Земљи, али Он је даје са мером, онолико колико хоће! Заиста Он у потпуности зна и види Своје слуге"},{"SurahNumber":42,"VerseNumber":28,"Text":"Он спушта кишу кад они изгубе сваку наду и распростире Своју милост; Он је, уистину, Заштитник, Хваљени"},{"SurahNumber":42,"VerseNumber":29,"Text":"Међу Његовим знацима је стварање небеса и Земље и живих бића која је расејао по њима; Он је способан све да их сабере кад буде хтео"},{"SurahNumber":42,"VerseNumber":30,"Text":"Несрећа која вас задеси је због онога што су стекле ваше руке, а много тога Он и опрости"},{"SurahNumber":42,"VerseNumber":31,"Text":"А ви на Земљи нећете моћи да Му умакнете, и ви осим Аллаха немате ни заштитника ни помагача"},{"SurahNumber":42,"VerseNumber":32,"Text":"И међу Његовим знацима су лађе налик на брда које плове морем"},{"SurahNumber":42,"VerseNumber":33,"Text":"Ако жели, Он умири ветар и оне на његовој површини остају непокретне - заиста у томе има знакова за сваког стрпљивог, захвалног"},{"SurahNumber":42,"VerseNumber":34,"Text":"Или их потопи, због греха које су зарадили – а много тога Он и опрости"},{"SurahNumber":42,"VerseNumber":35,"Text":"да би они који поричу Наше речи и знакове знали да Нашој казни не могу да умакну"},{"SurahNumber":42,"VerseNumber":36,"Text":"Оно што вам је дато, само је уживање у овосветском животу, а оно што је код Аллаха - боље је и трајније за оне који верују и на свога Господара се ослањају"},{"SurahNumber":42,"VerseNumber":37,"Text":"И за оне који се клоне великих греха и разврата и који, кад се расрде, опраштају"},{"SurahNumber":42,"VerseNumber":38,"Text":"И за оне који се своме Господару одазивају, и обављају молитву, и о пословима својим се договарају, и удељују део од онога чиме смо их опскрбили"},{"SurahNumber":42,"VerseNumber":39,"Text":"и за оне који се одупру онима који их угњетавају"},{"SurahNumber":42,"VerseNumber":40,"Text":"Неправда се може узвратити истом мером, а онога који опрости и измири се Аллах ће да награди; Он, уистину, не воли насилнике"},{"SurahNumber":42,"VerseNumber":41,"Text":"А онај ко узврати након што му је учињено насиље, па такви не могу да буду кажњени"},{"SurahNumber":42,"VerseNumber":42,"Text":"Биће кажњени они који тлаче људе и без икаквог основа нарушавају ред на Земљи; њих чека болна патња"},{"SurahNumber":42,"VerseNumber":43,"Text":"А ко се стрпи и опрости, заиста то спада у истинске поступке"},{"SurahNumber":42,"VerseNumber":44,"Text":"А коме да Аллах да је у заблуди, томе после Њега неће да буде помагача! И ти ћеш да видиш како ће незнанобошци, кад угледају патњу, повикнути: „Постоји ли икакав начин да будемо опет враћени?“"},{"SurahNumber":42,"VerseNumber":45,"Text":"И видећеш како се понижени и клонули излажу Ватри, а они је кријући гледају. Они који су веровали, казаће: „Заиста су настрадали они који на Судњем дану и себе и породице своје упропасте!“ А зар неверници неће да буду у непрестаној патњи"},{"SurahNumber":42,"VerseNumber":46,"Text":"Њима неће да буде заштитника да им помогну, осим Аллаха; а коме да Аллах да је у заблуди, такав пут спаса неће ни да има"},{"SurahNumber":42,"VerseNumber":47,"Text":"Одазовите се своме Господару пре него што дође Дан који Аллах неће да заустави. Тог Дана уточишта нећете да имате и нећете моћи да поричете"},{"SurahNumber":42,"VerseNumber":48,"Text":"А ако се окрену - па, Ми тебе нисмо ни послали да над њима надзиреш, ти си дужан само да доставиш посланицу. А када човеку дамо да осети Нашу милост, он јој се обрадује, а кад их задеси каква несрећа због онога што су урадиле њихове руке, онда човек не признаје благодати"},{"SurahNumber":42,"VerseNumber":49,"Text":"Аллахова је власт на небесима и на Земљи. Он ствара шта хоће! Дарује женску децу коме хоће, а коме хоће - мушку"},{"SurahNumber":42,"VerseNumber":50,"Text":"или им даје и мушку и женску, а кога хоће, учини да је без порода; Он је, уистину, Онај Који све зна и свемоћан је"},{"SurahNumber":42,"VerseNumber":51,"Text":"Ниједном човеку није дато да му се Аллах обраћа, осим објавом, или иза застора, или да пошаље изасланика, па са Његовом дозволом објави оно што Он хоће. Он је, заиста, Узвишен и Мудар"},{"SurahNumber":42,"VerseNumber":52,"Text":"Тако Ми и теби објављујемо Кур'ан одредбом Нашом. Ти ниси знао шта је Књига, нити си познавао верске прописе, али смо је Ми учинили светлом помоћу којег упућујемо оне Наше слуге које желимо. А Ти, заиста, указујеш на Прави пут"},{"SurahNumber":42,"VerseNumber":53,"Text":"на Аллахов пут, Коме припада све што је на небесима и све што је на Земљи. А зар се Аллаху неће све вратити"},{"SurahNumber":43,"VerseNumber":1,"Text":"Ха-мим"},{"SurahNumber":43,"VerseNumber":2,"Text":"Тако Ми јасне Књиге"},{"SurahNumber":43,"VerseNumber":3,"Text":"Ми је објављујемо као Кур'ан на арапском језику, да бисте разумели"},{"SurahNumber":43,"VerseNumber":4,"Text":"а он је у Главној књизи, код Нас, цењен и савршен"},{"SurahNumber":43,"VerseNumber":5,"Text":"Зар да одустанемо да вам саопштавамо Опомену зато што прелазите сваку меру зла"},{"SurahNumber":43,"VerseNumber":6,"Text":"А колико смо Ми претходим народима послали веровесника"},{"SurahNumber":43,"VerseNumber":7,"Text":"и ниједан им веровесник није дошао, а да га нису изругивали"},{"SurahNumber":43,"VerseNumber":8,"Text":"Зато смо уништавали оне који су од ових били моћнији, а наведен вам је пример претходних народа"},{"SurahNumber":43,"VerseNumber":9,"Text":"Па ако их упиташ ко је створио небеса и Земљу, они ће сигурно да кажу: „Створио их је Силни и Свезнајући!“"},{"SurahNumber":43,"VerseNumber":10,"Text":"Онај Који вам је Земљу учинио колевком и по њој вам створио пролазе, да бисте се усмеравали"},{"SurahNumber":43,"VerseNumber":11,"Text":"Онај Који са неба спушта воду са мером, помоћу које враћамо у живот мртве пределе – тако ћете и ви да будете проживљени из гробова"},{"SurahNumber":43,"VerseNumber":12,"Text":"Онај Који ствара створења сваке врсте и даје вам лађе и стоку да на њима путујете"},{"SurahNumber":43,"VerseNumber":13,"Text":"да се сместите на њиховим палубама и леђима и да се, потом, када се сместите на њих, сетите благодати свога Господара и да кажете: „Слављен и Узвишен нека је Онај Који нам је ово потчинио, ми то сами не би могли да постигнемо"},{"SurahNumber":43,"VerseNumber":14,"Text":"и ми ћемо сигурно своме Господару да се вратимо!“"},{"SurahNumber":43,"VerseNumber":15,"Text":"А они Му неке Његове слуге приписују. Човек је, заиста, очигледни незахвалник"},{"SurahNumber":43,"VerseNumber":16,"Text":"Зар да између оних које Он ствара узима Себи кћери, а вама дарује синове"},{"SurahNumber":43,"VerseNumber":17,"Text":"А кад неко од њих буде обавештен о ономе што Свемилосном приписује, лице му се ојађеном помрачи"},{"SurahNumber":43,"VerseNumber":18,"Text":"Зар да оно које у украсима расте и које у расправи нејасно збори приписују Аллаху"},{"SurahNumber":43,"VerseNumber":19,"Text":"Они анђеле који су слуге Свемилосног сматрају женским. Да нису присуствовали њиховом стварању?! Њихова тврдња биће записана и они ће да одговарају"},{"SurahNumber":43,"VerseNumber":20,"Text":"И они говоре: „Да је хтео Свемилосни, не бисмо их обожавали!“ Они о томе ништа не знају, они само лажу"},{"SurahNumber":43,"VerseNumber":21,"Text":"Или смо им дали Књигу пре тога па се ње придржавају"},{"SurahNumber":43,"VerseNumber":22,"Text":"Они чак говоре: „Ми смо затекли наше претке како исповедају веру и, пратећи њихове трагове, ми смо на Правом путу.“"},{"SurahNumber":43,"VerseNumber":23,"Text":"Исто тако, пре тебе, Ми нисмо послали посланика ни у један град, а да они који су раскошно живели нису говорили: „Затекли смо наше претке како исповедају веру и ми следимо њихове трагове.“"},{"SurahNumber":43,"VerseNumber":24,"Text":"„Зар и онда“, говорио би он, „кад вам ја доносим бољу од оне коју сте упамтили од ваших предака?“ А они би одговарали: „Не верујемо ми у оно што је по вама послато!“"},{"SurahNumber":43,"VerseNumber":25,"Text":"И Ми смо их кажњавали, па види какав је био крај оних који су посланике сматрали лажним"},{"SurahNumber":43,"VerseNumber":26,"Text":"А кад Аврам рече своме оцу и своме народу: „Немам ја ништа са онима које ви обожавате"},{"SurahNumber":43,"VerseNumber":27,"Text":"осим са Оним Који ме је створио јер ће Он, заиста, на Прави пут да ме упути.“"},{"SurahNumber":43,"VerseNumber":28,"Text":"Он то учини трајном речју за своје потомство, да би се вратили"},{"SurahNumber":43,"VerseNumber":29,"Text":"А Ја сам чак овима допустио, а и њиховим прецима да уживају све док им није дошла Истина и јасни Посланик"},{"SurahNumber":43,"VerseNumber":30,"Text":"А кад им је дошла Истина, рекоше: „Ово је враџбина, и ми у њу никако не верујемо!“"},{"SurahNumber":43,"VerseNumber":31,"Text":"И рекоше: „Зашто овај Кур'ан није објављен неком великану из ова два града?!“"},{"SurahNumber":43,"VerseNumber":32,"Text":"Зар они да расподељују милост твога Господара? Ми расподељујемо међу њима оно што им је потребно за живот на овом свету и Ми уздижемо једне над другима по степенима, да би једни друге узимали да им служе. А милост твога Господара боља је од онога што они гомилају"},{"SurahNumber":43,"VerseNumber":33,"Text":"А да неће сви људи да постану једна заједница - неверници, Ми бисмо кровове кућа, оних који не верују у Свемилосног, од сребра учинили, а и степеништа уз која се пењу"},{"SurahNumber":43,"VerseNumber":34,"Text":"и врата њихових кућа и диване на којима се одмарају"},{"SurahNumber":43,"VerseNumber":35,"Text":"дали бисмо им и украсе од злата, јер све је то само уживање у овосветском животу, а онај свет, код твога Господара, биће за богобојазне"},{"SurahNumber":43,"VerseNumber":36,"Text":"Ономе ко се буде правио слепим пред Опоменом Свемилосног, Ми ћемо му прикачити ђавола, па ће му он постати пратилац"},{"SurahNumber":43,"VerseNumber":37,"Text":"ђаволи ће их од Правог пута одвраћати, а они ће мислити да су на Правом путу"},{"SurahNumber":43,"VerseNumber":38,"Text":"И када дође пред Нас, рећи ће: „Камо среће да је између мене и тебе била толика раздаљина колика је између истока и запада! Како си ти био зао друг!“"},{"SurahNumber":43,"VerseNumber":39,"Text":"Тог дана неће вам користити то што ћете да будете заједно у патњи, кад сте незнанобошци били"},{"SurahNumber":43,"VerseNumber":40,"Text":"Зар ти да дозовеш глуве и упутиш слепе и оне који су у очигледној заблуди"},{"SurahNumber":43,"VerseNumber":41,"Text":"Ако бисмо ти узели душу, њих бисмо, сигурно, казнили"},{"SurahNumber":43,"VerseNumber":42,"Text":"или, кад бисмо хтели да ти покажемо оно што смо им обећали, па Ми над њима, заиста, имамо потпуну моћ"},{"SurahNumber":43,"VerseNumber":43,"Text":"Зато се држи онога што ти се објављује, а ти си, уистину, на Правом путу"},{"SurahNumber":43,"VerseNumber":44,"Text":"Кур'ан је, заиста, част и теби и твоме народу; па бићете питани"},{"SurahNumber":43,"VerseNumber":45,"Text":"А питај оне које смо послали пре тебе од Наших посланика - да ли смо Ми наређивали да се, осим Свемилосног, обожавају божанства"},{"SurahNumber":43,"VerseNumber":46,"Text":"Још давно смо Ми послали Мојсија са Нашим знамењима фараону и његовим главешинама, и он је рекао: „Ја сам, заиста, посланик Господара светова!“"},{"SurahNumber":43,"VerseNumber":47,"Text":"И пошто им је донео Наше доказе, они су, одједном, почели да их исмејавају"},{"SurahNumber":43,"VerseNumber":48,"Text":"А нисмо им показивали ниједан знак а да није био већи од претходног! И подвргли смо их патњи, како би се повратили"},{"SurahNumber":43,"VerseNumber":49,"Text":"А они су говорили: „О ти, чаробњаче! Моли за нас свога Господара, на темељу обећања датог теби, ми ћемо сигурно да пођемо Правим путем!“"},{"SurahNumber":43,"VerseNumber":50,"Text":"А чим бисмо их ослободили невоље, зачас би прекршили обавезу"},{"SurahNumber":43,"VerseNumber":51,"Text":"И фараон обзнани своме народу: „О мој народе“, рече он, „зар мени не припада власт у Мисиру и ове реке које теку испред мене - зар не видите?!“"},{"SurahNumber":43,"VerseNumber":52,"Text":"Зар ја нисам бољи од овог бедника који једва разговетно говори"},{"SurahNumber":43,"VerseNumber":53,"Text":"Зашто му нису стављене наруквице од злата, или зашто заједно са њим нису дошли анђели"},{"SurahNumber":43,"VerseNumber":54,"Text":"И он заведе свој народ па му се покорише; они су, заиста, били народ грешни"},{"SurahNumber":43,"VerseNumber":55,"Text":"А кад изазваше Наш гнев, Ми их казнисмо и све их потописмо"},{"SurahNumber":43,"VerseNumber":56,"Text":"и учинисмо их примером и поуком каснијим народима"},{"SurahNumber":43,"VerseNumber":57,"Text":"А кад је твоме народу као пример наведен Маријин син, одједном су они, због тога, почели да се расправљају"},{"SurahNumber":43,"VerseNumber":58,"Text":"и рекли: „Да ли су наша божанства боља или он?“ А навели су ти га као пример само зато да би се препирали. Они су свађалачки народ"},{"SurahNumber":43,"VerseNumber":59,"Text":"Он је био само слуга коју смо Ми обасули благодатима и учинили га примером Израиљевим синовима"},{"SurahNumber":43,"VerseNumber":60,"Text":"А да хоћемо, Ми бисмо учинили да вас на Земљи наследе анђели"},{"SurahNumber":43,"VerseNumber":61,"Text":"и заиста је он предзнак Смака света, зато никако не сумњајте у њега и следите мене! Ово је Прави пут"},{"SurahNumber":43,"VerseNumber":62,"Text":"и нека вас ђаво никако не одврати; он вам је, заиста, отворени непријатељ"},{"SurahNumber":43,"VerseNumber":63,"Text":"А кад је Исус донео очигледне доказе, казао је: „Доносим вам мудрост и долазим да вам објасним оно у чему се разилазите. Зато се бојте Аллаха и мени се покоравајте"},{"SurahNumber":43,"VerseNumber":64,"Text":"Аллах је и мој и ваш Господар, па Њега само обожавајте! Ово је Прави пут!“"},{"SurahNumber":43,"VerseNumber":65,"Text":"Али су се странке из њихових редова подвојиле. Па тешко онима који о њему криво говоре од казне на болноме Дану"},{"SurahNumber":43,"VerseNumber":66,"Text":"Чекају ли они друго осим да им Смак света изненада дође, и да они и не осете"},{"SurahNumber":43,"VerseNumber":67,"Text":"Тог дана пријатељи ће једни другима постати непријатељи, осим оних који су били богобојазни"},{"SurahNumber":43,"VerseNumber":68,"Text":"„О Моје слуге, за вас данас неће да буде страха, нити ћете да тугујете!“"},{"SurahNumber":43,"VerseNumber":69,"Text":"А онима који су у Наше знакове веровали и који су били муслимани - биће речено"},{"SurahNumber":43,"VerseNumber":70,"Text":"„Уђите у Рај, ви и ваше супруге, радосни!“"},{"SurahNumber":43,"VerseNumber":71,"Text":"Они ће да буду служени из посуда и чаша од злата. У њему ће да буде све што зажеле душе и чиме се наслађују очи, и у њему ћете вечно да боравите"},{"SurahNumber":43,"VerseNumber":72,"Text":"Ето, то је Рај који сте у наследство добили за оно што сте радили"},{"SurahNumber":43,"VerseNumber":73,"Text":"у њему ћете да имате разноврсног воћа којег ћете јести"},{"SurahNumber":43,"VerseNumber":74,"Text":"Заиста ће неверници у Паклу вечно да остану"},{"SurahNumber":43,"VerseNumber":75,"Text":"она неће да им буде ублажена и никакве наде у спас неће да имају. Они ће у њој да буду очајни"},{"SurahNumber":43,"VerseNumber":76,"Text":"Нисмо им Ми учинили неправду, него су они сами себи неправду нанели"},{"SurahNumber":43,"VerseNumber":77,"Text":"Они ће да дозивају: „О Малик! Нека нас твој Господар докрајчи!“ А он ће да каже: „Заиста ви ту остајете!“"},{"SurahNumber":43,"VerseNumber":78,"Text":"Ми смо вам слали Истину, али већина вас презире истину"},{"SurahNumber":43,"VerseNumber":79,"Text":"Ако они спремају замке, и Ми ћемо замке њима да поставимо"},{"SurahNumber":43,"VerseNumber":80,"Text":"Зар они мисле да Ми не чујемо шта они насамо разговарају и како се међу собом договарају? Чујемо Ми, а Наши анђели, који су уз њих, записују"},{"SurahNumber":43,"VerseNumber":81,"Text":"Реци: „Кад би Свемилосни имао дете, ја бих Му и тада први био у богослужењу!“"},{"SurahNumber":43,"VerseNumber":82,"Text":"Нека је Слављен и Узвишен Господар небеса и Земље, и Господар Престола, од онога како Га они описују"},{"SurahNumber":43,"VerseNumber":83,"Text":"Па, ти их остави нека се упуштају у заблуду и забављају док не доживе Дан којим им се прети"},{"SurahNumber":43,"VerseNumber":84,"Text":"Он је Бог на небесима и Бог на Земљи. Он је Мудри и Свезнајући"},{"SurahNumber":43,"VerseNumber":85,"Text":"И нека је узвишен Онај Чија је власт на небесима и на Земљи, и између њих, Он једини зна када ће Смак света да буде, и Њему ћете се сви вратити"},{"SurahNumber":43,"VerseNumber":86,"Text":"Они које они, поред Њега, моле - неће моћи да се заузимају за друге; моћи ће само они који признају Истину, они који знају"},{"SurahNumber":43,"VerseNumber":87,"Text":"А ако их упиташ ко их је створио, сигурно ће да кажу: „Аллах!“ Па куда се онда одмећу"},{"SurahNumber":43,"VerseNumber":88,"Text":"А Посланик рече: „Мој Господару, ово су, заиста, људи који не верују!“"},{"SurahNumber":43,"VerseNumber":89,"Text":"Па ти се окрени од њих и реци: „Мир!“ Сигурно ће они да знају"},{"SurahNumber":44,"VerseNumber":1,"Text":"Ха-мим"},{"SurahNumber":44,"VerseNumber":2,"Text":"Тако ми јасне Књиге"},{"SurahNumber":44,"VerseNumber":3,"Text":"Ми смо је објавили у благословљеној ноћи и Ми, заиста, упозоравамо"},{"SurahNumber":44,"VerseNumber":4,"Text":"у њој се одређује свака савршена одредба"},{"SurahNumber":44,"VerseNumber":5,"Text":"по Нашој заповеди! Ми смо, заиста, слали посланике"},{"SurahNumber":44,"VerseNumber":6,"Text":"као милост твога Господара - а Он је, уистину, Свечујући и Свезнајући"},{"SurahNumber":44,"VerseNumber":7,"Text":"Господара небеса и Земље, и онога што је између њих - ако чврсто верујете"},{"SurahNumber":44,"VerseNumber":8,"Text":"другог истинског бога осим Њега нема; Он даје живот и смрт - ваш Господар и Господар ваших давних предака"},{"SurahNumber":44,"VerseNumber":9,"Text":"али, они сумњају и забављају се"},{"SurahNumber":44,"VerseNumber":10,"Text":"Па ти зато сачекај Дан кад ће на небу да се појави видљиви дим"},{"SurahNumber":44,"VerseNumber":11,"Text":"Који ће људе да прекрије: „Ово је болна патња"},{"SurahNumber":44,"VerseNumber":12,"Text":"Господару наш, отклони патњу од нас, ми ћемо, сигурно, да верујемо!“"},{"SurahNumber":44,"VerseNumber":13,"Text":"А како да сада приме поуку, а већ им је био дошао истинити Посланик"},{"SurahNumber":44,"VerseNumber":14,"Text":"од кога се они потом окренуше и рекоше: „Подучени - умно поремећени!“"},{"SurahNumber":44,"VerseNumber":15,"Text":"А кад бисмо мало отклонили патњу, ви бисте се сигурно вратили у неверовање"},{"SurahNumber":44,"VerseNumber":16,"Text":"али на Дан када их најжешће зграбимо, заиста ћемо да их казнимо"},{"SurahNumber":44,"VerseNumber":17,"Text":"А Ми смо и пре њих фараонов народ ставили у искушење, и дошао им је племенити посланик Мојсије"},{"SurahNumber":44,"VerseNumber":18,"Text":"„Препустите ми Аллахове слуге! Ја сам вам, заиста, поуздани посланик"},{"SurahNumber":44,"VerseNumber":19,"Text":"и не уздижите се изнад Аллаха, ја вам доносим очигледни доказ"},{"SurahNumber":44,"VerseNumber":20,"Text":"и ја се обраћам и своме и вашем Господару, да ме не каменујете"},{"SurahNumber":44,"VerseNumber":21,"Text":"а ако ми не верујете, онда ме оставите на миру!“"},{"SurahNumber":44,"VerseNumber":22,"Text":"И он позва у помоћ свога Господара: „Ово је, заиста, невернички народ"},{"SurahNumber":44,"VerseNumber":23,"Text":"„Изведи ноћу Моје слуге, ви ћете да будете слеђени"},{"SurahNumber":44,"VerseNumber":24,"Text":"и остави море нек мирује, они су војска која ће заиста да буде потопљена.“"},{"SurahNumber":44,"VerseNumber":25,"Text":"И колико оставише за собом башта и извора"},{"SurahNumber":44,"VerseNumber":26,"Text":"и засејаних њива и дивних боравишта"},{"SurahNumber":44,"VerseNumber":27,"Text":"и благодати у којима су уживали"},{"SurahNumber":44,"VerseNumber":28,"Text":"Тако то би, и Ми смо то другима оставили у наследство"},{"SurahNumber":44,"VerseNumber":29,"Text":"ни небо их ни Земља нису оплакивали, и нису били поштеђени"},{"SurahNumber":44,"VerseNumber":30,"Text":"А Израиљеве смо синове спасили понижавајуће патње"},{"SurahNumber":44,"VerseNumber":31,"Text":"од фараона - он је био збиља надмен, један од оних који су превршили сваку меру у злу"},{"SurahNumber":44,"VerseNumber":32,"Text":"и знајући какви су, одабрали смо их међу савременицима"},{"SurahNumber":44,"VerseNumber":33,"Text":"и нека смо им знамења очигледних благодати и искушења дали"},{"SurahNumber":44,"VerseNumber":34,"Text":"А неверници, заиста, говоре"},{"SurahNumber":44,"VerseNumber":35,"Text":"„Постоји само наша прва смрт, ми нећемо да будемо оживљени"},{"SurahNumber":44,"VerseNumber":36,"Text":"наше претке нам доведите, ако је истина то што говорите!“"},{"SurahNumber":44,"VerseNumber":37,"Text":"Да ли су бољи они или народ Туббе'ов и они пре њега? Њих смо уништили јер су били преступници"},{"SurahNumber":44,"VerseNumber":38,"Text":"Ми нисмо створили небеса и Земљу и оно што је између њих из забаве"},{"SurahNumber":44,"VerseNumber":39,"Text":"Ми смо их створили са Истином, али већина њих не зна"},{"SurahNumber":44,"VerseNumber":40,"Text":"Заиста ће Судњи дан свима њима да буде одређени рок"},{"SurahNumber":44,"VerseNumber":41,"Text":"Дан, када ближњи неће нимало да буду од користи ближњем, нити ће бити помогнути"},{"SurahNumber":44,"VerseNumber":42,"Text":"осим оних којима се Аллах смилује. Он је, уистину, Силни и Милостиви"},{"SurahNumber":44,"VerseNumber":43,"Text":"А заиста је дрво Зеккум"},{"SurahNumber":44,"VerseNumber":44,"Text":"храна грешника"},{"SurahNumber":44,"VerseNumber":45,"Text":"као уљани талог у стомаку ће да ври"},{"SurahNumber":44,"VerseNumber":46,"Text":"као што кључала вода ври"},{"SurahNumber":44,"VerseNumber":47,"Text":"„Зграбите га и усред Огња одвуците"},{"SurahNumber":44,"VerseNumber":48,"Text":"а затим му, за казну, на главу изливајте кључалу воду"},{"SurahNumber":44,"VerseNumber":49,"Text":"Кушај, па ти си, заиста, „моћан“ и „поштован“"},{"SurahNumber":44,"VerseNumber":50,"Text":"Ово је, заиста, оно у што сте сумњали!“"},{"SurahNumber":44,"VerseNumber":51,"Text":"А богобојазни ће, заиста, да буду на сигурном месту"},{"SurahNumber":44,"VerseNumber":52,"Text":"у сред вртова и извора"},{"SurahNumber":44,"VerseNumber":53,"Text":"обучени у свилу и брокате и окренути једни према другима"},{"SurahNumber":44,"VerseNumber":54,"Text":"Ето, тако ће да буде и Ми ћемо да их женимо рајским лепотицама, крупних очију"},{"SurahNumber":44,"VerseNumber":55,"Text":"Тамо ће моћи, сигурни, да траже коју хоће врсту воћа"},{"SurahNumber":44,"VerseNumber":56,"Text":"ту, после оне прве смрти, смрт више неће да окусе и Он ће патње у Огњу да их сачува"},{"SurahNumber":44,"VerseNumber":57,"Text":"благодат ће то да буде од твога Господара; то ће, заиста, да буде велики успех"},{"SurahNumber":44,"VerseNumber":58,"Text":"А Кур'ан смо учинили лаким, на твоме језику, да би се они присетили"},{"SurahNumber":44,"VerseNumber":59,"Text":"Ти зато чекај, а и они чекају"},{"SurahNumber":45,"VerseNumber":1,"Text":"Ха-мим"},{"SurahNumber":45,"VerseNumber":2,"Text":"Књигу објављује Аллах, Силни и Мудри"},{"SurahNumber":45,"VerseNumber":3,"Text":"На небесима и на Земљи, заиста, постоје знакови за вернике"},{"SurahNumber":45,"VerseNumber":4,"Text":"И у стварању вас и живих бића која је разасуо, знакови су за људе који су чврсто уверени"},{"SurahNumber":45,"VerseNumber":5,"Text":"и у смени ноћи и дана, и киши коју Аллах спушта са неба да помоћу ње оживи земљу, након њеног мртвила, и усмеравању ветрова - знакови су за људе који разумеју"},{"SurahNumber":45,"VerseNumber":6,"Text":"То су Аллахове речи и докази које ти као истину наводимо, па у које ће, ако не у Аллахове речи и Његове доказе да верују"},{"SurahNumber":45,"VerseNumber":7,"Text":"Тешко сваком лажљивцу, великом грешнику"},{"SurahNumber":45,"VerseNumber":8,"Text":"који чује Аллахове рече кад му се читају, затим устраје у неверовању, охолећи се као да их није ни чуо - њему наговести болну патњу"},{"SurahNumber":45,"VerseNumber":9,"Text":"А кад сазна за неке Наше доказе, он им се руга. Такве чека понижавајућа патња"},{"SurahNumber":45,"VerseNumber":10,"Text":"Пред њима је Пакао, и ни од какве користи неће да им буде оно што су стекли, ни они које су, поред Аллаха, узели за заштитнике, и њих чека огромна патња"},{"SurahNumber":45,"VerseNumber":11,"Text":"Ово је Упута, а оне који не верују у доказе и речи свога Господара чека болна, највећа казна"},{"SurahNumber":45,"VerseNumber":12,"Text":"Аллах вам је потчинио море да би лађе, Његовом одредбом, по њему пловиле, да бисте могли да тражите Његове благодати и да бисте били захвални"},{"SurahNumber":45,"VerseNumber":13,"Text":"И потчинио вам је оно што је на небесима и на Земљи, све је од Њега! То су, заиста, знаци за људе који размишљају"},{"SurahNumber":45,"VerseNumber":14,"Text":"Реци верницима да опросте онима који не очекују Аллахове дане, када ће Он људима дати оно што су заслужили"},{"SurahNumber":45,"VerseNumber":15,"Text":"Онај који ради добро - ради га себи, а онај који ради зло - против себе ради; а на крају ћете се сви вратити своме Господару"},{"SurahNumber":45,"VerseNumber":16,"Text":"Израиљевим синовима смо дали Књигу и власт, и веровесништво, и опскрбили смо их лепом храном, и одликовали их над осталим народима"},{"SurahNumber":45,"VerseNumber":17,"Text":"И дали смо им јасне доказе о вери, а они су се подвојили баш онда кад су дошли до сазнања, и то због непријатељства и међусобне зависти. Твој Господар ће, сигурно, да им пресуди на Судњем дану у вези са оним у чему су се разилазили"},{"SurahNumber":45,"VerseNumber":18,"Text":"А теби смо после одредили да у вери идеш одређеним правцем, зато га следи и не поводи се за хировима оних који не знају"},{"SurahNumber":45,"VerseNumber":19,"Text":"они, заиста, од Аллаха не могу нимало да те одбране! Насилници су једни другима заштитници, а Аллах је заштитник богобојазних"},{"SurahNumber":45,"VerseNumber":20,"Text":"Овај Кур'ан путоказ је људима, и упута и милост онима који чврсто верују"},{"SurahNumber":45,"VerseNumber":21,"Text":"Мисле ли они који раде зла дела да ћемо са њима да поступимо једнако као са онима који верују и раде добра дела, да ће у овом животу и након смрти да буду исти?! Како лоше расуђују"},{"SurahNumber":45,"VerseNumber":22,"Text":"А Аллах је небеса и Земљу створио са Истином и зато да би свака особа била награђена или кажњена према оном што је урадила, и неће им бити учињено насиље"},{"SurahNumber":45,"VerseNumber":23,"Text":"Шта мислиш о ономе који је узео своју страст за свога бога, онога кога је Аллах, знајући га, оставио у заблуди, и његов слух, и његово срце запечатио, а пред његове очи ставио копрену? Ко ће, ако не Аллах, да га упути на Прави пут? Зашто се не уразумите"},{"SurahNumber":45,"VerseNumber":24,"Text":"И они кажу: „Постоји само наш земаљски живот, живимо и умиремо, једино нас време уништи.“ А они о томе баш ништа не знају, они само нагађају"},{"SurahNumber":45,"VerseNumber":25,"Text":"А кад им се Наше јасне речи казују, другог доказа немају осим што кажу: „Наше претке у живот повратите, ако је истина то што говорите.“"},{"SurahNumber":45,"VerseNumber":26,"Text":"Реци: „Аллах вам даје живот, затим ће да учини да поумирете, а после ће да вас сабере на Судњем дану, у то нема никакве сумње, али већина људи не зна.“"},{"SurahNumber":45,"VerseNumber":27,"Text":"Аллахова је власт на небесима и на Земљи! А на дан кад наступи Час оживљења, тај дан биће изгубљени они који су следили лажи"},{"SurahNumber":45,"VerseNumber":28,"Text":"И видећеш све народе како клече; сваки народ биће позван према својој Књизи: „Данас ћете да будете награђени или кажњени према томе како сте поступали!“"},{"SurahNumber":45,"VerseNumber":29,"Text":"Ова Наша Књига о вама ће само истину да говори, јер смо наредили да се запише све што сте радили"},{"SurahNumber":45,"VerseNumber":30,"Text":"Оне који су веровали и радили добра дела Господар њихов ће да уведе у Своју милост. То ће да буде очигледни успех"},{"SurahNumber":45,"VerseNumber":31,"Text":"А онима који нису веровали: „Зар вам Моје речи нису казиване, али ви сте се охолили и били преступнички народ?“"},{"SurahNumber":45,"VerseNumber":32,"Text":"Кад се говорило: „Аллахово је обећање, заиста, истина! И у Час оживљења нема нимало сумње“, ви сте говорили: „Ми не знамо шта је Час оживљења, ми само замишљамо, ми нисмо уверени.“"},{"SurahNumber":45,"VerseNumber":33,"Text":"И указаће им се њихова лоша дела, и са свих страна сколиће их оно чему су се ругали"},{"SurahNumber":45,"VerseNumber":34,"Text":"и биће речено: „Данас ћемо ми вас да заборавимо као што сте и ви заборавили сусрет на овај ваш Дан; Ватра ће да вам буде пребивалиште и нико неће моћи да вам помогне"},{"SurahNumber":45,"VerseNumber":35,"Text":"зато што сте се ругали Аллаховим речима и што вас је обмануо живот на Земљи.“ Зато данас из Ватре неће да буду изведени, нити ће да им буде удовољено да траже благонаклоност за повратак"},{"SurahNumber":45,"VerseNumber":36,"Text":"Па, нека је сва хвала Аллаху, Господару небеса и Господару Земље, Господару свих светова"},{"SurahNumber":45,"VerseNumber":37,"Text":"Њему припада величанственост на небесима и на Земљи, Он је Силни и Мудри"}]}