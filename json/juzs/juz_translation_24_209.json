{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":39,"VerseNumber":32,"Text":"Ora ana wong kang luwih nganiaya awake dhewe, tinimbang wong kang goroh marang Allah, apadene yen didhawuhi barang kang mesthi bener (al-Quran) banjur maido. Panggonane wong kafir apa ora ana jahannam"},{"SurahNumber":39,"VerseNumber":33,"Text":"(Muhammad) kang handhawuhake (al-Quran) kang mesthi bener lan wong kang padha percaya sarta ngestokake dhawuh, iku kabeh wong kang becik ing Allah"},{"SurahNumber":39,"VerseNumber":34,"Text":"Wong mangkono mahu bakal padha tompo ganjaran suwarga ana ngarsane Pangerane, ing kono katutugake semu barang kang dikarepake. Hiya iku ganjaran wong kang padha gawe becik"},{"SurahNumber":39,"VerseNumber":35,"Text":"Wekasane Allah nutupi anggone ngelakoni sakehing pihala. Sarta angganjar lakune kang becik, kelawan ganjaran kang luwih saka takering kabecikane"},{"SurahNumber":39,"VerseNumber":36,"Text":"Allah apa ora wis aweh pitulung marang para kawulane kalis saka pihalaning saterune, malah saka pangancame para kafir. Sira diweca bakal kena sisikuning brahala Sing sapa dipesthi kesasar dening Allah, ora ana kang bisa nudhuhake dalan bener"},{"SurahNumber":39,"VerseNumber":37,"Text":"Dene sing sapa pinesthi oleh dalan bener dening Allah ora ana wong kang bisa nasarakae. Yen ora mangkono, apa Allah iku dudu Pangeran kang menang tur kuwasa"},{"SurahNumber":39,"VerseNumber":38,"Text":"Upama sira handangu (marang si kafir), \"Sapa kang gawe bumi lan langit\", mesthi padha matur, \"Ingkang damel inggih Allah\". Sira dhawuha saiki piye mungguh panemumu barang liyane Allah kang padha kok sembah (brahala) manawa Allah bakal maringi reribet mau? Utawa menawa aku diparingi kabungahan dening Allah, brahala apa bisa murungake? (Muhammad) dhawuha, \"Kang nyukupi aku mung Allah piyambak, wong kang padha ngandhel mesthi padha nyumanggakake sakarsaning Allah"},{"SurahNumber":39,"VerseNumber":39,"Text":"(Muhammad) dhawuha, \"Para ummatku padha banjurna anggonmu padha ngelakoni panggawean kang cocok karo panggonanmu, aku uga nglestarekake anggonku ngelakoni panggawean. Ing tembe kowe padha weruh"},{"SurahNumber":39,"VerseNumber":40,"Text":"Pangeran kang nekakake siksa kang ngremehake marang wong kafir, bakal manggon ana siksa kang langgeng"},{"SurahNumber":39,"VerseNumber":41,"Text":"Ingsun nurunake Kitab (al-Quran) marang sira (Muhammad) kelawan nyata kanggo nerangake marang manungsa. Sapa wonge oleh pituduh bener pakolehe marang awake dhewe, sapa sing malah kesasar patrapane hiya tumrap awake dhewe. Sira ora kuwajiban nanggung marang dheweke"},{"SurahNumber":39,"VerseNumber":42,"Text":"Allah iku ngelulus nyawa (wong) nalikane matine. Dene wong kang durung wayahe mati, anggone ngelulus nalikane turu. Allah iku banjur nyimpeni nyawane wong kang dikersakake mati dene wong kang durung dikersakake mati nyawane dibalekake maneh ngenteni wewangen kang tinamtokake matine. Kang mangkono mahu tumrap wong kang gunakake pikire dadi tandha yekti kuwasaning Allah"},{"SurahNumber":39,"VerseNumber":43,"Text":"Wong kagir padha ngadegake Pangeran liyane Allah (brahala) dikira ing tembe bisa mitulungi ana ngersane Allah. (Muhammad) dhawuha, \"Apa nyata berhala iku bisa mitulungi, sanadyan ora duwe barang - barang sarta ora duwe akal"},{"SurahNumber":39,"VerseNumber":44,"Text":"Sira dhawuha, \"Pitulung iku kabeh kang kagungan mung Allah piyambak. Allah kagungan karaton bumi lan langit ing tembe bakal padha dihimpun bali marang ngarsaning Allah"},{"SurahNumber":39,"VerseNumber":45,"Text":"Manawa asmaning Allah piyambak disebut (tanpa nyebut brahala) ing kono wong kang ora ngandel bakal anane akherat, atine padha ewo. Dene yen liyane Allah kang disebut wong mahu padha bungah"},{"SurahNumber":39,"VerseNumber":46,"Text":"(Muhammad) Munjukka mangkene, \"Dhuh Allah ingkang damel bumi lan langit, ingkang nguningani semu kawis ingkang samar saha kasat mata. Paduka ingkang kuwasa ngrampungi prakawisipun para kawula paduka anggenipun sami pasulayan"},{"SurahNumber":39,"VerseNumber":47,"Text":"Besuk qiyamat wong kafir padha handeleng siksa kang ora pisan dikira bakal ana siksa kang mangkono. Upama dheweke duweya barang saisining bumi iki ditambah sakmono maneh mesthi keduga ngelungakake dianggo nebusi awake supaya aja nganti kacemplung siksa kang abot"},{"SurahNumber":39,"VerseNumber":48,"Text":"Dina iku wong kafir padha weruh halane barang kang wis padha dilakoni ing donya, sarta tinempuh siksa kang padha digeguyu nalika ing donya"},{"SurahNumber":39,"VerseNumber":49,"Text":"Manungsa iku manawa kambuh reribet, banjur nyenyuwun marang Ingsun (Allah) bareng wis luwar saka reribet, sarta banjur diparingi kabungahan banjur ngucap, \"Angonku oleh kabungahan iki amarga kepinteranku dhewe\". Kang mangkono mahu hewone coba, nanging kang akeh dheweke padha ora ngerti"},{"SurahNumber":39,"VerseNumber":50,"Text":"Kang ngucap mangkono mahu para ummat kuna, sadurunge wong kafir mahu (Qarun sakancane), bondho kang diklumpukake ora bisa murungake siksa"},{"SurahNumber":39,"VerseNumber":51,"Text":"Mula dheweke (Qarun) banjur tinempuh siksa, patrapane pihala kang wis dilakoni, dene wong kang padha kafir uga bakal padha tinempuh siksa, patrapaning pihala kang wis padha dilakoni, ora ana kang bisa ngoncati siksaningsun"},{"SurahNumber":39,"VerseNumber":52,"Text":"Dheweke padha ora weruh yen Allah paring rizki akeh marang wong kang dadi parenging kersane lan ana uga kang diparingi rizki sethithik. Kang mangkono mahu tumrap wong kang padha percaya ing Allah, mesthi dadi tandha yekti"},{"SurahNumber":39,"VerseNumber":53,"Text":"(Muhammad) dhawuha, \"Para kawulaningsun kang wis padha kebangeten (nglakoni panggawe hala) sira aja padha mutung ora ngarep - arep rahmating Allah. Satemene Allah kuwasa ngapura dosa kabeh. Allah iku kapareng ngapura dosa tur maha asih"},{"SurahNumber":39,"VerseNumber":54,"Text":"Sira padha balia marang ngarsane Allah Pangeranira kelawan tobat, manut miturut dhawuhing Allah kelawan ati resik, mumpung durung katekan siksa. Yen nganti kasep tobatira, ora bakal oleh pitulung"},{"SurahNumber":39,"VerseNumber":55,"Text":"Padha ngelakonana dhawuh kang tinurunake Allah marang siksa (al-Quran). Miliha kang becik dhewe, mumpung durung katekan siksa kelawan ngagetake, sira ora nyana tekane siksa mahu"},{"SurahNumber":39,"VerseNumber":56,"Text":"Supaya aja ana wong sesambat mangkene, \"Cilaka temen aku marga kahinan, ora ngistokake dhawuhing Allah. Biyen aku mung geguyon bae"},{"SurahNumber":39,"VerseNumber":57,"Text":"Utawa supaya aja kang ngucap mangkene, \"Upama Allah paring pituduh bener marang aku, mesthi aku kalebu hewone wong kang padha bekti ing Allah"},{"SurahNumber":39,"VerseNumber":58,"Text":"Utawa bareng handeleng siksa banjur ngucap mangkene, \"Upama kau diparengake bali marang donya, mesthi kelebu golongane wong kang padha ngelakoni penggawe becik"},{"SurahNumber":39,"VerseNumber":59,"Text":"Ing kono banjur ana dhawuhing Allah mangkene, \"Hiya sira wis katekan al-Quran ayatingsun, nanging sira maido, sarta gumedhe ora percaya. Banjur dadi golongane wong kafir"},{"SurahNumber":39,"VerseNumber":60,"Text":"Lan ing besuk dina qiyamat sira deleng sarupane wong kang celathu goroh ngarani Allah ana kang ngembari rahine padha ireng. Panggonane wong kang padha gumedhe iku apa ora ana neraka jahannam"},{"SurahNumber":39,"VerseNumber":61,"Text":"Allah paring selamet marang para wong kang bekti ing Allah. Marga saka bagjane dadi ora kambah barang kang hala. Sarta ora ana kang kasusahan"},{"SurahNumber":39,"VerseNumber":62,"Text":"Allah iku kang gawe samu barang. hiya kang ngreksa samu barang lan nindakake sakarsa-karsane"},{"SurahNumber":39,"VerseNumber":63,"Text":"Allah iku kang ngasta simpenane langit lan bumi, dene sarupane wong kang maido ayat - ayating Allah, iku tetep wong kapitunan"},{"SurahNumber":39,"VerseNumber":64,"Text":"(Muhammad) dhawuha, \"Hai para wong bodho! Apa kowe akon marang aku supaya nyembah liyane Allah"},{"SurahNumber":39,"VerseNumber":65,"Text":"Sira lan para ummat sadurungmu wis padha diparingi dhawuh, \"Manawa sira mangro tingal lakunira kang becik sirna kabeh, sira mesthi dadi wong kapitunan"},{"SurahNumber":39,"VerseNumber":66,"Text":"Balik sira mung nyembaha ing Allah wae, lan sira kalebu hewone wong kang padha syukur"},{"SurahNumber":39,"VerseNumber":67,"Text":"Lan dheweke ora ngluhurake Allah kelawan ngegungake kang sayektine. Bumi iki kabeh besuk qiyamat katekem lan langit digulung kelawan panguwasaning Allah, Allah maha suci lan Maha Luhur, adoh banget karo panemumu para wong mangro tingal"},{"SurahNumber":39,"VerseNumber":68,"Text":"Besuk qiyamat, slomprete malaikat Isrofil didamu. Ing kono sahisining bumi lan langit banjur padha mati kabeh. Kajaba kang dikersakake Allah. Sawise mangkono banjur didamu maneh ing kono kang wis padha mati banjur tangi urip maneh padha ndeleng kahanane"},{"SurahNumber":39,"VerseNumber":69,"Text":"Salumahing bumi banjur padhang dening cahyaning Pangerane. Sarupaning wong banjur diparingi tulisan (cathetan) barang kang wis padha dilakoni, ditekakake para nabi - nabi lan seksi - seksi banjur padha dirampungi perkarane kanthi adil ora ana kang nandhang panganihaya"},{"SurahNumber":39,"VerseNumber":70,"Text":"Siji - sijining wong padha diparingi wewales pituwse barang kang wis dilakoni nalika ing donya, Allah nguningani barang kang wis dilakoni"},{"SurahNumber":39,"VerseNumber":71,"Text":"Para kafir padha dituntun marang neraka jahannam gegolongan. Bareng tekan pinggiring neraka lawanging neraka dibukak. Ing kono malaikat kang rumeksa padha takon marang dheweke, \"Apa kowe biyen ora katekan rasul, pethilan saka kancamu, kang ngundhangake ayat dhawuhing Allah? Sarta ngelingake marang kowe bakal kelakone qiyamat?\" Banjur padha mangsuli, \"Inggih sampun kedhatengan rasul nanging kula phiben, mila sampun lereng pangandikaning Allah nemtokaken siksa neraka dhateng tiyang kafir"},{"SurahNumber":39,"VerseNumber":72,"Text":"Para wong kafir banjur padha didhawuhi, \"Padha mlebua lawanging neraka jahannam langgeng salawase\". Hala temen panggonane wong kafir kang padha gumedhe"},{"SurahNumber":39,"VerseNumber":73,"Text":"Dene wong kang padha bekti ing Allah Pangerane, padha dhirit marang suwarga pantahn - panthan. Bareng wis tekan pinggiring suwarga, lawange dingakake malaikat kang ngreksa suwarga banjur hambagekake, \"Sami sugenga, begja temen panjenengan, sumonggo sami lumebeta langgeng salaminipun"},{"SurahNumber":39,"VerseNumber":74,"Text":"Banjur padha memuji, \"Sakabehing puji kagungane Allah kang prasetyane biyen saiki wis kanyatan temenenan. Allah wis paring panduman bumi suwarga marang aku, saiki aku manggon sak karepku. Becik temen ganjaran wong kang ngestokake dhawuh"},{"SurahNumber":39,"VerseNumber":75,"Text":"Besuk sira ndeleng para malaikat padha baris ana kiwa tengene. Ngaras padha nyebut maha suci memuji Allah. Sarupane titah padha dirampungi perkarane kelawan adil (diparingi wewales pituwasing lakune dhewe - dhewe hala utawa becik). Sakabehing puji kagungane Allah Pangerane alam kabeh"},{"SurahNumber":40,"VerseNumber":1,"Text":"Haa Miim"},{"SurahNumber":40,"VerseNumber":2,"Text":"Tumurune al-Quran iki terang saka Allah kang Maha Mulia tur nguningani samu barang"},{"SurahNumber":40,"VerseNumber":3,"Text":"Kang kuasa ngapura dosa lan narima tobat, tur kang siksane abot. Kang kagungan kasugihan tur kepareng paring kabungahan warna - warna. Ora ana sesembahan kang bener kajaba Allah piyambak. Samu barang iki ing tembe padha bali marang ngarsane Allah"},{"SurahNumber":40,"VerseNumber":4,"Text":"Ora ana kang madoni al-Quran kajaba wong kafir, mulane sira aja kalorob anggone lunga-teka (bebas) saka kutho siji marang kutho liyane"},{"SurahNumber":40,"VerseNumber":5,"Text":"Sakdurunge dheweke, para ummate Nuh lan para kumpulan sawuse padha maido marang Rosule, siji - sijining ummat mahu padha madoni kelawan nasar murih sirnane agama kang bener. Wusana ummat mau padha Ingsun tumpes. Mara sira pikira kapriye kahanane siksaningsun"},{"SurahNumber":40,"VerseNumber":6,"Text":"Wis mangkono Pangandikane Allah Pangeranira, nemtokake saruane wong kafir padha dadi hisining neraka"},{"SurahNumber":40,"VerseNumber":7,"Text":"(Malaikat) kang padha mikul 'Arsy lan kang padha baris ana kiwa tengene padha nyebut Maha Suci memuji ing Allah Pangerane, padha setiya tuhu ing Allah, sarta padha nyuwunake pangapura kaluputane wong kang padha percaya Allah tembunge, \"Pangeran kawula pangawikan saha ramat paduka langkung jembar maradini samu kawis. Paduka mugi ngapuraha kaleparanipun para kawula ingkang sami tobat, sarta sami manut margi panjenengan (agama Islam).Mugi kareksa saking siksa neraka Jahim"},{"SurahNumber":40,"VerseNumber":8,"Text":"Pangeran, kawula para Mukmin sadaya dalah para leluhuripun bojonipun para turunipun ingkang alampah sahe, mugi paduka parengaken mlebet suwarga. Ingkang sampun Paduka prasetyakaken badhe kaparingaken dhumateng kula sadaya. Paduka punika Maha mulya tur wicaksana"},{"SurahNumber":40,"VerseNumber":9,"Text":"Para luhuripun, turunipun, bojonipun para mukmin mugi paduka reksa sampun ngantos kenging patrapipun tiyang nglampahi awon. Patrapan dinten punika sinten ngatos - ngatos boten nglampahi pihawon, temtu angsal sih paduka. Makaten punika nama kabegjan ageng"},{"SurahNumber":40,"VerseNumber":10,"Text":"Sarupane wong kafir padha didhawuhi mangkene: \"Siksaning Allah marang kowe luwih abot tinimbang anggonmu nyiksa marang awakmu dhewe. Awit biyen kowe didhawuhi percaya ing Allah nanging padha maido"},{"SurahNumber":40,"VerseNumber":11,"Text":"Wong kafir matur, \"Pangeran, kawula punika paduka pejahi rambah kaping kalih, sarta panjenengan gesangaken ugi kaping kalih. Sapunika kula ngakeni kalepatan kawula sadaya. Punapa kepareng sakpunika nyuwun medal saking neraka. Lajeng wangsul dhateng donya"},{"SurahNumber":40,"VerseNumber":12,"Text":"Anane siksa mangkono mahu marga manawa Allah piyambak disebut tanpa nyebut brahala, sira padha maido. Nanging manawa anggone nyebut Allah mau dibarengi nyebut brahala sira padha percaya. Dene hukum siksa iku ana panguasane Allah kang Maha Luhur tur Maha Agung"},{"SurahNumber":40,"VerseNumber":13,"Text":"Allah kang nuntun sira marang tandha yekti pirang - pirang. Sarta nurunake rizki saka langit. Dene kang ngestokake pitutur iki kajaba wong - wong kang padha bali (marang Allah)"},{"SurahNumber":40,"VerseNumber":14,"Text":"Mula sira padha nyembaha Allah kalawan suci murni ngawula marang Panjenengane, sanadiyan wong kafir padha gething"},{"SurahNumber":40,"VerseNumber":15,"Text":"Allah iku kang junjung derajat wong mukmin ana suwarga tur kang yasa 'Ars, kang ngutus Jibril kanthi ngasta dhawuhe (pangandikane Allah) marang kawulane kang dadi parenging kersane, supaya ngelingake marang manungsa bakal kelakone Qiyamat"},{"SurahNumber":40,"VerseNumber":16,"Text":"Hiya iku dina nalikane wong kang wis mati padha tangi saka kubure. Ing kono Allah ora kasamaran sethithik - thithika marang wong kang padha tangi saka kubur mau. Ing dina iku kang nguwasani (jumeneng - marintah) mung Allah kang Esa lan Masesa"},{"SurahNumber":40,"VerseNumber":17,"Text":"Ing dina iku sarupane wong padha diwales miturut kang wis dilakoni nalika ing donya. Ora ana wong kang kinaniaya. Satemene Allah rikat panimbange"},{"SurahNumber":40,"VerseNumber":18,"Text":"Manungsa padha sira elinga dina Qiyamat, nalika atine manjuluk tekan gulu saking weine, sakehing wong padha nekem gulune. Sarupane wong kafir ora duwe mitra lan handel - handel kang mikolehake"},{"SurahNumber":40,"VerseNumber":19,"Text":"Allah nguningani (pandelenging) mripat kang khianat lan krenteking ati"},{"SurahNumber":40,"VerseNumber":20,"Text":"Allah ngukumi kelawan 'adil. Dene brahala kang disembah dening wong kafir ora bisa ngukumi apa - apa, Allah iku miyarsa tur ningali sapari polahe lan pangucape"},{"SurahNumber":40,"VerseNumber":21,"Text":"Apa dheweke (kafir) padha ora hanjajah bumi, yen hanjajah mesthi weruh patilasane wong kuna pirang - pirang kang padha dirusak dening Allah marga dosane. Kapriye wekasane para ummat zaman kuna sadurunge wong kafir. Dheweke duwe kekuatan luwih hebat lan (luwih akeh) patilasane ana ing bumi. Hewadene Allah nyiksa wong mau marga dosane. Dheweke tanpa daya lan ora duwe mitra kang ngreksa awake nulak siksane Allah"},{"SurahNumber":40,"VerseNumber":22,"Text":"Anane siksa mangkono mau, awit para ummat kuna katekan rasule kanthi tandha yekti pirang - pirang nanging padha maido mulane Allah ngrusak ummat mau. Satemene Allah iku santosa sarta siksane abot"},{"SurahNumber":40,"VerseNumber":23,"Text":"Ingsun temen wis ngutus Musa kanthi tonda yekti pirang - pirang lan wewaton kang nyata"},{"SurahNumber":40,"VerseNumber":24,"Text":"Ingsun utus nyurup - nyurupake marang Fir'aun lan Haman lan Qarun. Nanging kabeh padha ngucap, \"Musa iku jur sihir, pangucape kabeh goroh"},{"SurahNumber":40,"VerseNumber":25,"Text":"Bareng Musa menehi tandha yekti saka ngarsaningsun (Fir'aun lan Haman) banjur parintah balane, \"Wong kang percaya marang Musa lan anake lanang padha patenana. Nanging anake wadon ben padha urip\". Hewa dene pahekane wong kafir mau tanpa gawe"},{"SurahNumber":40,"VerseNumber":26,"Text":"Fir'aun dhawuh, \"Aku togna bae. Musa tak patenane. Hiya sambata Pangerane, aku mongsa wediya, awit aku kuatir bok menawa Musa bakal ngijoli agamamu lan gawe rusak ana bumi"},{"SurahNumber":40,"VerseNumber":27,"Text":"Musa dhawuh (marang Bani Israil), \"Satemene aku ngayom ing Allah Pangeranku lan Pangeranmu. Supaya aja nganti kena pahekane wong kang padha gumedhe. Ora percaya marang Qiyamat"},{"SurahNumber":40,"VerseNumber":28,"Text":"Ing kono ana wong mukmin klebu sentanane Fir'aun, percaya ing Allah kelawan delikan, matur marang Fir'aun, \"Manapa panjenegan padha mejahi tiyang jaler dupeh wicanten Pangeranku Allah. Ing mangkono sowanipun Musa dhateng panjenengan kanthi tandha yekti kehelokan pinten - pinten saking Pangeran. Manawi Musa dora temtu badhe tinempuh siksa patrapipun anggenipun dora (duraka). Dene menawi Musa wahu temen lan panjenengan pahiben badhe tinempuh dosa, ingkang dipun ancamaken Allah utawi Musa. Sayektosipun Allah boten kersa nedahaken margi ingkang leres dhateng tiyang ingkang kasangeten anggenipun mahiben"},{"SurahNumber":40,"VerseNumber":29,"Text":"(Musa ngandika), \"Para sedherek, ing dinten punika sampyan sami luhur, menang wonten bumi Mesir. Kaluhuran sarta kamenangan ingkang samanten wahu, mugi sampun karisak piyambak. Bokmenawi kedhatengan siksaning Allah, sinten ingkang kuwawi tetulung dhateng kula?\" Fir'aun mangsuli, \"Anggonku gelarake rembug iki, meetu saka pamikir kang bening, aku ora nasarake nanging nuduhake dalan bener"},{"SurahNumber":40,"VerseNumber":30,"Text":"Wong mukmin mau celathu, \"Para sedherek, kula kuwatos bokmenawi panjenengan tinempuh siksa kados para ummat kina rumiyin ingkang pepanthan"},{"SurahNumber":40,"VerseNumber":31,"Text":"Kados siksaning para ummatipun Nuh lan tiyang 'Aad, punapa dene tiyang Tsamud rumiyin\". Sarta siksanipun para tiyang kafir sasampunipun ummat kina ingkang kasebat wahu. Allah punika boten pisan remen nganiaya para kawulanipun"},{"SurahNumber":40,"VerseNumber":32,"Text":"Para sadherek, kula nguwatosaken dhateng panjenengan kados pundi polah panjenengan benjing qiyamat"},{"SurahNumber":40,"VerseNumber":33,"Text":"Nalika panjenengan mundur saking tampi karampunging Allah, nunten dipun cemplungaken neraka. Panjenengan boten gadhah handel - handel ingkang nulak siksaning Allah. Sinten ingkang dipun pesthi kesasar dening Allah, mesthi boten saged ingkang nedhahaken margi leres"},{"SurahNumber":40,"VerseNumber":34,"Text":"Kala rumiyin panjenengan sampun kedhatengan Yusuf kanthi tandha yekti pinten - pinten nanging sampeyan maiben dhateng dhawuhipun. Sareng sampun seda sampeyan sami wicanten, \"Sanadyan sapungkure Yusuf, Allah ora bakal ngutus Rasul\". Inggih makaten punika Allah anggenipun nasaraken tiyang ingkang kasangaten mamang dhateng agama"},{"SurahNumber":40,"VerseNumber":35,"Text":"Inggih punika tiyang ingkang sami mabeni ayating Allah tanpa wewantah tandha yekti paringing Allah. Pabenipun ingkang mekaten wahu menggahing Allah lan para mukmin badhe ageng siksanipun. Kados mekaten punika Allah anggenipun mesthi dhateng manahipun tiyang ingkang gumedhe sadaya"},{"SurahNumber":40,"VerseNumber":36,"Text":"Fir'aun banjur dhawuh, \"Hai Hama, aku gawekna panggung dhuwur supaya bisa munggah tekan lawang pirang - pirang"},{"SurahNumber":40,"VerseNumber":37,"Text":"Hiya iku lawang - lawang langit bok menawa bisa ketemu karo Pangerane Musa. Kiraku kandhane Musa mau goroh. Wis mangkono karsaning Allah. Fir'aun kena godha. Dhemen banget nglestarekake anggone nglakoni penggawe hala. Firaun disasarake saka ing dalan bener. Lekase Fir'aun ngreka daya (ngarah sirnane Musa) tanpa gawe"},{"SurahNumber":40,"VerseNumber":38,"Text":"Lan (wong kang percaya marang Musa) celathu, \"Para sadherek, sampyan manut dhateng kula. Kula tedahaken margi ingkang leres"},{"SurahNumber":40,"VerseNumber":39,"Text":"Para sadherek, gesang wonten donya punika kabingahan namung sawatawis mongsa, dene gesang wonten akherat punika panggenan ingkang tetep sayektos"},{"SurahNumber":40,"VerseNumber":40,"Text":"Sinten ingkang nglampahi awon, patrapanipun boten langkung samurwating kalepatanipun. Nanging sinten ingkang ngelampahi kasahenan jaler utawi estri uger tiyang mukmin mesthi mlebet suwarga, wonten ing ngriku sami dipun paringi rizki tanpa wates"},{"SurahNumber":40,"VerseNumber":41,"Text":"Para sadherek, sampeyan sami kula jak wilujeng. Kenging punapa sampeyan sami ngajak kula dhateng neraka"},{"SurahNumber":40,"VerseNumber":42,"Text":"Sampeyan sami ngajak - ngajak kula supados kafir mahiben malih tingal ing Allah, nyembah brahala ingkang kula boten sumerap kateranganipun. Kang mongko kula ngajak - ajak dhateng sampeyan supados sumungkem nyembah Allah ingkang Maha Mulya tur ngapura dosa"},{"SurahNumber":40,"VerseNumber":43,"Text":"Sampun mesthi kemawon anggen sampeyan ngajak kula nyembah brahala punika tanpa guna. Awit brahala punika wonten donya boten nedha dipun sembah, wonten akherat badhe nyelaki panyembah sampeyan ing benjing kula sampeyan badhe wangsul dhateng ngarsaning Allah. Dene para kafir sami dipun cemplungaken dhateng neraka"},{"SurahNumber":40,"VerseNumber":44,"Text":"Benjing yen sampeyan sampun ningali neraka mesthi kengetan atur kula. Kula nyumanggakaken kawontenanipun badan kula punika dhateng Allah. Sayektosipun Allah punika mirsani dhateng para kawulanipun"},{"SurahNumber":40,"VerseNumber":45,"Text":"Allah ngreksa marang wong lanang mukmin mahu, kalis saka pihalane Fir'aun anggone ngancam arep mateni. Fir'aun sabalane padha tinempuh siksa kang hala"},{"SurahNumber":40,"VerseNumber":46,"Text":"(Pangandikaning Allah), Fir'aun sabalen sawise padha mati saben isuk lan sore padha dikon ngicipi siksa neraka, nganti Qiyamat. Dhawuhing Allah, \"Fir'aun sabalane padha cemplungna ing neraka. Siksa kang luwih dening abot"},{"SurahNumber":40,"VerseNumber":47,"Text":"(Muhammad) Sira nyeritakna ana akherat nalikane wong neraka padha grejegan karo kancane. Wong mong helu - helu bae. Padha celathu marang wong kang gumedhe, \"Anggonku kafir biyen mung manut marang kowe. Saiki piye apa kowe bisa nulak neraka iki"},{"SurahNumber":40,"VerseNumber":48,"Text":"Wong kang gumedhe padha mangsuli, \"Apa kang kok ucapake kowe weruh dhewe. Aku lan kowe padha ana neraka. Satemene Alah wis nindakake kebenaran marang para kawulane"},{"SurahNumber":40,"VerseNumber":49,"Text":"Wong kang ana neraka padha matur marang para malaikat kang rumeksa neraka, \"Kula panjenengan suwunaken dhateng Pangeran sampeyan supados kula dipun paringana mayar. Sadinten kemawon kula boten kuwawi awerating siksa"},{"SurahNumber":40,"VerseNumber":50,"Text":"Para malaikat mangsuli, \"Apa biyen kowe ora diterangake dening Rasulmu kanthi pirang - pirang tandha yekti?\". Padha mangsuli, \"Inggih sampun dipun terangake\". Malaikat mangsuli, \"Yen mangkono padha nyuwuna dhewe - dhewe ing Allah\". Nanging panyuwune wong kafir ora bakal diparengake"},{"SurahNumber":40,"VerseNumber":51,"Text":"(Pangandikaning Allah), \"Ingsn paring pitulung marang utusaningsun lan para mukmin ana donya lan besuk ana akherat"},{"SurahNumber":40,"VerseNumber":52,"Text":"Hiya iku dina nalikane wong kang nganiaya ora ana gunane maneh padha nyuwun ngapura, padha kena bebendune Allah lan panggonan (neraka) mau panggonan kang hala dhewe tumrap dheweke"},{"SurahNumber":40,"VerseNumber":53,"Text":"Ingsun wis paring pituduh bener marang Musa (hiya iku kitab Taurat). Sapungkure Musa wong Bani Israil padha Ingsun parengake lestari nganggo wewaton Kitab"},{"SurahNumber":40,"VerseNumber":54,"Text":"Minangka pituduh bener lan dadi wewulang marang wong kang ana akale"},{"SurahNumber":40,"VerseNumber":55,"Text":"(Muhammad) sira shabara, prasetyane Allah bakal paring pitulung marang para kekasihe iku temen. Sira mung nyuwuna pangapuraning dosanira. Lan nyebuta Maha Suci memuji ing Pangeranira ing wayah esuk lan sore"},{"SurahNumber":40,"VerseNumber":56,"Text":"Sarupane wong kang madoni ayating Allah tanpa tandha yekti paparinging Allah. Wong mangkono mahu atine kisenan gumedhe kumudu ngungkuli sira. Sira banjur ngayom (nyuwun rineksa) ing Allah dikalisake saka pihalane wong gumedhe mahu. Allah iku miyarsa tur mirsani"},{"SurahNumber":40,"VerseNumber":57,"Text":"Gawe bumi lan langit kang samono gedhene iku luwih angel tinimbang gawe manungsa (ewa dene Allah kaleksanan) nanging akeh - akehing uwong ora weruh kang mangkono mau"},{"SurahNumber":40,"VerseNumber":58,"Text":"Lan mesthi ora padha wong wuta lan wong awas, mengkono maneh wong mukmin kang padha ngelakoni penggawe becik hiya ora padha wong ala. Hewa dene wong kang pasrah pitutur iki mung sethithik banget"},{"SurahNumber":40,"VerseNumber":59,"Text":"Dina Qiyamat (inggal lawas) mesthi kelakon. Ora sumeleng bakal kelaksanane, hewa dene akeh wong kang ora ngandel"},{"SurahNumber":40,"VerseNumber":60,"Text":"Allah pangeranira ngandika, \"Sira padha nyuwuna marang Ingsun, Ingsun bakal marengake panyuwunira\". Sarupane wong kang gumedhe, ngemohi nyembah marang Ingsun, bakal dicemplungake neraka jahannam tanpa aji"},{"SurahNumber":40,"VerseNumber":61,"Text":"Allah iku kang nganakake wengi kanggo palerenan sarta nganakake awan padhang (kanggo nindhake sabarang panggawean). Allah iku paring kanugrahan marang manungsa, hewa dene akeh wong kang ora syukur"},{"SurahNumber":40,"VerseNumber":62,"Text":"Kang mangkono mahu Allah Pangeranira hiya iku kang gawe samubarang iki kabeh. Ora ana sesembahan kelawan bener kejaba mung Allah, kapriye anggonira arep ngemahi nyembah Allah"},{"SurahNumber":40,"VerseNumber":63,"Text":"Mangkono mahu wong kang maido ayating Allah padha disingkirake saka rahmate Allah"},{"SurahNumber":40,"VerseNumber":64,"Text":"Allah iku kang ngenengake bumi kanggo papan panggonanira apa dene ngenekake langit prasasat dadi payon, wis ngenekake sira, gawe becik rupanira, paring rizki pangan kang enak - enak, mangkono iku Allah Pangeranira Allah Pangerane alam kabeh Maha Luhur"},{"SurahNumber":40,"VerseNumber":65,"Text":"Allah iku kang gesang, ora ana sesembahan kelawan bener kajaba mung Allah, sira padha nyembaha sarta nyuwuna ing Allah ngelakonona Agama mligi konjuk ing Allah. Sakehing puji kagungane Allah, Pangerane alam kabeh"},{"SurahNumber":40,"VerseNumber":66,"Text":"(Muhammad) Dhawuha, \"Sawise aku diparingi tandha yekti yen Allah iku mung siji, aku dilarangi nyembah liyane Allah, sawise teka keterangan - keterangan saka Pangeranira lan aku didhawuhi manut ing Allah Pangerane alam kabeh"},{"SurahNumber":40,"VerseNumber":67,"Text":"Allah iku kang gawe awakira saka lemah, tumuli gawe awakira saka \"nutfah\" nuli dadi getih kenthel, nuli metokake sira dadi bayi banjur dadi wong dewasa, sawise mempeng nuli dadi wong tua. Mulane ditindakake mangkono, supaya sira tekan ing titi mangsa kang tinemtokake patinira. Kang mangkono mau supaya sira ngrasakake (mikir)"},{"SurahNumber":40,"VerseNumber":68,"Text":"Allah iku kang nguripi lan mateni. Manawa Allah ngersakake kelakone sawijining perkara, Allah mung ngandika, \"Sira anaa, sanalika barang kang dikarsakake banjur ana"},{"SurahNumber":40,"VerseNumber":69,"Text":"Apa sira ora handeleng wong kang padha madoni ayat - ayate Allah? Kapriye anggone sumingkir saka agama kang bener"},{"SurahNumber":40,"VerseNumber":70,"Text":"Kang padha maido Kitab al-Quran lan maido barang kang didhawuhake dening para utusaningsun, ing tembe wong mahu bakal weruh patrapane anggone padha maido"},{"SurahNumber":40,"VerseNumber":71,"Text":"Ing besuk blengguning Allah ana ing gulune wong kafir rantene sinambung ana blenggu mahu"},{"SurahNumber":40,"VerseNumber":72,"Text":"Dilebokake ing banyu panas, banjur dihurubake ing geni"},{"SurahNumber":40,"VerseNumber":73,"Text":"Wong kafir mau banjur di dangu, \"Hendi rupane barang kang sira nggone mangro tingal biyen"},{"SurahNumber":40,"VerseNumber":74,"Text":"(Sing dianggo sesembahab) liyane Allah? Dheweke mangsuli, \"Sami boten ketingal malih. Kala rumiyin kula boten rumaos nyembah punapa - punapa\". Kaya mangkono uga Allah nasarake marang para wong kafir"},{"SurahNumber":40,"VerseNumber":75,"Text":"Siksa mangkono mahu amarga sira padha bungah - bungah kelawan barang kang ora bener ana bumi, lan marga anggonira padha banget bungah ngelakoni duraka"},{"SurahNumber":40,"VerseNumber":76,"Text":"Mara padha malebua ing lawanging neraka Jahannam sira padha langgeng ana kono. Hala temen anggone wong kang padha gumedhe"},{"SurahNumber":40,"VerseNumber":77,"Text":"(Muhammad) Sira shabara, prasetiya lan pangancame Allah iku mesthi nyata. Terkadhang sawenehing kang wis Ingsun ancamake mahu ana uga kang Ingsun tontonake lan ana uga kang Ingsun tindakake sadurunge besuk dina Qiyamat wong kafir padha dihimpun bali marang ngarsaningsun"},{"SurahNumber":40,"VerseNumber":78,"Text":"Ingsun temen wis ngutus rasul pirang - pirang. Rasul mahu ana kang Ingsun kandhakake, lan ana uga kang ora Ingsun kandhakake. Siji - sijine rasul mau ora gelem handhawuhake ayat kajaba yen wis oleh dhawuhing Allah. Samongsa wis ana dhawuhing Allah pasulayaning Rasul lan kang maido banjur dirampungi kaliyan bener. Pangandikaning Allah, \"Para wong kang maido iku tetela padha kapitunan"},{"SurahNumber":40,"VerseNumber":79,"Text":"Allah iku kang aggawekake raja-kaya marang sira, supaya sira tunggangi lan kena sira pangan daginge"},{"SurahNumber":40,"VerseNumber":80,"Text":"Raja kaya mau akeh paedahe tumrap sira, hiya iku kena dianggo nekani kekarepanira kang ana ing atinira (gawa barang abot marang liya negara). Sira bisa nunggang raja - kaya ana dharatan, utawa nunggang perahu ana ing segara"},{"SurahNumber":40,"VerseNumber":81,"Text":"Allah hanuntunake ayate marang sira, kang nuduhake yen Allah iku mung siji. Lan endi ayate Allah kang sira paido"},{"SurahNumber":40,"VerseNumber":82,"Text":"Manungsa apa ora padha hanjajah ing bumi, banjur padha handeleng patilasane wong kuna pirang - pirang. Kapriye wusanane wong kang padha duraka kafir biyen tur iku luwuh akeh gaweyane, hewa dene dirusak dening Allah. Gawiyane ora bisa nulak siksaning Allah"},{"SurahNumber":40,"VerseNumber":83,"Text":"Barang wong kafir mau katekan ing rasul kanthi mu'jizat kahelokan banjur bungah, nanging anggeguyu kaweruhe rasul mau Banjur tinempuk siksa anggone geguyu"},{"SurahNumber":40,"VerseNumber":84,"Text":"Bareng wong kafir padha weruh siksaningsun banjur ngucap, \"Kula sapunika ngandel ing Allah piyambak lan mahiben dhateng brahala ingkang sami kula angge malih tingal"},{"SurahNumber":40,"VerseNumber":85,"Text":"Sarehne wong kafir mau wis handeleng siksaningsun mulane pangandele marang Ingsun wis ora migunani hiya iku prenataning Allah kang wis tumindak marang para kawulaning kunamakuna. Ing kono wong kafir padha kapitunan"},{"SurahNumber":41,"VerseNumber":1,"Text":"Haa miiim"},{"SurahNumber":41,"VerseNumber":2,"Text":"Al-Quran iki diturunake saka ngarsane Allah kang Maha murah tur Maha Asih"},{"SurahNumber":41,"VerseNumber":3,"Text":"Al-Quran iki nganggo tembung Arab, hiya iku kitab kang ayate diwijang - wijang tumrap wong kang padha weruh"},{"SurahNumber":41,"VerseNumber":4,"Text":"Surasane al-Quran hambungahake marang wong kang bekti serta ngelingake wong kang duraka. Wong kafir kang akeh padha malengos, mulane padha ora ketaman surasane al-Quran"},{"SurahNumber":41,"VerseNumber":5,"Text":"Wong kafir padha matur, \"Ing manah kula wonten tutupipun tumrap puyambak ingkang dipun dhawuhaken dhateng kula punika sarta kupng kula punika awerat. Mekaten malih antawisipun kita punika wonten haling - haling. Mila prayoginipun sampyan nglampahana pandamel piyambak, kulaugi nglampahi pandamel piyambak"},{"SurahNumber":41,"VerseNumber":6,"Text":"(Muhammad) sira dhawuha, \"Satemene aku iki manugsa padha bae karo kowe, nanging aku diparingi wahyu dening Allah, mratelakake yen pangeranmu mung siji mulane kowe padha madhepa ing Allah, lan nyuwuna pangapurane. Cilaka banget mangro-tingal mau"},{"SurahNumber":41,"VerseNumber":7,"Text":"Kang padha ora gelem bayar zakat, sarta maido bakal anane dina Qiyamat"},{"SurahNumber":41,"VerseNumber":8,"Text":"Dene sapa wonge percaya ing Allah sarta padha ngelakoni panggawe becik padha diparingi ganjaran kang langgeng tanpa pedhot"},{"SurahNumber":41,"VerseNumber":9,"Text":"(Muhammad) dhawuha, \"Apa kowe maido ing Allah kang wis gawe bumi iki mung rong mongsa wae rampung. Kowe padha ngedegake brahala kok anggo timbangane Allah. Dene Allah iku Pangerane alam kabeh"},{"SurahNumber":41,"VerseNumber":10,"Text":"Allah andokokake gunung pirang - pirang ana ing dhuwuring bumi, lan ambarkahi bumi, diakehake banyune, kewane lan thetukulane, ngedum wulu pametuning bumi marang manungsa lan hewan tekan ganepe mangsa. Wangsulan iki padha wae tumrap wong kang padha takon (kadadeyane bumi)"},{"SurahNumber":41,"VerseNumber":11,"Text":"Allah banjur yasa langit, kang dianggo kukusing banyu, bareng wis dadi, Allah dhawuh marang bumi langit, \"Sira padha ngelakonono kang Ingsun parentahake kelawan miturut utawa peksan\". Padha munjuk ing Allah, \"Kula sendika ngelampahi kaliyan miturut"},{"SurahNumber":41,"VerseNumber":12,"Text":"Langit banjur digawe sap pitu ing dalem wong mongso rampung.\" Allah paring wahyu siji - sijining langit mau, para malaikat kang manggon ing kono padha ngabekti ing Allah. (Pangandikaning Allah), \"Ingsun ngrenggo langit kelawan lintang pirang - pirang lan ngreksa, mangkono mau pepesthening Allah kang Maha Mulya tur nguningani samu barang"},{"SurahNumber":41,"VerseNumber":13,"Text":"Sawise diterangake mangkene manawa wong kafir (Makkah) padha malengos banjur dhawuha, \"Kowe padha wediya siksaning Allah kang padha numpes wong 'Aad lan Tsamud"},{"SurahNumber":41,"VerseNumber":14,"Text":"Nalika katekan para Rasul saka ngarep lan buri dhawuhe, \"Kowe aja nyembah apa - apa, kejaba Allah\". Padha mangsuli, \"Menawi makaten punika yektos parentahing Pangeran kula Allah tentu ngutus malaikat, sampyan ngaken utusaning Allah punika kula sami mahiben"},{"SurahNumber":41,"VerseNumber":15,"Text":"Wong 'Aad padha gumedhe ana bumi padha nglakoni ora bener. Pangucape, \"Sapata kang gagah prakosane ngungkuli aku?\". Dheweke ora padha handeleng yen Allah kang gawe awake mesthi Allah gagah prakosane ngungkuli tikel akeh, wong 'Aad mau bakal ora oleh pitulung"},{"SurahNumber":41,"VerseNumber":16,"Text":"Wong 'Aad banjur Ingsun tempuh ing angin kang adhem hanjekut, ing dina kang sangar supaya ngincipana siksa kang ngremehake ana ing donya. Dene siksane besuk ing akherat luwih abot maneh bakal ora oleh pitulung sapa - sapa"},{"SurahNumber":41,"VerseNumber":17,"Text":"Dene wong Tsamud, Ingsun paringi pituduh bener, nanging padha milih kafir nampik pituduh bener. Mulane banjur dipulung dening siksa kang ngremehake, marga saka lakune dhewe"},{"SurahNumber":41,"VerseNumber":18,"Text":"Para mukmin padha Ingsun paringi slamet dhewe lan pada bekti ing Allah"},{"SurahNumber":41,"VerseNumber":19,"Text":"Sira nyeritakna Qiyamat nalika para saterune Allah padha digiring marang neraka, wong kafir mau padha digelandhang"},{"SurahNumber":41,"VerseNumber":20,"Text":"Bareng wis tekan pinggir neraka, pangrungune lan pandhelenge, kulite, padha melehake anggone nglakoni dosa nalika ing donya"},{"SurahNumber":41,"VerseNumber":21,"Text":"Wong kafir padha takon marang kulite, \"Ya gene kowe padha milih dadi saksi anggonku nglakoni dosa?\". Kulite padha mangsuli, \"Allah kang gawe samu awak kuasa ngucapake samu barang uga kang gawe awakmu kuasa ngucapake samu barang. Allah iku kang gawe awakmu, kang kawitan biyen saiki kowe padha bali marang ngarsane Allah"},{"SurahNumber":41,"VerseNumber":22,"Text":"Sira kabeh ora nutupi anggonira nglakoni panggawe hala mesthi disekseni dening Pangeranira pandelengira lan kulitira, nanging sira duwe panyana yen Allah ora nguningani sampurna marang samu barang kang sira lakoni"},{"SurahNumber":41,"VerseNumber":23,"Text":"Mangkono lugune panyananira ngira marang Pangeran dadekake kasusahanira, mulane sira dadi kapitunan"},{"SurahNumber":41,"VerseNumber":24,"Text":"Manawa wong kafir wis narima panggonane ing neraka, dene yen nyuwun pangapura ora oleh pangapura"},{"SurahNumber":41,"VerseNumber":25,"Text":"Ingsun nyadiani konco pirang - pirang padha anggodha wong kafir. Dheweke mau banjur anggodha ngiming - imingi kabungahan kang ana ngarepe lan burine. Allah bakal nyiksa wong kafir mesthi nyata. Dheweke kalebu golongane ummat kuna, jin lan manungsa kang wis padha rusak kelawan siksa biyen, saktemene dheweke padha kapitunan"},{"SurahNumber":41,"VerseNumber":26,"Text":"Wong kafir padha ngucap, \"Aja padha anggugu unine al-Quran padhakna unine wong biasa wae, supaya kowe padha menang"},{"SurahNumber":41,"VerseNumber":27,"Text":"Para wong kafir bakal Ingsun weruhake rasane siksa kang abot, lan Ingsun patrapi patrapaning kaluputankang wis padha dilakoni kang hala dhewe"},{"SurahNumber":41,"VerseNumber":28,"Text":"Kang mangkono wewales marang para satruning Allah kabeh padha dicemplungake neraka hiya iku panggonan siksa kang langgeng, tumanja wewales anggone maido ayatingsun"},{"SurahNumber":41,"VerseNumber":29,"Text":"Para kafir padha munjuk ing Allah, \"Pangeran kula, kawula mugi panjenengan sumerapaken Jin lan manungsa ingkang sami hanjlomprongaken kawula rumiyen, badhe kula enciki wonten sangadhepe suku kawula wonten neraka mriki, supados dados tiyang asor nandhang siksa langkung awerat"},{"SurahNumber":41,"VerseNumber":30,"Text":"Sarupane wong mukmin kang padha ngucap, \"Pangeranku Allah\", sarta setiya tuhu anggone netepi kuwajibane. Wong mangkono mau bakal diweruhi Malaikat kanthi dhawuh, \"Sampiyan sampun ajrih, sampn sedhih (nilar karemenan wonten donya). Sampyan bingah badhe mlebet suarga ingkang sampun dipun prasetyaaken dening Allah"},{"SurahNumber":41,"VerseNumber":31,"Text":"Kula mitra sampyan wiwit wonten donya lestantun ing akherat. Wonten akherat badhe kadumugen samu kawis ingkang sampyan pengini sarta samukawis ingkang sampeyan kersakaken (mesthi boten kuciwa)"},{"SurahNumber":41,"VerseNumber":32,"Text":"Sadaya punika paparingipun Pangeran ingkang sifat ngapura tur Maha Asih"},{"SurahNumber":41,"VerseNumber":33,"Text":"Ora ana wong kang luwih becik pangucape ngungkuli wong kang celuk - celuk nyembah ing Allah, sarta ngelakoni panggawe becik. Pangucape, \"Aku hewone wong Islam"},{"SurahNumber":41,"VerseNumber":34,"Text":"Hala lan becik ora padha mesthi ana andha usuke. Sira nampika barang kang hala miliha kang luwih becik. Nanging terkadang ana satrunira iku banget kaya sedulur sinarawedi"},{"SurahNumber":41,"VerseNumber":35,"Text":"Ora ana wong bisa nampik barang kang hala milih kang luwih becik, kajaba wong kang padha shabar tetek atine, lan ora ana bisa mangkono mau kajaba wong kang duwe pulung munggahing suwarga kang agung"},{"SurahNumber":41,"VerseNumber":36,"Text":"Manawa syetan ing sira ngajak ngelerokake pitutur murih nampik kang becik sira nyuwuna pangayoman lan nyuwuna pitulungane Allah"},{"SurahNumber":41,"VerseNumber":37,"Text":"Rina lan wengi, apadene srengenge lan rembulan iku kalebu ayat tandha - tandhane panguasane Allah. Sira aja padha sujud marang srengenge utawa rembulan, nanging padha sujuda ing Allah kang gawe srengenge lan rembulan mau. Manawa sira mligi nyembah marang panjenengane dhewe"},{"SurahNumber":41,"VerseNumber":38,"Text":"Manawa manungsa padha gumedhe (ora gelem sujud ing Allah) ora dadi apa, awit para malaikat kang ana ngarsaning Allah pangeranira, padha nyebut Maha Suci ing Allah wayah rina wengi tanpa kendhat"},{"SurahNumber":41,"VerseNumber":39,"Text":"Lan ana maneh kang kalebu ayating Allah, hiya iku sira handeleng bumi kang garing, bareng Ingsun turuni banyu udan banjur obah lan subur. Pangeran kang wis nguripake bumi mangkono mau mesthi kuasa nguripake wong kang wis padha mati. Satemene Allah iku nguasani samu barang"},{"SurahNumber":41,"VerseNumber":40,"Text":"Sarupane wong kang padha maido ayatingsun, ora pisan kasamaran mesthi Ingsun wales sapatute. Wong kang dicemplungake ing neraka, becik endi karo wong kang slamet besuk Qiyamat. Sarehne wis Ingsun terangake mulane manungsa padha nglakonana sakarepe. Satemene Allah iku miyarsani samu barang kang padha sira lakoni"},{"SurahNumber":41,"VerseNumber":41,"Text":"Sarupane wong kang katekan al-Quran banjur maido, bakal langsung patrapi siksa. Awit iku kitab kang mulya"},{"SurahNumber":41,"VerseNumber":42,"Text":"Durung tahu ana kitab kang memeca anggorohake al-Quran saka buri (sak durunge) utawa saka ngarep (sak wise) al-Quran iki tinurunake saka ngarsaning Pangeran kang wicaksana, pantes pinuji"},{"SurahNumber":41,"VerseNumber":43,"Text":"(Muhammad) Samu barang kang tinakokake marang sira mesthi wis tahu ditakokake marang para Rasul sadurunge. Saemene Allah Pangeranira iku ngapura kaluputane para wong mukmin, lan niksa wong kafir kelawan siksa kang nglarani"},{"SurahNumber":41,"VerseNumber":44,"Text":"Upama al-Quran iki Ingsun gawe tembung 'ajam (dudu tembung Arab) wong kafri mesthi celathu, \"Ya gene al-Quran iku teka ora diterangake tembunge, Ya gene nabi Arab teka anggelarake al-Quran dudu tembung Arab\". (Muhammad) sira dhawuha, \"al-QUran iku tumrap wong mukmin pituduh kang bener lan dadi tambaning lara. Wong kang ora ngandle al-Qiran kupinge abot (bunthet wonten sumbatane). Al-Quran tumrap wong kafir prasasat pepeteng, koyo diundang saka panggonan kang adoh ora krungu lan ora weruh"},{"SurahNumber":41,"VerseNumber":45,"Text":"Ingsun temen wis paring Kitab Taurat marang Musa para ummate banjur padha sulaya ana kang ngandle lan maido ora beda al-Quran iki. Upama aja ana pangandikaning Allah Pangeranira kang surasane Allah bakal anyaritakake siksa. Wong Bani Israil mesthi wis dirampungi perkarane ana donya. Satemene wong Bani Israi padha mamang sumelang marang kitab Taurat"},{"SurahNumber":41,"VerseNumber":46,"Text":"Sapa ngelakoni panggawe becik ganjarane bakal ditampani dhewe, dene sing sapa ngelakoni apnggawe hala, patrapane hiya bakal disonggo dhewe. Allah Pangeranira ora pisan nganiaya marang kawulane"}]}