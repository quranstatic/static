{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":23,"VerseNumber":1,"Text":"به راستی مؤمنان رستگار شدند"},{"SurahNumber":23,"VerseNumber":2,"Text":"همان كسانى كه در نمازشان فروتنی دارند"},{"SurahNumber":23,"VerseNumber":3,"Text":"و آنان كه از بیهودگی روى‌گردانند"},{"SurahNumber":23,"VerseNumber":4,"Text":"و همان كسانى كه زكات مى‌پردازند"},{"SurahNumber":23,"VerseNumber":5,"Text":"و آنان كه دامان خود را نگه مى‌دارند"},{"SurahNumber":23,"VerseNumber":6,"Text":"مگر با همسرانشان، یا كنیزانى كه به دست آورده‌اند، پس آنان [در آمیزش با این دو گروه] سرزنش نمى‌شوند"},{"SurahNumber":23,"VerseNumber":7,"Text":"پس كسانی که فراتر از این بجویند، آنان [از حدود الهی‌] تجاوز كرده‌اند"},{"SurahNumber":23,"VerseNumber":8,"Text":"و [مؤمنان رستگار] كسانى هستند كه امانت‌ها و پیمان‌هاى خود را رعایت مى‌كنند"},{"SurahNumber":23,"VerseNumber":9,"Text":"و آنان بر نمازهاى خود مواظبت دارند"},{"SurahNumber":23,"VerseNumber":10,"Text":"آنان وارثانند،"},{"SurahNumber":23,"VerseNumber":11,"Text":"كسانى كه بهشت برین را ارث مى‌برند، و در آن جاوِدانه خواهند ماند"},{"SurahNumber":23,"VerseNumber":12,"Text":"و همانا ما انسان را از عصاره‌اى از گِل آفریدیم"},{"SurahNumber":23,"VerseNumber":13,"Text":"سپس او را به صورت نطفه در جایگاهى استوار قرار دادیم"},{"SurahNumber":23,"VerseNumber":14,"Text":"سپس از نطفه، لخته خونى آفریدیم. آن‌گاه لخته خون را پاره گوشتى ساختیم، و پاره گوشت را به صورت استخوان‌هایى درآوردیم، و استخوان‌ها را گوشتی پوشاندیم. سپس آن را آفرینش تازه‌اى دادیم، پس آفرین بر خدا، و پرخیر و بركت است او كه بهترینِ آفرینندگان است"},{"SurahNumber":23,"VerseNumber":15,"Text":"سپس شما بی‌تردید بعد از آن [مراحل،] مى‌میرید"},{"SurahNumber":23,"VerseNumber":16,"Text":"آن‌گاه روز قیامت برانگیخته مى‌شوید"},{"SurahNumber":23,"VerseNumber":17,"Text":"و همانا ما بالاى سر شما، هفت راه [آسمانی] آفریدیم، و ما از خلق [و جهان هستى] غافل نبوده‌ایم"},{"SurahNumber":23,"VerseNumber":18,"Text":"و از آسمان، آبى به اندازه فروفرستادیم، و آن را در زمین جاى دادیم. و همانا ما بر [از بین‌] بُردن آن تواناییم"},{"SurahNumber":23,"VerseNumber":19,"Text":"پس به وسیله‌ى آن [آب] براى شما باغ‌هایى از خرما و انگور پدید آوردیم که در آن باغ‌ها براى شما میوه‌هاى فراوانى است، و از آنها مى‌خورید"},{"SurahNumber":23,"VerseNumber":20,"Text":"و [نیز زیتون‌،] درختى که از طور سینا مى‌روید، [و] روغن و خوراک براى خورندگان به بار مى‌آورد"},{"SurahNumber":23,"VerseNumber":21,"Text":"و براى شما در چهارپایان عبرتى است، از آنچه در درون آنهاست، به شما [شیر] مى‌نوشانیم. و در آنها براى شما منافع بسیاری است. و از [گوشت] آنها مى‌خورید"},{"SurahNumber":23,"VerseNumber":22,"Text":"و بر آنها، و بر کشتى‌ها سوار مى‌شوید"},{"SurahNumber":23,"VerseNumber":23,"Text":"و همانا نوح را به سوى قومش فرستادیم، پس [به آنها] گفت: «اى قوم من! خداوند [یکتا] را بپرستید. جز او هیچ معبودى براى شما نیست، آیا پروا نمى‌کنید؟»"},{"SurahNumber":23,"VerseNumber":24,"Text":"پس اشراف قوم او که کافر شدند، گفتند: «این [نوح] انسانى همانند شماست. او مى‌خواهد بر شما برترى جوید. اگر خداوند مى‌خواست [براى ما پیامبرى بفرستد،] قطعاً فرشتگانى مى‌فرستاد. ما چنین چیزى را در میان نیاکان خود نشنیده‌ایم [که بشرى ادّعاى پیامبرى کند]"},{"SurahNumber":23,"VerseNumber":25,"Text":"او فقط مردى است که مبتلا به [نوعى‌] دیوانگی است. پس تا مدّتى درباره‌ى او صبر کنید. [تا از جنون نجات یابد یا بمیرد.]»"},{"SurahNumber":23,"VerseNumber":26,"Text":"نوح گفت: «پروردگارا! مرا در برابر تکذیب آنان یارى فرما!»"},{"SurahNumber":23,"VerseNumber":27,"Text":"پس ما به نوح وحى کردیم: «زیر نظر ما و [مطابق دستور و آموزش و] وحى ما کشتى بساز.» پس همین که فرمان [قهر] ما آمد و [آب از] تنور جوشید، از تمام حیوانات، یک جفت، [نر و ماده،] و [نیز] خانواده‌ات را واردِ کشتى کن، مگر کسى از آنان که پیش‌تر درباره‌ى او سخن به میان آمده [و وعده‌ى هلاکتش داده شده] است. و درباره ستمگران با من سخن مگو، که قطعاً آنان غرق خواهند شد"},{"SurahNumber":23,"VerseNumber":28,"Text":"پس هنگامى که تو و همراهانت بر کشتى سوار شدید، بگو: «حمد و سپاس براى خداوندى است که ما را از گروه ستمگران نجات داد.»"},{"SurahNumber":23,"VerseNumber":29,"Text":"و بگو: «پروردگارا! مرا به جایگاهى خجسته و پر برکت فرودآور، که تو بهترینِ میزبانانى.»"},{"SurahNumber":23,"VerseNumber":30,"Text":"البتّه در این داستان نشانه‌هایى است. و همانا ما آزمایش کننده بودیم"},{"SurahNumber":23,"VerseNumber":31,"Text":"سپس بعد از قوم نوح، نسل دیگرى پدید آوردیم"},{"SurahNumber":23,"VerseNumber":32,"Text":"و در میان آنان [نیز] پیامبرى از خودشان فرستادیم که [به آنان گفت:] «خدا را بپرستید. جز او معبودى براى شما نیست، پس آیا پروا نمى‌کنید؟»"},{"SurahNumber":23,"VerseNumber":33,"Text":"و اشرافى از قوم آن پیامبر که کفر ورزیدند و دیدار قیامت را تکذیب کردند، و آنان را در دنیا در ناز و نعمت قرار داده بودیم، [به مردم] گفتند: «این، تنها انسانى مانند شماست. از هر چه مى‌خورید، مى‌خورد، و از هر چه مى‌نوشید، مى‌نوشد"},{"SurahNumber":23,"VerseNumber":34,"Text":"و اگر از بشرى همانند خودتان اطاعت کنید، قطعاً زیانکارید"},{"SurahNumber":23,"VerseNumber":35,"Text":"آیا [او] به شما وعده مى‌دهد که وقتى مردید، و خاک، و استخوان‌هایى [پوسیده] شدید، [دیگر بار از قبر] بیرون آورده مى‌شوید؟"},{"SurahNumber":23,"VerseNumber":36,"Text":"[هرگز!] دور است، دور! آنچه به شما وعده می‌دهند"},{"SurahNumber":23,"VerseNumber":37,"Text":"جز این زندگى دنیا، [زندگى‌] دیگرى نیست. [برخى] مى‌میریم و [برخى دیگر] به دنیا مى‌آییم. و ما [هرگز پس از مرگ] برانگیخته نخواهیم شد"},{"SurahNumber":23,"VerseNumber":38,"Text":"او فقط مردى است که بر خدا دروغ مى‌بندد. و ما هرگز به او ایمان نخواهیم آورد.»"},{"SurahNumber":23,"VerseNumber":39,"Text":"[پیامبرشان] گفت: «پروردگارا! مرا در برابر تکذیب‌هاى آنان یارى فرما!»"},{"SurahNumber":23,"VerseNumber":40,"Text":"[خداوند] فرمود: «قطعاً به زودى پشیمان خواهند شد.»"},{"SurahNumber":23,"VerseNumber":41,"Text":"پس [قهر خدا آمد و] صیحه‌ی مرگبار که سزاوارش بودند، آنان را فراگرفت، و آنان را همچون خاشاکى که بر آب افتد، قرار دادیم، پس گروه ستمگر [از رحمت خدا] دور باد"},{"SurahNumber":23,"VerseNumber":42,"Text":"آن‌گاه پس از [نابودی] این گروه، نسل‌هاى دیگرى پدید آوردیم"},{"SurahNumber":23,"VerseNumber":43,"Text":"هیچ امّتى از سرآمد [عمر] خود، نه پیش مى‌افتد و نه پس مى‌ماند"},{"SurahNumber":23,"VerseNumber":44,"Text":"سپس پیامبرانمان را پى­درپى فرستادیم. هر بار که پیامبر هر امّتى، به سراغ قومش آمد، مردم او را تکذیب کردند. آن‌گاه آنان را در پى یکدیگر [به هلاکت] آوردیم، و آنها را [موضوع] افسانه‌ها گرداندیم. پس دور [از رحمت خدا] باد قومى که ایمان نمى‌آورند"},{"SurahNumber":23,"VerseNumber":45,"Text":"سپس موسى و برادرش هارون را با معجزات و دلیلى روشن فرستادیم،"},{"SurahNumber":23,"VerseNumber":46,"Text":"به سوى فرعون و اشراف قومش، ولى آنان تکبّر ورزیدند. و آنان مردمى برترى‌جوى و گردنکش بودند"},{"SurahNumber":23,"VerseNumber":47,"Text":"پس گفتند: «آیا ما به دو انسان مانند خودمان ایمان بیاوریم، در حالى که قوم این دو برده‌ى ما بودند؟»"},{"SurahNumber":23,"VerseNumber":48,"Text":"پس آن دو را تکذیب کردند، و از هلاک‌شدگان گشتند"},{"SurahNumber":23,"VerseNumber":49,"Text":"و به راستی ما به موسى کتاب دادیم، شاید [قومش] هدایت شوند"},{"SurahNumber":23,"VerseNumber":50,"Text":"و ما [عیسى] فرزند مریم و مادرش را معجزه قرار دادیم، و آن دو را در سرزمینى مرتفع که داراى آرامش، امنیت و [آب] گوارا بود، جاى دادیم"},{"SurahNumber":23,"VerseNumber":51,"Text":"اى پیامبران! از غذاهاى پاکیزه بخورید و کار نیکو کنید. همانا من به آنچه مى‌کنید، آگاهم"},{"SurahNumber":23,"VerseNumber":52,"Text":"و البتّه این اُمت شما، اُمت واحدى است، و من پروردگار شمایم؛ پس، از من پروا کنید"},{"SurahNumber":23,"VerseNumber":53,"Text":"امّا مردم، کارشان را در میان خود، به پراکندگى کشاندند، هر گروهى به راهى رفتند، و هر حزب و دسته‌اى به آنچه نزدشان بود، دل خوش کردند"},{"SurahNumber":23,"VerseNumber":54,"Text":"پس آنان را تا مدّتى در گرداب جهلشان واگذار"},{"SurahNumber":23,"VerseNumber":55,"Text":"آیا مى‌پندارند آنچه از مال و فرزندان که آنان را بدان یارى مى‌رسانیم،"},{"SurahNumber":23,"VerseNumber":56,"Text":"شتاب مى‌کنیم که خیرهایى به آنان برسانیم؟ [چنین نیست!] بلکه آنان نمى‌فهمند [مال و فرزند وسیله آزمایش است]"},{"SurahNumber":23,"VerseNumber":57,"Text":"کسانى که از خوف پروردگارشان بیمناکند،"},{"SurahNumber":23,"VerseNumber":58,"Text":"و آنان که به آیات پروردگارشان ایمان دارند،"},{"SurahNumber":23,"VerseNumber":59,"Text":"و به پروردگارشان شرک نمى‌ورزند،"},{"SurahNumber":23,"VerseNumber":60,"Text":"و کسانى که [در راه خدا] مى‌دهند، آنچه را دادند، در حالى که دل‌هایشان ترسان است از این که به سوى پروردگارشان بازمى‌گردند،"},{"SurahNumber":23,"VerseNumber":61,"Text":"چنین کسانى در خیرات شتاب مى‌ورزند. و همانان هستندکه در [رسیدن به] خیرات از یکدیگر پیشى مى‌گیرند"},{"SurahNumber":23,"VerseNumber":62,"Text":"و ما هیچ‌کس را جز به مقدار توانش، تکلیف نمى‌کنیم. و نزد ما کتابى است که به حقّ سخن مى‌گوید و به آنان هیچ ستمى نمى‌شود"},{"SurahNumber":23,"VerseNumber":63,"Text":"بلکه دل‌هاى آنان از این [کتاب] در غَفلَت و بى‌خبرى است. و کارهای دیگرى جز این دارند که پیوسته آن را انجام مى‌دهند"},{"SurahNumber":23,"VerseNumber":64,"Text":"تا زمانى که مرفّهان [مغرور] را به قهر خود گرفتار سازیم. در این هنگام ناله سر مى‌دهند"},{"SurahNumber":23,"VerseNumber":65,"Text":"«امروز ناله نکنید! قطعاً شما از جانب ما یارى نخواهید شد.»"},{"SurahNumber":23,"VerseNumber":66,"Text":"آیات من پیوسته بر شما تلاوت مى‌شد؛ ولى شما روی‌گردانده، به عقب بازمى‌گشتید"},{"SurahNumber":23,"VerseNumber":67,"Text":"درحالى که نسبت به آن تکبّر مى‌ورزیدید، و در شب‌نشینی [خود درباره‌ی آن‌] هَذیان مى‌گفتید"},{"SurahNumber":23,"VerseNumber":68,"Text":"آیا آنها در این گفتار نیندیشیدند؟ یا مطالبى [تازه] براى آنان آمده که براى نیاکانشان نیامده است؟"},{"SurahNumber":23,"VerseNumber":69,"Text":"یا این که پیامبرشان را نشناختند [و از سوابق او آگاه نیستند]؟ پس براى همین او را انکار مى‌کنند؟"},{"SurahNumber":23,"VerseNumber":70,"Text":"یا مى‌گویند: «او جنون دارد؟» [چنین نیست!] بلکه او حقّ را براى آنان آورده، امّا بیشترشان [پذیرش] حقّ را خوش ندارند"},{"SurahNumber":23,"VerseNumber":71,"Text":"و اگر حقّ، از هوس‌هاى آنان پیروى مى‌کرد، قطعاً آسمان‌ها و زمین، و کسانى که در آنها هستند، تباه مى‌شدند؛ بلکه ما وسیله یادآوری [و بیداری] آنها را براى آنها آورده‌ایم، اما آنان از [قرآنِ] یادآورِ خویش روی‌گردانند"},{"SurahNumber":23,"VerseNumber":72,"Text":"[ای پیامبر!] آیا تو از آنها مزدى خواسته‌اى؟ با این که پاداش دائمى پروردگارت بهتر است. و او بهترینِ روزى‌دهندگان است"},{"SurahNumber":23,"VerseNumber":73,"Text":"و قطعاً تو مردم را به راهی راست دعوت مى‌کنى"},{"SurahNumber":23,"VerseNumber":74,"Text":"و کسانى که به آخرت ایمان نمى‌آورند، از [این‌] راه منحرفند"},{"SurahNumber":23,"VerseNumber":75,"Text":"و اگر به آنها رحم کنیم و بدبختى‌هاى آنان را برطرف سازیم، [به­جاى هوشیارى و شکرگزاری،] کوردلانه در طغیانشان لجاجت مى‌ورزند"},{"SurahNumber":23,"VerseNumber":76,"Text":"و بی‌گمان آنان را به عذاب گرفتار کردیم؛ ولى آنان در برابر پروردگارشان، نه فروتنى کردند و نه زارى مى‌کنند"},{"SurahNumber":23,"VerseNumber":77,"Text":"[ما هم این سنگ‌دلان را رها مى‌کنیم،] تا زمانى که درى از عذاب شدید به روى آنان بگشاییم، [و چنان گرفتار شوند که] ناگهان در آن [عذاب] نومید شوند"},{"SurahNumber":23,"VerseNumber":78,"Text":"و اوست که براى شما گوش و چشم‌ها و دل‌ها آفرید. چه اندک سپاسگزاری مى‌کنید"},{"SurahNumber":23,"VerseNumber":79,"Text":"و اوست که شما را در زمین آفرید، و به سوى او محشور مى‌شوید"},{"SurahNumber":23,"VerseNumber":80,"Text":"و اوست که زنده مى‌کند و مى‌میراند؛ و رفت و آمد شب و روز از آنِ او [و به دست او] است، پس آیا نمى‌اندیشید؟"},{"SurahNumber":23,"VerseNumber":81,"Text":"بلکه [آنان نیز] سخنى همانند گفته‌ى پیشینیان گفتند"},{"SurahNumber":23,"VerseNumber":82,"Text":"گفتند: «آیا اگر مردیم، و خاک و استخوان‌هایى [پوسیده] شدیم، آیا ما بار دیگر برانگیخته خواهیم شد؟"},{"SurahNumber":23,"VerseNumber":83,"Text":"البتّه به ما و پدرانمان، پیش از این [نیز] این وعده را داده‌اند. این [سخنان و وعده‌ها] جز افسانه‌هاى پیشینیان نیست.»"},{"SurahNumber":23,"VerseNumber":84,"Text":"[به این کافران] بگو: «اگر شما می‌دانید، زمین و کسانى که در آن زندگى مى‌کنند، از آنِ کیست؟»"},{"SurahNumber":23,"VerseNumber":85,"Text":"آنان خواهند گفت: «براى خداست.» بگو: «پس آیا پند نمی‌گیرید؟ [و قدرت او را بر معاد، انکار مى‌کنید]؟!»"},{"SurahNumber":23,"VerseNumber":86,"Text":"بگو: «پروردگار آسمان‌هاى هفت‌گانه و پروردگار عرش بزرگ کیست؟»"},{"SurahNumber":23,"VerseNumber":87,"Text":"[باز هم] خواهند گفت: «براى خداست.» بگو: «آیا پروا نمى‌کنید؟»"},{"SurahNumber":23,"VerseNumber":88,"Text":"بگو: «اگر مى‌دانید، فرمانروایى همه‌ى موجودات به دست کیست؟ او که [به همه] پناه مى‌دهد، ولى هیچ‌کس در برابر او پناه ندارد؟»"},{"SurahNumber":23,"VerseNumber":89,"Text":"به زودى خواهند گفت: «براى خداست.» بگو: «پس چگونه [مى‌گویید] جادو شده‌اید [و این سخنان سحر و افسون است]؟!»"},{"SurahNumber":23,"VerseNumber":90,"Text":"بلکه حقّ را براى آنان آوردیم. و قطعاً آنان دروغ مى‌گویند"},{"SurahNumber":23,"VerseNumber":91,"Text":"خداوند، هرگز فرزندى براى خود نگرفته است، و هیچ معبودى با او نیست. [اگر چنین بود،] قطعاً هر معبودى [براى آنکه تدبیرِ امور کند،] آفریده‌هاى خود را با خود مى‌برد. و بى‌تردید بعضى از خدایان بر بعضى دیگر برترى مى‌جستند. خداوند از آنچه وصف مى‌کنند، منزّه است"},{"SurahNumber":23,"VerseNumber":92,"Text":"او به غیب و شهود، [نهان و آشکار،] آگاه است. و از هر چیزى که براى او شریک مى‌گیرند، برتر است"},{"SurahNumber":23,"VerseNumber":93,"Text":"[ای پیامبر!] بگو: «پروردگارا! اگر آنچه را به آنان وعده داده شده، به من نشان دهى،"},{"SurahNumber":23,"VerseNumber":94,"Text":"پس پروردگارا! مرا در میان گروه ستمکاران قرار مده»"},{"SurahNumber":23,"VerseNumber":95,"Text":"و بی‌شک ما مى‌توانیم آنچه را به آنان وعده مى‌دهیم، به تو نشان دهیم"},{"SurahNumber":23,"VerseNumber":96,"Text":"[اى پیامبر!] بدى را به بهترین شیوه دور کن! [و در مقام مقابله به مثل مباش!] ما به آنچه [مخالفان] وصف مى‌کنند، آگاه‌تریم"},{"SurahNumber":23,"VerseNumber":97,"Text":"و بگو: «پروردگارا! من از وسوسه‌هاى شیطان‌ها به تو پناه مى‌برم"},{"SurahNumber":23,"VerseNumber":98,"Text":"و پناه مى‌برم به تو اى پروردگار! از این که آنان نزد من حاضر شوند.»"},{"SurahNumber":23,"VerseNumber":99,"Text":"[آنها به کردارهاى زشت ادامه مى‌دهند،] تا زمانى که مرگ به سراغ یکى از آنان آید، [آن‌گاه] مى‌گوید: «پروردگارا! مرا بازگردان"},{"SurahNumber":23,"VerseNumber":100,"Text":"شاید در آنچه از خود به جاى گذاشته‌ام، کار نیکى انجام دهم. هرگز!» این سخنى است که مى‌گوید، [ولى اگر برگردد، به آن عمل نمى‌کند.] و در پى آنان برزخى است تا روزى که برانگیخته شوند"},{"SurahNumber":23,"VerseNumber":101,"Text":"پس آن‌گاه که در صور دمیده شود، در آن روز، نه میانشان خویشاوندى است، و نه [از حال یکدیگر] مى‌پرسند"},{"SurahNumber":23,"VerseNumber":102,"Text":"پس کسانى که ترازوهای اعمالشان سنگین [و باارزش] باشد، آنان همان رستگارانند"},{"SurahNumber":23,"VerseNumber":103,"Text":"و کسانى که ترازوهای اعمالشان سبک [و بی‌ارزش] باشد، آنان کسانى هستند که سرمایه‌ى وجود خود را از دست داده‌اند و همیشه در جهنّم مى‌مانند"},{"SurahNumber":23,"VerseNumber":104,"Text":"آتش، صورت آنها را مى‌سوزاند. و آنان در دوزخ، چهره‌اى [زشت و] عبوس دارند"},{"SurahNumber":23,"VerseNumber":105,"Text":"[خدا به آنان مى‌فرماید:] «آیا آیات من بر شما خوانده نمى‌شد، پس آنها را دروغ مى‌شمردید؟»"},{"SurahNumber":23,"VerseNumber":106,"Text":"می‌گویند: «پروردگارا! شقاوت [و بدبختى] ما بر ما چیره شد. و گروهى گمراه بودیم"},{"SurahNumber":23,"VerseNumber":107,"Text":"پروردگارا! ما را از دوزخ بیرون آور! اگر بار دیگر [به کفر و گناه] بازگشتیم، قطعاً ستمگریم. [و سزاوار عذاب!]»"},{"SurahNumber":23,"VerseNumber":108,"Text":"[خداوند] مى‌فرماید: در آتش دور و گم شوید، و با من سخن مگویید"},{"SurahNumber":23,"VerseNumber":109,"Text":"[آیا فراموش کردید که] گروهى از بندگان من مى‌گفتند: «پروردگارا! ایمان آوردیم، پس ما را ببخش و بر ما رحم کن. و تو بهترینِ رحم‌کنندگانى.»"},{"SurahNumber":23,"VerseNumber":110,"Text":"[امّا] شما آنان را به مسخره گرفتید تا آن که [سرگرمی شما به تمسخر آنان‌] یاد مرا از خاطرتان برد، و شما همواره به آنان مى‌خندیدید"},{"SurahNumber":23,"VerseNumber":111,"Text":"من امروز به خاطر آن که [مؤمنان در برابر تمسخر شما] صبر کردند، به آنان پاداش دادم. که ایشانند رستگاران"},{"SurahNumber":23,"VerseNumber":112,"Text":"[آن­گاه] از آنان مى‌پرسد: «چقدر در زمین ماندید؟»"},{"SurahNumber":23,"VerseNumber":113,"Text":"مى‌گویند: «یک روز یا بخشى از یک روز، پس از شمارندگان [خود] بپرس!»"},{"SurahNumber":23,"VerseNumber":114,"Text":"مى‌فرماید: اگر آگاهى داشتید، مى‌دانستید که جز اندکى درنگ نکرده‌اید"},{"SurahNumber":23,"VerseNumber":115,"Text":"پس آیا مى‌پندارید که ما شما را بیهوده آفریده‌ایم؟ و شما به سوى ما بازگردانده نمى‌شوید؟"},{"SurahNumber":23,"VerseNumber":116,"Text":"پس برتر است خداوندى که فرمانرواى حقّ است. معبودى جز او نیست، او پروردگار عرش گران‌قدر است"},{"SurahNumber":23,"VerseNumber":117,"Text":"و هر کس با خداوند، معبود دیگرى را بخواند، هیچ برهانى بر کار خود ندارد. پس قطعاً حساب او نزد پروردگارش خواهد بود. بی‌گمان کافران رستگار نمى‌شوند"},{"SurahNumber":23,"VerseNumber":118,"Text":"و بگو: «پروردگارا! بیامرز و رحم کن که تو بهترینِ رحم‌کنندگانی!»"},{"SurahNumber":24,"VerseNumber":1,"Text":"[این] سوره‌اى است که آن را فروفرستادیم و [عمل به] آن را واجب نمودیم و در آن آیاتى روشن فرستادیم. باشد که شما پند گیرید"},{"SurahNumber":24,"VerseNumber":2,"Text":"هر یک از زن و مرد زناکار را صد تازیانه بزنید. و اگر به خدا و روز قیامت ایمان دارید، در اجراى [حکم] دینِ خدا، نسبت به آن دو، گرفتار دلسوزى نشوید. و هنگام کیفر آن دو، گروهى از مؤمنان حاضر و ناظر باشند"},{"SurahNumber":24,"VerseNumber":3,"Text":"مرد زناکار، جز با زن زناکار یا مشرک ازدواج نمى‌کند. و زن زناکار را، جز مرد زناکار یا مشرک، به همسرى نمی‌گیرد. و این [زناشویى] بر مؤمنان حرام است"},{"SurahNumber":24,"VerseNumber":4,"Text":"و کسانى که نسبت زنا به زنان پاکدامن مى‌دهند و چهار شاهد نمى‌آورند، پس هشتاد تازیانه به آنان بزنید و گواهى آنان را هرگز نپذیرید، که آنان همان فاسقانند"},{"SurahNumber":24,"VerseNumber":5,"Text":"مگر کسانى که پس از آن [تهمت زدن،] توبه کنند و در مقام اصلاح و جبران برآیند، که قطعاً خداوند آمرزنده و مهربان است"},{"SurahNumber":24,"VerseNumber":6,"Text":"و کسانى که به همسران خود نسبت زنا مى‌دهند، و جز خودشان شاهدى ندارند، هر یک از آنان براى اثبات ادّعاى خود، باید چهار بار به خدا سوگند یاد کند که قطعاً [درباره‌ی همسرش] از راستگویان است"},{"SurahNumber":24,"VerseNumber":7,"Text":"و در پنجمین بار بگوید که لعنت خدا بر او باد اگر [در این اتهام بستن‌،] از دروغگویان باشد"},{"SurahNumber":24,"VerseNumber":8,"Text":"و کیفر [زنا] از آن زن ساقط می‌شود، بدین‌گونه که [در مقام دفاع،] چهار بار به خدا قسم بخورد که آن مرد [در نسبتى که به او مى‌دهد] از دروغگویان است"},{"SurahNumber":24,"VerseNumber":9,"Text":"و بار پنجم بگوید که غضب خدا بر او باد، اگر آن مرد از راستگویان باشد"},{"SurahNumber":24,"VerseNumber":10,"Text":"و اگر فضل و رحمت خداوند بر شما نبود، [رسوا مى‌شدید. و نظام خانوادگى شما مختل مى‌شد.] قطعاً خداوند توبه‌پذیر و حکیم است"},{"SurahNumber":24,"VerseNumber":11,"Text":"کسانى که آن دروغِ بزرگ را [نسبت به یکى از همسران پیامبر به میان‌] آوردند، گروهى از خودِ شما بودند. آن را براى خود شر نپندارید، بلکه آن [در نهایت] به نفع شماست. [زیرا سبب رسوایى منافقان است.] هر کدام از آنان، به اندازه‌ی گناهی که مرتکب شده است، به کیفر می‌رسد. و براى کسى که بخش بزرگ گناه را بر عهده گرفته، عذابی بزرگ است"},{"SurahNumber":24,"VerseNumber":12,"Text":"چرا زمانى که تهمت را شنیدید، مردان و زنان با ایمان، نسبت به خویش گمان خوب نبردند. و نگفتند: «این تهمتی بزرگ و آشکار است!»"},{"SurahNumber":24,"VerseNumber":13,"Text":"چرا چهار شاهد بر آن نیاوردند؟ پس چون گواهان لازم را نیاوردند، آنان نزد خدا همان دروغگویانند"},{"SurahNumber":24,"VerseNumber":14,"Text":"و اگر فضل و رحمت الهى در دنیا و آخرت بر شما نبود، به سزاى آن سخنان که مى‌گفتید، قطعاً عذابى بزرگ به شما مى‌رسید"},{"SurahNumber":24,"VerseNumber":15,"Text":"آن‌گاه که از زبان یکدیگر [آن تهمت را] مى‌گرفتید و با آنکه هیچ اطّلاعی از آن نداشتید، دهان به دهان مى‌گفتید. و این را ساده و ناچیز مى‌پنداشتید، در حالى که آن نزد خدا بزرگ است"},{"SurahNumber":24,"VerseNumber":16,"Text":"چرا هنگامى که [آن را] شنیدید، نگفتید: «روا نیست که ما در این [باره از پیش خود] حرفى بزنیم. [پروردگارا!] تو منزّهى! این بهتانى بزرگ است.»"},{"SurahNumber":24,"VerseNumber":17,"Text":"خداوند شما را اندرز مى‌دهدکه اگر ایمان دارید، هرگز امثال این تهمت‌ها را تکرار نکنید"},{"SurahNumber":24,"VerseNumber":18,"Text":"خداوند براى شما آیات خود را بیان مى‌کند. و او دانا و حکیم است"},{"SurahNumber":24,"VerseNumber":19,"Text":"کسانى که دوست دارند فحشا و زشتى‌ها در میان اهل ایمان فاش و آشکار شود، در دنیا و آخرت برای آنها عذاب دردناکى است. و خداوند [عواقب آن را] مى‌داند، و شما نمى‌دانید"},{"SurahNumber":24,"VerseNumber":20,"Text":"و اگر فضل و رحمت الهى بر شما نبود و این که خداوند رئوف و مهربان است [شما را سخت کیفر مى‌داد]"},{"SurahNumber":24,"VerseNumber":21,"Text":"اى کسانى که ایمان آورده‌اید! گام‌هاى شیطان را پیروى نکنید. و هر کس پیرو گام‌هاى شیطان شود، [گمراه مى‌شود، زیرا] او به فحشا و منکر فرمان مى‌دهد. و اگر فضل و رحمت خداوند بر شما نبود، هرگز هیچ یک از شما پاک نمى‌شد؛ ولى خداوند هر کس را بخواهد، پاک مى‌سازد. و خداوند شنوا و داناست"},{"SurahNumber":24,"VerseNumber":22,"Text":"آنها که از میان شما داراى برترى [مالى] و وسعت زندگى هستند، نباید سوگند بخورند که به نزدیکان و مستمندان و مهاجرانِ در راه خدا چیزى ندهند؛ بلکه باید [آنان را] ببخشند و از آنان درگذرند. آیا دوست ندارید که خداوند شما را ببخشد؟ و خداوند آمرزنده و مهربان است"},{"SurahNumber":24,"VerseNumber":23,"Text":"کسانى که زنان پاکدامن باایمان را که [از شدّت ایمان از بى‌عفتى] بى‌خبرند، متّهم به فحشا کنند، در دنیا و آخرت از رحمت الهى دورند و براى آنان عذابى بزرگ است"},{"SurahNumber":24,"VerseNumber":24,"Text":"روزى که زبان‌ها و دست‌ها و پاهایشان، به آنچه همواره انجام مى‌دادند، به زیان آنان، گواهى مى‌دهند"},{"SurahNumber":24,"VerseNumber":25,"Text":"آن روز، خداوند جزاى حقّ آنان را بى‌کم و کاست خواهد داد. و آنان خواهند دانست که خداوند همان حقیقت آشکار است"},{"SurahNumber":24,"VerseNumber":26,"Text":"زنان پلید، سزاوار مردان پلیدند، و مردان پلید، سزاوار زنان پلید. زنان پاک، براى مردان پاکند، و مردان پاک، براى زنان پاک. آنان از آنچه درباره‌ی آنها مى‌گویند، برکنارند. و براى آنان آمرزش و روزى نیکویى است"},{"SurahNumber":24,"VerseNumber":27,"Text":"اى کسانى که ایمان آورده‌اید! به خانه‌هایى که منزل شما نیست، پیش از آنکه اجازه بگیرید و بر اهل آن سلام کنید، وارد نشوید. این براى شما بهتر است. شاید پند گیرید"},{"SurahNumber":24,"VerseNumber":28,"Text":"پس اگر کسى را در خانه نیافتید، وارد آنجا نشوید، تا آنکه به شما اجازه‌ى ورود داده شود. و اگر به شما گفته شد: «برگردید!» پس برگردید [و آزرده نشوید]. این براى پاک‌تر ماندن شما [بهتر] است. و خداوند به عملکرد شما آگاه است"},{"SurahNumber":24,"VerseNumber":29,"Text":"بر شما گناهى نیست که به منازل غیر مسکونى که در آن کالایى دارید، وارد شوید. و خداوند به آنچه آشکار یا پنهان مى‌کنید، آگاه است"},{"SurahNumber":24,"VerseNumber":30,"Text":"به مردان مؤمن بگو: چشم‌هاى خود را [از نگاه به نامحرمان] فروگیرند، و دامان خود را [از آلودگی] حفظ نمایند. این براى پاک‌تر ماندن آنان [بهتر] است. خداوند به آنچه مى‌کنند، آگاه است"},{"SurahNumber":24,"VerseNumber":31,"Text":"و به زنان با ایمان بگو: چشم‌هاى خود را [از نگاه هوس‌آلود] فروگیرند، و دامان خود را [از آلودگی] حفظ نمایند. و زینت خود را، جز آن مقدار که [به طور طبیعى] نمایان است، آشکار نکنند. و مقنعه‌ى خود را بر گردنشان بیفکنند [تا علاوه بر سر، گردن و سینه‌ى آنان نیز پوشیده باشد]. و زینت خود را آشکار نکنند، مگر براى شوهرشان، یا پدرشان، یا پدرشوهر، یا پسرشان، یا پسرشوهرشان [که از همسر دیگر است]، یا برادرشان، یا پسربرادر، یا پسرخواهر، یا زنان [هم‌کیش] خود، یا آنچه را مالک شده‌اند [از کنیز و برده]، یا مردان سفیه که تمایل جنسى ندارند، یا کودکانى که از امور جنسى زنان آگاه نیستند. و نیز، [هنگام راه رفتن] پاى خود را به­گونه‌اى به زمین نکوبند که زیور پنهانشان دانسته شود. اى مؤمنان! همگى به سوى خدا بازگردید و به درگاه خدا توبه کنید، تا رستگار شوید"},{"SurahNumber":24,"VerseNumber":32,"Text":"پسران و دختران بى‌همسر خود را همسر دهید. و [نیز] غلامان وکنیزان شایسته [ازدواج] را. [و از فقر نترسید که] اگر تنگدست باشند، خداوند از فضل خود بى‌نیازشان مى‌گرداند. خداوند، گشایشگر داناست"},{"SurahNumber":24,"VerseNumber":33,"Text":"و کسانى که [امکان] ازدواج نمى‌یابند، پاکدامنى و عفّت پیشه کنند، تا آن که خداوند از فضل و کرم خویش، آنان را بى‌نیاز کند. و هر کدام از غلامان و کنیزان شما که خواهان [قرارداد] بازخرید و آزادى [تدریجى] باشند، اگر در آنان خیر و شایستگى دیدید، تقاضاى آنان را بپذیرید [و براى آزاد شدن آنان،] از مالى که خدا به شما داده، به آنان بدهید. و کنیزان جوان خود را که تصمیم بر پاکدامنى دارند، به خاطر رسیدن به مال ناپایدار دنیا، به فحشا وادار نکنید، و هر کس آنان را [به فحشا] وادارد، البتّه خداوند براى آن کنیزان که به اکراه بدان کار وادار گشته‌اند، بخشنده‌ى مهربان است"},{"SurahNumber":24,"VerseNumber":34,"Text":"به راستی ما به سوى شما آیاتى روشنگر، و از کسانى که پیش از شما بودند، نمونه‌هایى برجسته و تاریخى، و پندى براى پرهیزکاران فرستادیم"},{"SurahNumber":24,"VerseNumber":35,"Text":"خداوند، نور آسمان‌ها و زمین است. مثل نور او، همچون چراغدانى است که در آن چراغى [پر فروغ] باشد. آن چراغ در میان شیشه‌اى، و آن شیشه، همچون ستاره‌اى تابان و درخشان. این چراغ از روغن درخت پر برکت زیتون برافروخته است، که نه شرقى است و نه غربى [و پیوسته خورشید بر آن مى‌تابد. روغنش به قدرى صاف و شفّاف است] که بدون تماس آتش، نزدیک است [شعله‌ور شود و] روشنى دهد. نورى است بر فراز نور دیگر. هر کس را که خداوند بخواهد، به نور خویش هدایت مى‌کند. و خداوند براى مردم مثل‌ها مى‌زند، و به هر چیزى آگاه است"},{"SurahNumber":24,"VerseNumber":36,"Text":"[این نور هدایت] در خانه‌هایى است که خداوند اذن داده [قدر و مَنزِلت آنها] رفعت یابد، و نام او در شود، و در آنها بامدادان و شامگاهان او را تسبیح گویند"},{"SurahNumber":24,"VerseNumber":37,"Text":"مردانى که هیچ تجارت و داد و ستدی، آنان را از یاد خدا و برپاداشتن نماز و پرداخت زکات، غافل نمى‌کند. [آنان] از روزى که در آن، دل‌ها و چشم‌ها دگرگون مى‌شود، بیمناکند"},{"SurahNumber":24,"VerseNumber":38,"Text":"تا خداوند به آنان، نیکوتر از آنچه کرده‌اند، پاداش بدهد و از فضل و رحمت خویش، بر پاداششان بیافزاید. و خداوند هر کس را بخواهد، بی‌حساب روزى مى‌دهد"},{"SurahNumber":24,"VerseNumber":39,"Text":"و اعمال کسانى که کافر شدند، همچون سرابى در بیابان است که تشنه، آن را آب مى‌پندارد؛ [امّا] همین که به سراغ آن مى‌آید، آن را چیزى نمی‌یابد، و خدا را نزد آن مى‌یابد که حساب او را بى‌کم و کاست مى‌دهد. و خداوند زود به حساب‌ها مى‌رسد"},{"SurahNumber":24,"VerseNumber":40,"Text":"یا همچون تاریکى‌هایى است در دریایى عمیق و متلاطم،که موجى بزرگ روى آن را مى‌پوشاند، و روى آن، موج بزرگ دیگرى است و بالاى آن موج، ابرى است، ظُلُماتى تو در تو. همین که دست خود را برآوَرَد، ممکن نیست کسی دست او را ببیند [تا نجاتش دهد]. و خداوند براى هر کس نورى قرار ندهد، هیچ نورى براى او نخواهد بود"},{"SurahNumber":24,"VerseNumber":41,"Text":"آیا ندیدى که هر کس در آسمان‌ها و زمین است، و پرندگان بال گشوده، براى خدا تسبیح مى‌گویند؟ و همه نماز و تسبیح خود را مى‌دانند؟ و خداوند به آنچه مى‌کنند، داناست"},{"SurahNumber":24,"VerseNumber":42,"Text":"و فرمانروایى آسمان‌ها و زمین، تنها از آنِ خداست. و بازگشت [همه] به سوى اوست"},{"SurahNumber":24,"VerseNumber":43,"Text":"آیا ندیدى که خداوند، ابرها را [به آرامى] مى‌راند؟ سپس بین [اجزاى] آن پیوند برقرار مى‌کند. آن‌گاه آن را متراکم مى‌سازد، پس مى‌بینى که باران از میان آن بیرون مى‌آید. و خداوند از آسمان، از ابرهایى کوه­پیکر، تگرگ فرومى‌فرستد. پس آن را به هر کس بخواهد، مى‌رساند و از هر کس بخواهد، بازمى‌دارد. نزدیک است درخشندگى برق آن، دیدگان را ببرد"},{"SurahNumber":24,"VerseNumber":44,"Text":"خداوند، شب و روز را جا به جا مى‌کند. همانا در این [قدرت‌نمایى] براى اهل بصیرت، عبرتى است"},{"SurahNumber":24,"VerseNumber":45,"Text":"و خداوند هر جنبده‌اى را از آب آفرید. پس برخى از آنها بر شکم حرکت مى‌کنند، و برخى بر دو پا راه مى‌روند، و بعضى بر چهار پا. خداوند هر چه بخواهد، مى‌آفریند، زیرا خدا بر هر چیزى تواناست"},{"SurahNumber":24,"VerseNumber":46,"Text":"به­راستى که آیاتى روشنگر فروفرستادیم. و خداوند هر کس را بخواهد، به راهی راست هدایت مى‌کند"},{"SurahNumber":24,"VerseNumber":47,"Text":"و مى‌گویند: «ما به خدا و رسول ایمان آوردیم، و اطاعت مى‌کنیم.» امّا گروهى از آنان بعد از این اقرار، پشت مى‌کنند. و آنان مؤمنِ واقعى نیستند"},{"SurahNumber":24,"VerseNumber":48,"Text":"و هرگاه به سوى خدا و رسولش خوانده شوند، تا [پیامبر] میانشان داورى کند، ناگهان گروهى از آنان، روى‌گردان مى‌شوند"},{"SurahNumber":24,"VerseNumber":49,"Text":"و اگر حقّ با آنان باشد، با رضایت و تسلیم به سوى پیامبر مى‌آیند"},{"SurahNumber":24,"VerseNumber":50,"Text":"آیا در دل‌هایشان بیماری است؟ یا دچار شک شده‌اند؟ یا بیم آن دارند که خداوند و پیامبرش حقّى از آنان تباه کنند؟ بلکه آنان همان ستمگرانند"},{"SurahNumber":24,"VerseNumber":51,"Text":"[ولى] چون مؤمنان را به سوی خدا و رسولش فراخوانند، تا [پیامبر] میانشان داورى کند، سخنشان جز این نیست که مى‌گویند: «شنیدیم و اطاعت کردیم!» و اینان همان رستگارانند"},{"SurahNumber":24,"VerseNumber":52,"Text":"و کسانی که از خدا و رسولش پیروى کنند و از خدا بترسند و از او پروا کنند، پس آنان کامیابند"},{"SurahNumber":24,"VerseNumber":53,"Text":"و [منافقان] سخت‌ترینِ سوگندهایشان را به نام خدا خوردند، که اگر [براى جهاد] دستور بدهى، قطعاً از خانه خارج مى‌شوند. [به آنان] بگو: «سوگند نخورید! اطاعتِ پسندیده [بهتر از گزافه‌گویى است]! البتّه خداوند به کارهایى که مى‌کنید، آگاه است.»"},{"SurahNumber":24,"VerseNumber":54,"Text":"بگو: «خدا را اطاعت کنید و پیامبر را فرمان برید!» پس اگر سرپیچى کنید، پیامبر مسئول اعمال خویش است، و شما مسئول اعمال خود! و اگر اطاعتش کنید، هدایت مى‌یابید. و پیامبر جز رساندن آشکار [پیام وحى‌]، مسئولیتى ندارد"},{"SurahNumber":24,"VerseNumber":55,"Text":"خداوند به کسانى از شما که ایمان آورده و کارهاى شایسته کرده‌اند، وعده داده است که حتماً آنان را در زمین، جانشین [و حکمران] قرار دهد، همان‌گونه که کسانى پیش از ایشان را جانشین کرد. و قطعاً دینى را که خداوند براى آنان پسندیده است، پابرجا و ریشه‌دار خواهد ساخت. و ترسشان را تبدیل به امنیت کند. تا مرا بپرستند [و] چیزى را شریک من نسازند. وکسانی که بعد از این [نعمت‌ها]، کفر ورزند، پس آنان، همان فاسقانند"},{"SurahNumber":24,"VerseNumber":56,"Text":"و نماز را به­پا دارید و زکات را بپردازید و از پیامبر اطاعت کنید. باشد که مورد رحمت قرار گیرید"},{"SurahNumber":24,"VerseNumber":57,"Text":"هرگز گمان مبر که کافران، ما را در زمین ناتوان و درمانده مى‌کنند. [آنان نمى‌توانند از مجازات الهى بگریزند!] جایگاهشان آتش است. و به راستى که سرانجام بدى است"},{"SurahNumber":24,"VerseNumber":58,"Text":"اى کسانى که ایمان آورده‌اید! بردگان شما و کودکانتان که به سنّ بلوغ نرسیده‌اند، باید در سه وقت از شما [براى ورود به اتاق شخصى] اجازه بگیرند: پیش از نماز صبح، و نیمروز، هنگامى که لباس از تن بیرون مى‌کنید، و بعد از نماز عشاء. این سه وقت هنگام استراحت و خلوت شماست، در غیر این سه وقت، بر شما و بر آنان گناهى نیست، [که بی‌اجازه وارد شوند؛ زیرا آنان] گرد شما در گردشند و با یکدیگر به سر مى‌برید. خداوند این‌گونه آیات را براى شما بیان مى‌کند. و خداوند دانایى فرزانه است"},{"SurahNumber":24,"VerseNumber":59,"Text":"و چون کودکان شما به حد بلوغ رسیدند، باید [در تمام اوقات براى ورود به اتاق خصوصى پدر و مادر] اجازه بگیرند. مانند کسانی که پیش از آنان اجازه می­گرفتند. خداوند این‌گونه آیات خود را براى شما بیان مى‌کند. و خداوند دانایى فرزانه است"},{"SurahNumber":24,"VerseNumber":60,"Text":"و بر زنان سالخورده‌اى که امیدى به ازدواج ندارند، گناهی نیست که حجاب و روپوش خود را کنار بگذارند، به شرطى که زیورشان را آشکار و خودآرایى نکنند. و پاکدامنى [و پوشش] براى آنان بهتر است. و خداوند شنوای دانا است"},{"SurahNumber":24,"VerseNumber":61,"Text":"بر نابینا و لنگ و بیمار و بر خود شما ایرادى نیست که [بدون اجازه از این خانه‌ها، غذا] بخورید: از خانه‌هاى خود، یا خانه‌هاى پدرانتان، یا خانه‌هاى مادرانتان، یا خانه‌هاى برادرانتان، یا خانه‌هاى خواهرانتان، یا خانه‌هاى عموهایتان، یا خانه‌هاى عمّه‌هایتان، یا خانه‌هاى دایى‌هایتان، یا خانه‌هاى خاله‌هایتان، یا آن خانه‌هایى که کلیدهایش را در اختیار دارید، یا خانه‌هاى دوستانتان. بر شما گناهی نیست که دسته‌جمعى بخورید یا پراکنده [و تنها]. و چون وارد هر خانه‌اى شدید، پس بر یکدیگر سلام کنید، سلام و تحیتى از سوى خداوند، سلامى خجسته و پاکیزه! خداوند آیات را این چنین براى شما بیان مى‌کند. باشد که بیندیشید"},{"SurahNumber":24,"VerseNumber":62,"Text":"مؤمنان [راستین] تنها کسانى هستند که به خدا و پیامبرش ایمان آورده‌اند و هرگاه در کارى همگانى همراه پیامبر باشند، بدون اجازه‌ی او نمى‌روند. [اى پیامبر!] کسانى که [براى رفتن‌] اجازه مى‌گیرند، آنانند که به خدا و پیامبرش ایمان دارند. پس اگر براى برخى از کارهایشان از تو اجازه خواستند، به هر کدام از آنان که خواستى [و مصلحت دانستی،] اجازه بده. و براى آنان از خدا آمرزش بخواه، که خداوند بخشنده‌ی مهربان است"},{"SurahNumber":24,"VerseNumber":63,"Text":"[ای مؤمنان!] آن‌گونه که یکدیگر را صدا مى‌زنید، پیامبر را صدا نزنید. خدا مى‌داند [چه‌] کسانى از شما با پنهان شدن پشت سر دیگران، آهسته [از نزد او] بیرون مى‌روند. پس کسانى که از فرمان او سرپیچى مى‌کنند، باید بترسند از این که [در دنیا] فتنه‌اى دامنشان را بگیرد، یا [در آخرت‌] به عذابی دردناک گرفتار شوند"},{"SurahNumber":24,"VerseNumber":64,"Text":"آگاه باش! آنچه در آسمان‌ها و زمین است، از آنِ خداست. بى‌شک مى‌داند که بر چه کارید. و روزى را که به سوى او بازگردانده مى‌شوند، [مى‌داند،] پس آنان را از آنچه کرده‌اند، آگاه مى‌کند. و خداوند به هر چیزى آگاه است"},{"SurahNumber":25,"VerseNumber":1,"Text":"مبارک است آن [خداوندی] که قرآن، وسیله‌ى شناخت حقّ از باطل را بر بنده‌اش فروفرستاد، تا براى جهانیان مایه‌ى هشدار باشد"},{"SurahNumber":25,"VerseNumber":2,"Text":"خداوندى که فرمانروایى آسمان‌ها و زمین براى اوست، و هیچ فرزندى نگزیده و در فرمانروایى شریکى ندارد. و هر چیزى را آفرید وآن را به شایستگى اندازه نهاد"},{"SurahNumber":25,"VerseNumber":3,"Text":"[مشرکان] به جاى او معبودانى گرفتند که هیچ چیز نمى‌آفرینند، و خود آفریده شده‌اند. مالک هیچ زیان و سودى براى خود نیستند. و تسلّطى بر مرگ و حیات و برانگیختن [پس از مرگ] ندارند"},{"SurahNumber":25,"VerseNumber":4,"Text":"و کسانى که کافر شدند، گفتند: «این [قرآن] فقط دروغى بزرگ است که او ساخته است. و گروه دیگرى او را بر این کار یارى کرده‌اند.» پس به راستى مرتکب ستمى سنگین و دروغى بزرگ شده‌اند"},{"SurahNumber":25,"VerseNumber":5,"Text":"و گفتند: «[این قرآن،] افسانه‌هاى پیشینیان است که او نوشتن آنها را [از نویسندگان‌] درخواست کرده است، و آن [نوشته‌] هر صبح و شام بر او خوانده مى‌شود [تا از بر کند، و بر ما بخواند، و بگوید: این وحى است]!»"},{"SurahNumber":25,"VerseNumber":6,"Text":"بگو: «[این قرآن را] کسى فروفرستاد که رازهاى پوشیده در آسمان‌ها و زمین را مى‌داند. قطعاً او آمرزنده و مهربان است.»"},{"SurahNumber":25,"VerseNumber":7,"Text":"[کافران] گفتند: «این چه پیامبرى است که [مانند ما] غذا مى‌خورد، و در بازارها راه مى‌رود؟ چرا فرشته‌اى به سوى او نازل نشده تا همراه او بیم‌دهنده باشد؟"},{"SurahNumber":25,"VerseNumber":8,"Text":"یا [چرا از آسمان] بر او گنجى نمی‌افکنند؟ یا چرا او باغى ندارد تا از [میوه‌های] آن بخورد؟» و ستمگران [به مؤمنان] گفتند: «شما جز مردی جادو شده را پیروى نمى‌کنید.»"},{"SurahNumber":25,"VerseNumber":9,"Text":"بنگر که چگونه براى تو مَثَل‌ها زدند؟ [و تو را چگونه وصف کردند؟] پس گمراه شدند؛ در نتیجه نمى‌توانند راهى [به حقیقت] بیابند"},{"SurahNumber":25,"VerseNumber":10,"Text":"مبارک است خدایى که اگر بخواهد، بهتر از آنچه را آنها توقّع دارند، براى تو قرار مى‌دهد؛ باغ‌هایى که از زیر [درختان] آن نهرها جریان دارد، و قصرهایى براى تو قرار مى‌دهد"},{"SurahNumber":25,"VerseNumber":11,"Text":"[کافران نه تنها تو،] بلکه قیامت را انکار کرده‌اند. و ما براى منکران قیامت، آتشى فروزان و سوزان آماده کرده‌ایم"},{"SurahNumber":25,"VerseNumber":12,"Text":"چون [دوزخ] از فاصله‌ى دور آنان را ببیند، خشم و خروشى [هولناک] از آن مى‌شنوند"},{"SurahNumber":25,"VerseNumber":13,"Text":"و چون به زنجیر بسته شده، در مکانى تنگ انداخته شوند، آنجاست که ناله می‌زنند"},{"SurahNumber":25,"VerseNumber":14,"Text":"[به آنان گفته مى‌شود:] «امروز یک بار درخواست مرگ نکنید، بلکه بسیار درخواست مرگ کنید.»"},{"SurahNumber":25,"VerseNumber":15,"Text":"[اى پیامبر!] به مردم بگو: «آیا این [ذلّت و عذاب] بهتر است، یا بهشت جاوِدانى که به پرهیزکاران وعده داده شده، و سزا و سرانجام آنان است؟»"},{"SurahNumber":25,"VerseNumber":16,"Text":"جاودانه هر چه بخواهند، در آنجا دارند. [این پاداش] وعده‌اى است درخواست شده، بر عهده‌ی پروردگارت"},{"SurahNumber":25,"VerseNumber":17,"Text":"روزى که خداوند، مشرکان و آنچه را از غیر خدا مى‌پرستیدند، [یک جا] گرد مى‌آورد، پس [به معبودهاى آنان] می­فرماید: «آیا شما بندگان مرا گمراه کردید؟ یا خودشان راه را گم کردند؟»"},{"SurahNumber":25,"VerseNumber":18,"Text":"آنها می‌گویند: تو منزّهى! ما را نرسد که جز تو سرپرستى بگیریم؛ ولى تو اینان و پدرانشان را [از نعمت‌ها] برخوردار کردى، تا آن که یاد [تو] را فراموش کردند، و گروهى هلاک و سر در گم شدند.»"},{"SurahNumber":25,"VerseNumber":19,"Text":"[خداوند مى‌فرماید:] «پس [این معبودها] گفته‌هاى شما را تکذیب کردند. [اکنون] در چاره‌اندیشى [براى خود] و یارى رساندن [به خویش] توانى ندارید. و هر کس از شما ستم کند [و شرک ورزد]، عذاب بزرگى به او مى‌چشانیم.»"},{"SurahNumber":25,"VerseNumber":20,"Text":"و ما هیچ پیامبرى پیش از تو نفرستادیم، مگر آن که آنان [نیز مانند مردم] غذا مى‌خوردند و در بازارها راه مى‌رفتند. و ما برخى از شما را وسیله‌ى آزمایش برخى دیگر قرار دادیم، [تا ببینیم] آیا صبر و تحمّل از خود نشان مى‌دهید؟ و پروردگارت همواره بیناست"}]}