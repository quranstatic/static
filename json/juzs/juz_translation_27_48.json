{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":51,"VerseNumber":31,"Text":"‹ ߌߓߎ߬ߙߊ߬ߤߌߡߊ߫ › ߣߊ߬ ߘߴߊ߬ ߝߐ߫ ߞߏ߫ ߊߟߎ߫ ߘߏߘߌ߫ ߥߍ߫ ߊߟߎ߬ ߗߋߘߋ߲ ߠߎ߬"},{"SurahNumber":51,"VerseNumber":32,"Text":"ߊ߬ߟߎ߬ ߞߊ߲߫ ߞߏ߫ ߒ߬ ߗߋߣߍ߲߫ ߡߌ߬ߙߌ߲߬ߘߌ߫ ߛߐ߲߬ߡߊ ߟߎ߫ ߟߋ߫ ߡߊ߬"},{"SurahNumber":51,"VerseNumber":33,"Text":"ߞߏ߫ ߊ߲ ߧߋ߫ ߓߍ߬ߙߍ ߓߐ߰ߟߊ߬ߡߊ ߗߋ߫ ߊ߬ߟߎ߬ ߞߊ߲ߡߊ߬"},{"SurahNumber":51,"VerseNumber":34,"Text":"ߏ߬ ߟߎ߫ ߕߐ߰ߡߊ߬ߛߙߋ߬ߦߊ߬ߣߍ߲߫ ߠߋ߬ ߌ ߡߊ߰ߙߌ ߓߘߊ ߖߊߛߟߌߟߊ ߟߎ߬ ߦߋ߫"},{"SurahNumber":51,"VerseNumber":35,"Text":"ߊ߲ ߞߊ߬ ߘߍ߲߬ߞߣߍ߬ߦߊ߬ߓߊ߮ ߡߍ߲ ߠߎ߫ ߕߍ߬ߘߍ߫ ߦߋ߲߬ ߸ ߊ߲ ߞߵߏ߬ ߟߎ߬ ߟߊߓߐ߫"},{"SurahNumber":51,"VerseNumber":36,"Text":"ߊ߲ ߝߊ߲߭ ߡߊ߫ ߛߌ߬ߟߡߊ߬ ߛߌ߫ ߛߐ߬ߘߐ߲߫ ߦߋ߲߬ ߝߏ߫ ߟߎ߫ ߞߋߟߋ߲߫ ߔߋ߫"},{"SurahNumber":51,"VerseNumber":37,"Text":"ߊ߲ ߘߏ߲߬ ߞߊ߬ ߕߐ߰ߡߊ߬ߛߙߋ ߘߏ߫ ߕߏ߫ ߦߋ߲߬ ߸ ߖߊ߲߰ߞߕߊ߬ ߘߌߡߌ߲ߣߍ߲ ߢߍߛߌߟߊ߲ߢߍߓߊ߮ ߟߎ߬ ߦߋ߫"},{"SurahNumber":51,"VerseNumber":38,"Text":"ߊ߬ ߣߌ߫ ߡߎߛߊ߫ ߞߏ ߝߣߊ߫ ߸ ߕߎ߬ߡߊߡߍ߲ ߊ߲ ߞߵߏ߬ ߗߋ߫ ߝߋߙߊߥߎ߲߫ ߡߊ߬ ߘߊ߬ߟߎ߬ ߘߐ߬ߜߍ ߟߎ߬ ߘߌ߫"},{"SurahNumber":51,"VerseNumber":39,"Text":"ߏ߬ ߞߵߊ߬ ߞߐߘߏ߲߬ ߊ߬ ߟߊ߫ ߝߊ߲߭ ߘߌ߫ ߸ ߞߵߊ߬ ߝߐ߫ ߏ ߡߊ߬ ߞߏ߫ ߛߎߓߊ߮ ߥߟߊ߫ ߝߊ߬ߕߐ"},{"SurahNumber":51,"VerseNumber":40,"Text":"ߏ߬ ߞߍ ߸ ߊ߲ ߞߵߊ߬ ߣߴߊ߬ ߟߊ߫ ߞߟߍ߬ߓߏߟߏ߲ ߠߎ߬ ߕߍ߯ߕߊ߬ ߸ ߞߵߊ߬ߟߎ߬ ߟߊߝߟߌ߬ ߓߊ߫ ߞߎߣߊ߲ ߘߐ߫ ߸ ߞߵߊ߬ ߕߘߍ߬ ߊ߬ ߦߋ߫ ߖߙߊ߬ߞߌ߬ߕߊ߫ ߘߌ߫"},{"SurahNumber":51,"VerseNumber":41,"Text":"ߊ߬ ߣߌ߫ ߊ߯ߘߌ ߟߎ߬ ߝߣߊ߫ ߘߐ߫ ߸ ߕߎ߬ߡߊ ߡߍ߲ ߊ߲ ߞߊ߬ ߝߢߐ߫ ߞߏ߬ߣߟߊ߬ߡߊ ߗߋ߫ ߏ߬ ߟߎ߬ ߞߊ߲ߡߊ߬"},{"SurahNumber":51,"VerseNumber":42,"Text":"ߏ߬ ߕߍ߫ ߣߊ߬ ߝߏߦߌ߬ ߞߊ߲ߡߊ߬ ߞߏ߫ ߊ߬ ߘߴߏ߬ ߕߏ߫ ، ߝߏ߫ ߊ߬ ߦߴߏ߬ ߞߍ߫ ߟߋ߬ ߖߐ߫ ߦߏ߫ ( ߝߋ߲߫ ) ߡߎ߰ߡߎ߰ߣߍ߲"},{"SurahNumber":51,"VerseNumber":43,"Text":"ߊ߬ ߣߌ߫ ߛߊ߬ߡߎ߯ߘߊ ߟߎ߬ ߝߣߊ߫ ߘߐ߫ ߸ ߕߎ߬ߡߊ ߡߍ߲ ߊ߬ ߝߐ߫ ߘߴߏ߬ ߟߎ߬ ߦߋ߫ ߞߏ߫ ߊߟߎ߫ ߦߴߊߟߎ߫ ߘߊ߰ߡߎ߲߬ ߛߊߣߌ߬ ߥߊ߯ߕߌ߫ ߕߍ߫"},{"SurahNumber":51,"VerseNumber":44,"Text":"ߏ߬ ߟߎ߫ ߞߵߊ߬ߟߎ߬ ߜߛߋߞߘߎ߬ ߞߊ߬ ߓߐ߫ ߊ߬ߟߎ߫ ߡߊ߰ߙߌ ߟߊ߫ ߖߊ߬ߡߊߙߌ ߞߣߐ߫ ، ߏ߬ ߞߍ ߜߊ߬ߙߊ߲߬ߞߕߊ ߞߵߊ߬ߟߎ߫ ߡߌ߬ߘߊ߬ ߛߌ߲߯ߜߙߐ߬ ߸ ߞߵߊ߬ ߕߘߍ߬ ߊ߬ߟߎ߬ ߦߋ߫ ߝߟߍߟߌ ߟߊ߫"},{"SurahNumber":51,"VerseNumber":45,"Text":"ߊ߬ߟߎ߬ ߡߊ߫ ߛߴߊ߬ߟߎ߫ ߥߟߌ߬ ߟߊ߫ ߞߵߊ߬ߟߎ߫ ߟߐ߬ ، ߊ߬ߟߎ߫ ߘߏ߲߬ ߡߊ߫ ߞߍ߫ ߊ߬ߟߎ߬ ߕߊߛߙߊ߬ߓߊ߯ ߟߎ߫ ߘߌ߫"},{"SurahNumber":51,"VerseNumber":46,"Text":"ߊ߬ ߣߌ߫ ߣߎߤߎ߲߫ ߡߌ߬ߙߌ߲߬ߘߌ ߘߐ߫ ߸ ߏ߬ ߟߎ߫ ߕߘߍ߬ ߢߌ߲߬ ߠߎ߬ ߢߍ߫ ߞߘߐ߬ߡߊ߲߫ ، ߏ߬ ߟߎ߫ ߘߏ߲߬ ߞߍߣߍ߲߫ ߡߌ߬ߙߌ߲߬ߘߌ߬ ߔߊߟߊ߲ߞߊߣߍ߲߫ ߠߋ߬ ߘߌ߫ ߘߋ߬"},{"SurahNumber":51,"VerseNumber":47,"Text":"ߛߊ߲߫ ߞߟߐ ߘߏ߲߬ ߸ ߊ߲ ߞߵߏ߬ ߟߐ߬ ߝߊ߲߬ߞߊ ߟߋ߬ ߟߊ߫ ، ߖߊ߯ߕߋ߬ ߸ ߒ߬ߠߎ߬ ߦߋ߫ ߟߊ߬ߦߙߌ߬ߥߊ߬ߟߌ߬ߟߊ ߟߎ߫ ߟߋ߬ ߘߌ߫"},{"SurahNumber":51,"VerseNumber":48,"Text":"ߘߎ߰ߞߝߏ ߝߣߊ߫ ߸ ߊ߲ ߞߵߏ߬ ߘߐߝߎߟߋ߲߫ ، ߘߐ߬ߝߍ߲߬ߛߍ߲߬ߠߌ߲߬ߠߊ߬ ߢߌߡߊ ߟߎ߫ ߟߋ߬ ߒ߬ߠߎ߬ ߘߌ߫ ߘߋ߬"},{"SurahNumber":51,"VerseNumber":49,"Text":"ߊ߲ ߞߊ߬ ߝߌ߬ߟߊ߬ߓߊ ߘߊ߲߫ ߝߋ߲ ߓߍ߯ ߟߋ߬ ߘߐ߫ ߸ ߛߴߊߟߎ߫ ߘߴߊߟߎ߫ ߕߊ߰ߛߌ߫"},{"SurahNumber":51,"VerseNumber":50,"Text":"ߒ߬ߓߊ߬ ߊߟߎ߫ ߦߴߊߟߎ߫ ߓߏ߬ߙߌ߬ ߞߊߕߙߍ߬ ߊߟߊ߫ ߟߋ߫ ߡߊ߬ ߸ ߒߠߋ ߞߏ߬ߣߌ߲ ߖߊ߬ߛߙߋ߬ߡߊ߬ߟߌ߬ߟߊ߬ ߘߐ߬ߜߍ߫ ߟߋ߬ ߘߴߊߟߎ߫ ߦߋ߫ ߞߊ߬ ߝߘߴߊ߬ߟߋ߬ ( ߊߟߊ߫ ) ߟߊ߫"},{"SurahNumber":51,"VerseNumber":51,"Text":"ߊߟߎ߫ ߞߣߊ߫ ߡߊ߰ߙߌ߬ ߜߘߍ߫ ߞߍ߫ ߊߟߊ߫ ߝߍ߬ ߘߋ߬ ߸ ߒߠߋ ߞߏ߬ߣߌ߲ ߖߊ߬ߛߙߋ߬ߡߊ߬ߟߌ߬ߟߊ߬ ߘߐ߬ߜߍ߫ ߟߋ߬ ߘߴߊߟߎ߫ ߦߋ߫ ߸ ߞߊ߬ ߝߘߴߊ߬ߟߋ߬ ( ߊߟߊ߫ ) ߟߊ߫"},{"SurahNumber":51,"VerseNumber":52,"Text":"ߊ߬ ߘߏ߲߬ ߕߋ߲߬ ߠߋ߬ ، ߞߋߟߊ߫ ߛߌ߫ ߡߊ߫ ߣߵߊ߬ߟߎ߬ ߢߍߓߊ߮ ߟߎ߫ ߡߊ߬ ߸ ߣߴߏ߬ ߟߎ߬ ߡߴߊ߬ ߝߐ߫ ߏ ߡߊ߬ ߸ ߞߏ߫ ߛߎߓߊ߮ ߟߴߏ߬ ߘߌ߫ ߥߟߊ߫ ߝߊ߬ߕߐ"},{"SurahNumber":51,"VerseNumber":53,"Text":"ߦߊ߯ߟߴߊ߬ߟߎ߫ ߣߊ߬ ߢߐ߲߮ ߡߊߛߙߊ߬ ߟߴߏ߬ ߟߋ ߟߊ߫ ߓߊ߬؟ ، ߍ߲߬ߍ߲߫ ߸ ߊ߬ߟߎ߬ ߦߋ߫ ߡߌ߬ߙߌ߲߬ߘߌ߫ ߘߊ߲߬ߠߊߕߊ߬ߡߌ߲߬ߣߍ߲ ߠߎ߫ ߟߋ߬ ߘߌ߫ ߕߎ߲߫"},{"SurahNumber":51,"VerseNumber":54,"Text":"ߒ߬ߓߊ߬ ߌߟߋ ߌ ߞߐߘߏ߲߬ ߊ߬ߟߎ߬ ߟߊ߫ ߘߏߦߌ߲߫ ، ߌߟߋ ߞߏ߬ߣߌ߲ ߕߍ߫ ߖߙߊ߬ߞߌ߬ߕߊ߫ ߘߌ߫"},{"SurahNumber":51,"VerseNumber":55,"Text":"ߊ߬ ߣߴߌ ߦߋ߫ ߟߊ߬ߟߌ߬ߟߌ ߞߍ߫ ߸ ߓߊ ߟߊ߬ߟߌ߬ߟߌ ߟߋ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߣߝߊ߫ ߟߊ߫"},{"SurahNumber":51,"VerseNumber":56,"Text":"ߒߠߋ ߡߊ߫ ߥߐ߬ߞߎߟߐ ߣߌ߫ ߡߐ߱ ߘߊ߲߫ ߞߎ߲߬ ߛߌ߫ ߟߊ߫ ߸ ߝߏ߫ ߊ߬ߟߎ߬ ߦߋ߫ ߒ ߓߊ߬ߕߏ߫ ߟߋ߬"},{"SurahNumber":51,"VerseNumber":57,"Text":"ߒ ߡߊ߫ ߤߊ߬ߙߌ߬ߖߍ߰ ߢߌߣߴߊ߬ߟߎ߬ ߟߊ߫ ߸ ߒ ߘߏ߲߬ ߡߴߊ߬ ߢߌߣߌ߲߫ ߒ ߞߏ߫ ߊ߬ߟߎ߬ ߦߋ߫ ߒ ߘߡߊߢߌߣߌ߲߫"},{"SurahNumber":51,"VerseNumber":58,"Text":"ߖߊ߯ߕߋ߬ ߸ ߊߟߊ߫ ߟߋ߫ ߤߊ߬ߙߌ߬ߖߍ߰ߟߊ߫ ߝߊ߲߬ߞߊ߬ߡߊ߫ ߝߊ߬ߛߊ߲߬ߡߊ߲ ߘߌ߫"},{"SurahNumber":51,"VerseNumber":59,"Text":"ߒ߬ߓߊ߬ ߖߟߎ߬ߝߍ߬ ߢߊ߬ ߞߋߟߋ߲߫ ߣߌ߭ ߟߋ߬ ߕߐ߬ߢߍ߰ߒߕߋ ߟߎ߬ ߦߋ߫ ߸ ߦߏ߫ ߊ߬ߟߎ߫ ߕߐ߬ߢߐ߮ ߟߎ߬ ߟߊ߫ ߖߟߎ߬ߝߍ߬ ߢߊ߬ ߞߋߟߋ߲ ߣߌ߭ ߢߐ߲߰ߘߐ ، ߏ߬ ߘߐ߫ ߸ ߤߟߴߊ߬ߟߎ߬ ߡߊ߫ ߞߌߢߍ߫ ߒ ߠߊ߫"},{"SurahNumber":51,"VerseNumber":60,"Text":"ߒ߬ߓߊ߬ ߜߊ߬ߟߏ ߟߋ߫ ߓߊ߲߬ߓߊ߮ ߟߎ߬ ߢߍ߫ ߊ߬ߟߎ߬ ߟߊ߫ ߟߏ߲ ߘߐ߫ ، ߞߐ߲߬ߞߐ߲߬ ߞߍߣߴߊ߬ߟߎ߫ ߡߊ߬ ߡߍ߲ ߘߐ߫ ߞߊ߬ߣߌ߲߫"},{"SurahNumber":52,"VerseNumber":1,"Text":"ߊ߰ ߒ ߣߌ߫ ߞߐ߲߬ߞߍ ߕߍ߫"},{"SurahNumber":52,"VerseNumber":2,"Text":"ߊ߰ ߒ ߣߌ߫ ߟߍߙߊ߫ ߛߓߍߣߍ߲ ߕߍ߫"},{"SurahNumber":52,"VerseNumber":3,"Text":"ߛߓߍߜߟߏ߫ ߘߟߊߞߊ߬ߣߍ߲ ߞߊ߲߬"},{"SurahNumber":52,"VerseNumber":4,"Text":"ߊ߰ ߒ ߣߌ߫ ߓߏ߲߫ ߠߊߡߍ߲߬ߛߍ߲߬ߦߊ߬ߣߍ߲ ߕߍ߫"},{"SurahNumber":52,"VerseNumber":5,"Text":"ߊ߰ ߒ ߣߌ߫ ߓߟߌ߫ ߞߘߐߕߊ߬ߣߍ߲ ߕߍ߫"},{"SurahNumber":52,"VerseNumber":6,"Text":"ߊ߰ ߒ ߣߌ߫ ߓߊ߫ ߥߎ߲߬ߝߊ߲߬ߣߍ߲ ߕߍ߫"},{"SurahNumber":52,"VerseNumber":7,"Text":"ߖߊ߯ߕߋ߬ ߸ ߌ ߡߊ߰ߙߌ ߟߊ߫ ߖߊ߲߰ߞߕߊ ߦߋ߫ ߞߍߕߊ ߟߋ߬ ߘߌ߫"},{"SurahNumber":52,"VerseNumber":8,"Text":"ߘߐ߬ߛߊ߬ߓߊ߰ ߛߌ߫ ߕߍ ߊ߬ ߟߊ߫"},{"SurahNumber":52,"VerseNumber":9,"Text":"ߏ߬ ߟߏ߲ ߸ ߛߊ߲ ߘߌ߫ ߝߌߙߌ߲ߝߌߙߌ߲߫ ߝߌߚߌ߫"},{"SurahNumber":52,"VerseNumber":10,"Text":"ߞߊ߬ ߞߎ߬ߙߎ ߟߎ߬ ߕߊ߯ ߛߐߍ߫"},{"SurahNumber":52,"VerseNumber":11,"Text":"ߒ߬ߓߊ߬ ߜߊ߬ߟߏ߬ ߦߴߏ߬ ߟߏ߲ ߘߐ߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߦߋ߫"},{"SurahNumber":52,"VerseNumber":12,"Text":"ߏ߬ ߟߎ߬ ߡߍ߲ ߠߎ߯ ߊ߬ߟߎ߬ ߕߏߟߏ߲߫ ߠߊ߫ ( ߡߣߊ߬ߡߣߊ ) ߛߏ߲߯ߓߊߟߌ ߘߐ߫"},{"SurahNumber":52,"VerseNumber":13,"Text":"ߏ߬ ߟߏ߲ ߸ ߊ߬ߟߎ߬ ߘߌ߫ ߟߊߕߊ߲߬ߞߌ߲߬ ߔߊߦߌߔߊߦߌ ߕߊ ߘߐ߫ ߔߏߦߌ߫"},{"SurahNumber":52,"VerseNumber":14,"Text":"ߞߏ߫ ߕߊ ( ߛߏ ) ߟߋ߫ ߣߌ߲߬ ߸ ߊߟߎ߫ ߕߘߍ߬ ߡߍ߲ ߡߊߛߐ߬ߛߐ߬ ߟߊ߫"},{"SurahNumber":52,"VerseNumber":15,"Text":"ߦߊ߯ߟߊ߫ ߣߌ߲߬ ߦߋ߫ ߛߎߓߊ߯ߦߊ ߟߋ߬ ߘߌ߫ ߓߊ߬ ߸ ߥߟߴߊߟߎ߫ ߕߍ߫ ߦߋߟߌ߫ ߟߋ߬ ߞߍ߫ ߟߊ߫؟"},{"SurahNumber":52,"VerseNumber":16,"Text":"ߊߟߎ߫ ߦߋ߫ ߘߏ߲߬ ߊ߬ ߘߐ߫ ߞߍ߬ ، ߊߟߎ߫ ߞߵߊߟߎ߫ ߡߎ߬ߢߎ߲߫ ߓߊ߬ ߸ ߥߟߴߊߟߎ߫ ߡߴߊߟߎ߫ ߡߎ߬ߢߎ߲߫ ߓߊ߬ ߸ ߏ߬ ߓߍ߯ ߞߊ߫ ߞߊ߲߫ ߊߟߎ߫ ߡߊ߬ ، ߊߟߎ߫ ߞߏ߬ߣߌ߲ ߛߙߊ߬ߕߐ߫ ߊߟߎ߫ ߗߋߥߊߟߌ ( ߟߎ߫ ) ߟߋ߬ ߟߊ߫"},{"SurahNumber":52,"VerseNumber":17,"Text":"ߖߊ߯ߕߋ߬ ߸ ߝߊ߲ߕߊ߲ߞߟߊ ߟߎ߬ ߦߋ߫ ߣߊߞߐ ߟߎ߬ ߣߌ߫ ߣߍߡߊ ߟߋ߬ ߘߐ߫"},{"SurahNumber":52,"VerseNumber":18,"Text":"ߊ߬ߟߎ߫ ߘߊ߰ߡߎ߲߬ߣߍ߲߬ ߝߋ߲߫ ߠߊ߫ ߸ ߊ߬ߟߎ߫ ߡߊ߰ߙߌ ߞߊ߬ ߡߍ߲ ߘߴߊ߬ߟߎ߫ ߡߊ߬ ، ߊ߬ ߣߴߊ߬ߟߎ߫ ߡߊ߰ߙߌ ߞߵߊ߬ߟߎ߫ ߕߊ߲߬ߞߊ ( ߡߍ߲ ߞߍ߫ ) ߥߋ߲߯ߓߋ ߖߊ߲߰ߞߕߊ ߡߊ߬"},{"SurahNumber":52,"VerseNumber":19,"Text":"ߞߏ߫ ߊߟߎ߫ ߘߊߥߎ߲ߠߌ߲ ߞߍ߫ ߞߵߊߟߎ߫ ߡߌ߲߬ ߕߐߟߍ߯ ߸ ߞߊ߬ߡߊߛߐ߬ߘߐ߲߬ ߊߟߎ߫ ߗߋߥߊߟߌ ߝߍ߬"},{"SurahNumber":52,"VerseNumber":20,"Text":"ߊ߬ߟߎ߫ ߛߍ߲߬ߓߍ߬ߣߍ߲߫ ߜߡߍ߬ ߛߝߊߣߍ߲ ߠߎ߫ ߞߊ߲߬ ، ߊ߬ ߣߴߊ߲ ߓߘߊ߫ ߖߏ߲ߞߊ߲߫ ߢߊ߫ ߥߟߎߞߎ ߟߎ߬ ߝߘߎ߫ ߊ߬ߟߎ߫ ߡߊ߬"},{"SurahNumber":52,"VerseNumber":21,"Text":"ߒ߬ߓߊ߬ ߡߍ߲ ߠߎ߫ ߘߍ߲߬ߞߣߍ߬ߦߊ߬ ߘߊ߫ ߸ ߊ߬ ߣߴߊ߬ߟߎ߬ ߓߐ߲ߛߐ߲ ߠߎ߫ ߞߵߊ߬ߟߎ߬ ߟߊߓߊ߬ߕߏ߫ ߘߍ߲߬ߞߣߍ߬ߦߊ ߘߐ߫ ، ߊ߲ ߞߵߏ߬ ߟߎ߬ ߓߐ߲ߛߐ߲ ߠߎ߬ ߟߊߞߍ߫ ߊ߬ߟߎ߬ ߘߐ߫ ߟߋ߬ ، ߊ߲ ߘߏ߲߬ ߡߴߊ߬ߟߎ߫ ߣߊ߰ߛߌ߫ ߊ߬ߟߎ߬ ߗߋߥߊߟߌ ߘߐ߫ ߝߏߦߌ߬ ߟߊ߫ ، ߡߐ߱ ߞߋ߬ߟߋ߲߬ߞߋ߬ߟߋ߲߬ߣߊ ߕߏ߬ߟߌ߬ߡߊߛߌ߰ߣߍ߲߫ ߊ߬ ߓߊ߯ߙߊ߫ ߣߐ ߟߋ߫ ߞߎ߲߬ߞߘߐ߫"},{"SurahNumber":52,"VerseNumber":22,"Text":"ߊ߲ ߘߌ߫ ߕߏ߫ ߊ߬ߟߎ߬ ߖߘߌ߫ ߟߊ߫ ߦߙߌߘߋ߲ ߣߌ߫ ߛߏ߬ߓߏ ߟߊ߫ ߞߍ߬ߣߍ߲ ߊ߬ߟߎ߫ ߣߊ߬ߦߌ߬ߣߊ߲߬ߕߊ ߜߊ߲߬ߛߊ߲ ߘߐ߫"},{"SurahNumber":52,"VerseNumber":23,"Text":"ߊ߬ߟߎ߬ ߦߋ߫ ߞߙߏ߫ ߜߊߘߏ߲ߣߍ߲ ߠߎ߫ ߓߏ߬ߛߌ߬ ߟߊ߫ ߢߐ߲߮ ߠߊ߫ ߦߋ߲߬ ߛߐ߲߬ ، ߞߎ߬ߟߊ߲߬ߞߎ߬ߟߊ߲߬ ߞߊ߲߫ ߕߍ߫ ߡߍ߲ ( ߡߌ߲߭ ) ߘߐ߫ ߸ ߖߟߎ߬ߡߎ߲߬ߕߐ߬ߦߊ߬ ߕߍ߫ ߊ߬ ߘߐ߫"},{"SurahNumber":52,"VerseNumber":24,"Text":"ߊ߬ߟߎ߬ ߦߋ߫ ߡߊߡߣߌߡߌߣߌ߲߫ ߠߴߊ߬ߟߎ߫ ߖߍ߬ߘߍ ߟߊ߫ ߖߍ߲ߓߎߟߍ߲ ߠߎ߬ ߓߟߏ߫ ، ߏ߬ ߟߎ߫ ߟߋ߬ ߦߏ߫ ߟߓߊ߬ߞߐߣߐ߲߫ ߡߊߥߣߊ߬ߙߌ߬ߣߍ߲ ߠߎ߫ ߟߋ߬"},{"SurahNumber":52,"VerseNumber":25,"Text":"(ߘߊ߬ߡߊ߲߬ߛߊ߫ ) ߊ߬ߟߎ߬ ߘߏ߫ ߘߴߊ߬ ߢߊߕߋߟߋ߲߫ ߘߏ߫ ߟߊ߫ ߸ ߞߵߊ߬ ߞߍ߫ ߢߐ߲߯ ߘߐߢߌߣߌ߲ߞߊ ߘߌ߫"},{"SurahNumber":52,"VerseNumber":26,"Text":"ߊ߬ߟߎ߬ ߘߴߊ߬ ߝߐ߫ ߞߏ߫ ߒ߬ߠߎ߫ ߖߘߐ߬ߣߍ߲߬ߓߊ ߟߋ߫ ߕߘߍ߬ ߒ߬ ߞߐߙߍ ߟߎ߬ ߘߐ߫ ߞߘߐ߬ߡߊ߲߫"},{"SurahNumber":52,"VerseNumber":27,"Text":"ߊߟߊ߫ ߢߊ߬ߣߍ߲߫ ߒ߬ ߡߊ߬ ߏ߬ ߟߋ ߘߐ߫ ߣߌ߲߬ ߸ ߞߊ߬ ߒ߬ ߕߊ߲߬ߞߊ߬ ߝߢߐ߫ ߞߟߊߡߊ߲ ߖߊ߲߰ߞߕߊ ߡߊ߬"},{"SurahNumber":52,"VerseNumber":28,"Text":"ߊ߲ ߘߏ߲߬ ߕߘߍ߬ ߊ߬ ߡߊߞߟߌ߫ ߟߊ߫ ߞߘߐ߬ߡߊ߲߫ ، ߒ ߞߏ߫ ߖߊ߯ߕߋ߬ ߸ ߊ߬ߟߋ ߟߋ߬ ߢߊ߬ߓߊ߰ ߤߌߣߟߊ ߘߌ߫"},{"SurahNumber":52,"VerseNumber":29,"Text":"ߒ߬ߓߊ߬ ߟߊ߬ߟߌ߬ߟߌ ߞߍ߫ ߸ ߓߊߏ߬ ߌ ߡߊ߰ߙߌ ߟߊ߫ ߣߍߡߊ ߛߘߊ߫ ߘߐ߫ ߸ ߌ ߕߍ߫ ߓߟߏߟߊߝߍߣߍ߲ߠߊ߫ ߘߌ߫ ߸ ߌ ߕߍ߫ ߝߊ߬ߕߐ߬ ߘߌ߫"},{"SurahNumber":52,"VerseNumber":30,"Text":"ߊ߬ߟߎ߬ ߞߊ߲߫ ߠߋ߫ ߓߊ߬ ߞߏ߫ ߛߞߎ߬ߦߊ߬ߟߊ ߟߋ߬ ߸ ߊ߲ ߧߴߊ߬ ߘߐߞߐ߬ߣߐ߲߬ ߛߊ߬ߦߊ ߟߊ߫ ߞߏߘߐߦߟߍߡߊ߲ ߠߊ߫؟"},{"SurahNumber":52,"VerseNumber":31,"Text":"ߊ߬ߟߎ߫ ߖߋ߬ߓߌ߬ ߸ ߞߏ߫ ߊߟߎ߫ ߦߋ߫ ߘߞߐ߬ߣߐ߲߬ߠߌ߲ ߞߍ߫ ߝߛߊߦߌ߫ ߸ ߒߠߋ ߦߋ߫ ߘߞߐ߬ߣߐ߲߬ߠߌ߲߬ߠߊ ߟߎ߬ ߘߏ߫ ߟߋ߬ ߘߌ߫ ߊߟߎ߫ ߝߍ߬"},{"SurahNumber":52,"VerseNumber":32,"Text":"ߦߊ߯ߟߴߊ߬ߟߎ߬ ߟߊ߫ ߛߌ߬ߓߏ ߟߎ߫ ߟߴߊ߬ߟߎ߫ ߟߐ߬ ߟߴߢߌ߲߬ ߠߊ߫ ߓߊ߬؟ ߸ ߥߟߴߊ߬ߟߎ߬ ߦߋ߫ ߡߌ߬ߙߌ߲߬ߘߌ߫ ߘߊ߲߬ߠߊߕߊ߬ߡߌ߲߬ߣߍ߲ ߠߎ߫ ߟߋ߬ ߘߌ߫؟"},{"SurahNumber":52,"VerseNumber":33,"Text":"ߤߊߡߊ߲ߕߍ߫ ߊ߬ߟߎ߬ ߞߊ߲߫ ߠߋ߫ ߓߊ߬ ߞߏ߫ ߊ߬ ߣߵߊ߬ ߕߍ߰ ߟߴߊ߬ ߞߎ߲߬ߘߐ߫ ߟߋ߬؟ ، ߍ߲߬ߍ߲߫ ߸ ߊ߬ߟߎ߬ ߕߍ߫ ߘߍ߲߬ߞߣߍ߬ߦߊ߬ ߟߊ߫ ߟߋ߬"},{"SurahNumber":52,"VerseNumber":34,"Text":"ߒ߬ߓߵߊ߬ߟߎ߬ ߝߣߊ߫ ߦߋ߫ ߣߵߊ߬ ߢߐ߲߰ ߞߎߡߊ߫ ߜߘߍ߫ ߘߌ߫ ߓߊ߫ ߸ ߣߴߊ߬ߟߎ߬ ߞߍ߫ ߘߊ߫ ߕߎ߬ߢߊ߬ ߕߌ߯ ߟߎ߫ ߘߌ߫"},{"SurahNumber":52,"VerseNumber":35,"Text":"ߦߊ߯ߟߴߊ߬ߟߎ߬ ߘߊ߲ߣߍ߲߫ ߠߋ߫ ߓߊ߬ ߝߋ߲߫ ߣߐ߬ ߕߍ߫؟ ߥߟߴߊ߬ߟߎ ߟߋ߬ ߘߊ߲ߠߌ߲ߠߊ ߟߎ߬ ߘߌ߫؟"},{"SurahNumber":52,"VerseNumber":36,"Text":"ߥߟߴߊ߬ߟߎ ߟߋ߫ ߞߊ߬ ߛߊ߲ ߠߎ߬ ߣߌ߫ ߘߎ߱ ߘߊ߲߫ ߓߊ߬؟ ، ߍ߲߬ߍ߲߫ ߸ ߊ߬ߟߎ߬ ߕߍ߫ ߘߍ߲߬ߞߣߍ߬ߦߊ߬ ߟߊ߫ ߟߋ߬"},{"SurahNumber":52,"VerseNumber":37,"Text":"ߥߟߊ߫ ߌ ߡߊ߰ߙߌ ߟߊ߫ ߡߣߐ߬ߓߏ߲ ߠߎ߫ ߟߴߊ߬ߟߎ߬ ߓߟߏ߫ ߓߊ߬؟ ، ߥߟߴߊ߬ߟߎ ߟߋ߬ ߛߟߊߕߌ߯ߦߊߓߊ߮ ߟߎ߬ ߘߌ߫؟"},{"SurahNumber":52,"VerseNumber":38,"Text":"ߥߟߊ߫ ߛߊ߲߬ߞߊߟߊ߲߫ ߠߴߊ߬ߟߎ߬ ߓߟߏ߫ ߓߊ߬ ߸ ߞߵߊ߬ߟߎ߬ ߕߟߏߡߊߟߐ߬ ߏ߬ ߟߊ߫؟ ، ߒ߬ߓߵߊ߬ߟߎ߬ ߟߊ߫ ߕߟߏߡߊߟߐߟߊ ߦߋ߫ ߣߊ߬ ߘߊ߬ߟߎ߬ ߘߐ߬ߜߍ߫ ߘߌ߫ ߥߍ߫"},{"SurahNumber":52,"VerseNumber":39,"Text":"ߥߟߊ߫ ߘߋ߲ߡߛߏ ߟߎ߫ ߟߴߊ߬ߟߋ߬ ߕߊ ߟߎ߬ ߘߌ߫ ߓߊ߬ ߸ ߞߊ߬ ߘߋ߲ߞߍ ߟߎ߬ ߞߍ߫ ߊߟߎ߫ ߖߍ߬ߘߍ ߕߊ ߟߎ߬ ߘߌ߫؟"},{"SurahNumber":52,"VerseNumber":40,"Text":"ߥߟߊ߫ ߌ ߦߴߊ߬ߟߎ߬ ߕߙߊ߫ ߟߊ߫ ߛߊ߬ߙߊ߫ ߟߋ߬ ߟߊ߫ ߓߊ߬ ߸ ߊ߬ߟߎ߬ ߜߟߌߦߊߣߍ߲߫ ߦߋ߫ ߞߍ߫ ߏ߬ ߛߙߊ߬ ߞߏ ߓߟߏ߫؟"},{"SurahNumber":52,"VerseNumber":41,"Text":"ߥߟߊ߫ ߞߏ߫ ߘߏ߲߰ߣߍ߲߫ ߠߴߊ߬ߟߎ߬ ߓߘߊ ߓߊ߬ ߸ ߊ߬ߟߎ߬ ߦߋ߫ ߞߴߏ߬ ߛߓߍ߫ ߟߊ߫؟"},{"SurahNumber":52,"VerseNumber":42,"Text":"ߥߟߴߊ߬ߟߎ߬ ߦߴߊ߬ ߝߍ߬ ߞߊ߬ ߘߊ߬ߓߊߙߌ ߟߋ߬ ߞߍ߫ ߓߊ߬؟ ߒ߬ߓߊ߬ ߓߊ߲߬ߓߊ߮ ߟߎ߫ ߟߋ߬ ߘߓߊ߬ߙߌ߬ߕߊ ߟߎ߬ ߘߌ߫"},{"SurahNumber":52,"VerseNumber":43,"Text":"ߤߊߡߊ߲ߕߍ߫ ߡߊ߰ߙߌ߬ ߜߘߍ߫ ߟߴߊ߬ߟߎ߬ ߓߟߏ߫ ߓߊ߬ ߡߍ߲ ߕߍ߫ ߊߟߊ߫ ߘߌ߫؟ ، ߊߟߊ߫ ߘߏ߲߬ ߛߊߣߌ߲ߡߊ߲߫ ߊ߬ߟߎ߬ ߟߊ߫ ߜߙߊ߬ߟߌ߬ ߝߋ߲ ߏ ߡߊ߬ ߞߟߋ߫"},{"SurahNumber":52,"VerseNumber":44,"Text":"ߣߴߊ߬ߟߎ߫ ߞߊ߬ ߞߎߘߎ߲߫ ߞߋߟߋ߲߫ ߓߋ߬ߕߐ ߦߋ߫ ߞߊ߬ ߓߐ߫ ߛߊ߲ ߡߊ߬ ߸ ߊ߬ߟߎ߬ ߘߴߊ߬ ߝߐ߫ ߞߴߏ߬ ߦߋ߫ ߛߊ߲ߝߌ߲߫ ߛߌ߰ߣߍ߲߫ ߢߐ߲߰ ߞߊ߲ ߠߋ߬ ߘߌ߫"},{"SurahNumber":52,"VerseNumber":45,"Text":"ߒ߬ߓߵߊ߬ߟߎ߬ ߕߏ߫ ߦߋ߲߬ ߖߐ߫ ߸ ߝߏ߫ ߊ߬ߟߎ߬ ߦߋ߫ ߓߍ߲߬ ߊ߬ߟߎ߬ ߟߊ߫ ߟߏ߲ ߘߌ߫ ߸ ߊ߬ߟߎ߫ ߜߊ߬ߙߊ߲߬ߞߕߊ߬ߕߐ߫ ߡߍ߲ ߘߐ߫"},{"SurahNumber":52,"VerseNumber":46,"Text":"ߏ߬ ߟߏ߲ ߠߋ߬ ߸ ߊ߬ߟߎ߫ ߘߊ߬ߓߊߙߌ ߕߍ߫ ߝߏߦߌ߫ ߢߵߊ߬ߟߎ߫ ߡߊ߬ ، ߊ߬ߟߎ߫ ߘߏ߲߬ ߕߍ߫ ߘߍ߬ߡߍ߲߬"},{"SurahNumber":52,"VerseNumber":47,"Text":"ߒ߬ߓߊ߬ ߛߊߣߴߏ߬ ߕߍ߫ ߸ ߖߊ߲߰ߞߕߊ ߘߏ߫ ߟߋ߬ ߕߐ߬ߢߍ߰ߒߕߋ ߟߎ߬ ߢߍ߫ ߡߍ߲ ߕߍ߫ ߏ߬ ߘߌ߫ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߴߏ߬ ߟߐ߲߫ ߠߊ߫"},{"SurahNumber":52,"VerseNumber":48,"Text":"ߌߟߋ ߌ ߡߎ߬ߢߎ߲߬ ߌ ߡߊ߰ߙߌ ߟߊ߫ ߞߕߌ ߢߍ߫ ߖߐ߫ ، ߌߟߋ ߞߏ߬ߣߌ߲ ߦߋ߫ ߒ߬ ߢߊߞߘߐ߫ ߟߋ߬ ، ߊ߬ ߣߴߌ ߦߋ߫ ߛߊߣߌ߲ߧߊ ߝߐ߫ ߞߵߊ߬ ߟߴߌ ߡߊ߰ߙߌ ߕߊ߲߬ߘߏ ߞߊ߲߬ ߌ ߥߟߌ߬ ߕߎߡߊ"},{"SurahNumber":52,"VerseNumber":49,"Text":"ߊ߬ ߣߴߌ ߦߴߊ߬ ߛߊߣߌ߲ߧߊ ߝߐ߫ ߛߎ ߘߐ߫ ߸ ߊ߬ ߣߌ߫ ߟߏ߬ߟߏ ߟߎ߬ ߞߐߘߏ߲߬ ߕߎߡߊ ߝߣߊ߫ ߟߊ߫"},{"SurahNumber":53,"VerseNumber":1,"Text":"ߊ߰ ߒ ߣߌ߫ ߟߏ߬ߟߏ ߕߍ߫ ߸ ߣߴߊ߬ ߓߋ߬ ߘߊ߫"},{"SurahNumber":53,"VerseNumber":2,"Text":"(ߖߊ߯ߕߋ߬ ) ߊߟߎ߫ ߘߍ߬ߢߐ߲߮ ߡߊ߫ ߝߟߌ߬ ߸ ߊ߬ ߡߊ߫ ߝߋ߬ߟߋ߲߬ߝߋߟߋ߲߫"},{"SurahNumber":53,"VerseNumber":3,"Text":"ߊ߬ ߘߏ߲߬ ߕߍ߫ ߞߎߡߊ߫ ߟߴߊ߬ ߞߎ߲߬ߝߍ߬"},{"SurahNumber":53,"VerseNumber":4,"Text":"ߝߏߦߌ߫ ߘߏ߲߬ ߕߍ߫ ߝߏ߫ ߦߟߌߘߏ߲߫ ߞߊ߲߫ ߦߟߌߘߏ߲߬ߣߍ߲"},{"SurahNumber":53,"VerseNumber":5,"Text":"(ߛߟߐߡߌ߲߫ ) ߛߍ߲ߓߍ߫ ߜߍߟߍ߲ ߠߋ߫ ߞߵߊ߬ ߟߊߟߐ߲ߠߌ߲߫"},{"SurahNumber":53,"VerseNumber":6,"Text":"ߏ߬ ߦߋ߫ ߘߊߟߌ߫ ߢߌߡߊ߫ ߕߌ߮ ߟߋ߬ ߘߌ߫ ߞߵߊ߬ ߟߊߞߢߊ߫"},{"SurahNumber":53,"VerseNumber":7,"Text":"ߏ ߕߎ߬ߡߊ ߊ߬ ߦߋ߫ ߢߊߡߌߟߏ߫ ߞߘߐߕߊ߬ߣߍ߲ ߘߐ߫ ߔߏ߲߫"},{"SurahNumber":53,"VerseNumber":8,"Text":"ߏ߬ ߞߐ߫ ߊ߬ ߞߵߊ߬ ߡߊߘߏ߲߬ ߸ ߞߊ߬ ߓߊ߲߫ ߞߵߊ߬ ߘߎ߲߫ ( ߊ߬ ߞߎ߲߬ߘߐ߫)"},{"SurahNumber":53,"VerseNumber":9,"Text":"ߊ߬ ߣߊ߬ ߘߊ߫ ߞߍ߫ ߣߐ߲߬ߞߐ߲ ߢߊ߫ ߝߌ߬ߟߊ߫ ߘߡߊ߬ߦߌߙߊ߫ ߘߌ߫ ߸ ߥߟߴߊ߬ ߦߋ߫ ߛߎ߬ߘߎ߲߬ߧߊ߫ ߏ߬ ߘߌ߫"},{"SurahNumber":53,"VerseNumber":10,"Text":"ߊ߬ ߞߊ߬ ߦߟߌߘߏ߲ ߞߍ߫ ߊ߬ ߟߊ߫ ߖߐ߲߭ ߠߊ߫ ߸ ߊ߬ ߟߊ߫ ߦߟߌߘߏ߲߫ ߞߊ߲ ߠߊ߫"},{"SurahNumber":53,"VerseNumber":11,"Text":"ߊ߬ ߛߣߐ߬ߡߍ ߡߊ߫ ߝߘߏ߬ ߊ߬ ߦߋ߫ ߞߏ ߡߊ߬"},{"SurahNumber":53,"VerseNumber":12,"Text":"ߌ߬ߦߏ߯ ߊߟߎ߫ ߘߴߊ߬ ߘߊߘߐߖߵߊ߬ ߦߋ߫ ߞߏ ߘߐ߫؟"},{"SurahNumber":53,"VerseNumber":13,"Text":"ߊ߬ ߘߏ߲߬ ߞߵߊ߬ ߦߋ߫ ߟߋ߬ ߖߌ߰ߟߌ߬ ߜߘߍ߫ ߘߐ߫ ߛߋߚߋ߫"},{"SurahNumber":53,"VerseNumber":14,"Text":"ߘߊ߲߭ ߕߡߐߙߐ߲ߛߎ߲ ߘߌ߲߬ߞߌߙߊ ߘߐ߫"},{"SurahNumber":53,"VerseNumber":15,"Text":"ߡߊ߬ߞߍ ߣߊߞߐ ߦߋ߫ ߦߋ߲߬ ߠߋ߬"},{"SurahNumber":53,"VerseNumber":16,"Text":"ߕߎ߬ߡߊ ߡߍ߲ ߕߡߐߙߐ߲ߛߎ߲ ߞߎ߲߬ߠߊ߬ߓߘߌ߬ߟߊ߲ ߠߎ߫ ߞߵߊ߬ ߞߎ߲߬ߠߊ߬ߓߌߘߌ߲߫"},{"SurahNumber":53,"VerseNumber":17,"Text":"ߊ߬ ߢߊ ߡߊ߫ ߖߍ߲߬ߞߍ߫ ( ߊ߬ ߦߋ߫ ߞߏ ߡߊ߬ ) ߸ ߊ߬ ߘߏ߲߬ ߡߊ߫ ߝߘߏ߬"},{"SurahNumber":53,"VerseNumber":18,"Text":"ߖߊ߯ߕߋ߬ ߸ ߊ߬ ߞߵߊ߬ ߡߊ߰ߙߌ ߟߊ߫ ߡߊ߲߬ߕߊ߬ߣߌ߲߬ߓߊ ߟߎ߬ ߘߏ߫ ߟߎ߫ ߦߋ߫ ߟߋ߬ ߛߋߚߋ߫"},{"SurahNumber":53,"VerseNumber":19,"Text":"ߒ߬ߓߊ߬ ߐ߲߬ߤߐ߲߫ ߸ ߊߟߎ߫ ߞߊ߲߫ ߟߊ߯ߕߊ߫ ߣߌ߫ ߊ߬ߟߌ߬ߊ߳ߎߖ߭ߊ߫ ߡߊ߬ ߘߌ߬؟"},{"SurahNumber":53,"VerseNumber":20,"Text":"ߊ߬ ߣߌ߫ ߡߊ߬ߣߊ߯ߕߊ߫ ߝߣߊ߫ ߸ ߊ߬ߟߎ߬ ߛߓߊߣߊ߲߫ ߜߘߍ߫ ߞߊ߬ߣߌ߲߫"},{"SurahNumber":53,"VerseNumber":21,"Text":"ߌ߬ߦߏ߯ ߊߟߎ߫ ߕߊ ߟߋ߬ ߗߍ߬ߡߊ߲ ߘߌ߫ ߸ ߞߵߊ߬ߟߋ߬ ߕߊ ߞߍ߫ ߡߛߏ߬ߡߊ߲ ߘߌ߫"},{"SurahNumber":53,"VerseNumber":22,"Text":"ߏ ߕߎ߬ߡߊ ߝߍ߬ ߏ߬ ߓߘߊ߫ ߞߍ߫ ߕߐ߬ߢߍ߰ ߕߟߊߟߌ ߘߌ߫ ߘߋ߬"},{"SurahNumber":53,"VerseNumber":23,"Text":"ߏ߬ ߟߎ߫ ߘߏ߲߬ ߕߍ߫ ߝߏߦߌ߬ ߘߌ߫ ߝߏ߫ ߕߐ߮ ߘߏ߫ ߟߎ߫ ، ߊߟߎ߫ ߣߴߊߟߎ߫ ߝߊ߬ ߟߎ߫ ߞߊ߬ ߡߍ߲ ߠߎ߬ ߕߐ߯ߟߊ߫ ߝߎ߯ ߸ ߞߵߊ߬ ߕߘߍ߬ ߊߟߊ߫ ߡߊ߫ ߘߊ߬ߟߎ߬ ߛߌ߫ ߟߊߖߌ߰ ߊ߬ߟߎ߬ ߟߊ߫ ، ߒ߬ߓߵߊ߬ߟߎ߬ ߕߍ߫ ߝߏߦߌ߬ ߟߊߓߊ߬ߕߏ߬ ߟߊ߫ ߝߏ߫ ߖߌ߰ߟߌ ߣߌ߫ ߣߌ ߟߎ߫ ߛߊ߬ߥߏ ، ߞߊ߲ߘߦߊ ߟߋ߫ ߘߏ߲߬ ߜߎ ߣߊ߬ߣߴߊ߬ߟߎ߫ ߡߊ߬ ߣߌ߲߬ ߸ ߞߊ߬ ߝߘߴߊ߬ߟߎ߫ ߡߊ߰ߙߌ ߟߊ߫"},{"SurahNumber":53,"VerseNumber":24,"Text":"ߦߊ߯ߟߊ߫ ߡߐ߱ ߣߊ߬ߕߊ ߟߋ߬ ߞߍߕߐ߫ ߊ߬ ߦߋ߫ ߓߊ߬؟"},{"SurahNumber":53,"VerseNumber":25,"Text":"ߒ߬ߓߵߊߟߊ߫ ߕߊ ߟߋ߬ ߟߊߞߌߙߊ߫ ߣߌ߫ ߘߎߢߊ߫ ߘߌ߫"},{"SurahNumber":53,"VerseNumber":26,"Text":"ߡߟߍ߬ߞߊ߫ ߖߋ߬ߟߌߖߋ߬ߟߌ߬ ߟߋ߬ ߛߊ߲ ߠߎ߬ ߞߣߐ߫ ߸ ߏ߬ ߟߎ߬ ߟߊ߫ ߛߟߏ߬ߣߊ߬ߟߌ ߕߍ߫ ߝߏߦߌ߫ ߢߊ߬ ߸ ߝߏ߫ ߊߟߊ߫ ߛߐ߲߬ߣߍ߲ ߞߐ߫ ߡߐ߰ ߦߋ߫ ߡߍ߲ ߓߊ߯ ߊ߬ ߘߌߦߊ߫ ߸ ߊ߬ ߣߴߊ߬ ߦߋ߫ ߘߌ߬ߢߍ߬"},{"SurahNumber":53,"VerseNumber":27,"Text":"ߖߊ߯ߕߋ߬ ߸ ߡߍ߲ ߠߎ߬ ߕߍ߫ ߘߍ߲߬ߞߣߍ߬ߦߊ߫ ߟߊ߫ ߟߊߞߌߙߊ߫ ( ߞߏ ) ߡߊ߬ ߸ ߏ߬ ߟߎ߫ ߟߋ߫ ߡߟߍ߬ߞߊ ߟߎ߬ ߕߐ߯ߟߊ߫ ߟߊ߫ ߡߛߏ߬ߡߊ߲ ߠߎ߬ ߕߐ߯ߟߊ߫ ߢߊ ߡߊ߬"},{"SurahNumber":53,"VerseNumber":28,"Text":"ߟߐ߲ߠߌ߲߫ ߛߌ߫ ߘߏ߲߬ ߜߎ ߕߍ߫ ߊ߬ߟߎ߬ ߢߍ߫ ߏ߬ ߞߏߢߊ ߘߐ߫ ، ߊ߬ߟߎ߬ ߕߍ߫ ߝߏߦߌ߬ ߟߊߓߊ߬ߕߏ߬ ߟߊ߫ ߖߌ߰ߟߌ ߞߐ߫ ، ߖߌ߰ߟߌ ߘߏ߲߬ ߕߍ߫ ߝߏߦߌ߫ ߢߊ߬ ߟߊ߫ ߕߎ߬ߢߊ ߘߐ߫"},{"SurahNumber":53,"VerseNumber":29,"Text":"ߒ߬ߓߊ߬ ߌߟߋ ߌ ߞߐߘߏ߲߬ ߡߐ߱ ߟߊ߫ ߸ ߡߍ߲ ߓߊ߯ ߊ߬ ߞߐߟߐ߬ ߊ߲ ߞߏߝߐ ߟߊ߫ ، ߊ߬ ߘߏ߲߬ ߡߊ߫ ߢߌߣߌ߲߫ ߝߏߦߌ߫ ߡߊ߬ ߘߎߢߊ߫ ߢߣߊߡߦߊ ߞߐ߫"},{"SurahNumber":53,"VerseNumber":30,"Text":"ߏ߬ ߟߋ ߘߏ߲߬ ߊ߬ߟߎ߬ ߞߐߘߊ߲ ߘߌ߫ ߟߐ߲ߠߌ߲ ߘߐ߫ ، ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߞߵߊ߬ ߟߐ߲߫ ߡߍ߲ ߝߟߌ߬ߣߍ߲߫ ߊ߬ ߟߊ߫ ߛߌߟߊ ߡߊ߬ ، ߊ߬ߟߋ ߟߋ߫ ߞߵߊ߬ ߟߐ߲߫ ߝߣߊ߫ ߸ ߡߍ߲ ߞߊ߲ߘߊߣߍ߲߫"},{"SurahNumber":53,"VerseNumber":31,"Text":"ߊߟߊ߫ ߕߊ ߟߋ߬ ߛߊ߲ ߠߎ߬ ߞߣߐ߫ ߝߋ߲ ߣߌ߫ ߘߎ߱ ߞߣߐ߫ ߝߋ߲ ߘߌ߫ ߸ ( ߊ߬ ߘߏ߲߬ ߦߴߊ߬ ߝߍ߬ ߟߋ߬ ) ߛߴߊ߬ ߘߌ߫ ߖߎ߯ߦߊߓߊ߮ ߟߎ߫ ߛߊ߬ߙߴߊ߬ߟߎ߬ ߗߋߥߊߟߌ ߟߊ߫ ߸ ߊ߬ ߣߴߊ߬ ߦߋ߫ ߢߊ߬ߓߊ߮ ߟߎ߫ ߛߊ߬ߙߊ߫ ߢߌ߬ߡߊ ߟߊ߫"},{"SurahNumber":53,"VerseNumber":32,"Text":"ߏ߬ ߟߎ߫ ߟߴߊ߬ߟߎ߬ ߡߊߓߐ߫ ߟߊ߫ ߖߟߎ߬ߡߎ߲ ߜߌߡߊ ߟߎ߬ ߣߌ߫ ߞߏߙߏ߲ߧߊ߫ ߞߏ ߟߎ߬ ߟߊ߫ ߸ ߝߏ߫ ( ߖߟߎ߬ߡߎ߲߬ ) ߢߟߋߢߟߋ ߟߎ߬ ، ߖߊ߯ߕߋ߬ ߸ ߌ ߡߊ߰ߙߌ ߦߋ߫ ߦߝߊ߬ߟߌ߬ ߦߙߌߥߊߣߍ߲ ߕߌ߱ ߟߋ߬ ߘߌ߫ ߸ ߊ߬ߟߋ ߟߋ߫ ߘߏ߲߬ ߞߵߊߟߎ߫ ߟߐ߲߫ ߸ ߞߊ߬ߦߌ߯ ߕߎ߬ߡߊ ߡߍ߲ ߊ߬ ߦߴߊߟߎ߫ ߘߊ߲߫ ߠߊ߫ ߘߎ߱ ߘߐ߫ ، ߊ߬ ߣߌ߫ ߞߊ߬ߦߌ߯ ߕߎ߬ߡߊ ߡߍ߲ ߊߟߎ߫ ߦߋ߫ ߢߋ߬ߟߋ ߘߌ߫ ߊߟߎ߫ ߣߊ߫ ߟߎ߫ ߘߓߍ ߟߎ߬ ߘߐ߫ ، ߏ߬ ߘߐ߫ ߸ ߊߟߎ߫ ߞߊߣߵߊߟߎ߫ ߖߘߍ߬ ߟߊߜߍ߫ ߘߋ߬ ، ߓߊ ߊ߬ߟߋ ߟߋ߫ ߞߵߊ߬ ߟߐ߲߫ ߡߍ߲ ߝߊ߲ߕߊ߲߬ߞߊ߬ߣߍ߲߫"},{"SurahNumber":53,"VerseNumber":33,"Text":"ߐ߲߬ߤߐ߲߫ ߸ ߌ ߞߵߊ߬ ߦߋ߫ ߓߊ߬ ߡߍ߲ ߣߵߊ߬ ߞߐߘߏ߲߬ ߠߊ߫؟"},{"SurahNumber":53,"VerseNumber":34,"Text":"ߊ߬ ߣߴߊ߬ ߞߊ߬ ߘߏߣߍ߲߫ ߘߌ߫ ߞߊ߬ ߓߊ߲߫ ߞߵߊ߬ ߕߍ߮ ߜߟߍ߬ߦߊ߫؟"},{"SurahNumber":53,"VerseNumber":35,"Text":"ߦߊ߯ߟߊ߫ ߞߏ߫ ߘߏ߲߰ߣߍ߲ ߟߐ߲ߠߌ߲ ߠߴߊ߬ ߓߟߏ߫ ߓߊ߬ ߸ ߊ߬ ߦߋ߫ ߞߍ߫ ߏ߬ ߦߋ߫ ߟߊ߫ ߛߐ߲߬؟"},{"SurahNumber":53,"VerseNumber":36,"Text":"ߥߟߴߊ߬ ߡߊ߫ ߞߌ߬ߓߊ߬ߙߏ߬ ߡߎߛߊ߫ ߟߊ߫ ߟߍߙߊ ߟߎ߬ ߞߣߐ߫ ߞߏ ߟߊ߫ ߓߊ߬؟"},{"SurahNumber":53,"VerseNumber":37,"Text":"ߊ߬ ߣߴߌߓߎ߬ߙߊ߬ߤߌߡߊ߫ ߡߍ߲ ߣߊ߬ ߘߝߊߟߌ ߞߍ߫ ߟߊ߫؟"},{"SurahNumber":53,"VerseNumber":38,"Text":"ߞߏ߫ ߘߏ߬ߣߌ߲߬ ߕߌ߮ ߘߏ߫ ߕߍ߫ ߘߏ߫ ߜߘߍ߫ ߘߏ߬ߣߌ߲ ߕߊ߬ ߘߋ߬"},{"SurahNumber":53,"VerseNumber":39,"Text":"ߊ߬ ߣߌ߫ ߞߏ߫ ߝߏߦߌ߬ ߕߍ߫ ߡߐ߱ ߦߋ߫ ߝߏ߫ ߊ߬ ߞߊ߬ ߡߍ߲ ߓߊ߯ߙߊ߫"},{"SurahNumber":53,"VerseNumber":40,"Text":"ߞߏ߫ ߊ߬ ߟߊ߫ ߓߊ߯ߙߊ ߘߏ߲߬ ߘߌߣߊ߬ ߦߋ߫ ߖߐ߫"},{"SurahNumber":53,"VerseNumber":41,"Text":"ߏ߬ ߟߋ ߞߐ߫ ߊ߬ ߘߌ߫ ߛߊ߬ߙߊ߫ ߛߙߊ߬ߟߌ߬ ߘߝߊߣߍ߲ ߠߊ߫"},{"SurahNumber":53,"VerseNumber":42,"Text":"ߊ߬ ߣߌ߫ ߞߏ߫ ߘߊ߲߬ߞߐ߯ߛߌ ߦߋ߫ ߞߊߕߙߍ߬ ߌ ߡߊ߰ߙߌ ߟߋ߫ ߡߊ߬"},{"SurahNumber":53,"VerseNumber":43,"Text":"ߊ߬ ߣߌ߫ ߞߏ߫ ߊ߬ߟߋ ߟߋ߫ ߟߊ߬ߝߎ߬ߟߍ߬ߟߌ ߞߍ߫ ߟߊ߫ ߡߎߢߍ߯ ، ߊ߬ ߣߌ߫ ߞߊ߬ ߟߞߊ߬ߛߌ߬ߟߌ ߞߍ߫"},{"SurahNumber":53,"VerseNumber":44,"Text":"ߊ߬ ߣߴߊ߬ߟߋ ߟߋ߬ ߣߌߒߕߊ߲ߧߊߟߌ ߞߍ߫ ߟߊ߫ ߸ ߊ߬ ߣߌ߫ ߞߊ߬ ߣߌߡߦߊߟߌ ߞߍ߫"},{"SurahNumber":53,"VerseNumber":45,"Text":"ߊ߬ ߣߌ߫ ߞߏ߫ ߊ߬ߟߋ ߟߋ߫ ߞߊ߬ ߝߌ߬ߟߊ߬ߓߊ ߘߊ߲߫ ߸ ߗߍ߬ߡߊ߲ ߣߌ߫ ߡߛߏ߬ߡߊ߲"},{"SurahNumber":53,"VerseNumber":46,"Text":"ߞߵߏ߬ ߟߎ߬ ߓߐ߫ ߛߖߌߣߍ߲߫ ߠߊߓߐ߲߬ߕߊ ߘߐ߫"},{"SurahNumber":53,"VerseNumber":47,"Text":"ߊ߬ ߣߌ߫ ߞߏ߫ ߘߊ߲ߠߌ߲ ߞߐߟߕߊ ߦߴߊ߬ߟߋ ߟߋ߫ ߡߊ߬"},{"SurahNumber":53,"VerseNumber":48,"Text":"ߊ߬ ߣߌ߫ ߞߏ߫ ߊ߬ߟߋ ߟߋ߫ ߟߊ߬ߞߊ߰ߙߌ߬ߟߌ ߞߍ߫ ߟߊ߫ ߞߊ߬ ߟߊ߬ߓߣߊ߬ߦߊ߬ߟߌ ߞߍ߫"},{"SurahNumber":53,"VerseNumber":49,"Text":"ߊ߬ ߣߌ߫ ߞߏ߫ ߊ߬ߟߋ ߟߋ߫ ߟߏ߬ߟߏ߬ ߝߢߊߝߢߊ ߡߊ߰ߙߌ ߘߌ߫"},{"SurahNumber":53,"VerseNumber":50,"Text":"ߊ߬ ߣߌ߫ ߞߏ߫ ߊ߬ߟߋ ߟߋ߫ ߞߊ߬ ߊ߯ߘߌ߫ ߝߟߐߡߊ ߟߎ߬ ߛߌߟߊߛߊ߬"},{"SurahNumber":53,"VerseNumber":51,"Text":"ߊ߬ ߣߌ߫ ߛߊ߬ߡߎߘߊ ߟߎ߬ ߸ ߏ߬ ߟߎ߫ ߘߏ߲߬ ߕߐ߬ ߡߊ߫ ߕߏ߫"},{"SurahNumber":53,"VerseNumber":52,"Text":"ߊ߬ ߣߌ߫ ߣߎ߯ߤߎ߲߫ ߡߌ߬ߙߌ߲߬ߘߌ ߟߎ߫ ߕߘߍ߬ ߢߌ߲߬ ߠߎ߬ ߢߍ߫ ، ߏ߬ ߟߎ߫ ߟߋ߫ ߕߘߍ߬ ߓߍ߯ ߢߍ߫ ߕߐ߬ߢߍ߮ ߘߐ߫ ߊ߬ ߣߌ߫ ߘߊ߲߬ߠߊ߬ߕߊߡߌ߲ ߘߐ߫"},{"SurahNumber":53,"VerseNumber":53,"Text":"ߊ߬ ߣߴߊ߬ ߞߊ߬ ߘߎ߰ ߦߟߍߡߊ߲ ߘߏ߲߬ߞߏ ߟߎ߬ ߟߊߓߋ߬"},{"SurahNumber":53,"VerseNumber":54,"Text":"ߏ߬ ߞߍ ߸ ߊ߬ ߞߵߊ߬ߟߎ߫ ߞߎ߲߬ߠߊ߬ߓߌ߬ߘߌ߲߬ ߝߋ߲߫ ߠߊ߫ ߸ ߡߍ߲ ߞߵߊ߬ߟߎ߫ ߞߎ߲߬ߠߊ߬ߓߌߘߌ߲߫"},{"SurahNumber":53,"VerseNumber":55,"Text":"ߒ߬ߓߊ߬ ߌ ߦߋ߫ ߛߌߞߊ߫ ߟߴߌ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߘߐ߫؟"},{"SurahNumber":53,"VerseNumber":56,"Text":"ߖߊ߬ߛߙߋ߬ߡߊ߬ߟߌ߬ߟߊ߫ ߟߋ߫ ߣߌ߲߬ ߸ ߖߊ߬ߛߙߋ߬ߡߊ߬ߟߌ߬ߟߊ߬ ߝߟߐ ߟߎ߬ ߛߎ߯ߦߊ ߘߐ߫"},{"SurahNumber":53,"VerseNumber":57,"Text":"ߕߙߍߛߍߕߊ ߓߘߊ߫ ߕߙߍߛߍ߫ ߘߋ߬"},{"SurahNumber":53,"VerseNumber":58,"Text":"ߞߎ߲߬ߠߞߊ߬ߓߊ߯ ߘߏ߲߬ ߕߴߊ߬ ( ߥߊ߯ߕߌ ) ߟߴߊߟߊ߫ ߞߐ߫"},{"SurahNumber":53,"VerseNumber":59,"Text":"ߐ߲߬ߤߐ߲߫ ߸ ߊ߬ ߝߐ߫ ߊߟߎ߫ ߦߋ߫ ߞߓߊߞߏߦߊ߫ ߟߊ߫ ߞߎߡߊ ߢߌ߲߬ ߠߋ߬ ߟߊ߫ ߓߊ߬؟"},{"SurahNumber":53,"VerseNumber":60,"Text":"ߊߟߎ߫ ߘߴߊ߬ ߞߍ߫ ߦߟߍ ߘߌ߫ ߸ ߊߟߎ߫ ߕߍ߫ ߞߊ߬ߛߌ߬؟"},{"SurahNumber":53,"VerseNumber":61,"Text":"ߊߟߎ߫ ߘߏ߲߬ ߞߎ߲߭ ߛߊ߲ߘߌߣߍ߲߫ ߖߘߍ߬ߘߐ߬ߓߏ߲ߧߊ ߡߊ߬"},{"SurahNumber":53,"VerseNumber":62,"Text":"ߒ߬ߓߵߊߟߎ߫ ߕߌ߲ߓߌߘߌ߲ ߞߍ߫ ߊߟߊ߫ ߦߋ߫ ߸ ߞߊ߬ ߓߊ߬ߕߏ ߞߍ߫"},{"SurahNumber":54,"VerseNumber":1,"Text":"(ߡߊ߲߬ߕߊߣߌ߲ ) ߕߎ߬ߡߊ ߓߘߊ߫ ߛߎ߬ߘߎ߲߬ߧߊ߫ ߸ ߓߊ ߞߊߙߏ ߓߘߊ߫ ߛߍ߲ߞߍ߫"},{"SurahNumber":54,"VerseNumber":2,"Text":"ߊ߬ߟߎ߫ ߘߏ߲߬ ߓߊ߯ ߕߐ߰ߡߊ߬ߛߙߋ ߡߍ߲ ߦߋ߫ ߸ ߊ߬ߟߎ߬ ߘߴߊ߬ߟߎ߫ ߡߎ߬ߙߎ߲߬ߘߎ߫ ߞߵߊ߬ ߝߐ߫ ߞߴߏ߬ ߦߋ߫ ߛߎߓߊ߯ߦߊ߫ ߘߎߡߊߣߍ߲ ߠߋ߬ ߘߌ߫"},{"SurahNumber":54,"VerseNumber":3,"Text":"ߊ߬ߟߎ߬ ߘߌ߫ ߡߊ߬ߛߐ߬ߛߐ߬ߟߌ ߞߍ߫ ߸ ߞߵߊ߬ߟߎ߬ ߣߌ ߛߊ߬ߥߏ ߟߎ߬ ߟߊߓߊ߬ߕߏ߬ ، ߞߏ ߓߍ߯ ߘߏ߲߬ ߓߊ߲ߓߊ߲ߣߍ߲߫ ߠߴߊ߬ ߢߊ ߡߊ߬ ߖߐ߫"},{"SurahNumber":54,"VerseNumber":4,"Text":"ߝߋ߲߫ ߠߋ߬ ߓߘߊ߫ ߣߵߊ߬ߟߎ߫ ߡߊ߬ ߖߊ߲߬ߖߏ߲ ߠߎ߬ ߞߣߐ߫ ߸ ߟߊ߬ߜߎ߬ߝߎ߲߬ߠߌ߲ ߦߋ߫ ߡߍ߲ ߘߐ߫"},{"SurahNumber":54,"VerseNumber":5,"Text":"ߏ߬ ߦߋ߫ ߥߘߋ߬ߥߘߋ߬ߟߌ߫ ߘߊ߲߬ߠߊ߬ߛߋߣߍ߲߫ ߜߊ߲߬ߛߊ߲߫ ߠߋ߬ ߘߌ߫ ، ߓߊ߬ߙߌ߬ ߖߊ߬ߛߙߋ߬ߡߊ߬ߟߌ߬ߟߊ ߟߎ߬ ߡߊ߫ ߞߏߢߊ߬"},{"SurahNumber":54,"VerseNumber":6,"Text":"ߒ߬ߓߊ߬ ߌߟߋ ߌ ߞߐߘߏ߲߬ ߊ߬ߟߎ߬ ߟߊ߫ ߖߐ߫ ، ߞߟߌߟߌߟߊ ߦߋ߫ ߞߟߌߟߌ ߞߍ߫ ߟߊ߫ ߜߏߦߊߣߍ߲߫ ߞߏ ߘߏ߫ ߡߊ߬ ߟߏ߲ ߡߍ߲"},{"SurahNumber":54,"VerseNumber":7,"Text":"ߊ߬ߟߎ߬ ߢߊ ߟߎ߬ ߘߐ߯ߦߊߣߍ߲ ߠߎ߬ ߘߌ߫ ߓߐ߫ ߛߊ߬ߙߌ ߟߎ߬ ߞߣߐ߫ ، ߦߏ߫ ߕߐ߲߭ ߝߊ߬ߙߊ߲߬ߝߊ߬ߙߊ߲߬ߠߊ ߟߎ߫ ߟߋ߬"},{"SurahNumber":54,"VerseNumber":8,"Text":"ߊ߬ߟߎ߬ ߞߊߟߌߦߊߡߍߣߍ߲ߕߐ ߞߊ߲ ߟߋ߯ߟߋ߯ߣߍ߲ ߦߋ߫ ߞߟߌߟߌߟߊ ߡߊߜߍ߲ ߞߊ߲߬ ، ߓߊ߲߬ߓߊ߮ ߟߎ߬ ߦߴߊ߬ ߝߐ߫ ߟߴߏ߬ ߟߋ ߘߐ߫ ߸ ߞߏ߫ ߓߌ߬ ߟߋ߬ ߟߏ߲߫ ߜߍߟߍ߲ ߘߌ߫"},{"SurahNumber":54,"VerseNumber":9,"Text":"ߣߎ߯ߤߎ߲߫ ߡߌ߬ߙߌ߲߬ߘߌ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ߢߌ߲߬ ߠߎ߬ ߢߍ߫ ߞߘߐ߬ߡߊ߲߫ ، ߓߊ ߏ߬ ߟߎ߫ ߞߊ߬ ߒ߬ ߠߊ߫ ߖߐ߲߭ ߡߊߛߐ߬ߛߐ߬ ، ߞߵߊ߬ ߝߐ߫ ߏ ߡߊ߬ ߞߏ߫ ߝߊ߬ߕߐ ، ߊ߬ ߣߴߊ߬ߟߎ߫ ߞߵߊ߬ ߟߊߜߎ߬ߝߎ߲߬"},{"SurahNumber":54,"VerseNumber":10,"Text":"ߏ߬ ߞߍ ߸ ߏ ߞߵߊ߬ ߡߊ߰ߙߌ ߞߟߌ߫ ߸ ߞߏ߫ ߛߋ߫ ߓߘߊ߫ ߞߍ߫ ߒ ߠߊ߫ ߘߋ߬ ߸ ߌߟߋ ߦߋ߫ ߒ ߕߊߢߐ߲߯ߓߐ߫"},{"SurahNumber":54,"VerseNumber":11,"Text":"ߏ߬ ߞߍ ߸ ߊ߲ ߞߊ߬ ߛߊ߲ ߓߏ߲߬ߘߊ ߟߎ߬ ߟߊߞߊ߬ ߖߌ߫ ߓߐߙߐ߲ߘߐ ߘߌ߫"},{"SurahNumber":54,"VerseNumber":12,"Text":"ߊ߬ ߣߴߊ߲ ߞߊ߬ ߘߎ߱ ߟߊߝߎ߲ߘߌ߫ ߞߐ߬ߢߊ ߟߎ߬ ߟߊ߫ ، ߏ߬ ߞߍ ߖߌ ߞߊ߬ ߢߐ߲߮ ߓߍ߲߬ ߞߏ߫ ߡߊ߬ ߡߍ߲ ߓߘߊ߫ ߓߊ߲߫ ߟߊߕߍ߰ ߟߊ߫"},{"SurahNumber":54,"VerseNumber":13,"Text":"ߊ߲ ߞߵߊ߬ ߕߊ߬ ߝߍߙߍ߲ ߠߎ߬ ߣߌ߫ ߓߐ߬ߟߐ ߟߎ߬ ߜߊ߲ߜߊ߲ߣߍ߲߫ ߢߐ߲߰ ߠߊ ߞߣߐ߫"},{"SurahNumber":54,"VerseNumber":14,"Text":"ߏ߬ ߦߋ߫ ߞߎߟߎ߲ߞߎߟߎ߲߫ ߠߴߊ߲ ߢߊߞߘߐ߫ ߡߐ߰ ߟߋ߬ ߛߊ߬ߙߊ ߘߌ߫ ߸ ߓߊ߲߬ߓߊ߰ߦߊ ߟߐ߬ ߘߊ߫ ߡߍ߲ ߡߊ߬"},{"SurahNumber":54,"VerseNumber":15,"Text":"ߖߊ߯ߕߋ߬ ߸ ߊ߲ ߞߊ߬ ( ߞߎߟߎ߲ ) ߏ߬ ߟߋ ߕߏ߫ ߕߐ߰ߡߊ߬ߛߙߋ߬ߦߊ ߟߊ߫ ، ߐ߲߬ߤߐ߲߫ ߸ ߕߊ߰ߛߌ߬ߓߊ߯ ߘߌ߫ ߛߐ߬ߘߐ߲߫ ߏ߬ ߘߐ߫ ߓߊ߬؟"},{"SurahNumber":54,"VerseNumber":16,"Text":"ߐ߲߬ߤߐ߲߫ ߸ ߒ߬ ߠߊ߫ ߖߊ߲߰ߞߕߊ ߣߌ߫ ߒ߬ ߠߊ߫ ߖߊ߬ߛߙߋ߬ߡߊ߬ߟߊ ߞߍ߫ ߘߊ߫ ߘߌ߬؟"},{"SurahNumber":54,"VerseNumber":17,"Text":"ߖߊ߯ߕߋ߬ ߸ ߊ߲ ߓߘߊ߫ ߞߎ߬ߙߊ߬ߣߊ ߟߊߣߐ߲߰ߦߊ߫ ߞߊ߬ߥߊ߲߬ߘߌ߬ߟߌ ߦߋ߫ ، ߐ߲߬ߤߐ߲߫ ߸ ߕߊ߰ߛߌ߬ߓߊ߯ ߘߌ߫ ߛߐ߬ߘߐ߲߫ ߏ߬ ߘߐ߫ ߓߊ߬؟"},{"SurahNumber":54,"VerseNumber":18,"Text":"ߊ߯ߘߌ ߟߎ߬ ߝߣߊ߫ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ، ߐ߲߬ߤߐ߲߫ ߸ ߒ߬ ߠߊ߫ ߖߊ߲߰ߞߕߊ ߣߌ߫ ߒ߬ ߠߊ߫ ߖߊ߬ߛߙߋ߬ߡߊ߬ߟߊ ߞߍ߫ ߘߊ߫ ߘߌ߬؟"},{"SurahNumber":54,"VerseNumber":19,"Text":"ߊ߲ ߞߊ߬ ߝߢߐ߫ ߜߍߟߍ߲߫ ߜߟߌߟߌ ߗߋ߫ ߊ߬ߟߎ߬ ߞߊ߲ߡߊ߬ ، ߟߏ߲߫ ߣߙߐ߬ߖߎ߯ ߕߎ߲߰ߣߍ߲߫ ߢߐ߲߰ ߠߊ ߟߎ߬ ߞߘߐ߫"},{"SurahNumber":54,"VerseNumber":20,"Text":"ߏ߬ ߦߋ߫ ߡߐ߱ ߟߎ߫ ߓߐ߬ߓߐ߬ ߟߊ߫ ߸ ߦߏ߫ ߕߡߊߙߏ߫ ߜߊ߲ߞߊ ߟߎ߬ ߟߊߥߟߏߥߟߏߣߍ߲ ߠߎ߫ ߟߋ߬"},{"SurahNumber":54,"VerseNumber":21,"Text":"ߐ߲߬ߤߐ߲߫ ߸ ߒ ߠߊ߫ ߖߊ߲߰ߞߕߊ ߣߌ߫ ߒ ߠߊ߫ ߖߊ߬ߛߙߋ߬ߡߊ߬ߟߊ ߞߍ߫ ߘߊ߫ ߘߌ߬؟"},{"SurahNumber":54,"VerseNumber":22,"Text":"ߖߊ߯ߕߋ߬ ߸ ߊ߲ ߓߘߊ߫ ߞߎ߬ߙߊ߬ߣߊ ߟߊߣߐ߰ߦߊ߫ ߞߊ߬ߥߊ߲߬ߘߌ߬ߟߌ ߦߋ߫ ، ߐ߲߬ߤߐ߲߫ ߸ ߕߊ߰ߛߌ߬ߓߊ߯ ߘߌ߫ ߛߐ߬ߘߐ߲߫ ߏ߬ ߘߐ߫ ߓߊ߬؟"},{"SurahNumber":54,"VerseNumber":23,"Text":"ߛߊ߬ߡߎ߯ߘߊ ߟߎ߫ ߞߊ߬ ߖߊ߬ߛߙߋ߬ߡߊ߬ߟߌ߬ߟߊ ߟߎ߬ ߡߊߛߐ߬ߛߐ߬"},{"SurahNumber":54,"VerseNumber":24,"Text":"ߏ߬ ߟߎ߬ ߞߊ߲߫ ߸ ߞߏ߫ ߌ߬ߦߏ߯ ߒ߬ ߧߋ߫ ߒ߬ ߢߐ߲߰ ߡߐ߰ ߞߋߟߋ߲ ߠߊߓߊ߬ߕߏ߬؟ ، ߏ߬ ߕߎ߬ߡߊ ߝߍ߬ ߊ߲ ߧߋ߫ ߝߌ߬ߟߌ ߣߌ߫ ߝߊ߬ߕߐ߬ߦߊ ߟߋ߬ ߘߐ߫ ߛߊ߫ ߞߍ߬؟"},{"SurahNumber":54,"VerseNumber":25,"Text":"ߦߊ߯ߟߊ߫ ߞߊ߬ߥߊ߲߬ߘߌ ߟߊߝߟߌ߬ߣߍ߲߫ ߊ߬ߟߋ ߟߋ߫ ߡߊ߬ ߒ߬ ߕߐ߭ ߟߎ߬ ߕߍߡߊ߬؟ ، ߍ߲߬ߍ߲߫ ߝߋߎ߫ ߸ ߥߎߦߊ߫ ߝߐߟߊ߫ ߖߘߍ߬ߘߐ߬ߓߊ ߟߋ߬"},{"SurahNumber":54,"VerseNumber":26,"Text":"ߛߋߚߋ߫ ߊ߬ߟߎ߬ ߘߌߣߵߊ߬ ߟߐ߲߫ ߛߌߣߌ߲߫ ، ߡߍ߲ ߦߋ߫ ߥߎߦߊ߫ ߝߐߟߊ߫ ߖߘߍ߬ߘߐ߬ߓߊ ߘߌ߫"},{"SurahNumber":54,"VerseNumber":27,"Text":"ߊ߲ ߞߍߕߐ߫ ߢߐ߯ߡߍ߫ ߡߛߏ ߟߋ߬ ߗߋ߫ ߟߴߊ߬ߟߎ߬ ߞߘߐߓߐ߫ ߞߊ߲ ߡߊ߬ ، ߒ߬ߓߊ߬ ߌߟߋ ߊ߬ߟߎ߬ ߡߊߞߐ߬ߣߐ߲߬ ، ߌ ߦߴߌ ߟߊ߫ ߌ ߓߏ߲߫ ߓߌߢߍ ߞߊ߲߬ ߖߐ߫"},{"SurahNumber":54,"VerseNumber":28,"Text":"ߊ߬ ߣߴߌ ߦߴߊ߬ߟߎ߫ ߞߌ߬ߓߊ߬ߙߏ߬ ߸ ߞߏ߫ ߖߌ ߦߋ߫ ߘߐߕߟߴߊ߬ߟߎ߬ ߕߍ߫ ߟߋ߬ ߸ ߡߌ߲߬ߠߌ߲ ߓߍ߯ ߦߋ߫ ߕߏ߫ ߞߋ߬ߟߋ߲߬ߞߋ߬ߟߋ߲߬ߓߐ߬ ߟߊ߫"},{"SurahNumber":54,"VerseNumber":29,"Text":"ߏ߬ ߞߍ ߸ ߊ߬ߟߎ߫ ߞߵߊ߬ߟߎ߫ ߘߍ߬ߢߐ߲߮ ߞߟߌ߫ ߸ ߏ ߞߵߊ߬ ߖߘߍ߬ ߓߐ߫ ߸ ߞߊ߬ ( ߢߐ߯ߡߍ ) ߥߙߐ߬ߛߐ ߟߎ߫ ߕߍ߰ ߞߵߊ߬ ߝߊ߰"},{"SurahNumber":54,"VerseNumber":30,"Text":"ߐ߲߬ߤߐ߲߫ ߸ ߒ ߠߊ߫ ߖߊ߲߰ߞߕߊ ߣߌ߫ ߒ ߠߊ߫ ߖߊ߬ߛߙߋ߬ߡߊ߬ߟߊ ߞߍ߫ ߘߊ߫ ߘߌ߬؟"},{"SurahNumber":54,"VerseNumber":31,"Text":"ߊ߲ ߞߊ߬ ߛߊ߬ߝߍ߬ ߞߊ߲߬ ߞߋߟߋ߲߫ ߠߋ߬ ߗߋ߫ ߏ߬ ߟߎ߬ ߞߊ߲ߡߊ߬ ، ߏ߬ ߞߍ ߸ ߏ߬ ߟߎ߬ ߞߍ߫ ߘߊ߫ ߦߏ߫ ߖߛߊ߫ ߟߐߟߊ ߟߊ߫ ߓߌ߲߫ ߖߊߙߊ߲߫ ߖߐߣߍ߲ ߠߎ߫ ߟߋ߬"},{"SurahNumber":54,"VerseNumber":32,"Text":"ߖߊ߯ߕߋ߬ ߸ ߊ߲ ߓߘߊ߫ ߞߎ߬ߙߊ߬ߣߊ ߟߊߣߐ߲߰ߦߊ߫ ߞߊ߬ߥߊ߲߬ߘߌ߬ߟߌ ߦߋ߫ ، ߐ߲߬ߤߐ߲߫ ߸ ߕߊ߰ߛߌ߬ߓߊ߯ ߘߌ߫ ߛߐ߬ߘߐ߲߫ ߏ߬ ߘߐ߫ ߓߊ߬؟"},{"SurahNumber":54,"VerseNumber":33,"Text":"ߟߎߕߌ߫ ߡߌ߬ߙߌ߲߬ߘߌ ߞߊ߬ ߖߊ߬ߛߙߋ߬ߡߊ߬ߟߌ߬ߟߊ ߟߎ߬ ߡߊߛߐ߬ߟߐ߬"},{"SurahNumber":54,"VerseNumber":34,"Text":"ߊ߲ ߞߊ߬ ߓߙߍ߬ ߛߊ߬ߙߌ߬ ߝߢߐ ߗߋ߫ ߏ߬ ߟߎ߬ ߞߊ߲ߡߊ߬ ، ߝߏ߫ ߟߎ߯ߕߌ߫ ߞߐߙߍ ߸ ߊ߲ ߞߵߏ߬ ߟߎ߫ ߟߋ߬ ߟߊߞߛߌ߫ ߛߎ߫ ߟߊߓߊ߲ ߠߊ߫"},{"SurahNumber":54,"VerseNumber":35,"Text":"ߏ߬ ߣߍߡߊ ߝߘߊߣߍ߲߫ ߒ߬ߠߎ߫ ߟߋ߬ ߟߊ߫ ، ߊ߲ ߘߏ߲߬ ߦߋ߫ ߞߏߢߌߡߊߟߐ߲ߠߊ ߛߙߊ߬ ߟߊ߫ ߕߋ߲߬ ߠߋ߬"},{"SurahNumber":54,"VerseNumber":36,"Text":"ߊ߬ ߘߏ߲߬ ߜߎ ߞߊ߬ ߖߊ߬ߛߙߋ߬ߡߊ߬ߟߊ ߞߍ߫ ߊ߬ߟߎ߬ ߦߋ߫ ߒ߬ ߠߊ߫ ߡߌ߬ߘߊ߬ߟߌ߬ ߜߍߟߍ߲ ߠߊ߫ ، ߓߊ߬ߙߌ߬ ߊ߬ߟߎ߫ ߞߊ߬ ߘߊߘߛߐߛߐ ߞߍ߫ ߖߊ߬ߛߙߋ߬ߡߊ߬ߟߊ ߞߏߢߊ ߘߐ߫"},{"SurahNumber":54,"VerseNumber":37,"Text":"ߊ߬ߟߎ߫ ߝߊ߲߭ ߞߊ߬ ( ߟߎ߯ߕߌ߫ ) ߟߊߢߌߣߌ߲߫ ߊ߬ ߟߊ߫ ߟߏ߲ߟߊ߲ ߠߎ߫ ߝߍ߬ ، ߞߏ߬ߣߵߊ߲ ߞߵߊ߬ߟߎ߬ ߢߊ ߟߎ߬ ߓߎߙߎ߲ߞߐ߫ ߡߌߡߐ߫ ، ߒ ߞߏ߫ ߊߟߎ߫ ߦߋ߫ ߒ ߠߊ߫ ߖߊ߲߰ߞߕߊ ߣߌ߫ ߒ ߠߊ߫ ߖߊ߬ߛߙߋ߬ߡߊ߬ߟߊ ߡߊߜߙߏ߬"},{"SurahNumber":54,"VerseNumber":38,"Text":"ߖߊ߲߰ߞߕߊ߬ ߘߎߡߊߣߍ߲ ߣߊ߬ߘߊ߫ ߛߏ߬ߙߌ߫ ߊ߬ߟߎ߫ ߡߊ߬ ߛߐ߰ߡߘߊ߬ ߞߋߟߋ߲߫ ߠߊ߫"},{"SurahNumber":54,"VerseNumber":39,"Text":"ߞߏ߫ ߒ߬ߓߵߊߟߎ߫ ߦߋ߫ ߒ ߠߊ߫ ߖߊ߲߰ߞߕߊ ߣߌ߫ ߒ ߠߊ߫ ߖߊ߬ߛߙߋ߬ߡߊ߬ߟߊ ߡߊߜߙߏ߬"},{"SurahNumber":54,"VerseNumber":40,"Text":"ߖߊ߯ߕߋ߬ ߸ ߊ߲ ߓߘߊ߫ ߞߎ߬ߙߊ߬ߣߊ ߟߊߣߐ߰ߦߊ߫ ߞߊ߬ߥߊ߲߬ߘߌ߬ߟߌ ߦߋ߫ ، ߐ߲߬ߤߐ߲߫ ߸ ߕߊ߰ߛߌ߬ߓߊ߯ ߘߌ߫ ߛߐ߬ߘߐ߲߫ ߏ߬ ߘߐ߫ ߓߊ߬؟"},{"SurahNumber":54,"VerseNumber":41,"Text":"ߖߊ߯ߕߋ߬ ߸ ߖߊ߬ߛߙߋ߬ߡߊ߬ߟߌ߬ߟߊ ߟߎ߫ ߣߊ߬ ߘߊ߫ ߝߋߙߊߥߎ߲߫ ߘߏ߲߬ߞߏ ߟߎ߫ ߡߊ߬"},{"SurahNumber":54,"VerseNumber":42,"Text":"ߏ߬ ߟߎ߫ ߞߊ߬ ߒ߬ ߠߊ߫ ߡߊ߲߬ߕߊߣߌ߲ ߓߍ߯ ߡߊߛߐ߬ߛߐ߬ ، ߏ߬ ߞߍ ߸ ߊ߲ ߞߵߊ߬ߟߎ߬ ߕߍ߯ߕߊ߬ ߣߌ߬ߣߌ߬ߟߊ߫ ߛߋߓߊ߮ ߟߊ߫ ߕߍ߯ߕߊߟߌ߫ ߢߊ ߡߊ߬"},{"SurahNumber":54,"VerseNumber":43,"Text":"ߦߊ߯ߟߴߊߟߎ߫ ߟߊ߫ ߓߊ߲߬ߓߊ߮ ߟߎ߫ ߟߋ߫ ߝߌ߬ߛߊ߬ ߘߐ ߏ߬ ߟߎ߬ ߘߌ߫ ߓߊ߬؟ ߥߟߊ߫ ߢߌ߬ߣߊ߬ߓߐ ߟߋ߬ ߞߍߣߍ߲߫ ߊߟߎ߫ ߦߋ߫ ߟߍߙߊ ߟߎ߬ ߞߣߐ߫ ߓߊ߬؟"},{"SurahNumber":54,"VerseNumber":44,"Text":"ߤߊߡߊ߲ߕߍ߫ ߊ߬ߟߎ߬ ߦߴߊ߬ ߝߐ ߟߋ߫ ߞߊ߲߬ ߸ ߞߏ߫ ߊ߲ ߓߍ߯ ߟߊߘߍ߬ߣߍ߲ ߘߌ߫ ߘߍ߬ߡߍ߲߬ߠߌ߲ ߛߐ߬ߘߐ߲߬؟"},{"SurahNumber":54,"VerseNumber":45,"Text":"ߛߋߚߋ߫ ߸ ߊ߬ߟߎ߫ ߖߊ߬ߡߊ ߘߌߣߊ߬ ߞߊߘߌ߫ ߸ ߊ߬ߟߎ߬ ߘߴߊ߬ߟߎ߬ ߞߐߟߊ߫ ߓߏ߬ߙߌ ߘߌ߫"},{"SurahNumber":54,"VerseNumber":46,"Text":"ߞߏ߬ߣߌ߲߬ ߍ߲߬ߍ߲߫ ߸ ߟߐ߬ߓߊ ߟߴߊ߬ߟߎ߬ ߟߊ߫ ߛߘߊߒߡߊߕߎߡߣߊ ߘߌ߫ ، ߟߐ߬ߓߊ ߟߋ߫ ߘߏ߲߬ ߜߍ߬ߟߍ߲߬ߡߊ߲߫ ߸ ߏ߬ ߟߋ ߞߎߣߊ߲ߡߊ߲߫"},{"SurahNumber":54,"VerseNumber":47,"Text":"ߖߊ߯ߕߋ߬ ߸ ߛߐ߲߬ߡߊ ߟߎ߬ ߦߋ߫ ߝߌ߬ߟߌ ߟߋ߬ ߘߐ߫ ߸ ߊ߬ ߣߌ߫ ߝߊ߬ߕߐ߬ߦߊ߫"},{"SurahNumber":54,"VerseNumber":48,"Text":"ߟߏ߲ ߘߏ߫ ߸ ߊ߬ߟߎ߬ ߘߌߣߊ߫ ߞߏ߬ߙߏ߲߬ߞߏߙߏ߲߫ ߊ߬ߟߎ߬ ߢߘߊ ߟߎ߫ ߞߊ߲߬ ߕߊ ߘߐ߫ ، ߞߏ߫ ߊߟߎ߫ ߦߋ߫ ߓߎ߬ߛߊ߲߬ߞߌ߬ߟߊ ߡߊ߰ߢߐ߲߰ߦߊ ߡߊߜߙߏ߬ ߘߍ߫"},{"SurahNumber":54,"VerseNumber":49,"Text":"ߊ߲ߠߎ߫ ߘߏ߲߬ ߸ ߊ߲ ߞߊ߬ ߝߋ߲ ߓߍ߯ ߘߊ߲߫ ߟߊ߬ߕߍ߮ ( ߘߡߊ߬ߦߌߙߊ ) ߟߋ߬ ߟߊ߫"},{"SurahNumber":54,"VerseNumber":50,"Text":"ߊ߲ ߠߊ߫ ߖߊ߬ߡߊߙߌ ߕߍ߫ ߘߏ߫ ߜߘߍ߫ ߛߌ߫ ߘߌ߫ ߸ ߝߏ߫ ( ߘߝߊߢߊ߫ ) ߞߋߟߋ߲߫ ߔߋ߫ ، ߏ߬ ߘߏ߲߬ ߠߋ߬ ߦߏ߫ ߢߊ߫ ߡߞߊߘߌ߫ ߞߏ߫ ߞߋߟߋ߲߫ ( ߞߊߟߌߦߊ ߘߐ߫)"},{"SurahNumber":54,"VerseNumber":51,"Text":"ߖߊ߯ߕߋ߬ ߸ ߊ߲ ߓߘߴߊߟߎ߫ ߞߙߎߞߊߢߐ߲߮ ߠߎ߬ ߛߌߟߊߛߊ߬ ߞߘߐ߬ߡߊ߲߫ ، ߐ߲߬ߤߐ߲߫ ߸ ߕߊ߰ߛߌ߬ߓߊ߯ ߘߌ߫ ߛߐ߬ߘߐ߲߫ ߏ߬ ߘߐ߫ ߓߊ߬؟"},{"SurahNumber":54,"VerseNumber":52,"Text":"ߊ߬ߟߎ߫ ߞߊ߬ ߞߏ-ߏ-ߞߏ߫ ߞߍ߫ ߸ ߏ߬ ( ߓߍ߯ ) ߦߋ߫ ߟߍߙߊ ߟߎ߬ ߞߣߐ߫ ߟߋ߬ ߖߐ߫"},{"SurahNumber":54,"VerseNumber":53,"Text":"ߘߐ߰ߡߊ߲߬ߣߍ߲ ߣߌ߫ ߓߏ߲߬ߓߊ ( ߓߍ߯ ) ߛߓߍߣߍ߲߫ ߠߋ߬"},{"SurahNumber":54,"VerseNumber":54,"Text":"ߖߊ߯ߕߋ߬ ߸ ߝߊ߲ߕߊ߲ߞߟߊ ߟߎ߬ ߦߋ߫ ߣߊߞߐ ߟߎ߬ ߣߌ߫ ߞߐ߬ߢߊ ߟߎ߫ ߟߋ߬ ߘߐ߫"},{"SurahNumber":54,"VerseNumber":55,"Text":"ߕߎ߬ߢߊ ߛߌ߰ ߦߌߟߊ ߘߐ߫ ߸ ߝߊ߲߰ߡߊ߬ ߛߋߕߌ߮ ߕߍ߰ߟߊ ߘߐ߫"},{"SurahNumber":55,"VerseNumber":1,"Text":"ߡߊ߬ߤߌ߬ߣߊ߬ߟߊ ߸"},{"SurahNumber":55,"VerseNumber":2,"Text":"ߏ߬ ߟߋ ߞߊ߬ ߞߎ߬ߙߊ߬ߣߊ ߟߐ߲ߠߌ߲ ߘߌ߫"},{"SurahNumber":55,"VerseNumber":3,"Text":"ߊ߬ߟߋ ߟߋ߫ ߞߊ߬ ߡߐ߱ ߘߊ߲߫"},{"SurahNumber":55,"VerseNumber":4,"Text":"ߊ߬ ߞߵߊ߬ ߟߊߟߐ߲ߠߌ߲߫ ߡߟߋߞߎߦߊ ߟߊ߫"},{"SurahNumber":55,"VerseNumber":5,"Text":"ߕߋ߬ߟߋ ߣߌ߫ ߞߊߙߏ ߦߋ߫ ( ߕߊ߯ߡߊ߫ ߟߊ߫ ) ߖߊ߬ߕߋ ߟߋ߫ ߡߊ߬"},{"SurahNumber":55,"VerseNumber":6,"Text":"ߓߌ߲ ߣߌ߫ ߦߙߌ ߟߎ߬ ߦߋ߫ ߕߌ߲ߓߌߘߌ߲ ߞߍ߫ ߟߊ߫"},{"SurahNumber":55,"VerseNumber":7,"Text":"ߊ߬ ߞߊ߬ ߛߊ߲ ߞߘߐߕߊ߬ ߸ ߞߊ߬ ߡߊ߲߬ߕߊ߮ ߛߌ߰"},{"SurahNumber":55,"VerseNumber":8,"Text":"ߛߴߊߟߎ߫ ߞߊߣߊ߬ ߞߊ߬ߙߏ߲ ߞߍ߫ ߛߎߡߊ߲ߠߌ߲ ߘߐ߫"},{"SurahNumber":55,"VerseNumber":9,"Text":"ߊߟߎ߫ ߦߋ߫ ߛߎߡߊ߲ߠߌ߲ ߠߊߟߐ߬ ߕߋߟߋ߲ ߠߊ߫ ، ߊߟߎ߫ ߞߊߣߊ߬ ߖߊ߭ ߟߊߘߛߏ߫ ߘߋ߬"},{"SurahNumber":55,"VerseNumber":10,"Text":"ߊ߬ ߞߊ߬ ߘߎ߱ ߟߊߟߊ߫ ߘߊ߲ߝߋ߲ ߠߎ߬ ߦߋ߫"},{"SurahNumber":55,"VerseNumber":11,"Text":"ߦߙߌߘߋ߲ ߦߴߏ߬ ߘߐ߫ ߸ ߊ߬ ߣߌ߫ ߕߡߊߙߏߛߎ߲߫ ߝߎ߲ߘߌߡߊ ߟߎ߬"},{"SurahNumber":55,"VerseNumber":12,"Text":"ߊ߬ ߣߌ߫ ߢߊ߯ߡߊ߫ ߖߏߙߏ߲ߘߏ߫ ߕߌ߮ ߟߎ߬ ߣߌ߫ ߛߎߡߊߙߋߟߞߊ ߟߎ߬"},{"SurahNumber":55,"VerseNumber":13,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":14,"Text":"ߊ߬ ߞߊ߬ ߡߐ߱ ߘߊ߲߫ ߓߐ߰ ߞߊ߲߫ ߓߐߟߊ ߟߋ߬ ߘߐ߫ ߸ ߦߏ߫ ߕߍ߯ߣߍ߲"},{"SurahNumber":55,"VerseNumber":15,"Text":"ߊ߬ ߞߊ߬ ߥߐ߬ߞߎߟߐ ߟߎ߬ ߘߊ߲߫ ߕߊ߫ ߡߍߣߍ߲ ߘߐ߫"},{"SurahNumber":55,"VerseNumber":16,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":17,"Text":"ߕߟߋ߬ߓߐ߫ ߝߌ߬ߟߊ ߡߊ߰ߙߌ ߟߋ߬ ߸ ߊ߬ ߣߌ߫ ߕߟߋ߬ߓߋ߫ ߝߌ߬ߟߊ ߡߊ߰ߙߌ ߟߋ߬"},{"SurahNumber":55,"VerseNumber":18,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":19,"Text":"ߊ߬ ߞߊ߬ ߓߊ߫ ߝߌ߬ߟߊ ߟߊߕߊ߯ ߝߎߚߎ߫ ߸ ߊ߬ߟߎ߬ ߦߋ߫ ߢߐ߲߮ ߓߍ߲߬"},{"SurahNumber":55,"VerseNumber":20,"Text":"ߓߊ߬ߟߊ߲߬ ߦߴߊ߬ߟߎ߫ ߝߌ߬ߟߊ ߕߍ߫ ߸ ߊ߬ߟߎ߬ ߕߍ߫ ߢߐ߲߮ ߠߊߢߌߣߌ߲߫ ߠߊ߫ ߞߊ߬ ߓߊ߬ߛߊ߲߬ ߢߐ߲߮ ߘߐ߫"},{"SurahNumber":55,"VerseNumber":21,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":22,"Text":"ߟߓߊ߬ ߞߐߣߐ߲ ߠߎ߬ ߦߋ߫ ߓߐ߫ ߟߴߊ߬ ߝߌ߬ߟߊ ߘߐ߫ ߸ ߊ߬ ߣߌ߫ ߘߍ߯ߣߍ߲ ߠߎ߬"},{"SurahNumber":55,"VerseNumber":23,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":24,"Text":"ߞߎߟߎ߲ ߠߎ߬ ߦߴߊ߬ ߓߟߏ߫ ߸ ߏ߬ ߟߎ߬ ߟߊߘߊ߲ߣߍ߲ ߦߋ߫ ߓߊ ߞߊ߲߬ ߦߏ߫ ߞߐ߲߬ߞߍ ߠߎ߫ ߟߋ߬"},{"SurahNumber":55,"VerseNumber":25,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":26,"Text":"ߣߌߡߊ ߝߋ߲-ߋ-ߝߋ߲߫ ߘߎ߱ ߞߊ߲߬ ߸ ߏ߬ ߓߍ߯ ߓߊ߲ߕߐ߫ ߟߋ߬"},{"SurahNumber":55,"VerseNumber":27,"Text":"ߌ ߡߊ߰ߙߌ ߞߏߟߘߊ ߟߋ߬ ߕߏߕߐ߫ ߸ ߏ߬ ߡߍ߲ ߦߋ߫ ߞߟߊ߬ߒ߬ߞߋ߬ߦߊ ߣߌ߫ ߞߊ߬ߡߙߊ߬ߒ߬ߞߋ߬ߦߊ ߕߌ߱ ߘߌ߫"},{"SurahNumber":55,"VerseNumber":28,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":29,"Text":"ߝߋ߲ ߓߍ߯ ߟߴߊ߬ ߕߙߊ߫ ߟߊ߫ ߛߊ߲ ߠߎ߬ ߣߌ߫ ߘߎ߱ ߞߣߐ߫ ، ߟߏ߲ ߓߍ߯ ߸ ߊ߬ ߦߋ߫ ߞߏߢߊ߫ ߟߋ߬ ߘߐ߫"},{"SurahNumber":55,"VerseNumber":30,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":31,"Text":"ߊ߲ ߘߌߣߊ߬ ߒ߬ ߓߟߏߡߊߞߵߊߟߎ߫ ߞߊ߲ߡߊ߬ ߸ ߊߟߎ߬ ߖߌߘߊ߲ߡߊ߫ ߝߌ߬ߟߊ"},{"SurahNumber":55,"VerseNumber":32,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":33,"Text":"ߤߍ߲߬ ߊߟߎ߫ ߥߐ߬ߞߎߟߐ ߟߎ߬ ߣߌ߫ ߡߐ߱ ߖߊ߬ߡߊ ߟߎ߬ ، ߣߴߊߟߎ߫ ߓߴߛߋ߫ ߞߊ߬ ߓߐ߫ ߛߊ߲ ߠߎ߬ ߣߌ߫ ߘߎ߱ ߝߊ߲߭ ߠߎ߬ ߘߐ߫ ߸ ߊߟߎ߯ ߓߐ߫ ߝߛߊߦߌ߫ ، ߊߟߎ߫ ߕߍ߫ ߓߐ߫ ߟߋ߬ ߝߏ߫ ߘߊ߬ߟߎ߬ ( ߖߐ߲ߖߐ߲߫ ߠߊ߫)"},{"SurahNumber":55,"VerseNumber":34,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":35,"Text":"ߕߊ߫ ߡߍߣߍ߲ ߣߌ߫ ߛߌ߬ߛߌ߫ ߘߙߎ߬ߣߍ߲ ߘߌ߫ ߗߋ߫ ߊߟߎ߫ ߝߌ߬ߟߊ ߞߊ߲ߡߊ߬ ߸ ߊߟߎ߫ ߘߏ߲߬ ߕߍߣߵߊߟߎ߫ ߕߊߢߐ߲߯ ߠߊ߫"},{"SurahNumber":55,"VerseNumber":36,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":37,"Text":"ߒ߬ߓߊ߬ ߣߌ߫ ߛߊ߲ ߛߍ߲ߞߍ߫ ߘߊ߫ ߕߎ߬ߡߊ ߡߍ߲ ߸ ߞߊ߬ ߞߍ߫ ߕߎ߬ߓߊ ߘߌ߫ ߦߏ߫ ߟߏߞߌ߫ ߥߎߟߋ߲"},{"SurahNumber":55,"VerseNumber":38,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":39,"Text":"ߒ߬ߓߊ߬ ߏ߬ ߟߏ߲ ߠߋ߬ ߸ ߡߐ߰ ߛߌ߫ ߣߌ߫ ߥߐ߬ߞߎ߬ߟߐ߬ ߛߌ߫ ߕߍ߫ ߢߌ߬ߣߌ߲߬ߞߴߊ߬ ߞߎ߲߬ߞߏ ߡߊ߬"},{"SurahNumber":55,"VerseNumber":40,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":41,"Text":"ߛߐ߲߬ߡߊ ߟߎ߬ ߟߐ߲ߕߐ߫ ߊ߬ߟߎ߫ ߕߐ߰ߡߊ߬ߛߦߋ ߟߋ߫ ߡߊ߬ ߸ ߏ߬ ߓߊ߯ ߞߍ߫ ߊ߬ߟߎ߬ ߘߌ߫ ߡߌ߬ߘߴߊ߬ߟߎ߬ ߕߋ߲ߛߌ ߟߎ߬ ߣߴߊ߬ߟߎ߫ ߛߋ߲߬ ߝߘߍ ߟߎ߫ ߡߊ߬"},{"SurahNumber":55,"VerseNumber":42,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":43,"Text":"ߞߏ߫ ߔߊߦߌߔߊߦߌ ߟߋ߫ ߣߌ߲߬ ߸ ߛߐ߲߬ߡߊ ߟߎ߬ ߦߋ߫ ߡߍ߲ ߡߊߛߐ߬ߛߐ߬ ߟߊ߫"},{"SurahNumber":55,"VerseNumber":44,"Text":"ߊ߬ߟߎ߬ ߦߴߊ߬ߟߎ߬ ߡߣߌߡߌߣߌ߲߫ ߠߊ߫ ߏ߬ ߟߋ ߣߌ߫ ߝߎߦߊߝߎߦߊ߫ ߝߊ߬ߝߊ߬ߣߍ߲ ߕߍ߫"},{"SurahNumber":55,"VerseNumber":45,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":46,"Text":"ߡߍ߲ ߓߊ߯ ߛߌߟߊ߲߫ ߊ߬ ߡߊ߰ߙߌ ߓߘߊ ߟߐ߭ ߢߍ߫ ߸ ߣߊߞߐ߫ ߝߌ߬ߟߊ߫ ߟߴߏ߬ ߦߋ߫"},{"SurahNumber":55,"VerseNumber":47,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":48,"Text":"ߦߙߌ߫ ߓߏߟߏ߲ ߠߎ߬ ߦߴߏ߬ ߝߌ߬ߟߊ ߓߍ߯ ߘߐ߫"},{"SurahNumber":55,"VerseNumber":49,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":50,"Text":"ߞߐ߬ ߝߌ߬ߟߊ߬ ߦߋ߫ ߥߦߏ߬ ߟߴߏ߬ ߝߌ߬ߟߊ ߓߍ߯ ߘߐ߫"},{"SurahNumber":55,"VerseNumber":51,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":52,"Text":"ߦߙߌߘߋ߲ ߞߋ߬ߟߋ߲߬ߞߋ߬ߟߋ߲߬ߣߊ ߓߍ߯ ߝߌ߬ߟߊ߬ߓߊ ߦߴߏ߬ ( ߛߎ߯ ߝߌ߬ߟߊ ) ߓߍ߯ ߞߣߐ߫"},{"SurahNumber":55,"VerseNumber":53,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":54,"Text":"ߊ߬ߟߎ߫ ߛߍ߲߬ߓߍ߬ߣߍ߲߬ ߟߊߟߊ߲ ߠߎ߫ ߞߊ߲߬ ߸ ߏ߬ ߟߎ߬ ߞߣߐߘߐߟߊ ߟߎ߬ ߦߋ߫ ߖߎ߯ߝߊ߮ ߟߎ߫ ߟߋ߬ ߘߌ߫ ، ߊ߬ ߣߊߞߐ ߝߌ߬ߟߊ ߦߙߌߘߋ߲ ߠߎ߬ ߦߋ߫ ߘߎ߲߬ߘߊ ߟߋ߬ ߟߊ߫"},{"SurahNumber":55,"VerseNumber":55,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":56,"Text":"ߡߛߏ߬ ߢߟߊߖߌ߰ߣߍ߲ ߠߎ߬ ߦߴߏ߬ ߟߎ߬ ߘߐ߫ ߸ ߡߐ߰ ߛߌ߫ ߣߌ߫ ߥߐ߬ߞߎ߬ߟߐ߬ ߛߌ߫ ߡߴߏ߬ ߟߎ߬ ߞߊߓߊ߲ߓߐ߫ ߊ߬ߟߎ߬ ߢߍ߫ ߞߘߐ߬ߡߊ߲߫"},{"SurahNumber":55,"VerseNumber":57,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":58,"Text":"ߏ߬ ߟߎ߫ ߟߋ߬ ߦߏ߫ ߘߍ߯ߓߊ ߟߎ߬ ߣߌ߫ ߘߍ߯ߣߍ߲ ߠߎ߫ ߟߋ߬"},{"SurahNumber":55,"VerseNumber":59,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":60,"Text":"ߦߊ߯ߟߊ߫ ߛߙߊ߬ ߜߘߍ ߢߌ߬ߡߊ߲߫ ߠߋ߬ ߢߌ߬ߡߊ ߟߊ߫ ߸ ߣߌ߫ ߢߌ߬ߡߊ ߕߍ߫"},{"SurahNumber":55,"VerseNumber":61,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":62,"Text":"ߣߊߞߐ߫ ߝߌ߬ߟߊ߬ ߜߘߍ߫ ߓߍ߫ ߸ ߡߍ߲ ߠߎ߬ ߕߍ߫ ߝߌ߬ߟߊ߬ ߜߘߍ ߏ߬ ߟߎ߬ ߘߌ߫"},{"SurahNumber":55,"VerseNumber":63,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":64,"Text":"ߏ߬ ߟߎ߫ ߝߌ߬ߟߊ ߟߊߝߙߌߛߌߦߊߣߍ߲߫"},{"SurahNumber":55,"VerseNumber":65,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":66,"Text":"ߞߐ߬ߢߊ߫ ߝߌ߬ߟߊ߬ ߦߴߏ߬ ߝߌ߬ߟߊ ߘߐ߫ ߸ ߏ߬ ߟߎ߬ ߦߋ߫ ߝߙߎ߬ߝߙߎ߬ ߟߊ߫"},{"SurahNumber":55,"VerseNumber":67,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":68,"Text":"ߦߙߌߘߋ߲ ߠߎ߬ ߦߴߏ߬ ߟߎ߫ ߝߌ߬ߟߊ ߘߐ߫ ߸ ߊ߬ ߣߌ߫ ߕߡߊߙߏߛߎ߲ ߠߎ߬ ߣߌ߫ ߦߙߌߢߐߛߎ߲ ߠߎ߬"},{"SurahNumber":55,"VerseNumber":69,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":70,"Text":"ߡߛߏ߬ ߛߊ߲߬ߛߊ߬ߟߏ߲߫ ߢߌ߬ߡߊ߬ߓߊ ߟߎ߬ ߦߴߏ߬ ߟߎ߬ ߘߐ߫"},{"SurahNumber":55,"VerseNumber":71,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":72,"Text":"ߏ߬ ߟߎ߬ ߦߋ߫ ߡߛߏ߬ ߥߟߎߞߎ߫ ߟߊߞߋ߲߬ߛߎ߬ߣߍ߲ ߠߎ߫ ߟߋ߬ ߘߌ߫ ߕߝߊߟߊ ߟߎ߬ ߞߣߐ߫"},{"SurahNumber":55,"VerseNumber":73,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":74,"Text":"ߡߐ߰ ߛߌ߫ ߣߌ߫ ߥߐ߬ߞߎ߬ߟߐ߬ ߛߌ߫ ߡߴߏ߬ ߟߎ߬ ߞߊߓߊ߲ߓߐ߫ ߊ߬ߟߎ߬ ߢߍ߫ ߞߘߐ߬ߡߊ߲߬"},{"SurahNumber":55,"VerseNumber":75,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":76,"Text":"ߊ߬ߟߎ߫ ߛߍ߲߬ߓߍ߬ߣߍ߲߫ ߘߏ߬ߝߙߏ߫ ߝߙߌߛߌߡߊ ߟߎ߫ ߞߊ߲߬ ، ߊ߬ ߣߌ߫ ߞߎ߬ߞߎߓߊ߬ ߝߋ߲߫ ߢߌߡߊ ߟߎ߬"},{"SurahNumber":55,"VerseNumber":77,"Text":"ߒ߬ߓߊ߬ ߊߟߴߊߟߎ߫ ߝߌ߬ߟߊ ߡߊ߰ߙߌ ߟߊ߫ ߣߍߡߊ ߢߌ߬ߡߊ߲߫ ߠߋ߬ ߡߊߛߐ߬ߛߐ߬ ߟߊ߫؟"},{"SurahNumber":55,"VerseNumber":78,"Text":"ߌ ߡߊ߰ߙߌ ߕߐ߮ ߓߘߊ߫ ߛߊߣߌ߲ߧߊ߫ ߸ ߏ߬ ߟߋ ߞߟߊ߬ߒ߬ߞߋ߬ߦߊ ߣߌ߫ ߞߊ߬ߡߙߊ߬ߒ߬ߞߋ߬ߦߊ ߕߌ߱ ߘߌ߫"},{"SurahNumber":56,"VerseNumber":1,"Text":"ߟߏ߲߫ ߞߍߕߊ ߓߊ߯ ߞߍ߫ ߕߎ߬ߡߊ ߡߍ߲"},{"SurahNumber":56,"VerseNumber":2,"Text":"ߝߊ߬ߣߌ߲߬ߧߊ߬ߓߊ߯ ߕߍ߫ ߛߐ߬ߘߐ߲߫ ߊ߬ ߞߍ ߟߊ߫"},{"SurahNumber":56,"VerseNumber":3,"Text":"ߡߊ߬ߖߌ߰ߟߌ߬ߟߊ߫ ߟߋ߬ ߸ ߡߊ߬ߦߟߍ߬ߟߌ߬ߟߊ߫ ߟߋ߬"},{"SurahNumber":56,"VerseNumber":4,"Text":"ߣߌ߫ ߘߎ߱ ߟߊߦߙߍߦߙߍ߫ ߘߊ߫ ߕߎ߬ߡߊ ߡߍ߲ ߜߙߌߜߙߌ߫"},{"SurahNumber":56,"VerseNumber":5,"Text":"ߞߊ߬ ߞߎ߬ߙߎ ߟߎ߬ ߟߊߖߍ߲ߛߍ߲߫ ߛߎߋ߯"},{"SurahNumber":56,"VerseNumber":6,"Text":"ߞߵߊ߬ߟߎ߬ ߞߍ߫ ߓߎ߬ߙߎ߲߬ߓߎߙߎ߲߫ ߞߎ߬ߙߊ߲߬ߣߍ߲ ߘߌ߫ ߞߎߙߍ߫"},{"SurahNumber":56,"VerseNumber":7,"Text":"ߊߟߎ߫ ߘߌ߫ ߞߍ߫ ߛߌ߰ ߛߓߊ߬ ߘߌ߫"},{"SurahNumber":56,"VerseNumber":8,"Text":"ߛߌ߰ ߞߋߟߋ߲ ߦߋ߫ ߞߌߣߌ߲ߓߟߏߟߞߊ ߟߎ߬ ߘߌ߫ ߸ ߞߌߣߌ߲ߓߟߏߟߞߊ ߟߎ߫ ߞߊ߬ߣߌ߲߫"},{"SurahNumber":56,"VerseNumber":9,"Text":"ߛߌ߰ ߞߋߟߋ߲ ߦߋ߫ ߡߊ߬ߙߊ߲߬ߓߟߏ߬ߟߊ߬ߞߊ ߟߎ߬ ߘߌ߫ ߸ ߡߊ߬ߙߊ߲߬ߓߟߏ߬ߟߊ߬ߞߊ ߟߎ߫ ߞߊ߬ߣߌ߲߫"},{"SurahNumber":56,"VerseNumber":10,"Text":"ߛߌ߱ ߕߐ߬ ߞߋߟߋ߲ ߦߋ߫ ߞߐ߲߬ߞߐ߲߬ߒ߬ߧߍ߬ߓߊ߮ ߟߎ߬ ߘߌ߫ ߸ ߞߐ߲߬ߞߐ߲߬ߒ߬ߧߍ߬ߓߊ߮ ߟߎ߫ ߞߊ߬ߣߌ߲߫"},{"SurahNumber":56,"VerseNumber":11,"Text":"ߏ߬ ߟߎ߫ ߟߋ߫ ( ߘߏ߲߬ ߦߋ߫ ) ߡߊ߬ߛߎ߬ߘߎ߲߬ߧߊ߬ߓߊ߮ ߟߎ߬ ߘߌ߫ ߸"},{"SurahNumber":56,"VerseNumber":12,"Text":"ߣߍߡߊ ߣߊߞߐ ߟߎ߬ ߘߐ߫"},{"SurahNumber":56,"VerseNumber":13,"Text":"ߏ߬ ߟߎ߬ ߞߊ߫ ߛߌߦߊ߫ ߝߟߐ߫ ߡߐ߱ ߟߎ߬ ߘߐ߫"},{"SurahNumber":56,"VerseNumber":14,"Text":"ߊ߬ ߣߴߊ߬ߟߎ߬ ߕߜߋ߫ ߞߐߟߊ߫ ߡߐ߮ ߟߎ߬ ߘߐ߫"},{"SurahNumber":56,"VerseNumber":15,"Text":"ߏ߬ ߟߎ߬ ߞߍߕߐ߫ ߜߡߍ߬ ߘߊ߲߫ ߞߏߢߌߡߊ ߟߎ߫ ߟߋ߬ ߘߐ߫"},{"SurahNumber":56,"VerseNumber":16,"Text":"ߊ߬ߟߎ߫ ߛߍ߲߬ߓߍ߬ߣߍ߲߫ ߏ߬ ߟߎ߬ ߘߐ߫ ߞߵߊ߬ߟߎ߬ ߢߊ ߟߎ߫ ߓߍ߲߬ ߢߐ߲߮ ߡߊ߬"},{"SurahNumber":56,"VerseNumber":17,"Text":"ߤߊߓߎߕߊߦߌ߫ ߖߍ߲ߓߎߟߍ߲ ߠߎ߬ ߦߴߊ߬ߟߎ߬ ߡߊߕߎ߬ߙߍ߬ߕߎ߬ߙߍ߬ ߟߊ߫ ߸"},{"SurahNumber":56,"VerseNumber":18,"Text":"ߞߙߏ ߟߎ߬ ߣߌ߫ ߛߋ߬ߙߎ߲ ߠߎ߬ ߘߌ߫ ߸ ߊ߬ ߣߌ߫ ߕߍߓߙߍ߫ ߜߊߘߏ߲ߣߍ߲ ߘߌ߫ ߡߌ߲߬ߕߊ߬ ߖߐ߯ߞߐߞߐ ߟߊ߫"},{"SurahNumber":56,"VerseNumber":19,"Text":"ߊ߬ߟߎ߬ ߕߍ߫ ߞߎ߲߬ߘߌ߬ߡߌ߲߬ߕߐ߬ߦߊ߬ ߟߊ߫ ߸ ߊ߬ߟߎ߫ ߘߏ߲߬ ߕߍ߫ ߡߌߟߏ߫ ߟߊ߫"},{"SurahNumber":56,"VerseNumber":20,"Text":"ߊ߬ ߣߴߊ߬ߟߎ߬ ߦߋ߫ ߦߙߌߘߋ߲ ( ߛߎ߮ ) ߡߍ߲ ߠߎ߬ ߛߎߥߊ߲ߘߌ߫ ߟߊ߫"},{"SurahNumber":56,"VerseNumber":21,"Text":"ߊ߬ ߣߌ߫ ߞߣߐ߬ ߛߓߏ ߡߍ߲ ߠߎ߫ ߣߋ߬ߦߌ ߦߴߊ߬ߟߎ߬ ߟߊ߫"},{"SurahNumber":56,"VerseNumber":22,"Text":"ߊ߬ ߣߌ߫ ߖߏ߲ߞߊ߲߫ ߢߊߥߟߎߞߎ ߟߎ߬"},{"SurahNumber":56,"VerseNumber":23,"Text":"ߏ߬ ߟߎ߬ ߟߊߒߡߊ ߟߋ߬ ߸ ߦߏ߫ ߟߓߊ߬ߞߐߣߐ߲߫ ߡߊߥߣߊ߬ߙߌ߬ߣߍ߲ ߠߋ߬"},{"SurahNumber":56,"VerseNumber":24,"Text":"ߞߵߏ߬ ߟߎ߬ ߞߍ߫ ߊ߬ߟߎ߬ ߟߊ߫ ߓߊ߯ߙߊ ߟߎ߫ ߛߊ߬ߙߊ ߘߌ߫"},{"SurahNumber":56,"VerseNumber":25,"Text":"ߊ߬ߟߎ߬ ߕߍ߫ ߞߎ߬ߟߊ߲߬ߞߎ߬ߟߊ߲߬ ߞߊ߲߫ ߣߌ߫ ߖߟߎ߬ߡߎ߲߬ߕߐ߬ߦߊ߬ ߡߍ߲߫ ߠߊ߫ ߦߋ߲߬"},{"SurahNumber":56,"VerseNumber":26,"Text":"ߝߏ߫ ߊ߬ ߝߐ߫ ߞߊ߲ ߕߋ߲߬ ߸ ߞߏ߫: ߖߐ ، ߖߐ"},{"SurahNumber":56,"VerseNumber":27,"Text":"ߒ߬ߓߊ߬ ߞߌߣߌ߲ߓߟߏߟߞߊ ߟߎ߬ ߛߊ߫ ߸ ߞߌߣߌ߲ߓߟߏߟߞߊ ߟߎ߫ ߞߊ߬ߣߌ߲߫"},{"SurahNumber":56,"VerseNumber":28,"Text":"ߏ߬ ߟߎ߬ ߦߋ߫ ߕߡߐߙߐ߲߫ ߣߎ߲ߞߎ߫ ߟߋ߬ ߘߐ߫"},{"SurahNumber":56,"VerseNumber":29,"Text":"ߊ߬ ߣߌ߫ ߓߊߙߊ߲ߛߊ߲ߛߎ߲߫ ߕߎ߲߰ߣߍ߲߫ ߢߐ߲߰ ߠߊ ߟߎ߬"},{"SurahNumber":56,"VerseNumber":30,"Text":"ߊ߬ ߣߌ߫ ߘߎߟߋ߲߫ ߘߐߝߎߟߋ߲ߣߍ߲߫ ߝߌ߰ߝߊ߮ ߟߎ߬"},{"SurahNumber":56,"VerseNumber":31,"Text":"ߊ߬ ߣߌ߫ ߖߌ߫ ߥߦߏ߬ߟߊ ߟߎ߬"},{"SurahNumber":56,"VerseNumber":32,"Text":"ߊ߬ ߣߌ߫ ߦߙߌߘߋ߲߫ ( ߛߎ߯ ) ߛߌߦߊߡߊ߲߫ ߸"},{"SurahNumber":56,"VerseNumber":33,"Text":"ߏ߬ ߟߎ߬ ߕߍ߫ ߓߟߏߕߍ߰ ߟߊ߫ ߸ ߊ߬ߟߎ߫ ߘߏ߲߬ ߕߍ߫ ߞߎ߬ߡߊ߲߬ߘߌ߬ ߟߊ߫"},{"SurahNumber":56,"VerseNumber":34,"Text":"ߊ߬ ߣߌ߫ ߟߊߟߊ߲߫ ߞߘߐߕߊ߬ߣߍ߲ ߠߎ߬"},{"SurahNumber":56,"VerseNumber":35,"Text":"ߖߊ߯ߕߋ߬ ߸ ߒ߬ߠߎ߫ ߟߋ߫ ߞߊ߬ ߖߏ߲ߞߊ߲ ߠߎ߬ ߘߊ߲߫ ߊ߬ߟߎ߫ ߘߊ߲߬ߡߊ߬ ߘߊ߲ߠߌ߲߫ ߠߊ߫"},{"SurahNumber":56,"VerseNumber":36,"Text":"ߞߵߊ߬ߟߎ߬ ߞߍ߫ ߛߎ߲ߞߎߘߎ߲߫ ߞߊߓߊ߲ ߠߎ߬ ߘߌ߫"},{"SurahNumber":56,"VerseNumber":37,"Text":"ߗߍ߬ߟߊ߲߬ߘߌ߫ ߞߊ߬ߙߌ߬ߢߐ߲߰ߡߊ ߟߎ߬ ߘߌ߫"},{"SurahNumber":56,"VerseNumber":38,"Text":"ߞߌߣߌ߲ߓߟߏߟߞߊ ߟߎ߬ ߦߋ߫ ߸"},{"SurahNumber":56,"VerseNumber":39,"Text":"ߏ߬ ߟߎ߬ ߞߊ߫ ߛߌߦߊ߫ ߝߟߐ߫ ߡߐ߱ ߟߎ߬ ߘߐ߫"},{"SurahNumber":56,"VerseNumber":40,"Text":"ߊ߬ ߣߴߊ߬ߟߎ߬ ߞߊ߫ ߛߌߦߊ߫ ߞߐߟߊ߫ ߡߐ߮ ߟߎ߬ ߘߐ߫"},{"SurahNumber":56,"VerseNumber":41,"Text":"ߒ߬ߓߊ߬ ߣߎߡߊ߲ߓߟߏߟߞߊ ߟߎ߬ ߛߊ߫ ߸ ߣߎߡߊ߲ߓߟߏߟߞߊ ߟߎ߫ ߞߊ߬ߣߌ߲߫"},{"SurahNumber":56,"VerseNumber":42,"Text":"ߏ߬ ߟߎ߬ ߦߋ߫ ߝߢߐ߫ ߞߊߟߊ߲ߡߊ߲ ߣߌ߫ ߖߌ߫ ߝߎߦߊߝߎߦߊ߫ ߟߋ߬ ߘߐ߫"},{"SurahNumber":56,"VerseNumber":43,"Text":"ߊ߬ ߣߌ߫ ߛߌ߬ߛߌ߬ ߝߌ߲ ߘߎߟߋ߲ ߞߘߐ߫"},{"SurahNumber":56,"VerseNumber":44,"Text":"ߊ߬ ߛߎߡߊߣߍ߲߫ ߕߍ߫ ߸ ߊ߬ ߘߏ߲߬ ߗߋ߲߰ ߕߍ߫"},{"SurahNumber":56,"VerseNumber":45,"Text":"ߏ߬ ( ߕߌ߰ߟߊ߬ߡߐ߮ ) ߟߎ߬ ߡߊߣߍߡߊߣߍ߲߫ ߠߋ߫ ߕߘߍ߬ ߞߘߐ߬ߡߊ߲߫"},{"SurahNumber":56,"VerseNumber":46,"Text":"ߊ߬ ߣߴߊ߬ߟߎ߫ ߕߍ߬ߘߍ߫ ߊ߬ߟߎ߬ ߕߋ߲ߜߋߘߋ߲ߧߊ߫ ߟߊ߫ ߖߟߎ߬ߡߎ߲߬ߓߊ ߟߎ߫ ߞߊ߲߬"},{"SurahNumber":56,"VerseNumber":47,"Text":"ߊ߬ ߣߴߊ߬ߟߎ߫ ߕߍ߬ߘߍ߫ ߊ߬ ߝߐ߫ ߟߊ߫ ߸ ߞߏ߫ ߦߊ߯ߟߊ߫ ߣߴߊ߲ ߛߊ߬ ߘߊ߫ ߕߎ߬ߡߊ ߡߍ߲ ߸ ߞߵߊ߲ ߞߍ߫ ߓߊ߲߬ߞߎ ߣߌ߫ ߞߟߏ ߟߎ߬ ߘߌ߫ ، ߊ߬ ߝߐ߫ ߒ߬ ߠߊߥߟߌ߬ߕߐ߫ ߟߋ߬ ߓߊ߬؟"},{"SurahNumber":56,"VerseNumber":48,"Text":"ߥߟߴߊ߲ ߝߊ߬ ߝߟߐ ߟߎ߬ ߝߣߊ߫ ߞߍ߬؟"},{"SurahNumber":56,"VerseNumber":49,"Text":"ߊ߬ߟߎ߫ ߖߋ߬ߓߌ߬ ߸ ߞߏ߫ ߝߟߐ߫ ߡߐ߱ ߟߎ߬ ߣߌ߫ ߞߐߟߊ߫ ߡߐ߮ ߟߎ߬ ߸"},{"SurahNumber":56,"VerseNumber":50,"Text":"ߓߍ߯ ߟߊߘߍ߬ߕߐ߫ ߟߋ߬ ߛߋߚߋ߫ ߸ ߟߏ߲߫ ߡߊߟߐ߲ߣߍ߲߫ ߟߐ߯ߟߊߣߍ߲ ߘߏ߫ ߡߊ߬"},{"SurahNumber":56,"VerseNumber":51,"Text":"ߏ߬ ߞߐ߫ ߸ ߤߍ߲߬ ߊߟߎ߬ ߝߟߌ߬ߓߊ߰ߒߕߋ߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߸"},{"SurahNumber":56,"VerseNumber":52,"Text":"ߊߟߎ߫ ߓߍߣߊ߬ ߘߏ߫ ߘߊߥߎ߲߫ ߝߘߎ߬ߡߐ߬ ߦߙߌ ߘߐ߫"},{"SurahNumber":56,"VerseNumber":53,"Text":"ߞߊ߬ ( ߊߟߎ߫ ) ߞߣߐ ߟߎ߬ ߟߝߊ߫ ߏ߬ ߘߐ߫ ( ߞߐߟߌߞߐߟߌ߫)"},{"SurahNumber":56,"VerseNumber":54,"Text":"ߞߊ߬ ߝߎߦߊߝߎߦߊ ߘߏ߫ ߡߌ߲߬ ߏ߬ ߞߊ߲߬ ߛߊ߫"},{"SurahNumber":56,"VerseNumber":55,"Text":"ߞߵߏ߬ ߡߌ߲߬ ߢߐ߯ߡߍ߫ ߡߌ߲߬ߟߐ߰ߕߐ ߡߌ߲߬ߠߌ߲߬ ߢߊ ߡߊ߬"},{"SurahNumber":56,"VerseNumber":56,"Text":"ߣߌ߲߬ ߓߍ߯ ߦߴߊ߬ߟߎ߬ ߢߍߛߌ߮ ߟߋ߬ ߘߌ߫ ߛߙߊ߬ߟߌ ߟߏ߲ ߘߐ߫"},{"SurahNumber":56,"VerseNumber":57,"Text":"ߒ߬ߠߎ߫ ߟߋ߫ ߞߵߊߟߎ߫ ߘߊ߲߫ ߸ ߒ߬ߓߊ߬ ߥߟߊߞߏ߫ ߊߟߎ߫ ߕߍ߬ߘߍ߫ ߏ ߕߎ߬ߢߊ߬ߕߌ߰ߦߊ߫"},{"SurahNumber":56,"VerseNumber":58,"Text":"ߐ߲߬ߤߐ߲߫ ߸ ߦߊ߯ߟߊ߫ ߊߟߎ߫ ߦߋ߫ ߛߖߌ ߡߍ߲ ߟߛߊߙߌ߫ ߟߊ߫ ߸"},{"SurahNumber":56,"VerseNumber":59,"Text":"ߊ߬ ߝߐ߫ ߊߟߎ ߟߴߏ߬ ߘߊ߲߫ ߠߊ߫ ߓߊ߬ ߸ ߥߟߊ߫ ߒ߬ߠߎ߫ ߟߋ߬ ߘߊ߲ߠߌ߲ߠߊ ߟߎ߬ ߘߌ߫؟"},{"SurahNumber":56,"VerseNumber":60,"Text":"ߒ߬ߠߎ߫ ߟߋ߫ ߞߊ߬ ߛߊ߬ߦߊ ߟߊߕߍ߰ ߊߟߎ߫ ߕߍ߫ ، ߒ߬ߠߎ߫ ߘߏ߲߬ ߕߍ߫ ߘߛߍߓߊ߯ ߟߎ߫ ߘߌ߫ ߸"},{"SurahNumber":56,"VerseNumber":61,"Text":"ߊߟߎ߫ ߛߎ߮ ߡߊߝߊ߬ߟߋ߲ ߠߊ߫ ߸ ߊ߬ ߣߴߊ߲ ߧߴߊߟߎ߫ ߘߊ߲߫ ߢߊ߫ ߜߘߍ߫ ߡߊ߬ ߸ ߊߟߎ߫ ߡߊ߫ ߡߍ߲ ߟߐ߲߫"},{"SurahNumber":56,"VerseNumber":62,"Text":"ߊߟߎ߫ ߘߏ߲߬ ߜߎ ߞߊ߬ ߘߊ߲ߠߌ߲߫ ߝߟߐ ߢߊߟߐ߲߫ ߸ ߥߟߊߞߏ߫ ߊߟߎ߫ ߕߘߍ߬ ߊߟߎ߫ ߕߊ߰ߛߌ߫ ( ߏ߬ ߡߊ߬)"},{"SurahNumber":56,"VerseNumber":63,"Text":"ߐ߲߬ߤߐ߲߫ ߸ ߊߟߎ߫ ߦߋ߫ ߝߋ߲ ߡߍ߲ ߛߣߍ߬ ߟߊ߫ ߸"},{"SurahNumber":56,"VerseNumber":64,"Text":"ߦߊ߯ߟߴߊߟߎ ߟߴߏ߬ ߟߊߝߍߘߍ߲߫ ߠߊ߫ ߓߊ߬ ߸ ߥߟߊ߫ ߒ߬ߠߎ߫ ߟߋ߫ ߟߊ߬ߝߍ߬ߘߍ߲߬ߠߌ߲߬ߠߊ ߟߎ߬ ߘߌ߫؟"},{"SurahNumber":56,"VerseNumber":65,"Text":"ߊ߬ ߕߎ߲߬ ߓߊ߯ ߒ߬ ߘߌߦߊ߫ ߸ ߒ߬ ߕߘߍ߬ ߘߴߏ߬ ߞߍ߫ ߝߏ߬ߝߏ߫ ߜߊ߲߬ߛߊ߲߫ ߘߌ߫ ، ߏ߬ ߓߊ߯ ߞߍ߫ ߊߟߎ߫ ߘߌ߫ ߕߋ߬ߟߋ߲߫ ߏ߬ ߘߐߞߓߊ߫ ߟߊ߫"},{"SurahNumber":56,"VerseNumber":66,"Text":"ߞߏ߫ ߛߋߚߋ߫ ߸ ߖߎ߬ߟߎ ߓߘߊ߫ ߦߍ߬ߟߍ߫ ߒ߬ ߠߊ߫"},{"SurahNumber":56,"VerseNumber":67,"Text":"ߍ߲߬ߍ߲߫ ߸ ߤߊ߬ߙߌ߬ߖߍ߰ ߡߊ߬ߖߊ ߟߋ߬ ߓߘߊ߫ ߒ߬ ߛߐ߬ߘߐ߲߬"},{"SurahNumber":56,"VerseNumber":68,"Text":"ߐ߲߬ߤߐ߲߫ ߸ ߊߟߎ߫ ߦߋ߫ ߖߌ ߡߍ߲ ߡߌ߲߬ ߠߊ߫"},{"SurahNumber":56,"VerseNumber":69,"Text":"ߦߊ߯ߟߴߊߟߎ ߟߴߏ߬ ߟߊߖߌ߰ ߟߊ߫ ߞߊ߬ ߓߐ߫ ߛߊ߲ߝߌ߲ ߘߐ߫ ߓߊ߬ ߸ ߥߟߊ߫ ߒ߬ߠߎ߫ ߟߋ߬ ( ߛߊ߲ߖߌ߫ ) ߟߊߖߌ߯ߟߊ ߟߎ߬ ߘߌ߫؟"},{"SurahNumber":56,"VerseNumber":70,"Text":"ߊ߬ ߘߏ߲߬ ߕߎ߲߬ ߓߊ߯ ߒ߬ ߘߌߦߊ߫ ߸ ߒ߬ ߕߘߍ߬ ߘߴߏ߬ ߞߍ߫ ߞߐ߰ߡߊ ߘߌ߫ ߖߊ߲ ، ߥߟߊߞߏ߫ ߊߟߎ߫ ߕߘߍ߬ ߏ߬ ߞߏߢߌ߲ߡߊߟߐ߲ ߞߍ߫߹"},{"SurahNumber":56,"VerseNumber":71,"Text":"ߐ߲߬ߤߐ߲߫ ߸ ߊߟߎ߫ ߦߋ߫ ߕߊ ߡߍ߲ ߟߊߡߍߣߍ߲߫ ߠߊ߫ ߸"},{"SurahNumber":56,"VerseNumber":72,"Text":"ߦߊ߯ߟߊ߫ ߊߟߎ ߟߋ߫ ߞߵߏ߬ ߦߙߌ ߘߊ߲߫ ߓߊ߬ ߸ ߥߟߊ߫ ߒ߬ߠߎ߫ ߟߋ߬ ߘߊ߲ߠߌ߲ߠߊ ߟߎ߬ ߘߌ߫؟"},{"SurahNumber":56,"VerseNumber":73,"Text":"ߒ߬ߠߎ߫ ߘߏ߲߬ ߣߵߏ߬ ߟߋ ߞߍ߫ ߟߊ߫ ߕߊ߰ߛߌ߬ ߞߏ ߘߌ߫ ߸ ߊ߬ ߣߌ߫ ߞߏ߲ߞߏ߫ ߕߊ߯ߟߊ ߟߎ߬ ߝߊ߲ߘߊ ߘߌ߫"},{"SurahNumber":56,"VerseNumber":74,"Text":"ߒ߬ߓߊ߬ ߌߟߋ ߌ ߡߊ߰ߙߌ ߕߐ߮ ߛߊߣߌ߲ߧߊ߫ ߟߋ߫ ߘߋ߬"},{"SurahNumber":56,"VerseNumber":75,"Text":"ߍ߲߬ߍ߲ߍ߲߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߝߏ߬ߟߏ߲߬ߝߊߟߊ߲ ߠߎ߬ ߡߊߞߍ߫ ߦߌߟߊ ߟߎ߬ ߟߊ߫"},{"SurahNumber":56,"VerseNumber":76,"Text":"ߏ ߘߏ߲߬ ߦߋ߫ ߞߊ߬ߟߌ߬ߟߌ߬ߓߊ߫ ߟߋ߬ ߘߌ߫ ߸ ߣߴߊߟߎ߫ ߓߴߊ߬ ߟߐ߲߫ ߠߊ߫"},{"SurahNumber":56,"VerseNumber":77,"Text":"ߒ ߞߏ߫ ߖߊ߯ߕߋ߬ ߸ ‹ ߞߎ߬ߙߊ߬ߣߊ › ߦߋ߫ ߘߐ߬ߛߊ߬ߙߌ߬ ߞߟߊߒߞߋ߫ ߟߋ߬ ߘߌ߫"},{"SurahNumber":56,"VerseNumber":78,"Text":"ߟߍߙߊ߫ ߟߊߕߊ߲߬ߞߊ߬ߣߍ߲ ߞߣߐ߫"},{"SurahNumber":56,"VerseNumber":79,"Text":"ߝߏߦߌ߬ ߕߍ߫ ߡߊ߰ ߊ߬ ߟߊ߫ ߝߏ߫ ߛߊߣߌ߲ߧߊߓߊ߯ߕߐ ߟߎ߬"},{"SurahNumber":56,"VerseNumber":80,"Text":"ߊ߬ ߟߊߖߌ߰ߣߍ߲߫ ߞߊ߬ ߝߘߊ߫ ߖߊ߯ߓߊ ߟߎ߫ ߡߊ߰ߙߌ ߟߋ߬ ߟߊ߫"},{"SurahNumber":56,"VerseNumber":81,"Text":"ߞߏ߬ߞߏ߫ ߊߟߎ߫ ߦߴߏ߬ ߟߋ ߞߎߡߊ ߡߊߡߣߎ߬ߡߣߍ߬ ߟߊ߫ ߣߌ߲߬ ߞߍ߬؟"},{"SurahNumber":56,"VerseNumber":82,"Text":"ߊ߬ ߣߴߊߟߎ߫ ߘߴߊߟߎ߫ ߤߊ߬ߙߌ߬ߖߍ߮ ( ߓߊߙߌߞߊ߫ ߓߌߟߊ ) ߞߍ߫ ߡߊ߬ߛߐ߬ߛߐ߬ߟߌ ߘߌ߫"},{"SurahNumber":56,"VerseNumber":83,"Text":"ߐ߲߬ߤߐ߲߫ ߸ ( ߦߊ߯ߟߊ߫ ߣߌ߫ ߞߊ߬ߟߏ߬ߕߐ ) ߣߌ ߛߋ߫ ߘߊ߫ ߞߊ߲ߥߐߙߐ߲ߞߐ߲ߕߐ߲ ߘߐ߫ ߸"},{"SurahNumber":56,"VerseNumber":84,"Text":"ߞߵߊ߬ ߕߘߍ߬ ߊߟߎ߫ ߢߊ ߟߎ߬ ߥߛߎߣߍ߲߫ ߏ ߕߎ߬ߡߊ ߟߊ߫"},{"SurahNumber":56,"VerseNumber":85,"Text":"ߒ߬ߠߎ߫ ߟߋ߫ ߛߎ߬ߘߎ߲߬ߡߊ߲߫ ߊ߬ ߟߊ߫ ߊߟߎ߫ ߘߌ߫ ، ߞߏ߬ߣߌ߲߬ ߊߟߎ߫ ߕߍ߫ ߦߋߟߌ߫ ߟߋ߬ ߞߍ߫ ߟߊ߫"},{"SurahNumber":56,"VerseNumber":86,"Text":"ߐ߲߬ߤߐ߲߫ ߸ ߣߴߊߟߎ߫ ߕߎ߲߬ ߞߍ߫ ߘߊ߫ ߛߙߊ߬ߓߊߟߌ ߟߎ߬ ߘߌ߫ ( ߟߊߞߌߙߊ߫ ) ߸"},{"SurahNumber":56,"VerseNumber":87,"Text":"ߊߟߎ߫ ߕߘߍ߬ ߘߴߏ߬ ( ߣߌ ) ߟߊߛߊ߬ߦߌ߬ ߸ ߣߴߊߟߎ߫ ߦߋ߫ ߕߎ߬ߢߊ߬ ߕߌ߯ ߟߎ߫ ߘߌ߫"},{"SurahNumber":56,"VerseNumber":88,"Text":"ߒ߬ߓߊ߬ ߣߌ߫ ‹ ߛߊ߬ߓߊ߮ › ߞߍ߫ ߘߊ߫ ߡߊ߬ߛߎ߬ߘߎ߲߬ߧߊ߬ߓߊ߮ ߟߎ߬ ߘߏ߫ ߘߌ߫ ߸"},{"SurahNumber":56,"VerseNumber":89,"Text":"ߢߐߢߐ߲ߠߌ߲߫ ߠߴߊ߬ ߦߋ߫ ߸ ߊ߬ ߣߌ߫ ߘߊߦߟߌߡߍ ߣߌ߫ ߣߍߡߊ ߣߊߞߐ"},{"SurahNumber":56,"VerseNumber":90,"Text":"ߣߌ߫ ‹ ߛߊ߬ߓߊ߮ › ߘߏ߲߬ ߞߍ߫ ߘߊ߫ ߞߌߣߌ߲ߓߟߏߟߞߊ ߟߎ߬ ߘߏ߫ ߘߌ߫ ߸"},{"SurahNumber":56,"VerseNumber":91,"Text":"ߒ߬ߓߊ߬ ߝߏ߬ߟߌ ߟߴߊ߬ ߦߋ߫ ߞߊ߬ ߝߘߊ߫ ߞߌߣߌ߲ߓߟߏߟߞߊ ߟߎ߬ ߟߊ߫"},{"SurahNumber":56,"VerseNumber":92,"Text":"ߣߌ߫ ‹ ߛߊ߬ߓߊ߮ › ߘߏ߲߬ ߞߍ߫ ߘߊ߫ ߡߊ߬ߛߐ߬ߛߐ߬ߟߌ߬ߟߊ߫ ߝߟߌ߬ߓߊ߰ߒߕߋ ߟߎ߬ ߘߏ߫ ߘߌ߫ ߸"},{"SurahNumber":56,"VerseNumber":93,"Text":"ߊ߬ ߖߌ߬ߦߊ߬ߘߊ ߘߌ߫ ߞߍ߫ ߝߎߦߊߝߎߦߊ ߘߏ߫ ߘߌ߫"},{"SurahNumber":56,"VerseNumber":94,"Text":"ߊ߬ ߣߌ߫ ߥߋ߲߯ߓߋ ߘߐ߫ ߘߏ߲߭ ߘߌ߫"},{"SurahNumber":56,"VerseNumber":95,"Text":"ߖߊ߯ߕߋ߬ ߸ ߣߌ߲߬ ߦߋ߫ ߘߍ߲߬ߞߣߍ߬ߦߊ ߕߎ߬ߢߊ ߟߋ߬ ߘߌ߫"},{"SurahNumber":56,"VerseNumber":96,"Text":"ߒ߬ߓߊ߬ ߌߟߋ ߌ ߡߊ߰ߙߌ߬ߓߊ ߕߐ߮ ߛߊߣߌ߲ߧߊ߫ ߟߋ߫ ߘߋ߬"},{"SurahNumber":57,"VerseNumber":1,"Text":"ߝߋ߲ ߓߍ߯ ߦߋ߫ ߛߊߣߌ߲ߧߊ ߝߐ߫ ߟߴߊߟߊ߫ ߦߋ߫ ߸ ߡߍ߲ ߦߋ߫ ߛߊ߲ ߠߎ߬ ߣߌ߫ ߘߎ߱ ߘߐ߫ ، ߊ߬ߟߋ ߟߋ߫ ߘߏ߲߬ ߦߋ߫ ߣߌ߬ߣߌ߬ߟߊ߫ ߥߘߋ߬ߥߘߋ߬ߟߌ߬ߟߊ ߘߌ߫"},{"SurahNumber":57,"VerseNumber":2,"Text":"ߊ߬ ߕߊ ߟߋ߬ ߛߊ߲ ߠߎ߬ ߣߌ߫ ߘߎ߱ ߡߊ߲߬ߛߊ߬ߦߊ ߘߌ߫ ، ߊ߬ ߦߋ߫ ߟߊ߬ߣߌ߬ߡߦߊ߬ߟߌ ߞߍ߫ ߟߊ߫ ߸ ߊ߬ ߦߋ߫ ߟߊ߬ߣߌ߬ߒ߬ߕߊ߲߬ߧߊ߬ߟߌ ߞߍ߫ ߟߊ߫ ، ߊ߬ ߣߴߊ߬ߟߋ ߟߋ߬ ߛߋ߫ ߟߊ߫ ߞߏ ߓߍ߯ ߟߊ߫"},{"SurahNumber":57,"VerseNumber":3,"Text":"ߊ߬ߟߋ ߟߋ߬ ߝߟߐ ߣߌ߫ ߟߊ߬ߓߊ߲ ߣߌ߫ ߞߐߞߊ߲ߠߊ ߣߌ߫ ߞߣߐߟߊ ߘߌ߫ ߸ ߊ߬ ߣߴߊ߬ߟߋ ߟߋ߬ ߞߏ ߓߍ߯ ߟߐ߲ߓߊ߮ ߘߌ߫"},{"SurahNumber":57,"VerseNumber":4,"Text":"ߊ߬ߟߋ ߟߋ߫ ߞߊ߬ ߛߊ߲ ߠߎ߬ ߣߌ߫ ߘߎ߱ ߘߊ߲߫ ߕߟߋ߬ ߥߐ߯ߙߐ߫ ߞߘߐ߫ ߸ ߞߊ߬ ߓߊ߲߫ ߞߵߊ߬ ߟߊߞߢߊ߫ ߛߍ߬ߡߍ ߞߊ߲߬ ، ߊ߬ ߞߵߊ߬ ߟߐ߲߫ ߡߍ߲ ߦߋ߫ ߘߏ߲߬ ߠߊ߫ ߘߎ߱ ߘߐ߫ ߸ ߊ߬ ߣߌ߫ ߡߍ߲ ߦߋ߫ ߓߐ߫ ߟߴߊ߬ ߘߐ߫ ߸ ߊ߬ ߣߌ߫ ߡߍ߲ ߦߋ߫ ߖߌ߰ ߟߊ߫ ߞߊ߬ ߓߐ߫ ߛߊ߲ ߡߊ߬ ߸ ߊ߬ ߣߌ߫ ߡߍ߲ ߦߋ߫ ߦߟߍ߬ ߟߴߊ߬ ߘߐ߫ ، ߊ߬ ߦߴߊߟߎ߫ ߝߍ߬ ߟߋ߬ ߸ ߊߟߎ߫ ߓߊ߯ ߞߍ߫ ߝߊ߲߬-ߊ-ߝߊ߲߬ ، ߊߟߊ߫ ߘߏ߲߬ ߢߊ߯ ߊߟߎ߫ ߗߋߥߊߟߌ ߟߎ߬ ߟߊ߫"},{"SurahNumber":57,"VerseNumber":5,"Text":"ߊ߬ ߕߊ ߟߋ߬ ߛߊ߲ ߠߎ߬ ߣߌ߫ ߘߎ߱ ߡߊ߲߬ߛߊ߬ߦߊߘߌ߫ ، ߞߏ ߟߎ߫ ߘߏ߲߬ ߦߋ߫ ߟߊߛߊ߬ߦߌ߬ ߟߴߊߟߊ߫ ߟߋ߫ ߡߊ߬"},{"SurahNumber":57,"VerseNumber":6,"Text":"ߊ߬ ߦߋ߫ ߛߎ ߟߊߘߏ߲߬ ߠߊ߫ ߕߟߋ߬ߘߐ߬ߟߊ ߘߐ߫ ߸ ߊ߬ ߦߋ߫ ߕߟߋ߬ߘߐ߬ߟߊ ߝߣߊ߫ ߟߊߘߏ߲߬ ߠߊ߫ ߛߎ ߘߐ߫ ، ߊ߬ ߣߴߊߟߋ ߟߋ߬ ߛߌߛߌ ߟߎ߬ ߘߐ߫ ߞߏ ߟߎ߬ ߟߐ߲ߓߊ߮ ߘߌ߫"},{"SurahNumber":57,"VerseNumber":7,"Text":"ߊߟߎ߫ ߦߋ߫ ߘߍ߲߬ߞߣߍ߬ߦߵߊߟߊ߫ ߣߴߊ߬ ߟߊ߫ ߞߋߟߊ ߡߊ߬ ، ߊ߬ ߣߴߊߟߎ߯ ߖߘߍ߬ߡߊ߬ߓߐ ߞߍ߫ ߝߋ߲߫ ߘߐ߫ ߊ߬ ߞߵߊߟߎ߫ ߓߌ߬ߟߊ߬ ߢߐ߲߮ ߣߐ߭ ߘߐ߫ ߡߍ߲ ߞߎ߲߬ߠߊ߫ ، ߡߍ߲ ߠߎ߫ ߞߏ߬ߣߌ߲ ߘߍ߲߬ߞߣߍ߬ߦߊ߬ߣߍ߲߫ ߊߟߎ߫ ߘߐ߫ ߸ ߊ߬ ߣߴߊ߬ߟߎ߫ ߞߊ߬ ߖߘߍ߬ߡߊ߬ߓߐ ߞߍ߫ ߸ ߛߙߊ߬ ߓߟߋߓߟߋ߫ ߟߴߏ߬ ߟߎ߬ ߦߋ߫"},{"SurahNumber":57,"VerseNumber":8,"Text":"ߡߋ߬ߘߋ ߊߟߎ߫ ߟߊ߫ ߓߏ߲߰ ߊߟߎ߫ ߕߍ߫ ߘߍ߲߬ߞߣߍ߬ߦߊ߬ ߟߴߊߟߊ߫ ߡߊ߬؟ ߞߋߟߊ ߘߏ߲߬ ߜߎ ߦߴߊߟߎ߫ ߞߟߌ ߞߊ߲߬ ߸ ߛߴߊߟߎ߫ ߘߌ߫ ߘߍ߲߬ߞߣߍ߬ߦߵߊߟߎ߫ ߡߊ߰ߙߌ ߡߊ߬ ، ߊ߬ ߘߏ߲߬ ߓߘߴߊߟߎ߫ ߟߊ߫ ߟߊ߬ߤߘߌ ߡߌ߬ߘߊ߬ ߸ ߣߴߊ߬ ߕߘߍ߬ ߘߴߊߟߎ߫ ߦߋ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫"},{"SurahNumber":57,"VerseNumber":9,"Text":"ߊ߬ߟߋ ߟߋ߬ ߟߝߊߙߌ߫ ߘߐߞߣߍߣߍ߲ ߠߎ߬ ߟߊߖߌ߰ ߟߴߊ߬ ߟߊ߫ ߖߐ߲߭ ߡߊ߬ ߸ ߛߴߊ߬ ߘߴߊߟߎ߫ ߟߊߓߐ߫ ߘߌ߬ߓߌ ߟߎ߬ ߘߐ߫ ߸ ߞߊߕߙߍ߬ ߦߋߟߋ߲ ߡߊ߬ ، ߊ߬ ߘߏ߲߬ ߖߊ߯ߕߋ߬ ߸ ߊߟߊ߫ ߦߋ߫ ߞߌ߬ߣߌ߲߬ߞߌ߬ߣߌ߲߬ߠߊ߫ ߤߌߣߟߊ߫ ߟߋ߬ ߘߴߊߟߎ߫ ߟߊ߫"},{"SurahNumber":57,"VerseNumber":10,"Text":"ߡߋ߬ߘߋ ߊߟߎ߫ ߟߊ߫ ߓߏ߲߰ ߊߟߎ߫ ߕߍ߫ ߖߘߍ߬ߡߊ߬ߓߐ ߞߍ߫ ߟߴߊߟߊ߫ ߛߌߟߊ ߘߐ߫؟ ߊߟߊ߫ ߘߏ߲߬ ߜߎ ߕߊ ߟߋ߬ ߛߊ߲ ߠߎ߬ ߣߌ߫ ߘߎ߱ ߗߍ ߘߌ߫ ، ߡߐ߱ ߣߌ߫ ߡߐ߱ ߕߐ߭ ߟߎ߬ ߕߍ߫ ߞߢߊ߫ ߊߟߎ߫ ߘߐ߫ ߸ ߡߍ߲ ߞߊ߬ ߖߘߍ߬ߡߊ߬ߓߐ ߞߍ߫ ߟߊ߬ߥߛߊ ߢߍ߫ ߸ ߊ߬ ߣߴߊ߬ ߞߊ߬ ߞߍ߬ߟߍ ߞߍ߫ ، ߏ߬ ߟߎ߫ ߟߋ߫ ߡߐ߬ߟߐ߲ ߓߏ߲߬ߓߊ߬ ߘߏ ߟߎ߬ ߘߌ߫ ߸ ߡߍ߲ ߠߎ߫ ߞߊ߬ ߖߘߍ߬ߡߊ߬ߓߐ ߞߍ߫ ߞߐ ߟߊ߫ ߸ ߊ߬ ߣߌ߫ ߞߊ߬ ߞߍ߬ߟߍ ߞߍ߫ ، ߞߏ߬ߣߵߊ߬ ߞߋ߬ߟߋ߲߬ߞߋ߬ߟߋ߲߬ߣߊ ߦߟߌߡߊߘߌߦߊߣߍ߲߫ ߊߟߊ߫ ߓߟߏ߫ ߢߌ߬ߡߊ ߟߋ߬ ߟߊ߫ ، ߊߟߊ߫ ߘߏ߲߬ ߦߴߊߟߎ߫ ߗߋߥߊߟߌ ߟߎ߫ ߞߟߊ߬ߡߊ߬ߓߊ߮ ߟߋ߬ ߘߌ߫"},{"SurahNumber":57,"VerseNumber":11,"Text":"ߖߍߣߍ߲ ߘߴߊߟߊ߫ ߘߐ߲ߘߐ߫ ߘߐ߲ߘߐߟߌ߫ ߢߌߡߊ ߟߊ߫ ߸ ߊ߬ ߦߴߏ߬ ߓߊߟߌ߫ ߏ߬ ߦߋ߫ ߸ ߊ߬ ߣߌ߫ ߞߊ߬ ߛߙߊ߬ ߞߟߊߒߞߋ߫ ߞߴߊ߬ ߦߋ߫؟"},{"SurahNumber":57,"VerseNumber":12,"Text":"ߟߏ߲ ߘߏ߫ ߸ ߌ ߘߌ߫ ߘߍ߲߬ߞߣߍ߬ߦߊ߬ߓߊ߮ ߗߍ߬ߡߊ߲ ߣߴߊ߬ ߡߛߏ߬ߡߊ߲ ߠߎ߬ ߦߋ߫ ߸ ߊ߬ߟߎ߬ ߦߋߟߋ߲ ߦߋ߫ ߕߊ߯ߡߊ߫ ߟߴߊ߬ߟߎ߬ ߢߍߕߐ߫ ߸ ߊ߬ ߣߴߊ߬ߟߎ߬ ߞߌߣߌ߲ߓߟߏ ߟߎ߬ ߟߊ߫ ، ߞߏ߫ ߊߟߎ߫ ߘߟߊߝߎߟߊ߲ ߓߌ߬ ߸ ߏ߬ ߦߋ߫ ߣߊߞߐ ߟߎ߫ ߟߋ߬ ߘߌ߫ ، ߞߐ߬ߢߊ ߟߎ߬ ߦߋ߫ ߥߦߏ߬ ߟߴߏ߬ ߟߎ߬ ߞߘߐߟߊ ߟߎ߬ ߘߐ߫ ، ߊߟߎ߫ ߘߏ߲߬ ߘߎߡߊߕߐ߫ ߏ߬ ߟߋ ߘߐ߫ ، ߒ߬ߓߊ߬ ߏ߬ ߟߋ ߦߋ߫ ߣߌ߬ߓߊ ߘߌ߫"},{"SurahNumber":57,"VerseNumber":13,"Text":"ߟߏ߲ ߘߏ߫ ߸ ߝߌ߬ߟߊ߲߬ߞߊߝߏ ߗߍ߬ߡߊ߲ ߠߎ߫ ߣߴߊ߬ ߡߛߏ߬ߡߊ߲ ߠߎ߬ ߘߴߊ߬ ߝߐ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߦߋ߫ ߸ ߞߏ߫ ߊߟߎ߫ ߦߴߊ߲ ߡߊߞߐ߬ߣߐ߲߬ ߞߟߋ߫ ߊ߲ ߧߋ߫ ߒ߬ ߢߟߊߡߍߣߍ߲߫ ߕߊ ߕߍ߬ ߊߟߎ߫ ߝߍ߬ ߊߟߎ߫ ߟߊ߫ ߦߋߟߋ߲ ߘߐ߫ ، ߊ߬ ߘߌ߫ ߝߐ߫ ߞߏ߫ ߊߟߎ߫ ߛߊ߬ߦߌ߲߬ ߊߟߎ߫ ߞߕߐ߫ ߸ ߊߟߎ߫ ߥߊ߫ ߦߋߟߋ߲ ߘߏ߫ ߢߌߣߌ߲߫ ، ߘߊ߬ߡߊ߲߬ߛߊ߫ ߸ ߖߌ߲߭ ߘߏ߫ ߘߌ߫ ߞߊ߲߬ߞߊ߲߫ ߊ߬ߟߎ߬ ߕߍ߫ ߔߙߊߎ߫ ߸ ߘߊ ߘߏ߫ ߦߴߏ߬ ߟߊ߫ ، ( ߖߌ߲߭ ) ߏ߬ ߞߣߐߟߊ ߸ ߤߌߣߊ ߦߋ߫ ߦߋ߲߬ ߸ ߊ߬ ߞߐߞߊ߲ߠߊ ߛߊ߫ ߸ ߖߊ߲߰ߞߕߊ ߦߴߏ߬ ߝߊ߲߭ ߝߍ߬"},{"SurahNumber":57,"VerseNumber":14,"Text":"ߊ߬ߟߎ߬ ߘߌ߫ ‹ ߘߍ߲߬ߞߣߍ߬ߦߊ߬ߓߊ߮ ߟߎ߬ › ߜߋߟߋ߲ߜߋߟߋ߲߫ ߸ ߞߏ߫ ߊ߲ߠߎ߫ ߕߎ߲߬ ߕߍ߫ ߊߟߎ߫ ߝߍ߬ ߓߊ߬؟ ߸ ߏ߬ ߟߎ߬ ߘߴߊ߬ ߝߐ߫ ߞߏ߫ ߤߊ߯ߟߌ߫ ߞߍ߬ ، ߓߊ߬ߙߌ߬ ߊߟߎ߫ ߞߵߊߟߎ߫ ߖߘߍ߬ ߣߍ߲߯ ߠߋ߬ ، ߊ߬ ߣߴߊߟߎ߫ ߞߊ߬ ߘߞߐ߬ߣߐ߲߬ߠߌ߲ ߞߍ߫ ( ߖߎ߯ߡߊ߲ ߠߊ߫ ) ، ߊ߬ ߣߴߊߟߎ߫ ߞߎߛߎ߲߫ ߘߊ߫ ، ߣߊ߬ߕߊ ߟߎ߬ ߝߣߊ߫ ߞߵߊߟߎ߫ ߜߍߙߍ߲ߞߍ߫ ߝߎߚߎ߫ ߸ ߝߏ߫ ߊߟߊ߫ ߟߊ߫ ߖߊ߬ߡߊߙߌ ߣߊ߬ ߘߊ߫ ߸ ߊ߬ ߣߌ߫ ߜߍߙߍ߲ߞߍߟߊ ߞߵߊߟߎ߫ ߜߍߙߍ߲ߞߍ߫ ߊߟߊ߫ ߡߊ߬"},{"SurahNumber":57,"VerseNumber":15,"Text":"ߒ߬ߓߊ߬ ߓߌ߬ ߛߊ߫ ߸ ߞߎ߲߬ߞߊ߬ ߕߍ߫ ߡߌ߬ߘߵߊߟߎ߫ ( ߝߌ߬ߟߊ߲߬ߞߊߝߏ ߟߎ߬ ) ߟߊ߫ ߸ ߊ߬ ߕߍ߫ ߡߌ߬ߘߊ߫ ߓߊ߲߬ߓߊ߮ ߟߎ߬ ߝߣߊ߫ ߟߊ߫ ، ߊߟߎ߫ ߡߊߞߍ߫ ߦߌߟߊ ߟߋ߬ ߕߊ ߘߌ߫ ، ߏ߬ ߟߋ ߘߏ߲߬ ߊߟߎ߫ ߓߍ߬ߙߍ ߘߌ߫ ، ߟߊ߬ߓߊ߲߬ ߦߌ߬ߟߊ߬ ߖߎ߯ ߦߴߏ߬ ߘߌ߫ ߞߟߋ߫"},{"SurahNumber":57,"VerseNumber":16,"Text":"ߦߊ߯ߟߊ߫ ߕߎ߬ߡߊ ߡߊ߫ ߛߎ߬ߘߎ߲߬ߧߊ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߟߊ߫ ߓߊ߬ ߸ ߊ߬ߟߎ߫ ߛߣߐ߬ߡߍ ߟߎ߬ ߦߋ߫ ߛߌߟߊ߲߫ ߊߟߊ߫ ߞߏߝߐ ߣߌ߫ ߕߎ߬ߢߊ߬ ߟߊߖߌ߰ߣߍ߲ ߢߍ߫ ، ߊ߬ ߣߴߊ߬ߟߎ߬ ߞߊߣߊ߬ ߞߍ߫ ߦߏ߫ ߡߍ߲ ߠߎ߬ ߛߐߣߍ߲߫ ߟߍߙߊ ߟߊ߫ ߞߘߐ߬ߡߊ߲߫ ، ߥߎ߬ߛߎ ߣߊ߬ ߘߊ߫ ߞߎ߲߬ߘߐߖߊ߲߰ߧߊ߫ ߏ߬ ߟߎ߫ ߡߊ߬ ، ߏ߬ ߞߍ ߊ߬ߟߎ߫ ߖߎ߬ߛߎ ߟߎ߫ ߖߊ߬ ߘߊ߫ ߞߛߍߞߛߍ߫ ، ߛߌߦߊߡߊ߲߫ ߝߊ߲߭ ߦߴߊ߬ߟߎ߬ ߘߐ߫ ߸ ߏ߬ ߟߎ߬ ߦߋ߫ ߔߊߟߊ߲ߞߊߓߊ߮ ߟߎ߫ ߟߋ߬ ߘߌ߫"},{"SurahNumber":57,"VerseNumber":17,"Text":"ߊߟߎ߫ ߦߴߊ߬ ߟߐ߲߫ ߞߏ߫ ߊߟߊ߫ ߟߋ߫ ߘߎ߱ ߟߊߣߌߡߦߊ߫ ߟߴߊ߬ ߛߊ߬ߣߍ߲ ߞߐ߫ ، ߊ߲ ߘߏ߲߬ ߣߊ߬ ߕߐ߰ߡߊ߬ߛߙߋ ߟߎ߬ ߘߐߞߣߍ߫ ߟߴߊߟߎ߫ ߦߋ߫ ߟߋ߬ ߸ ߛߴߊߟߎ߫ ߘߌ߫ ߤߊߞߟߌߡߦߊ߫"},{"SurahNumber":57,"VerseNumber":18,"Text":"ߕߎ߬ߢߦߊ߬ߟߊ ߗߍ߬ߡߊ߲ ߠߎ߬ ߣߴߊ߬ ߡߛߏ߬ߡߊ߲ ߠߎ߬ ߸ ߊ߬ ߣߴߊ߬ߟߎ߫ ߞߵߊߟߊ߫ ߘߐ߲ߘߐ߫ ߘߐ߲ߘߐߟߌ߫ ߢߌߡߊ߫ ߟߊ߫ ߸ ߊ߬ ߘߌߣߊ߬ ߖߘߌ ߞߍ߫ ߏ߬ ߟߎ߬ ߦߋ߫ ، ߛߙߊ߬ ߞߟߊߒߞߋ߫ ߟߋ߬ ߘߏ߲߬ ߝߣߊ߫ ߦߴߊ߬ߟߎ߬ ߦߋ߫"},{"SurahNumber":57,"VerseNumber":19,"Text":"ߡߍ߲ ߠߎ߫ ߘߍ߲߬ߞߣߍ߬ߦߊ߬ ߘߴߊߟߊ߫ ߣߴߊ߬ ߟߊ߫ ߞߋߟߊ ߟߎ߫ ߡߊ߬ ߸ ߏ߬ ߟߎ߫ ߟߋ߬ ߕߎ߬ߢߊ߬ ߕߌ߮ ߟߎ߬ ߘߌ߫ ، ߊ߬ ߣߴߏ߬ ߟߎ߫ ߟߋ߬ ߛߋ߰ߘߎ߬ߝߙߋ ߟߎ߬ ߘߌ߫ ߊ߬ߟߎ߫ ߡߊ߰ߙߌ ߕߍ߰ߟߊ ߘߐ߫ ߸ ߏ߬ ߟߎ߫ ߘߏ߲߬ ߛߊ߬ߙߊ ߟߴߊ߬ߟߎ߬ ߦߋ߫ ߊ߬ ߣߴߊ߬ߟߎ߬ ߦߋߟߋ߲ ߸ ߡߍ߲ ߠߎ߫ ߘߏ߲߬ ߣߵߊ߬ߟߎ߫ ߓߊ߲߬ ߠߊ߫ ، ߊ߬ ߣߴߊ߬ߟߎ߫ ߞߊ߬ ߒ߬ ߠߊ߫ ߟߝߊߙߌ ߟߎ߬ ߡߊߛߐ߬ߛߐ߫ ߸ ߏ߬ ߟߎ߫ ߟߋ߬ ߥߋ߲߯ߓߋ ߘߏ߲߬ߞߏ ߟߎ߬ ߘߌ߫"},{"SurahNumber":57,"VerseNumber":20,"Text":"ߊߟߎ߫ ߦߴߊ߬ ߟߐ߲߫ ߞߏ߫ ߘߎߢߊ߫ ߢߣߊߡߦߊ ߦߋ߫ ߕߏߟߏ߲߫ ߣߌ߫ ߥߍ߲ߖߍ߫ ߣߌ߫ ߡߊ߬ߢߍ߯ߙߍ߫ ߟߋ߬ ߘߌ߫ ، ߊ߬ ߣߌ߫ ߥߊߛߏ߫ ߢߐ߲߯ ߠߊ ߣߌ߫ ߛߊ߲ߞߊߢߐ߲߯ߦߊ ߟߋ߬ ߘߌ߫ ߣߊ߲߬ߝߟߏ߬ ( ߞߏ ) ߟߎ߬ ߣߌ߫ ߘߋ߲߫ ( ߞߏ ) ߟߎ߬ ߘߐ߫ ، ߊ߰ ߟߋ߬ ߖߐ߫ ߦߏ߫ ߟߍߟߋ߲ ( ߛߡߊ߬ߟߊ߬ߡߊ ) ߸ ߏ߬ ߝߍߘߍ߲ߝߋ߲ ߓߘߊ߫ ߛߣߍ߬ ߞߍ߬ߟߊ ߟߎ߬ ߤߣߍ߫ ߞߊߕߌ߫ ، ߘߊ߬ߡߊ߲߬ߛߊ߫ ߏ߬ ߘߌߣߊ߬ ߖߊ߬ ߥߦߊߥߎ߲߫ ، ߏ߬ ߓߊ߯ ߞߍ߫ ߌ ߘߴߊ߬ ߟߛߊߥߎߛߊߥߎߦߊߣߍ߲ ߦߋ߫ ، ߊ߬ ߘߌߣߊ߬ ߞߍ߫ ߞߟߊ߬ ߞߊߘߌߞߊߘߌߕߊ߫ ߜߊ߲߬ߛߊ߲ ߘߌ߫ ، ߖߊ߲߰ߞߕߊ߬ ߜߍߟߍ߲߫ ߠߋ߬ ߘߏ߲߬ ߦߋ߫ ߟߊߞߌߙߊ߫ ، ߊ߬ ߣߌ߫ ߊߟߊ߫ ߟߊ߫ ߦߊ߬ߝߊ ߣߴߊ߬ ߟߊ߫ ߘߌ߬ߢߍ ، ߘߎߢߊ߫ ߢߣߊߡߦߊ ߘߏ߲߬ ߕߍ߫ ߝߏߦߌ߬ ߘߌ߫ ߝߏ߫ ߡߊߙߊ߲ߛߊ ߘߊ߰ߡߎ߲"},{"SurahNumber":57,"VerseNumber":21,"Text":"ߊߟߎ߫ ߦߋ߫ ߜߊ߬ߛߊ ߞߍ߫ ߞߊߕߙߍ߬ ߦߝߊ߬ߟߌ ߡߵߊߟߎ߫ ߡߊ߰ߙߌ ߝߍ߬ ، ߊ߬ ߣߌ߫ ߞߊߕߙߍ߬ ( ߡߍ߲ߘߌߦߊ ) ߣߊߞߐ ߡߊ߬ ، ߏ ߥߊ߲߬ߥߊ߲ ߠߋ߬ ߦߏ߫ ߛߊ߲ ߣߌ߫ ߘߎ߱ ߥߊ߲߬ߥߊ߲ ، ߏ߬ ߟߋ ߘߏ߲߬ ߘߐߓߍ߲߬ߣߍ߲߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߢߍ߫ ߊߟߊ߫ ߣߴߊ߬ ߟߊ߫ ߞߋߟߊ ߟߎ߫ ߡߊ߬ ، ߏ߬ ߦߋ߫ ߊߟߊ߫ ߟߊ߫ ߢߊ߬ߒߡߊ߭ ߟߋ߬ ߘߌ߫ ، ߊ߬ ߘߏ߲߬ ߏ߬ ߘߌ߫ ߟߊ߫ ߡߐ߰ ߟߋ߬ ߡߊ߬ ߸ ߡߍ߲ ߓߊ߯ ߊ߬ ߘߌߦߊ߫ ، ߊߟߊ߫ ߟߋ߫ ߘߏ߲߬ ߦߋ߫ ߢߊ߬ߒ߬ߡߊ߬ ߓߟߋߓߟߋ ߕߌ߱ ߘߌ߫"},{"SurahNumber":57,"VerseNumber":22,"Text":"ߓߌ߬ߟߊ߬ߒ߬ߘߐ߬ ߖߎ߰ ߛߌ߫ ߕߍ߫ ߓߌ߬ߟߵߊ߬ ߘߐ߫ ߘߎ߱ ߞߊ߲߬ ߸ ߊ߬ ߣߴߊߟߎ߫ ߖߍ߬ߘߍ ߣߌ ߟߎ߬ ߘߐ߫ ، ߝߴߏ߬ ߦߋ߫ ߞߍ߫ ߟߍߙߊ ߞߣߐ߫ ߞߘߐ߬ߡߊ߲߫ ߸ ߞߊ߬ ߞߐ߲߰ ߊ߬ ߘߊ߲ ߢߍ߫ ߒ߬ ߓߟߏ߫ ، ߏ߬ ߝߊ߲߭ ߣߐ߲߰ߡߊ߲߬ ߓߍ߫ ߊߟߊ߫ ߡߊ߬"},{"SurahNumber":57,"VerseNumber":23,"Text":"(ߏ߬ ߘߏ߲߬ ߞߎ߲߭ ߠߋ߬ ) ߸ ߛߴߊߟߎ߫ ߞߊߣߊ߫ ߛߎ߬ߣߎ߲߬ ߝߋ߲߫ ߡߊ߬ ߸ ߊߟߎ߫ ߝߐ߫ ߘߊ߫ ߡߍ߲ ߠߊ߫ ، ߊ߬ ߣߴߊߟߎ߫ ߞߣߊ߫ ߖߍ߰ߙߍ ߞߍ߫ ߝߋ߲߫ ߞߎ߲߬ߠߊ߫ ߸ ߊ߬ ߞߵߊߟߎ߫ ߛߐ߫ ߡߍ߲ ߠߊ߫ ، ߓߊߏ߬ ߊߟߊ߫ ߕߍ߫ ߢߊ߲߬ߞߊ߲߬ߓߊ߯ ߥߊߛߏߟߊ ߘߊ߬ߡߊ ߝߍ߬"},{"SurahNumber":57,"VerseNumber":24,"Text":"ߏ߬ ߟߎ߫ ߟߋ߬ ߖߎ߯ߡߊ߲ߒߕߋߦߊ ߞߍ߫ ߟߊ߫ ߸ ߊ߬ ߣߴߊ߬ߟߎ߬ ߦߋ߫ ߡߐ߱ ߟߎ߫ ߟߐ߬ ߟߊ߫ ߖߎ߯ߡߊ߲ߒߕߋߦߊ ߟߊ߫ ، ߡߍ߲ ߘߏ߲߬ ߓߊ߯ ߊ߬ ߞߐߘߏ߲߬ ߸ ߒ߬ߓߵߊߟߊ߫ ߦߋ߫ ߞߊ߯ߙߌߓߊ߯ ߕߊ߲߬ߘߏ߬ߕߊ ߟߋ߬ ߘߌ߫"},{"SurahNumber":57,"VerseNumber":25,"Text":"ߖߊ߯ߕߋ߬ ߸ ߊ߲ ߞߊ߬ ߒ߬ ߠߊ߫ ߞߋߟߊ ߟߎ߬ ߗߋ߫ ߔߊߞߌ ߟߎ߫ ߟߋ߬ ߘߌ߫ ߸ ߊ߬ ߣߴߊ߲ ߞߊ߬ ߟߍߙߊ ߣߌ߫ ߖߊ߭ ߟߊߖߌ߰ ߊ߬ߟߎ߫ ߝߍ߬ ߸ ߛߊ߫ ߡߐ߱ ߟߎ߬ ߘߴߊ߬ߟߎ߫ ߟߐ߬ ߕߋߟߋ߲ߓߊ߯ߦߊ ߟߊ߫ ، ߊ߬ ߣߴߊ߲ ߞߊ߬ ߣߍ߰ߝߌ߲ ߝߣߊ߫ ߟߊߖߌ߰ ߸ ߞߍ߬ߟߍ ߝߊ߲߬ߞߊ߬ ߜߍߟߍ߲ ߣߌ߫ ߣߝߊ߫ ߛߌߦߊߡߊ߲߫ ߦߴߏ߬ ߘߐ߫ ߡߐ߱ ߟߎ߬ ߦߋ߫ ، ߊ߬ ߣߌ߫ ߝߣߊ߫ ߸ ߛߴߊߟߊ߫ ߘߴߊ߬ ߟߐ߲߫ ߸ ߡߍ߲ ߦߴߊ߬ ߣߴߊ߬ ߟߊ߫ ߞߋߟߊ ߟߎ߫ ߘߍ߬ߡߍ߲߬ ߠߴߊ߬ߟߎ߬ ߢߊߞߕߐߡߊ߫ ، ߖߊ߯ߕߋ߬ ߸ ߊߟߊ߫ ߦߋ߫ ߝߊ߲߬ߞߊ߬ߡߊ߫ ߘߌ߫ ߸ ߊ߰ ߣߌ߬ߣߌ߬ߟߊ߫ ߘߌ߫"},{"SurahNumber":57,"VerseNumber":26,"Text":"ߖߊ߯ߕߋ߬ ߸ ߒ߬ߠߎ߫ ߟߋ߫ ߞߊ߬ ߣߎ߯ߤߎ߲߫ ߣߴߌߓߎ߬ߙߊ߬ߤߌߡߊ߫ ߗߋ߫ ، ߊ߬ ߣߴߊ߲ ߞߊ߬ ߟߊ߬ߝߐ߬ߓߊ߰ߦߊ ߣߌ߫ ߟߍߙߊ ߟߎ߬ ߞߍ߫ ߏ߬ ߝߌ߬ߟߊ ߓߐ߲ߛߐ߲ ߠߎ߬ ߘߐ߫ ، ߞߊ߲ߘߊߓߊ߯ ߦߴߏ߬ ߟߎ߬ ߘߐ߫ ، ߛߌߦߊߡߊ߲߫ ߝߣߊ߫ ߦߴߊ߬ߟߎ߬ ߘߐ߫ ߔߊߟߊ߲ߞߊߓߊ߮ ߟߎ߬ ߘߌ߫"},{"SurahNumber":57,"VerseNumber":27,"Text":"ߊ߲ ߓߊ߲߫ ߘߊ߫ ߞߵߊ߲ ߠߊ߫ ߞߋߟߊ ߘߏ߫ ߟߎ߫ ߕߎ߲߰ ߏ߬ ߟߎ߫ ߣߐ߬ߟߊ߫ ، ߊ߲ ߞߵߏ߬ ߟߎ߬ ߝߣߊ߫ ߣߐ߭ ߟߊߓߊ߬ߕߏ߬ ߡߊߙߌߦߡߊ߫ ߘߋ߲ߞߍ߫ ߌߛߊ߫ ߟߊ߫ ߸ ߊ߲ ߞߵߏ߬ ߛߐ߫ ߘߟߊߝߎߟߊ߲ ߠߊ߫ ߸ ( ߟߌ߲߬ߖߌ߯ߟߌ ߞߊ߬ߣߌ߲߫ ) ، ߊ߬ ߣߴߊ߲ ߞߊ߬ ߖߛߎ߬ߡߊ߲߬ߘߌߦߊ ߣߌ߫ ߤߌߣߊ ߞߍ߫ ߏ߬ ߟߊߓߊ߬ߕߏ߬ߓߊ߮ ߟߎ߫ ߛߣߐ߬ߡߍ ߟߎ߬ ߘߐ߫ ، ߤߌߟߍ߫ ߟߊߜߎߝߎ߲ ߛߊ߫߸ ߊ߬ߟߎ߫ ߖߍ߬ߘߍ ߟߋ߫ ߞߵߏ߬ ߛߌ߲ߘߌ߫ ߸ ߊ߲ ߡߴߏ߬ ߛߓߍ߫ ߊ߬ߟߎ߫ ߡߊ߬ ، ߝߏ߫ ߊߟߊ߫ ߟߊ߫ ߘߌ߬ߢߍ ߢߌߣߌ߲ ߠߋ߫ ߞߵߊ߬ߟߎ߫ ߟߐ߬ ߏ߬ ߟߊ߫ ، ߊ߬ߟߎ߫ ߘߏ߲߬ ߡߴߏ߬ ߟߊߣߍ߰ߣߍ߯ ߊ߬ ߟߊߣߍ߰ߣߍ߮ ߕߎ߬ߢߊ ߟߊ߫ ، ߊ߲ ߞߏ߬ߣߌ߲ ߞߵߊ߬ߟߎ߬ ߘߐ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߛߐ߫ ߊ߬ߟߎ߫ ߛߊ߬ߙߊ ߟߊ߫ ߸ ߛߌߦߊߡߊ߲߫ ߝߊ߲߭ ߦߴߊ߬ߟߎ߬ ߘߐ߫ ߔߊߟߊ߲ߞߊߓߊ߮ ߟߎ߬ ߘߌ߫"},{"SurahNumber":57,"VerseNumber":28,"Text":"ߤߍ߲߬ ߊߟߎ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߸ ߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߊ߬ ߣߴߊߟߎ߯ ߘߍ߲߬ߞߣߍ߬ߦߴߊ߬ ߟߊ߫ ߞߋߟߊ ߡߊ߬ ، ߏ߬ ߓߊ߯ ߞߍ߫ ߊ߬ ߘߴߊߟߎ߫ ߛߐ߫ ߣߌ߬ ߝߌ߬ߟߊ߬ ߟߴߊ߬ ߟߊ߫ ߤߌߣߊ ߘߐ߫ ، ߊ߬ ߣߴߊ߬ ߘߌ߫ ߦߋߟߋ߲ ߘߏ߫ ߘߴߊߟߎ߫ ߡߊ߬ ߸ ߊߟߴߊߟߎ߫ ߕߊ߯ߡߊ߫ ߏ߬ ߘߌ߫ ، ߊ߬ ߣߴߊ߬ ߘߌ߫ ߦߊ߬ߝߊ ߞߍ߫ ߊߟߎ߫ ߦߋ߫ ߸ ߊߟߊ߫ ߘߏ߲߬ ߦߝߊ߬ߟߊ߫ ߤߌߣߟߊ߫ ߟߋ߬ ߘߌ߫"},{"SurahNumber":57,"VerseNumber":29,"Text":"(ߏ ߞߎ߲߭ ߠߋ߬ ) ߸ ߛߊ߫ ߟߍߙߊߟߞߊ ߟߎ߬ ߘߴߊ߬ ߟߐ߲߫ ߸ ߞߏ߫ ߊ߬ߟߎ߬ ߕߴߛߋ߫ ߝߏߦߌ߬ ߟߊߣߐ߬ ߟߴߊߟߊ߫ ߟߊ߫ ߢߊ߬ߒߡߊ߭ ߘߐ߫ ، ߊ߬ ߣߌ߫ ߞߏ߫ ߢߊ߬ߒߡߊ߭ ߦߋ߫ ߊߟߊ߫ ߟߋ߬ ߓߟߏ߫ ߖߊ߯ߕߋ߬ ، ߊ߬ ߘߏ߲߬ ߦߴߊ߬ ߘߌ߫ ߟߊ߫ ߡߐ߰ ߟߋ߬ ߡߊ߬ ߸ ߡߍ߲ ߓߊ߯ ߊ߬ ߘߌߦߊ߫ ، ߓߊߏ߬ ߊߟߊ߫ ߟߋ߬ ߢߊ߬ߒ߬ߡߊ߬ ߓߟߋߓߟߋ ߕߌ߱ ߘߌ߫"}]}