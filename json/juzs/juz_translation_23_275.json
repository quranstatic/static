{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":36,"VerseNumber":28,"Text":"Ndipo Ife sitidatumize padziko lapansi, kwa anthu ake, gulu lochokera kumwamba kuti lilimbane nawo ndipo sikudali koyenera kuti Ife tichite choncho"},{"SurahNumber":36,"VerseNumber":29,"Text":"Udali mkuwo umodzi ndipo Oh! Onse adaonongedwa"},{"SurahNumber":36,"VerseNumber":30,"Text":"Kalanga akapolo anga! Iwo amaseka pofuna kunyoza Mtumwi aliyense amene adadza kwa iwo"},{"SurahNumber":36,"VerseNumber":31,"Text":"Kodi iwo sadaone mibadwo yakale imene tidaiononga zaka zikwizikwi iwo asanabadwe? Ndipo iwo sadzabwereranso"},{"SurahNumber":36,"VerseNumber":32,"Text":"onse, popanda opatuka, adzadza kwa Ife"},{"SurahNumber":36,"VerseNumber":33,"Text":"Chizindikiro kwa iwo ndi nthaka yakufa imene tidaidzutsa ndipo timatulutsa m’nthakamo nthangala zomwe iwo amadya"},{"SurahNumber":36,"VerseNumber":34,"Text":"Taika m’nthakamo minda ya mitengo ya tende ndi ya mphesa ndipo timathirira ndi madzi a m’kasupe"},{"SurahNumber":36,"VerseNumber":35,"Text":"Moti akhoza kumadya zipatso zake. Si manja awo amene adapanga zimenezi ayi. Kodi sangathokoze"},{"SurahNumber":36,"VerseNumber":36,"Text":"Ulemerero ukhale kwa Iye amene adalenga zinthu ziwiriziwiri, (chachimuna ndi chachikazi) zimene zimamera m’nthaka ndi zina za mtundu wawo ndi zinanso zimene sazidziwa"},{"SurahNumber":36,"VerseNumber":37,"Text":"Chizindikiro cha kwa iwo ndi usiku. Kuchokera ku iwo timachotsa usana ndipo iwo amakhala mu mdima"},{"SurahNumber":36,"VerseNumber":38,"Text":"Dzuwa limayenda mofulumira kupita kumalo ake okapuma. Umenewu ndiwo ulamuliro wa Mwini Mphamvu zonse ndiponso Wodziwa chilichonse"},{"SurahNumber":36,"VerseNumber":39,"Text":"Ndipo mwezi tidaulamulira kuti uyende mumsewu wake mpaka pamene ukamabwerera ngati nthawi yoyamba m’maonekedwe"},{"SurahNumber":36,"VerseNumber":40,"Text":"Dzuwa sililoledwa kupitirira mwezi ndipo usiku siupyola usana. Chilichonse chimayenda mumsewu wake"},{"SurahNumber":36,"VerseNumber":41,"Text":"Ndipo chizindikiro china kwa iwo ndi chakuti tidanyamula makolo awo mu chombo chonyamula katundu"},{"SurahNumber":36,"VerseNumber":42,"Text":"Tidalenga zombo za mtundu umenewu kuti iwo azikweramo"},{"SurahNumber":36,"VerseNumber":43,"Text":"Timawamiza tikafuna ndipo palibe amene angawathandize ndipo sangathe kupulumutsidwa"},{"SurahNumber":36,"VerseNumber":44,"Text":"Kupatula kudzera m’chifundo chathu ndi kuwapatsa chisangalalo cha kanthawi kochepa"},{"SurahNumber":36,"VerseNumber":45,"Text":"Pamene zinenedwa kwa iwo kuti, “Opani chinthu chimene chili patsogolo panu ndi pambuyo panu kuti mwina Mulungu angakuonetsereni chifundo” ndipo iwo samvera ayi"},{"SurahNumber":36,"VerseNumber":46,"Text":"Ndithudi palibe chizindikiro chochokera kwa Ambuye wawo chimene iwo amachivomera. Ndipo iwo salabadira"},{"SurahNumber":36,"VerseNumber":47,"Text":"Ndipo pamene auzidwa kuti, “Perekani gawo la chopereka chaulere pa zinthu zimene Mulungu wakupatsani.” Anthu osakhulupirira amanena kwa anthu okhulupirira kuti, “Kodi ife tizidyetsa iwo amene Mulungu atafuna akhoza kuwadyetsa? Ndithudi inu ndi osochera kwambiri.”"},{"SurahNumber":36,"VerseNumber":48,"Text":"Iwo amanenanso kuti, “Kodi lonjezo limeneli la tsiku lachiweruzo lidzatsimikizidwa liti, ngati zimene uli kunenazi ndi zoona?”"},{"SurahNumber":36,"VerseNumber":49,"Text":"Angodikira mkokomo umodzi wokha basi umene udzadza pa nthawi imene iwo ali kutsutsana"},{"SurahNumber":36,"VerseNumber":50,"Text":"Iwo sadzakhala ndi mwayi wosiya mawu kapena kubwerera kwa abale awo"},{"SurahNumber":36,"VerseNumber":51,"Text":"Pamene lipenga lidzamveka, taona, kuchokera ku manda, anthu adzathamanga kupita kwa Ambuye wawo"},{"SurahNumber":36,"VerseNumber":52,"Text":"“Tsoka kwa ife!” Iwo adzatero. “Ndani amene watidzutsa kuchokera kumalo athu a mpumulo?” Ichi ndi chimene Ambuye wachifundo adalonjeza. “Atumwi adanenadi zoona!”"},{"SurahNumber":36,"VerseNumber":53,"Text":"Ndithudi ndi mfuwu umodzi wokha, onse panthawiyo, adzasonkhanitsidwa kwa Ife"},{"SurahNumber":36,"VerseNumber":54,"Text":"Patsiku limeneli sipadzakhala mzimu umene siudzaweruzidwa ndipo inu mudzalandira mphotho molingana ndi ntchito zanu"},{"SurahNumber":36,"VerseNumber":55,"Text":"Pa tsiku limeneli anthu okhala ku Paradiso adzakhala osangalala kwambiri"},{"SurahNumber":36,"VerseNumber":56,"Text":"Iwo pamodzi ndi akazi awo, adzakhala m’mithunzi ya nkhalango, pa mipando yawofowofo"},{"SurahNumber":36,"VerseNumber":57,"Text":"Iwo adzapeza m’menemo zipatso ndi zina zonse zimene adzafuna"},{"SurahNumber":36,"VerseNumber":58,"Text":"“Mtendere” ndiwo mawu amene adzachokere kwa Mulungu, Mwini Chisoni"},{"SurahNumber":36,"VerseNumber":59,"Text":"Ndipo Iye adzati, “Khalani kutali inu oipa tsiku lalero?”"},{"SurahNumber":36,"VerseNumber":60,"Text":"“Kodi Ine sindidakuchenjezeni, inu ana a Adamu, kuti musamagwadire Satana, chifukwa iyeyu ndi mdani wanu woonekeratu?”"},{"SurahNumber":36,"VerseNumber":61,"Text":"“Ndi kuti muzindipembedza Ine? Ndithudi imeneyo ndiyo njira yoyenera.”"},{"SurahNumber":36,"VerseNumber":62,"Text":"Koma iye adasocheretsa anthu ambiri. Kodi mudalibe nzeru"},{"SurahNumber":36,"VerseNumber":63,"Text":"Imeneyi ndiyo Gahena imene munali kulonjezedwa"},{"SurahNumber":36,"VerseNumber":64,"Text":"Lowani m’menemo tsiku lalero ngati chilango, chifukwa chakusakhulupirira kwanu"},{"SurahNumber":36,"VerseNumber":65,"Text":"Lero, Ife titseka pakamwa pawo, ndipo manja awo ndi amene ayankhule ndi Ife ndiponso miyendo yawo ichitira umboni pa ntchito zoipa zimene anali kuchita"},{"SurahNumber":36,"VerseNumber":66,"Text":"Chikadakhala cholinga chathu, tikadawachititsa khungu kuti azivutika poyenda. Nanga akadaona bwanji machimo awo"},{"SurahNumber":36,"VerseNumber":67,"Text":"Chikadakhala cholinga chathu, tikadawasintha kuti asanduke china chake pamalo pamene adaimirira, kuti asapite patsogolo kapena kubwerera m’mbuyo"},{"SurahNumber":36,"VerseNumber":68,"Text":"Aliyense amene timamukalambitsa, timam’bwezera ku ubwana. Kodi iwo sangazindikire chimenechi"},{"SurahNumber":36,"VerseNumber":69,"Text":"Ife sitidamuphunzitse iye ndakatulo ayi ndiponso si koyenera kuti akhale mlakatuli. Ichi si china koma chikumbutso ndi dongosolo la Korani"},{"SurahNumber":36,"VerseNumber":70,"Text":"Limene lichenjeza anthu a moyo ndi kupereka chiweruzo kwa anthu osakhulupirira"},{"SurahNumber":36,"VerseNumber":71,"Text":"Kodi iwo saona kuti pakati pa zinthu zimene tidalenga ndi manja athu tidawalengera nyama zimene iwo amazilamulira"},{"SurahNumber":36,"VerseNumber":72,"Text":"Tidalamula zimenezi kuti zizimvera malamulo awo kuti akhoza kumakwera ndi zina zoti azidya"},{"SurahNumber":36,"VerseNumber":73,"Text":"Ndipo amapezanso phindu lina lolekana. Iwo amamwa mkaka kuchokera ku izo. Kodi iwo sangathokoze"},{"SurahNumber":36,"VerseNumber":74,"Text":"Iwo akhazikitsa milungu ina powonjezera pa Mulungu weniweni, poganiza kuti mwina akhoza kuthandizidwa"},{"SurahNumber":36,"VerseNumber":75,"Text":"Milunguyo siingawathandize. Iwo adzatengedwa mwankhondo kunka ku chilango"},{"SurahNumber":36,"VerseNumber":76,"Text":"Usalole kuti mawu awo akumvetse chisoni. Ife tikudziwa zonse zimene azibisa ndi zonse zimene akuzionetsa"},{"SurahNumber":36,"VerseNumber":77,"Text":"Kodi munthu, sadziwa kuti tidamulenga kuchokera ku dontho la umuna? Koma iye ndi otsutsana ndi Ife poyera"},{"SurahNumber":36,"VerseNumber":78,"Text":"Iye amatifanizira Ife ndi zina zake ndipo amaiwala za chilengedwe chake. Iye amafunsa kuti, “Kodi ndani amene adzapereka moyo ku mafupa oola?”"},{"SurahNumber":36,"VerseNumber":79,"Text":"Nena “Iye amene adawalenga poyamba adzawapatsa moyo. Iye amadziwa chilichonse cha zolengedwa zake.”"},{"SurahNumber":36,"VerseNumber":80,"Text":"Iye amene amakupatsani moto kuchokera ku mtengo wauwisi umene inu mumawunikira"},{"SurahNumber":36,"VerseNumber":81,"Text":"Kodi Iye amene adalenga kumwamba ndi dziko lapansi, alibe mphamvu zolenga china chake chofanana nazo? Ndithudi ali nazo. Iye ndi Mlengi amene amadziwa chinthu china chilichonse"},{"SurahNumber":36,"VerseNumber":82,"Text":"Ndithudi pamene Iye afuna chinthu amangonena kuti, “Chikhale” ndipo chimakhaladi"},{"SurahNumber":36,"VerseNumber":83,"Text":"Ulemerero ukhale kwa Iye amene ali ndi ulamuliro pa chinthu china chilichonse; ndipo ndi kwa Iye kumene nonse mudzabwerera"},{"SurahNumber":37,"VerseNumber":1,"Text":"Pali iwo amene amasonkhana kukhala pa maudindo osiyanasiyana"},{"SurahNumber":37,"VerseNumber":2,"Text":"Pali iwo amene amayendetsa mitambo mwa ubwino"},{"SurahNumber":37,"VerseNumber":3,"Text":"Pali iwo amene amabweretsa m’Buku ndi Korani kuchokera kwa Mulungu kupita nalo kwa anthu ake"},{"SurahNumber":37,"VerseNumber":4,"Text":"Ndithudi Mulungu wanu ndi mmodzi yekha"},{"SurahNumber":37,"VerseNumber":5,"Text":"Ambuye wakumwamba ndi dziko lapansi ndi wa zonse zimene zili m’menemo ndi Ambuye wa dera lililonse lotulukira dzuwa"},{"SurahNumber":37,"VerseNumber":6,"Text":"Ndithudi Ife tidakongoletsa mtambo woyandikira kwambiri ndi nyenyezi"},{"SurahNumber":37,"VerseNumber":7,"Text":"Ndi kulonda Satana wofukira"},{"SurahNumber":37,"VerseNumber":8,"Text":"Kotero iwo sangathe kumvetsera zokambidwa za gulu lapamwamba chifukwa iwo amapirikitsidwa kuchokera kumbali iliyonse"},{"SurahNumber":37,"VerseNumber":9,"Text":"Atapirikitsidwa, chawo chidzakhala chilango chosatha"},{"SurahNumber":37,"VerseNumber":10,"Text":"Kupatula yekhayo amene amakwatula zinthu mwakuba, ndipo amathamangitsidwa ndi moto woyaka ndi wowala kwambiri"},{"SurahNumber":37,"VerseNumber":11,"Text":"Ndipo tawafunsa, “Kodi iwo ndi a mphamvu kuposa zolengedwa zina zimene tidalenga?” Iwo tidawalenga kuchokera ku dothi lonyata la makande"},{"SurahNumber":37,"VerseNumber":12,"Text":"Iyayi, iwe udadabwa pamene iwo anali kunyoza"},{"SurahNumber":37,"VerseNumber":13,"Text":"Ndipo iwo akamaweruzidwa, iwo safuna kuweruzidwa"},{"SurahNumber":37,"VerseNumber":14,"Text":"Ndipo iwo akaona chizindikiro chochokera kwa Mulungu amachisandutsa ngati chinthu choseweretsa"},{"SurahNumber":37,"VerseNumber":15,"Text":"Ndipo amati, “Ichi si china ayi koma matsenga woonekera poyera.”"},{"SurahNumber":37,"VerseNumber":16,"Text":"“Chiyani! Ife tikafa ndi kusanduka fumbi ndi mafupa, kodi tidzaukitsidwa?”"},{"SurahNumber":37,"VerseNumber":17,"Text":"“Ndiponso makolo athu amakedzana?”"},{"SurahNumber":37,"VerseNumber":18,"Text":"Nena, “Inde mudzachititsidwa manyazi.”"},{"SurahNumber":37,"VerseNumber":19,"Text":"Ndipo udzakhala mfuwu umodzi ndipo taona iwo adzakhala ali kupenyetsetsana"},{"SurahNumber":37,"VerseNumber":20,"Text":"Iwo adzati, “Tsoka kwa ife! Ili ndi tsiku lachiweruzo.”"},{"SurahNumber":37,"VerseNumber":21,"Text":"“Ili ndi tsiku lachiweruzo limene inu mumati ndi bodza.”"},{"SurahNumber":37,"VerseNumber":22,"Text":"(Kudzanenedwa kuti); “Bweretsani anthu ochimwa pamodzi ndi anzawo ndi zinthu zimene iwo anali kupembedza.”"},{"SurahNumber":37,"VerseNumber":23,"Text":"“Kuonjezera pa Mulungu weniweni ndipo atsogolereni ku njira ya kumoto.”"},{"SurahNumber":37,"VerseNumber":24,"Text":"“Ndipo aimitseni. Ndithudi, iwo ayenera kufunsidwa.”"},{"SurahNumber":37,"VerseNumber":25,"Text":"“Kodi mwatani? Nanga ndi chifukwa chiyani inu simuli kuthandizana?”"},{"SurahNumber":37,"VerseNumber":26,"Text":"Iyayi! Koma iwo lero ndi odzipereka"},{"SurahNumber":37,"VerseNumber":27,"Text":"Ndipo iwo adzafunsana wina ndi mnzake"},{"SurahNumber":37,"VerseNumber":28,"Text":"Iwo adzati, “Ndinu amene munali kubwera kwa ife kuchokera kudzanja lamanja.”"},{"SurahNumber":37,"VerseNumber":29,"Text":"Iwo adzayankha kuti, “Iyayi, Inuyo simunali okhulupirira.”"},{"SurahNumber":37,"VerseNumber":30,"Text":"“Ndipo ife tidalibe ulamuliro pa inu. Iyayi! Inu mudali osamva.”"},{"SurahNumber":37,"VerseNumber":31,"Text":"“Kotero chiweruzo cha Ambuye wathu chadza pa ife. Ndithudi tsopano tidzachilawa.”"},{"SurahNumber":37,"VerseNumber":32,"Text":"“Choncho ife tidakusocheretsani chifukwa nafenso tidali osochera.”"},{"SurahNumber":37,"VerseNumber":33,"Text":"Ndipo, ndithudi, patsiku limeneli onse adzalandirana chilango pakati pa wina ndi mnzake"},{"SurahNumber":37,"VerseNumber":34,"Text":"Ndithudi mmenemo ndi mmene timachitira ndi anthu olakwa"},{"SurahNumber":37,"VerseNumber":35,"Text":"Ndithudi pamene iwo, adauzidwa kuti, “Kulibe mulungu wina koma Mulungu weniweni, iwo anali kudzitukumula.”"},{"SurahNumber":37,"VerseNumber":36,"Text":"Ndipo adanena kuti, “Kodi ife tisiye milungu yathu chifukwa cha Mlakatuli wamisala?”"},{"SurahNumber":37,"VerseNumber":37,"Text":"Iyayi. Iye wadza ndi choonadi ndipo ali kutsimikizira uthenga wa Atumwi amene adadza kale"},{"SurahNumber":37,"VerseNumber":38,"Text":"Ndithudi, inu mudzalangidwa kwambiri"},{"SurahNumber":37,"VerseNumber":39,"Text":"Ndipo inu mudzalandira mphotho molingana ndi ntchito zanu"},{"SurahNumber":37,"VerseNumber":40,"Text":"Kupatula akapolo osankhidwa a Mulungu"},{"SurahNumber":37,"VerseNumber":41,"Text":"Kwa iwo mphotho yawo ndi yodziwika"},{"SurahNumber":37,"VerseNumber":42,"Text":"Zipatso ndipo iwo adzalemekezeka kwambiri"},{"SurahNumber":37,"VerseNumber":43,"Text":"M’minda ya chisangalalo"},{"SurahNumber":37,"VerseNumber":44,"Text":"Atakhala pa mipando ya chifumu moyang’anizana"},{"SurahNumber":37,"VerseNumber":45,"Text":"Pakati pawo padzaperekedwa chikho cha vinyo wabwino"},{"SurahNumber":37,"VerseNumber":46,"Text":"oyera ndiponso okoma kwa iwo amene amamwa"},{"SurahNumber":37,"VerseNumber":47,"Text":"Simudzakhala mavuto mu icho ndipo sichidzawatopetsa"},{"SurahNumber":37,"VerseNumber":48,"Text":"Ndipo pakati pawo padzakhala akazi angwiro opanda chimasomaso"},{"SurahNumber":37,"VerseNumber":49,"Text":"Okhala ngati mazira osamalidwa bwino"},{"SurahNumber":37,"VerseNumber":50,"Text":"Ndipo adzadza kwa anzawo ndi kumafunsana wina ndi mnzake"},{"SurahNumber":37,"VerseNumber":51,"Text":"Wina wochokera pakati pawo adzayankhula nati, “Ndithudi ine ndinali ndi bwenzi langa.”"},{"SurahNumber":37,"VerseNumber":52,"Text":"“Amene amakonda kunena kuti; “Kodi ndiwe mmodzi mwa okhulupirira?”"},{"SurahNumber":37,"VerseNumber":53,"Text":"“Kodi ife tikafa ndi kusanduka dothi ndi mafupa, tidzatengedwa kupita ku chiweruzo"},{"SurahNumber":37,"VerseNumber":54,"Text":"Iye adati, “Kodi iwe ungaone pansi?”"},{"SurahNumber":37,"VerseNumber":55,"Text":"Motero adayang’ana pansi ndipo adamuona iye ali pakati pa moto wa ku Gahena"},{"SurahNumber":37,"VerseNumber":56,"Text":"Iye adati, “Pali Mulungu! Iwe udatsala pang’ono kundipweteka.”"},{"SurahNumber":37,"VerseNumber":57,"Text":"“Ndipo kukadapanda chisomo cha Ambuye wanga ine, ndithudi, ndikadakhala mmodzi wa iwo.”"},{"SurahNumber":37,"VerseNumber":58,"Text":"“Kodi ndiye kuti ife sitidzafa?”"},{"SurahNumber":37,"VerseNumber":59,"Text":"“Kupatula kufa koyamba, kodi ife sitidzalangidwa?”"},{"SurahNumber":37,"VerseNumber":60,"Text":"Ndithudi uku ndiko kupambana kwenikweni"},{"SurahNumber":37,"VerseNumber":61,"Text":"Pofuna kupeza zotere, alekereni alimbikire amene akufuna kuti alimbikirewo"},{"SurahNumber":37,"VerseNumber":62,"Text":"Kodi chimenechi ndi chabwino kapena mtengo wa Zaqqum"},{"SurahNumber":37,"VerseNumber":63,"Text":"Ndithudi tazipanga izi kukhala mayesero kwa anthu olakwa"},{"SurahNumber":37,"VerseNumber":64,"Text":"Ndithudi umenewu ndi mtengo umene umamera pansi pa Gahena"},{"SurahNumber":37,"VerseNumber":65,"Text":"Zipatso zake zili ngati mitu ya a Satana"},{"SurahNumber":37,"VerseNumber":66,"Text":"Ndithudi iwo adzadya zimenezi ndi kukhutitsa mimba zawo ndi zipatsozo"},{"SurahNumber":37,"VerseNumber":67,"Text":"Ndithudi iwo akadzadya, adzamwa chakumwa chokonzedwa ndi madzi owira"},{"SurahNumber":37,"VerseNumber":68,"Text":"Ndithudi iwo adzapita ku Gahena"},{"SurahNumber":37,"VerseNumber":69,"Text":"Ndithudi iwo adapeza makolo awo ali osochera"},{"SurahNumber":37,"VerseNumber":70,"Text":"Kotero iwo ali kutsatira mapazi awo"},{"SurahNumber":37,"VerseNumber":71,"Text":"Ndithudi makolo awo adasochera iwo asanadze"},{"SurahNumber":37,"VerseNumber":72,"Text":"Ndipo, ndithudi, ife tidatumiza Atumwi pakati pawo"},{"SurahNumber":37,"VerseNumber":73,"Text":"Ndipo taona zimene zidadza kwa iwo amene adachenjezedwa"},{"SurahNumber":37,"VerseNumber":74,"Text":"Kupatula akapolo osankhidwa a Mulungu omwe ndi anthu olungama"},{"SurahNumber":37,"VerseNumber":75,"Text":"Ndipo ndithudi Nowa adatipempha Ife ndipo Ife timayankha bwino pa amene amayankha"},{"SurahNumber":37,"VerseNumber":76,"Text":"Ndipo Ife tidamupulumutsa iye pamodzi ndi banja lake ku chilango choopsa"},{"SurahNumber":37,"VerseNumber":77,"Text":"Ndipo tidapulumutsanso ana ake"},{"SurahNumber":37,"VerseNumber":78,"Text":"Ndipo tidakhazikitsa ulemu pa iye pakati pa mitundu yonse yamtsogolo"},{"SurahNumber":37,"VerseNumber":79,"Text":"Mtendere ukhale kwa Nowa kuchokera kwa zolengedwa zonse"},{"SurahNumber":37,"VerseNumber":80,"Text":"Ndithudi mmenemo ndi mmene timalipirira anthu ochita zabwino"},{"SurahNumber":37,"VerseNumber":81,"Text":"Ndithudi iye adali mmodzi mwa akapolo athu okhulupirira"},{"SurahNumber":37,"VerseNumber":82,"Text":"Ndipo ena onse tidawamiza"},{"SurahNumber":37,"VerseNumber":83,"Text":"Ndithudi pakati pa iwo amene amatsatira njira yake adali Abrahamu"},{"SurahNumber":37,"VerseNumber":84,"Text":"Pamene iye adadza kwa Ambuye wake ndi mtima woyera"},{"SurahNumber":37,"VerseNumber":85,"Text":"Pamene iye adati kwa atate wake ndi anthu a mtundu wake, “Kodi ndi chiyani chimene inu muli kupembedza?”"},{"SurahNumber":37,"VerseNumber":86,"Text":"“Kodi mukufuna milungu yabodza kapena Mulungu weniweni?”"},{"SurahNumber":37,"VerseNumber":87,"Text":"“Kodi mukuganiza zotani za Ambuye wa zolengedwa zonse?”"},{"SurahNumber":37,"VerseNumber":88,"Text":"Ndipo iye adayang’ana nyenyezi"},{"SurahNumber":37,"VerseNumber":89,"Text":"Ndipo iye adati, “Ndithudi ndili kudwala.”"},{"SurahNumber":37,"VerseNumber":90,"Text":"Kotero iwo adamusiya ndi kubwerera"},{"SurahNumber":37,"VerseNumber":91,"Text":"Ndipoiyeadayang’anakwamilunguyawonati, “Kodi inu simudya?”"},{"SurahNumber":37,"VerseNumber":92,"Text":"“Kodi bwanji inu simuyankhula?”"},{"SurahNumber":37,"VerseNumber":93,"Text":"Ndipo iye adadza pafupi ndi iyo ndi kuigwetsa ndi dzanja lake lamanja"},{"SurahNumber":37,"VerseNumber":94,"Text":"Nthawi yomweyo wopembedza mafano adadza kwa iye mwamsangamsanga"},{"SurahNumber":37,"VerseNumber":95,"Text":"Iye adati, “Kodi mumapembedza zinthu zimene inu mwasema?”"},{"SurahNumber":37,"VerseNumber":96,"Text":"“Pamene Mulungu ndiye amene adakulengani inu pamodzi ndi zosemasema zanuzi!”"},{"SurahNumber":37,"VerseNumber":97,"Text":"Iwo adati, “Mupangireni ng’anjo ndipo muponyeni m’moto woyaka!”"},{"SurahNumber":37,"VerseNumber":98,"Text":"Iwo adachita chiwembu koma Ife tidawachititsa manyazi"},{"SurahNumber":37,"VerseNumber":99,"Text":"Ndipo iye adati, “Ine ndithawira kwa Ambuye wanga. Ndipo Iye adzanditsogolera ine.”"},{"SurahNumber":37,"VerseNumber":100,"Text":"“Ambuye wanga! Ndipatseni ana kuchokera kwa ochita ntchito zabwino.”"},{"SurahNumber":37,"VerseNumber":101,"Text":"Ndipo Ife tidamuuza nkhani yabwino ya mwana wamwamuna wopirira"},{"SurahNumber":37,"VerseNumber":102,"Text":"Ndipo pamene iye adakula mofika pa msinkhu woti angathe kuthandiza abambo ake, iye adati: “Mwana wanga! Ndithudi ine ndalota ndili kukupha ngati nsembe. Taganiza zimene uli kuziona.” Iye adati, “Atate wanga! Inu chitani monga momwe mwalamulidwira. Ngati Mulungu afuna, mudzandipeza ine wopirira!”"},{"SurahNumber":37,"VerseNumber":103,"Text":"Ndipo pamene onse adadzipereka, ndipo adamugoneka iye chafufumimba"},{"SurahNumber":37,"VerseNumber":104,"Text":"Ndipo Ife tidamuitana ndipo tidati, “Iwe Abrahamu!”"},{"SurahNumber":37,"VerseNumber":105,"Text":"“Ndithudi wakwaniritsa maloto ako.” Ndithudi mmenemo ndi mmene timaperekera mphotho kwa anthu ochita zabwino"},{"SurahNumber":37,"VerseNumber":106,"Text":"Ndithudi awa adali mayesero oonekeratu"},{"SurahNumber":37,"VerseNumber":107,"Text":"Ndipo tidamupatsa iye nsembe yaikulu"},{"SurahNumber":37,"VerseNumber":108,"Text":"Ndipo Ife tidakhazikitsa ulemu pa iye pakati pa mibadwo yamtsogolo"},{"SurahNumber":37,"VerseNumber":109,"Text":"Mtendere ukhale pa Abrahamu"},{"SurahNumber":37,"VerseNumber":110,"Text":"Mmenemo ndi mmene timalipira mphotho kwa anthu ochita zabwino"},{"SurahNumber":37,"VerseNumber":111,"Text":"Ndithudi iye adali mmodzi wa akapolo athu okhulupirira"},{"SurahNumber":37,"VerseNumber":112,"Text":"Ndipo Ife tidamuuza nkhani yabwino ya Isake, Mtumwi, wochokera pakati pa anthu okhulupirira"},{"SurahNumber":37,"VerseNumber":113,"Text":"Ndipo Ife tidaika madalitso athu pa iye ndi pa Isake. Ndipo pakati pa ana awo pali ena ochita ntchito zabwino ndi ena amene ndi olakwa ndipo amadzipondereza okha"},{"SurahNumber":37,"VerseNumber":114,"Text":"Ndipo, ndithudi, Ife tidaonetsa chisomo chathu kwa Mose ndi Aroni"},{"SurahNumber":37,"VerseNumber":115,"Text":"Ndipo tidawapulumutsa onse pamodzi ndi anthu awo ku mavuto oopsa"},{"SurahNumber":37,"VerseNumber":116,"Text":"Ndipo Ife tidawathandiza kotero adali opambana"},{"SurahNumber":37,"VerseNumber":117,"Text":"Ndipo Ife tidawapatsa Buku Lopatulika limene limathandiza kufotokoza zinthu momveka bwino"},{"SurahNumber":37,"VerseNumber":118,"Text":"Ndipo Ife tidawatsogolera ku njira yoyenera"},{"SurahNumber":37,"VerseNumber":119,"Text":"Ndipo Ife tidakhazikitsa ulemu kwa iwo pakati pa mibadwo ya mtsogolo"},{"SurahNumber":37,"VerseNumber":120,"Text":"“Mtendere ukhale pa Mose ndi Aroni.”"},{"SurahNumber":37,"VerseNumber":121,"Text":"Ndithudi mmenemo ndi mmene timaperekera mphotho kwa anthu ochita ntchito zabwino"},{"SurahNumber":37,"VerseNumber":122,"Text":"Ndithudi onse adali akapolo athu okhulupirira"},{"SurahNumber":37,"VerseNumber":123,"Text":"Ndithudi Eliya anali mmodzi wa Atumwi"},{"SurahNumber":37,"VerseNumber":124,"Text":"Pamene, iye adati kwa anthu ake, “Kodi inu simungaope Mulungu?”"},{"SurahNumber":37,"VerseNumber":125,"Text":"“Kodi muli kupembedza Bala ndi kusiya kupembedza Namalenga?”"},{"SurahNumber":37,"VerseNumber":126,"Text":"“Mulungu, Ambuye wanu ndi Ambuye wa makolo anu akale?”"},{"SurahNumber":37,"VerseNumber":127,"Text":"Koma iwo adamukana iye ndipo ndithudi, iwo adzatengedwa"},{"SurahNumber":37,"VerseNumber":128,"Text":"Kupatula akapolo osankhidwa a Mulungu"},{"SurahNumber":37,"VerseNumber":129,"Text":"Ndithudi tidakhazikitsa ulemu kwa iye pakati pa mibadwo ya patsogolo"},{"SurahNumber":37,"VerseNumber":130,"Text":"“Mtendere ukhale ndi Eliya.”"},{"SurahNumber":37,"VerseNumber":131,"Text":"Ndithudi mmenemo ndi mmene timaperekera mphotho kwa anthu ochita ntchito zabwino"},{"SurahNumber":37,"VerseNumber":132,"Text":"Ndithudi iye adali mmodzi wa akopolo athu okhulupirira"},{"SurahNumber":37,"VerseNumber":133,"Text":"Ndipo Loti adali mmodzi wa Atumwi"},{"SurahNumber":37,"VerseNumber":134,"Text":"Pamene, Ife tidamupulumutsa iye pamodzi ndi onse omutsatira"},{"SurahNumber":37,"VerseNumber":135,"Text":"Kupatula mayi mmodzi wokalamba amene adali m’gulu la anthu otsalira m’mbuyo"},{"SurahNumber":37,"VerseNumber":136,"Text":"Ndipo Ife tidawaononga onse"},{"SurahNumber":37,"VerseNumber":137,"Text":"Ndithudi inu mumawadutsa nthawi ya m’mawa"},{"SurahNumber":37,"VerseNumber":138,"Text":"Ndi nthawi yausiku, kodi inu simungazindikire"},{"SurahNumber":37,"VerseNumber":139,"Text":"Ndipo, ndithudi, Yona adali mmodzi wa Atumwi"},{"SurahNumber":37,"VerseNumber":140,"Text":"Pamene iye adathawa kupita ku chombo chodzadza kwambiri ndi katundu"},{"SurahNumber":37,"VerseNumber":141,"Text":"Iye adachita nawo mayere koma iye adali mmodzi wa olephera"},{"SurahNumber":37,"VerseNumber":142,"Text":"Ndipo nsomba idamumeza iye chifukwa adalakwa"},{"SurahNumber":37,"VerseNumber":143,"Text":"Koma kukadakhala kuti sadapemphe chikhululukiro cha Mulungu wolemekezeka"},{"SurahNumber":37,"VerseNumber":144,"Text":"Ndithudi iye akadakhalabe m’mimba mwa nsomba mpaka tsiku la kuuka kwa akufa"},{"SurahNumber":37,"VerseNumber":145,"Text":"Koma Ife tidakamuponya pa mtunda pamene iye anali kudwala"},{"SurahNumber":37,"VerseNumber":146,"Text":"Ndipo Ife tidameretsa chitsamba cha chipanda kuti chimere pamwamba pake"},{"SurahNumber":37,"VerseNumber":147,"Text":"Ndipo tidamutumiza kwa anthu zikwi makumi khumi kapena kuposa apa"},{"SurahNumber":37,"VerseNumber":148,"Text":"Ndipo onse adakhulupirira ndipo Ife tidawapatsa chisangalalo cha kanthawi kochepa"},{"SurahNumber":37,"VerseNumber":149,"Text":"Ndipo tsopano afunseni kuti, “Kodi Ambuye wako ali ndi ana"},{"SurahNumber":37,"VerseNumber":150,"Text":"Kapena kuti Ife tidalenga angelo kukhala akazi pamene iwo anali kuona"},{"SurahNumber":37,"VerseNumber":151,"Text":"Kodi iwo sanena zabodza pamene amati"},{"SurahNumber":37,"VerseNumber":152,"Text":"“Mulungu wabereka mwana?” Ndithudi iwo ndi abodza"},{"SurahNumber":37,"VerseNumber":153,"Text":"Kodi iye adasankha ana aakazi m’malo mwa ana aamuna"},{"SurahNumber":37,"VerseNumber":154,"Text":"Kodi mwatani? Kodi mumaweruza bwanji"},{"SurahNumber":37,"VerseNumber":155,"Text":"Kodi simungaganize bwino"},{"SurahNumber":37,"VerseNumber":156,"Text":"Kapena kodi inu muli ndi ulamuliro weniweni"},{"SurahNumber":37,"VerseNumber":157,"Text":"Kotero bweretsani Buku lanu ngati ndinu olungama"},{"SurahNumber":37,"VerseNumber":158,"Text":"Ndipo iwo akhazikitsa ubale pakati pa Mulungu ndi majini. Koma majini amadziwa kuti iwo adzatengedwa kupita kwa Iye"},{"SurahNumber":37,"VerseNumber":159,"Text":"Ulemerero ukhale kwa Mulungu. Iye ali pamwamba pa zimene amamuyerekeza nazo"},{"SurahNumber":37,"VerseNumber":160,"Text":"Kupatula akapolo a Mulungu, amene Iye amasankha"},{"SurahNumber":37,"VerseNumber":161,"Text":"Ndithudi inu pamodzi ndi zimene mupembedza"},{"SurahNumber":37,"VerseNumber":162,"Text":"Simungathe kusocheza wina aliyense"},{"SurahNumber":37,"VerseNumber":163,"Text":"Kupatula okhawo amene adzapita ku moto wa ku Gahena"},{"SurahNumber":37,"VerseNumber":164,"Text":"Aliyense wa Ife ali ndi malo ake ake"},{"SurahNumber":37,"VerseNumber":165,"Text":"Ndithudi ndife amene timaima pa mizere kupemphera"},{"SurahNumber":37,"VerseNumber":166,"Text":"Ndipo, ndithudi, ndife amene timamulemekeza"},{"SurahNumber":37,"VerseNumber":167,"Text":"Ndipo,\tndithudi,\tiwo\tanali\tkunena\tkuti"},{"SurahNumber":37,"VerseNumber":168,"Text":"“Tikadakhala ndi chikumbutso monga chomwe chinali ndi anthu akale.”"},{"SurahNumber":37,"VerseNumber":169,"Text":"“Ife, ndithudi, tidakhala akapolo osankhidwa a Mulungu.”"},{"SurahNumber":37,"VerseNumber":170,"Text":"Koma iwo sakhulupilira mu izi komabe iwo adzadziwa"},{"SurahNumber":37,"VerseNumber":171,"Text":"Ndithudi mawu athu adatsogola kwa akapolo athu omwe ndi Atumwi athu"},{"SurahNumber":37,"VerseNumber":172,"Text":"Kuti iwo, ndithudi, adzathandizidwa"},{"SurahNumber":37,"VerseNumber":173,"Text":"Ndipo, ndithudi, gulu lathu lokha lidzakhala lopambana"},{"SurahNumber":37,"VerseNumber":174,"Text":"Kotero uyambe wawasiya okha kwa kanthawi kochepa"},{"SurahNumber":37,"VerseNumber":175,"Text":"Ndipo uwaone ndipo iwo adzadzioneranso"},{"SurahNumber":37,"VerseNumber":176,"Text":"Kodi iwo afuna kufulumizitsa chilango chathu"},{"SurahNumber":37,"VerseNumber":177,"Text":"Koma pamene icho chidzadza pa iwo, udzakhala m’mawa woipa kwa iwo amene adachenjezedwa"},{"SurahNumber":37,"VerseNumber":178,"Text":"Kotero uyambe wawasiya okha kwa kanthawi kochepa"},{"SurahNumber":37,"VerseNumber":179,"Text":"Ndipo uwaone ndipo nawo adzaona"},{"SurahNumber":37,"VerseNumber":180,"Text":"Ulemerero ukhale kwa Ambuye wako, Ambuye wolemekezeka ndi wamphamvu, kuposa zimene ali kumukundikira"},{"SurahNumber":37,"VerseNumber":181,"Text":"Ndipo mtendere ukhale kwa Atumwi onse"},{"SurahNumber":37,"VerseNumber":182,"Text":"Ndipo kuyamikidwa ndi kuthokoza konse kukhale kwa Mulungu, Ambuye wa zolengedwa zonse"},{"SurahNumber":38,"VerseNumber":1,"Text":"Suad. Pali Korani yodzadza ndi chikumbutso"},{"SurahNumber":38,"VerseNumber":2,"Text":"Iyayi! anthu osakhulupirira ali kungodzikundikira ndi kumangotsutsa"},{"SurahNumber":38,"VerseNumber":3,"Text":"Kodi ndi mibadwo ingati imene Ife tidaononga iwo asanadze ndipo iyo idalira poona kuti padalibe nthawi yothawa"},{"SurahNumber":38,"VerseNumber":4,"Text":"Ndipo iwo ali kudabwa kuti Mtumwi wadza kwa iwo kuchokera pakati pawo. Ndipo anthu osakhulupirira amati, “Uyu ndi munthu wamatsenga ndiponso wabodza!”"},{"SurahNumber":38,"VerseNumber":5,"Text":"“Kodi iye wapanga milungu yonse kukhala Mulungu mmodzi? Ndithudi ichi ndi chinthu chachilendo.”"},{"SurahNumber":38,"VerseNumber":6,"Text":"Ndipo atsogoleri awo amachoka monyinyirika nati, “Pitirizani inu ndipo mudzipereke kwathunthu kwa milungu yanu! Ndithudi ichi ndi chinthu choti chikusokonezani.”"},{"SurahNumber":38,"VerseNumber":7,"Text":"“Ife sitidamvepo zimenezi pakati pa anthu akale. Ichi si china koma nkhani zopeka chabe.”"},{"SurahNumber":38,"VerseNumber":8,"Text":"“Kodi uthenga wavumbulutsidwa kwa iye yekha pakati pathu?” Iyayi! Koma iwo ali kukayika za uthenga wanga. Iyayi! Iwo sadalawepo chilango changa"},{"SurahNumber":38,"VerseNumber":9,"Text":"Kapena iwo ndi nkhokwe za chifundo cha Ambuye wako, Mwini Mphamvu zonse, Mwini kupereka zabwino zonse"},{"SurahNumber":38,"VerseNumber":10,"Text":"Kapena iwo ali ndi ulamuliro kumwamba ndi padziko ndi kuti zonse zimene zili m’menemo ndi zawo? Ngati nditero, alekeni iwo kuti akwere mothandizidwa"},{"SurahNumber":38,"VerseNumber":11,"Text":"Iwo adzagonjetsedwa monga magulu akale"},{"SurahNumber":38,"VerseNumber":12,"Text":"Asanadze iwo, panali ena amene adakana Atumwi. Anthu a Nowa, a Aad, ndi a Farawo, mfumu ya zisonga"},{"SurahNumber":38,"VerseNumber":13,"Text":"Thamoud ndi anthu a Loti ndi anthu okhala m’nkhalango, onsewa adali wothandizana"},{"SurahNumber":38,"VerseNumber":14,"Text":"Panalibe mmodzi amene sadanene kuti Atumwi adali abodza, motero chilango changa chinali chowayenera"},{"SurahNumber":38,"VerseNumber":15,"Text":"Ndipo awa ali kungodikira kulira kumodzi kokha kumene kuchitike mosachedwa"},{"SurahNumber":38,"VerseNumber":16,"Text":"Iwo amati, “Ambuye wathu, bweretsani msanga kwa ife Buku la ntchito zathu ngakhale nthawi yake siinakwane.”"},{"SurahNumber":38,"VerseNumber":17,"Text":"Khala wopirira pa zimene ali kunena ndipo uzikumbukira kapolo wathu Davide, munthu wamphamvu. Ndithudi iye anali kulapa nthawi zonse"},{"SurahNumber":38,"VerseNumber":18,"Text":"Ndithudi Ife tidauza mapiri kuti aziyimba pamodzi ndi iye mayamiko athu nthawi ya madzulo ndi m’mbandakucha"},{"SurahNumber":38,"VerseNumber":19,"Text":"Ndipo mbalame zidasonkhana, zonse pamodzi ndi iye zidalemekeza Mulungu"},{"SurahNumber":38,"VerseNumber":20,"Text":"Tidalimbikitsa Ufumu wake ndipo tidamupatsa nzeru ndi kuweruza kwabwino m’manenedwe ndi m’chiweruzo"},{"SurahNumber":38,"VerseNumber":21,"Text":"Kodi nkhani ya anthu okangana yakupeza iwe? Pamene, iwo adakwera chipupa cha nyumba ndi kulowa mnyumba ya padera"},{"SurahNumber":38,"VerseNumber":22,"Text":"Pamene adalowa kwa Davide, iye adachita mantha ndi iwo ndipo iwo adati, “Usaope. Ife ndife anthu okangana, ndipo wina wa ife wachimwira mnzake motero weruza mwachilungamo ndipo usatiweruze opanda chilungamo koma titsogolere ku njira yoyenera.”"},{"SurahNumber":38,"VerseNumber":23,"Text":"“Ndithudi uyu ndi m’bale wanga ndipo ali ndi nkhosa makumi asanu ndi anayi kudza mphambu zisanu ndi zinayi pamene ine ndili ndi nkhosa imodzi yokha basi. Komabe iye akuti, ‘Undipatse ine nkhosayo’ ndipo iye adandipambana mu zonena zake.”"},{"SurahNumber":38,"VerseNumber":24,"Text":"Iye adati, “Ndithudi iye wakulakwira kwambiri pokupempha kuti nkhosa yako imodzi yokha iperekedwe kwa iye kuonjezera pa zimene ali nazo.” Ndithudi anthu ambiri ochitira pamodzi malonda ndi amene akulakwirana wina ndi mnzake. Koma izi sizichitika ndi anthu amene amakhulupirira ndipo amachita ntchito zabwino ndipo anthu otere ndi ochepa. Ndipo Davide adazindikira kuti Ife tidamuyesa iye ndipo adapempha chikhululukiro kwa Ambuye wake ndipo iye adagwa nagunditsa mphumi yake pansi ndi kudza molapa"},{"SurahNumber":38,"VerseNumber":25,"Text":"Kotero Ife tidamukhululukira ndipo ndithudi adali kufupi ndi Ife ndipo ali ndi malo okongola pa nthawi yobwerera"},{"SurahNumber":38,"VerseNumber":26,"Text":"Iwe Davide! Ndithudi Ife takukhazika iwe kukhala Kazembe padziko lapansi motero weruza pakati pa anthu mwachilungamo, ndipo usatsatire zilakolako za mtima wako chifukwa zidzakusocheretsa ku njira ya Mulungu. Ndithudi iwo amene asochera ku njira ya Mulungu adzalangidwa kwambiri chifukwa iwo amaiwala za tsiku lachiweruzo"},{"SurahNumber":38,"VerseNumber":27,"Text":"Si kuti tidasowa chochita polenga kumwamba ndi dziko lapansi ndi zonse zimene zili m’kati mwake! Amenewo adali maganizo a anthu osakhulupirira! Ndipo tsoka kwa anthu osakhulupirira lochokera ku moto"},{"SurahNumber":38,"VerseNumber":28,"Text":"Kodi Ife tingasamale mofanana anthu okhulupirira ndi ochita ntchito zabwino ndi iwo amene amadzetsa chisokonezo pa dziko? Kapena Ife tingasamalire anthu amene amalewa zoipa chimodzimodzi ndi iwo amene amachita zoipa"},{"SurahNumber":38,"VerseNumber":29,"Text":"Ili ndi Buku limene Ife tatumiza kwa iwe, lodzala ndi madalitso kuti akhoza kuganiza mofatsa pa mavesi ake ndi kuti anthu ozindikira akhoza kukumbukira"},{"SurahNumber":38,"VerseNumber":30,"Text":"Kwa Davide Ife tidamupatsa Solomoni. Kapolo wabwino zedi! Ndithudi iye anali kudzalapa kwa Ife"},{"SurahNumber":38,"VerseNumber":31,"Text":"Ndipo pamene adadza nazo kwa iye, nthawi ya madzulo, Hatchi zophunzitsidwa bwino zamphamvu ndi zoberekedwa bwino"},{"SurahNumber":38,"VerseNumber":32,"Text":"Ndipo iye adati, “Ndithudi ine ndidakonda chuma kuposa kukumbukira Ambuye wanga. Mpaka pamene nthawi idatha ndipo dzuwa lidalowa mu mdima.”"},{"SurahNumber":38,"VerseNumber":33,"Text":"Ndipo iye adati “Bweretsani mahatchi kwa ine.” Ndipo iye adayamba kuzisisita miyendo ndi makosi awo"},{"SurahNumber":38,"VerseNumber":34,"Text":"Ndipo, ndithudi, Ife tidamuyesa Solomoni ndipo Ife tidaika Satana pa mpando wake wachifumu koma iye adadza kwa Ife modzipereka ndi molapa"},{"SurahNumber":38,"VerseNumber":35,"Text":"Iye adati, “Ambuye wanga! Khululukireni ndipo ndipatseni ufumu umene simudzapatsanso wina pambuyo panga chifukwa inu mumapereka zokoma zanu mopanda muyeso.”"},{"SurahNumber":38,"VerseNumber":36,"Text":"Ndipo Ife tidamuchepetsera mphamvu yakuti mphepo imvere malamulo ake kuti iziyenda potsatira malamulo ake amene iye adalamula"},{"SurahNumber":38,"VerseNumber":37,"Text":"Ndiponso a Satana ochokera kwa majini ndi m’misiri aliyense womanga nyumba ndi wodziwa kusambira pa madzi"},{"SurahNumber":38,"VerseNumber":38,"Text":"Ndi ena omwe ndi omangidwa ku magoli"},{"SurahNumber":38,"VerseNumber":39,"Text":"Iyi ndi mphatso yathu yaulere, kotero pereka mowolowa manja kapena kuisunga. Iwe siudzaimbidwa mlandu"},{"SurahNumber":38,"VerseNumber":40,"Text":"Ndipo ndithudi iye adali pafupi ndi Ife, ndi kubwera ku malo abwino"},{"SurahNumber":38,"VerseNumber":41,"Text":"Ndipo kumbukira kapolo wathu Yobu pamene adapempha kwa Ambuye wake kuti, “Satana wandikundikira mavuto ndi masautso.”"},{"SurahNumber":38,"VerseNumber":42,"Text":"“Menya nthaka ndi phazi lako. Uyu ndi kasupe wa madzi oti usambe, ozizira ndi okoma pakumwa.”"},{"SurahNumber":38,"VerseNumber":43,"Text":"Ndipo Ife tidamubwezera banja lake ndi kuonjezera chiwerengero chawo ngati chisomo chochokera kwa Ife ndiponso chikumbutso kwa anthu ozindikira"},{"SurahNumber":38,"VerseNumber":44,"Text":"Ndipo nyamula m’manja mwako mtolo wa udzu ochepa ndipo mumenye nawo koma usaphwanye lonjezo lako. Ndithudi! Ife tidamupeza ali wopirira kwambiri ndi okhazikika. Ndithudi iye adali Mtumwi wabwino! Ndithudi iye anali kulapa nthawi zonse"},{"SurahNumber":38,"VerseNumber":45,"Text":"Ndipo kumbukira akapolo athu Abrahamu, Isake, Yakobo ameneadaliodzalandimphamvundiponsoomvetsa zinthu za chipembedzo"},{"SurahNumber":38,"VerseNumber":46,"Text":"Ndithudi tidawasankha iwo ndi kuwapatsa chikumbumtima chamoyo umene uli nkudza"},{"SurahNumber":38,"VerseNumber":47,"Text":"Ndipo iwo timawaona. Ndithudi ali m’gulu la anthu odziwika ndi abwino"},{"SurahNumber":38,"VerseNumber":48,"Text":"Ndipo kumbukira Ishimayeli, Elisa, ndi Dhul-Kifl onse adali m’gulu la anthu ochita zabwino"},{"SurahNumber":38,"VerseNumber":49,"Text":"Ichi ndi chikumbutso, ndithudi, kwa anthu olungama awo ndi malo abwino"},{"SurahNumber":38,"VerseNumber":50,"Text":"Minda yosatha imene makomo ake adzakhalaotsekulidwakwaiwonthawizonse"},{"SurahNumber":38,"VerseNumber":51,"Text":"M’menemo iwo adzakhala mwamtendere ndiponso m’menemo iwo adzaitanitsa zipatso zochuluka ndi zakumwa zokoma"},{"SurahNumber":38,"VerseNumber":52,"Text":"Ndipo pambali pawo padzakhala a namwali angwiro ongoyang’ana maso awo pa amuna ofanana nawo zaka"},{"SurahNumber":38,"VerseNumber":53,"Text":"Limeneli ndi lonjezo limene lapatsidwa kwa inu lokhudza tsiku lachiweruzo"},{"SurahNumber":38,"VerseNumber":54,"Text":"Ndithudi zimenezi ndi zokoma zathu kwa inu ndipo sizidzatha ayi"},{"SurahNumber":38,"VerseNumber":55,"Text":"Izi zili choncho. Ndipo zoonadi anthu ochita zoipa adzakhala ku malo oipa kupitako"},{"SurahNumber":38,"VerseNumber":56,"Text":"Gahena! Ndi kumene iwo adzalowa ndipo ndi malo oipa kukhalamo"},{"SurahNumber":38,"VerseNumber":57,"Text":"Izi zili choncho! Kotero alekeni iwo alawe madzi owira ndi mafinya"},{"SurahNumber":38,"VerseNumber":58,"Text":"Ndi zilango zina zofanana zawo ndi zina zosiyanasiyana"},{"SurahNumber":38,"VerseNumber":59,"Text":"Ili ndi gulu la nkhondo limene lili kulowa ndi inu! Palibe kulandiridwa kwabwino kwa iwo! Ndithudi iwo adzalowa kumoto"},{"SurahNumber":38,"VerseNumber":60,"Text":"Iwo adzati, “Iyayi! Inunso. Simulandiridwa ayi. Ndinu amene mudatinyenga ife, kotero awa ndiwo malo oipa kwambiri kukhalako.”"},{"SurahNumber":38,"VerseNumber":61,"Text":"Iwo adzati, “Ambuye wathu! Aliyense amene adachititsa kuti zimenezi zidze kwa ife muonjezereni kawiri chilango chake cha kumoto.”"},{"SurahNumber":38,"VerseNumber":62,"Text":"Ndipo iwo adzati, “Kodi zachitika bwanji kuti ife sitili kuona anthu amene tinkawawerenga pakati pa anthu ochita choipa?”"},{"SurahNumber":38,"VerseNumber":63,"Text":"Kodi ife timangowanyoza kapena maso athu alephera kuwaona bwinobwino"},{"SurahNumber":38,"VerseNumber":64,"Text":"Ndithudi zimenezi ndi zoona. Zokangana za anthu a ku moto"},{"SurahNumber":38,"VerseNumber":65,"Text":"Nena, “Ndithudi ine ndine mchenjezi basi ndipo kulibe mulungu wina koma Mulungu mmodzi yekha, wopambama ndi wofunika.”"},{"SurahNumber":38,"VerseNumber":66,"Text":"“Ambuye wa kumwamba ndi dziko lapansi ndi zonse zimene zili m’menemo. Iye ndi wamphamvu zambiri ndi wokhululukira nthawi zonse.”"},{"SurahNumber":38,"VerseNumber":67,"Text":"Nena, “Uwu ndi uthenga wofunika kwambiri.”"},{"SurahNumber":38,"VerseNumber":68,"Text":"“Umeneinumulikuukana.”"},{"SurahNumber":38,"VerseNumber":69,"Text":"“Inesindidziwazamafumu olemekezeka pamene amatsutsana ndi kukambirana.”"},{"SurahNumber":38,"VerseNumber":70,"Text":"“Koma akuti ichi chavumbulutsidwa kwa ine kuti ndine opereka chenjezo lomveka ndiponso poyera.”"},{"SurahNumber":38,"VerseNumber":71,"Text":"Ndipo pamene Ambuye wako adati kwa Angelo, “Ndithudi Ine ndidzalenga munthu kuchokera ku dothi.”"},{"SurahNumber":38,"VerseNumber":72,"Text":"Ndipo ndikatha kumulenga iye ndi kumupumira mzimu wanga kotero igwani nonse ndi kumulambira iye"},{"SurahNumber":38,"VerseNumber":73,"Text":"Kotero Angelo onse pamodzi adamulambira"},{"SurahNumber":38,"VerseNumber":74,"Text":"Kupatula Satana, iye anali ndi mwano ndipo iye anali mmodzi wa osakhulupirira"},{"SurahNumber":38,"VerseNumber":75,"Text":"Mulungu adati, “Iwe Satana! Chakuletsa ndi chiyani kulambira munthu amene ndalenga ndi manja anga? Kodi ndiwe wamwano? Kodi kapena iwe ndiwe mmodzi wa apamwamba?”"},{"SurahNumber":38,"VerseNumber":76,"Text":"Iye adati, “Ine ndine wopambana kuposa iye. Inu mudandilenga ine kuchokera kumoto pamene iye mudamulenga kuchokera ku dothi.”"},{"SurahNumber":38,"VerseNumber":77,"Text":"Mulungu adati, “Kotero choka pamaso panga chifukwa iwe ndiwe okanidwa ndi otembereredwa.”"},{"SurahNumber":38,"VerseNumber":78,"Text":"“Ndipo ndithudi matemberero anga adzakhala pa iwe mpaka pa tsiku lachiweruzo.”"},{"SurahNumber":38,"VerseNumber":79,"Text":"Satana adati, “Ambuye wanga! Ndipatseni mpata mpaka patsiku louka kwa akufa.”"},{"SurahNumber":38,"VerseNumber":80,"Text":"Mulungu adati, “Mpata waperekedwa kwa iwe.”"},{"SurahNumber":38,"VerseNumber":81,"Text":"“Mpaka pa nthawi yomwe idakhazikitsidwa.”"},{"SurahNumber":38,"VerseNumber":82,"Text":"Satana adati, “Kotero kudzera ku mphamvu zanu, ine ndidzawasocheretsa.”"},{"SurahNumber":38,"VerseNumber":83,"Text":"“Kupatula akapolo anu osankhidwa amene ali pakati pawo.”"},{"SurahNumber":38,"VerseNumber":84,"Text":"Mulungu adati, “Ichi ndi choonadi ndipo choonadi ndicho chimene ndimanena.”"},{"SurahNumber":38,"VerseNumber":85,"Text":"“Kuti ndidzadzadza Gahena ndi iwe ndiponso onse amene amakutsatira iwe.”"},{"SurahNumber":38,"VerseNumber":86,"Text":"Nena “Ine sindili kukufunsani malipiro chifukwa cha ichi ndiponso ine sindine wodziyenereza.”"},{"SurahNumber":38,"VerseNumber":87,"Text":"“Ichi si china koma chikumbutso kwa anthu a mitundu yonse.”"},{"SurahNumber":38,"VerseNumber":88,"Text":"“Ndithudi nonse mudzadziwa choonadi chake nthawi ina.”"},{"SurahNumber":39,"VerseNumber":1,"Text":"Chivumbulutso cha Buku ili ndi chochokera kwa Mulungu, Mwini mphamvu ndi Mwini nzeru"},{"SurahNumber":39,"VerseNumber":2,"Text":"Ndithudi tavumbulutsa kwa iwe Buku mwachoonadi. Motero pembedza Mulungu yekha ndipo udzipereke kwa Iye kwathunthu"},{"SurahNumber":39,"VerseNumber":3,"Text":"Ndithudi kumvera ndi kupembedza, ndi kwa Mulungu yekha ndipo iwo amene amasankha ena kuti akhale owasamala m’malo mwa Mulungu amati, “Ife sitiwapembedza iwo ayi koma timafuna kuti iwo atifikitse pafupi ndi Mulungu.” Ndithudi Mulungu adzaweruza pa zonse zimene iwo amatsutsana. Ndithudi Mulungu satsogolera wabodza ndi wosakhulupirira"},{"SurahNumber":39,"VerseNumber":4,"Text":"Ngati Mulungu akadafuna kukhala ndi mwana, ndithudi, Iye akadasankha iwo amene wawafuna kuchokera ku gulu la zolengedwa zake. Koma ulemerero ukhale kwa Iye. Iye ndi Mulungu mmodzi ndi wogonjetsa onse"},{"SurahNumber":39,"VerseNumber":5,"Text":"Iye adalenga kumwamba ndi dziko lapansi m’choonadi Iye amapanga usiku kuti uphimbe usana ndiponso amapanga usana kuti uphimbe usiku ndipo adalamula dzuwa ndi mwezi kukhala zopanda mphamvu. Chilichonse kumaenda mu msewu wakewake. Ndithudi Iye ndi wamphamvu, ndi wokhululukira nthawi zonse"},{"SurahNumber":39,"VerseNumber":6,"Text":"Iye adakulengani inu nonse kuchokera kwa munthu mmodzi ndipo adalenga mnzake wolingana naye. Ndipo Iye adakutumizirani inu ng’ombe zisanu ndi zitatu zazimuna ndi zazikazi. Iye adakulengani inu m’mimba mwa amayi anu, chilengedwe chotsagana ndi chilengedwe china, m’magulu atatu a mdima. Iye ndiye Mulungu, Ambuye wanu. Kulibenso Mulungu wina koma Iye yekha. Nanga ndi chifukwa chiyani inu musocheretsedwa"},{"SurahNumber":39,"VerseNumber":7,"Text":"Ngati inu simukhulupirira, ndithudi, muyenera kudziwa kuti Mulungu ndi woima payekha ndipo alibe nanu kanthu ayi. Iye sakonda kusakhulupirira kwa akapolo ake. Koma ngati inu muthokoza, Iye amasangalala nanu. Ndipo palibe munthu amene adzasenza katundu wa mnzake. Ndipo ndi kwa Ambuye wanu kumene nonse mudzabwerera. Ndipo Iye adzakuuzani zonse zimene mudachita. Ndithudi Iye amadziwa chilichonse chimene chili m’mitima mwanu"},{"SurahNumber":39,"VerseNumber":8,"Text":"Koma pamene mavuto akhazikika pa munthu, iye amapempha Ambuye wake pafupipafupi koma munthuyo akalandira chisomo chochokera kwa Ambuye wake iye amaiwala zimene amalilira poyamba ndipo amakhazikitsa opikisana ndi Mulungu ndi cholinga chosokoneza anthu ku njira yoyenera ya Mulungu. Nena “Basangalalani ndi kusakhulupirira kwanu kwa kanthawi kochepa. Ndithudi inu ndinu okakhala ku moto!”"},{"SurahNumber":39,"VerseNumber":9,"Text":"Kodi iye amene amamvera Mulungu ndipo amadzipereka m’mapemphero nthawi ya usiku ndi kugwada kapena kuimirira popembedza ndiponso amene amaopa za m’moyo umene uli nkudza ndipo amalakalaka chisomo cha Ambuye wake ndi wofanana ndi osakhulupirira? Nena, “Kodi iwo amene amadziwa ndi ofanana ndi iwo osadziwa?” Ndi okhawo amene ndi ozindikira amene adzakumbukira"},{"SurahNumber":39,"VerseNumber":10,"Text":"Nena, “oh inu akapolo anga amene mwakhulupirira! opani Ambuye wanu. Mphotho yokoma ili kuwandikira iwo amene amachita zabwino m’dziko lino. Ndipo dziko la Mulungu lili ndi malo ambiri. Ndipo onse amene amapirira, ndithudi adzalandira mphotho yopanda malire.”"},{"SurahNumber":39,"VerseNumber":11,"Text":"Nena,“Inendalamulidwakutindizipembedza Mulungu ndi mtima wanga wonse.”"},{"SurahNumber":39,"VerseNumber":12,"Text":"“Ndiponso ine ndalamulidwa kukhala woyamba pakati pa iwo amene amadzipereka kwa Mulungu, m’Chisilamu.”"},{"SurahNumber":39,"VerseNumber":13,"Text":"Nena, “Ndithudi ngati ine ndikapanda kumvera Ambuye wanga, ine ndimachita mantha ndi chilango cha tsiku loopsa.”"},{"SurahNumber":39,"VerseNumber":14,"Text":"Nena, “Ndi Mulungu yekha amene ine ndimamupembedza ndi mtima wanga wonse.”"},{"SurahNumber":39,"VerseNumber":15,"Text":"Motero inu pembedzani aliyense amene mufuna kuonjezera pa Mulungu. “Ndithudi otayika ndi iwo amene adzataya miyoyo yawo ndi anthu awo pa tsiku lachiweruzo. Ndithudi kumeneku ndi kutayika kwenikweni.”"},{"SurahNumber":39,"VerseNumber":16,"Text":"Iwo adzakutidwa ndi moto pamwamba pawo ndi magawo a moto pansi pawo. Ndi chimenechi; Mulungu amaopseza akapolo ake. “Oh inu akapolo anga motero opani Ine.”"},{"SurahNumber":39,"VerseNumber":17,"Text":"Ndipo iwo amene sapembedza mafano ndipo amatembenukira kwa Mulungu molapa, iwo adzapeza nkhani zabwino. Kotero auze nkhani yabwino akapolo anga"},{"SurahNumber":39,"VerseNumber":18,"Text":"Iwo amene amamva mawu anga ndipo adawatsatira, iwo ndiwo amene Mulungu wawatsogolera ndiponso iwo ndiwo anthu ozindikira"},{"SurahNumber":39,"VerseNumber":19,"Text":"Kodi iye amene chilango chake chagamulidwa mwachilungamo ndi wofanana ndi munthu wochimwa? Kodi iwe ungamupulumutse iye amene ali m’moto"},{"SurahNumber":39,"VerseNumber":20,"Text":"Koma iwo amene aopa Ambuye wawo ali ndi nyumba zokongola ndi zosanjikizana zimene zamangidwa ndipo pansi pake pamayenda mitsinje. Limeneli ndilo lonjezo la Mulungu ndipo Iye saphwanya lonjezo lake"},{"SurahNumber":39,"VerseNumber":21,"Text":"Kodi inu simuona mmene Mulungu amatumizira mvula kuchokera kumwamba ndipo amaisiya kuti ilowe pansi m’mitsinje? Mmene Iye amameretsera mbewu za maonekedwe osiyanasiyana zimene zimafota ndipo inu mumaziona zitasanduka zachikasu ndipo amazipanga izo kuti ziume ndi kuthetheka? Ndithudi mu zimenezi muli chikumbutso kwa anthu ozindikira"},{"SurahNumber":39,"VerseNumber":22,"Text":"Kodi iye amene Mulungu watsekula mtima wake kuti alowe Chisilamu ndi kuona kuwala kochokera kwa Ambuye wake ndi wofanana ndi munthu wouma mtima? Iyayi! Tsoka kwa iwo amene mitima yawo ndi yolimba pokumbukira Mulungu. Ndipo iwo ndi olakwa kwambiri"},{"SurahNumber":39,"VerseNumber":23,"Text":"Mulungu watumiza uthenga wabwino, Buku limene limabwerezabwereza chiphunzitso chake mosiyanasiyana. MatupiaiwoameneamaopaAmbuyewawo, amanjenjemera ndi Bukulo. Ndipo makungu ndi mitima yawo imafewa akamakumbukira Mulungu. Chimenechindichochilangizo cha Mulungu. Iye amatsogolera ndi icho aliyense amene Iye wamufuna. Koma iye amene Mulungu amamusiya kuti asochere, alibe wina woti angamutsogolere"},{"SurahNumber":39,"VerseNumber":24,"Text":"Kodi iye amene adzapanga nkhope yake kukhala chishango cha chilango chowawa cha tsiku louka kwa akufa adzakhala wofanana ndi iye amene wapulumuka? Ndipo zidzanenedwa kwa anthu ochimwa kuti, “Lawani zipatso za ntchito zanu.”"},{"SurahNumber":39,"VerseNumber":25,"Text":"Iwo amene adalipo kale nawonso adakana kotero chilango chidadza pa iwo kuchokera kumbali imene iwo sanali kuyembekezera"},{"SurahNumber":39,"VerseNumber":26,"Text":"Kotero Mulungu adawachititsa manyazi m’moyo uno koma chilango cha m’moyo umene uli nkudza ndi chachikulu iwo akadadziwa"},{"SurahNumber":39,"VerseNumber":27,"Text":"Ndipo Ife tawaikira anthu, m’Buku la Korani, fanizo la mtundu uliwonse ndi cholinga chakuti azikumbukira"},{"SurahNumber":39,"VerseNumber":28,"Text":"Korani ya chiyankhulo cha Chiarabu, ndipo mulibe zinthu zolakwa, kuti iwo akhoza kulewa zoipa zimene Mulungu wawalamula"},{"SurahNumber":39,"VerseNumber":29,"Text":"Mulungu ali kupereka fanizo la kapolo amene ali ndi mabwana ambiri ndi kapolo amene ali ndi bwana mmodzi yekha. Kodi anthu awiriwa ndi ofanana m’machitidwe awo? Ulemerero ukhale kwa Mulungu! Koma anthu ambiri sadziwa"},{"SurahNumber":39,"VerseNumber":30,"Text":"Ndithudi iwe udzafa ndipo iwo adzafa"},{"SurahNumber":39,"VerseNumber":31,"Text":"Ndipo patsiku louka kwa akufa, nonse mudzatsutsana wina ndi mnzake pamaso pa Ambuye wanu"}]}