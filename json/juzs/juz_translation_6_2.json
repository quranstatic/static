{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":4,"VerseNumber":148,"Text":"Han galak Tuhan narit nyang jeuheut Takheun ube buet saket sileupah Meulengkan ureueng nyang jielanya Han ek le saba roh narit salah Teuma di Tuhan Neudeungo dumpeue Neuteupue dumpeue hana peue peugah"},{"SurahNumber":4,"VerseNumber":149,"Text":"Meu tapeuleumah buet keubajikan Atawa tasom han tapeuleumah Got tapeuleumah salah gop laen Nyan cit di Tuhan Maha Peumeuʻah Lagi pih Tuhan Maha Kuasa"},{"SurahNumber":4,"VerseNumber":150,"Text":"Di kaphe teuma cit laen ulah Kaphe keue Allah kaphe keu Rasul Allah ngon Rasul jimeung peubicah Jikheun meuiman keu ladom hukom Teuma nyang ladom jikaphe sudah Jimeucok di jih jalan antara Í Keudeh han nyata keunoe han leumah"},{"SurahNumber":4,"VerseNumber":151,"Text":"Nyan keueh nyang kaphe nyang keubit teuma ‘Azeub that hina keu jih meukeubah"},{"SurahNumber":4,"VerseNumber":152,"Text":"Soe nyang meuiman teuma keu Tuhan Ngon Rasul Tuhan hana jipisah Keu bandum Rasul hana meulaen Nyan keueh ureueng nyan nyang raya tuah À Pahla raya that akan ureueng nyan Sideh bak Tuhan cit ka Neukeubah 5 Keubit cit Tuhan Maha Pengampon Lagi pih Tuhan Maha Pemurah"},{"SurahNumber":4,"VerseNumber":153,"Text":"Dum ahli kitab lakee bak gata A Tapeutron sigra kitab meutuah Sideh di langet peutron keu kamoe Dilee pih meunoe ka lheuh jipeugah Leubeh nibak nyan ka lheuh jilakee f Bak Musa dilee masa nyang sudah Jilakee bak deuh jikalon Tuhan Beu leupah that trang bek na meuilah Teuka geulanteue jitak awaknyan Sabab awak nyan lalem that leupah Aneuk leumo lom teuma jiseumah Ate jiminah kon le bak Allah Biek meunan kamoe hana meuitong Bandum atra nyan kamoe peumeu‘ʻah Teuma kamoe bri keu Nabi Musa d Mvwʻjizat raya nyata sileupah"},{"SurahNumber":4,"VerseNumber":154,"Text":"Lom Kamoe beuet buket Tursina Ateuh jih teuma yo jih that leupah Sabab meujanji ka lheuh ngon Kamoe Boh tamong jinoe sujud beu bagah Kamoe kheun bak jih lom teuma laju Bak uroe Sabtu bek pubuet salah Ka Kamoe janji deungon awaknyan"},{"SurahNumber":4,"VerseNumber":155,"Text":"Teuma janji nyan di jih jiubah Lom pih jikaphe keu ayat Tuhan Jipoh lom jicang dum Nabiyullah Jikheun lom ate kamoe ka teutop Keubit ka Neucap teuma le Allah Sabab jikaphe hana jiiman Nyang na meuiman cit nit that leupah"},{"SurahNumber":4,"VerseNumber":156,"Text":"Jikaphe jikheun lom keue Mariyam Haba nyang tan-tan sulet sileupah"},{"SurahNumber":4,"VerseNumber":157,"Text":"Jikheun lom kamoe kamoe poh Isa Ka mate sigra meunan jipeugah Al-Masih Isa aneuk Mariyam Ka kamoe hantam nyan Rasul Allah Padahai Isa hana roe mate Bah that bak ate jih bit ka tewah Hana jiteupang bak kayee salib Meunan nyang keubit Neukheun le Allah Neupeuserupa bak ureueng laen Nyan keuh nyang jikheun ka mate sudah Teuma dum awak nyang peugot dawa Peue Nabi Isa keubit ka tewah Awak nyan teuma dalam chok sabe Peue nyoe ka mate lagee jipeugah Hana jiyakin peue nyoe ka mate ‘Eleumee han le sangka nyang salah"},{"SurahNumber":4,"VerseNumber":158,"Text":"Tapi di Tuhan Neuangkat gopnyan Ubak Droeneuh nyan keudeh Neukeubah Teuma cit Tuhan Maha Perkasa Lom bijaksana areh that leupah"},{"SurahNumber":4,"VerseNumber":159,"Text":"Di ahli kitab ladom meuiman Yoh gohlom gopnyan geuwoe bak Allah Uroe kiamat gopnyan keu saksi Peue nyang jiungki bandum geupeugah"},{"SurahNumber":4,"VerseNumber":160,"Text":"Sabab elanya awak Yahudi Ka keuh Kamoe bri keu jih musibah Kamoe peuhareum keu jih makanan Peue nyang barokon han jeut keu salah Barokon haleue jinoe ka hareum Sabab le jitham bak jalan Allah"},{"SurahNumber":4,"VerseNumber":161,"Text":"Jipajoh riba bah that ka geutham Areuta gop lom jipajoh sudah Areuta hareum hak ureueng laen Di jih atra nyan pajoh seurakah Azeub peudeh that saket bukon le Keu bandum kaphe ka Kamoe keubah"},{"SurahNumber":4,"VerseNumber":162,"Text":"Tapi ngon jih dum nyang lhok ‘eleumee Iman meuteuntee di jih keu Allah Meunan pih bandum ureueng meuiman Bandum meuiman keu Kitab Allah Peue nyang Neupeutron keunan bak gata Meunan cit juga masa nyang sudah Kitab nyang dilee pih geumeuiman Lom pih seumbahyang han tom geukeubah Geubri ngon zakeuet watee troh nisab Meuiman that-that teuma keu Allah Lom pih meuiman uroe akhirat Bandum beuna that hana meusalah Keu ureueng nyan dum Neukheun Hadharat Pahla raya that ka Kamoe keubah"},{"SurahNumber":4,"VerseNumber":163,"Text":"Kamoe bri wahyu keunan bak gata Saban cit juga masa nyang sudah Ubak Nabi Noh ngon Nabi laen Watee Iheuh gopnyan peusuroh Allah Lom keu Ibrahim Kamoe bri wahyu Deungon Ismail nyang aneuk lidah Ishak Ya‘qob aneuk cuconyan Isa pih meunan peusuroh Allah Aiyub ngon Yunoh Harun Sulaiman Daod pih meunan ureueng meutuah Kamoe bri Zabur keu Nabi Daod Kitab nyang patot sinan meukeubah"},{"SurahNumber":4,"VerseNumber":164,"Text":"Lom rasul-rasul bak masa dilee Bandum nyang dilee ka Kamoe peugah Lom nyang goh Kamoe peugah bak gata Laen dum teuma cit le that leupah Di Tuhan teuma pernah berkata Ngon Nabi musa langsong peurintah"},{"SurahNumber":4,"VerseNumber":165,"Text":"Bandum nyan rasul nyang ba beurita Got pih nyang suka got pih nyang susah Soe nyang pubuet got beurita suka £ Nyang jeuheut teuma beurita susah Bek na le jalan keu manusia Jidarohaka ‘oh na peurintah ‘Oh Iheuh troh rasul hana'alasan Peurintah Tuhan soe keumeung bantah Teuma cit Tuhan Maha Perkasa Lom bijaksana areh that łeupah"},{"SurahNumber":4,"VerseNumber":166,"Text":"Teutapi Tuhan cit Neuek saksi Keu gata Neubri Kitab Neuh nyang sah Tuhan keu saksi peue nyang Neupeutron Keu gata cit nyan ‘eleumee Allah Dum malaikat pih jeut keu saksi Teuma nyang saksi sep sidroe Allah"},{"SurahNumber":4,"VerseNumber":167,"Text":"Si kaphe teuma jitham lom lagi Jalan han jibri bak jalan Allah Keubit di jih nyan bandum ka sisat Ka jioh that-that dalam buet salah"},{"SurahNumber":4,"VerseNumber":168,"Text":"Keubit si kaphe ngon lalem jih that Ampon Hadharat hana meurimbah Han Neupeuampon jih nyan le Tuhan Neutunyok jalan pih han le Allah"},{"SurahNumber":4,"VerseNumber":169,"Text":"Meulengkan jalan ubak jahannam Keukai di sinan han le soe peuglah Atra nyan teuma meunyo bak Tuhan Hana sukaran leupah that mudah"},{"SurahNumber":4,"VerseNumber":170,"Text":"Hai manusia ka troh bak gata Rasul nyang beuna peusuroh Allah Teuma taiman nyan got keu gata Meunyo han teuma rugoe that leupah Meunyo takaphe teuma di Tuhan Dum seukalian milek Potallah Peue nyang di langet got nyang di bumoe Bandum sinaroe cit milek Allah Dumpeue Neuteupue Allah Taʻala Lom bijaksana areh that leupah"},{"SurahNumber":4,"VerseNumber":171,"Text":"Hai ahli kitab buet ube beuna Dalam agama bek leupah-leupah Bek na nyang kon-kon takheun keu Tuhan Nyang keubenaran mantong tapeugah Al-Masih Isa aneuk Mariyam Nyan Rasul Tuhan bek takheun Allah Kalimat Tuhan Neutiek bak Mariyam Ngon roh bak Tuhan keunan Neukeubah Teuma taiman Allah ngon Rasul Bandum takabui bek na meuubah Bek takheun lhee droe tapeugah Tuhan Tapiyoh rijang bek le tapeugah Meunan keuh nyang got keu bandum gata Allah Taʻala cit sidroe Allah k Maha Suci that Tuhan na aneuk Narit hana hak meunan jipeugah Dum asoe langet ngon asoe bumoe Bandum atranyoe milek Potallah Cukop ngon Tuhan teumpat peujok droe Laen sinaroe makheuluk Allah"},{"SurahNumber":4,"VerseNumber":172,"Text":"Hana roe seugan Al-Masih Isa Geukheun droe hamba peuneujeut Allah Meunan pih teuma dum malaikat | Ureueng nyang toe that keupada Allah Barangsoe seugan han jiibadat Di jih Hadharat jianggap rendah Sabab teukabo jipeurayok droe Beu ingat dudoe Tuhan Neubalah Bandum jih teuma cit Neupeusapat Dikeue Hadharat meupeuglah-peuglah"},{"SurahNumber":4,"VerseNumber":173,"Text":"Teuma di ureueng nyang na meuiman Lom pih buet gopnyan sabe jroh leupah Tuhan bri pahla bandum ureueng nyan Karonya Tuhan Neutamah-tamah Ureueng nyang seugan jipeurayok droe Azeub that dudoe peudeh sileupah Hana soe wali meunyo kon Tuhan Hana soe tulong meunyo kon Allah"},{"SurahNumber":4,"VerseNumber":174,"Text":"Hai manusia ka troh bak gata Dali nyang nyata sideh bak Allah Ka Kamoe peutron cahya nyang nyata Keu bandum gata hu meujeureulah"},{"SurahNumber":4,"VerseNumber":175,"Text":"Teuma barangsoe iman keu Tuhan Jimumat ngon kong bak taloe Allah Nyan Neupeutamong teuma le Tuhan Rahmat Droeneuh nyan keunan Neulimpah Lom Neupeutamong dalam karonya Neutunyok teuma bak jalan Allah Jalan nyang teupat tajak bak Tuhan Nyan keuh nyang jalan nyang han tom salah"},{"SurahNumber":4,"VerseNumber":176,"Text":"Jitanyong hukom teuma bak gata Tapeugah sigra hukom kalalah Meunyo na sidroe ureueng nyang mate Ureueng nyan male Neubri le Allah Aneuk geuh hana ‘oh mate gopnyan Chedara inong nyang na geukeubah Teuma siteungoh di jih pusaka Meunan keunira Neukheun le Allah Meu inong mate tinggai nyang agam Chedara agam jitueng asabah Nyan meunyo hana aneuk jitinggai Lagee beunoe hai nyang ka geupeugah Chedara inong meunyo dua droe Dua bagi lhee keu jih geukeubah Meunyo chedara inong ngon agam Nyan bahagian di jih asabah Keu inong saboh keu agam dua Meunan keunira Neukheun le Allah r Tuhan Neupeutrang bek sisat gata Tajok pusaka mangat bek salah Teuma di Tuhan dumpeue Neuteupue Hana meusapeue pih na meuilah y 7 7 s y"},{"SurahNumber":5,"VerseNumber":1,"Text":"Wahe dum ureueng nyang ka meuiman Janji teuh dum nyan bek na meusalah Meu ka tajanji ngon barangkasoe Bah barangkapeue bek sagai ubah Ka geupeuhaleu bandum keu gata Leumo ngon unta kameng ngon kibah Laen lom miseu keubeue keubiri Nyang kecuali teuma geupeugah Nyang hana haleue talet binatang Teungoh taihram di nanggroe Makkah Tuhan Neularang buet perburuan Nyan hukom Tuhan ban nyang h‘eut Allah"},{"SurahNumber":5,"VerseNumber":2,"Text":"Wahe dum mukmin bek roh talingkeue Neutham got Neuyue gata le Allah Bek roh talingkeue dum syiar Tuhan Lom buleun hareum pih bek tabantah Dam keu hadiah lom ngon qalaid Untuk geulilet bak takue kibah Lom pih ureueng jak u Baitul Haram Karonya Tuhan mita napakah Sira ibadat keu rila Tuhan Geupubuet sajan mita napakah ‘Oh Iheuh ibadat ka haleue gata Jeut talet rusa hana le salah Teuma bek sabab tabeunci kawom Sabab jijak tham tamong u Makkah Masjidil Haram han jibri tamong Ka jeut roh keunong tapubuet salah Roh taelanya deungon sababnyan Han Neubri meunan teuma le Allah Mentulong-tulong bak buet mulia Ngon buet takwa Neuyue le Allah Teuma bek gata meutulong-tulong Bak buet nyang sirong ngon buet nyang salah Buet nyang meudacha meumusoh-musosh Nyan bek sagai roh keunan talangkah Teuma takwa gata keu Tuhan Hukoman Tuhan cit brat sileupah"},{"SurahNumber":5,"VerseNumber":3,"Text":"Ka geupeuhareum bangke keu gata Meunan cit juga darah nyang mirah Sie bui lom pih sie binatang haleue Teutapi geusie kon ngon Nan Allah Meunan pih mate sabab meuceukiek Atawa tatiek geuhantam reubah Mate rhot lam mon got pih ateuh sok Mate jimeupok hareum geupeugah Jikap le rimueng got pih peue laen Meunyo tateumeung tasie beu bagah Meunyo ka tasie teuma ka haleue Tasie nyan Neuyue deungon Nan Allah Meunan pih hareum tasie keu patong Talakee tulong bak nyang kon Allah Lom tameutaroh ngon leumbeng panah Buet nyan fiteunah pasek that leupah Uroenyoe kaphe ka putoh asa Agama gata ka kong sileupah Teuma bek gata yo keue awaknyan Tatakot keu Lon Neukheun le Allah Uroenyoe di Lon ka Lon peumada Agama gata ka lengkap sudah Nikmat Lon ka sep Lon bri keu gata Agama gata nyang rila Allah Tuhan Neurila agama Islam Keu gata bandum bek na meuubah Teuma barangsoe nyang ka meularat Miseu ka deuek that nyan hana salah Bek pike-pike jipubuet dacha Nyan Tuhàri' Esa Neuampon bagah Keubit cit Tuhan Maha Pengampon Meunan pih Tuhan Maha Pemurah"},{"SurahNumber":5,"VerseNumber":4,"Text":"Jitanyong peue lom haleue keu kamoe Tapeugah dumpeue nyang jroh-jroh leupah Lom pih nyang jikap le binatang buah Asee tapeulheuh jiteugom bagah Ka tapeureunoe binatang buah nyan Jiteugom keunan seupet ngon babah Nyang jikap le jih nyan jeut tapajoh Takheun bek teudoh ngon Nama Allah Teuma takwa gata keu Tuhan Keunira Tuhan leupah that bagah"},{"SurahNumber":5,"VerseNumber":5,"Text":"Uroenyoe bandum haleue keu gata Nyang jroh-jroh raya hana meusalah Haleu makanan dum ahli kitab Keu gata meuhat tapajoh bagah Makanan gata pih haleue keu jih Meunan majeulih Neukheun le Allah Jeut tameukawen ngon inong mukmin Nyang got lakuan bek na buet salah Lom jeut meukawen ngon ahli kitab Dilee jih meuhat Neubri le Allah Teuma jeulamee tabayeue laju Meunyo meunapsu tameung meunikah Kon na meunapsu pubuet hana got Kon napsu hajat rakan nyang salah Barangsoe kaphe han jimeuiman Amai jih dum nyan abeh meuruah Amai jih abeh bandum sayang that Uroe akhirat rugoe sileupah"},{"SurahNumber":5,"VerseNumber":6,"Text":"Hai ureueng mukmin ‘oh taseumbahyang Phon-phon beu rijang mukateuh tarhah Tarhah lom jaroe beu troh bak singkee Tasampoh ulee teuma beu basah Tarhah lom gaki beu troh bak gatok Ban peut nyan tacok han jeut takeubah Meunyo meujunub beudoh jak manoe Meu saket teuh nyoe jeut laen ulah Atawa gata teungoh musaphee U kakoh lagi teuma talangkah Atawa teupeh ngon ureueng inong Teuma ie pih tan hana meurimbah Ka leuh tamita teuma hana ie Nyan jeut hana peue tatayammom bagah Dhoi tanoh nyang got tasampoh muka Ngon jaro gata pih bandua blah Hana meunapsu Allah Taʻala Meularat gata na jeut keu susah Tapi meunapsu mangat gleh gata Lom seumpurna nikmat bak Allah Nikmat keu gata mangat tachuko"},{"SurahNumber":5,"VerseNumber":7,"Text":"Sabe bek teuwo keu nikmat Allah Taingat nikmat Neubri keu gata Janji ngon gata masa nyang sudah Watee nyan takheun kamoe deungo that Lom kamoe taʻat turot peurintah Teuma takwa gata keu Tuhan ‘Eleumee Tuhan leupah that luah Peue nyang lam dada bandum Neuteupue Hana meusapeue pih na meuilah"},{"SurahNumber":5,"VerseNumber":8,"Text":"Hai ureueng mukmin beu teutap ate Tapubuet sabe kareuna Allah Tadong keu saksi gata beu ade Bek jeut keu pake dum hamba Allah Bek sabab beunci gata keu kawom Watee tahukom ka roh meusalah Ka hana ade hukom di gata Tahukom teuma beu ade leupah Meu gata ade toe ngon takwa Teuma takwa gata keu Allah Tuhan Neuma‘lum peue nyang tapubuet Hana meubacut pih na meuilah s"},{"SurahNumber":5,"VerseNumber":9,"Text":"Tuhan Neujanji keu ureueng mukmin Amai ureueng nyan pih jroh sileupah Neubri amponan Allah Taʻala s Neubri lom pahla raya that leupah"},{"SurahNumber":5,"VerseNumber":10,"Text":"Teuma si kaphe nyang han tem pateh Ayat dum meuceh jipeugah salah Jipeugah sulet dum ayat Kamoe Bandum jih asoe nuraka juah"},{"SurahNumber":5,"VerseNumber":11,"Text":"Hai ureueng mukmin beu na taingat Keu gata nikmat Neubri le Allah Watee kawom nyan ka jitang jaroe Gata jikiloe jimeupoh beukah Teuma jaroe jih Neumat le Tuhan Han ek jipadan gata jikeubah Teuma takwa gata keu Tuhan Ureueng meuiman jok droe bak Allah"},{"SurahNumber":5,"VerseNumber":12,"Text":"Dilee di Tuhan ka Neumeujanji Bani Israil janji ngon Allah Ka Kamoe pileh lam kawan jih nyan Na duablah droe ureueng meutuah Tuhan kheun di Lon sajan ngon gata Teuma meu gata turot peurintah Pubuet seumbahyang tabri ngon zakeuet Taiman meuhat keu Rasul Allah Bandumna Rasul tapeumulia F Peuutang teuma tabri keu Allah À Peuutang Tuhan deungon buet nyang jroh Nyan bit Lon teuboh dum buet nyang salah Buet nyang hana got dum Lon peuampon Lon peutamong lam churuga indah Te krueng dum ile di yup churuga Nyang kaphe teuma sisat that leupah í Soe-soe nyang kaphe ‘oh lheuh nyan teuma Ka'keuh jiraba jalan nyang salah Sisat di jih bak jalan nyang teupat"},{"SurahNumber":5,"VerseNumber":13,"Text":"Sabab khianat janji ngon Allah Sabab jiubah janji nyan di jih Kamoe laknat jih Neukheun le Allah Kamoe peujeuet lom ate jih batat Jibalek ayat jiubah-ubah Narit lam kitab jituka-taki Tan teuingat le peue geupeurintah Ka geupeuingat di jih yoh dilee Jinoe meuteuntee teuwo jih sudah Jinoe takalon awak nyan sabe Khianat ate jipubuet salah Na meupadum droe nyang kon lagee nyan Teuma bandum nyan beu tapeumeuʻah Tapeuhah ate teuh keu awaknyan Ureueng got meunan galak that leupah Tuhan Neugaseh ureueng pubuet got"},{"SurahNumber":5,"VerseNumber":14,"Text":"Awak nyan meuhat cit sabe salah Awak nyang jikheun kamoe Nasara Ladom jih teuma janji ngon Allah Lheuh Kamoe janji teuwo jih teuma Nyang ladom nyang na ka Iheuh geupeugah Teuwo jih teuma Iheuh geupeuingat Kamoe peusisat treuk jih lam salah Meumusoh-musoh sabe keudroe-droe Beungeh barangsoe ate jih marah Sampoe ‘an uroe kiamat donya Sipheut jih hana meuubah-ubah Teuma peue nyang ka jipubuet le jih Neupeudeuh bak jih teuma le Allah"},{"SurahNumber":5,"VerseNumber":15,"Text":"Hai ahli kitab ka troh bak gata Rasul Kamoe ba peutroh peurintah Geujak peunyata geukheun bak gata Le that rahsia nyang ka taubah Le that ka tasom atra lam kitab Teuma le cit that ka geupeumeu‘ah Cahya bak Tuhan ka troh bak gata Kitab nyang nyata Neubri le Allah"},{"SurahNumber":5,"VerseNumber":16,"Text":"Tuhan peutunyok deungon kitabnyan Soe ikot jalan nyang rila Allah Jalan seulamat ngon meubahgia Neubri keu gata trang meujeureulah Neupeuteubiet teuh bak seupot suklip Nyoe ka trang keubit ngon izin Allah Neupeutunyok bak jalan nyang teupat"},{"SurahNumber":5,"VerseNumber":17,"Text":"Di kaphe meuhat jalan jih salah Jikheun Al-Masih aneuk Mariyam Jipeugah Tuhan jikheun nyan Allah Soe nyang kheun meunan meuhat jih kaphe Takheun meu mate soe keumeung bantah Meunyo Al-Masih Neupeubinasa Mariyam juga Neumeung peutewah Ngon asoe donya bandum binasa Soe nyang ek peubla meunyo buet Allah Han ek jitulak le barangkasoe Langet ngon bumoe keurajeun Allah Peue nyang antara langet ngon bumoe Bandum sinaroe hana meuubah Neupeujeut dumpeue peue nyang h‘eut Tuhan Dumpeue cit Tuhan kuasa leupah"},{"SurahNumber":5,"VerseNumber":18,"Text":"Kheun si Yahudi ngon si Nasara Kamoe aneukda geunaseh Allah Takheun pakon cit Neuazeub gata Sabab le dacha tapubuet salah Tapi gata dum pih manusia Bandum teuh hamba peuneujeut Allah Neuampon dacha got pih Neuazeub Soe-soe nyang meuh‘eut Neuh buet Potallah Langet ngon bumoe got antaranyan Bandum atra nyan keurajeun Allah Bandum teuh tawoe ubak Hadharat"},{"SurahNumber":5,"VerseNumber":19,"Text":"Hai ahli kitab deungo Lon peugah Hai ahli kitab ka troh Kamoe ba Rasul bak gata geume peurintah Trep hana rasul bak saboh masa Takheun le sigra hana peurintah Tan troh bak kamoe soe ba beurita Got pih nyang suka got pih nyang susah Teuma nyoe ka troh nyang ba beurita Beurita suka beurita susah Soe nyang pubuet got beurita suka Nyang jeuheut teuma beurita susah Teuma cit Tuhan Maha Kuasa Bandum peukara Kuasa Allah"},{"SurahNumber":5,"VerseNumber":20,"Text":"Yoh masa geukheun bak kawom Musa Le Nabi Musa dilee geupeugah Wahe kawomlon beu na taingat Keu gata nikmat Neubri le Allah Neupeujeut Nabi lam kawan gata Ngon raja-raja nyang mat peurintah Lom pih le Tuhan keu gata Neubri Nyang han tom Neubri masa nyang sudah Nyang han tom Neubri keu ureueng laen Keu gata meucen Neubri le Allah"},{"SurahNumber":5,"VerseNumber":21,"Text":"Wahe kawomlon tatamong keunan Dalam nanggroe nyan nyang suci leupah Tuhan peuteutap sinan keu gata Bek le tagisa ho laen arah Meunyo tasurot rugoe that gata"},{"SurahNumber":5,"VerseNumber":22,"Text":"Jikheun hai Musa peue roe tapeugah Di sinan kawom gagah perkasa Han meutem teuka keunan meulangkah Meu goh jiteubiet awak nyan sinan Di kamoe pih han keunan meulangkah Meu ka jiteubiet kamoe meutamong Meunan nyang keunong bandum jipeugah"},{"SurahNumber":5,"VerseNumber":23,"Text":"Geumarit teuma dua droe ureueng Lam kawan: jih nyan ureueng meutuah Takot keu Allah bandua gopnyan Nikmat keu gopnyan Neubri le Allah Geukheun tatamong laju bak pinto Awak nyan talo laju meunyerah Gata nyang meunang Neubri le Tuhan Tajok droe keunan ubak Potallah Tawakai gata bandum bak Tuhan Meunyo na iman gata keu Allah"},{"SurahNumber":5,"VerseNumber":24,"Text":"Hai Musa teuma seuot awaknyan Han meutem keunan kamoe meulangkah Han meutem tamong barangjan keunan Meu mantong sinan awak nyan gagah Tajak leh gata ngon Tuhan gata Tameuprang dua gata ngon Allah Di kamoe sinoe bah meuduek mantong Gata nyang carong tajak leh bagah"},{"SurahNumber":5,"VerseNumber":25,"Text":"Kheun Musa teuma wahe Tuhanku Han jitem bantu lon nyoe pakrì bah Cit lon nyoe sidroe deungon aduen lon Nyang laen bandum han jitem langkah Neupeungkleh kamoe deungon kawom nyan Keubit awak nyan pasek sileupah"},{"SurahNumber":5,"VerseNumber":26,"Text":"Neukheun nanggroe nyan hareum peuet ploh thc Ateuh awak nyan han jeuet jisinggah Bah le meuwot-wot jih ateueh bumoe Jijak ngon jiwoe bingong sileupah Teuma di gata bek putoh asa Bah kawom gata pasek that leupah"},{"SurahNumber":5,"VerseNumber":27,"Text":"Tapeugah teuma ubak awaknyan Hai aneuk Adam dilee nyang salah Dua droe aneuk di Nabi Adam Geujok keureubeun Neuyue le Allah Teuma nyang sidroe ka Neuteurimong Sidroe treuk keunong atra nyang salah Han Neuteurimong teuma le Tuhan Beungeh jih yoh nyan teuma that leupah Jikheun bak adoe kupoh beu mate Hana sayarig le di lon nyoe keu kah Jiseuot adoe teuma di Tuhan Nyang Neuteurimong nyang hana salah Nyang bit takwa tajok keureubeun Meunan keuh Neukheun uleh Potallah"},{"SurahNumber":5,"VerseNumber":28,"Text":"Meutatang jaroe tapoh mate lon Teuma jaroe lon han keuh lonbalah Han lon poh gata yo lon keu Tuhan Nyang Po dum alam kuasa leupah"},{"SurahNumber":5,"VerseNumber":29,"Text":"Napsu lon gata tawoe ngon dacha Lon deungon gata lon pubuet salah Teuma jeut gata asoe nuraka Allah Taʻala meunan Neubalah Soe-soe nyang lalem akhe ceulaka"},{"SurahNumber":5,"VerseNumber":30,"Text":"Napsu jih teuma han ek jibantah Jikheun le napsu jipoh chedara Jipoh le sigra mate meudarah Raya that rugoe di jih nyan teuma Jipoh chedara ngon hana salah"},{"SurahNumber":5,"VerseNumber":31,"Text":"Teuma Neukirem gagak le Tuhan Jijak ticem nyan bak bumoe Allah Deungon gakijih jikreh tanoh Jimeung peuleumah pakriban ulah Pakri jitanom adoe jih mate Nyawong hana le ho jime beukas Oh ban jikalon jikheun le meunoe Ceulaka lon nyoe han sapeue keumah Pakon han di lon lonpeugot meunoe Lagee ticem nyoe lon tanom beukas Oh lheuh jitanom meunyesai teuka Han le meuguna ‘oh dudoe teulah"},{"SurahNumber":5,"VerseNumber":32,"Text":"Sabab nyan teuma Kamoe peuwajeb Hanajan meutrep Kamoe peurintah Bak cot Israil Kamoe kheun rijang Soe nyang poh rakan ngon hana salah E Kon na jipoh gop kon na buet jeuheut Jipoh keu dochat atejih marah r Nyan sa ngon jipoh dum manusia Ban saboh donya mate meudarah Teuma barangsoe peuudep rakan Bah sidroe insan nyang jipeuleupah Sang jipeuudep dum manusia Ban saboh donya seunang sileupah E Ka teuka bak jih dum rasul Kamoe Geujak peureunoe beuna ngon salah A Teuma le cit that lam kawan jih nyan Dudoe nibak nyan jipubuet salah Jipubuet salah sinoe di bumoe"},{"SurahNumber":5,"VerseNumber":33,"Text":"Teuma bandum nyoe akan Neubalah d Soe nyang prang Tuhan ngon Rasul Tuhan Di bumoe Tuhan jipubuet salah 2 Nyan geupoh mate balah keu jih nyan Got pih geuteupang keu jih geubalah Got geukoh jaroe gaki geusilang í Got pih geubuang bak bumoe Allah Meunan jih ayeb sinoe di donya Oh dudoe teuma azeub sileupah 7 Ayeb di donya lom di akhirat ‘Azeub raya that Tuhan Neubalah"},{"SurahNumber":5,"VerseNumber":34,"Text":"Meulengkan ureueng nyang jitem tobat Sigohlom neukat hukom ka leupah Gohlom tahukom awai jitobat r Beu tateupue that Tuhan Pemurah Tuhan Pengampon ngon Geumaseh that Soe nyang tem tobat Neuampon bagah d"},{"SurahNumber":5,"VerseNumber":35,"Text":"Hai ureueng mukmin takwa keu Tuhan Tamita jalan beu rap ngon Allah Beu na tajihad bak jalan Tuhan í Gata jeut teuman bahgia leupah r"},{"SurahNumber":5,"VerseNumber":36,"Text":"Teuma si kaphe sangkira di jih Bandum atra jih lam bumoe Allah Sidumnan teuma jimita laen Jiteuboh ngon nyan droejih nyang salah Bek keunong azeub uroe kiamat Han cit Hadharat Neutueng keu upah Bah sidumnan le han Neuteurimong Azeub jih keunong peudeh sileupah"},{"SurahNumber":5,"VerseNumber":37,"Text":"Napsu jiteubiet nibak nuraka Han ek keulua han soe peuleupah Azeub keu jih nyan lam keukai sabe Hana teubiet le lam apui mirah"},{"SurahNumber":5,"VerseNumber":38,"Text":"Hukom pancuri beu takoh jaroe Lakoe got binoe hana meuubah Agam ngon inong hukoman saban Nyan keuh balasan jipubuet salah Meunan keuh balah ateuh buet jih nyan Nyan keu hukoman Neubri le Allah Teuma cit Tuhan Maha Perkasa Lom bijaksana areh that leupah"},{"SurahNumber":5,"VerseNumber":39,"Text":"Meunyo jitobat lheuh salah jih nyan Buet jih ‘oh lheuh nyan ka got sileupah Nyan Neuteurimong tobat le Tuhan Tuhan Pengampon lom that Pemurah"},{"SurahNumber":5,"VerseNumber":40,"Text":"Peue teuma gata hana tateupue Langet ngon bumoe keurajeun Allah Soe-soe nyang kheundak Neuh jeut Neuazeub ; Soe-soe nyang meuh‘eut Neuh ampon salah Tuhan kuasa ateuh barangpeue Hana meusapeue pih na meusalah"},{"SurahNumber":5,"VerseNumber":41,"Text":"Wahe ya Nabi bek susah ate Jitamong kaphe dum bagah-bagah Awak nyan jikheun droe jimeuiman Tapi meuiman di jih bak babah Dalam atejih hana meuiman Nyan jeut keuh meunan jikaphe bagah Ladom Yahudi pih na cit teuma Nyang deungo haba sulet sileupah Galak jideungo haba gop laen Ubak gata han jitanyong nyang sah Jibalek haba kon ube teupat Nyang kon bak teumpat haba jipeugah Jikheun meunyo nyoe geuba bak gata Teurimong lanja lagee geupeugah Meunyo kon meunan teuma nyang geuba Beu ingat gata mangat bek salah 7 Meunyo cit Tuhan Neumeung peusisat Barangsoe meuhat han ek jibantah Hana kuasa talawan Tuhan Awak nyan meunan ka kheundak Allah Han Neumeung peugleh ate awaknyan Nyan jeut keuh meunan di jih lam salah Í Ayeb awak nyan di dalam donya ‘Oh dudoe teuma azeub that leupah Azeub that raya uroe akhirat"},{"SurahNumber":5,"VerseNumber":42,"Text":"Jideungo that-that haba nyang salah h Haba nyang sulet jideungo that-that Nyang hareum meuhat jipajoh bagah Teuma meu jijak keunan bak gata Í Tahukom sigra beuna ngon salah Jeut cit tapaleng han tapeuduli Adak jibeunci pih hana hilah Han ek meularat keu gata jibri Han tapeuduli han jeut keu salah Meunyo tahukom hukom nyang ade d Bek jeut keue pake jih banduablah"},{"SurahNumber":5,"VerseNumber":43,"Text":"Pakri jilakee hukom bak gata Bak droejih cit na nyan Kitab Allah Lam kitab Taurat na hukom Tuhan Teuma ‘oh Iheuh nyan jipaleng sudah Bandum awak nyan hana meuiman"},{"SurahNumber":5,"VerseNumber":44,"Text":"Nyang Kamoe peutron cit got sileupah Meupeutron Taurat peutunyok Kamoe Cahya lom jih nyoe hu meujeureulah Dum nabi-nabi cok hukom sinan Bandum ureueng nyan jok droe bak Allah Geupeugah hukom dum keu Yahudi Nyoe hukom Rabbi bek na meuilah Imum-imum jih deungon pendeta Geuyue plihara dum Kitab Allah Awak nyan dudoe bandum keu saksi Kitab ka Neubri pakon ek salah Bek yo neuh teuma keu manusia Takot le gata keu Lon nyang Allah Lom bek tapeubloe ayat-ayat Lon Bek tatueng keu yum leupah that murah Teuma barangsoe han jitem hukom Ban nyang Neupeutron hukom le Allah Awak nyan kaphe beu na taingat"},{"SurahNumber":5,"VerseNumber":45,"Text":"Teuma lam Kitab ka Kamoe peugah Soe nyang cok nyawong nyawong keu bela Mata ngon mata ‘oh geutueng balah Idong ngon idong meunan geulinyueng Balah geulinyueng bek jeut keu salah Igoe ngon igoe luka ngon sayeum Meunan hukoman Neubri le Allah Teuma barangsoe seudeukah jibri Hana jisudi han jitueng balah Nyan jeut tebusan keu dacha jih nyan Sabab jih seunang jibri seudeukah Teuma barangsoe han jitem hukom Ban nyang Neupeutron hukom le Allah Awak nyang lalem jielanya droe"},{"SurahNumber":5,"VerseNumber":46,"Text":"Teuma ‘oh dudoe lom Kamoe peugah Meukirem Isa di likot jih nyan Aneuk Mariyam geunaseh Allah Peue nyang na bak jih di dalam Taurat Bandum beuna that teuma geupeugah Nan Kitab Injil meubri keu gopnyan Dalam kitab nyan peutunyok Allah Cahya lom sinan taeu meukilat Peue nyang lam Taurat meunan geupeugah Sinan peutunyok deungon nasehat Keu bandum umat takwa keu Allah"},{"SurahNumber":5,"VerseNumber":47,"Text":"Teuma geuhukom le ahli Injil Meunan cit lagi nyang tron bak Allah Peue nyang lam Injil ka Tuhan peutron í Meunan geuhukom bek na meusalah Teuma barangsoe han jitem hukom Ban nyang Neupeutron hukom le Allah Awak nyan pasek beu na taturi Nyang hukom Rabbi ka jipeusalah"},{"SurahNumber":5,"VerseNumber":48,"Text":"Teuma di Kamoe peutron keu gata Kitab nyang beuna nyang Kamoe peugah Peue nyang na dilee dum dalam kitab Bandum beuna that sinan geupeugah Jeut keu ukuran teuma kitabnyan Tahukom meunan Neuyue le Allah Peue nyang Neupeutron meunan taikot Bek tapeuturot napsu seurakah Bek tapeuturot napsu awaknyan Di jih roe cit han lagee yue Allah Di jih han jitueng meunyo nyang beuna Di gata teuma deungo Lon peugah Keu gata Kamoe peugot atoran Cara ngon jalan nyang bek roh salah Meunyo Neukheundak teuma le Tuhan Bandum teuh rakan hana meupisah Neupeujeut bandum teuh saboh umat Tapi hikeumat cit na bak Allah Neuuji gata bak peue nyang Neubri Neukalon pakri tapeugot ulah Teuma meulet-let bak buet nyang got-got ‘Oh dudoe meuhat tawoe bak Allah Bandumna gata cit keudeh tawoe Takalon keùdroe beuna ngon salah Pete nyang tapeugah dum macam-macam Dudoe le Tuhan cit Neupeuleumah"},{"SurahNumber":5,"VerseNumber":49,"Text":"Teuma tahukom dum hai awaknyan Lagee Neupeutron hukom le Allah Napsu awak nyan bek tapeuturot Beu na tatakot jiba bak salah Hukom nyang Tuhan peutron bak gata Cit jiusaha mangat taubah Meunyo jipaleng han jitem pakoe Nyan beu tateupue hikeumat Allah Neumeung bri bala ateuh awaknyan Sabab awak nyan jipubuet salah Le that nyang pasek dum manusia"},{"SurahNumber":5,"VerseNumber":50,"Text":"Hukom jimita peue jahiliyah Peue jahiliyah hukom jimita Hukom nyang Esa di jih jikeubah Peue na leubeh jroh nibak hak Tuhan Hukom nyang laen nyang leubeh indah Meunyo bak ureueng yakin meuiman Hana nyang laen nyang leubeh indah"},{"SurahNumber":5,"VerseNumber":51,"Text":"Hai ureueng mukmin bek cok keu wali Awak Yahudi nyang musoh Allah Meunan pih teuma awak Nasara Bah jih nyan dua nyang pubuet salah Di jih jiwali sabe keudroe jih Di gata bek jih tueng keu khaliphah Barangsoe nyang cok jih nyan keu wali Ka saban sakri hana meuubah Saban cit ngon jih teuma ureueng nyan Meu jicok jih nyan jeut keu khaliphah Han Neupeutunyok teuma le Tuhan Ureueng nyang lalem elanya leupah"},{"SurahNumber":5,"VerseNumber":52,"Text":"Taci keuh kalon awakjeh teuma Peunyaket ka na di jih jikeubah Dalam atejih ka na peunyaket Jijak meulet-let meubagah-bagah Ubak Yahudi ubak Nasara Keunan jiteuka jijak meusiblah Jikheun di kamoe meutakot talo Kamoe pih anco keunong musibah Mudah-mudahan Tuhan bri meunang Atawa Tuhan hana Neupeugah Putosan Tuhan hana tateupue Awak nyan dudoe meunyesai teulah Peue nyang lam ate jisom barokon ‘Oh ban jikalon meunyesai teulah"},{"SurahNumber":5,"VerseNumber":53,"Text":"Teuma geukheun le ureueng meuiman Peue roe awak nyan nyang ka meusumpah Meusumpah keubit jijak ngon gata Luroh sigala amai jih sudah Keubit awak nyan hana meulaba Akhe keunira rugoe that leupah"},{"SurahNumber":5,"VerseNumber":54,"Text":"Hai ureueng mukmin soe-soe nyang murtad Agama meuhat di jih jikeubah Di jih nyan teuma lam kawan gata Teuma cit teuka laen kaphilah Tuhan peuteuka kawom nyang laen Nyang gaseh Tuhan gopnyan Neupeugah Di ureueng nyan pih gaseh keu Tuhan Keu ureueng mukmin gopnyan meurendah Tapi ngon kaphe gopnyan kreuh that-that Laju geujihad bak jalan Allah Hana teumakot geuh keu jicaci Jikheun barangkri gopnyan jipeugah Atranyan teuma karonya Tuhan Keu soe h‘ʻeut Tuhan Neujok nyan bagah Maha luah that ‘eleumee Tuhan Dum seukalian Neuteupue sudah"},{"SurahNumber":5,"VerseNumber":55,"Text":"Nyang jeut keu wali di gata bandum Allah ngon Rasul utusan Allah Laen nibaknyan ureueng meuiman Nyang tem seumbahyang han tom geukeubah Geutem bri zakeuet taʻat keu Tuhan Geupubeut rijang peue nyang peurintah"},{"SurahNumber":5,"VerseNumber":56,"Text":"Soe nyang cok Tuhan di jih keu wali Meunan pih nabi nyang rasul Allah Meunan pih bandum ureueng meuiman Keubit nyang meunang pasukan Allah"},{"SurahNumber":5,"VerseNumber":57,"Text":"Hai ureueng mukmin bek tueng keu wali Awak nyang ungki agama Allah Jih ahli kitab sigohlom gata Agama gata jikheun beurakah Jipeuwayang ngon jiulok-ulok Jih nyan bek tacok jeut keu khaliphah Lom awak kaphe saban cit meunan Meu gata mukmin takwa keu Allah"},{"SurahNumber":5,"VerseNumber":58,"Text":"Meunyo tameuhoi tayue seumbahyang Cit jipeuwayang jimaen ulah Sabab awaknyan kawom nyang jahe Hana jipike ngon akai ceudah"},{"SurahNumber":5,"VerseNumber":59,"Text":"Takheun le gata bak ahli kitab Pakon beungeh that kamoe tamarah Peue sabab kamoe iman keu Tuhan Ngon kitab Tuhan Neupeutron sudah Peue nyang Neupeutron keunoe bak kamoe Dilee ngon jinoe bandum peurintah Le that nyang pasek lam kawan gata"},{"SurahNumber":5,"VerseNumber":60,"Text":"Takheun peue teuma tango lon peugah Na nyang leubeh brok balah nibak nyan Laknat bak Tuhan jih keunong marah Na nyang Neupeujeut keu bue ngon keu bui Dijih ranbalui cit nyang jiseumah Jiseumah thaghut patong berhala Teumpat jih teuma cit brok that leupah Nyan keuh awaknyan nyang leubeh sisat Jalan nyang teupat di jih jikeubah"},{"SurahNumber":5,"VerseNumber":61,"Text":"‘Oh watee jijak keunan bak gata Meuiman sigra di jih jipeugah Watee jitamong di jih cit kaphe Jiteubiet kaphe cit hana ubah Bandum Neuteupue teuma di Tuhan Peue nyang jisom nyan abeh Neupeuhah"},{"SurahNumber":5,"VerseNumber":62,"Text":"Takalon le that nibak awaknyan Meulet-let keunan bak buet nyang salah Bak dacha ngon bak meumusoh-musoh Atra jipajoh pih hareum leupah Jeuheut that keubit nyang jipubuet nyan"},{"SurahNumber":5,"VerseNumber":63,"Text":"Peue imum jih nyan hana jiteugah Peue hana jitham jih le pendeta Narit meudacha teubiet lam babah Jipajoh hareum keubit that jeuheut Bandum jipubuet nyang brok sileupah"},{"SurahNumber":5,"VerseNumber":64,"Text":"Teuma Yahudi jikheun lom meunoe Meuikat jaroe Tuhan jipeugah Allah Taʻala jaroe meurante Keubit si kaphe narit that salah Jaroe jih teuma nyang ka meurante Neulaknat lagi jih nyan le Allah Sabab narit jih ka keunong laknat Tapi Hadharat jaroe Neuh teuhah Jaroe Neuh teuleung hana meuikat Ban-ban nyang hajat Neubri napakah Teuma awaknyan meutamah batat ‘Oh jieu nikmat Neubri le Allah Maken le Neubri keu gata nikmat Make leubeh that di jih buet salah Maken meutamah jih darohaka Jikaphe pih ka meutamah-tamah Kamoe peujeut treuk meumusoh-musoh Sabe keudroe jih meumarah-marah Sampoe ‘an teuka uroe kiamat Meumusoh that-that hana meuubah ‘Oh jipeuudep apui jimeuprang Neupeulon rijang apui le Allah Teuma lam bumoe jipubuet fased Jipubuet jeuheut sabe lam susah Hana Neugaseh teuma le Tuhan Nyang fased meunan han galak Allah"},{"SurahNumber":5,"VerseNumber":65,"Text":"Meunyo meuiman dum ahli kitab Takwa lom meuhat di jih keu Allah Nyan Kamoe teuboh bandum dacha jih Meupeutamong jih lam keubon indah Meupeutamong jih dalam churuga"},{"SurahNumber":5,"VerseNumber":66,"Text":"Meu jitem baca lom kitab Allah Taurat ngon Injil meu jitem baca Jipubuet sigra lagee peurintah Peue nyang Neupeutron bak jih le Tuhan Jipubuet rijang hana jibantah Meu jitem meunan meubri makanan Di ateuh jih nyan cit Kamoe ruah Di yup gakijih pih na makanan Lam kawan jih nyan na nyang meutuah Na roe nyang seudang udep jih teupat Teuma nyang le that nyang buet jih salah"},{"SurahNumber":5,"VerseNumber":67,"Text":"Hai gata rasul tapeuroh rijang Peue nyang Neupeutron keunan le Allah Peue nyang Neupeutron keunan bak gata Meunyo han gata pih ka roh salah Hana tapeutroh risalah Tuhan Gata di Tuhan cit Neupeusiblah s Neujaga gata bak manusia Cit Neuplihra bek keunong hilah Han Neupeutunyok teuma di Tuhan Kawom kaphe nyan nyang le that salah"},{"SurahNumber":5,"VerseNumber":68,"Text":"Takheun le gåta bak ahli kitab Gata goh teupat pubuet peurintah Meu goh tapubuet lagee lam Taurat Ngon injil meuhat hana meuubah Nyang Tuhan peutron bandum keu gata Tapubuet sigra bek na tabantah Teuma awaknyan meutamah batat ‘Oh jieu nikmat Neubri le Allah Maken le Neubri keu gata nikmat Maken leubeh that di jih buet salah Maken meutamah jih darohaka Jikaphe pih ka meutamah-tamah Teuma di gata bek putoh asa Í Kaphe ceulaka cit musoh Allah ‘"},{"SurahNumber":5,"VerseNumber":69,"Text":"Ureueng meuiman akan Hadharat Yahudi sapat soe nyang meutuah Muallaf sapat Nasrani sapat Meunyo mupakat iman keu Allah Lom jimeuiman uroe akhirat Amai pih got that hana tom salah Ureueng nyan bandum teumakot han le Susah pih han le lam teunang leupah"},{"SurahNumber":5,"VerseNumber":70,"Text":"Ka Kamoe janji ngon cot Israil Rasul bak jih le meukirem bagah ‘Oh teuka rasul bak jih nyan meuhat Geujak peuingat bek pubuet salah Bek jipeuturot napsu jeuheut that Jikheun le ligat sulet sileupah Nyang ladom rasul jikheun sulet that Nyang ladom meuhat jipoh tan salah Dum jipoh mate nyang ladom meuhat"},{"SurahNumber":5,"VerseNumber":71,"Text":"Jisangka mangat han jeut keu salah Í Jisangka di jih hana jeut keupeue Buta ngon tuloe bandum jih sudah Hana musibah keu jih jisangka Jitobat teuma lakee bak Allah Tuhan teurimong tobat jih teuma Lheuhnyan lom buta jih hana ubah Nyang le jih teuma buta ngon tulo d Tuhanku sidroe Neukalon ulah k Peue nyang jih pubuet Tuhan deuh Neueu Hana meusapeue pih na meuilah"},{"SurahNumber":5,"VerseNumber":72,"Text":"Soe nyang kheun Allah Isa Al-Masih Ka keuh kaphe jih raya that salah Kheun treuk Al-Masih aneuk Mariyam Wahe dum rakan taseumah Allah Hai cot Israil Allah Tuhanlon Tuhan gata dum nyan nyang taseumah Soe peucharikat Tuhan ngon laen Hareum keu jih nyan churuga indah Tuhan peuhareum keu jih churuga Tapi nuraka keu jih geukeubah Sinan keuh teumpat ureueng nyang lalem Hana soe tulong meularat leupah"},{"SurahNumber":5,"VerseNumber":73,"Text":"Soe nyang kheun Allah Tuhan nyang keu lhee Kaphe ka teuntee ureueng`\\nyan sudah Nyang keubit Tuhan Tuhan nyang Esa Laen dum hana nyang jeut taseumah Teuma meunyo jih hana jipiyoh Í Jikheun cit sunggoh lagee jih peugah Nyan teuntee keunong bak bandum kaphe í Azeub bukon le peudeh that leupah Cit le nyang kaphe lam kawan jih nyan"},{"SurahNumber":5,"VerseNumber":74,"Text":"Boh pakon jih han tobat bak Allah Boh pakon jih han jilakee ampon 3 Tuhan Pengampon lom that Pemurah"},{"SurahNumber":5,"VerseNumber":75,"Text":"Kon roe Al-Masih aneuk Mariyam Meulengkan gopnyan utusan Allah Lagee dum rasul masa dileekon Teuma ma gopnyan pih beuna leupah Bandua gopnyan pajoh makanan Taeu pakriban nyang Kamoe peugah Cit Kamoe peutrang ayat dum bak jih Taeu pakri jih jeut keu roh salah"},{"SurahNumber":5,"VerseNumber":76,"Text":"Takheun peue bandum nyang gata seumah k Peue hana leumah nyan bukon Allah Han ek keu gata jibri meularat Jibri munaphaʻat pih han ek hilah Teuma di Tuhan Neudeungo dumpeue Ņeuteupue dumpeue hana meuilah"},{"SurahNumber":5,"VerseNumber":77,"Text":"Takheun le gata bak ahli kitab Bek roe leupah that narit hana sah Dalam agama bek roe leupah that Hana le teupat meunyo that leupah Bek tapeuturot napsu kawomnyan Dilee cit jih nyan ka sisat leupah Dumna le ureueng ka jipeusisat Bak jalan teupat di jih ek salah Bak jalan nyang got di jih ka sisat"},{"SurahNumber":5,"VerseNumber":78,"Text":"Ka keuh Neulaknat dum jih le Allah Bani Israil nyang ka jikaphe Neulaknat sare jih nyan le Allah Daod ngon Isa aneuk Mariyam Ngon lidah gopnyan laknat Neupeugah Sabab awaknyan ka darohaka Ngon lalem raya jipubuet salah"},{"SurahNumber":5,"VerseNumber":79,"Text":"Hana jitham-tham bak buet nyang jeuheut Bandum jipubuet nyang brok sileupah"},{"SurahNumber":5,"VerseNumber":80,"Text":"Takalon le that nibak awaknyan Jitulong mulong ngon kaphe jadah Brok that jikeubah amai keudroe jih Nyan keuh awak jih beungeh that Allah Keukai lam azeub di jih di sinan"},{"SurahNumber":5,"VerseNumber":81,"Text":"Meunyo jiiman han roe jih salah Tuhan ngon nabi meunyo jiiman Lom nyang Neupeutron bak nabiyullah Teuntee han jitueng kaphe keu wali Sabab di nabi ka lheuh neupeugah Tapi nyang le that nibak awaknyan Hana meuiman pasek that leupah"}]}