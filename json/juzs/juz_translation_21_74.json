{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"И спорете с хората на Писанието само по най-хубавия начин, но не и с онези от тях, които угнетяват, и кажете: “Вярваме в низпосланото на нас и в низпосланото на вас. Нашият Бог и вашият Бог е един и същ. Ние сме Нему отдадени.”"},{"SurahNumber":29,"VerseNumber":47,"Text":"И така низпослахме на теб Книгата. Онези, на които дадохме Писанието, вярват в нея, а и някои от тези вярват в нея. Само неверниците отричат Нашите знамения"},{"SurahNumber":29,"VerseNumber":48,"Text":"Преди нея ти нито книга можеше да четеш, нито да пишеш с десницата си. Иначе празнодумците щяха да се усъмнят"},{"SurahNumber":29,"VerseNumber":49,"Text":"Да, това са ясни знамения, запечатани в сърцата на дарените със знание. Само угнетителите отричат Нашите знамения"},{"SurahNumber":29,"VerseNumber":50,"Text":"И рекоха [неверниците]: “Защо не му бяха низпослани и други знамения от неговия Господ?” Кажи: “Знаменията са само от Аллах, а аз съм само явен предупредител.”"},{"SurahNumber":29,"VerseNumber":51,"Text":"Не им ли бе достатъчно, че ти низпослахме Книгата, която се чете пред тях? В това има милост и поучение за хора вярващи"},{"SurahNumber":29,"VerseNumber":52,"Text":"Кажи: “Достатъчен e Аллах за свидетел между мен и вас. Той знае всичко на небесата и на земята.” А които вярват в лъжата и не вярват в Аллах, те са губещите"},{"SurahNumber":29,"VerseNumber":53,"Text":"И искат от теб [о, Мухаммад] да ускориш мъчението. И ако нямаше определен срок, мъчението щеше да ги сполети. А то ще ги връхлети внезапно, без да усетят"},{"SurahNumber":29,"VerseNumber":54,"Text":"И искат от теб да ускориш мъчението. А Адът обгръща неверниците"},{"SurahNumber":29,"VerseNumber":55,"Text":"в Деня, когато мъчението ще ги обхване отгоре и изпод краката им. И ще каже Той: “Вкусете онова, което сте вършили!”"},{"SurahNumber":29,"VerseNumber":56,"Text":"О, Мои вярващи раби, обширна е земята Ми, затова където и да сте, единствено на Мен служете"},{"SurahNumber":29,"VerseNumber":57,"Text":"Всяка душа ще вкуси смъртта. После при Нас ще бъдете върнати"},{"SurahNumber":29,"VerseNumber":58,"Text":"Които вярват и вършат праведни дела, ще ги настаним във висините на Рая, сред които реки текат. Там ще пребивават вечно. Как прекрасна е наградата за дейните"},{"SurahNumber":29,"VerseNumber":59,"Text":"които са търпеливи и на своя Господ се уповават"},{"SurahNumber":29,"VerseNumber":60,"Text":"И колко твари има, които не си набавят препитанието - Аллах дава препитание и на тях, и на вас. Той е Всечуващия, Всезнаещия"},{"SurahNumber":29,"VerseNumber":61,"Text":"А ако ги попиташ кой е сътворил небесата и земята, и е подчинил слънцето и луната, ще рекат: “Аллах!” Тогава защо биват подлъгвани"},{"SurahNumber":29,"VerseNumber":62,"Text":"Аллах увеличава препитанието комуто пожелае от Своите раби и Той му го намалява. Аллах всяко нещо знае"},{"SurahNumber":29,"VerseNumber":63,"Text":"И ако ги попиташ кой изсипва вода от небето и с нея съживява земята след нейната смърт, ще кажат: “Аллах!” Кажи: “Слава на Аллах!” Ала повечето от тях не проумяват"},{"SurahNumber":29,"VerseNumber":64,"Text":"Този, земният живот, е само забава и игра. А Сетният дом е вечният, ако знаят"},{"SurahNumber":29,"VerseNumber":65,"Text":"И когато се качат на кораб, те зоват Аллах, предани Нему в религията. А щом Той ги спаси към сушата, ето ги - пак съдружават"},{"SurahNumber":29,"VerseNumber":66,"Text":"за да отрекат онова, което сме им дали, и за да се наслаждават, но ще узнаят"},{"SurahNumber":29,"VerseNumber":67,"Text":"Не виждат ли, че Ние сторихме [Мека] свещено, сигурно място, а хората около тях биват похищавани? Нима в измамата вярват, а благодатта на Аллах отричат"},{"SurahNumber":29,"VerseNumber":68,"Text":"И кой е по-голям угнетител от онзи, който измисля лъжа за Аллах и взима за лъжа истината, когато дойде при него? Нима не е в Ада мястото на неверниците"},{"SurahNumber":29,"VerseNumber":69,"Text":"А които се борят в Наше име, непременно ще ги водим по Нашите пътища. Аллах е с благодетелните"},{"SurahNumber":30,"VerseNumber":1,"Text":"Алиф. Лам. Мим"},{"SurahNumber":30,"VerseNumber":2,"Text":"Ромеите бяха победени"},{"SurahNumber":30,"VerseNumber":3,"Text":"на най-близката земя. Но след поражението им те ще победят"},{"SurahNumber":30,"VerseNumber":4,"Text":"след няколко години. На Аллах е повелята и преди, и след това. В този ден вярващите ще ликуват"},{"SurahNumber":30,"VerseNumber":5,"Text":"с помощта на Аллах. Помага Той комуто пожелае. Той е Всемогъщия, Премъдрия"},{"SurahNumber":30,"VerseNumber":6,"Text":"Обещано е от Аллах. Аллах не нарушава Своето обещание, ала повечето хора не разбират"},{"SurahNumber":30,"VerseNumber":7,"Text":"Те добре познават земния живот, ала нехаят за отвъдния"},{"SurahNumber":30,"VerseNumber":8,"Text":"Нима не размишляват за себе си? Аллах сътвори небесата и земята, и всичко между тях с мъдрост и за определен срок. А повечето хора не вярват в срещата със своя Господ"},{"SurahNumber":30,"VerseNumber":9,"Text":"И не ходят ли по земята, за да видят какъв бе краят на онези преди тях? Бяха по-силни от тях и повече се възползваха от земята, и я населяваха по-дълго, отколкото я населяват те. И Нашите пратеници дойдоха при тях с ясните знаци. Не Аллах ги угнетява, а те себе си угнетяват"},{"SurahNumber":30,"VerseNumber":10,"Text":"После лош ще бъде краят за онези, които злосторстват, защото взимат за лъжа знаменията на Аллах и им се подиграват"},{"SurahNumber":30,"VerseNumber":11,"Text":"Аллах начева творението, после Той ще го повтори, после при Него ще бъдете върнати"},{"SurahNumber":30,"VerseNumber":12,"Text":"В Деня, когато настане Часът, отчаянието ще обхване престъпниците"},{"SurahNumber":30,"VerseNumber":13,"Text":"И не ще имат застъпници сред онези, които те са съдружавали, и от съдружаваните ще се отрекат"},{"SurahNumber":30,"VerseNumber":14,"Text":"В Деня, когато настане Часът, в този Ден ще се разделят"},{"SurahNumber":30,"VerseNumber":15,"Text":"Онези, които вярват и вършат праведни дела, ще бъдат възрадвани в Градината"},{"SurahNumber":30,"VerseNumber":16,"Text":"А онези, които не вярват и взимат за лъжа Нашите знамения и срещата с Нас в отвъдния живот, те ще бъдат въведени в мъчението"},{"SurahNumber":30,"VerseNumber":17,"Text":"Прославяйте Аллах, когато замръквате и когато осъмвате"},{"SurahNumber":30,"VerseNumber":18,"Text":"За Него е прославата на небесата и на земята, и по мрак, и по пладне"},{"SurahNumber":30,"VerseNumber":19,"Text":"Той изважда живото от мъртвото и изважда мъртвото от живото, и съживява земята след нейната смърт. Така и вие ще бъдете извадени [от гробовете]"},{"SurahNumber":30,"VerseNumber":20,"Text":"И от Неговите знамения е, че ви сътвори от пръст, после - ето ви - хора, които се множат"},{"SurahNumber":30,"VerseNumber":21,"Text":"И от Неговите знамения е, че сътвори за вас съпруги от самите вас, за да намерите спокойствие при тях, и стори помежду ви любов и милост. В това има знамения за хора мислещи"},{"SurahNumber":30,"VerseNumber":22,"Text":"И от Неговите знамения е сътворяването на небесата и на земята, и разнообразието на езиците и цветовете ви. В това има знамения за знаещите"},{"SurahNumber":30,"VerseNumber":23,"Text":"И от Неговите знамения е сънят ви нощем и денем и стремежът ви към Неговата благодат. В това има знамения за хора чуващи"},{"SurahNumber":30,"VerseNumber":24,"Text":"И от Неговите знамения Той ви показва мълнията за страх и надежда. И изсипва от небето вода, с която съживява земята след нейната смърт. В това има знамения за хора проумяващи"},{"SurahNumber":30,"VerseNumber":25,"Text":"И от Неговите знамения е, че небето и земята стоят по Негова повеля. После, когато ви призове, ето ви - от земята излизате"},{"SurahNumber":30,"VerseNumber":26,"Text":"Негови са всички на небесата и на земята. Всички на Него се подчиняват"},{"SurahNumber":30,"VerseNumber":27,"Text":"Той е, Който начева творението, после ще го повтори, а това е още по-лесно за Него. Негово е върховенството на небесата и на земята. Той е Всемогъщия, Премъдрия"},{"SurahNumber":30,"VerseNumber":28,"Text":"Той ви дава пример от самите вас. Нима имате сред владените от вашите десници съдружници в препитанието, което ви даваме, та в него да сте равни, и да се страхувате от тях, както се страхувате от самите себе си? Така обясняваме знаменията за хора проумяващи"},{"SurahNumber":30,"VerseNumber":29,"Text":"Да, онези, които угнетяват, следват своите страсти в неведение. А кой може да напъти онзи, когото Аллах оставя в заблуда? Няма за тях закрилници"},{"SurahNumber":30,"VerseNumber":30,"Text":"И обърни своето лице към религията - правоверен, - към природата, според която Аллах е създал хората! Религията на Аллах е неизменна. Тя е правата вяра. Ала повечето хора не разбират"},{"SurahNumber":30,"VerseNumber":31,"Text":"Върнете се към Него с покаяние! И бойте се от Него, и отслужвайте молитвата, и не бъдете от съдружаващите"},{"SurahNumber":30,"VerseNumber":32,"Text":"от онези, които разделиха своята религия и станаха на части! Всяка група ликува с онова, което е у нея"},{"SurahNumber":30,"VerseNumber":33,"Text":"И щом беда засегне хората, те зоват своя Господ, връщайки се към Него с покаяние. А когато Той им даде да вкусят милост от Него, ето - част от тях съдружават със своя Господ"},{"SurahNumber":30,"VerseNumber":34,"Text":"за да отрекат онова, което Ние сме им дали. Наслаждавайте се - ще узнаете"},{"SurahNumber":30,"VerseNumber":35,"Text":"Или им низпослахме довод и той им казва да Го съдружават"},{"SurahNumber":30,"VerseNumber":36,"Text":"И ако дадем на хората да вкусят милост, радват й се. А щом ги сполети злина заради онова, което ръцете им са сторили преди, ето ги - отчайват се"},{"SurahNumber":30,"VerseNumber":37,"Text":"Не виждат ли, че Аллах увеличава препитанието комуто пожелае, и Той го намалява? В това има знамения за хора вярващи"},{"SurahNumber":30,"VerseNumber":38,"Text":"И отдавай на роднината правото му, и на нуждаещия се, и на пътника [в неволя]! Това е най-доброто за онези, които искат да видят Лика на Аллах. Те са сполучилите"},{"SurahNumber":30,"VerseNumber":39,"Text":"Не очаквайте при Аллах богатство за онова, което давате с лихва, за да се обогатите от имотите на хората, а за онова, което давате като милостиня закат, искайки да видите Лика на Аллах. На тези ще се умножи"},{"SurahNumber":30,"VerseNumber":40,"Text":"Аллах е, Който ви сътворява, после ви дава препитание, после ви прибира душите, после ще ви съживи. Има ли сред съдружаваните от вас някой способен да направи нещо такова? Пречист е Той, превисоко е над това, с което Го съдружават"},{"SurahNumber":30,"VerseNumber":41,"Text":"Разрухата по сушата и в морето се появи заради онова, което ръцете на хората сториха, за да ги накара Той да вкусят част от онова, което са извършили, и за да се покаят"},{"SurahNumber":30,"VerseNumber":42,"Text":"Кажи: “Ходете по земята и вижте какъв бе краят на предишните хора! Повечето от тях бяха съдружаващи.”"},{"SurahNumber":30,"VerseNumber":43,"Text":"И обърни лицето си към правата вяра, преди да дойде неизбежният Ден от Аллах! В този Ден ще бъдат разделени"},{"SurahNumber":30,"VerseNumber":44,"Text":"който е неверник, против него е неверието му, а които вършат праведни дела, за себе си готвят"},{"SurahNumber":30,"VerseNumber":45,"Text":"за да възнагради Той от Своята благодат онези, които вярват и вършат праведни дела. Той не обича неверниците"},{"SurahNumber":30,"VerseNumber":46,"Text":"И от Неговите знамения е, че изпраща ветровете като благовестници, и за да ви даде да вкусите от милостта Му, и за да плават корабите според Неговата воля, и за да търсите от Неговата благодат. И за да сте признателни"},{"SurahNumber":30,"VerseNumber":47,"Text":"И преди теб изпращахме Ние пратеници при техните народи и им донасяха ясните знаци, и отмъстихме на онези, които престъпваха, и Наш дълг бе да подкрепим вярващите"},{"SurahNumber":30,"VerseNumber":48,"Text":"Аллах е, Който праща ветровете, та надигат облаци, и ги разстила по небето, както пожелае, и ги натрупва, и виждаш как дъждът излиза от тях. И щом ги изсипе над когото пожелае от Своите раби, ето ги - радват се"},{"SurahNumber":30,"VerseNumber":49,"Text":"въпреки че бяха отчаяни, преди да им бъде изпратен"},{"SurahNumber":30,"VerseNumber":50,"Text":"И виж следите от милостта на Аллах! Как съживява земята след нейната смърт! Той е, Който ще съживи мъртвите. Той над всяко нещо има сила"},{"SurahNumber":30,"VerseNumber":51,"Text":"А ако им пратим вятър и видят посева пожълтял, те ще останат неверници и след това"},{"SurahNumber":30,"VerseNumber":52,"Text":"Ти не можеш да накараш мъртвите да чуят, нито глухите да чуят зова, щом обърнат гръб"},{"SurahNumber":30,"VerseNumber":53,"Text":"И не можеш изведеш слепите от заблудата им. Ще те чуят само тези, които вярват в Нашите знамения. Тези са отдадените на Аллах"},{"SurahNumber":30,"VerseNumber":54,"Text":"Аллах е, Който ви сътвори немощни, после след немощ ви даде сила, после след силата - немощ и посивяване. Сътворява Той каквото пожелае. Той е Всезнаещия, Всемогъщия"},{"SurahNumber":30,"VerseNumber":55,"Text":"В Деня, когато настане Часът, престъпниците ще се кълнат, че са пребивавали [на земята] не повече от час. Така са били подлъгани"},{"SurahNumber":30,"VerseNumber":56,"Text":"А дарените със знанието и с вярата ще кажат: “Пребивавахте според предписанието на Аллах до Деня на възкресението. Това е Денят на възкресението, ала вие не съзнавахте.”"},{"SurahNumber":30,"VerseNumber":57,"Text":"В този Ден не ще помогне на угнетителите тяхното извинение и не ще им бъде позволено покаяние"},{"SurahNumber":30,"VerseNumber":58,"Text":"Дадохме вече на хората всякакви примери в този Коран. И ако им донесеш знамение, неверниците ще рекат: “Вие сте само празнодумци.”"},{"SurahNumber":30,"VerseNumber":59,"Text":"Така Аллах запечатва сърцата на онези, които не съзнават"},{"SurahNumber":30,"VerseNumber":60,"Text":"И търпи! Обещанието на Аллах е истинно. И да не те разколебават онези, които не са убедени"},{"SurahNumber":31,"VerseNumber":1,"Text":"Алиф. Лам. Мим"},{"SurahNumber":31,"VerseNumber":2,"Text":"Тези са знаменията на мъдрата Книга"},{"SurahNumber":31,"VerseNumber":3,"Text":"напътствие и милост за благодетелните"},{"SurahNumber":31,"VerseNumber":4,"Text":"които отслужват молитвата и дават милостинята закат, и за отвъдния живот са убедени"},{"SurahNumber":31,"VerseNumber":5,"Text":"Тези са напътени от своя Господ и тези са сполучилите"},{"SurahNumber":31,"VerseNumber":6,"Text":"А сред хората някой купува слова за забавление, за да отклонява в неведение от пътя на Аллах и да го взимат на присмех. За тези има унизително мъчение"},{"SurahNumber":31,"VerseNumber":7,"Text":"И когато Нашите знамения му биват четени, той се отвръща високомерно, сякаш не ги чува, сякаш е оглушал. Възвести го за болезнено мъчение"},{"SurahNumber":31,"VerseNumber":8,"Text":"За онези, които вярват и вършат праведни дела, са Градините на блаженството"},{"SurahNumber":31,"VerseNumber":9,"Text":"там ще пребивават вечно - истинно обещание от Аллах. Той е Всемогъщия, Премъдрия"},{"SurahNumber":31,"VerseNumber":10,"Text":"Сътвори Той небесата без видима за вас опора и положи върху земята непоклатими планини, за да не се люлее с вас, и пръсна по нея всякакви животни. И изсипваме вода от небето, и караме с нея да поникват всякакви полезни видове"},{"SurahNumber":31,"VerseNumber":11,"Text":"Това е творението на Аллах. Покажете Ми какво са сътворили другите, а не Той! Да, угнетителите са в явна заблуда"},{"SurahNumber":31,"VerseNumber":12,"Text":"И дадохме на Лукман мъдростта: “Бъди признателен на Аллах! Който е признателен, за себе си е признателен. А който е неблагодарен - Аллах е над всяка нужда, всеславен.”"},{"SurahNumber":31,"VerseNumber":13,"Text":"И рече Лукман на сина си, поучавайки го: “О, синко мой, не съдружавай с Аллах! Съдружаването е огромен гнет.”"},{"SurahNumber":31,"VerseNumber":14,"Text":"И повелихме на човека да се отнася добре с родителите си... Носи го майка му в слабост връз слабост и го отбива в две години. Бъди признателен на Мен и на родителите си! Завръщането е при Мен"},{"SurahNumber":31,"VerseNumber":15,"Text":"А ако те принуждават да съдружаваш с Мен онова, за което нямаш знание, не им се покорявай! И бъди добър с тях в земния живот, и следвай пътя на онзи, който се е насочил към Мен! После вашето завръщане е към Мен и ще ви известя какво сте вършили"},{"SurahNumber":31,"VerseNumber":16,"Text":"“О, синко мой, всяко твое дело, дори и да е с тежест на синапено зърно, и то да е в скала, или да е на небесата, или на земята, Аллах ще го покаже. Аллах е всепроникващ, сведущ"},{"SurahNumber":31,"VerseNumber":17,"Text":"О, синко мой, отслужвай молитвата и повелявай одобряваното, и възбранявай порицаваното, и бъди търпелив към онова, което те сполети! Това е от решителните дела"},{"SurahNumber":31,"VerseNumber":18,"Text":"И не криви лице пред хората, и не върви по земята с високомерие! Аллах не обича никой горделивец, самохвалец"},{"SurahNumber":31,"VerseNumber":19,"Text":"И бъди умерен в своята походка, и снижавай своя глас! Най-противният от гласовете е магарешкият глас.”"},{"SurahNumber":31,"VerseNumber":20,"Text":"Не виждате ли, че Аллах подчинява за вас всичко на небесата и всичко на земята, и щедро ви дава Своята благодат - и явна, и скрита? А някои от хората спорят за Аллах, без да имат нито знание, нито напътствие, нито просветляващо писание"},{"SurahNumber":31,"VerseNumber":21,"Text":"И когато им се каже: “Следвайте онова, което Аллах е низпослал!”, казват: “Не, ще следваме онова, с което заварихме предците си.” Ала нима и ако сатаната ги е зовял към мъчението на Пламъците"},{"SurahNumber":31,"VerseNumber":22,"Text":"А който се отдава на Аллах и благодетелства, той се е хванал за най-здравата връзка. При Аллах е завръщането на делата"},{"SurahNumber":31,"VerseNumber":23,"Text":"А който не вярва, да не те наскърбява неверието му! Към Нас е тяхното завръщане и ще им известим какво са вършили. Аллах знае съкровеното в сърцата"},{"SurahNumber":31,"VerseNumber":24,"Text":"Даваме им да се насладят малко, после ще ги подкараме към тежко мъчение"},{"SurahNumber":31,"VerseNumber":25,"Text":"И ако ги попиташ кой е сътворил небесата и земята, непременно ще рекат: “Аллах!” Кажи: “Слава на Аллах!” Ала повечето от тях не съзнават"},{"SurahNumber":31,"VerseNumber":26,"Text":"На Аллах е всичко на небесата и на земята. Аллах е Пребогатия, Всеславния"},{"SurahNumber":31,"VerseNumber":27,"Text":"И ако всички дървета на земята станат калеми, и в морето придойдат още седем морета [мастило], няма да се изчерпят Словата на Аллах. Аллах е всемогъщ, премъдър"},{"SurahNumber":31,"VerseNumber":28,"Text":"Вашето сътворяване и вашето възкресяване е само като на една душа. Аллах е всечуващ, всезрящ"},{"SurahNumber":31,"VerseNumber":29,"Text":"Нима не виждаш, че Аллах въвежда нощта в деня и въвежда деня в нощта, и подчинява слънцето и луната, всяко да се движи до определен срок, и че за вашите дела Аллах е сведущ"},{"SurahNumber":31,"VerseNumber":30,"Text":"Така е, защото Аллах е Истината и защото всичко, което зоват вместо Него, е лъжа, и защото Аллах е Всевишния, Превеликия"},{"SurahNumber":31,"VerseNumber":31,"Text":"Нима не виждаш, че корабите плават по морето с милостта на Аллах, за да ви покаже Той от Своите знамения? В това има знамения за всеки многотърпелив, признателен"},{"SurahNumber":31,"VerseNumber":32,"Text":"И щом ги покрият вълни като сенчести планини, те зоват Аллах, предани Нему в религията. А щом Той ги спаси на сушата, някои от тях са въздържани. Отрича Нашите знамения не друг, а всеки изменник, неблагодарник"},{"SurahNumber":31,"VerseNumber":33,"Text":"О, хора, бойте се от вашия Господ и се страхувайте от Деня, в който родител не ще бъде от полза за своята рожба, нито детето ще бъде от полза за своя родител! Обещанието на Аллах е истинно. И никога да не ви подмами земният живот, и никога най-измамният да не ви подмами за Аллах"},{"SurahNumber":31,"VerseNumber":34,"Text":"Единствено при Аллах е знанието за Часа. Той изсипва дъжда и знае какво има в утробите. И никой не знае какво ще придобие утре, и никой не знае къде ще умре. Аллах е всезнаещ, сведущ"},{"SurahNumber":32,"VerseNumber":1,"Text":"Алиф. Лам. Мим"},{"SurahNumber":32,"VerseNumber":2,"Text":"Низпославането на Книгата - без съмнение в нея - е от Господа на световете"},{"SurahNumber":32,"VerseNumber":3,"Text":"А [неверниците] казват: “Той я е измислил!” Не, тя е истината от твоя Господ, за да предупредиш народ, при който дотогава не е идвал друг предупредител, та да бъдат напътени"},{"SurahNumber":32,"VerseNumber":4,"Text":"Аллах е, Който сътвори небесата и земята, и всичко между тях в шест дни. После се въздигна [безподобен] Той на Трона. Нямате освен Него друг покровител, нито застъпник. Не ще ли се поучите"},{"SurahNumber":32,"VerseNumber":5,"Text":"Той управлява делата от небето до земята, после те се въздигат към Него в един Ден, колкото хиляда години, според вашето броене"},{"SurahNumber":32,"VerseNumber":6,"Text":"Той е Знаещия и скритото, и явното, Всемогъщия, Милосърдния"},{"SurahNumber":32,"VerseNumber":7,"Text":"Който сътвори със съвършенство всяко нещо и начена сътворяването на човека от глина"},{"SurahNumber":32,"VerseNumber":8,"Text":"После Той сътвори потомството му от капка нищожна вода"},{"SurahNumber":32,"VerseNumber":9,"Text":"После го осъразмери и му вдъхна от Своя дух. И стори за вас слуха и зрението, и сърцата. Колко малко сте признателни"},{"SurahNumber":32,"VerseNumber":10,"Text":"И рекоха: “Нима след като изчезнем в земята, наистина ще бъдем сътворени отново?” Да, в срещата със своя Господ те не вярват"},{"SurahNumber":32,"VerseNumber":11,"Text":"Кажи: “Ще ви прибере душите Ангелът на смъртта, комуто сте възложени. После към вашия Господ ще бъдете върнати.”"},{"SurahNumber":32,"VerseNumber":12,"Text":"Ако видиш как престъпниците свеждат глави пред своя Господ: “Господи наш, видяхме и чухме! Върни ни, за да сторим праведни дела! Ние вече сме убедени.”"},{"SurahNumber":32,"VerseNumber":13,"Text":"Ако пожелаехме, щяхме да дадем на всекиго неговото напътствие. Но ще се потвърди Словото Ми - ще напълня Ада с джинове и хора заедно"},{"SurahNumber":32,"VerseNumber":14,"Text":"“Вкусете, защото забравихте срещата в този ваш Ден! Забравяме ви и Ние. Вкусете вечното мъчение заради онова, което сте извършили!”"},{"SurahNumber":32,"VerseNumber":15,"Text":"Вярват в Нашите знамения само онези, които щом им се спомене за тях, падат, свеждайки чела до земята в суджуд и прославят с възхвала своя Господ, и не се възгордяват"},{"SurahNumber":32,"VerseNumber":16,"Text":"И напускат постелите си, и със страх и копнеж зоват своя Господ, и от онова, което сме им дали, раздават"},{"SurahNumber":32,"VerseNumber":17,"Text":"Никой не знае каква радост за окото е скрита за тях - въздаяние за онова, което са вършили"},{"SurahNumber":32,"VerseNumber":18,"Text":"Нима онзи, който вярва, е като онзи, който е нечестивец? Не са равни те"},{"SurahNumber":32,"VerseNumber":19,"Text":"Които вярват и вършат праведни дела, техни са Градините на обителта - гостоприемство за онова, което са вършили"},{"SurahNumber":32,"VerseNumber":20,"Text":"А които са нечестивци, мястото им е Огънят. Всякога, щом поискат да излязат от него, ще бъдат връщани там. И ще им се казва: “Вкусете мъчението на Огъня, който взимахте за лъжа!”"},{"SurahNumber":32,"VerseNumber":21,"Text":"И им даваме да вкусят от най-близкото мъчение преди най-голямото мъчение, за да се покаят"},{"SurahNumber":32,"VerseNumber":22,"Text":"И кой е по-голям угнетител от онзи, комуто се напомнят знаменията на неговия Господ, а после той се отвръща от тях? Отмъщаваме Ние на престъпниците"},{"SurahNumber":32,"VerseNumber":23,"Text":"И дадохме на Муса Писанието: “Не се съмнявай в срещата с Него!” И го сторихме напътствие за синовете на Исраил"},{"SurahNumber":32,"VerseNumber":24,"Text":"И когато бяха търпеливи, и в Нашите знамения се бяха убедили, сторихме от тях водители, напътващи според Нашата повеля"},{"SurahNumber":32,"VerseNumber":25,"Text":"В Деня на възкресението твоят Господ ще отсъди между тях за онова, по което бяха в разногласие"},{"SurahNumber":32,"VerseNumber":26,"Text":"И нима на неверниците не им бе посочено колко поколения преди тях погубихме? [Сега] тези се движат в техните жилища. В това има знамения. Не ще ли се вслушат"},{"SurahNumber":32,"VerseNumber":27,"Text":"И нима не виждат, че Ние насочваме водата към сухата земя, и сторваме с нея да поникнат насаждения, от които ядат те и техният добитък. Не ще ли прозрат"},{"SurahNumber":32,"VerseNumber":28,"Text":"И казват: “Кога ще бъде това отсъждане, ако говорите истината?”"},{"SurahNumber":32,"VerseNumber":29,"Text":"Кажи: “За неверниците в Деня на отсъждането не ще е от полза, ако тогава повярват. И не ще им се даде отсрочка.”"},{"SurahNumber":32,"VerseNumber":30,"Text":"Отдръпни се от тях и чакай! И те ще чакат"},{"SurahNumber":33,"VerseNumber":1,"Text":"О, Пророче, бой се от Аллах и не слушай неверниците и лицемерите! Аллах е всезнаещ, премъдър"},{"SurahNumber":33,"VerseNumber":2,"Text":"И следвай онова, което ти се разкрива от твоя Господ! За вашите дела Аллах е сведущ"},{"SurahNumber":33,"VerseNumber":3,"Text":"И се уповавай на Аллах! Достатъчен е Аллах за покровител"},{"SurahNumber":33,"VerseNumber":4,"Text":"Аллах не е сторил две сърца в гърдите на един човек. И не е отредил да ви станат като майки вашите съпруги, които [отхвърляйки ги] оприличавате на своите майки. И не е отредил да ви станат синове осиновените от вас. Това са само думи, които вие изричате. Аллах казва истината и Той сочи правия път"},{"SurahNumber":33,"VerseNumber":5,"Text":"Назовавайте ги на бащите им! То е най-справедливо при Аллах. А ако не знаете бащите им, те са ваши братя в религията и ваши приятели. И нямате грях за онова, в което сте сбъркали, а за онова, което вашите сърца са кроели. Аллах е опрощаващ, милосърден"},{"SurahNumber":33,"VerseNumber":6,"Text":"Пророка е по-близък за вярващите от самите тях, и съпругите му за тях са като майки. И роднините - според Книгата на Аллах - са по-близки едни за други при наследството, отколкото вярващите и преселниците, освен ако направите благодеяние за своите приятели. Така е предписано в Книгата"},{"SurahNumber":33,"VerseNumber":7,"Text":"И приехме Ние от пророците обета им, и от теб, и от Нух, и Ибрахим, и Муса, и Иса, сина на Мариам. Приехме от тях твърд обет"},{"SurahNumber":33,"VerseNumber":8,"Text":"за да пита Той правдивите за тяхната правдивост. А за неверниците е приготвил Той болезнено мъчение"},{"SurahNumber":33,"VerseNumber":9,"Text":"О, вярващи, помнете благодатта на Аллах към вас, когато насреща ви настъпиха с войски, а Ние пратихме срещу им вятър и войски, които не видяхте. За вашите дела Аллах е зрящ"},{"SurahNumber":33,"VerseNumber":10,"Text":"Когато настъпиха и отгоре, и отдолу срещу вас, и когато погледите се вцепениха и сърцата заседнаха в гърлото, и допуснахте за Аллах различни догадки"},{"SurahNumber":33,"VerseNumber":11,"Text":"там вярващите бяха изпитани и разтърсени от силно сътресение"},{"SurahNumber":33,"VerseNumber":12,"Text":"И лицемерите, и онези, в чиито сърца имаше болест, рекоха: “Аллах и Неговият Пратеник ни обещаха само измама.”"},{"SurahNumber":33,"VerseNumber":13,"Text":"И група от тях рече: “О, жители на Ясриб, [тук] няма място за вас, върнете се!” И част от тях помоли Пратеника за разрешение [да се върнат] казвайки: “Незащитени са ни домовете.” А не бяха те незащитени. Искаха само да избягат"},{"SurahNumber":33,"VerseNumber":14,"Text":"И ако се нахлуе срещу тях от краищата [на града], и после бъдат подтикнати към бунт, несъмнено ще го направят. И само малко ще се забавят в това"},{"SurahNumber":33,"VerseNumber":15,"Text":"И преди бяха дали обет на Аллах, че не ще обърнат гръб. За обета пред Аллах се търси отговорност"},{"SurahNumber":33,"VerseNumber":16,"Text":"Кажи: “Не ще ви е от полза богатството, ако бягате от смъртта или убийството. И тогава ще бъдете оставени да се наслаждавате само за кратко.”"},{"SurahNumber":33,"VerseNumber":17,"Text":"Кажи: “Кой ще ви предпази от Аллах, ако Той пожелае вреда за вас или пожелае милост за вас?” И освен Аллах не ще намерят за себе си нито покровител, нито избавител"},{"SurahNumber":33,"VerseNumber":18,"Text":"Аллах знае кои препятстват сред вас и кои казват на своите братя: “Хайде при нас!” Те встъпват в битката само за кратко"},{"SurahNumber":33,"VerseNumber":19,"Text":"скъперници спрямо вас. И когато дойде страхът, ги виждаш да гледат към теб, въртейки очи като някой изпаднал в несвяст пред смъртта. А когато страхът си отиде, те ви нападат с остри слова, скъперници в добрината. Тези не вярват и Аллах провали делата им, а за Аллах това е лесно"},{"SurahNumber":33,"VerseNumber":20,"Text":"Смятат, че съюзените племена не са си отишли, а ако съюзените племена дойдат, биха пожелали да са в пустинята сред бедуините и да питат за вести от вас. Но дори да бяха сред вас, щяха да се сражават само за кратко"},{"SurahNumber":33,"VerseNumber":21,"Text":"Пратеника на Аллах е прекрасен образец за вас - за всеки, който се надява на Аллах и на Сетния ден, и често споменава Аллах"},{"SurahNumber":33,"VerseNumber":22,"Text":"И когато вярващите видяха племената, рекоха: “Това е, което ни обещава Аллах, и Неговият Пратеник. Казва истината Аллах, и Неговият Пратеник.” И това им надбави само вяра и покорство"},{"SurahNumber":33,"VerseNumber":23,"Text":"Сред вярващите има мъже, предани в своя обет към Аллах. Някои от тях загинаха в изпълнение на дълга си, а други още чакат. И с нищо на това не измениха"},{"SurahNumber":33,"VerseNumber":24,"Text":"за да награди Аллах преданите за предаността им и да накаже лицемерите, ако пожелае, или да им приеме покаянието. Аллах е опрощаващ, милосърден"},{"SurahNumber":33,"VerseNumber":25,"Text":"Аллах върна неверниците с тяхната ярост. Те не получиха никакво благо. Достатъчен бе Аллах за вярващите в сражението. Аллах е всесилен, всемогъщ"},{"SurahNumber":33,"VerseNumber":26,"Text":"Онези от хората на Писанието, които подкрепяха [неверниците], Той ги смъкна от техните крепости и хвърли в сърцата им ужаса. Една част вие убихте, а друга част пленихте"},{"SurahNumber":33,"VerseNumber":27,"Text":"Той ви остави в наследство земята им, домовете, имотите и земя, на която още не сте стъпили. Аллах над всяко нещо има сила"},{"SurahNumber":33,"VerseNumber":28,"Text":"О, Пророче, кажи на своите съпруги: “Ако сте пожелали земния живот и неговата украса, елате да ви дам [задължителната плата] и да ви освободя с добро"},{"SurahNumber":33,"VerseNumber":29,"Text":"А ако сте пожелали Аллах и Неговия Пратеник, и Сетния дом, то Аллах е приготвил за благодетелните сред вас огромна награда.”"},{"SurahNumber":33,"VerseNumber":30,"Text":"О, жени на Пророка, която от вас извърши явно безсрамие, мъчението й ще бъде удвоено. А това за Аллах е лесно"}]}