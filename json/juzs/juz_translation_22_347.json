{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":33,"VerseNumber":31,"Text":"а оној која се буде покоравала Аллаху и Његовом Посланику и радила добра дела - даћемо двоструку награду и припремили смо јој племениту опскрбу"},{"SurahNumber":33,"VerseNumber":32,"Text":"О Веровесникове жене, ви нисте као друге жене! Ако се Аллаха бојите, на себе пажњу говором не скрећите, па да тада осети жудњу онај у чијем је срцу болест, и пристојно говорите"},{"SurahNumber":33,"VerseNumber":33,"Text":"У својим кућама боравите и своју лепоту, као што је било у прво паганско доба, не показујте, и обављајте намаз и дајте зекат, и покоравајте се Аллаху и Његовом Посланику! Аллах жели да од вас, о Посланикова породицо, отклони грехе, и да вас потпуно очисти"},{"SurahNumber":33,"VerseNumber":34,"Text":"И памтите Аллахове речи и мудрост која се казује у вашим домовима; Аллах је, уистину, добар и све у потпуности зна"},{"SurahNumber":33,"VerseNumber":35,"Text":"Муслиманима и муслиманкама, и верницима и верницама, и послушним мушкарцима и послушним женама, и искреним мушкарцима и искреним женама, и стрпљивим мушкарцима и стрпљивим женама, и понизним мушкарцима и понизним женама, и мушкарцима који деле милостињу и женама које деле милостињу, и мушкарцима који посте и женама које посте, и мушкарцима који о својим стидним местима воде бригу и женама које о својим стидним местима воде бригу, и мушкарцима који често спомињу Аллаха и женама које често спомињу Аллаха - Аллах је, заиста, за све њих опрост и велику награду припремио"},{"SurahNumber":33,"VerseNumber":36,"Text":"Кад Аллах и Посланик Његов нешто одреде, онда ни верник ни верница немају право по свом нахођењу да поступе. А ко Аллаха и Његовог Посланика не послуша, тај је сигурно скренуо с Правог пута"},{"SurahNumber":33,"VerseNumber":37,"Text":"А кад ти рече оном коме је Бог милост даровао, а коме си и ти добро учинио: „Задржи своју супругу и бој се Аллаха!“ – У себи си скривао оно што ће Аллах да обелодани и бојао си се људи, а прече је да се бојиш Аллаха. И пошто је Зејдова потреба за њом престала и од ње се развео, Ми смо је за тебе удали како се верници више не би устручавали да се жене женама посинака својих кад се они од њих разведу. Како Бог одреди, тако треба бити"},{"SurahNumber":33,"VerseNumber":38,"Text":"Веровеснику није грех да чини оно што му Аллах нареди јер такав је био Аллахов пропис и за оне који су били пре и нестали, а Аллахова одредба је неминовна"},{"SurahNumber":33,"VerseNumber":39,"Text":"За оне који су достављали Аллахове посланице и страховали од Њега, и који се никога, осим Аллаха, нису бојали. А довољно је то што ће се пред Аллахом рачун полагати"},{"SurahNumber":33,"VerseNumber":40,"Text":"Мухаммед није родитељ ниједном од ваших људи, него је Аллахов посланик и печат - последњи веровесник, а Аллах све добро зна"},{"SurahNumber":33,"VerseNumber":41,"Text":"О верници, често Бога спомињите и хвалите"},{"SurahNumber":33,"VerseNumber":42,"Text":"и ујутру и навече Га славите и величајте"},{"SurahNumber":33,"VerseNumber":43,"Text":"Он вас благосиља, а и Његови анђели, да би вас извео из тмина на светло - Он је милостив према верницима"},{"SurahNumber":33,"VerseNumber":44,"Text":"а на Дан кад они пред Њега стану, поздрав ће да им буде “Мир вама!” А Он им је припремио награду племениту"},{"SurahNumber":33,"VerseNumber":45,"Text":"О Веровесниче, заиста смо те послали као сведока и као доносиоца радосних вести и као опомињача"},{"SurahNumber":33,"VerseNumber":46,"Text":"да - по Његовом наређењу - позиваш к Аллаху, и као светиљку која сија"},{"SurahNumber":33,"VerseNumber":47,"Text":"И обрадуј вернике да ће код Аллаха имати велику благодат"},{"SurahNumber":33,"VerseNumber":48,"Text":"А не слушај невернике ни лицемере, не обраћај пажњу на њихове увреде и поуздај се у Аллаха, Аллах је довољан као заштитник"},{"SurahNumber":33,"VerseNumber":49,"Text":"О верници, кад се ожените верницама, а онда их, пре ступања у брачни однос, разведете, оне нису дужне да чекају одређено време које ћете ви да бројите, већ их дарујте и лепо их отпремите"},{"SurahNumber":33,"VerseNumber":50,"Text":"О Веровесниче, Ми смо ти дозволили да буду твоје жене оне којима си дао њихове венчане дарове, и оне у твојој власти које ти је Аллах дао, и кћери твојих стричева, и кћери твојих тетака по оцу, и кћери твојих ујака, и кћери твојих тетака по мајци које су се са тобом иселиле, и жену - верницу која себе поклони Веровеснику, ако Веровесник хоће да се њоме ожени, само теби, а не осталим верницима. Ми знамо шта смо верницима прописали у вези са њиховим супругама и онима које су у њиховом власништву, а и да ти не би било тешко. А Аллах опрашта грехе и милостив је"},{"SurahNumber":33,"VerseNumber":51,"Text":"Можеш да занемариш оне међу њима које хоћеш и можеш да прихватиш ону коју хоћеш, а можеш да затражиш ону коју си удаљио, ниједно од тога није твој грех. Најлакше ће тако оне да буду радосне и неће да се жалосте и тако ће све оним што им ти дајеш да буду задовољне - а Аллах зна шта је у вашим срцима; Аллах зна све и благ је"},{"SurahNumber":33,"VerseNumber":52,"Text":"Од сада ти нису допуштене друге жене, ни да уместо њих неку другу узмеш, макар те и задивила њихова лепота, осим оних које поседујеш. А Аллах све надзире"},{"SurahNumber":33,"VerseNumber":53,"Text":"О ви који верујете, не улазите у Веровесникове собе, осим ако вам се допусти ради јела, али не да чекате док се оно спреми; тек кад будете позвани, онда уђите, и пошто једете, разиђите се не упуштајући се у разговор. То смета Веровеснику, а он се стиди да вам то каже, а Аллах се не стиди истине. А ако од његових супруга, нешто тражите, тражите то иза застора. То је чистије за ваша и њихова срца. Вама није допуштено да Аллаховог Посланика узнемиравате нити да се његовим супругама после његове смрти икада ожените. То би, уистину, код Аллаха био велики грех"},{"SurahNumber":33,"VerseNumber":54,"Text":"Износили ви ваша дела у јавност или их у себи крили, па, Аллах све добро зна"},{"SurahNumber":33,"VerseNumber":55,"Text":"Женама није грех да буду откривене пред својим очевима, и својим синовима, и својом браћом, и синовима своје браће, и синовима својих сестара, и женама верницама, и пред онима које су у њиховом власништву. И Аллаха се бојте! Аллах, је, заиста, свему сведок"},{"SurahNumber":33,"VerseNumber":56,"Text":"Заиста Аллах и Његови анђели благосиљају Веровесника. О ви који верујете, благосиљајте га и ви и шаљите му поздрав срдачни"},{"SurahNumber":33,"VerseNumber":57,"Text":"Оне који Аллаха и Његовог Посланика буду вређали, Аллах ће, заиста, и на овом свету и на оном свету проклети, и припремити им понижавајућу патњу"},{"SurahNumber":33,"VerseNumber":58,"Text":"А они који вређају вернике и вернице, а они то не заслужују, товаре на себе клевету и прави грех"},{"SurahNumber":33,"VerseNumber":59,"Text":"О Веровесниче, реци својим супругама, и својим кћерима, и женама верника нека спусте хаљине своје низа се. Тако ће најлакше да се препознају па неће да буду напаствоване. А Бог прашта и самилостан је"},{"SurahNumber":33,"VerseNumber":60,"Text":"Ако се лицемери и они у чијим срцима је болест и они који по Медини шире лажи - не окане тога, Ми ћемо власт над њима да ти препустимо и они ће само кратко време као твоји суседи у њој да остану"},{"SurahNumber":33,"VerseNumber":61,"Text":"Проклети да су. Где год да се нађу, нека буду ухваћени и убијени"},{"SurahNumber":33,"VerseNumber":62,"Text":"према Аллаховом закону који је вредео за оне који су били пре вас и нестали! А ти нећеш у Аллаховом закону наћи измене"},{"SurahNumber":33,"VerseNumber":63,"Text":"Питају те људи о Часу смака света; реци: „То зна једино Аллах! А ти не знаш, можда је Час смака света близу!“"},{"SurahNumber":33,"VerseNumber":64,"Text":"Аллах је проклео невернике и за њих је припремио разбуктали Огањ"},{"SurahNumber":33,"VerseNumber":65,"Text":"у њему ће вечно и заувек да бораве, и неће наћи ни заштитника ни помагача"},{"SurahNumber":33,"VerseNumber":66,"Text":"На Дан кад њихова лица буду превртана у Ватри, говориће: „Камо среће да смо се покоравали Аллаху и да смо слушали Посланика!“"},{"SurahNumber":33,"VerseNumber":67,"Text":"И говориће: „Господару наш, ми смо слушали своје прваке и своје старешине, па су нас они одвели са Правог пута"},{"SurahNumber":33,"VerseNumber":68,"Text":"Господару наш, подај им двоструку патњу и прокуни их великим проклетством!“"},{"SurahNumber":33,"VerseNumber":69,"Text":"О ви који верујете, не будите као они који су узнемиравали Мојсија, па га је Аллах ослободио онога што су говорили, а он код Аллаха има велики углед"},{"SurahNumber":33,"VerseNumber":70,"Text":"О ви који верујете, бојте се Аллаха и говорите само истину"},{"SurahNumber":33,"VerseNumber":71,"Text":"Он ће вас наградити за ваша добра дела и грехе ће да вам опрости! А онај ко се Аллаху и Његовом Посланику буде покоравао - постићи ће велики успех"},{"SurahNumber":33,"VerseNumber":72,"Text":"Ми смо небесима, Земљи и планинама понудили обавезу, па су се суздржали и уплашили да је прихвате, али је преузео човек - а он је према себи заиста неправедан и незналица"},{"SurahNumber":33,"VerseNumber":73,"Text":"да би Аллах лицемере и лицемерке, и незнанобошце и незнанобошкиње казнио, а верницима и верницама опростио. Аллах опрашта грехе и милостив је"},{"SurahNumber":34,"VerseNumber":1,"Text":"Нека је хваљен Бог, Чије је све оно на небесима и све оно на Земљи! Хваљен нека буде и на оном свету! Он је Мудри и Свезнајући"},{"SurahNumber":34,"VerseNumber":2,"Text":"Он зна шта у земљу улази, а шта из ње излази, и шта се с неба спушта, а шта се на њега успиње; Он је самилостан и Он прашта грехе"},{"SurahNumber":34,"VerseNumber":3,"Text":"А они који не верују говоре: „Час оживљења неће да нам дође!“ Реци: „Хоће, тако ми мога Господара, Који зна и оно што је недокучиво чулима, сигурно ће да вам дође!“ Њему ништа не може, ни колико једна трунчица, ни на небесима ни на Земљи, да измакне, и не постоји ништа, ни мање ни веће од тога, што није у јасној Књизи"},{"SurahNumber":34,"VerseNumber":4,"Text":"Зато да би дао награду онима који верују и добра дела чине – њих чека опрост и опскрба племенита"},{"SurahNumber":34,"VerseNumber":5,"Text":"а они који се боре против Наших доказа, одвраћајући од њих - то су они којима следи најболнија патња"},{"SurahNumber":34,"VerseNumber":6,"Text":"Они којима је дато знање добро знају да је оно што ти се објављује од Господара твога истина и да води на пут Силнога и Хваљенога"},{"SurahNumber":34,"VerseNumber":7,"Text":"А они који не верују говоре: „Хоћете ли да вам покажемо човека који вам предсказује да ћете, када се сасвим распаднете, заиста, поновно да будете створени"},{"SurahNumber":34,"VerseNumber":8,"Text":"Износи ли он лажи о Аллаху или је луд?“ Напротив, они који у онај свет неће да верују су у патњи и у дубокој заблуди"},{"SurahNumber":34,"VerseNumber":9,"Text":"Зар не виде небо и Земљу, оно што је испред њих и оно што је иза њих?! Кад бисмо хтели, у земљу бисмо их утерали или бисмо комаде неба на њих сручили. То је, заиста, знак сваком вернику Аллаху оданом"},{"SurahNumber":34,"VerseNumber":10,"Text":"Ми смо Давиду Нашу милост указали: „О брда, понављајте заједно са њим хвалу, и ви, птице!“ - И омекшали смо му гвожђе"},{"SurahNumber":34,"VerseNumber":11,"Text":"„Прави широке панцире и честито их плети, и радите добро! Ја заиста добро видим шта ви радите.“"},{"SurahNumber":34,"VerseNumber":12,"Text":"А Соломону - ветар, ујутру је преваљивао растојање од месец дана, а увече растојање од месец дана; и учинили смо да му из извора тече растопљен бакар и да џинни, вољом његовог Господара, пред њим раде; а кад би неки од њих отказао послушност наређењу Нашем, учинили бисмо да огњену патњу осети"},{"SurahNumber":34,"VerseNumber":13,"Text":"Они су му израђивали што год је хтео: богомоље и споменике, и зделе као чатрње, и котлове непокретне. „Трудите се и будите захвални, о Давидова породицо!“ А мало је захвалних међу Мојим слугама"},{"SurahNumber":34,"VerseNumber":14,"Text":"А кад смо одредили да умре, црв који је био расточио штап његов – упозорио их је да је умро, и кад се он срушио, џинни схватише да не би на муци срамној остали да су будућност могли прозрети"},{"SurahNumber":34,"VerseNumber":15,"Text":"Становници Сабе имали су знак у месту у ком су живели: вртове, здесна и слева. Једите из опскрбе свога Господара и будите Му захвални; ово је леп предео, а Господар је Опростилац греха"},{"SurahNumber":34,"VerseNumber":16,"Text":"Али они су незахвални постали, па смо на њих водену бујицу пустили, и заменили смо им њихове вртове другим вртовима са горким плодовима и тамариском и нешто мало дивљег лотоса"},{"SurahNumber":34,"VerseNumber":17,"Text":"Казнили смо их тако зато што су били незахвални, а да ли Ми кажњавамо иког другог до неверника, незахвалника"},{"SurahNumber":34,"VerseNumber":18,"Text":"А између њих и градова које смо благословили изградили смо били насеља повезана и одредили смо им потребну удаљеност. “Путујте кроз њих и по ноћи и по дану, сигурни!”"},{"SurahNumber":34,"VerseNumber":19,"Text":"Али они рекоше: „Господару наш, учини веће растојање приликом наших путовања!“ - И огрешише се према себи, и Ми учинисмо да се о њима само прича, а њих посвуда раселисмо. Заиста, су у томе знаци за сваког стрпљивог и захвалног"},{"SurahNumber":34,"VerseNumber":20,"Text":"А ђаво је остварио оно што је о њима мислио, и они су се повели за њим, осим групе верника"},{"SurahNumber":34,"VerseNumber":21,"Text":"над којима никакве власти није имао. Ми смо хтели указати на оног ко верује у онај свет, а ко у њега сумња. – А Господар твој бди над свим"},{"SurahNumber":34,"VerseNumber":22,"Text":"Реци: „Зовите оне које, поред Аллаха, сматрате боговима. Они ништа не поседују, ни колико један трун, ни на небесима ни на Земљи; они у њима немају никаквог удела и Он нема од њих никакве помоћи.“"},{"SurahNumber":34,"VerseNumber":23,"Text":"Код Њега ће моћи да се заузима само онај коме Он допусти. И кад из њихових срца нестане страха, они ће да упитају: „Шта је то рекао ваш Господар?“ „Истину!“ Одговориће, Он је Узвишени и Велики"},{"SurahNumber":34,"VerseNumber":24,"Text":"Упитај: „Ко вас опскрбљује и из неба и из земље?“ И одговори: „Аллах! Ко је онда, ми или ви, на правом путу, а ко је у очигледној заблуди!?“"},{"SurahNumber":34,"VerseNumber":25,"Text":"Реци: „Ви нећете да одговарате за грехе које ми починимо, нити ћемо ми да одговарамо за оно што ви урадите.“"},{"SurahNumber":34,"VerseNumber":26,"Text":"Реци: „Господар наш ће да нас сабере и онда ће да нам праведно пресуди, Он је Праведни Судија и Свезнајући.“"},{"SurahNumber":34,"VerseNumber":27,"Text":"Реци: „Покажите ми оне које придружујете Њему у обожавању!“ Нема их! Постоји само Аллах Силни и Мудри!“"},{"SurahNumber":34,"VerseNumber":28,"Text":"Ми смо те послали свим људима да радосне вести доносиш и да опомињеш, али већина људи не зна"},{"SurahNumber":34,"VerseNumber":29,"Text":"и говоре: „Када ће већ једном та претња, ако истину говорите?“"},{"SurahNumber":34,"VerseNumber":30,"Text":"Реци: „Дан вам је већ одређен, не можете ни за један час да га зауставите нити убрзате.“"},{"SurahNumber":34,"VerseNumber":31,"Text":"А они који не верују говоре: „Ми нећемо да верујемо у овај Кур'ан нити у Књиге пре њега!“ А кад би само видео незнанобошце кад пред својим Господаром буду заустављени и кад стану међу собом да се препиру: „Да вас није било, сигурно бисмо били верници!“ Рећи ће охолници потлаченима"},{"SurahNumber":34,"VerseNumber":32,"Text":"„А зар смо вас ми одвратили од Упуте након што вам је она дошла?! Не, сами сте ви били зли“, рећи ће охолници потлаченима"},{"SurahNumber":34,"VerseNumber":33,"Text":"„Није било тако!“ Одговориће они који су били тлачени онима који су били охоли, „него сте и дању и ноћу сплеткарили кад сте од нас тражили да у Аллаха не верујемо и да Му друге једнаким сматрамо.“ И прикриће кајање кад виде да ће да буду кажњени, а ми ћемо на вратове неверника окове да ставимо; зар ће да буду кажњени другачије него према ономе како су радили"},{"SurahNumber":34,"VerseNumber":34,"Text":"Ми ни у једно насеље нисмо послали посланика а да нису рекли они који су били навикли на раскошан живот: „Не верујемо ми у оно што је послато по вама!“"},{"SurahNumber":34,"VerseNumber":35,"Text":"И уз то су говорили: „Имамо више имовине и деце; ми нећемо да будемо подвргнути патњи!“"},{"SurahNumber":34,"VerseNumber":36,"Text":"Реци: „Мој Господар даје обилну опскрбу ономе коме хоће, а и ускраћује, али, већина људи не зна.“"},{"SurahNumber":34,"VerseNumber":37,"Text":"Ни богатства ваша ни деца ваша неће вас учинити Нама блиским. Само оне који буду веровали и добра дела чинили чека вишеструка награда за оно што су радили, и они ће да буду сигурни у високим одајама"},{"SurahNumber":34,"VerseNumber":38,"Text":"А они који се буду трудили да се доказима Нашим супротставе, да их онемогуће, они ће бити кажњени"},{"SurahNumber":34,"VerseNumber":39,"Text":"Реци: „Мој Господар даје обилну опскрбу ономе коме хоће међу Својим слугама, а коме хоће ускраћује. Шта год ви уделите, Он ће то да надокнади, Он најбоље опскрбљује.“"},{"SurahNumber":34,"VerseNumber":40,"Text":"А на Дан кад их све сакупи, па упита анђеле: „Јесу ли вас обожавали?“"},{"SurahNumber":34,"VerseNumber":41,"Text":"Они ће да одговоре: „Узвишен нека си, Ти си наш Господар, а не они! Они су обожавали духове и већина их је веровала у њих.“"},{"SurahNumber":34,"VerseNumber":42,"Text":"Тог дана једни другима нећете моћи ни да користите ни да наудите, а Ми ћемо онима који су били незнанобошци да кажемо: „Трпите патњу у Ватри коју сте порицали!“"},{"SurahNumber":34,"VerseNumber":43,"Text":"Кад им се Наше јасне речи казују, они говоре: „Овај човек само хоће да вас одврати од оног што су ваши преци обожавали“, и говоре: „Ово није ништа друго до измишљена лаж - измишљотина. А они који не верују говоре о Истини када им долази: „Ово није ништа друго него јасна магија!“"},{"SurahNumber":34,"VerseNumber":44,"Text":"А Ми им нисмо дали никакве књиге да их изучавају и Ми им, пре тебе, нисмо били послали никога ко би их упозоравао"},{"SurahNumber":34,"VerseNumber":45,"Text":"А и они пре њих су посланике угонили у лаж, а ови нису постигли ни десети део од онога што смо прошлим народима дали, па су, ипак, Моје посланике сматрали лажним, па каква је само била казна Моја"},{"SurahNumber":34,"VerseNumber":46,"Text":"Реци: „Саветујем вам само једно: устаните према Аллаху, двојица по двојица, или један по један, па затим размислите да друг ваш није луд. Он вас само пре тешке патње упозорава.“"},{"SurahNumber":34,"VerseNumber":47,"Text":"Реци: „Какву год награду да затражим од вас, нек остане вама, мене ће да награди Аллах, Он је сведок свему"},{"SurahNumber":34,"VerseNumber":48,"Text":"Реци: “Господар мој побеђује истином, Он добро зна и све оно што је веома скривено.”"},{"SurahNumber":34,"VerseNumber":49,"Text":"Реци: “Дошла је истина, а лажи је неповратно нестало!”"},{"SurahNumber":34,"VerseNumber":50,"Text":"Реци: „Ако залутам, залутао сам на своју штету, а ако сам на Правом путу, то је због онога што ми мој Господар објављује; Он, заиста, све чује и близу је.“"},{"SurahNumber":34,"VerseNumber":51,"Text":"А да ти је видети их када се престраве па неће моћи да умакну; биће шчепани изблиза"},{"SurahNumber":34,"VerseNumber":52,"Text":"И када буду казали: „Верујемо!“ А шта ће им то бити од користи кад је живот на Земљи био и прошао"},{"SurahNumber":34,"VerseNumber":53,"Text":"У њу они нису пре веровали, говорили су оно што није познато, што је од истине далеко"},{"SurahNumber":34,"VerseNumber":54,"Text":"И између њих и онога што буду желели биће препрека, као што је пре било учињено са њима сличним, јер су сви они, заиста, много сумњали"},{"SurahNumber":35,"VerseNumber":1,"Text":"Хваљен нека је Аллах, Створитељ небеса и Земље, Који анђеле са по два, три и четири крила чини изасланицима. Он оном што ствара додаје шта хоће. – Он, уистину, све може"},{"SurahNumber":35,"VerseNumber":2,"Text":"Милост коју Аллах подари људима - нико не може да ускрати, а оно што Он ускрати - нико не може, после Њега, да подари; Он је Силни и Мудри"},{"SurahNumber":35,"VerseNumber":3,"Text":"О људи, сетите се благодати којом вас Аллах обасипа! Постоји ли, осим Аллаха, икакав други створитељ који вас са неба и из земље опскрбљује?! Осим Њега нема другог истинског бога, па куда се онда одмећете"},{"SurahNumber":35,"VerseNumber":4,"Text":"Ако те они у лаж утерују - па и пре тебе су посланике у лаж утеривали, а Аллаху ће све да се врати"},{"SurahNumber":35,"VerseNumber":5,"Text":"О људи, Аллахова претња је заиста истина, па нека вас никако живот на овом свету не заслепи и нека вас ђаво у веру у Аллаха не поколеба"},{"SurahNumber":35,"VerseNumber":6,"Text":"Ђаво је, уистину, ваш непријатељ, па га таквим и сматрајте! Он позива своје присталице да буду становници у Ватри"},{"SurahNumber":35,"VerseNumber":7,"Text":"Онима који не верују припада жестока патња, а онима који верују и раде добра дела припада опроштај и велика награда"},{"SurahNumber":35,"VerseNumber":8,"Text":"Како могу бити исти: онај коме су његова ружна дела приказана лепим, а и он их сматра лепим? Аллах у заблуди оставља оног кога хоће, а на Прави пут указује оном коме хоће, па не изгарај од жалости за њима. Бог, заиста, добро зна све што они раде"},{"SurahNumber":35,"VerseNumber":9,"Text":"Аллах шаље ветрове који покрећу облаке, па их наводимо ка мртвим пределима и њима земљу, након што је била мртва, оживљавамо: такво ће да буде и проживљење"},{"SurahNumber":35,"VerseNumber":10,"Text":"Ако неко жели величину - па, код Аллаха је сва величина! Ка Њему се дижу лепе речи, а добра дела их уздижу. А онима који имају зле намере, припада болна патња, и њихово сплеткарење је безуспешни посао"},{"SurahNumber":35,"VerseNumber":11,"Text":"Аллах вас је створио од земље, затим од капи семена, и најзад вас чини мушкарцима и женама. И ниједна жена не затрудни, нити роди, а да Он то не зна. И ничији живот се не продужи, нити скрати, а да то није забележено у Књизи; то је Аллаху, уистину, лако"},{"SurahNumber":35,"VerseNumber":12,"Text":"Ни два мора нису једнака: једно је слатко и пријатно - вода му се лако пије, а друго је слано и горко; ви из сваког једете свеже месо и вадите накит којим се китите; и ти видиш лађе како по њему секу воду да би стекли из Његовог обиља, и да бисте били захвални"},{"SurahNumber":35,"VerseNumber":13,"Text":"Он уводи ноћ у дан и уводи дан у ноћ, Он је потчинио Сунце и Месец - свако плови до одређеног рока; то вам је, ето, Аллах, ваш Господар; све је у Његовом поседу! А они које, поред Њега, молите не поседују ништа"},{"SurahNumber":35,"VerseNumber":14,"Text":"Ако их молите, не чују вашу молбу, а да и чују, не би вам се одазвали; на Судњем дану они ће да порекну да сте их Њему придруживали у обожавању! Нико неће да те обавести као Онај Који све у потпуности зна"},{"SurahNumber":35,"VerseNumber":15,"Text":"О људи, ви сте сиромаси, ви требате Аллаха, а Аллах је независтан и хвале достојан"},{"SurahNumber":35,"VerseNumber":16,"Text":"Ако хоће, уклониће вас и довешће нова створења"},{"SurahNumber":35,"VerseNumber":17,"Text":"то Аллаху није тешко"},{"SurahNumber":35,"VerseNumber":18,"Text":"И ниједан грешник неће да носи туђе грехе; ако претоварени гресима позове да му они буду понесени, нико неће да му их понесе, па ни ближњи. А ти ћеш опоменути само оне који се Господара свог боје, иако их нико не види, и који обављају молитву – онај ко очисти своју душу, очистио је за своје добро. – А Аллаху се све враћа"},{"SurahNumber":35,"VerseNumber":19,"Text":"Нису никако исти слепац и онај који види"},{"SurahNumber":35,"VerseNumber":20,"Text":"ни тмине и светло"},{"SurahNumber":35,"VerseNumber":21,"Text":"ни хладовина и врућина"},{"SurahNumber":35,"VerseNumber":22,"Text":"и нису никако исти живи и мртви. Бог ће учинити да чује онај кога Он одабере, а ти не можеш да дозовеш оне у гробовима"},{"SurahNumber":35,"VerseNumber":23,"Text":"твоје је само да опомињеш"},{"SurahNumber":35,"VerseNumber":24,"Text":"Ми смо те послали с истином да радосне вести доносиш и да опомињеш. А није било народа коме није дошао онај који га је опомињао"},{"SurahNumber":35,"VerseNumber":25,"Text":"Ако те они у лаж утерују - па, и они пре њих су посланике у лаж утеривали, а они су им доносили јасне доказе, и Листове и Књигу светиљку"},{"SurahNumber":35,"VerseNumber":26,"Text":"И Ја сам онда кажњавао оне који нису веровали, па каква је само била Моја осуда"},{"SurahNumber":35,"VerseNumber":27,"Text":"Зар не знаш да Аллах спушта воду са неба и да Ми помоћу ње стварамо плодове различитих врста; а постоје брда белих и црвених стаза, различитих боја и сасвим црних"},{"SurahNumber":35,"VerseNumber":28,"Text":"и има људи и животиња и стоке, исто тако, различитих врста. А Аллаха се, међу Његовим слугама, боје учени. Аллах је, заиста, силан и опрашта"},{"SurahNumber":35,"VerseNumber":29,"Text":"Они који Аллахову Књигу читају и обављају молитву и удељују од онога чиме их Ми опскрбљујемо, и тајно и јавно, могу да се надају награди која неће да нестане"},{"SurahNumber":35,"VerseNumber":30,"Text":"да их Он награди према ономе што су радили и још да им да из Свога обиља; јер Он много прашта и благодаран је"},{"SurahNumber":35,"VerseNumber":31,"Text":"А оно што ти из Књиге објављујемо сушта је Истина, она потврђује да су истините и оне пре ње. Аллах, заиста, о својим створењима све у потпуности зна и све добро види"},{"SurahNumber":35,"VerseNumber":32,"Text":"Ми ћемо учинити да Књигу после наследе оне Наше слуге које Ми изаберемо. Биће оних који ће се према себи огрешити, биће оних чија ће добра и лоша дела подједнако тешка бити, и биће и оних који ће, Божјом вољом, својим добрим делима друге надмашити. И то је благодат велика"},{"SurahNumber":35,"VerseNumber":33,"Text":"Рајски перивоји, у које ће да уђу, у којима ће златним наруквицама, бисером украшеним, да се ките, а хаљине ће, у њима, да им буду од свиле"},{"SurahNumber":35,"VerseNumber":34,"Text":"„Хваљен нека је Аллах!“ Говориће, „који је од нас отклонио тугу. Наш Господар, заиста, много прашта и благодаран је"},{"SurahNumber":35,"VerseNumber":35,"Text":"Који нам је, од Своје доброте, даровао вечно боравиште, где умор неће да нас дотиче и у коме клонулост неће да нас сналази.“"},{"SurahNumber":35,"VerseNumber":36,"Text":"А невернике чека паклена Ватра, они неће да буду осуђени на смрт и неће да умру, и неће патња у њему да им се ублажи - ето, тако ћемо да казнимо сваког неверника"},{"SurahNumber":35,"VerseNumber":37,"Text":"они ће у њему да јаучу: \"Господару наш, избави нас, радићемо добра дела, другачија од оних која смо радили!\" А зар вас нисмо оставили да живите довољно дуго да би онај који је требало да размисли имао времена да размисли, а био вам је дошао онај који опомиње? Зато искусите патњу; неверницима нема помоћи"},{"SurahNumber":35,"VerseNumber":38,"Text":"Аллах сигурно зна тајне небеса и Земље; Он добро зна све што крију груди"},{"SurahNumber":35,"VerseNumber":39,"Text":"Он чини да се смењујете на Земљи; ко не буде веровао, његово неверовање је на његову штету; неверницима ће њихово неверовање код њиховог Господара само да повећа презир, и неверницима ће њихово неверовање да повећа пропаст"},{"SurahNumber":35,"VerseNumber":40,"Text":"Реци: „Кажите ви мени који су део Земље створила ваша божанства која, уместо Аллаха, молите, и реците ми имају ли они икаквог удела у стварању небеса, или смо Ми незнанобошцима дали Књигу, па имају у њој доказ за то!?“ Ниједно, већ неверници једни друге обмањују.”"},{"SurahNumber":35,"VerseNumber":41,"Text":"Заиста, Бог држи небеса и Земљу да не би нестали; а да нестану – нико то осим Њега не би могао спречити; Он је заиста благ и прашта грехе"},{"SurahNumber":35,"VerseNumber":42,"Text":"Они су се заклињали Аллахом, најтежом заклетвом, да ће, боље него било који народ, да се држе Правог пута - само ако им дође онај који ће да их опомиње. И кад им је дошао онај који опомиње, његов долазак само им је повећао одбојност"},{"SurahNumber":35,"VerseNumber":43,"Text":"охолећи се на Земљи смишљали су зло - а сплетке ће да погоде управо оне који се њиме служе. Зар они могу да очекују нешто друго осим оно што је задесило древне народе?! У Аллаховим законима ти никад нећеш да нађеш промене; у Аллаховим законима ти нећеш да нађеш одступања"},{"SurahNumber":35,"VerseNumber":44,"Text":"Зашто они не путују по Земљи да виде како су завршили они пре њих, који су били јачи од њих? Аллаху не може ништа да умакне ни на небесима ни на Земљи; Он, уистину, све зна и све може"},{"SurahNumber":35,"VerseNumber":45,"Text":"Да Аллах кажњава људе према оном што заслуже, ништа живо на Земљиној површини не би оставио; али, Он их оставља до одређеног рока и кад им дође рок - па, Аллах добро види Своје слуге"},{"SurahNumber":36,"VerseNumber":1,"Text":"Ја-син"},{"SurahNumber":36,"VerseNumber":2,"Text":"Тако Ми Кур'ана мудрог"},{"SurahNumber":36,"VerseNumber":3,"Text":"ти си, уистину, један од посланика"},{"SurahNumber":36,"VerseNumber":4,"Text":"на Правом си путу"},{"SurahNumber":36,"VerseNumber":5,"Text":"Кур'ан је објава Силнога и Милостивога"},{"SurahNumber":36,"VerseNumber":6,"Text":"да упозораваш народ чији преци нису били упозоравани, па је немаран"},{"SurahNumber":36,"VerseNumber":7,"Text":"О већини њих већ се обистинила Реч - зато они неће да верују"},{"SurahNumber":36,"VerseNumber":8,"Text":"Ми смо учинили да буду као они на чије смо вратове окове ставили све до подбрадака – зато су они глава уздигнутих"},{"SurahNumber":36,"VerseNumber":9,"Text":"и као они испред којих и иза којих смо преграду ставили и на очи им копрену ставили. Зато они не виде"},{"SurahNumber":36,"VerseNumber":10,"Text":"и њима је свеједно упозоравао их ти или их не упозоравао, они неће да верују"},{"SurahNumber":36,"VerseNumber":11,"Text":"Твоја опомена ће користити само оном који Кур’ан следи и Милостивог се боји и када га нико не види – њега обрадуј опростом и наградом лепом"},{"SurahNumber":36,"VerseNumber":12,"Text":"Ми ћемо, заиста, мртве оживети и Ми смо записали оно што су урадили и дела која су иза себе оставили – све смо Ми то у Књизи јасно побројали"},{"SurahNumber":36,"VerseNumber":13,"Text":"Наведи им као пример становнике једног насеља, када су им дошли посланици"},{"SurahNumber":36,"VerseNumber":14,"Text":"када им Ми посласмо двојицу, али их они сматраше лажним, и појачасмо трећим, па рекоше: „Ми смо, заиста, вама послати!“"},{"SurahNumber":36,"VerseNumber":15,"Text":"„Ви сте људи као и ми“, они одговорише, „Свемилосни није објавио ништа; ви говорите неистину!“"},{"SurahNumber":36,"VerseNumber":16,"Text":"„Наш Господар зна да смо, заиста, послати вама“, рекоше они"},{"SurahNumber":36,"VerseNumber":17,"Text":"„и дужни смо само да јасно обзнанимо.“"},{"SurahNumber":36,"VerseNumber":18,"Text":"Они рекоше: „Ми слутимо да нам доносите несрећу; ако се не оканите, каменоваћемо вас и сигурно ће да вас задеси болна патња од нас.“"},{"SurahNumber":36,"VerseNumber":19,"Text":"“Узрок ваше несреће сте ви!” Рекоше они. “Зар зато што сте опоменути? Па ви сте народ који сваку границу зла прелази.”"},{"SurahNumber":36,"VerseNumber":20,"Text":"И са краја града журно дође један човек и рече: „О мој народе, следите оне који су послати"},{"SurahNumber":36,"VerseNumber":21,"Text":"следите оне који од вас не траже никакву награду, а на Правом су путу"},{"SurahNumber":36,"VerseNumber":22,"Text":"Зашто да не обожавам Онога Који ме је створио, а Њему ћете да будете враћени"},{"SurahNumber":36,"VerseNumber":23,"Text":"Зар да прихватим друге богове поред Њега?! Ако Свемилосни хоће да ме снађе неко зло, њихово посредовање неће да ми буде ни од какве користи и они ме неће моћи спасити"},{"SurahNumber":36,"VerseNumber":24,"Text":"а ја бих тад био у правој заблуди"},{"SurahNumber":36,"VerseNumber":25,"Text":"ја верујем у Господара вашег, чујте ме!”"},{"SurahNumber":36,"VerseNumber":26,"Text":"И би речено: „Уђи у Рај!“ - А он рече: “Камо среће да народ мој зна"},{"SurahNumber":36,"VerseNumber":27,"Text":"због чега ми је мој Господар опростио и учинио да будем међу почаствованим!“"}]}