{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":25,"VerseNumber":21,"Text":"او وویل هغو كسانو چې زمونږ د ملاقات امېد نه لري: پر مونږ باندې ملايك ولې نه نازلولى شي، یا (ولې) مونږ خپل رب نه وینو، یقینًا یقینًا دوى په خپلو نفسونو كې كبر وكړ، او له حده تېر شول، له حد نه ډېر لوى تېرېدل"},{"SurahNumber":25,"VerseNumber":22,"Text":"(یاده كړه) هغه ورځ چې دوى به ملايك ویني، په دغې ورځ كې به د مجرمانو لپاره هېڅ زېرى (خوشالي) نه وي او وايي به (ملايك چې جنت) بند دى، ممنوع دى"},{"SurahNumber":25,"VerseNumber":23,"Text":"او دوى چې څه عمل هم كړى دى هغه ته به مونږ ورسو، نو هغه به خور كړى شوى ګرد وګرځوو"},{"SurahNumber":25,"VerseNumber":24,"Text":"جنتیان به په دغې ورځ كې د استوګنې په لحاظ غوره او د ارام ځاى په لحاظ ډېر ښه وي"},{"SurahNumber":25,"VerseNumber":25,"Text":"او (یاده كړه) هغه ورځ چې په ورېځو سره به اسمان ټوټې ټوټې شي او ملايك به نازل كړى شي (پرله پسې) نازلول"},{"SurahNumber":25,"VerseNumber":26,"Text":"حقیقي بادشاهي به په دغې ورځ كې د رحمن لپاره وي، او وي به دغه په كافرانو ډېره سخته ورځ"},{"SurahNumber":25,"VerseNumber":27,"Text":"او (یاده كړه) هغه ورځ چې ظالم به په خپلو دواړو لاسونو خوله لګوي، په داسې حال كې چې وايي به: اى كاشكې! ما له رسول سره (نېغه) لار نیولې وى"},{"SurahNumber":25,"VerseNumber":28,"Text":"اى زما هلاكته! كاشكې ما فلانكى سړى دوست نه وى جوړ كړى"},{"SurahNumber":25,"VerseNumber":29,"Text":"یقینًا یقینًا هغه زه له ذكر (قرآن) نه ګمراه كړم، كله چې هغه (ذكر) ما ته راغى او شیطان انسان لره بې مدده پرېښودونكى دى"},{"SurahNumber":25,"VerseNumber":30,"Text":"او رسول وویل: اى زما ربه! بېشكه زما قوم دا قرآن متروك ګرځولى دى"},{"SurahNumber":25,"VerseNumber":31,"Text":"او همداسې مونږ د هر نبي لپاره له مجرمانو څخه دښمنان ګرځولي وو او ستا رب ډېر كافي دى، سمه لار ښوونكى، او ښه مدد كوونكى"},{"SurahNumber":25,"VerseNumber":32,"Text":"او كافران شویو خلقو وویل: په ده باندې قرآن ټول یو كرت ولې نه نازلاوه شي؟ همداسې (لږ لږ يې نازلوو) د دې لپاره چې په ده سره مونږ ستا زړه مضبوط كړو او مونږ ښه په ارام لوستى دى دا (قرآن په تا باندې) په ارام لوستل"},{"SurahNumber":25,"VerseNumber":33,"Text":"او دوى تا ته كوم مثال (عجیب سوال او اعتراض) نه راوړي مګر مونږ تا ته راوړو (د هغه) حق (جواب) او تر ټولو ښه تفسیر"},{"SurahNumber":25,"VerseNumber":34,"Text":"هغه كسان چې جهنم ته به په خپلو مخونو جمع كولى شي، دغه كسان د ځاى په لحاظ تر ټولو بد او د لارې په لحاظ تر ټولو ګمراه دي"},{"SurahNumber":25,"VerseNumber":35,"Text":"او یقینًا یقینًا مونږ موسٰى ته كتاب وركړى و او مونږ له هغه سره د هغه ورور هارون مددګار ګرځولى و"},{"SurahNumber":25,"VerseNumber":36,"Text":"نو مونږ وویل: تاسو دواړه هغه قوم ته لاړ شئ چې زمونږ د ایتونو تكذیب يې كړى دى، بیا مونږ هغوى (فرعونیان) هلاك كړل، سخت هلاكول"},{"SurahNumber":25,"VerseNumber":37,"Text":"او (مونږ هلاك كړ) د نوح قوم، كله چې هغوى د رسولانو تكذیب وكړ، مونږ هغوى غرق كړل او مونږه دوى د خلقو لپاره (د عبرت) نشان وګرځول او مونږه د ظالمانو لپاره ډېر دردوونكى عذاب تیار كړى دى"},{"SurahNumber":25,"VerseNumber":38,"Text":"او (مونږ هلاك كړي دي) عادیان او ثمودیان او د كوهي والا او د دوى په مينځ كې ډېر زیات نور قومونه"},{"SurahNumber":25,"VerseNumber":39,"Text":"او (په دوى كې) هر یو ته، مونږ هغه ته مثالونه بیان كړي وو او مونږ ټول هلاك كړل، بېخي هلاكول"},{"SurahNumber":25,"VerseNumber":40,"Text":"او یقینًا یقینًا دوى په هغه كلي تېر شوي دي چې په هغه باندې د بدۍ باران ورول شوى و، ایا نو دوى هغه نه لیده ؟ بلكې دوى د بیا ژوندي پورته كېدلو امېد نه لاره"},{"SurahNumber":25,"VerseNumber":41,"Text":"او كله چې دوى تا وویني (، نو) دوى تا نه نیسي مګر ځاى د مسخرې (او وايي:) ایا دا هغه سړى دى چې الله، (په طور د) رسول رالېږلى دى؟"},{"SurahNumber":25,"VerseNumber":42,"Text":"بېشكه چې دى نژدې و چې مونږ خامخا له خپلو معبودانو نه بې لارې كړي كه مونږ په دوى ټینګ ودرېدلي نه وى (الله فرمايي:) دوى به ژر پوه شي كله چې دوى عذاب ویني چې څوك له (حقې) لارې نه ډېر بې لارې دى"},{"SurahNumber":25,"VerseNumber":43,"Text":"ایا ته هغه څوك وینې چې خپل معبود يې خپل خواهش ګرځولى دى! ایا نو ته به په ده باندې نګران يې"},{"SurahNumber":25,"VerseNumber":44,"Text":"ایا ته ګمان كوې چې په رښتیا د دوى زیاتره اوري، یا له عقل نه كار اخلي، دوى نه دي مګر په شان د څارویو بلكې دوى د لارې په لحاظ زیات ګمراه دي"},{"SurahNumber":25,"VerseNumber":45,"Text":"ایا تا (د) خپل رب (قدرت) ته نه دي كتلي چې هغه سیورى څنګه غځولى دى او كه هغه غوښتلى (نو) هغه به يې خامخا ولاړ (ساكن) ګرځولى وى، بیا مونږ په هغه باندې لمر دلیل وګرځاوه"},{"SurahNumber":25,"VerseNumber":46,"Text":"بیا مونږ هغه خپل طرف ته راټول كړ ډېر اسان راټولول"},{"SurahNumber":25,"VerseNumber":47,"Text":"او دى هماغه ذات دى چې تاسو لپاره يې شپه لباس او خوب (سبب د) ارام ګرځولى دى او ورځ يې د ګرځېدو وخت ګرځولې ده"},{"SurahNumber":25,"VerseNumber":48,"Text":"او همدى هغه ذات دى چې هواګانې يې له رحمت نه مخكې زېرى وركوونكې لېږلې دي او مونږ له بره نه پاكوونكي اوبه نازلې كړې دي"},{"SurahNumber":25,"VerseNumber":49,"Text":"د دې لپاره چې مونږ په دغو (اوبو) سره مړ ښار راژوندى كړو او چې دا په څارویو او ډېر زیاتو انسانانو وڅښوو، چې زمونږ له مخلوق ځنې دي"},{"SurahNumber":25,"VerseNumber":50,"Text":"او یقینًا یقینًا مونږ دا د دوى په مینځ كې په قسم قسم طریقو خورې كړې دي، لپاره د دې چې دوى نصیحت واخلي، نو زیاترو خلقو انكار وكړ مګر له كفر كولو نه"},{"SurahNumber":25,"VerseNumber":51,"Text":"او كه مونږ غوښتلى (، نو) مونږ به خامخا هر كلي ته یو وېروونكى لېږلى و"},{"SurahNumber":25,"VerseNumber":52,"Text":"نو ته د كافرانو اطاعت مه كوه او ته له دوى سره په دې (قرآن) سره جهاد كوه، ډېر لوى جهاد كول"},{"SurahNumber":25,"VerseNumber":53,"Text":"او دى هماغه ذات دى چې دوه دریابونه يې خوشې كړې دي (له یو بل سره جوخت) دا خوږ دى، ډېر خوږ (تنده ماتوونكى) او د ا (بل) تریو دى، ښه تریو او د دواړو په مینځ كې يې یوه پرده او بند پیدا كړى دى چې منع كړى شوى دى"},{"SurahNumber":25,"VerseNumber":54,"Text":"او دى همغه ذات دى چې له اوبو نه يې انسان پیدا كړى دى، بیا يې هغه (د) نسب او سخرګنۍ (والا) وګرځاوه او ستا رب ښه قادر دى"},{"SurahNumber":25,"VerseNumber":55,"Text":"او دوى له الله نه غیر د هغه څه عبادت كوي چې دوى ته نه نفع رسولى شي اونه دوى ته ضرر رسولى شي او كافر د خپل رب په مخالفت كې (د شیطان) مدد كوونكى دى"},{"SurahNumber":25,"VerseNumber":56,"Text":"او ته مونږ نه يې لېږلى مګر زېرى وركوونكى او وېروونكى"},{"SurahNumber":25,"VerseNumber":57,"Text":"ته (دوى ته)ووایه: زه له تاسو نه په دې (تبلیغ) باندې هېڅ مزدوري (اجرت) نه غواړم خو (غواړم ایمان راوړل د) هغه كس چې غواړي چې د خپل رب په طرف لار ونیسي"},{"SurahNumber":25,"VerseNumber":58,"Text":"او ته توكل وكړه په هغه تل ژوندي ذات چې نه مري او ته د هغه له ستاينې سره تسبیح بیانوه او هم الله د خپلو بنده ګانو په ګناهونو ښه كافي خبردار دى"},{"SurahNumber":25,"VerseNumber":59,"Text":"هغه (الله) چې اسمانونه او ځمكه، او هغه څه چې د دواړو په مینځ كې دي، په شپږو ورځو كې پیدا كړي دي، بیا په عرش باندې برقرار شو، (دغه) رحمن دى، نو ته د ده په باره كې له ښه خبردار نه تپوس وكړه"},{"SurahNumber":25,"VerseNumber":60,"Text":"او كله چې دوى ته وویل شي: تاسو رحمٰن ته سجده وكړئ، دوى وايي: رحمن څه شى دى؟ ایا مونږ به هغه څه ته سجده كوو چې ته يې مونږ ته حكم راكوې او دا (رحمٰن ته د سجده كولو حكم) دوى ته منډه تېښته ورزیاته كړي"},{"SurahNumber":25,"VerseNumber":61,"Text":"ډېر بركتناك دى هغه ذات چې په اسمان كې يې برجونه پیدا كړي دي او په ده كې يې چراغ (لمر) او رڼا كوونكې سپوږمۍ پیدا كړې ده"},{"SurahNumber":25,"VerseNumber":62,"Text":"او دى هماغه ذات دى چې شپه او ورځ يې یو له بل پسې راتلونكې پیدا كړي دي، د هغه چا لپاره چې اراده لري چې نصیحت واخلي یا غواړي چې شكر وباسي"},{"SurahNumber":25,"VerseNumber":63,"Text":"او د رحمن بنده ګان هغه دي چې په ځمكه ورو ګرځي او كله چې له دوى سره جاهلان خطاب (خبره) كوي (نو) دوى سالمه (درسته) خبره كوي"},{"SurahNumber":25,"VerseNumber":64,"Text":"او هغه كسان دي چې خپل رب ته شپه تېروي، په داسې حال كې چې سجده كوونكي او قیام كوونكي وي"},{"SurahNumber":25,"VerseNumber":65,"Text":"او هغه كسان دي چې وايي: اى زمونږ ربه! ته زمونږ نه د جهنم عذاب وګرځوه، بېشكه د هغه عذاب همېشه لازمېدونكى دى"},{"SurahNumber":25,"VerseNumber":66,"Text":"بېشكه دا (جهنم) د قرار او استوګنې په لحاظ بد ځاى دى"},{"SurahNumber":25,"VerseNumber":67,"Text":"او هغه كسان دي چې كله انفاق كوي (مال لګوي نو) اسراف نه كوي او بخل هم نه كوي او د دغو (دواړو حالتونو) په مینځ كې میانه حاله وي"},{"SurahNumber":25,"VerseNumber":68,"Text":"او هغه كسان دي چې له الله سره بل معبود نه بلي او هغه نفس چې الله حرام كړى وي؛ ناحقه نه قتلوي او زنا نه كوي او څوك چې د غه (كارونه) وكړي (نو) هغه به د خپلې ګناه له جزا سره ملاقات وكړي"},{"SurahNumber":25,"VerseNumber":69,"Text":"د قیامت په ورځ به ده ته عذاب دوه چنده كولى شي او په هغه (عذاب) كې به تل وي، په داسې حال چې چې خوار او ذلیله به وي"},{"SurahNumber":25,"VerseNumber":70,"Text":"مګر هغه كس چې توبه وباسي او ایمان راوړي او نېك عمل وكړي، نو دغه كسان دي چې الله به د دوى بدۍ په نېكۍ سره بدلې كړي او الله له ازله ډېر بخښونكى، بې حده رحم كوونكى دى"},{"SurahNumber":25,"VerseNumber":71,"Text":"او هغه څوك چې توبه وباسي او نېك عمل وكړي، نو بېشكه دغه كس الله ته رجوع كوي، رجوع كول"},{"SurahNumber":25,"VerseNumber":72,"Text":"او هغه كسان دي چې باطلو ته نه حاضرېږي او كله چې په بېكاره كار تېرېږي (نو) عزت داره تېرېږي"},{"SurahNumber":25,"VerseNumber":73,"Text":"او هغه كسان دي چې كله دوى ته د خپل رب په ایتونو سره نصیحت وكړى شي (نو) په دې (ایتونو) باندې كاڼه او ړانده نه غورځېږي"},{"SurahNumber":25,"VerseNumber":74,"Text":"او هغه كسان دي چې وايي: اى زمونږه ربه! ته مونږ ته زمونږ له ښځو نه او زمونږ له اولادونو نه د سترګو یخ والى راوبښه او ته مونږ د متقیانو امام وګرځوه"},{"SurahNumber":25,"VerseNumber":75,"Text":"دغه كسان دي چې د صبر كولو په سبب به دوى ته د اوچتو ماڼیو بدله وركولى شي او په دې (جنت) كې به د ژوند په دعا او سلام سره د دوى استقبال كولى شي"},{"SurahNumber":25,"VerseNumber":76,"Text":"په داسې حال كې چې همېشه به وي دوى په دغه (جنت) كې، د قرار او استوګنې په لحاظ دا ښه ځاى دى"},{"SurahNumber":25,"VerseNumber":77,"Text":"ته (دوى ته) ووایه: زما رب ستاسو څه پروا كوي كه ستاسو دعا كول نه وى، نو یقینًا تاسو تكذیب كړى دى، نو ژر به دا (د تكذیب سزا تاسو سره) لازمه وي"},{"SurahNumber":26,"VerseNumber":1,"Text":"طا، سين، ميم"},{"SurahNumber":26,"VerseNumber":2,"Text":"دا د واضح كتاب ایتونه دي"},{"SurahNumber":26,"VerseNumber":3,"Text":"ښايي چې ته د خپل ځان هلاكوونكى يې، په دې وجه چې دوى مومنان كېږي نه"},{"SurahNumber":26,"VerseNumber":4,"Text":"كه مونږ وغواړو (نو) په دوى به له اسمان نه یو دلیل نازل كړو، بیا به د دوى څټونه دغه (دلیل) ته غاړه ایښودونكي شي"},{"SurahNumber":26,"VerseNumber":5,"Text":"او دوى ته د رحمن له جانبه څه نوى ذكر (نصیحت) نه راځي مګر دوى له هغه نه مخ ګرځوونكي دي"},{"SurahNumber":26,"VerseNumber":6,"Text":"نو تحقیق دوى تكذیب وكړ، پس دوى ته به ژر د هغه څه خبر (انجام) راشي چې دوى به په هغه پورې استهزا كولې"},{"SurahNumber":26,"VerseNumber":7,"Text":"ایا دوى ځمكې ته نه ګوري، څومره ډېر مونږ په دې كې له هر قسمه عمده جوړو نه زرغون كړي دي"},{"SurahNumber":26,"VerseNumber":8,"Text":"بېشكه په دې كې خامخا لویه نښه ده او د دوى زیاتره ایمان راوړونكي نه دي"},{"SurahNumber":26,"VerseNumber":9,"Text":"او بېشكه ستا رب خامخا هم هغه ښه غالب، بې حده رحم كوونكى دى"},{"SurahNumber":26,"VerseNumber":10,"Text":"او (یاد كړه) هغه وخت چې ستا رب موسٰى ته اواز وكړ داسې چې ته هغه قوم ته ورشه چې ظالمان دي"},{"SurahNumber":26,"VerseNumber":11,"Text":"چې د فرعون قوم دى، ایا دوى نه وېرېږي (له الله نه)"},{"SurahNumber":26,"VerseNumber":12,"Text":"(موسٰى) وویل: اى زما ربه! بېشكه زه له دې نه وېرېږم چې دوى به زما تكذیب وكړي"},{"SurahNumber":26,"VerseNumber":13,"Text":"او (بل) زما سینه تنګېږي او (بل) زما ژبه نه چلېږي، نو ته هارون ته پېغام ولېږه"},{"SurahNumber":26,"VerseNumber":14,"Text":"او (بل دا چې) د هغوى لپاره زما په خلاف (دعوىٰ د) ګناه ده، نو زه له دې نه وېرېږم چې دوى به ما قتل كړي"},{"SurahNumber":26,"VerseNumber":15,"Text":"(الله) وفرمایل: داسې نشي كېدى، نو تاسو دواړه زما له ښكاره معجزو سره لاړ شئ، بېشكه مونږ له تاسو سره یو، اورېدونكي یو"},{"SurahNumber":26,"VerseNumber":16,"Text":"نو تاسو دواړه فرعون ته ورشئ، نو (ورته) ووایئ: بېشكه مونږ د رب العلمین استازي یو"},{"SurahNumber":26,"VerseNumber":17,"Text":"په دې خبره چې ته زمونږ سره بني اسرائیل خوشې كړه"},{"SurahNumber":26,"VerseNumber":18,"Text":"(فرعون) وویل: ایا مونږه په خپل كاله كې ستا پالنه نه وه كړې، په داسې حال كې چې ته بچى وې او تا په مونږ كې د خپل عمر څو كاله تېر كړي وو"},{"SurahNumber":26,"VerseNumber":19,"Text":"او تا خپل هغه كار كړى و چې تا كړى و، په دې حال كې چې ته له ناشكرو ځنې يې"},{"SurahNumber":26,"VerseNumber":20,"Text":"(موسٰى) وویل: ما دغه كار په هغه وخت كې كړى و چې زه له ناپوهانو ځنې وم"},{"SurahNumber":26,"VerseNumber":21,"Text":"نو كله چې زه له تاسو ووېرېدم (نو) له تاسو نه وتښتېدم، بیا ما ته زما رب حكم (او علم) راكړ او زه يې له رسولانو څخه وګرځولم"},{"SurahNumber":26,"VerseNumber":22,"Text":"او دغه داسې احسان دى چې ته يې په ما زباتوې (هغه) دا دى چې تا بني اسرائیل غلامان ګرځولي وو"},{"SurahNumber":26,"VerseNumber":23,"Text":"فرعون وویل: او رب العلمین څه شى دى؟"},{"SurahNumber":26,"VerseNumber":24,"Text":"هغه وویل: رب دى د اسمانونو او ځمكې او د هغه څه چې د دې دواړو په مینځ كې دي، كه تاسو یقین كوونكي یئ"},{"SurahNumber":26,"VerseNumber":25,"Text":"هغه (فرعون) خپلو ګېر چاپېره خلقو ته وویل: ایا تاسو نه اورئ؟"},{"SurahNumber":26,"VerseNumber":26,"Text":"(موسٰى) وویل: (چې رب العلمین) ستاسو رب دى او ستاسو د مخكينو پلرونو رب دى"},{"SurahNumber":26,"VerseNumber":27,"Text":"(فرعون) وویل: بېشكه ستاسو دغه رسول چې تاسو ته رالېږل شوى دى، یقینًا لېونى دى"},{"SurahNumber":26,"VerseNumber":28,"Text":"(موسٰى) وویل: (هغه) د مشرق او مغرب رب دى او څه چې د دې دواړو په مینځ كې دي، كه تاسو له عقل نه كار اخلئ"},{"SurahNumber":26,"VerseNumber":29,"Text":"(فرعون موسٰى ته) وویل: قسم دى كه تا له ما نه غیر بل معبود ونیوه (نو) زه به خامخا هرومرو تا وګرځوم له قیدیانو ځنې"},{"SurahNumber":26,"VerseNumber":30,"Text":"(موسٰى) وویل: ایا اګر كه زه تا ته یو څرګندوونكى شى (دلیل) راوړم"},{"SurahNumber":26,"VerseNumber":31,"Text":"(فرعون) وویل: نو ته هغه راوړه كه ته له رښتینو څخه يې"},{"SurahNumber":26,"VerseNumber":32,"Text":"نو هغه (موسٰى) خپله امسا وغورځوله، نو ناڅاپه هغه وه ښكاره ښامار"},{"SurahNumber":26,"VerseNumber":33,"Text":"او خپل لاس يې راواېست، نو ناڅاپه هغه د كتونكو لپاره تك سپين و"},{"SurahNumber":26,"VerseNumber":34,"Text":"فرعون خپلو چاپېره سردارانو ته وویل: بېشكه دا یقینًا ډېر پوه جادوګر دى"},{"SurahNumber":26,"VerseNumber":35,"Text":"دا غواړي چې په خپل جادو سره تاسو له خپلې ځمكې نه وباسي، نو تاسو د څه مشوره راكوئ؟"},{"SurahNumber":26,"VerseNumber":36,"Text":"هغوى وویل: ته دا او د ده ورور وروسته كړه او په ښارونو كې راټولوونكي ولېږه"},{"SurahNumber":26,"VerseNumber":37,"Text":"چې تا ته هر ښه پوه، غټ جادوګر راولي"},{"SurahNumber":26,"VerseNumber":38,"Text":"نو جادوګر د معلومې ورځې میعاد ته راجمع كړى شول"},{"SurahNumber":26,"VerseNumber":39,"Text":"او خلقو ته وویل شول چې ایا تاسو راجمع كېدونكي یئ؟"},{"SurahNumber":26,"VerseNumber":40,"Text":"كېدى شي چې مونږ د جادوګرو پیروي وكړو كه هم دوى غالب راتلونكي شي"},{"SurahNumber":26,"VerseNumber":41,"Text":"نو كله چې جادوګر راغلل، (نو) فرعون ته يې وویل: ایا یقینًا به زمونږ لپاره واقعي اجر وي كه همدا مونږ غالبه شو؟"},{"SurahNumber":26,"VerseNumber":42,"Text":"ويې ويل:هو، او بېشكه تاسو به په دغه وخت كې خامخا له مقربانو څخه یئ"},{"SurahNumber":26,"VerseNumber":43,"Text":"دوى ته موسٰى وویل: تاسو هغه څه وغورځوئ چې تاسو يې غورځوونكي یئ"},{"SurahNumber":26,"VerseNumber":44,"Text":"نو هغوى خپلې رسۍ او امساګانې وغورځولې او ويې ويل:د فرعون په عزت سره، بېشكه مونږ، خامخا همدا مونږ غالب یو"},{"SurahNumber":26,"VerseNumber":45,"Text":"نو موسٰى خپله امسا وغورځوله، نو ناڅاپه هغې هغه څه ښوى تېرول چې دوى په دروغه جوړ كړي وو"},{"SurahNumber":26,"VerseNumber":46,"Text":"نو جادوګر وغورځول شول (پړمخې)، چې سجده كوونكي وو"},{"SurahNumber":26,"VerseNumber":47,"Text":"ويې ويل:مونږ په رب العلمین ایمان راوړ"},{"SurahNumber":26,"VerseNumber":48,"Text":"چې د موسٰى او هارون رب دى"},{"SurahNumber":26,"VerseNumber":49,"Text":"(فرعون) وویل: تاسو په ده ایمان راوړ مخكې له دې نه چې زه تاسو ته اجازت دركړم، بېشكه دا یقینًا ستاسو هغه مشر دى چې تاسو ته يې جادو ښودلى دى، نو یقینًا تاسو به ژر پوه شئ، خامخا هرومرو به زه ستاسو لاسونه او ستاسو پښې، ادل بدل پرې كړم، او زه به خامخا هرومرو تاسو ټول په دار كړم"},{"SurahNumber":26,"VerseNumber":50,"Text":"هغوى وویل: هېڅ ضرر نشته، بېشكه مونږ خپل رب ته بېرته ورتلونكي یو"},{"SurahNumber":26,"VerseNumber":51,"Text":"بېشكه مونږ دا طمع لرو چې زمونږ رب به مونږ ته زمونږ ګناهونه وبخښي، په دې چې مونږ (په دې حاضرینو كې) اول د ایمان راوړونكو یو"},{"SurahNumber":26,"VerseNumber":52,"Text":"او مونږ موسٰى ته وحي وكړه داسې چې ته زما بنده ګان د شپې بوځه، بېشكه تاسو پسې به درتلل كېدى شي"},{"SurahNumber":26,"VerseNumber":53,"Text":"نو فرعون په ښارونو كې راټولوونكي ولېږل"},{"SurahNumber":26,"VerseNumber":54,"Text":"(او ويې ویل) بېشكه دغه (بني اسرائیل) ډېره لږه وړه ډله ده"},{"SurahNumber":26,"VerseNumber":55,"Text":"او بېشكه دوى مونږ لره یقینًا غصه كوونكي دي"},{"SurahNumber":26,"VerseNumber":56,"Text":"او بېشكه مونږ خامخا بيداره ډله یو"},{"SurahNumber":26,"VerseNumber":57,"Text":"نو مونږه دوى (فرعونیان) له باغونو او چینو نه راوښكل"},{"SurahNumber":26,"VerseNumber":58,"Text":"او له خزانو او ښو ځایونو نه"},{"SurahNumber":26,"VerseNumber":59,"Text":"همداسې (مونږ وكړل) او مونږ د دغو (څیزونو) وارثان بني اسرائیل وګرځول"},{"SurahNumber":26,"VerseNumber":60,"Text":"نو (فرعونیان) د دوى پسې شول، چې د لمر ختو په وخت كې داخلېدونكي وو"},{"SurahNumber":26,"VerseNumber":61,"Text":"نو كله چې دواړو ډلو یو بل سره ولیدل، د موسٰى ملګرو وویل: بېشكه مونږ خامخا نیول كېدونكي یو"},{"SurahNumber":26,"VerseNumber":62,"Text":"(موسٰى) وویل: هیڅكله داسې نشي كېدى، بېشكه زما سره زما رب دى، هغه به ضرور زما لار ښوونه كوي"},{"SurahNumber":26,"VerseNumber":63,"Text":"نو مونږ موسٰى ته وحي وكړه چې ته په خپلې امسا سره سمندر ووهه، نو هغه څیرې شو، نو هره برخه د ډېر اوچت غر په شان شوله"},{"SurahNumber":26,"VerseNumber":64,"Text":"او دغه ځاى ته مونږ هغه نور ښه رانژدې كړل"},{"SurahNumber":26,"VerseNumber":65,"Text":"اومونږ موسٰى او هغو كسانو ته چې له هغه سره وو ؛ ټولو ته نجات وركړ"},{"SurahNumber":26,"VerseNumber":66,"Text":"بیا مونږ هغه نور غرق (ډوب) كړل"},{"SurahNumber":26,"VerseNumber":67,"Text":"بېشكه په دې كې خامخا لویه نښه ده، او د دوى زیاتره ایمان راوړونكي نه وو"},{"SurahNumber":26,"VerseNumber":68,"Text":"او بېشكه رب ستا خامخا هم هغه ښه غالب، بې حده رحم كوونكى دى"},{"SurahNumber":26,"VerseNumber":69,"Text":"او ته دوى ته د ابراهیم خبر (قصه) ولوله"},{"SurahNumber":26,"VerseNumber":70,"Text":"كله چې هغه خپل پلار او خپل قوم ته وویل: تاسو د څه څیز عبادت كوئ"},{"SurahNumber":26,"VerseNumber":71,"Text":"هغوى وویل: مونږ د بتانو عبادت كوو، پس همېشه به دوى ته په عبادت قايم اوسو"},{"SurahNumber":26,"VerseNumber":72,"Text":"هغه وویل: ایا دوى ستاسو اوري كله چې تاسو (دوى) بلئ؟"},{"SurahNumber":26,"VerseNumber":73,"Text":"یا تاسو ته نفع دررسوي، یا ضرر دررسوي؟"},{"SurahNumber":26,"VerseNumber":74,"Text":"هغوى وویل: بلكې مونږ خپل پلرونه موندلي دي چې همداسې به يې كول"},{"SurahNumber":26,"VerseNumber":75,"Text":"هغه وویل: ایا تاسو كتلي دي (او پوه شوي يئ په) هغه چې تاسو يې عبادت كوئ"},{"SurahNumber":26,"VerseNumber":76,"Text":"تاسو او ستاسو پخوا تېر شوي پلرونه"},{"SurahNumber":26,"VerseNumber":77,"Text":"پس بېشكه دوى (ستاسو معبودان) زما دښمنان دي غیر له رب العلمین نه"},{"SurahNumber":26,"VerseNumber":78,"Text":"هغه چې زه يې پیدا كړى یم، نو هغه زما لار ښوونه كوي"},{"SurahNumber":26,"VerseNumber":79,"Text":"او هغه چې همغه په ما خوراك كوي او په ما څښاك كوي"},{"SurahNumber":26,"VerseNumber":80,"Text":"او كله چې زه ناروغه شم، نو هغه ما ته شفا راكوي"},{"SurahNumber":26,"VerseNumber":81,"Text":"او هغه چې ما ته به مرګ راكوي، بیا به ما ژوندى كوي"},{"SurahNumber":26,"VerseNumber":82,"Text":"او هغه چې زه طمع لرم دا چې د قیامت په ورځ به هغه ما ته زما ګناه وبخښي"},{"SurahNumber":26,"VerseNumber":83,"Text":"اى زما ربه! ما ته حكم (علم وحكمت) راكړه او ما له نېكانو سره پیوست كړه"},{"SurahNumber":26,"VerseNumber":84,"Text":"او زما لپاره په وروستنو خلقو كې د صدق ژبه (نېكنامي) وګرځوه"},{"SurahNumber":26,"VerseNumber":85,"Text":"او ما د نعمتونو د جنت له وارثانو ځنې وګرځوه"},{"SurahNumber":26,"VerseNumber":86,"Text":"او زما پلار ته بخښنه وكړه، یقینًا هغه له ګمراهانو ځنې و"},{"SurahNumber":26,"VerseNumber":87,"Text":"او ته ما مه شرموه په هغې ورځ كې چې خلق به بیا ژوندي كولى شي"},{"SurahNumber":26,"VerseNumber":88,"Text":"په هغې ورځ چې نه به مال نفع رسوي او نه زامن"},{"SurahNumber":26,"VerseNumber":89,"Text":"مګر هغه چا ته چې الله ته په ډېر سلامت زړه راغى"},{"SurahNumber":26,"VerseNumber":90,"Text":"او جنت به(په هغې ورځ كې) پرهېزګارانو ته ورنژدې كړى شي"},{"SurahNumber":26,"VerseNumber":91,"Text":"او جهنم به ګمراهانو ته ښه ښكاره كړى شي"},{"SurahNumber":26,"VerseNumber":92,"Text":"او دوى ته به وویل شي: چېرته دي هغه (معبودان) چې تاسو به يې عبادت كاوه"},{"SurahNumber":26,"VerseNumber":93,"Text":"له الله نه غیر، ایا دوى ستاسو مدد كوي، یا دوى بدله اخيستى شي؟"},{"SurahNumber":26,"VerseNumber":94,"Text":"نو دا (بتان) به په دغه (جهنم) كې نسكور وغورځول شي دوى او ګمراهان هم"},{"SurahNumber":26,"VerseNumber":95,"Text":"او د ابلیس لښكرې، دوى ټول"},{"SurahNumber":26,"VerseNumber":96,"Text":"دوى به ووايي، په داسې حال كې چې دوى به سره جګړې كوي"},{"SurahNumber":26,"VerseNumber":97,"Text":"قسم په الله، یقینًا مونږه خامخا په ښكاره ګمراهۍ كې وو"},{"SurahNumber":26,"VerseNumber":98,"Text":"كله چې مونږ تاسو له رب العلمین سره برابرولئ"},{"SurahNumber":26,"VerseNumber":99,"Text":"او مونږ نه وو ګمراه كړي مګر مجرمانو (بدو مشرانو)"},{"SurahNumber":26,"VerseNumber":100,"Text":"نو زمونږ لپاره هیڅوك شفاعت كوونكي نشته"},{"SurahNumber":26,"VerseNumber":101,"Text":"او نه كوم مخلص دوست"},{"SurahNumber":26,"VerseNumber":102,"Text":"نو ارمان كه په رښتیا زمونږ لپاره یو ځل دنیا ته واپسي وى، نو چې شوي وى مونږ له مومنانو نه"},{"SurahNumber":26,"VerseNumber":103,"Text":"بېشكه په دې كې خامخا لویه نښه ده او د دوى زیاتره مومنان نه وو"},{"SurahNumber":26,"VerseNumber":104,"Text":"او بېشكه ستا رب، خامخا همغه ډېر غالب، بې حده رحم كوونكى دى"},{"SurahNumber":26,"VerseNumber":105,"Text":"د نوح قوم د رسولانو تكذیب وكړ"},{"SurahNumber":26,"VerseNumber":106,"Text":"كله چې دوى ته د دوى ورور نوح وویل: ایا تاسو نه وېرېږئ"},{"SurahNumber":26,"VerseNumber":107,"Text":"بېشكه زه تاسو ته امانتګر رسول یم"},{"SurahNumber":26,"VerseNumber":108,"Text":"نو تاسو له الله نه ووېرېږئ او زما اطاعت وكړئ"},{"SurahNumber":26,"VerseNumber":109,"Text":"او زه له تاسو نه په دې (تبلیغ) باندې هېڅ اجر (عوض) نه غواړم، نه دى اجر زما مګر په رب العلمین باندې"},{"SurahNumber":26,"VerseNumber":110,"Text":"نو تاسو له الله نه ووېرېږئ او زما اطاعت وكړئ"},{"SurahNumber":26,"VerseNumber":111,"Text":"هغوى وویل: ایا مونږ په تا ایمان راوړو!، حال دا چې ستا پیروي تر ټولو رذیلو خوارو خلقو كړې ده"},{"SurahNumber":26,"VerseNumber":112,"Text":"(نوح) وویل: او ما ته څه علم دى په هغه څه چې دوى يې كوي"},{"SurahNumber":26,"VerseNumber":113,"Text":"نه دى د دوى حساب مګر زما په رب باندې، كه تاسو پوهېږئ"},{"SurahNumber":26,"VerseNumber":114,"Text":"او زه له سره دې مومنانو لره شړونكى نه یم"},{"SurahNumber":26,"VerseNumber":115,"Text":"زه نه یم مګر ښكاره وېروونكى"},{"SurahNumber":26,"VerseNumber":116,"Text":"دوى وویل: اى نوحه! قسم دى كه ته وانه وښتې (نو) خامخا هرومرو به ته له سنګسار كړى شويو ځنې شې"},{"SurahNumber":26,"VerseNumber":117,"Text":"هغه وویل: اى زما ربه! بېشكه زما قوم زما تكذیب وكړ"},{"SurahNumber":26,"VerseNumber":118,"Text":"نو ته زما په مینځ كې او د دوى په مینځ كې فیصله وكړه واضحه فیصله او ته ما ته نجات راكړه او هغه چا ته چې له ما سره كوم مومنان دي"},{"SurahNumber":26,"VerseNumber":119,"Text":"نو مونږ نجات وركړ هغه ته او هغه چا ته چې له ده سره په ډكه كشتۍ كې وو"},{"SurahNumber":26,"VerseNumber":120,"Text":"بیا مونږ له دې نه پس باقي خلق غرق (ډوب) كړل"},{"SurahNumber":26,"VerseNumber":121,"Text":"بېشكه په دې كې خامخا لویه نښه ده او د دوى زیاتره مومنان نه وو"},{"SurahNumber":26,"VerseNumber":122,"Text":"او بېشكه ستا رب خامخا همغه ډېر غالب، بې حده رحم كوونكى دى"},{"SurahNumber":26,"VerseNumber":123,"Text":"عادیانو د رسولانو تكذیب وكړ"},{"SurahNumber":26,"VerseNumber":124,"Text":"كله چې دوى ته د دوى ورور هود وویل: ایا تاسو نه وېرېږئ"},{"SurahNumber":26,"VerseNumber":125,"Text":"بېشكه زه تاسو ته امانتګر رسول یم"},{"SurahNumber":26,"VerseNumber":126,"Text":"نو تاسو له الله نه ووېرېږئ او زما اطاعت وكړئ"},{"SurahNumber":26,"VerseNumber":127,"Text":"او زه له تاسو نه په دې (تبلیغ) باندې هېڅ اجر (عوض) نه غواړم، زمااجر نه دى مګر په رب العلمین باندې"},{"SurahNumber":26,"VerseNumber":128,"Text":"ایا تاسو په هر اوچت ځاى یوه نښه (لوړه ودانۍ) جوړوئ، په داسې حال كې چې عبثیات كوئ"},{"SurahNumber":26,"VerseNumber":129,"Text":"او تاسو پاخه عمارتونه جوړوئ، ښايي چې تاسو به (په دنیا كې) تل اوسېږئ"},{"SurahNumber":26,"VerseNumber":130,"Text":"او كله چې تاسو نیول كوئ (،نو) نیول كوئ، په داسې حال كې چې ظلم كوونكي يئ"},{"SurahNumber":26,"VerseNumber":131,"Text":"نو تاسو له الله نه ووېږئ او زما اطاعت وكړئ"},{"SurahNumber":26,"VerseNumber":132,"Text":"او تاسو له هغه ذات نه ووېرېږئ چې ستاسو مدد يې كړى دى په هغه څه سره چې تاسو پرې پوه یئ"},{"SurahNumber":26,"VerseNumber":133,"Text":"هغه ستاسو مدد كړى دى په څارویو او زامنو سره"},{"SurahNumber":26,"VerseNumber":134,"Text":"او باغونو او چینو سره"},{"SurahNumber":26,"VerseNumber":135,"Text":"بېشكه زه پر تاسو باندې د ډېرې لويې ورځې د عذاب وېره كوم"},{"SurahNumber":26,"VerseNumber":136,"Text":"هغوى وویل: مونږ ته یو شان ده، ایا كه ته نصیحت (وعظ) كوې، یا ته نه كېږې له وعظ كوونكو نه"},{"SurahNumber":26,"VerseNumber":137,"Text":"نه دى دا ستا (وعظ كول) مګر عادت د پخوانیو خلقو"},{"SurahNumber":26,"VerseNumber":138,"Text":"او مونږ له سره په عذاب كې مبتلا كېدونكي نه يو"},{"SurahNumber":26,"VerseNumber":139,"Text":"نو دوى د هغه تكذیب وكړ، نو مونږه دوى هلاك كړل، بېشكه په دې كې خامخا لویه نښه ده او د دوى اكثره مومنان نه وو"},{"SurahNumber":26,"VerseNumber":140,"Text":"او بېشكه ستا رب خامخا همغه ښه غالب، بې حده رحم كوونكى دى"},{"SurahNumber":26,"VerseNumber":141,"Text":"ثمودیانو د رسولانو تكذیب وكړ"},{"SurahNumber":26,"VerseNumber":142,"Text":"كله چې دوى ته د دوى ورور صالح وویل: ایا تاسو نه وېرېږئ"},{"SurahNumber":26,"VerseNumber":143,"Text":"بېشكه زه تاسو ته امانتګر رسول یم"},{"SurahNumber":26,"VerseNumber":144,"Text":"نو تاسو له الله نه ووېرېږئ او زما اطاعت وكړئ"},{"SurahNumber":26,"VerseNumber":145,"Text":"او زه له تاسو نه په دې (تبلیغ) باندې هېڅ اجر نه غواړم، زما اجر نه دى مګر په رب العلمین باندې"},{"SurahNumber":26,"VerseNumber":146,"Text":"ایا تاسو به په پرېښودل شئ په هغو څیزونو كې چې دلته دي، په امن (او بې غمۍ) سره"},{"SurahNumber":26,"VerseNumber":147,"Text":"په باغونو او چینو كې"},{"SurahNumber":26,"VerseNumber":148,"Text":"او په فصلونو او داسې كجورو كې چې د هغو وږي (شګوفې) ډېر نرمې پستې وي"},{"SurahNumber":26,"VerseNumber":149,"Text":"او تاسو په غرونو كې كورونه توږئ (كنئ)، په داسې حال كې چې ښه ماهران یئ"},{"SurahNumber":26,"VerseNumber":150,"Text":"نو تاسو له الله نه ووېرېږئ، او زما اطاعت وكړئ"},{"SurahNumber":26,"VerseNumber":151,"Text":"او تاسو د اسراف كوونكو (له حد نه تېرېدونكو كافرانو) حكم مه منئ"},{"SurahNumber":26,"VerseNumber":152,"Text":"هغه چې په ځمكه كې فساد كوي او اصلاح نه كوي"},{"SurahNumber":26,"VerseNumber":153,"Text":"هغوى وویل: بېشكه همدا خبره ده چې ته له جادو كړى شویو كسانو ځنې يې"},{"SurahNumber":26,"VerseNumber":154,"Text":"ته نه يې مګر زمونږ په مثل بشر، نو ته كومه معجزه راوړه! كه ته له رښتینو ځنې يې"},{"SurahNumber":26,"VerseNumber":155,"Text":"او هغه وویل: دا اوښه ده، د دې لپاره د اوبو وار دى او تاسو لپاره د مقررې ورځې د اوبو وار دى"},{"SurahNumber":26,"VerseNumber":156,"Text":"او تاسو دې ته هېڅ تكلیف مه رسوئ، (ګنې) نو تاسو به د ډېرې لويې ورځې عذاب ونیسي"},{"SurahNumber":26,"VerseNumber":157,"Text":"نو دوى د هغې پړكي پرې كړل، بیا دوى پښېمانه شول"},{"SurahNumber":26,"VerseNumber":158,"Text":"نو دوى عذاب ونیول، بېشكه په دې كې خامخا لویه نښه ده او د دوى اكثره مومنان نه وو"},{"SurahNumber":26,"VerseNumber":159,"Text":"او بېشكه ستا رب خامخا همغه ډېر غالب، بې حده رحم كوونكى دى"},{"SurahNumber":26,"VerseNumber":160,"Text":"د لوط قوم د رسولانو تكذیب وكړ"},{"SurahNumber":26,"VerseNumber":161,"Text":"كله چې دوى ته د دوى ورور لوط وویل: ایا تاسو نه وېرېږئ"},{"SurahNumber":26,"VerseNumber":162,"Text":"بېشكه زه تاسو ته امانتګر رسول یم"},{"SurahNumber":26,"VerseNumber":163,"Text":"نو تاسو له الله نه ووېرېږئ او زما اطاعت وكړئ"},{"SurahNumber":26,"VerseNumber":164,"Text":"او زه له تاسو نه په دې (تبلیغ) باندې هېڅ اجر (عوض) نه غواړم، زما اجر نه دى مګر په رب العلمین باندې"},{"SurahNumber":26,"VerseNumber":165,"Text":"ایا په مخلوقاتو كې تاسو له سړیو سره بدكاري كوئ"},{"SurahNumber":26,"VerseNumber":166,"Text":"او تاسو پرېږدئ هغه څه چې تاسو لپاره ستاسو رب پیدا كړي دي، یعنې ستاسو ښځې، بلكې تاسو له حده تېرېدونكي خلق یئ"},{"SurahNumber":26,"VerseNumber":167,"Text":"دوى وویل: قسم دى كه ته منع نه شوې اى لوطه! (نو) خامخا هرومرو به ته له اېستل شویو ځنې شې"},{"SurahNumber":26,"VerseNumber":168,"Text":"هغه وویل: بېشكه زه ستاسو له عمل سره له سخت بغض لرونكو ځنې یم"},{"SurahNumber":26,"VerseNumber":169,"Text":"اى زما ربه! ته ما ته او زما اهل ته نجات راكړې له هغو كارونو نه چې دوى يې كوي"},{"SurahNumber":26,"VerseNumber":170,"Text":"نو مونږ هغه ته او د هغه اهل ټولو ته نجات وركړ"},{"SurahNumber":26,"VerseNumber":171,"Text":"غیر له یوې بوډۍ نه چې په باقي پاتې كېدونكو كې وه"},{"SurahNumber":26,"VerseNumber":172,"Text":"بیا مونږ هغه نور هلاك كړل"},{"SurahNumber":26,"VerseNumber":173,"Text":"او په دوى باندې مونږ باران ووراوه، عجیب (د كاڼو) باران، نو بد باران و د وېرول شویو (خلقو)"},{"SurahNumber":26,"VerseNumber":174,"Text":"بېشكه په دې كې خامخا لویه نښه ده، او د دوى زیاتره مومنان نه وو"},{"SurahNumber":26,"VerseNumber":175,"Text":"او بېشكه ستا رب خامخا همغه ډېر غالب، بې حده رحم كوونكى دى"},{"SurahNumber":26,"VerseNumber":176,"Text":"د ونو ځنګل والاو د رسولانو تكذیب وكړ"},{"SurahNumber":26,"VerseNumber":177,"Text":"كله چې دوى ته شعیب وویل: ایا تاسو نه وېرېږئ"},{"SurahNumber":26,"VerseNumber":178,"Text":"بېشكه زه تاسو ته امانتګر رسول یم"},{"SurahNumber":26,"VerseNumber":179,"Text":"نو تاسو له الله نه ووېرېږئ او زما اطاعت وكړئ"},{"SurahNumber":26,"VerseNumber":180,"Text":"او زه له تاسو نه په دې (تبلیغ) باندې هېڅ اجر نه غواړم، زما اجر نه دى مګر په رب العلمین باندې"},{"SurahNumber":26,"VerseNumber":181,"Text":"تاسو پېمانه پوره وركوئ او تاسو له كم وركونكو څخه مه كېږئ"},{"SurahNumber":26,"VerseNumber":182,"Text":"او تاسو په برابرې تلې سره تول كوئ"},{"SurahNumber":26,"VerseNumber":183,"Text":"او تاسو خلقو ته د هغوى څیزونه مه كموئ، او مه ګرځئ په وراني سره په ځمكه كې، په دې حال چې فساد كوونكي یئ"},{"SurahNumber":26,"VerseNumber":184,"Text":"او تاسو له هغه ذات نه ووېرېږئ چې تاسو او ړومبني خلق يې پیدا كړي دي"},{"SurahNumber":26,"VerseNumber":185,"Text":"هغوى وویل: بېشكه همدا خبره ده چې ته له جادو كړى شویو ځنې يې"},{"SurahNumber":26,"VerseNumber":186,"Text":"او ته نه يې مګر زمونږ په شان بشر، او یقینًا مونږ خامخا تا له دروغ ویونكو څخه ګڼو"},{"SurahNumber":26,"VerseNumber":187,"Text":"نو ته پر مونږ باندې له اسمانه ټوټې راوغورځوه، كه ته له رښتینو ځنې يې"},{"SurahNumber":26,"VerseNumber":188,"Text":"هغه وویل: زما رب ښه عالم دى په هغو كارونو چې تاسو يې كوئ"},{"SurahNumber":26,"VerseNumber":189,"Text":"نو دوى د هغه تكذیب وكړ، پس دوى د سیوري د ورځې عذاب ونیول، بېشكه دغه (عذاب) د ډېرې لويې ورځې عذاب و"},{"SurahNumber":26,"VerseNumber":190,"Text":"بېشكه په دې كې خامخا لویه نښه ده، او د دوى زیاتره مومنان نه وو"},{"SurahNumber":26,"VerseNumber":191,"Text":"او بېشكه ستا رب خامخا همغه ډېر غالب، بې حده رحم كوونكى دى"},{"SurahNumber":26,"VerseNumber":192,"Text":"او بېشكه دا (قرآن) د رب العلمین (له جانبه) نازل كړى شوى دى"},{"SurahNumber":26,"VerseNumber":193,"Text":"دا جبریل امین راكوز كړى دى"},{"SurahNumber":26,"VerseNumber":194,"Text":"ستا په زړه باندې، د دې لپاره چې ته له وېروونكو څخه شې"},{"SurahNumber":26,"VerseNumber":195,"Text":"په ښكاره عربي ژبه كې"},{"SurahNumber":26,"VerseNumber":196,"Text":"او بېشكه دا (قرآن، یعنې د ده ذكر) د ړومبنیو خلقو په كتابونو كې دى"},{"SurahNumber":26,"VerseNumber":197,"Text":"ایا دغه (كفارو) ته (د قرآن د حقانیت) دا لویه نښه نه ده چې د بني اسرائیلو عالمان په ده پوهېږي؟"},{"SurahNumber":26,"VerseNumber":198,"Text":"او كه مونږ دا (قرآن) په عجمیانو كې په چا نازل كړى وى"},{"SurahNumber":26,"VerseNumber":199,"Text":"بيا هغه دا (قرآن) دوى ته لوستلى وى، دوى په ده باندې ایمان راوړونكي نه وو"},{"SurahNumber":26,"VerseNumber":200,"Text":"همداسې مونږ دا (د قرآن تكذیب) د مجرمانو په زړونو كې ننه ایستلى دى"},{"SurahNumber":26,"VerseNumber":201,"Text":"دوى په ده ایمان نه راوړي تر هغه پورې چې دوى ډېر دردوونكى عذاب وویني"},{"SurahNumber":26,"VerseNumber":202,"Text":"نو هغه (عذاب) به په دوى ناڅاپه راشي، په داسې حال كې چې دوى نه پوهېږي"},{"SurahNumber":26,"VerseNumber":203,"Text":"بیا به دوى وايي: ایا مونږ ته به مهلت راكولى شي؟"},{"SurahNumber":26,"VerseNumber":204,"Text":"ایا نو دوى زمونږ همدا عذاب ژر غواړي"},{"SurahNumber":26,"VerseNumber":205,"Text":"نو ته ما ته خبر راكړه كه مونږ دوى ته څو كاله نفع وركړو"},{"SurahNumber":26,"VerseNumber":206,"Text":"بیا په دوى هغه (عذاب) راشي چې دوى سره به يې وعده كولى شوه"},{"SurahNumber":26,"VerseNumber":207,"Text":"(نو) د دوى به هېڅ په كار رانشي هغه څه چې دوى ته به (په هغو سره) نفع وركولى شوه"},{"SurahNumber":26,"VerseNumber":208,"Text":"او مونږ هېڅ یو كلى نه دى هلاك كړى مګر د هغه لپاره وېروونكي وو"},{"SurahNumber":26,"VerseNumber":209,"Text":"د نصیحت كولو لپاره، اومونږ ظالمان نه وو"},{"SurahNumber":26,"VerseNumber":210,"Text":"او دا (قرآن) شیطانانو نه دى راكوز كړى"},{"SurahNumber":26,"VerseNumber":211,"Text":"او نه دا (كار) د هغوى لپاره صحیح دى او نه دوى (د دې كار) طاقت لري"},{"SurahNumber":26,"VerseNumber":212,"Text":"بېشكه دوى (شیطانان) له اورېدلو نه خامخا منع كړى شوي (لرې كړى شوي) دي"},{"SurahNumber":26,"VerseNumber":213,"Text":"نو ته له الله سره بل هېڅ معبود مه بله، (ګنې) نو شې به ته له عذاب وركړى شویو نه"},{"SurahNumber":26,"VerseNumber":214,"Text":"او ته خپل ډېر نژدې خپلوان ووېروه"},{"SurahNumber":26,"VerseNumber":215,"Text":"او ته خپل وزر ښكته كړه د هغه چا لپاره چې ستا پیروي يې كړې ده، چې مومنان دي"},{"SurahNumber":26,"VerseNumber":216,"Text":"نو كه دغو (خپلوانو) ستا نافرماني وكړه، نو ته (ورته) ووایه: بېشكه زه د هغو كارونو نه بېزاره یم چې تاسو يې كوئ"},{"SurahNumber":26,"VerseNumber":217,"Text":"او ته توكل وكړه په ډېر غالب، بې حده رحم كوونكي ذات باندې"},{"SurahNumber":26,"VerseNumber":218,"Text":"هغه چې تا ویني كله چې ته پاڅېږې (لمانځه ته)"},{"SurahNumber":26,"VerseNumber":219,"Text":"او په سجده كوونكو كې ستا اوښتل (ویني)"},{"SurahNumber":26,"VerseNumber":220,"Text":"بېشكه هغه، هم هغه ښه اورېدونكى، ښه عالم دى"},{"SurahNumber":26,"VerseNumber":221,"Text":"ایا زه تاسو ته خبر دركړم چې په چا باندې شیطانان راكوزېږي؟"},{"SurahNumber":26,"VerseNumber":222,"Text":"دوى په هر ډېر دروغجن، سخت مجرم باندې راكوزېږي"},{"SurahNumber":26,"VerseNumber":223,"Text":"دوى غوږ ږدي (د ملايكو خبرو ته) او د دوى زیاتره دروغجنان دي"},{"SurahNumber":26,"VerseNumber":224,"Text":"او شاعران (چې دي) د دوى پیروي ګمراه خلق كوي"},{"SurahNumber":26,"VerseNumber":225,"Text":"ایا ته نه وینې چې بېشكه دوى په هره وادۍ (ناو) كې سرګردانه ګرځي"},{"SurahNumber":26,"VerseNumber":226,"Text":"او بېشكه دوى وايي هغه څه چې دوى يې (پخپله) نه كوي"},{"SurahNumber":26,"VerseNumber":227,"Text":"غیر له هغو كسانو نه چې ایمان راوړي او نېك عملونه كوي او الله ډېر زیات یادوي او بدله اخلي كله چې پر دوى ظلم وكړى شي، او هغه كسان چې ظلم يې كړى دى ژر به پوه شي چې د بېرته ورتلو كوم ځاى ته به دوى بېرته ورځي"},{"SurahNumber":27,"VerseNumber":1,"Text":"طا، سين، دا د قرآن او څرګند (ښكاره بیانوونكي) كتاب ایتونه دي"},{"SurahNumber":27,"VerseNumber":2,"Text":"هدایت او زېرى دى، د مومنانو لپاره"},{"SurahNumber":27,"VerseNumber":3,"Text":"هغه چې لمونځ قايموي او زكات وركوي او هم دوى په اخرت یقین كوي"},{"SurahNumber":27,"VerseNumber":4,"Text":"بېشكه هغه كسان چې په اخرت ایمان نه راوړي، دوى ته مونږ د دوى عملونه ښايسته كړي دي، نو دوى سرګردانه دي"},{"SurahNumber":27,"VerseNumber":5,"Text":"دغه كسان دي چې د دوى لپاره بد عذاب دى، او دوى به په اخرت كې هم دوى تر ټولو تاوانیان وي"},{"SurahNumber":27,"VerseNumber":6,"Text":"او بېشكه ته (چې يې) خامخا تا ته د ډېر حكمت والا، ښه علم والا (الله) له جانبه قرآن ښوولى (او عطا كولى) شي"},{"SurahNumber":27,"VerseNumber":7,"Text":"(یاد كړه) هغه وخت چې موسٰى خپلې ښځې ته وویل: بېشكه ما اور ولیده، زه به تاسو ته له دغه (ځاى) نه څه خبر راوړم، یا به تاسو ته بله كړى شوې لمبه راوړم، د دې لپاره چې تاسو تاوده شئ"},{"SurahNumber":27,"VerseNumber":8,"Text":"نو كله چې دى هغه (اور) ته راغى، اواز وكړى شو، داسې چې بركتي كړى شوى دى هغه چې په اور كې دى او هغه چې د ده (اور) چاپېره دى او پاكي ده الله ته چې رب العلمین دى"},{"SurahNumber":27,"VerseNumber":9,"Text":"اى موسٰى! بېشكه شان دا دى چې هم زه الله یم، ښه غالب، ښه حكمت والا"},{"SurahNumber":27,"VerseNumber":10,"Text":"او ته خپله امسا وغورځوه، نو كله چې هغه دا ولیدله چې خوځېږي، ګویا كې دغه (همسا) نرى سپین تېز مار دى، نو وتېښتېده چې شاكوونكى و او بېرته راونه ګرځېده، اى موسٰى، مه وېرېږه، بېشكه زه چې یم، له ما سره رسولان نه وېرېږي"},{"SurahNumber":27,"VerseNumber":11,"Text":"خو هغه څوك چې ظلم يې كړى وي، بیا له بدۍ نه پس نېكي په بدل كې راوړي، نو بېشكه زه ډېر بخښونكى، بې حده رحم كوونكى یم"},{"SurahNumber":27,"VerseNumber":12,"Text":"او ته خپل لاس په خپل ګرېوان كې ننباسه، (نو) له بيمارۍ (او عیب) نه بغیر به تك سپین راووځي، (دا حساب دي) په نهو معجزو كې (چې ته ورسره لېږل شوى يې) فرعون او د هغه قوم ته، بېشكه دوى یو فاسق (نافرمانه) قوم دى"},{"SurahNumber":27,"VerseNumber":13,"Text":"نو كله چې دوى ته زمونږ نښې (معجزې) راغلې، چې روښانه وې، (نو) دوى وویل: دا ښكاره جادو دى"},{"SurahNumber":27,"VerseNumber":14,"Text":"او دوى له دغو (معجزو) نه انكار وكړ، د ظلم او سركشۍ په وجه، حال دا چې د دوى نفسونو په دغو یقین كړى و، نو ته وګوره د فساد كوونكو انجام څنګه و؟"},{"SurahNumber":27,"VerseNumber":15,"Text":"او یقینًا یقینًا مونږ داود او سلیمان ته (خاص) علم وركړى و او هغو دواړو وویل: ټوله ستاينه خاص د هغه الله لپاره ده چې مونږ ته يې په خپلو مومنو بنده ګانو كې په ډېرو زياتو باندې فضيلت راكړى دى"},{"SurahNumber":27,"VerseNumber":16,"Text":"او سلیمان د داود (په علم، نبوت او سلطنت كې) وارث شو او هغه وویل: اى خلقو! مونږ ته د الوتونكو (مرغانو) خبرې ښوول شوې دي او مونږ ته له هر څیز نه راكړه شوې ده، بېشكه دا، خامخا هم دغه ښكاره فضل دى"},{"SurahNumber":27,"VerseNumber":17,"Text":"او د سلیمان لپاره د هغه لښكرې راجمع كړى شوې، چې له پېریانو او انسانانو او مرغانو څخه وې، بیا به د دوى (په ترتیب سره) ډلې جوړولى شوې"},{"SurahNumber":27,"VerseNumber":18,"Text":"تر هغه پورې چې كله دوى د مېږانو په دره راغلل، (نو) یوې مېږۍ وویل: اى مېږانو تاسو خپلو استوګنو ته ننوځئ، چې تاسو سلیمان او د هغه لښكرې مات او چیت پیت نه كړي، په داسې حال كې چې دوى به نه پوهېږي"},{"SurahNumber":27,"VerseNumber":19,"Text":"نو دى د دې په خبره (اول) مسكى شو، چې خندا كوونكى و (ورپسې د خوشحالۍ په وجه) ويې ويل:اى زما ربه! ته ما ته الهام او توفیق راكړه چې زه ستا د هغو نعمتونو شكر وباسم چې تا په ما او زما په مور و پلار انعام (او پېرزو) كړي دي او دا چې زه داسې نېك عمل وكړم چې ته يې خوښوې، او ته ما په خپل رحمت سره په خپلو نېكو بنده ګانو كې داخل كړه"},{"SurahNumber":27,"VerseNumber":20,"Text":"او د مرغانو لټونه يې وكړه، نو ويې ويل: ما له څه دي چې زه هدهد (ملاچرګك) نه وینم، بلكې كه هغه له غايب شویو ځنې دى؟"},{"SurahNumber":27,"VerseNumber":21,"Text":"خامخا هرومرو به زه ده ته سزا وركړم، ډېره سخته سزا، یا به خامخا ضرور دى حلال كړم، یا به ضرور هرومرو ما ته ښكاره دلیل راوړي"},{"SurahNumber":27,"VerseNumber":22,"Text":"نو هغه (هدهد) ایسار شو، خو ډېر نه، (او ژر راغى) نو ويې ويل:ما هغه خبره (په علم كې) ګېره كړې ده چې تا هغه ګېره كړې نه ده او زه تا ته له سبا (ښار) نه په یقیني خبر سره راغلى یم"},{"SurahNumber":27,"VerseNumber":23,"Text":"بېشكه ما یوه داسې ښځه وموندله چې په دغو (د سبا ښار په اوسېدونكو) بادشاهي كوي او هغې ته له هر څیز څخه وركړه شوې ده او د هغې یو ډېر لوى تخت دى"},{"SurahNumber":27,"VerseNumber":24,"Text":"ما هغه او د هغې قوم ومونده چې له الله نه غیر لمر ته سجده كوي او دوى ته شیطان خپل عملونه ښايسته كړي دي، نو دوى يې له (حقې) لارې نه منع كړي دي، نو دوى هدایت نه مومي"},{"SurahNumber":27,"VerseNumber":25,"Text":"چې دوى الله ته سجده ونه كړي، هغه چې په اسمانونو او ځمكه كې پټ څیزونه راوباسي او پوهېږي په هغه څه چې تاسو يې پټوئ او په هغه څه چې تاسو يې څرګندوئ"},{"SurahNumber":27,"VerseNumber":26,"Text":"الله چې دى، نشته هېڅ لايق د عبادت مګر هم دى دى، د ډېر ستر عرش رب دى"},{"SurahNumber":27,"VerseNumber":27,"Text":"(سلیمان) وویل: ضرور به مونږ ګورو چې ایا تا رښتیا ویلي دي، یا ته له دروغ ویونكو ځنې وې؟"},{"SurahNumber":27,"VerseNumber":28,"Text":"ته زما دا لیك یوسه، نو ته دا دوى ته وروغورځوه، بیا ته له دوى نه مخ وګرځوه، نو وګوره چې دوى څه واپس كوي؟"},{"SurahNumber":27,"VerseNumber":29,"Text":"هغې وویل: اى سردارانو! بېشكه زه چې یم، ما ته یو ډېر عزتناك لیك راغورځول شوى دى"},{"SurahNumber":27,"VerseNumber":30,"Text":"بېشكه دا د سلیمان له جانبه (راغلى) دى او بېشكه هغه (داسې) دى: د الله په نامه سره (شروع كوم) چې ډېر زیات مهربان، بې حده رحم كوونكى دى"},{"SurahNumber":27,"VerseNumber":31,"Text":"دا چې تاسو زما په خلاف سركشي مه كوئ او تاسو ما ته راشئ مسلمانان (غاړه ایښودونكي)"},{"SurahNumber":27,"VerseNumber":32,"Text":"هغې وویل: اى سردارانو! تاسو ما ته زما په (دغه) كار كې مشوره راكړئ، زه د كوم كار فیصله كوونكې نه یم تر هغه پورې چې تاسو ما ته حاضر شئ"},{"SurahNumber":27,"VerseNumber":33,"Text":"هغوى وویل: مونږه د قوت والا او د ډېر سخت جنګ والا یو، او (نور) اختیار تا ته دى، نو ته وګوره چې ته څه حكم كوې؟"},{"SurahNumber":27,"VerseNumber":34,"Text":"هغې وویل: بېشكه بادشاهان (د هغوى لښكرې) چایان چې دي، كله چې دوى كوم كلي (ښار) ته داخل شي (نو) هغه خرابوي، او د هغه عزتمن اوسېدونكي ذلیله ګرځوي او دوى به هم همداسې كوي"},{"SurahNumber":27,"VerseNumber":35,"Text":"او بېشكه زه دوى ته یوه ډالۍ لېږونكې یم، نو كتونكې یم چې په څه خبرې سره لېږل شوي استازي بېرته راځي"},{"SurahNumber":27,"VerseNumber":36,"Text":"نو كله چې هغه (استازى) سلیمان ته راغى، (نو سلیمان ورته) وویل: ایا تاسو په مال سره زما مدد كوئ، نو هغه چې ما ته الله راكړى دى (هغه) ډېر غوره دى له هغه نه چې تاسو ته يې دركړى دى، بلكې تاسو په خپلې ډالۍ سره خوشالېږئ"},{"SurahNumber":27,"VerseNumber":37,"Text":"ته هغوى ته بېرته لاړ شه، نو مونږ به خامخا هرومرو په دوى پسې داسې لښكرې بوځو، چې په دوى كې به له هغو سره د مقابلې هېڅ طاقت نه وي او مونږ به خامخا هرومرو دوى له هغه (ښاره) وباسو، په دې حال چې چې ذلیل به وي، خوار او سپك به وي"},{"SurahNumber":27,"VerseNumber":38,"Text":"(سلیمان) وویل: اى (د دربار) مخورو! په تاسو كې به څوك ما ته د هغې تخت راوړي، مخكې له دې چې دوى ما ته راشي مسلمانان (غاړه اېښودونكي)؟"},{"SurahNumber":27,"VerseNumber":39,"Text":"په پېریانو كې ډېر سخت زورور وویل: زه به هغه تا ته راوړم مخكې له دې چې ته له خپل ځاى نه پاڅېږي، او بېشكه زه په دغه (تخت) باندې خامخا قوي (او) امانتګر یم"},{"SurahNumber":27,"VerseNumber":40,"Text":"وویل هغه كس چې له هغه سره د كتاب علم و: زه به هغه تا ته راوړم مخكې له دې چې تا ته خپل نظر بیا راګرځي، نو كله چې يې هغه خپلې مخې ته برقرار (حاضر) ولید، ويې ويل: دا زما د رب له فضله ځنې دى، د دې لپاره چې هغه ما وازمايي چې زه شكر وباسم، یا ناشكري كوم او څوك چې شكر وباسي، نو هغه يواځې د ځان لپاره شكر وباسي او څوك چې ناشكري كوي، نو بېشكه زما رب ډېر بې پروا، ډېر كرم كوونكى دى"},{"SurahNumber":27,"VerseNumber":41,"Text":"ويې ويل:هغې ته خپل تخت نا اشنا كړئ چې وګورو ایا پېژني يې، یا كېږي له هغو كسانو نه چې نه يې پېژني"},{"SurahNumber":27,"VerseNumber":42,"Text":"نو كله چې هغه راغله، (ورته) وویل شول: ایا ستا تخت همداسې دى؟ هغې وویل: ګویا كې دا همغه دى او مونږ ته له دې (معجزې) نه مخكې (د توحید او نبوت) علم راكړى شوى و او مونږ غاړه ايښودونكي (مسلمانان) وو"},{"SurahNumber":27,"VerseNumber":43,"Text":"او دا (د الله له عبادت نه) منع كړې وه هغه څیز چې دې يې له الله نه غیر عبادت كاوه، یقینًا هغه له كافر قوم ځنې وه"},{"SurahNumber":27,"VerseNumber":44,"Text":"هغې ته وویل شول: ته دې صحن ته ننوځه، نو كله چې يې هغه ولیده، نو په هغه يې د ژورو اوبو ګمان وكړ او له خپلو دواړو پنډیو نه يې كپړه پورته كړه هغه (سلیمان) وویل: بېشكه دا هوار ښویه صحن دى چې له شیشو نه (جوړ) دى، هغې وویل: بېشكه ما (مخكى) په خپل ځان ظلم كړى دى او ما له سلیمان سره خاص د الله رب العلمین لپاره اسلام راوړى دى"},{"SurahNumber":27,"VerseNumber":45,"Text":"او یقینًا یقینًا مونږ ثمودیانو ته د هغوى ورور صالح لېږلى و، په دې سره چې تاسو د الله عبادت كوئ، نو ناڅاپه هغوى داسې دوه ډلې وې چې په خپل مینځ كې جنګېدلې"},{"SurahNumber":27,"VerseNumber":46,"Text":"هغه وویل: اى زما قومه! ولې تاسو په بدۍ (عذاب) سره تادي كوئ، مخكې له نېكۍ (توبې) نه، ولې تاسو له الله نه مغفرت نه غواړئ ؟ د دې لپاره چې په تاسو رحم وكړى شي"},{"SurahNumber":27,"VerseNumber":47,"Text":"هغوى وویل: مونږ په تا او په هغه چا چې له تاسره دي؛ بدفالي نیولې ده، هغه وویل: ستاسو بدفالي د الله په نېز ده، بلكې تاسو داسې قوم یئ چې ازمایل كېږئ"},{"SurahNumber":27,"VerseNumber":48,"Text":"او په ښار كې نهه (غټ شریر) سړي وو، چې په ځمكه كې به يې فساد كاوه او اصلاح به يې نه كوله"},{"SurahNumber":27,"VerseNumber":49,"Text":"هغوى وویل: تاسو په الله قسم وخورئ چې خامخا هرومرو به په ده او د ده په ټبر د شپې حمله كوو، بیا به مونږ د ده ولي (وارث) ته خامخا ضرور (داسې) ووایو چې مونږ د ده هلاكت ته حاضر شوي نه یو او بېشكه مونږ یقینًا رښتیني یو"},{"SurahNumber":27,"VerseNumber":50,"Text":"او دوى مكر وكړ، خاص مكر كول او مونږ هم تدبیر وكړ خاص تدبیر كول، په دې حال كې چې دوى نه پوهېدل"},{"SurahNumber":27,"VerseNumber":51,"Text":"نو ته وګوره چې د دوى د مكر انجام څنګه و چې بېشكه مونږه دوى او د دوى قوم ټول هلاك كړل"},{"SurahNumber":27,"VerseNumber":52,"Text":"نو دغه د دوى كورونه دي، چې وران شوي پراته دي، په سبب د دې چې ظلم (شرك) يې كاوه، بېشكه په دې كې خامخا لویه نښه ده د هغه قوم لپاره چې پوهېږي"},{"SurahNumber":27,"VerseNumber":53,"Text":"او مونږ نجات وركړ هغو كسانو ته چې ایمان يې راوړى و او پرهېزګاري يې كوله"},{"SurahNumber":27,"VerseNumber":54,"Text":"او (یاد كړه) لوط كله چې ده خپل قوم ته وویل: ایا تاسو فاحشه (د لواطت قبیح كار) كوئ، حال دا چې تاسو وینئ"},{"SurahNumber":27,"VerseNumber":55,"Text":"ایا بېشكه تاسو خامخا د خپل شهوت لپاره له خپلو ښځو نه غیر له سړیو سره بدكاري كوئ! بلكې تاسو داسې قوم یئ چې جهالت كوئ"}]}