{"Id":431,"LanguageCodes":["tr","tur"],"Name":"tur-tefhimulkuran","Author":"Tefhim Ul Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":46,"VerseNumber":1,"Text":"Hâ, Mîm"},{"SurahNumber":46,"VerseNumber":2,"Text":"Kitabın indirilmesi, üstün ve güçlü olan, hüküm ve hikmet sahibi Allah´tandır"},{"SurahNumber":46,"VerseNumber":3,"Text":"Biz gökleri, yeri ve ikisi arasında bulunanları ancak hak ve adı konulmuş bir ecel (belli bir süre) olarak yarattık. Küfredenler ise, uyarılıp korkutuldukları şeyden yüz çevirmekte olanlardır"},{"SurahNumber":46,"VerseNumber":4,"Text":"De ki: «Gördünüz mü haber verin; Allah´tan başka tapmakta olduklarınız, yerden neyi yaratmışlar, bana gösterin? Yoksa onların göklerde bir ortaklığı mı var? Eğer doğru sözlüler iseniz, bundan önce bir kitap ya da ilim kalıntısı (veya bir eser) varsa, bana getirin.»"},{"SurahNumber":46,"VerseNumber":5,"Text":"Allah´ı bırakıp kıyamet gününe kadar kendisine icabet etmeyecek olan şeylere tapmakta olandan daha sapık kimdir? Oysa onlar, bunların tapmalarından habersizdirler"},{"SurahNumber":46,"VerseNumber":6,"Text":"İnsanlar (bir araya getirilip) haşrolunduğu zaman, (Allah´tan başka taptıkları) onlara düşman kesilirler ve onların (kendilerine) ibadet etmelerini de tanımazlar"},{"SurahNumber":46,"VerseNumber":7,"Text":"Onlara açık belgeler olarak ayetlerimiz okunduğu zaman, o küfredenler kendilerine gelmiş olan hak için dediler ki: «Bu, apaçık bir büyüdür.»"},{"SurahNumber":46,"VerseNumber":8,"Text":"Yoksa: «Kendisi onu uydurdu» mu diyorlar? De ki: «Eğer onu ben uydurdumsa, bu durumda siz, Allah´tan bana (gelecek) olan hiçbir şeye (karşı) malik olamazsınız. Sizin kendisi (Kur´an) hakkında, ne taşkınlıklar yapmakta olduğunuzu O daha iyi bilendir. Benimle sizin aranızda şahid olarak O yeter. O, çok bağışlayandır, çok esirgeyendir.»"},{"SurahNumber":46,"VerseNumber":9,"Text":"De ki: «Ben peygamberlerden bir türedi değilim, bana ve size ne yapılacağını da bilemiyorum. Ben, yalnızca bana vahyedilmekte olana uymaktayım ve ben, apaçık bir uyarıcı korkutucudan başkası değilim.»"},{"SurahNumber":46,"VerseNumber":10,"Text":"De ki: «Gördünüz mü haber verin; eğer (bu Kur´an,) Allah katından ise, siz de ona (karşı) küfretmişseniz ve İsrailoğullarından bir şahid de bunun bir benzerine şahidlik edip iman etmişse ve siz de büyüklük taslamışsanız (bunun sonucu ne olacak)? Şüphesiz Allah, zalim olan bir kavmi hidayete erdirmez.»"},{"SurahNumber":46,"VerseNumber":11,"Text":"Küfretmekte olanlar, iman etmekte olanlar için dedi ki: «Eğer O (Kur´an veya iman) hayırlı bir şey olsaydı, ona bizden önce koşup yetişemezlerdi.» Oysa onlar, onunla hidayete ermediklerinden: «Bu, eski bir yalandır» diyecekler"},{"SurahNumber":46,"VerseNumber":12,"Text":"Bundan önce de, bir rehber (imam) ve bir rahmet olarak Musa´nın kitabı var. Bu da, zulmedenleri uyarıp korkutmak ve ihsanda bulunanlara bir müjde olmak üzere, (kendinden önceki kitapları) doğrulayıcı ve Arapça bir dil ile olan bir kitaptır"},{"SurahNumber":46,"VerseNumber":13,"Text":"Şüphesiz: «Bizim Rabbimiz Allah´tır» deyip sonra dosdoğru bir istikamet tutturanlar (yok mu); artık onlar için korku yoktur ve onlar mahzun da olmayacaklardır"},{"SurahNumber":46,"VerseNumber":14,"Text":"İşte onlar, cennet halkıdır; yapmakta olduklarına karşılık olmak üzere, içinde ebedi olarak kalıcıdırlar"},{"SurahNumber":46,"VerseNumber":15,"Text":"Biz insana, ´anne ve babasına´ iyilikle davranmasını tavsiye ettik. Annesi onu güçlükle taşıdı ve onu güçlükle doğurdu. Onun (hamilelikte) taşınması ve sütten kesilmesi, otuz aydır. Nihayet güçlü (erginlik) çağına erip kırk yıl (yaşın)a ulaşınca, dedi ki: «Rabbim, bana, anne ve babama verdiğin nimete şükretmemi ve senin razı olacağın salih bir amelde bulunmamı bana ilham et; benim için soyumda da salahı ver. Gerçekten ben tevbe edip sana yöneldim ve gerçekten ben müslümanlardanım.»"},{"SurahNumber":46,"VerseNumber":16,"Text":"İşte bunlar; yapmakta olduklarının en güzelini kabul ederiz ve kötülüklerinden geçeriz; (bunlar) cennet halkı içindedirler. (İşte bu,) Onlara va´dolunan dosdoğru bir vaaddir"},{"SurahNumber":46,"VerseNumber":17,"Text":"O kimse ki, anne ve babasına: «Öf size, benden önce nice kuşaklar gelip geçmişken, beni (diriltilip) çıkarılacağımla mı tehdit ediyorsunuz?» dedi. O ikisi (anne ve babası) ise, Allah´a yakararak: «Yazıklar sana, iman et, hiç şüphesiz Allah´ın va´di haktır.» (derler; fakat) O: «Bu, geçmişlerin masallarından başkası değildir» der"},{"SurahNumber":46,"VerseNumber":18,"Text":"İşte bunlar, cinlerden ve insanlardan kendilerinden evvel gelip geçmiş ümmetler içinde, (azab) sözü üzerlerine hak olmuş kimselerdir. Gerçekten onlar, ziyana uğrayanlardır"},{"SurahNumber":46,"VerseNumber":19,"Text":"Her biri için yapmakta olduklarından dolayı dereceler vardır; öyle ki amelleri kendilerine eksiksizce ödensin ve onlar zulme de uğratılmazlar"},{"SurahNumber":46,"VerseNumber":20,"Text":"Küfredenler ateşe sunulacakları gün, (onlara şöyle denir:) «Siz dünya hayatınızda bütün ´güzellikleriniz ve zevklerinizi´ tüketip yok ettiniz, onlarla yaşayıp zevk sürdünüz. İşte yeryüzünde haksız yere büyüklenmeniz (istikbârınız) ve fasıklıkta bulunmanızdan dolayı, bugün alçaltıcı bir azab ile cezalandırılacaksınız.»"},{"SurahNumber":46,"VerseNumber":21,"Text":"Âd´ın kardeşini hatırla; onun önünden ve ardından nice uyarıcı korkutucular gelip geçmişti; hani o, Ahkaf´taki kavmini: «Allah´tan başkasına kulluk etmeyin, gerçekten ben, sizin için büyük bir günün azabından korkmaktayım» diye uyarıp korkutmuştu"},{"SurahNumber":46,"VerseNumber":22,"Text":"Dediler ki: «Sen, bizi ilahlarımızdan çevirmek için mi bize geldin? Şu halde eğer doğru söylüyorsan, tehdit ettiğin şeyi, bize getir.»"},{"SurahNumber":46,"VerseNumber":23,"Text":"Dedi ki: «İlim ancak Allah katındadır. Ben size gönderildiğim şeyi tebliğ ediyorum; ancak sizi cahillik etmekte olan bir kavim olarak görüyorum.»"},{"SurahNumber":46,"VerseNumber":24,"Text":"Derken, onu (azabı) vadilerine doğru yönelerek gelen bir bulut şeklinde gördükleri zaman, «Bu bize yağmur yağdıracak olan bir buluttur» dediler. Hayır, o, kendisi için acele ettiğiniz şeydir. Bir rüzgâr; onda acıklı bir azab vardır"},{"SurahNumber":46,"VerseNumber":25,"Text":"Rabbinin emriyle her şeyi yerle bir eder. Böylece meskenlerinden başka, hiçbir şey(leri) görünemez duruma düştüler. İşte biz, suçlu günahkâr bir kavmi böyle cezalandırırız"},{"SurahNumber":46,"VerseNumber":26,"Text":"Andolsun, biz onları, sizleri kendisinde yerleşik kılmadığımız yerlerde (size vermediğimiz güç ve iktidar imkânlarıyla) yerleşik kıldık ve onlara işitme, görme (duygularını) ve gönüller verdik. Ancak ne işitme, ne görme (duyuları) ve ne gönülleri kendilerine herhangi bir şey sağlamadı; Çünkü onlar, Allah´ın ayetlerini inkâr ediyorlardı. Alay konusu edindikleri şey, onları sarıp kuşattı"},{"SurahNumber":46,"VerseNumber":27,"Text":"Andolsun, biz çevrenizde bulunan şehirlerden (birçoğunu) yıkıma uğrattık ve belki dönerler diye ayetleri çeşitli şekillerde açıkladık"},{"SurahNumber":46,"VerseNumber":28,"Text":"Bu durumda, Allah´ı bırakıp yakınlık (sağlamak) için edindikleri ilahlar, onlara yardım etselerdi ya. Hayır, onlar, kendilerinden kaybolup gittiler. Bu (edindikleri ilahlar ve onlara yükledikleri), onların yalanları ve uydurmakta olduklarıdır"},{"SurahNumber":46,"VerseNumber":29,"Text":"Hani cinlerden birkaçını, Kur´an dinlemek üzere sana yöneltmiştik. Böylece onun huzuruna geldikleri zaman, dediler ki: «Kulak verin;» sonra (dinleme işi) bitirilince de kendi kavimlerine (birer) uyarıcı korkutucular olarak döndüler"},{"SurahNumber":46,"VerseNumber":30,"Text":"Dediler ki: «Ey Kavmimiz, gerçekten biz, Musa´dan sonra indirilen, kendinden öncekileri de doğrulayan bir kitap dinledik; hakka ve dosdoğru olan yola yöneltip iletmektedir.»"},{"SurahNumber":46,"VerseNumber":31,"Text":"«Ey Kavmimiz, Allah´a davet edene icabet edin ve ona iman edin; günahlarınızdan bir kısmını bağışlasın ve sizi acıklı bir azabtan korusun.»"},{"SurahNumber":46,"VerseNumber":32,"Text":"«Kim Allah´a davet edene icabet etmezse, artık o, yeryüzünde (Allah´ı aciz bırakacak değildir ve onun O´ndan başka) velileri de yoktur. İşte onlar, apaçık bir sapıklık içindedirler.»"},{"SurahNumber":46,"VerseNumber":33,"Text":"Onlar görmüyorlar mı ki, gökleri ve yeri yaratan ve onları yaratmaktan yorulmayan (Allah), ölüleri de diriltmeye güç yetirir. Hayır; gerçekten O, her şeye güç yetirendir"},{"SurahNumber":46,"VerseNumber":34,"Text":"Küfredenler ateşe sunulacakları gün, (onlara şöyle denir:) «Bu gerçek değil miymiş?» Onlar: «Rabbimize and olsun, evet (öyledir)» derler. (Allah da:) «Öyleyse küfretmekte olduklarınızdan dolayı azabı tadın!» dedi"},{"SurahNumber":46,"VerseNumber":35,"Text":"Artık sen sabret; peygamberlerden azim sahiplerinin sabrettikleri gibi, onlar için de acele etme. Onlar, tehdit edildikleri şeyi (azabı) gördükleri gün, sanki kendileri gündüzün yalnızca bir saati kadar yaşamışlar. (Bu,) Bir tebliğdir. Artık fasık olan bir kavimden başkası yıkıma uğratılır mı"},{"SurahNumber":47,"VerseNumber":1,"Text":"Onlar ki küfrettiler ve Allah´ın yolundan alıkoydular, (işte Allah da) onların amellerini giderip boşa çıkarmıştır"},{"SurahNumber":47,"VerseNumber":2,"Text":"İman edip salih amellerde bulunan ve Muhammed´e indirilen (Kur´an) a -ki o Rablerinden olan bir haktır- iman edenlerin (Allah), kötülüklerini örtüp bağışlamış, durumlarını düzeltip ıslah etmiştir"},{"SurahNumber":47,"VerseNumber":3,"Text":"İşte böyle; hiç şüphesiz, küfredenler batıl olana uymuşlar; ve hiç şüphesiz, iman edenler de Rablerinden olan hakka uymuşlardır. İşte Allah, insanlara kendi örneklerini böyle verip göstermektedir"},{"SurahNumber":47,"VerseNumber":4,"Text":"Öyleyse, küfredenlerle karşı karşıya geldiğiniz zaman, hemen boyunlarını vurun; sonunda onları iyice bozguna uğratıp zafer kazanınca da artık (esirler için) bağı sımsıkı tutun. Bundan sonra ya bir lütuf olarak (onları bırakın) ya da bir fidye (karşılığı salıverin). Öyle ki savaş ağırlıklarını bıraksın (sona ersin). İşte böyle; eğer Allah dilemiş olsaydı, elbette onlardan intikam alırdı. Ancak (savaş,) sizleri birbirinizle denemesi içindir. Allah yolunda öldürülenler ise; (Allah,) kesin olarak onların amellerini giderip boşa çıkarmaz"},{"SurahNumber":47,"VerseNumber":5,"Text":"Onları hidayete erdirecek ve onların durumlarını düzeltip ıslah edecektir"},{"SurahNumber":47,"VerseNumber":6,"Text":"Ve onları, kendilerine tarif edip tanıttığı cennete sokacaktır"},{"SurahNumber":47,"VerseNumber":7,"Text":"Ey iman edenler, eğer siz Allah´a (Allah adına İslama ve müslümanlara) yardım ederseniz, O da size yardım eder ve sizin ayaklarınızı sağlamlaştırır"},{"SurahNumber":47,"VerseNumber":8,"Text":"İnkâr edenler ise, yüzükoyun düşüş, onlara olsun! (Allah,) onların amellerini giderip boşa çıkarmıştır"},{"SurahNumber":47,"VerseNumber":9,"Text":"İşte böyle; çünkü onlar, Allah´ın indirdiğini çirkin (kerih) gördüler; bundan dolayı, O da, onların amellerini boşa çıkardı"},{"SurahNumber":47,"VerseNumber":10,"Text":"Onlar, yeryüzünde gezip dolaşmıyorlar mı ki, kendilerinden öncekilerin nasıl bir sona uğradıklarını görsünler. Allah, onları yerle bir etti. O kâfirler için de bunun bir benzeri vardır"},{"SurahNumber":47,"VerseNumber":11,"Text":"İşte böyle; çünkü Allah, iman etmekte olanların velisidir; kâfirlerin ise, onların velisi yoktur"},{"SurahNumber":47,"VerseNumber":12,"Text":"Şüphesiz Allah, iman edip salih amellerde bulunanları, altından ırmaklar akan cennetlere sokar. İnkâr edenler ise, metalanırlar ve hayvanların yemesi gibi yerler; ateş, onlar için bir konaklama yeridir"},{"SurahNumber":47,"VerseNumber":13,"Text":"Seni sürüp çıkaran memleketinden, kuvvet bakımından daha üstün nice memleketler vardır ki, biz onları yıkıma uğrattık da kendileri için hiçbir yardımcı yoktu"},{"SurahNumber":47,"VerseNumber":14,"Text":"Şimdi Rabbinden apaçık bir belge üzerinde bulunan kimse, kötü ameli kendisine ´süslü ve çekici gösterilmiş´ ve kendi heva (istek ve tutku)larına uyan kimseler gibi midir"},{"SurahNumber":47,"VerseNumber":15,"Text":"Takva sahiplerine va´dedilen cennetin misali (şudur): İçinde bozulmayan sudan ırmaklar, tadı değişmeyen sütten ırmaklar, içenler için lezzet veren şaraptan ırmaklar ve süzme baldan ırmaklar vardır ve orada onlar için meyvelerin her türlüsünden ve Rablerinden bir mağfiret de vardır. Hiç (böyle mükâfatlanan bir kişi), ateşin içinde ebedi olarak kalan ve bağırsaklarını ´parça parça koparan´ kaynar sudan içirilen kimseler gibi olur mu"},{"SurahNumber":47,"VerseNumber":16,"Text":"Onlardan kimi gelip seni dinler. Nitekim yanından çıkıp gittikleri zaman, kendilerine ilim verilenlere derler ki: «O biraz önce ne söyledi?» İşte onlar; Allah, onların kalplerini damgalamıştır ve onlar kendi heva (istek ve tutku)larına uymuşlardır"},{"SurahNumber":47,"VerseNumber":17,"Text":"Hidayeti bulmuş olanlara gelince; (Allah,) onların hidayetlerini arttırmış ve onlara takvalarını vermiştir"},{"SurahNumber":47,"VerseNumber":18,"Text":"Artık onlar, kıyamet saatinin kendilerine apansız gelmesinden başkasını mı gözlüyorlar? İşte onun işaretleri gelmiştir. Fakat kendilerine geldikten sonra öğüt alıp düşünmeleri onlara neyi sağlar"},{"SurahNumber":47,"VerseNumber":19,"Text":"Şu halde bil; gerçek şu ki, Allah´tan başka ilah yoktur. Hem kendi günahın, hem mü´min erkekler ve mü´min kadınlar için mağfiret dile. Allah, sizin dönüp dolaşacağınız yeri de bilir, konaklama yerinizi de"},{"SurahNumber":47,"VerseNumber":20,"Text":"İman etmekte olanlar, derler ki: «(Savaş izni için) Bir sûre indirilmeli değil miydi?» Fakat, içinde savaş (kıtal) zikri geçen muhkem bir sûre indirildiği zaman, kalplerinde hastalık bulunanların üzerine ölüm baygınlığı çökmüş olanların bakışı gibi sana baktıklarını gördün. Oysa onlara evla"},{"SurahNumber":47,"VerseNumber":21,"Text":"İtaat ve maruf (güzel) sözdü. Fakat iş, kesinlik ve kararlılık gerektirdiği zaman, şayet onlar Allah´a sadakat gösterselerdi, şüphesiz onlar için daha hayırlı olurdu"},{"SurahNumber":47,"VerseNumber":22,"Text":"Demek, ´iş başına gelip yönetimi ele alırsanız´ hemen yeryüzünde fesad (bozgunculuk) çıkaracak ve akrabalık bağlarınızı koparıp parçalayacaksınız, öyle mi"},{"SurahNumber":47,"VerseNumber":23,"Text":"İşte bunlar; Allah onları lanetlemiş, böylece (kulaklarını) sağırlaştırmış ve basiret (göz)lerini de kör etmiştir"},{"SurahNumber":47,"VerseNumber":24,"Text":"Öyle olmasa, Kur´an´ı iyiden iyiye düşünmezler miydi? Yoksa birtakım kalpler üzerine kilitler mi vurulmuş"},{"SurahNumber":47,"VerseNumber":25,"Text":"Şüphesiz, kendilerine hidayet açıkça belli olduktan sonra, gerisin geri (küfre) irtidat eden (dönen)leri, şeytan kışkırtmış ve uzun emellere kaptırmıştır"},{"SurahNumber":47,"VerseNumber":26,"Text":"İşte böyle; çünkü gerçekten onlar, Allah´ın indirdiğini çirkin karşılayanlara dediler ki: «Size bazı işlerde itaat edeceğiz.» Oysa Allah, onların saklamakta olduklarını (sır olarak konuştuklarını) biliyor"},{"SurahNumber":47,"VerseNumber":27,"Text":"Öyleyse melekler, onların yüzlerine ve arkalarına vura vura canlarını aldıkları zaman nasıl olacak"},{"SurahNumber":47,"VerseNumber":28,"Text":"İşte böyle; çünkü gerçekten onlar, Allah´ı gazablandıran şeye uydular ve O´nu razı edecek şeyleri çirkin karşıladılar, bundan dolayı (Allah,) onların amellerini boşa çıkardı"},{"SurahNumber":47,"VerseNumber":29,"Text":"Yoksa kalplerinde hastalık bulunanlar, kendi kinlerini Allah´ın hiç çıkarmayacağını mı sandılar"},{"SurahNumber":47,"VerseNumber":30,"Text":"Eğer biz dilersek, sana onları elbette gösteririz, böylelikle sen onları simalarından tanımış olursun. Andolsun, sen onları, sözlerinin anlatım biçiminden de tanırsın. Allah, amellerinizi bilir"},{"SurahNumber":47,"VerseNumber":31,"Text":"Andolsun, biz, sizden mücahid olanlarla sabredenleri bilinceye (belli edip ortaya çıkarıncaya) kadar, sizi deneyeceğiz ve haberlerinizi de sınayacağız (açıklayacağız)"},{"SurahNumber":47,"VerseNumber":32,"Text":"Şüphesiz inkâr edenler, Allah´ın yolundan alıkoyanlar ve kendilerine hidayet açıkça belli olduktan sonra ´peygambere karşı gelip zorluk çıkaranlar´, kesin olarak Allah´a hiçbir şeyle zarar veremezler. (Allah,) Onların amellerini boşa çıkaracaktır"},{"SurahNumber":47,"VerseNumber":33,"Text":"Ey iman edenler, Allah´a itaat edin, peygambere itaat edin ve kendi amellerinizi geçersiz kılmayın"},{"SurahNumber":47,"VerseNumber":34,"Text":"Hiç şüphesiz, inkâr edenler, Allah´ın yolundan alıkoyanlar, sonra kendileri kâfirler iken ölenler; işte Allah, onlara kesinlikle mağfiret etmeyecektir"},{"SurahNumber":47,"VerseNumber":35,"Text":"Öyleyse, siz üstün (bir durumda) iken, barışa çağırmak suretiyle gevşekliğe düşmeyin. Allah, sizinle beraberdir; O, sizin amellerinizi asla eksiltmez"},{"SurahNumber":47,"VerseNumber":36,"Text":"Gerçekten dünya hayatı, ancak bir oyun ve tutkulu bir oyalanmadır. Eğer iman ederseniz ve sakınıp korkarsanız, O, size ecirlerinizi verir ve mallarınızı da istemez"},{"SurahNumber":47,"VerseNumber":37,"Text":"Eğer sizden onları(n tümünü) isteyip sizi çıplak bırakacak olursa, cimrilik edersiniz ve sizin kinlerinizi de ortaya çıkarmış olur"},{"SurahNumber":47,"VerseNumber":38,"Text":"İşte sizler böylesiniz; Allah yolunda infak etmeğe çağrılıyorsunuz; buna rağmen sizden kimi cimrilik etmektedir. Kim cimrilik ederse, artık o, ancak kendi nefsine cimrilik etmektedir. Allah ise, Ganiy (hiçbir şeye ihtiyacı olmayan)dır; fakir olanlar ise, sizlersiniz. Eğer siz yüz çevirecek olursanız, sizden başka bir kavmi getirip değiştirir. Sonra onlar, sizin benzerleriniz de olmazlar"},{"SurahNumber":48,"VerseNumber":1,"Text":"Şüphesiz, biz sana apaçık bir fetih verdik"},{"SurahNumber":48,"VerseNumber":2,"Text":"Öyle ki Allah, senin geçmiş ve gelecek (her) günahını bağışlasın, üzerindeki nimetini tamamlasın ve seni dosdoğru bir yola yöneltip iletsin"},{"SurahNumber":48,"VerseNumber":3,"Text":"Ve Allah, sana ´üstün ve onurlu´ bir zaferle yardım etsin"},{"SurahNumber":48,"VerseNumber":4,"Text":"Mü´minlerin kalplerine sükünet indirdi ki imanlarına iman katsınlar. Göklerin ve yerin orduları O´nundur. O Allah her şeyi bilendir. Ve hikmet sahibidir"},{"SurahNumber":48,"VerseNumber":5,"Text":"(Bütün bunlar,) Mü´min erkekleri ve mü´min kadınları, içinde ebedi kalıcılar olmak üzere, altından ırmaklar akan cennetlere sokması ve onların kötülüklerini örtüp bağışlaması içindir. İşte bu, Allah katında ´büyük kurtuluş ve mutluluk´tur"},{"SurahNumber":48,"VerseNumber":6,"Text":"Bir de; kötü bir zan ile zanda bulunmakta olan münafık erkeklerle münafık kadınları ve müşrik erkeklerle müşrik kadınları azablandırması için. O kötülük çemberi, tepelerine insin. Allah, onlara karşı gazablanmış, onları lanetlemiş ve onlara cehennemi hazırlamıştır. Varacakları yer ne kötüdür"},{"SurahNumber":48,"VerseNumber":7,"Text":"Göklerin ve yerin orduları, Allah´ındır. Allah, üstün ve güçlü olandır, hüküm ve hikmet sahibidir"},{"SurahNumber":48,"VerseNumber":8,"Text":"Şüphesiz, biz seni bir şahid, bir müjde verici ve bir uyarıcı korkutucu olarak gönderdik"},{"SurahNumber":48,"VerseNumber":9,"Text":"Ki Allah´a ve Resulüne iman etmeniz, onu savunup desteklemeniz, onu en içten bir saygıyla yüceltmeniz ve sabah akşam O´nu (Allah´ı) tesbih etmeniz için"},{"SurahNumber":48,"VerseNumber":10,"Text":"Şüphesiz, sana biat edenler, ancak Allah´a biat etmişlerdir. Allah´ın eli, onların ellerinin üzerindedir. Şu halde, kim ahdini bozarsa, artık o, ancak kendi aleyhine ahdini bozmuş olur. Kim de Allah´a karşı verdiği ahdine vefa gösterirse, artık O da, ona büyük bir ecir verecektir"},{"SurahNumber":48,"VerseNumber":11,"Text":"Bedevilerden geride bırakılanlar, sana diyecekler ki: «Bizi mallarımız ve ailelerimiz meşgul etti. Bundan dolayı bizim için mağfiret dile.» Onlar, kalplerinde olmayan şeyi dilleriyle söylüyorlar. De ki: «Şimdi Allah, size bir zarar isteyecek ya da bir yarar dileyecek olsa, sizin için Allah´a karşı kim herhangi bir şeyle güç yetirebilir? Hayır, Allah, yapmakta olduklarınızı haber alandır.»"},{"SurahNumber":48,"VerseNumber":12,"Text":"Hayır, siz peygamberin ve mü´minlerin, ailelerine ebedi olarak bir daha dönmeyeceklerini zannettiniz; bu, sizin kalplerinizde çekici kılındı ve kötü bir zan ile zanda bulundunuz da, yıkıma uğramış bir kavim oldunuz"},{"SurahNumber":48,"VerseNumber":13,"Text":"Kim Allah´a ve Rasulüne iman etmezse, (bilsin ki) gerçekten biz, kâfirler için çılgınca yanan bir ateş hazırlamışızdır"},{"SurahNumber":48,"VerseNumber":14,"Text":"Göklerin ve yerin mülkü Allah´ındır; dilediğine mağfiret eder, dilediğini azablandırır. Allah, çok bağışlayan, çok esirgeyendir"},{"SurahNumber":48,"VerseNumber":15,"Text":"Geride bırakılanlar, siz ganimetleri almaya gittiğiniz zaman diyeceklerdir ki: «Bizi bırakın da sizi izleyelim.» Onlar, Allah´ın kelâmını değiştirmek istiyorlar. De ki: «Siz, kesin olarak bizim izimizden gelmezsiniz. Allah, daha evvel böyle buyurdu.» Bunun üzerine: «Hayır, bizi kıskanıyorsunuz» diyecekler. Hayır, onlar pek az anlayanlardır"},{"SurahNumber":48,"VerseNumber":16,"Text":"Bedevilerden geride bırakılanlara de ki: «Siz yakında zorlu savaşçı olan bir kavme çağrılacaksınız; onlarla (ya) savaşırsınız ya da (onlar) müslüman olurlar. Bu durumda eğer itaat ederseniz, Allah, size güzel bir ecir verir; eğer bundan önce sırt çevirdiğiniz gibi (yine) sırt çevirirseniz, sizi acı bir azab ile azablandırır.»"},{"SurahNumber":48,"VerseNumber":17,"Text":"Kör olana güçlük (sorumluluk) yoktur, topal olana güçlük yoktur, hasta olana da güçlük yoktur. Kim Allah´a ve Resulüne itaat ederse, (Allah) onu, altından ırmaklar akan cennetlere sokar. Kim de sırt çevirirse, onu acıklı bir azab ile azablandırır"},{"SurahNumber":48,"VerseNumber":18,"Text":"Andolsun, Allah, sana o ağacın altında biat ederlerken mü´minlerden razı olmuştur, kalplerinde olanı bilmiş ve böylece üzerlerine ´güven duygusu ve huzur´ indirmiştir ve onlara yakın bir fethi sevap (karşılığı) olarak vermiştir"},{"SurahNumber":48,"VerseNumber":19,"Text":"Ve alacakları birçok ganimetleri de. Allah, üstün ve güçlü olandır, hüküm ve hikmet sahibidir"},{"SurahNumber":48,"VerseNumber":20,"Text":"Allah, alacağınız daha birçok ganimetleri de size va´detti, bunu size hemencecik verdi ve insanların ellerini sizden çekti ki, (bu,) mü´minler için bir ayet olsun ve sizi dosdoğru bir yola yöneltip iletsin"},{"SurahNumber":48,"VerseNumber":21,"Text":"Ve (daha) başka (nice nimetler de, ki) siz henüz onlara güç yetirmiş değilsiniz (ama) gerçekten Allah, onları sarıp kuşatmıştır. Allah, her şeye karşı güç yetirendir"},{"SurahNumber":48,"VerseNumber":22,"Text":"Kâfir olanlar, sizinle savaşmış olsalardı, arkalarını dönüp kaçarlardı; sonra, ne bir veli (koruyucu dost), ne de bir yardımcı bulamazlardı"},{"SurahNumber":48,"VerseNumber":23,"Text":"(Bu,) Allah´ın öteden beri sürüp gitmekte olan sünnetidir. Sen Allah´ın sünnetinde kesinlikle hiçbir değişiklik bulamazsın"},{"SurahNumber":48,"VerseNumber":24,"Text":"Onlara karşı size zafer verdikten sonra, Mekke´nin göbeğinde onların ellerini sizden ve sizin de ellerinizi onlardan çeken O´dur. Allah, yapmakta olduklarınızı hakkıyla görmekte olandır"},{"SurahNumber":48,"VerseNumber":25,"Text":"Ki onlar, küfrettiler, sizi Mescid-i Haram´dan ve durdurulmakta (bekletilmekte) olan hediyeleri (kurbanları), yerlerine varmaktan alıkoydular. Eğer kendilerini bilmediğiniz mü´min erkekler ve mü´min kadınları, bilgisizlik dolayısıyla onları darmadağın edip de bu yüzden size ´dayanılmaz bir sıkıntı´ dokunmayacak olsaydı (o zaman durum farklı olurdu.) (Durumun böyle olması,) Allah´ın dilediğini rahmetine sokması içindir. Eğer (karışık yaşayan mü´minler), seçilip ayrılmış olsalardı, muhakkak içlerinden küfretmekte olanları acıklı bir azab ile azablandırırdık"},{"SurahNumber":48,"VerseNumber":26,"Text":"Hani o küfretmekte olanlar, kendi kalpleri içinde, ´öfkeli soy koruyuculuğunu´, (hamiyet), cahiliyenin ´öfkeli soy koruyuculuğunu´ kılıp kışkırttıkları zaman, hemen Allah Rasulünün ve mü´minlerin üzerine ´(kalbi teskin eden) güven ve yatışma duygusunu´ indirdi ve onları «takva sözü» üzerinde kararlılıkla ayakta tuttu. Zaten onlar da, buna layık ve ehil idiler. Allah, her şeyi hakkıyla bilendir"},{"SurahNumber":48,"VerseNumber":27,"Text":"Andolsun ki Allah Peygamberine o rüyayı doğru ve hak olarak gösterdi. İnşallah Kabe´ye emniyet ve güven içinde, korkmadan (mutlaka) gireceksiniz, başlarınızı da traş etmiş ve kısaltmış olarak. Allah sizin bilmediğiniz şeyleri bildiği için (Mekke´nin fethinden) önce daha yakın bir fetih (Hayber´in fethini) nasip etti"},{"SurahNumber":48,"VerseNumber":28,"Text":"Ki O, kendi peygamberlerini hidayetle ve hak olan din ile, diğer bütün dinlere karşı üstün kılmak için gönderdi. Şahid olarak Allah yeter"},{"SurahNumber":48,"VerseNumber":29,"Text":"Muhammed, Allah´ın Rasulü´dür. Ve onunla birlikte olanlar da kâfirlere karşı zorlu, kendi aralarında ise merhametlidirler. Onları, rükû edenler, secde edenler olarak görürsün; onlar, Allah´tan bir fazl (lütuf ve ihsan) ve hoşnutluk arayıp isterler. Belirtileri, secde izinden yüzlerindedir. İşte onların Tevrat´taki vasıfları budur; İncil´deki vasıfları ise: Sanki bir ekin; filizini çıkarmış, derken onu kuvvetlendirmiş, derken semizleyip kalınlaşmış, sonra sapları üzerinde doğrulup boy atmış (ki bu,) ekicilerin de hoşuna gider. (Bu örnek,) Onunla kâfirleri öfkelendirmek içindir. Allah, içlerinden iman edip salih amellerde bulunanlara bir mağfiret ve büyük bir ecir va´detmiştir"},{"SurahNumber":49,"VerseNumber":1,"Text":"Ey iman edenler, Allah´ın Rasulü´nün huzurunda öne geçmeyin ve Allah´tan korkup sakının. Şüphesiz Allah, işitendir, bilendir"},{"SurahNumber":49,"VerseNumber":2,"Text":"Ey iman edenler, seslerinizi peygamberin sesi üstünde yükseltmeyin ve birbirinize bağırdığınız gibi, ona sözle bağırıp söylemeyin; yoksa siz şuurunda değilken, amelleriniz boşa çıkar, gider"},{"SurahNumber":49,"VerseNumber":3,"Text":"Şüphesiz, peygamberin yanında seslerini alçak tutmakta olanlar; işte onlar (var ya), Allah onların kalplerini takva için imtihan etmiştir. Onlar için bir mağfiret ve büyük bir ecir vardır"},{"SurahNumber":49,"VerseNumber":4,"Text":"Şüphesiz, hücrelerin ardından sana seslenenler de (var ya), onların çoğu aklını kullanmıyorlar"},{"SurahNumber":49,"VerseNumber":5,"Text":"Eğer gerçekten onlar, yanlarına çıkıncaya kadar sabretmiş olsalardı, herhalde (bu,) kendileri için daha hayırlı olurdu. Allah, çok bağışlayandır, çok esirgeyendir"},{"SurahNumber":49,"VerseNumber":6,"Text":"Ey iman edenler, eğer bir fasık, size bir haberle gelirse, onu ´etraflıca araştırın.´ Yoksa cehalet sonucu, bir kavme kötülükte bulunursunuz da, sonra işlediklerinize pişman olursunuz"},{"SurahNumber":49,"VerseNumber":7,"Text":"Ve bilin ki Allah´ın Rasulü içinizdedir. Eğer o, size birçok işlerde uysaydı, elbette sıkıntıya düşerdiniz. Ancak Allah, size imanı sevdirdi, onu kalplerinizde süsleyip çekici kıldı ve size küfrü, fıskı ve isyanı çirkin gösterdi. İşte onlar, doğru yolu bulmuş (irşad) olanlardır"},{"SurahNumber":49,"VerseNumber":8,"Text":"Allah´tan bir fazl (bir ihsan ve lütuf) ve bir nimet olarak. Allah, bilendir, hüküm ve hikmet sahibidir"},{"SurahNumber":49,"VerseNumber":9,"Text":"Mü´minlerden iki topluluk çarpışacak olursa, aralarını bulup düzeltin. Şayet biri diğerine haksızlıkla tecavüzde bulunacak olursa, artık, haksızlıkla tecavüzde bulunanla, Allah´ın emrine dönünceye kadar savaşın; eğer sonunda (Allah´ın emrini kabul edip) dönerse, bu durumda adaletle aralarını bulun ve (her konuda) adil davranın. Şüphesiz Allah, adil olanları sever"},{"SurahNumber":49,"VerseNumber":10,"Text":"Mü´minler ancak kardeştirler. Öyleyse kardeşlerinizin arasını bulup düzeltin ve Allah´tan korkup sakının; umulur ki esirgenirsiniz"},{"SurahNumber":49,"VerseNumber":11,"Text":"Ey iman edenler, bir kavim (bir başka) kavimle alay etmesin, belki kendilerinden daha hayırlıdırlar; kadınlar da kadınlarla (alay etmesin), belki kendilerinden daha hayırlıdırlar. Kendi nefislerinizi (kendi kendinizi) yadırgayıp küçük düşürmeyin ve birbirinizi ´en olmadık kötü lakablarla´ çağırmayın. İmandan sonra fasıklık ne kötü bir isimdir. Kim tevbe etmezse, işte onlar, zalim olanların ta kendileridir"},{"SurahNumber":49,"VerseNumber":12,"Text":"Ey iman edenler, zandan çok kaçının; çünkü zannın bir kısmı günahtır. Tecessüs etmeyin (birbirinizin gizli yönlerini araştırmayın). Kiminiz de kiminizin gıybetini yapıp arkasından çekiştirmesin. Sizden biriniz, ölü kardeşinin etini yemeyi sever mi? İşte, bundan iğrenip tiksindiniz. Allah´tan korkup sakının. Hiç şüphesiz Allah, tevbeleri kabul edendir, çok esirgeyendir"},{"SurahNumber":49,"VerseNumber":13,"Text":"Ey insanlar, gerçekten, biz sizi bir erkek ve bir dişiden yarattık ve birbirinizle tanışmanız için sizi halklar ve kabileler (şeklinde) kıldık. Hiç şüphesiz, Allah katında sizin en üstün (kerim) olanınız, takvaca en ileride olanınızdır. Hiç şüphe yok Allah, bilendir, haber alandır"},{"SurahNumber":49,"VerseNumber":14,"Text":"Bedeviler, dedi ki: «İman ettik.» De ki: «Siz iman etmediniz; ancak «İslâm (müslüman veya teslim) olduk deyin. İman henüz kalplerinize girmiş değildir. Eğer Allah´a ve Rasulü´ne itaat ederseniz, O, sizin amelerinizden hiçbir şeyi eksiltmez. Hiç şüphesiz Allah, çok bağışlayandır, çok esirgeyendir.»"},{"SurahNumber":49,"VerseNumber":15,"Text":"Mü´min olanlar, ancak o kimselerdir ki, onlar, Allah´a ve Rasulü´ne iman ettiler, sonra hiçbir kuşkuya kapılmadan Allah yolunda mallarıyla ve canlarıyla cihad ettiler. İşte onlar, sadık (doğru) olanların ta kendileridir"},{"SurahNumber":49,"VerseNumber":16,"Text":"De ki: «Siz Allah´a dininizi mi öğreteceksiniz? Oysa Allah, göklerde ve yerde olanları bilir. Allah, her şeyi bilendir.»"},{"SurahNumber":49,"VerseNumber":17,"Text":"Müslümanlar oldular diye, sana minnet etmektedirler. De ki: «Müslümanlığınızı bana karşı minnet (konusu) etmeyin. Tam tersine, sizi imana yöneltip ilettiği için Allah size minnet etmektedir. Eğer doğru sözlüler iseniz (bunu böyle kabullenmeniz gerekir.)»"},{"SurahNumber":49,"VerseNumber":18,"Text":"Hiç şüphesiz Allah, göklerin ve yerin gaybını bilir. Allah, yapmakta olduklarınızı görmekte olandır"},{"SurahNumber":50,"VerseNumber":1,"Text":"Kâf. ´Şerefli üstün´ Kur´an´a andolsun"},{"SurahNumber":50,"VerseNumber":2,"Text":"Hayır, onlara kendilerinden bir uyarıcı korkutucunun gelmesine şaştılar da, o kâfirler: «Bu şaşılacak bir şey» dediler"},{"SurahNumber":50,"VerseNumber":3,"Text":"«Biz öldüğümüz ve toprak olduğumuz zaman mı (yeniden diriltilecekmişiz)? Bu uzak bir dönüş (iddiasıdır).»"},{"SurahNumber":50,"VerseNumber":4,"Text":"Doğrusu biz, yerin onlardan ne eksilttiğini bilmişizdir. Katımızda (bütün bunları) saklayıp koruyan bir kitap vardır"},{"SurahNumber":50,"VerseNumber":5,"Text":"Hayır, hak kendilerine gelince yalanladılar. Şimdi onlar, derin bir sarsıntı içinde bulunuyorlar"},{"SurahNumber":50,"VerseNumber":6,"Text":"Üzerlerindeki göğe bakmıyorlar mı? Biz, onu nasıl bina ettik ve onu nasıl süsledik? Onun hiçbir çatlağı yok"},{"SurahNumber":50,"VerseNumber":7,"Text":"Yeri de (nasıl) döşeyip yaydık? Onda sarsılmaz dağlar bıraktık ve onda ´göz alıcı ve iç açıcı´ her çiftten (nice bitkiler) bitirdik"},{"SurahNumber":50,"VerseNumber":8,"Text":"(Bunlar,) ´İçten Allah´a yönelen´ her kul için ´hikmetle bakan bir iç göz´ ve bir zikirdir"},{"SurahNumber":50,"VerseNumber":9,"Text":"Ve gökten mübarek (bereket ve rahmet yüklü) su indirdik; böylece onunla bahçeler ve biçilecek taneler bitirdik"},{"SurahNumber":50,"VerseNumber":10,"Text":"Ve birbiri üstünde dizilmiş tomurcuk yüklü yüksek hurma ağaçları da"},{"SurahNumber":50,"VerseNumber":11,"Text":"Kullara rızık olmak üzere. Ve onunla (o suyla) ölü bir şehri dirilttik. İşte (ölümden sonra) dirilip çıkarılma da böyledir"},{"SurahNumber":50,"VerseNumber":12,"Text":"Onlardan önce Nuh kavmi, Ress halkı ve Semud (kavmi) de yalanladı"},{"SurahNumber":50,"VerseNumber":13,"Text":"Ad, Firavun ve Lût´un kardeşleri"},{"SurahNumber":50,"VerseNumber":14,"Text":"Eyke´liler ve Tübba kavmi de yalanladı. Bunların hepsi (kendilerine gönderilen) peygamberleri yalanladılar. Bu yüzden tehdidim (azabım) (onlara) hak oldu"},{"SurahNumber":50,"VerseNumber":15,"Text":"Ya, biz ilk yaratılışta güçsüz mü düştük? Hayır, onlar ´karmaşık bir kuşku´ içindedirler"},{"SurahNumber":50,"VerseNumber":16,"Text":"Andolsun, insanı biz yarattık ve nefsinin ona ne vesveseler vermekte olduğunu biliriz. Biz ona şahdamarından daha yakınız"},{"SurahNumber":50,"VerseNumber":17,"Text":"Onun sağında ve solunda oturan ´iki tesbit edici ve yazıcı´ tesbit edip yazarlarken"},{"SurahNumber":50,"VerseNumber":18,"Text":"O, söz olarak (herhangi bir şey) söylemeyiversin, mutlaka yanında hazır bir gözetleyici vardır"},{"SurahNumber":50,"VerseNumber":19,"Text":"O ölüm sarhoşluğu, bir gerçek olarak gelip de, (insana) «İşte bu, senin yan çizip kaçmakta olduğun şeydir» (denildiği zaman da)"},{"SurahNumber":50,"VerseNumber":20,"Text":"Sur´a da üfürülmüştür. İşte bu, tehdidin (gerçekleştiği) gündür"},{"SurahNumber":50,"VerseNumber":21,"Text":"(Artık) Her bir nefis, yanında bir sürücü ve bir şahid ile gelmiştir"},{"SurahNumber":50,"VerseNumber":22,"Text":"«Andolsun, sen bundan bir gaflet içindeydin; işte biz de senin üzerindeki örtüyü açıp kaldırdık. Artık bugün görüş gücün oldukça keskindir.»"},{"SurahNumber":50,"VerseNumber":23,"Text":"Onun yakını olan (ve yanından ayrılmayan melek) dedi ki: «İşte bu, yanımda hazır durumda olan şey.»"},{"SurahNumber":50,"VerseNumber":24,"Text":"(Allah şöyle buyurur) Cehenneme atın son derece inatçı olan her nankörü"},{"SurahNumber":50,"VerseNumber":25,"Text":"Hayra engel olan saldırgan şüpheciyi"},{"SurahNumber":50,"VerseNumber":26,"Text":"Ki o, Allah´la beraber başka bir ilah edinmişti. Artık ikiniz, onu en şiddetli olan azabın içine atın"},{"SurahNumber":50,"VerseNumber":27,"Text":"Onun yakın dostu (saptırıcı) dedi ki: «Rabbimiz, ben onu kışkırtıp azdırmadım. Ancak kendisi (haktan) uzak bir sapıklık içindeydi.»"},{"SurahNumber":50,"VerseNumber":28,"Text":"(Allah buyurur:) «Benim huzurumda çekişip durmayın. Ben size daha önce ´kesin bir uyarı´ göndermiştim.»"},{"SurahNumber":50,"VerseNumber":29,"Text":"«Huzurumda söz değişikliğe uğratılmaz ve ben kullara zulmedici değilim.»"},{"SurahNumber":50,"VerseNumber":30,"Text":"O gün cehenneme diyeceğiz: «Doldun mu?» O da: «Daha fazlası var mı?» diyecek"},{"SurahNumber":50,"VerseNumber":31,"Text":"Cennet de, muttakiler için, uzakta değildir, (o gün) yakınlaştırılmıştır"},{"SurahNumber":50,"VerseNumber":32,"Text":"Bu, size vadolunandır; (gönülden Allah´a) yönelip dönen, (İslâm´ın hükümlerini) koruyan"},{"SurahNumber":50,"VerseNumber":33,"Text":"Görmediği halde Rahman´a karşı ´içi titreyerek korku duyan ve ´içten Allah´a yönelmiş´ bir kalb ile gelen içindir"},{"SurahNumber":50,"VerseNumber":34,"Text":"«Ona ´esenlik ve barış (selam)la´ girin. Bu, ebedilik günüdür.»"},{"SurahNumber":50,"VerseNumber":35,"Text":"Orada diledikleri her şey onlarındır; katımızda daha fazlası da var"},{"SurahNumber":50,"VerseNumber":36,"Text":"Biz bunlardan önce nice kuşakları yıkıma uğrattık ki onlar, zorbaca yakalamak (yakıp yıkmak, baskı ve şiddetle yönetmek, sindirmek) bakımından kendilerinden daha üstündüler; şehirlerde (yerin üstünü altına getirip, sayısız kazı, inşaat ve araştırmalarla her yanı) delik deşik etmişlerdi. (Ama) kaçacak bir yer var mı"},{"SurahNumber":50,"VerseNumber":37,"Text":"Hiç şüphesiz, bunda, kalbi olan ya da bir şahid olarak kulak veren kimse için elbette bir öğüt (zikir) vardır"},{"SurahNumber":50,"VerseNumber":38,"Text":"Andolsun, biz gökleri, yeri ve ikisi arasında bulunanları altı günde yarattık; bize hiçbir yorgunluk da dokunmadı"},{"SurahNumber":50,"VerseNumber":39,"Text":"Öyleyse sen, onların dediklerine karşılık sabret ve Rabbini güneşin doğuşundan önce ve batışından önce hamd ile tesbih et"},{"SurahNumber":50,"VerseNumber":40,"Text":"Gecenin bir bölümünde ve secdelerin arkasında da O´nu tesbih et"},{"SurahNumber":50,"VerseNumber":41,"Text":"Çağırıcının, yakın bir yerden çağrıda bulunacağı güne kulak ver"},{"SurahNumber":50,"VerseNumber":42,"Text":"O gün, o çığlığı bir gerçek (hak) olarak işitirler. İşte bu, (dirilip kabirlerden) çıkış günüdür"},{"SurahNumber":50,"VerseNumber":43,"Text":"Gerçek şu ki, dirilten ve öldüren biziz, biz. Ve dönüş de bizedir"},{"SurahNumber":50,"VerseNumber":44,"Text":"O gün yer, onlardan çatlayıp ayrılır da (onlar,) hızla koşarlar. İşte bu, bize göre oldukça kolay olan bir haşir (sizi bir arada toplama)dır"},{"SurahNumber":50,"VerseNumber":45,"Text":"Biz onların neler söylemekte olduklarını daha iyi biliriz ve sen onların üzerinde bir zorba da değilsin; şu halde, benim kesin tehdidimden korkanlara Kur´an ile öğüt ver"},{"SurahNumber":51,"VerseNumber":1,"Text":"Tozu dumana katıp savuran (rüzgâr)lara"},{"SurahNumber":51,"VerseNumber":2,"Text":"Derken, ağır yük taşıyan (bulut)lara"},{"SurahNumber":51,"VerseNumber":3,"Text":"Sonra kolaylıkla akıp gidenlere"},{"SurahNumber":51,"VerseNumber":4,"Text":"Sonra iş(ler)i taksim edenlere andolsun"},{"SurahNumber":51,"VerseNumber":5,"Text":"Size va´dedilmekte olan, hiç tartışmasız doğrudur"},{"SurahNumber":51,"VerseNumber":6,"Text":"Şüphesiz (din) hesap ve ceza da mutlaka gerçekleşecektir"},{"SurahNumber":51,"VerseNumber":7,"Text":"´Özen içinde yollar ve yörüngelerle donatılmış´ göğe andolsun"},{"SurahNumber":51,"VerseNumber":8,"Text":"Siz, gerçekten birbirini tutmaz bir söz (çelişkili ve aykırı görüşler) içindesiniz"},{"SurahNumber":51,"VerseNumber":9,"Text":"Ondan çevrilen çevrilir"},{"SurahNumber":51,"VerseNumber":10,"Text":"Kahrolsun, o ´zan ve tahminle yalan söyleyenler´"},{"SurahNumber":51,"VerseNumber":11,"Text":"Ki onlar, ´bilgisizliğin kuşatması´ içinde habersizdirler"},{"SurahNumber":51,"VerseNumber":12,"Text":"«Hesap ve ceza (din) günü ne zaman?» diye sorarlar"},{"SurahNumber":51,"VerseNumber":13,"Text":"O gün onlar, ateşin üstünde tutulup eritilecekler"},{"SurahNumber":51,"VerseNumber":14,"Text":"«Tadın fitnenizi. Bu, sizin pek acele isteyip durduğunuz şeydir.»"},{"SurahNumber":51,"VerseNumber":15,"Text":"Şüphesiz muttaki olanlar, cennetlerde ve pınarlardadırlar"},{"SurahNumber":51,"VerseNumber":16,"Text":"Rablerinin kendilerine verdiğini alanlar olarak. Çünkü onlar, bundan önce ihsanda (güzel davranışta) bulunanlardı"},{"SurahNumber":51,"VerseNumber":17,"Text":"Gece boyunca da pek az uyurlardı"},{"SurahNumber":51,"VerseNumber":18,"Text":"Onlar, seher vakitlerinde istiğfar ederlerdi"},{"SurahNumber":51,"VerseNumber":19,"Text":"Onların mallarında dilenip isteyen (ve iffetinden dolayı istemeyip de) yoksul olan için de bir hak vardı"},{"SurahNumber":51,"VerseNumber":20,"Text":"Yeryüzünde kesin bir bilgiyle inanacak olanlar için ayetler vardır"},{"SurahNumber":51,"VerseNumber":21,"Text":"Ve kendi nefislerinizde de. Yine de görmüyor musunuz"},{"SurahNumber":51,"VerseNumber":22,"Text":"Gökte rızkınız vardır ve size va´dolunmakta olan da"},{"SurahNumber":51,"VerseNumber":23,"Text":"İşte, göğün ve yerin Rabbine andolsun ki, hiç tartışmasız, o (size va´dedilen) sizin (kendi aranızda) konuştuklarınız kadar, kuşkusu olmayan kesin bir gerçektir"},{"SurahNumber":51,"VerseNumber":24,"Text":"(Ey Nebi!) Sana İbrahim´in ağırlanan konuklarının haberi geldi mi"},{"SurahNumber":51,"VerseNumber":25,"Text":"Hani, onun yanına girdiklerinde: «Selam» demişlerdi. O da: «Selam» demişti. «(Haklarında bilgim olmayan) Yabancı bir topluluk.»"},{"SurahNumber":51,"VerseNumber":26,"Text":"Hemen (onlara) sezdirmeden ailesine gidip, çok geçmeden semiz bir buzağı ile (geri) geldi"},{"SurahNumber":51,"VerseNumber":27,"Text":"Derken onlara yaklaştırıp (önlerine sürdü); «Yemez misiniz?» dedi"},{"SurahNumber":51,"VerseNumber":28,"Text":"(Onlar yemeyince) Bunun üzerine onlardan içine bir tür korku düştü. «Korkma» dediler ve ona bilgin bir erkek çocuk müjdesini verdiler"},{"SurahNumber":51,"VerseNumber":29,"Text":"Böylece karısı çığlıklar kopararak geldi ve yüzüne vurarak: «Kısır, yaşlı bir kadın (mı doğum yapacakmış)?» dedi"},{"SurahNumber":51,"VerseNumber":30,"Text":"Dediler ki: «Öyle. (Bunu) Senin Rabbin buyurdu. Çünkü O, hüküm ve hikmet sahibi olandır, bilendir.»"}]}