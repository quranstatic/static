{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":15,"VerseNumber":1,"Text":"Alif Lam Ra. Tsino ni tsinyali tsieshitabu nende Ikurani yinoosinjia"},{"SurahNumber":15,"VerseNumber":2,"Text":"Awundi balitsa bekomba balia bakhaya mbu bamanyanga baba Abasalamu"},{"SurahNumber":15,"VerseNumber":3,"Text":"Baleshesa balie ebiakhulia mana basangale, mana bakatibwe nende liparo lwobubeyi (mbu balileshelwa), ahambi ano betsa okhumanya"},{"SurahNumber":15,"VerseNumber":4,"Text":"Ne shikhwasishiakhwo olukongo lwosi lwosi tawe halali lwali nende ebise bialwo bimanyikhane"},{"SurahNumber":15,"VerseNumber":5,"Text":"Ne babulaho Abandu bosi bosi banyala okhwuranjilila ebise bieyindukho biabu, nohomba shibanyala okhushindibwa tawe"},{"SurahNumber":15,"VerseNumber":6,"Text":"Nebaboola mbu; “ Ewe ulia oweshilibwakhwo amestulisio, toto ewe oli omulalu”"},{"SurahNumber":15,"VerseNumber":7,"Text":"“Shichila shina nolakhurerera Abamalaika nikali mbu ewe oli mubaboolanga obwatoto?’’"},{"SurahNumber":15,"VerseNumber":8,"Text":"Efwe shikhwishinjia Abamalaika halali khubwatoto (ebise biokhusishibwa khwabu nibiula), ne awo shibalihebwa obwiyangu tawe (balisishibwa butswa)"},{"SurahNumber":15,"VerseNumber":9,"Text":"Toto efwe khweshia ametsulisio kano, ne khandi toto efwe nefwe khwitsa okhukalinda"},{"SurahNumber":15,"VerseNumber":10,"Text":"Ne toto khwaruma Abarumwa mumikanda chia Abandu beyimbeli"},{"SurahNumber":15,"VerseNumber":11,"Text":"Ne Omurumwa yesiyesi shiyabetselanga halali bo bamukholelanga omubayo"},{"SurahNumber":15,"VerseNumber":12,"Text":"Ne endio nilwakhwinjisinjia mumioyo chia balia abamabii"},{"SurahNumber":15,"VerseNumber":13,"Text":"Shibasuubilanga kano tawe, ne bamala okhulola shingala kali khubandu bali imbeli wabu eyo"},{"SurahNumber":15,"VerseNumber":14,"Text":"Ne khubafungulilanga omuliango kwo mwikulu mana baba nibaninanga"},{"SurahNumber":15,"VerseNumber":15,"Text":"Kho bakhaboolele mbu; “tsimoni tsiefu tsimeesibwe ne efwe abeene khulochelwe.”"},{"SurahNumber":15,"VerseNumber":16,"Text":"Ne toto khwara mwikulu tsing’ining’ini, mana nikhutsirona khubalia bokhuhenga"},{"SurahNumber":15,"VerseNumber":17,"Text":"Ne khwatsilinda okhurulana nende buli Shetani ulondungwa"},{"SurahNumber":15,"VerseNumber":18,"Text":"Halali ulia uwulilisinjia mukhwiba, naye mana, amulondangakhwo nende eshichenga shiomulilo shilolokha"},{"SurahNumber":15,"VerseNumber":19,"Text":"Ne liloba khwaliala mana nikhuramwo tsingulu ne nikhumesiamwo buli eshindu khushichelo"},{"SurahNumber":15,"VerseNumber":20,"Text":"Ne nikhubakasiliamwo obulamu, nende ebindi bia enywe mulabikabilanga tawe"},{"SurahNumber":15,"VerseNumber":21,"Text":"Ne shibulaho shiosi shiosi halali shirula khwifwe, nesikhushiishinjia tawe halali khushichelo shimanyishe"},{"SurahNumber":15,"VerseNumber":22,"Text":"Ne khureranga omuyeka kwitsulemwo liime, ne khwishinjia amatsi okhurula mumaleesi ako. Mana khubanywesinjia amatsi ako. Ne shimuli enywe mukabikhanga tawe"},{"SurahNumber":15,"VerseNumber":23,"Text":"Ne ni efwe khulamusinjia ne ninefwe abafwisinjia, na ni efwe nefwe abalichelama. (abalikalusia)"},{"SurahNumber":15,"VerseNumber":24,"Text":"Ne khwamanya abaranjililanga mwinywe, nekhumanyile abatong’a inyuma"},{"SurahNumber":15,"VerseNumber":25,"Text":"Ne toto Nyasaye wuwo niye wakhabakhung’asie toto Ye niye Owamachesi Omumanyi muno"},{"SurahNumber":15,"VerseNumber":26,"Text":"Ne toto khwalonga Omundu okhurula khwiloba eliumu, elirusinjia- omwoyo- isauti(nilituywa) elirulana nende amatoyi karebwakhwo ifwani"},{"SurahNumber":15,"VerseNumber":27,"Text":"Ne Amajiini khwakalonga imbeli awo, okhurulana nende omuyeka kwo mulilo"},{"SurahNumber":15,"VerseNumber":28,"Text":"Ne Nyasaye wuwo olwayaboolela Malaika mbu; “Toto esie nditsa okhulonga Omundu okhurula khuliloba liwumukhanga, lirulana nende amatoyi akarebwamwo ifwani"},{"SurahNumber":15,"VerseNumber":29,"Text":"Kho olwa ndalamala okhumulonga mana nemufuramwo emiuya chianje, mumwinamile khulwa okhumuwa eshiribwa"},{"SurahNumber":15,"VerseNumber":30,"Text":"Abamalaika boosi halala nibamwinamila"},{"SurahNumber":15,"VerseNumber":31,"Text":"Halali Ibilisi, yakhaya okhuba halala nende balia benama"},{"SurahNumber":15,"VerseNumber":32,"Text":"(Nyasaye)Naboola mbu; “Ewe Ibilisi obele orie olabeele halala nende abenaame?”"},{"SurahNumber":15,"VerseNumber":33,"Text":"Naboola; “Shenyala okhwinamila Omundu wawaloonga khuliloba eliumu lirusinjia -omwoyo- isauti, elirula khu matoyi karebwakhwo ifwani tawe.”"},{"SurahNumber":15,"VerseNumber":34,"Text":"(Nyasaye) Naboola mbu; “ rula omo, oli omutsube’’"},{"SurahNumber":15,"VerseNumber":35,"Text":"Ne toto oli nende eshilamo shianje okhula inyanga yeyindukho.”"},{"SurahNumber":15,"VerseNumber":36,"Text":"Naboola mbu; “Nyasaye wanje Omulesi! Mbelesie obwiyangu okhula inyanga yabalilamusibwa”"},{"SurahNumber":15,"VerseNumber":37,"Text":"(Nyasaye) Naboola mbu; “toto ewe olimubalia bahebwa obwiyangu"},{"SurahNumber":15,"VerseNumber":38,"Text":"Okhula inyanga yebise bimanyishe biarebwaho .”"},{"SurahNumber":15,"VerseNumber":39,"Text":"Naboola;“Nyasayewanje!shingalawambusilia okhukora nditsa okhubaronela(abandu) khushialo ne nditsa okhubakosia boosi.”"},{"SurahNumber":15,"VerseNumber":40,"Text":"Halali Abasumba bobo abatswenufu”"},{"SurahNumber":15,"VerseNumber":41,"Text":"(Nyasaye) naboola mbu “ino ni injila yokhwitsa ewanje ingololofu”"},{"SurahNumber":15,"VerseNumber":42,"Text":"“Ne toto Abandu banje ewe sholaba nende obunyali khubo tawe, halali balia abakori bakhulondakhwo"},{"SurahNumber":15,"VerseNumber":43,"Text":"Ne toto Jahannam niho habundu wabu, wabakasilibwa bosi"},{"SurahNumber":15,"VerseNumber":44,"Text":"Ili nende emiliango saba, nebuli omuliango kuli nende ebuleka yakabulwa"},{"SurahNumber":15,"VerseNumber":45,"Text":"Toto balia baria Nyasaye baliba mumikunda nende tsisebele"},{"SurahNumber":15,"VerseNumber":46,"Text":"“Injilemwo mushironyo nomulembe”"},{"SurahNumber":15,"VerseNumber":47,"Text":"Ne khulirusia amakhonye akali mubilifu biabu, ne baliba (shinga) Abananda nibekhale khubisala biobwami nibahengana"},{"SurahNumber":15,"VerseNumber":48,"Text":"Shibulibatilakhwo obuchong’e bwosi bwosi omo tawe, ne shibalirusibwamwo tawe"},{"SurahNumber":15,"VerseNumber":49,"Text":"Boolela Abasumba banje mbu esie nesie Owobulesheli obunji Owetsimbabaasi muno"},{"SurahNumber":15,"VerseNumber":50,"Text":"Ne eshinyasio shianje nisho eshinyasio eshilulu muno"},{"SurahNumber":15,"VerseNumber":51,"Text":"Ne baboolele amakhuwa kabacheni ba Ibrahim"},{"SurahNumber":15,"VerseNumber":52,"Text":"Olwa benjila ewuwe nibaboola mbu; “mulembe” naboola mbu : “toto efwe khubakorerwe.”"},{"SurahNumber":15,"VerseNumber":53,"Text":"Nibaboola mbu; Olaria tawe efwe khukhusubisia Omusiani wa machesi amanji”"},{"SurahNumber":15,"VerseNumber":54,"Text":"Naboola; “Oh! Mumboolelanga kano, nemalile okhukofula, kho ni munjila shina yamumboolelangamwo kano?”"},{"SurahNumber":15,"VerseNumber":55,"Text":"Nibaboola mbu; “Toto efwe khukhuboolela khubwatoto kho sholaba mubalia abafwitsanga omwoyo tawe.”"},{"SurahNumber":15,"VerseNumber":56,"Text":"Naboola mbu; “Ne niwina ufwitsanga omwoyo okhurulana nende tsimbabaasi tsia Nyasaye wuwe halali balia abakora?”"},{"SurahNumber":15,"VerseNumber":57,"Text":"Naboola; “Mana shiamumbolela shindi nishina enywe Abarumwa"},{"SurahNumber":15,"VerseNumber":58,"Text":"Nibaboola mbu; “Efwe khurumilwe khubandu abamabii”"},{"SurahNumber":15,"VerseNumber":59,"Text":"Halali balia abaloonda Luti. Toto efwe khwitsa okhuhabina abo boosi"},{"SurahNumber":15,"VerseNumber":60,"Text":"Halali omukhasi wuwe khumalile okhulola mbu alaba mubandu balitong’a inyuma"},{"SurahNumber":15,"VerseNumber":61,"Text":"Mana Abarumwa olwa boola khubandu ba Luti"},{"SurahNumber":15,"VerseNumber":62,"Text":"(Luti) naboola; “Toto enywe muli Abandu balamanyishe tawe.”"},{"SurahNumber":15,"VerseNumber":63,"Text":"Nibaboola mbu; “mana efwe khukhureerere kalia kabakholelanga obukanakani” nomulembe"},{"SurahNumber":15,"VerseNumber":64,"Text":"“Ne khukhwitsile khubulaamba, netoto efwe khuboolanga obwatoto.”"},{"SurahNumber":15,"VerseNumber":65,"Text":"“Kho rula nende Abandu bawo, ebise bilala mubise bieshilo, nawe abalondekhwo, neyesiyesi mwinywe alakalukhanakhwo okhuhenga inyuma tawe, nemutsie wamulomesibungwa"},{"SurahNumber":15,"VerseNumber":66,"Text":"Nenikhumubusilia likhuwa elo, mbu emisi chiabu chitsa okhutetwa mumabwibwi"},{"SurahNumber":15,"VerseNumber":67,"Text":"Ne Abandu belitokho elo nibetsa nibasangalile"},{"SurahNumber":15,"VerseNumber":68,"Text":"(Lut) Naboola mbu; “Toto bano ni abacheni banje khomulafimbia omurwe tawe”"},{"SurahNumber":15,"VerseNumber":69,"Text":"“Ne murie Nyasaye, ne mulafimbia omurwe tawe”"},{"SurahNumber":15,"VerseNumber":70,"Text":"Nibaboola mbu: “efwe shikhwakhukaniakho (okhurera) Abandu (belwanyi)"},{"SurahNumber":15,"VerseNumber":71,"Text":"Naboola mbu: “ bano nabakhana banje itse ebahelesie(mubateshie) toto enywe nimuli abakholanga"},{"SurahNumber":15,"VerseNumber":72,"Text":"Nditsuba khulubaka lulwo, mbu : “abo bali mubumesi bwabu nibanyakhananga eshikhaya.”"},{"SurahNumber":15,"VerseNumber":73,"Text":"Mana eshinyasio shioluyoka nishibabukula mumabwibwi"},{"SurahNumber":15,"VerseNumber":74,"Text":"Mana nikhukhola hasi wabu okhuba hekulu, mana nikhubakwisilia ifula ya machina yeliloba lwomumulilo.”"},{"SurahNumber":15,"VerseNumber":75,"Text":"Toto mu ako khulimwo nende ameeko khubandu baretsanga amakhuwa khushichelo"},{"SurahNumber":15,"VerseNumber":76,"Text":"Ne toto tsingongo etso tsili khutsinjila tsiburungwakhwo"},{"SurahNumber":15,"VerseNumber":77,"Text":"Toto mu ako khulimwo nende ameeko khubasuubili"},{"SurahNumber":15,"VerseNumber":78,"Text":"Netoto Abandu bomushitsimi bali ababii"},{"SurahNumber":15,"VerseNumber":79,"Text":"Mana nikhubahelesia eshinyasio, ne ebialo bibili bino bili khunjila ili habulafu"},{"SurahNumber":15,"VerseNumber":80,"Text":"Netoto Abandu ba Hijri bayingasia Abarumwa"},{"SurahNumber":15,"VerseNumber":81,"Text":"Ne nikhubahelesia abimanyisio biefu nabo nibalabukulamwo oluchendo tawe"},{"SurahNumber":15,"VerseNumber":82,"Text":"Ne bakwotanga tsingulu nibakasia tsinzu"},{"SurahNumber":15,"VerseNumber":83,"Text":"Mana eshinyasio shioluyoka nishibabukula mumabwibwi"},{"SurahNumber":15,"VerseNumber":84,"Text":"Mana akabakholanga nikalabakhonyakhwo shiosi shiosi tawe"},{"SurahNumber":15,"VerseNumber":85,"Text":"Ne shikhwalonga likulu nende eshialo nende ebili hakari wabio halali khubwatoto, ne toto indukho iliula , kho leshela okhuleshela okhulayi"},{"SurahNumber":15,"VerseNumber":86,"Text":"Toto Nyasaye wuwo Omulesi niye omuloonji ne niye Omumanyi muno"},{"SurahNumber":15,"VerseNumber":87,"Text":"Ne khwakhwelesia tsinyaali saba tsisomungwa ebise nebise nende Ikurani yoluyali"},{"SurahNumber":15,"VerseNumber":88,"Text":"Ne olakhosia tsimoni tsitsio khukalia akakhwahelesia emikanda chindi hakari wabu, nohomba olababelelela tawe. Ne wishilie abasuubili olubaa lulwo. (lwetsimbabaasi)"},{"SurahNumber":15,"VerseNumber":89,"Text":"Ne boolambu:“ toto esie nesie Omwikanyilisi Omwinoosi.(owahabulafu)"},{"SurahNumber":15,"VerseNumber":90,"Text":"Shingala khweshilia balia (eshinyasio bosi) balia abekaba emikanda (okhwikalila abusalamu)"},{"SurahNumber":15,"VerseNumber":91,"Text":"Balia bakhola Ikurani okhuba omubunjikho kwobubeyi"},{"SurahNumber":15,"VerseNumber":92,"Text":"Kho nditsuba khu Nyasaye wuwo Omulesi mbu khulibareeba bosi"},{"SurahNumber":15,"VerseNumber":93,"Text":"Khukalia koosi akabakholanga"},{"SurahNumber":15,"VerseNumber":94,"Text":"Kho yusia akawalomesibwa ne obe ehale nende Abatsokaasi"},{"SurahNumber":15,"VerseNumber":95,"Text":"Toto efwe khukhuyela okhulinda nende abakhubayilanga"},{"SurahNumber":15,"VerseNumber":96,"Text":"Balia abatsokasinjia Nyasaye nende Abanyasaye bandi balitsa okhumanya"},{"SurahNumber":15,"VerseNumber":97,"Text":"Netoto khwamanya mbu eshilifu shishio shinyoolanga obusiro khukalia akababoolanga"},{"SurahNumber":15,"VerseNumber":98,"Text":"Kho tswenula Nyasaye wuwo Omulesi khulwa okhumwitsoomia , ne obe halala nende bamwinamilanga nibasujuda"},{"SurahNumber":15,"VerseNumber":99,"Text":"Ne olaame Nyasaye wuwo okhuula likhuulile eliatoto elo . (lifwa)"},{"SurahNumber":16,"VerseNumber":1,"Text":"Likhuwa lia Nyasaye liloola butswa, kho mulayungubasia tawe. Oluyali nolulwe ne ali hekulu muno mukabamutsokasinjia ninako"},{"SurahNumber":16,"VerseNumber":2,"Text":"Yeshinjia Malaika nende obufimbuli, khubuchami bubwe khu ulia owayenya mubasumba bebe, mbu: “yekanyilisie (Abandu) mbu abulaho ulaamwa owulali esie kho murie esie.”"},{"SurahNumber":16,"VerseNumber":3,"Text":"Yaloonga likulu nende eshialo khubwatoto, ali hekulu muno nende khubiabamutsokasinjia ninabio"},{"SurahNumber":16,"VerseNumber":4,"Text":"Yaloonga Omundu okhurulana nende indonyande yamatsi kolwibulo, mana naye naba omuyingasi owahabulafu"},{"SurahNumber":16,"VerseNumber":5,"Text":"Ne yaloonga tsisolo, mwetso munyoolangamwo obutundumu nende obukhoonyi ne etsindi mutsilitsanga"},{"SurahNumber":16,"VerseNumber":6,"Text":"Ne mulolanga obulayi olwa mutsikalusinjia ingolobe nende shingala mutsiyilanga mushiayo itsuli"},{"SurahNumber":16,"VerseNumber":7,"Text":"Ne tsibachinjilanga emisiko chienyu okhula mutsingongo tsiamulakholelemwo halali nimunyakhane muno. Toto Nyasaye wenyu ni Omuholo muno Owetsimbabaasi"},{"SurahNumber":16,"VerseNumber":8,"Text":"Nende tsifarasi nende tsinyumbu, nende tsisishili, mutsininenjekhwo nende oburone (bwenyu) ne alaloonga ebia mulamanyile tawe"},{"SurahNumber":16,"VerseNumber":9,"Text":"Ni khu Nyasaye okhubechesia injila (ili habwene) netsiliwo etsindi tsilali habwene tawe. Ne yenyanga toto yakhabalunjisiyie mwesi"},{"SurahNumber":16,"VerseNumber":10,"Text":"Ye niye ubeshilinjia amatsi okhurula mwikulu, khuko munyoolanga kokhunywa, nende emimela chiamulisinjia ebiayo"},{"SurahNumber":16,"VerseNumber":11,"Text":"Ne khuko abamesilinjia ebirache nende zaituni nende emitende nende emizabibu nende buli ebiamo, toto mwako khulimwo nende ameeko khubandu baparanga"},{"SurahNumber":16,"VerseNumber":12,"Text":"Ne yabakwalasilia eshilo nende eshitere, eliuba nende omwesi, nende tsin’gining’ini tsiosi tsiakwalasibwa khubunyali bubwe. Toto mu ako khulimwo nende ameeko khubandu bobwongo"},{"SurahNumber":16,"VerseNumber":13,"Text":"Nende bilia ebiayasalasia khushialo ebiobukoondo bukabukhane. Toto mu ako khulimwo nende ameeko khubandu bawulilanga amebaalo"},{"SurahNumber":16,"VerseNumber":14,"Text":"Niye wabakwalasilia inyanza mbu khomunyoole okhuliamwo inyama indorotoro inzelemu, nemurusinjiamwo ebirone bia mwifwalanga, ne olola shinga ebininungwamwo shingala bikhalakaninjiamwo, mbu khomunyoole tsimbabaasi tsitsie, nekhomunyoole okhumupila orio"},{"SurahNumber":16,"VerseNumber":15,"Text":"Ne nara khushialo tsingulu mbu (eshialo) shilabeyabeya ninanyu tawe, nende emialo nende tsinjila khomunyoole okhuloondakhwo"},{"SurahNumber":16,"VerseNumber":16,"Text":"Ne yaraho ebimanyisio bindi. Ne khutsing’ining’ini nitsiabalunjisilanjiakhwo injila"},{"SurahNumber":16,"VerseNumber":17,"Text":"Mbu ulia owaloonga yakhaba shiabulala nende ulia ulaalonga tawe? Koo shimwitsulilanga tawe"},{"SurahNumber":16,"VerseNumber":18,"Text":"Ne nimubala tsimbabaasi tsia Nyasaye (khwinywe) shimwakhatsimala tawe, toto Nyasaye niwobulesheli owetsimbabaasi muno"},{"SurahNumber":16,"VerseNumber":19,"Text":"Ne Nyasaye amanyile kamufisanga nende akamuretsanga habulafu"},{"SurahNumber":16,"VerseNumber":20,"Text":"Nebalia abalaamanga ebilali Nyasaye tawe, shibaloonganga shiosishiosi tawe halali bo balongwa"},{"SurahNumber":16,"VerseNumber":21,"Text":"Ni abafuu shinabalamu tawe, ne bakorerwe mbu balilamusibwa lina"},{"SurahNumber":16,"VerseNumber":22,"Text":"Nyasaye wenyu ni Nyasaye mulala, ne balia abalasuubilanga mwikulu tawe emioyo chiabu chikhayanga nabo belolanga"},{"SurahNumber":16,"VerseNumber":23,"Text":"Toto bwene Nyasaye yamanya akamufisanga nende akamuretsanga habulafu, toto ye shiyachama abelolanga tawe"},{"SurahNumber":16,"VerseNumber":24,"Text":"Ne nibarebwa mbu nishina shia Nyasaye wenyu yeshiye? Nibaboola mbu: “ni tsingano tsiakhalesa tsiobubeyi.”"},{"SurahNumber":16,"VerseNumber":25,"Text":"Kho bachinge emisiko chiabu emilamba inyanga yeyindukho, nende emisiko chiabalia ababakosinjia khukhubula obumanyi. Koo ni amabii kali karie kano kabachinganga"},{"SurahNumber":16,"VerseNumber":26,"Text":"Toto balia abali imbeli wabu bakhola ebifwanga biabu, mana Nyasaye naresia amatililo ketsinzu tsiabu mana ebitsafu nibibakwila, okhurula hekulu mana eshinyasionishibetselamunjilayabalamanyile tawe"},{"SurahNumber":16,"VerseNumber":27,"Text":"Mana inyanga yeyindukho alibafimbia omurwe, ne aliboola mbu: “balihena balia abamwanzokasinjia ninabo, abachilanga nimusoolana?” balia abahebwa obumanyi baliboola mbu: “toto isoni nende amasila nyanga yino biloolela Abakhayi.”"},{"SurahNumber":16,"VerseNumber":28,"Text":"Balia aba Malaika bafwisia nibekholele obwononi, mana baliloonda lilako(baliboola mbu:) “sikhwakholanga obwononi bwosibwosi tawe” (abamalaika balibakalusia mbu:) “ hee toto bwene Nyasaye yamanya muno akamwakholanga.”"},{"SurahNumber":16,"VerseNumber":29,"Text":"“kho injilie mumiliango chiomumulilo kwa jahanam, ne mumenyamwo tsinyanga tsiosi. Ne ni eshimenyo eshibi muno khubandu Abafuru.”"},{"SurahNumber":16,"VerseNumber":30,"Text":"Ne balia abaritsanga Nyasaye nibareebwa mbu: “ nishina shia Nyasaye yeshia?” nibaboola mbu: “amalayi” ne balia bakhola obulayi khushialo khuno balinyoola amalayi, ne inzu yomwikulu ni indayi po ,ne inzu ya balia baria Nyasaye ni indayi muno"},{"SurahNumber":16,"VerseNumber":31,"Text":"Mumikunda chilawa tawe nichiabalinjilamwo, chiburanga hakari wachio emialo, balinyoolamwo eshiabenya. Endio nilwa Nyasaye arunganga abamuriitsanga"},{"SurahNumber":16,"VerseNumber":32,"Text":"Balia aba Malaika babafwisinjia nibakholele obulayi, balibaboolela mbu: “ omulembe kube ninanyu. Injile mwikulu khulwokhubeela kalia akamwakholanga.”"},{"SurahNumber":16,"VerseNumber":33,"Text":"Ne libulao liabalindanga halali Abamalaika babetsele nohomba likhuwa lia Nyasaye wuwo liboolele? Ne endio nilwabakhola balia bali imbeli wabu. Ne Nyasaye shiyabakholela obubii tawe halali abeene nibo bekholela obubii"},{"SurahNumber":16,"VerseNumber":34,"Text":"Mana nabatila khububii bwabakholanga mana\tnikababotokhana\tkalia akabatseshelanga"},{"SurahNumber":16,"VerseNumber":35,"Text":"Ne Abatsokaasi baboola mbu: “ Nyasaye achamanga shikhwakhalamile shiosi shiosi habundu wuwe tawe, efwe halala nohomba Abapapa befu, ne shikhwakhakanilekhwo shiosi shiosi tawe halali ye (akane)” kho mana endi nilwabakhola balia abali imbeli wabu. Kho shikali khubarumwa halali okhusia butswa oburume mubulafu"},{"SurahNumber":16,"VerseNumber":36,"Text":"Ne toto khwaruma Omurumwa mubuli omukanda ababoolele mbu: “mulaame Nyasaye ne mube ehale nende shetani” mubo balimwo ba Nyasaye yalunjisia, ne mubo balimwo bobukori bwakhoyeshela. Kho muchende khushialo mana mulolekhwo indukho yabayingasi shingala yali.”"},{"SurahNumber":16,"VerseNumber":37,"Text":"Kata noli nende okhwenya muno mbu balunjikhe, (manya mbu) Nyasaye shalunjisinjia ulia owatila okhukora tawe. Ne shibalinyoola ubahabina tawe"},{"SurahNumber":16,"VerseNumber":38,"Text":"Nabo betsubanga khulira lia Nyasaye eshitsubo shia amani mbu: “Nyasaye shalilamusia abafwa tawe.” Khulwa shina ? ni indakano eyalachilwa khuye, halali Abandu abanji shibamanyile tawe"},{"SurahNumber":16,"VerseNumber":39,"Text":"Kho abenoosilie kalia akabakabukhanila, ne mbu kho Abakhayi bamanye mbu bo toto ni ababeeyi"},{"SurahNumber":16,"VerseNumber":40,"Text":"Likhuwa liefu khushindu shia khwenya khuboolanga butswa mbu: “ba’’ nishiba"},{"SurahNumber":16,"VerseNumber":41,"Text":"Ne balia bawuya shichila Nyasaye nibamalile okhukholelwa obubii, toto khwitsa okhubetsusilia khushialo obulayi, ne omurungo kwomwikulu ni omukhongo muno, bamanyangakhwo bayie"},{"SurahNumber":16,"VerseNumber":42,"Text":"Balia abefwila mana nibesikanga butswa Nyasaye wabu omulesi"},{"SurahNumber":16,"VerseNumber":43,"Text":"Nafu shikhwaruma imbeli wuwo halali Abasatsa abakhwafimbulilanga obufimbuli. Mana mureebe abali nobwitsulili nikali mbu shimumanyile tawe"},{"SurahNumber":16,"VerseNumber":44,"Text":"Khubimanyisio bili habulafu nende mubitabu. Ne khweshia amachelo kho winoosilie Abandu akeshibwa khubo , khobanyoole okhupaara"},{"SurahNumber":16,"VerseNumber":45,"Text":"Ne koo basuubilanga mbu bali nomulembe balia abakholanga ebifwanga mbu Nyasaye shiyetsa okhubayibisia muliloba tawe nohomba shalabarerera eshinyasio nabo nibalamanyile tawe"},{"SurahNumber":16,"VerseNumber":46,"Text":"Nohomba shalabatila khutsinjendo tsiabu eyi nande eyi, Mana shibalanyala okhupwotsokha tawe"},{"SurahNumber":16,"VerseNumber":47,"Text":"Nohomba mbu shalabahelesia eshinyasio shiokhurisia khulwa okhututuyilia shititi shititi? Toto Nyasaye wuwo ni omuholo oweshisa muno"},{"SurahNumber":16,"VerseNumber":48,"Text":"Koo! Shibalolangakhwo buli bia Nyasaye yaloonga eshinikha shiabio shibotokhonanga okhurula omukhono omulunji nende omukaata ne binamilanga Nyasaye, nabio nibihotselesiye"},{"SurahNumber":16,"VerseNumber":49,"Text":"Ne binamilanga Nyasaye biosi bichendanga mwikulu nende khushialo , mutsisolo nende Abamalaika boosi, ne shibelolanga tawe"},{"SurahNumber":16,"VerseNumber":50,"Text":"Baritsanga Nyasaye wabu owuli hekulu wabu, ne bakholanga eliabalomesibungwa"},{"SurahNumber":16,"VerseNumber":51,"Text":"Ne Nyasaye yaboola mbu: “ mulabakhwo nende nyasaye babili tawe, ye ni Nyasaye mulala butswa yenyene. Kho murie butswa esie!”"},{"SurahNumber":16,"VerseNumber":52,"Text":"Ni ebibie ebili mwikulu nende mushialo, ne idini neyiyie buli lwosi. Koo mularia owundi ulali Nyasaye tawe"},{"SurahNumber":16,"VerseNumber":53,"Text":"Ne obulayi bwosi bwosi bwamulininabo burula khu Nyasaye, mana amabii nikabanyoola niye butswa owamulilila"},{"SurahNumber":16,"VerseNumber":54,"Text":"Mana nabarusiliaho obubii obo, omukanda mulala mwinywe kumutsokaasia"},{"SurahNumber":16,"VerseNumber":55,"Text":"Khobakhaye\ttsimbabaasi tsiakhwabahelesia, kho mwikhoye, mulitsa okhumanya"},{"SurahNumber":16,"VerseNumber":56,"Text":"Ne ebuleka webindu biakhubakabile babishilangabaliakatabalamanyiletawe. Toto mulirebwa kalia koosi akamwachikhanga"},{"SurahNumber":16,"VerseNumber":57,"Text":"Ne barererangao Nyasaye Abana abakhana. Nyasaye ni Omutswenufu muno khu ako, nabo beyenyelanga ababachama"},{"SurahNumber":16,"VerseNumber":58,"Text":"Ne mulala wabu naboolelwa amakhuwa kokhwibula omwana omukhana obweni bwaye bumaliyanga ne yetsula nende eshibeela"},{"SurahNumber":16,"VerseNumber":59,"Text":"Yefisanga mubandu khulwokhubolelwa amakhuwa amabii. Koo yekhale ninaye halala nende tsisoni etso nohomba amuyabile mwiloba. Manya mbu ni okhubii khuli khurie okho okhwababusinjia"},{"SurahNumber":16,"VerseNumber":60,"Text":"Ne balia balasuubilanga mwikulu tawe , bali nende okhuchelasibwa okhubii, naye Nyasaye niye weyifuma yoluyali naye niwa Amaani Owamachesi muno"},{"SurahNumber":16,"VerseNumber":61,"Text":"Ne Nyasaye abukulilanga Abandu khububii bwabu, shiyakhaleshelekhwo isolo yosiyosi khushialo tawe. Halali ababikhanga okhula ebise biarebwaho. Ne ebise biabu nibiliula shibishiindibungwa isandala tawe nohomba shibiyungubasibungwa tawe"},{"SurahNumber":16,"VerseNumber":62,"Text":"Ne bahelesinjia Nyasaye ebindu biabasinya, ne tsinimi tsiabu tsiboolanga obubeyi mbu bo balanyoola amalayi, toto abo babishilwa omulilo, netoto balilekhwamwo"},{"SurahNumber":16,"VerseNumber":63,"Text":"Nditsuba khu Nyasaye mbu , efwe kharuma (Abarumwa) mumikanda chiaranjilila ewe noshili , halali shetani yaboronela ebikhole biabu. Kho olwalelo ye ni omwitsa wabu. Nabo balinyoola eshinyasio eshilulu"},{"SurahNumber":16,"VerseNumber":64,"Text":"Ni shikhwakhwishilia eshitabu halali obaboolele kalia akabakabukhanangamwo, nende obulunjifu nende tsimbabaasi khubandu basuubilanga"},{"SurahNumber":16,"VerseNumber":65,"Text":"Ne Nyasaye yeshinjia amatsi okhurula mwikulu, ni khuko nalamusia liloba, nilimalilenje okhufwa, toto mu ako khulimwo nende ameeko khubandu bawulilanga"},{"SurahNumber":16,"VerseNumber":66,"Text":"Netoto mutsisolo khulimwo nende ameeko amakhongo, okhubeela enywe. Khubanywesinjia khubilia bili mutsinda tsiabu hakari wamafwi nende amatsayi karulangao amabeele amalafu amalayi khubakanywetsanga"},{"SurahNumber":16,"VerseNumber":67,"Text":"Ne khubiamo bietsitende nende tsizabibu, mukasinjiamwo amalwa nende omukabo omulayi, toto mu ako khulimwo nende ameeko khubandu bekhonyelanga obwongo"},{"SurahNumber":16,"VerseNumber":68,"Text":"Ne Nyasaye wuwo nafimbulila inzushi mbu: “ wikasilie tsinzu mubikulu, nende khumisala nende mutsinzu tsilia etsiabombakhanga.’’"},{"SurahNumber":16,"VerseNumber":69,"Text":"Mana “olie buli khushiamo, ne obure khutsinjila tsa Nyasaye wuwo etsiakholwa tsinyangu. Shilarula mutsinda tsiabu eshinywebwa shiobukondo bukabukhane, mukari washio khulimwo nende obuwonia khubandu.” Toto mukano khulimwo nende ameeko khubandu baparanga"},{"SurahNumber":16,"VerseNumber":70,"Text":"Nyasaye niye wabaloonga mana khandi yakhabafwisie, ne mwinywe balimwo bayindilanga bahebwa obulamu oburambi boola khulubaka olubi, okorwa buli eshindu, ne nabelenje omumanyi muno. Toto Nyasaye niye Omumanyi Omunyali muno"},{"SurahNumber":16,"VerseNumber":71,"Text":"Ne Nyasaye yaninia abandi mwinywe okhushila abandi khumikabo. Ne balia baninibwa shibakalusinjia omukabo kwabu khubalia abemikhono chiabu emilunji chiatila, kho babe halala khumikabo echo. Koo, tsimbabaasi tsia Nyasaye nitso tsiabakhayanga"},{"SurahNumber":16,"VerseNumber":72,"Text":"Ne Nyasaye niye wabalonjela abakhasi okhurulana ninanyu, ne nabanyalila okhunyoola okhurula khubakhasi abo abana nende abetsukhulu, mana nabakabila ebindu ebilayi. Kho mana basuubilanga akalali katoto ne bakhayanga tsimbabaasi tsia Nyasaye"},{"SurahNumber":16,"VerseNumber":73,"Text":"Ne balekhanga Nyasaye nibalaama abalakhabahelesia omukabo kwosikwosi tawe, okhurula mwikulu nohomba khushialo ne babula obunyali bwa shiosi shiosi tawe"},{"SurahNumber":16,"VerseNumber":74,"Text":"Mulachelasia Nyasaye tawe. Toto Nyasaye yamanya nanyu shimumanyile tawe"},{"SurahNumber":16,"VerseNumber":75,"Text":"Nyasaye abachelasilia Abasatsa babili, mulala khubo ni omusumba omurumwa owuli hasi womwami wuwe, owulanyala shiosi shiosi tawe; nende ulia owakhwakaba omukabo kurula khwifwe, mana naye arusinjia khumukabo oko mubwifisi nende mubwang’ang’u, koo bakhaba nashilala? Ifuma yoosi ni ya Nyasaye halali abanji mubo shibamanyile tawe"},{"SurahNumber":16,"VerseNumber":76,"Text":"Ne Nyasaye abachelasilia Abandu babili, mulala wabu ni omutimbe shanyala shiosishiosi tawe, naye ni omusiko khumwami wuwe, wosi wosi omulinjisia sharera obulayi bwosibwosi tawe, Koo uno yakhaba nashilala nende ulia ulomesinjia obulunjifu, naye nali khunjila ingolofu"},{"SurahNumber":16,"VerseNumber":77,"Text":"Ne kalikhu Nyasaye butswa, akalalolekha komwikulu nende kokhushialo, ni likhuwa lieyindukho lili butswa shinga okhumotia motia tsimoni, nohomba ni ahambi muno. Toto Nyasaye ni Omunyali wabuli eshindu"},{"SurahNumber":16,"VerseNumber":78,"Text":"Nyasaye yabarusia mutsinda tsiabanyinenywe nimulamanyile shiosi shiosi tawe. Ne nabahelesia tsimbulililo nende tsindolelo nende emioyo kho munyoole okhupa orio"},{"SurahNumber":16,"VerseNumber":79,"Text":"Koo! shibalolangakhwo amayoni shinga kehotselesinjia hekulu weshialo? Abulawo ukatilanga halali Nyasaye. Toto mu ako khulimwo nende ameeko khubandu basuubilanga"},{"SurahNumber":16,"VerseNumber":80,"Text":"Ne Nyasaye yabanyalila tsinzu tsienyu okhuba eshimenyo. Ne nabanyalila (okhukasia) tsinzu khumaselo ketsisolo, akamunyoolanga mbu ni amangu khubise bioluchendo lwenyu, nende ebise biokhuwulukha khwenyu.. nende khubukoya bwatsio nende amabaa katsio nende liswi liatsio, ebiamukasilinjia ebindu biokhwikhonyela khubise ebirambi"},{"SurahNumber":16,"VerseNumber":81,"Text":"Ne Nyasaye khubindu biayabalonjela yabakholela eshinikha, nenabakasilia eshimenyo khutsingulu, nenabakholela tsingubo tsibekalilanga oluya, nende tsingubo tsiebichuma etsibashinganga mubulwani 16. bwenyu.\tEndio\tnilwa\tabetsusilinjia tsimbabaasi tsitsie kho munyoole okhulonda"},{"SurahNumber":16,"VerseNumber":82,"Text":"Ne nibaloba, akoko ni okhusiasa oburume habulafu"},{"SurahNumber":16,"VerseNumber":83,"Text":"Bamanya tsimbabaasi tsia Nyasaye mana batsikhayanga , ne obunji mubo ni abakhayi"},{"SurahNumber":16,"VerseNumber":84,"Text":"Ne inyanga yakhulibuusia buli mumukanda omuloli, ne abakhayi shibalichamilwa nohomba shibalisaba eshileshelo tawe"},{"SurahNumber":16,"VerseNumber":85,"Text":"Ne balia abakhola tsimbi olwabalilola eshinyasio , shibalitutuyilibwa eshinyasio esho tawe, nohomba shibalihelesibwa ebise bindi tawe"},{"SurahNumber":16,"VerseNumber":86,"Text":"Ne balia batsokasia Nyasaye olwabalilola balia batsokasibwa nende Nyasaye , baliboola mbu: “ Nyasaye wefu bano nibo abakhwasanjinjia ninawe, abakhwalamanga habundu wuwo” ne balibasukunila likhuwa nibaboolelwa mbu: “ toto enywe muli ababeeyi”"},{"SurahNumber":16,"VerseNumber":87,"Text":"Ne inyanga eyo baliwulila buli liosiliosi imbeli wa Nyasaye, ne akabachikhanga kalibakora"},{"SurahNumber":16,"VerseNumber":88,"Text":"Balia bakhaya mana nibekalila khunjila ya Nyasaye, khulibametela eshinyasio hekulu weshinyasio shingala abeene bakholanga amabii"},{"SurahNumber":16,"VerseNumber":89,"Text":"Ne inyanga yakhulirusia buli mumukanda omuloli mana ababoolele akarulana ninabo, ne wesi khukhurere obe omuloli khubo. Ne khwakhwishilia eshitabu shino eshiboolanga buli eshindu, nashio ni obulunjifu nende tsimbabaasi, nende obusangali khubalia abehotselesinjia (khu Nyasaye)"},{"SurahNumber":16,"VerseNumber":90,"Text":"Toto Nyasaye alomesinjia okhukhola obuleeng’afu, nende okhukhola obulayi, nende okhuhelesia abeekho, ne akania eshifwolo nende okhukhola tsimbi. Abebaalilanga mwakhaba murio mwanyoola okhumanya"},{"SurahNumber":16,"VerseNumber":91,"Text":"Ne mukhole shingala mulakananga nimwikhonyele elira lia Nyasaye, ne mulafunaka indakano yenyu tawe, nimumalile okhusuubisania, ne nimumalile okhukhola Nyasaye okhuba omuloli wenyu. Toto Nyasaye amanyile kamukholanga"},{"SurahNumber":16,"VerseNumber":92,"Text":"Ne mulaba shinga Omukhasi ulia owateta olusi lulwe ebitonye ebitonye, nilumalilenje okhuba oluumu. Mukholanga ebitsubo bienyu munjila yokhukatania hakari wenyu. Khulwa okhuba mbu omukanda kwa Abandu okhuba nende amani okhushila omukanda kwa Abandu bandi. Toto Nyasaye abatemanga munjila eyo. Ne toto alibaboolela inyanga yeyindukho akamwawukhanilanga"},{"SurahNumber":16,"VerseNumber":93,"Text":"Ne Nyasaye yenyanga yakhabakholele okhuba omukanda mulala butswa. halali alekhanga owayenya okhukora akore, ne alunjisinjia owayenya. Ne toto mulirebwa khukalia koosi kamwakholanga"},{"SurahNumber":16,"VerseNumber":94,"Text":"Ne mulakhola okhwitsuba khwenyu okhuba khwokhukatania hakari wenyu tawe. Eshilenje shiletsa shiarerekha nishibeele nishimalile okhwema, mana mupile amabii kenyu khulwa okhwikalila khunjila ya Nyasaye, mwanyoola eshinyasio eshikhongo"},{"SurahNumber":16,"VerseNumber":95,"Text":"Ne mulakusia amalako ka Nyasaye khubukusi obutiti tawe. Eshili ewa Nyasaye nishio obulayi khwinywe, nikali mbu mwakhamanya"},{"SurahNumber":16,"VerseNumber":96,"Text":"Ebiamuli ninabio biliwa, ne ebili wa Nyasaye nibo bilitong’a, ne toto efwe khulihelesia balia befwila omurungo kwabu khumalayi kabu kabakholanga"},{"SurahNumber":16,"VerseNumber":97,"Text":"Yesiyesi ukhola amalayi abe umusatsa nohomba omukhasi, naye nali omusuubili, khwitsa toto okhumumenyia obulamu obulayi, ne toto khulibarunga omurungo kwabu khumalayi kabu kabakholanga"},{"SurahNumber":16,"VerseNumber":98,"Text":"Ne niwenya okhusoma Ikurani wilinde khu Nyasaye okhurulana nende omusuku shetani owatsubwa"},{"SurahNumber":16,"VerseNumber":99,"Text":"Toto ye abula amani khubalia basuubila , mana besikanga Nyasaye wabu"},{"SurahNumber":16,"VerseNumber":100,"Text":"Amani kaye kali khubalia abamwaambanga obwitsa, nende balia abatsokasinjia Nyasaye"},{"SurahNumber":16,"VerseNumber":101,"Text":"Ne nikhukalukhania eshimanyisio habundu weshimanyisio, ne Nyasaye ni umanyile muno akayeshinjia. Baboola mbu: “ ewe olisa omuchisi” halali abanji mubo shibamanyile tawe.”"},{"SurahNumber":16,"VerseNumber":102,"Text":"Boola: “roho woluyali yekha okhurula khu Nyasaye wuwo khubwatoto, khulwokhutinyisia balia basuubila, nende okhuba obulunjifu nende amakhuwa amalayi khubalia abehotselesia"},{"SurahNumber":16,"VerseNumber":103,"Text":"Ne toto khwamanya mbu balaboola mbu: “Omundu niye umwechesinjia” ululimi lwa ulia owabamanyinjia nilweshirende, niluno ni olulimi lweshiarabu lwang’alang’ala"},{"SurahNumber":16,"VerseNumber":104,"Text":"Toto balia balasuubilanga tsinyaali tsia Nyasaye, Nyasaye shabalunjisinjia tawe ne balinyoola eshinyasio eshilulu"},{"SurahNumber":16,"VerseNumber":105,"Text":"Balia abachikhanga obubeyi ni balia abalasuubilanga ebimanyisio bia Nyasaye, ne abo nibo ababeyi"},{"SurahNumber":16,"VerseNumber":106,"Text":"Ulia ukhaya Nyasaye namalilenje okhusuubila, halali ulia unichilisibwe ne omwoyo kwaye nikuli khubusilamu, ne ufungulilanga eshilifu shishie obukhayi, obusinyifu bwa Nyasaye buli khubo ne balinyoola eshinyasio eshikhongo"},{"SurahNumber":16,"VerseNumber":107,"Text":"Endio nilwokhuba mbu bo bachama obulamu bwokhushialo okhushila obulamu bwomwikulu, ne toto Nyasaye shalunjisinjia Abandu abakhayi tawe"},{"SurahNumber":16,"VerseNumber":108,"Text":"Abo nibo aba Nyasaye yara eshimanyisio khumioyo chiabu nende tsimbulililo tsiabu nende tsindolelo tsiabu, ne abo nibo abakaandala"},{"SurahNumber":16,"VerseNumber":109,"Text":"Inganakani ibulaho tawe, abo nibo balibula obukhala mwikulu"},{"SurahNumber":16,"VerseNumber":110,"Text":"Mana toto Nyasaye wuwo khubalia abawuya nibakhasandibwa , mana nibalwana mana nibesumilisia, toto Nyasaye imbeli wa ako ni Omulesheli muno Owetsimbabaasi"},{"SurahNumber":16,"VerseNumber":111,"Text":"Inyanga yabuli omundu alitsa okhwikomelela omwene, ne buli omundu alirungwa amalayi kayakholanga"},{"SurahNumber":16,"VerseNumber":112,"Text":"Nyasaye abachelasilinjia olukongo lwali nende omulembe nende obwihotselefu, omukabo kukwe kwabetselanga mubunji, okhurula buli elubeka. Halali nikukhaya tsimbabaasi tsia Nyasaye, mana Nyasaye nakufwala eshifwalo shieyinzala nende oburi khulwokhubeela kalia akabakholanga"},{"SurahNumber":16,"VerseNumber":113,"Text":"Ne Omurumwa yabetsela okhurula mubo, mana nibamuyingasia, mana eshinyasio nishiboolela nibalibo abeene bekholela obubii"},{"SurahNumber":16,"VerseNumber":114,"Text":"Ne mulie khubilia bia Nyasaye abahelesiyie, ebiamwachamilwa ebilayi, ne mukhupe orio khutsimbabaasi tsia Nyasaye, toto nimuli mbu mumulamanga"},{"SurahNumber":16,"VerseNumber":115,"Text":"Yabakania okhulia shifwile, nende amalasile, nende inyama yeyimbitsi, nende shisinzilwe nishilarumbulilwekho elira lia Nyasaye tawe, khu ulia unichililisibwa bilali okhuloba nohomba okhubura eshichelo tawe, awo toto Nyasaye ni omunji wobulesheli Owetsimbabaasi"},{"SurahNumber":16,"VerseNumber":116,"Text":"Ne mulaboola khububeyi bwetsinimi tsienyu mbu : “ shino shiafuchililwa ne shino shiakanibwa.” muletsa mwachishila Nyasaye obubeyi. Toto bachishilanga Nyasaye obubeyi shibalibura tawe"},{"SurahNumber":16,"VerseNumber":117,"Text":"omwikhoyo mutiti butwsa, nebalinyoola eshinyasio eshikhongo muno"},{"SurahNumber":16,"VerseNumber":118,"Text":"Ne Abayahudi khwabakania akakhubakaniile khale awo, ne shikhwabakholela obubii tawe, halali bo abeene nibekholela obubii"},{"SurahNumber":16,"VerseNumber":119,"Text":"Mana toto Nyasaye wuwo khubalia bakholanga obubii khubulamanya mana nibekanila nibakhakhola ako, mana nibakhola amalayi, toto Nyasaye wuwo imbeli wa ako ni Omunji wokhuleshela Omunji westimbabaasi"},{"SurahNumber":16,"VerseNumber":120,"Text":"Toto Ibrahim yali Omwimilisi, Omwihotselefu khu Nyasaye, Omutswenufu neshiyali Omutsokaasi tawe"},{"SurahNumber":16,"VerseNumber":121,"Text":"Yali omukhupi wa orio khutsimbabaasi tsia Nyasaye. Mana namwawula khunjila ingolofu"},{"SurahNumber":16,"VerseNumber":122,"Text":"Mana nikhumuhelesia mushialo amalayi, naye mwikulu aliba mubandu abalayi"},{"SurahNumber":16,"VerseNumber":123,"Text":"Mana nikhukhufimbulila mbu : “oloonde emilukha chia Ibrahim owaria Nyasaye, ne shiyali mubatsokasi tawe.”"},{"SurahNumber":16,"VerseNumber":124,"Text":"Toto jumamosi yarebwaho khubalia bakabukhanamwo khuyo, ne toto Nyasaye alibabusilia inyanga yeyindukho khukalia akabakabukhanangamwo"},{"SurahNumber":16,"VerseNumber":125,"Text":"Langa khunjila ya Nyasaye wuwo mumachesi, nende amachelo amalayi, ne olomalome nabo munjila indayi, toto Nyasaye wuwo amanyile ulia uwakora injila yiyie ne amanyile muno balia abalunjikha"},{"SurahNumber":16,"VerseNumber":126,"Text":"Ne nimurunga imoongo murunge ebihelana nende ebia mukholelwe amabii. Ne nimwifwila toto awo nobulayi khubalia abefwilanga"},{"SurahNumber":16,"VerseNumber":127,"Text":"Ne wifwile, ne okhwifwila khwukhwo khulaba halali khulwa Nyasaye butswa, ne olabeelela shichila bo tawe, ne olaba mubunyakhani shichila kabatutanga tawe"},{"SurahNumber":16,"VerseNumber":128,"Text":"Toto Nyasaye ali halala nende balia bamuria, nende balia abakholanga amalayi"}]}