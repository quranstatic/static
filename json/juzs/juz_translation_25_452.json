{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"قیامت کی خبرکا اسی کی طرف حوالہ دیا جاتا ہے اور کوئی پھل اپنے غلافوں سے نہیں نکلتا اور نہ کوئی مادہ حاملہ ہوتی ہے اور نہ وضح حمل کرتی ہے مگر اس کے علم سے اور جس دن انہیں پکارے گا کہ میرے شریک کہاں ہیں کہیں گے ہم نے آپ سے عرض کر دیا کہ ہم میں سے کسی کو بھی خبر نہیں"},{"SurahNumber":41,"VerseNumber":48,"Text":"اور ان سے وہ کھوئے جائیں گے جنہیں اس سے پہلے پکارتے تھے اوریقین کر لیں گے کہ انہیں کسی طرح بھی چھٹکارا نہیں"},{"SurahNumber":41,"VerseNumber":49,"Text":"انسان بھلائی مانگنے سے نہیں تھکتا اور اگر اسے کوئی تکلیف پہنچ جائے تو مایوس اور نا امید ہو جاتا ہے"},{"SurahNumber":41,"VerseNumber":50,"Text":"اور اگر ہم اسے اس مصیبت کے بعدجو اس پر آئی تھی اپنی رحمت کا مزہ چکھاتے ہیں تو کہتا ہے یہ میرا حق تھا اور میں نہیں خیال کرتا کہ قیامت قائم ہو گی اور اگر میں اپنے رب کے پاس گیا بھی تو بے شک میرے لیے اس کے ہاں بھلائی ہی ہو گی ہم کافروں کو ضرور بتائیں گے جو کچھ وہ کرتے رہے اور ہم ضرور انہیں سخت عذاب چکھائیں گے"},{"SurahNumber":41,"VerseNumber":51,"Text":"اور جب ہم نے انسان پر انعام کیا تو اس نے منہ پھیر لیا اور کنارہ کش ہو گیا اور جب اس کو تکلیف پہنچی تو لمبی چوڑی دعا کرنے لگا"},{"SurahNumber":41,"VerseNumber":52,"Text":"کہہ دو بھلا دیکھوتو سہی اگر یہ قرآن الله کی طرف سے ہو پھر تم اس کا انکار کر بیٹھے تو ایسے پرلے درجہ کے ضدی سے کون زیادہ گمراہ ہو گا"},{"SurahNumber":41,"VerseNumber":53,"Text":"عنقریب ہم اپنی نشانیاں انہیں دنیا میں دکھائیں گے اور خود ان کے نفس میں یہاں تک کہ ان پر واضح ہو جائے گا کہ وہی حق ہے کیا ان کے رب کی یہ بات کافی نہیں کہ وہ ہر چیز کو دیکھ رہا ہے"},{"SurahNumber":41,"VerseNumber":54,"Text":"خبردار انہیں اپنے رب کے پاس حاضر ہونے میں شک ہے خبردار بے شک وہ ہر چیز کوگھیرے ہوئے ہے"},{"SurahNumber":42,"VerseNumber":1,"Text":"حمۤ"},{"SurahNumber":42,"VerseNumber":2,"Text":"عۤسۤقۤ"},{"SurahNumber":42,"VerseNumber":3,"Text":"اسی طرح سے الله زبردست حکمت والا آپ کی طرف وحی کرتا ہے اور ان کی طرف بھی (کرتا تھا) جو آپ سے پہلے تھے"},{"SurahNumber":42,"VerseNumber":4,"Text":"اسی کا ہے جو کچھ آسمانوں اور زمین میں ہے اور وہ بلند مرتبہ بزرگی والا ہے"},{"SurahNumber":42,"VerseNumber":5,"Text":"قریب ہے کہ آسمان اوپر سے پھٹ جائیں اور سب فرشتے اپنے رب کی حمد کے ساتھ تسبیح کرتے ہیں اور ان کے لیے جو زمین میں ہیں مغفرت مانگتے ہیں خبردار بے شک الله ہی بخشنے والا نہایت رحم والا ہے"},{"SurahNumber":42,"VerseNumber":6,"Text":"اور وہ لوگ جنہوں نے اس کے سوا اور کارساز بنا رکھے ہیں الله ان کا حال دیکھ رہا ہے اور آپ ان کے ذمہ دار نہیں ہیں"},{"SurahNumber":42,"VerseNumber":7,"Text":"اور اسی طرح ہم نے آپ پر عربی زبان میں قرآن نازل کیا تاکہ آپ مکہ والوں اور اس کے آس پاس والوں کو ڈرائیں اور قیامت کے دن سے بھی ڈرائیں جس میں کوئی شبہ نہیں (اس روز) ایک جماعت جنت میں اور ایک جماعت جہنم میں ہو گی"},{"SurahNumber":42,"VerseNumber":8,"Text":"اور اگر الله چاہتا تو ان سب کو ایک ہی جماعت کر دیتا لیکن الله جسے چاہتا ہے اپنی رحمت میں داخل کرتا ہے اور ظالموں کا نہ کوئی دوست ہے اور نہ کوئی مددگار"},{"SurahNumber":42,"VerseNumber":9,"Text":"کیا انہوں نے اس کے سوا اوربھی مددگار بنا رکھے ہیں پھر الله ہی مددگار ہے اور وہی مردووں کو زندہ کرے گا اور وہ ہر چیز پر قادر ہے"},{"SurahNumber":42,"VerseNumber":10,"Text":"اور جس بات میں بھی تم اختلاف کرتے ہو سو اس کا فیصلہ الله کے سپرد ہے وہی الله میرا رب ہے اسی پر میرا بھروسہ ہے اور اس کی طرف میں رجوع کرتا ہوں"},{"SurahNumber":42,"VerseNumber":11,"Text":"وہ آسمانوں اور زمین کا پیدا کرنے والا ہے اسی نے تمہاری جنس سے تمہارے جوڑے بنائے اور چارپایوں کےبھی جوڑے بنائے تمہیں زمین میں پھیلاتا ہے کوئی چیز اس کی مثل نہیں اور وہ سننے والا دیکھنے والا ہے"},{"SurahNumber":42,"VerseNumber":12,"Text":"اس کے ہاتھ میں آسمانوں اور زمین کی کنجیاں ہیں روزی کشادہ کرتا ہے جس کی چاہے اور تنگ کر دیتا ہے بے شک وہ ہر چیز کو جاننے والا ہے"},{"SurahNumber":42,"VerseNumber":13,"Text":"تمہارے لیے وہی دین مقرر کیا جس کا نوح کو حکم دیا تھا اور اسی راستہ کی ہم نے آپ کی طرف وحی کی ہے اور اسی کا ہم نے ابراھیم اور موسیٰ اور عیسیٰ کو حکم دیا تھا کہ اسی دین پر قائم رہو اور اس میں پھوٹ نہ ڈالنا جس چیز کی طرف آپ مشرکوں کو بلاتے ہیں وہ ان پر گراں گزرتی ہے الله جسے چاہے اپنی طرف کھینچ لیتا ہے اور جو اس کی طرف رجوع کرتا ہے اسے راہ دکھاتا ہے"},{"SurahNumber":42,"VerseNumber":14,"Text":"اور اہلِ کتاب جوجدا جدا فرقے ہوئے تو علم آنے کے بعد اپنی باہمی ضد سے ہوئے اور اگر تیرے رب کی طرف سے ایک وقت مقرر (قیامت) تک کا وعدہ نہ ہوتا تو ان میں فیصلہ ہوگیا ہوتا اور جو ان کے بعد کتاب کے وارث بنائے گئے ہیں (زمانہِ نبوی کے اہل کتاب) وہ اس (دین) کی نسبت حیرت انگیز شک میں ہیں"},{"SurahNumber":42,"VerseNumber":15,"Text":"تو آپ اسی دین کی طرف بلائیے اور قائم رہیئے جیسا آپ کو حکم دیا گیا ہے اور ان کی خواہشوں پر نہ چلیئے اور کہہ دو کہ میں اس پر یقن لایا ہوں جو اللهنےکتاب نازل کی ہے اور مجھے حکم دیا گیا ہے کہ میں تمہارے درمیان انصاف کروں اللہ ہی ہمارا اور تمہارا پروردگار ہے ہمارے لیے ہمارےاعمال ہیں اور تمہارے لیے تمہارے اعمال اور تمہارے درمیان کوئی جھگڑا نہیں الله ہم سب کو جمع کر لے گا اور اسی کی طرف لوٹ کر جانا ہے"},{"SurahNumber":42,"VerseNumber":16,"Text":"اور جو لوگ الله (کے دین) کے بارے میں جھگڑتے ہیں بعد اس کے کہ وہ مان لیا گیا ان لوگوں کی حجّت ان کے رب کے ہاں باطل ہے اور ان پر غضب ہے اور ان کے لیے سخت عذاب ہے"},{"SurahNumber":42,"VerseNumber":17,"Text":"الله ہی ہے جس نے سچی کتاب اور ترازو نازل کی اور آپ کو کیا معلوم شاید قیامت قریب ہو"},{"SurahNumber":42,"VerseNumber":18,"Text":"اس کی جلدی تووہی کرتے ہیں جو اس پر ایمان نہیں رکھتے اور جو ایمان رکھتے ہیں وہ اس سے ڈر رہے ہیں اور جانتے ہیں کہ وہ برحق ہے خبردار بے شک جو لوگ قیامت کے بارہ میں جھگڑا کرتے ہیں وہ پرلے درجے کی گمراہی میں ہیں"},{"SurahNumber":42,"VerseNumber":19,"Text":"الله اپنے بندوں پر بڑا مہربان ہے جسے (جس قدر) چاہے روزی دیتا ہے اوروہ بڑا طاقتور زبردست ہے"},{"SurahNumber":42,"VerseNumber":20,"Text":"جو کوئی آخرت کی کھیتی کا طالب ہو ہم اس کے لیے اس کھیتی میں برکت دیں گے اور جو دنیا کی کھیتی کا طالب ہو اسے (بقدر مناسب) دنیا میں دیں گے اور آخرت میں اس کا کچھ حصہ نہیں ہوگا"},{"SurahNumber":42,"VerseNumber":21,"Text":"کیا ان کے اور شریک ہیں جنہوں نے ان کے لیے دین کا وہ طریقہ نکالا ہے جس کی الله نے اجازت نہیں دی اور اگر فیصلہ کا وعدہ نہ ہوا ہوتا تو ان کا دنیا ہی میں فیصلہ ہو گیا ہو تا اور بے شک ظالموں کے لیے دردناک عذاب ہے"},{"SurahNumber":42,"VerseNumber":22,"Text":"آپ ظالموں کو (قیامت کے دن) دیکھیں گے کہ اپنے اعمال (کے وبال) سے ڈر رہے ہوں گے اور ان پر پڑنے والا اور جو لوگ ایمان لائے اور نیک کام کیے وہ بہشت کے باغوں میں ہوں گے انہیں جو چاہیں گے اپنے رب کے ہاں سے ملے گا یہی وہ بڑا فضل ہے"},{"SurahNumber":42,"VerseNumber":23,"Text":"یہی وہ (فضل) جس کی الله اپنے بندوں کو خوشخبری دے دیتا ہے جو ایمان لائے اور نیک کام کیے کہہ دو میں تم سے اس پر کوئی اجرات نہیں مانگتا بجز رشتہ داری کی محبت کے اور جو نیکی کمائے گا تو ہم اس میں اس کے لیے بھلائی زیادہ کردیں گے بے شک الله بخشنے والا قدردان ہے"},{"SurahNumber":42,"VerseNumber":24,"Text":"کیا وہ کہتے ہیں کہ آپ نے الله پر جھوٹ باندھا ہے پس اگر الله چاہے تو آپ کے دل پر مُہر کر دے اور الله باطل کو مٹا دیتا ہے اور سچ کو اپنی کلام سے ثابت کر دیتا ہے بے شک وہ سینوں کے بھید خوب جانتا ہے"},{"SurahNumber":42,"VerseNumber":25,"Text":"اور وہی ہے جو اپنے بندوں کی توبہ قبول کرتا ہے اور ان کے گناہ معاف کر دیتا ہے اور جانتا ہے جو تم کرتے ہو"},{"SurahNumber":42,"VerseNumber":26,"Text":"اور ان کی دعا قبول کرتا ہے جو ایمان لائے اور نیک کام کیے اور انہیں اپنے فضل سے زیادہ دیتا ہے او رکافروں کے لیے سخت عذاب ہے"},{"SurahNumber":42,"VerseNumber":27,"Text":"اور اگر الله اپنے بندوں کی روزی کشادہ کر دے تو زمین پر سرکشی کرنے لگیں لیکن وہ ایک اندازے سے اتارتا ہے جتنی چاہتا ہے بے شک وہ اپنے بندوں سے خوب خبردار دیکھنے والا ہے"},{"SurahNumber":42,"VerseNumber":28,"Text":"اور وہی ہے جو ناامید ہو جانے کے بعد مینہ برساتا ہے اور اپنی رحمت کو پھیلاتا ہے اور وہی کارساز احمد کے لائق ہے"},{"SurahNumber":42,"VerseNumber":29,"Text":"اور اس کی نشانیوں میں سے ایک یہ بھی ہے کہ آسمانوں اور زمین کو بنایا اور اس پر ہر قسم کے چلنے والے جانور پھیلائے اوروہ جب چاہے گا ان کے جمع کرنے پر قادر ہے"},{"SurahNumber":42,"VerseNumber":30,"Text":"اور تم پر جو مصیبت آتی ہے تو وہ تمہارے ہی ہاتھوں کے کیے ہوئے کاموں سے آتی ہے اور وہ بہت سے گناہ معاف کر دیتا ہے"},{"SurahNumber":42,"VerseNumber":31,"Text":"اور تم زمین میں عاجز کرنے والے نہیں اور سوائے الله کے نہ کوئی تمہارا کارساز ہے اور نہ کوئی مددگار"},{"SurahNumber":42,"VerseNumber":32,"Text":"اور اس کی نشانیوں میں سے سمندر میں پہاڑوں جیسے جہاز ہیں"},{"SurahNumber":42,"VerseNumber":33,"Text":"اگر وہ چاہے تو ہوا کو ٹھیرا دے پس وہ اس کی سطح پر کھڑ ے رہ جائیں بے شک اس میں ہر صبر کرنے والے شکر گزار کے لیے نشانیاں ہیں"},{"SurahNumber":42,"VerseNumber":34,"Text":"یا ان کے برے اعمال کے سبب سے انہیں تباہ کر دے اور بہتوں کو معاف بھی کر دیتا ہے"},{"SurahNumber":42,"VerseNumber":35,"Text":"اور جان لیں وہ جو ہماری آیتوں میں جھگڑتے ہیں کہ ان کے لیے پناہ کی کوئی جگہ نہیں"},{"SurahNumber":42,"VerseNumber":36,"Text":"پھر جو کچھ تمہیں دیا گیا ہے وہ دنیا کی زندگی کا سامان ہے اور جو کچھ الله کے پاس ہے وہ بہتر اور سدا رہنے والا ہے یہ ان کے لیے ہے جو ایمان لائے اور اپنے رب پر توکل کرتے ہیں"},{"SurahNumber":42,"VerseNumber":37,"Text":"اوروہ جو بڑے بڑے گناہوں اور بے حیائی سے بچتے ہیں اور جب غضہ ہوتے ہیں تو معاف کر دیتے ہیں"},{"SurahNumber":42,"VerseNumber":38,"Text":"اور وہ جو اپنے رب کا حکم مانتے ہیں اور نماز ادا کرتے ہیں اور ان کا کام باہمی مشورے سے ہوتا ہے اور ہمارے دیے ہوئے میں سے کچھ دیا بھی کرتے ہیں"},{"SurahNumber":42,"VerseNumber":39,"Text":"اور وہ لوگ جب ان پر ظلم ہوتا ہے تو بدلہ لیتے ہیں"},{"SurahNumber":42,"VerseNumber":40,"Text":"اوربرائی کا بدلہ ویسی ہی برائی ہے پس جس نے معاف کر دیا اور صلح کر لی تو اس کا اجر الله کے ذمہ ہے بے شک وہ ظالموں کو پسند نہیں کرتا"},{"SurahNumber":42,"VerseNumber":41,"Text":"اور جو کوئی ظلم اٹھانے کے بعد بدلہ لے تو ان پر کوئی الزام نہیں"},{"SurahNumber":42,"VerseNumber":42,"Text":"الزام تو ان پر ہے جو لوگوں پر ظلم کرتے ہیں اور ملک میں ناحق سرکشی کرتے ہیں یہی ہیں جن کے لیے دردناک عذاب ہے"},{"SurahNumber":42,"VerseNumber":43,"Text":"اور البتہ جس نے صبر کیا اور معاف کر دیا بے شکے یہ بڑی ہمت کا کام ہے"},{"SurahNumber":42,"VerseNumber":44,"Text":"اور جسے الله گمراہ کر دے سو اس کے بعد اس کا کوئی کارساز نہیں اور ظالموں کو دیکھیں گے جب وہ عذاب دیکھیں گے تو کہیں گے کیا واپس جانے کا بھی کوئی راستہ ہے"},{"SurahNumber":42,"VerseNumber":45,"Text":"اور آپ انہیں دیکھیں گے کہ وہ دوزخ کے سامنے لائے جائيں گے ایسے حال میں ذلت کے مارے جھکے ہوئے ہوں گے چھپی نگاہ سے دیکھ رہے ہوں گے اور وہ لوگ کہیں گے جو ایمان لائے تھے بے شک خسارہ اٹھانے والے وہی لوگ ہیں جنہوں نے اپنے آپ کو اوراپنے گھر والوں کو قیامت کے دن خسارہ میں رکھا خبردار بے شک ظالم ہی ہمیشہ عذاب میں ہوں گے"},{"SurahNumber":42,"VerseNumber":46,"Text":"اور ان کا الله کے سوا کوئی بھی حمایتی نہ ہوگا کہ ان کو بچائے اورجسے الله گمراہ کرے اس کے لیے کوئی بھی راستہ نہیں"},{"SurahNumber":42,"VerseNumber":47,"Text":"اس سے پہلے اپنے رب کا حکم مان لو کہ وہ دن آجائے جو الله کی طرف سے ٹلنے والا نہیں اس دن تمہارے لیے کوئی جائے پناہ نہیں ہو گی اور نہ تم انکارکر سکو گے"},{"SurahNumber":42,"VerseNumber":48,"Text":"پھر بھی اگر نہ مانیں تو ہم نے آپ کو ان پر محافظ بنا کرنہیں بھیجا ہے آپ پر تو صرف پہنچا دینا ہے اور جب ہم انسان کو اپنی کوئی رحمت چکھاتے ہیں تو اس سے خوش ہوجاتا ہے اور اگر اس پر اس کے اعمال سے اس سے کوئی مصیبت پڑ جاتی ہے تو انسان بڑا ہی ناشکرا ہے"},{"SurahNumber":42,"VerseNumber":49,"Text":"آسمانوں اور زمین میں الله ہی کی بادشاہی ہے جو چاہتا ہے پیدا کر تا ہے جسے چاہتا ہے لڑکیاں عطا کرتا ہے اور جسے چاہتا ہے لڑکے بخشتا ہے"},{"SurahNumber":42,"VerseNumber":50,"Text":"یا لڑکے اور لڑکیاں ملا کر دیتا ہے اور جسے چاہتا ہے بانجھ کر دیتا ہے بے شک وہ خبردار قدرت والا ہے"},{"SurahNumber":42,"VerseNumber":51,"Text":"اور کسی انسان کا حق نہیں کہ اس سے الله کلام کر لے مگر بذریعہ وحی یا پردے کے پیچھے سے یا کوئی فرشتہ بھیج دے کہ وہ اس کے حکم سے القا کر لے جو چاہے بے شک وہ بڑاعالیشان حکمت والا ہے"},{"SurahNumber":42,"VerseNumber":52,"Text":"اور اسی طرح ہم نے آپ کی طرف اپنا حکم سے قرآن نازل کیا آپ نہیں جانتے تھے کہ کتاب کیا ہے او رایمان کیا ہے او رلیکن ہم نے قرآن کو ایسا نور بنایا ہے کہ ہم اس کے ذریعہ سے ہم اپنے بندوں سے جسے چاہتے ہیں ہدایت کرتے ہیں اور بے شک آپ سیدھا راستہ بتاتے ہیں"},{"SurahNumber":42,"VerseNumber":53,"Text":"اس الله کا راستہ جس کے قبضہ میں آسمانوں اور زمین کی سب چیزیں ہیں خبردار الله ہی کی طرف سب کام رجوع کرتے ہیں"},{"SurahNumber":43,"VerseNumber":1,"Text":"حمۤ"},{"SurahNumber":43,"VerseNumber":2,"Text":"روشن کتاب کی قسم ہے"},{"SurahNumber":43,"VerseNumber":3,"Text":"ہم نے اسے عربی زبان میں قرآن بنایا ہے تاکہ تم سمجھو"},{"SurahNumber":43,"VerseNumber":4,"Text":"اور یہ کتاب لوح محفوظ میں ہمارے نزدیک بلند مرتبہ حکمت والی ہے"},{"SurahNumber":43,"VerseNumber":5,"Text":"کیا تمہارے سمجھانے سے ہم اس لیے منہ پھیر لیں گے کہ تم بیہودہ لوگ ہو"},{"SurahNumber":43,"VerseNumber":6,"Text":"اور پہلے لوگوں میں بھی ہم نے بہت سے نبی بھیجے ہیں"},{"SurahNumber":43,"VerseNumber":7,"Text":"اور ان کے پاس ایسا کوئی نبی نہ آتا تھا کہ جس سے وہ ٹھٹھا نہ کرتے تھے"},{"SurahNumber":43,"VerseNumber":8,"Text":"پھر ہم نے ان میں بڑے زور والوں کو ہلاک کر دیا او رپہلوں کی مثال گزرچکی ہے"},{"SurahNumber":43,"VerseNumber":9,"Text":"اور اگر آپ ان سے پوچھیں کہ آسمانوں اور زمین کو کس نے پیدا کیا ہے تو ضرور کہیں گے کہ انہیں اس بڑے زبردست جاننے والے نے پیدا کیا ہے"},{"SurahNumber":43,"VerseNumber":10,"Text":"وہ جس نے زمین کو تمہارا بچھونا بنایا اور تمہارے لیے اس میں راستے بنائے تاکہ تم راہ پاؤ"},{"SurahNumber":43,"VerseNumber":11,"Text":"اور وہ جس نے آسمان سے اندازے کے ساتھ پانی اتارا پھر ہم نے اس سے مردہ بستی کو زندہ کیا تم بھی اس طرح (قبروں سے) نکالے جاؤ گے"},{"SurahNumber":43,"VerseNumber":12,"Text":"اوروہ جس نے ہر قسم کے جوڑے بنائے اور تمہارے لیے وہ کشتیاں اور چار پائے بنائے جن پر تم سوار ہوتے ہو"},{"SurahNumber":43,"VerseNumber":13,"Text":"تاکہ ان کی پیٹھ پر چڑھ کر اپنے رب کا احسان یاد کرو جب کہ تم ان پر خوب بیٹھ جاؤ اورکہو وہ ذات پاک ہے جس نے ہمارے لیے اسے مطیع کر دیا اور ہم اسے قابو میں لانے والے نہ تھے"},{"SurahNumber":43,"VerseNumber":14,"Text":"اور بےشک ہم اپنے رب کی طرف لوٹنے والے ہیں"},{"SurahNumber":43,"VerseNumber":15,"Text":"اورلوگوں نے اس کے بندوں کو اس کی اولاد بنا دیا بے شک انسان صریح ناشکرا ہے"},{"SurahNumber":43,"VerseNumber":16,"Text":"کیا اس نے اپنی مخلوقات میں سے بیٹیاں لے لیں اور تمہیں بیٹے چن کر دیئے"},{"SurahNumber":43,"VerseNumber":17,"Text":"اور جب ان میں سے کسی کو اس چیز کی خوشخبری دی جائے جسے رحمان کے لیے ٹھیراتا ہے تو اس کا منہ سیاہ ہو جاتا ہے اور و ہ دل میں کڑھتا رہتا ہے"},{"SurahNumber":43,"VerseNumber":18,"Text":"کیا اس کے لیے وہ ہے جو زیور میں پلتی ہے اور وہ جھگڑتے میں بات نہیں کر سکتی"},{"SurahNumber":43,"VerseNumber":19,"Text":"اورفرشتوں کو جو رحمان کے بندے ہیں عورتیں فرض کر لیا کیا انھوں نے پیدا ہوتے دیکھا ہے ان کی گواہی لکھی جائے گی اور ان سے پوچھا ئے گا"},{"SurahNumber":43,"VerseNumber":20,"Text":"اور کہتے ہیں اگر رحمان چاہتا تو ہم انہیں نہ پوجتے انہیں اس کی کچھ خبر نہیں وہ محض اٹکل دوڑاتے ہیں"},{"SurahNumber":43,"VerseNumber":21,"Text":"کیا ہم نے انہیں اس سے پہلے کوئی کتاب دی ہے کہ یہ اس پر قائم ہیں"},{"SurahNumber":43,"VerseNumber":22,"Text":"بلکہ وہ کہتے ہیں کہ ہم نے اپنے باپ دادا کو ایک طریقہ پر پایا ہے اور انہیں کے ہم پیرو ہیں"},{"SurahNumber":43,"VerseNumber":23,"Text":"اور اسی طرح ہم نے آپ سے پہلے کسی گاؤں میں بھی کوئی ڈرانے والا بھیجا تو وہاں کے دولت مندوں نے (یہی) کہا کہ ہم نے اپنے باپ دادا کو ایک طریقہ پر پایا اور ہم انہیں کے پیرو ہیں"},{"SurahNumber":43,"VerseNumber":24,"Text":"رسول نے کہا اگرچہ میں تمہارے پاس اس سے بھی بہتر طریقہ لاؤں جس پر تم نے اپنے باپ دادا کو پایا انہوں نے کہا جو کچھ تو لایا ہے ہم اس کے منکر ہیں"},{"SurahNumber":43,"VerseNumber":25,"Text":"پھر ہم نے ان سے بدلہ لیا پھر دیکھ جھٹلانے والوں کا انجام کیا ہوا"},{"SurahNumber":43,"VerseNumber":26,"Text":"اور جب ابراھیم نے اپنے باپ اور اپنی قوم سے کہا کہ بے شک میں ان سے بیزار ہوں جن کی تم عبادت کرتے ہو"},{"SurahNumber":43,"VerseNumber":27,"Text":"سوائے اس ذات کے جس نے تجھے پیدا کیا سو بے شک وہی تجھے راہ دکھائے گا"},{"SurahNumber":43,"VerseNumber":28,"Text":"اور یہی بات اپنی اولاد میں پیچھے چھوڑ گیا تاکہ وہ رجوع کریں"},{"SurahNumber":43,"VerseNumber":29,"Text":"بلکہ میں نے ان کو اوران کے باپ دادا کو خوب سامان دیا یہاں تک کہ ان کے پاس سچا قرآن اور صاف صاف بتانے والا رسول آیا"},{"SurahNumber":43,"VerseNumber":30,"Text":"اورجب ان کے پاس سچا قرآن پہنچا تو کہا کہ یہ توجادو ہے اور ہم اسے نہیں مانتے"},{"SurahNumber":43,"VerseNumber":31,"Text":"اور کہا کیوں یہ قرآن ان دو بستیوں کےکسی سردار پر نازل نہیں کیا گیا"},{"SurahNumber":43,"VerseNumber":32,"Text":"کیا وہ آپ کے رب کی رحمت تقسیم کرتے ہیں ان کی روزی تو ہم نے ان کے درمیان دنیا کی زندگی میں تقسیم کی ہے اور ہم نے بعض کے بعض پر درجے بلند کیے تاکہ ایک دوسرے کو محکوم بنا کررکھے اور آپ کے رب کی رحمت اس سے کہیں بہتر ہے جو وہ جمع کرتے ہیں"},{"SurahNumber":43,"VerseNumber":33,"Text":"اوراگر یہ نہ ہوتا کہ سب لوگ ایک طریقہ کے ہوجائیں گے (کافر) تو جو الله کے منکر ہیں انکے گھروں کی چھت اور ان پر چڑھنے کی سیڑھیاں چاندی کی کر دیتے"},{"SurahNumber":43,"VerseNumber":34,"Text":"اوران کے گھروں کے دروازے اور تخت بھی چاندی کے کر دیتے جن پر وہ تکیہ لگا کر بیٹھتے ہیں"},{"SurahNumber":43,"VerseNumber":35,"Text":"اور سونے کے بھی اور یہ سب کچھ دنیا کی زندگی کا سامان ہے اور آخرت آپ کے رب کے ہاں پرہیزگاروں کے لیے ہے"},{"SurahNumber":43,"VerseNumber":36,"Text":"اورجو الله کی یاد سے غافل ہوتا ہے تو ہم اس پر ایک شیطان متعین کر تے ہیں پھر وہ اس کا ساتھی رہتا ہے"},{"SurahNumber":43,"VerseNumber":37,"Text":"اور شیاطین آدمیوں کو راستے سے روکتے ہیں اور وہ سمجھتے ہیں کہ ہم راہِ راست پر ہیں"},{"SurahNumber":43,"VerseNumber":38,"Text":"یہاں تک کہ جب وہ ہمارے پاس آئے گا تو کہے گا اے کاش میرے اور تیرے درمیان مشرق اور مغرب کی دوری ہوتی پس کیسا برا ساتھی ہے"},{"SurahNumber":43,"VerseNumber":39,"Text":"اورآج تمہیں یہ بات ہر گز نفع نہ دے گی چونکہ تم نے ظلہم کیا تھا بے شک تم عذاب میں شریک ہو"},{"SurahNumber":43,"VerseNumber":40,"Text":"پس کیا آپ بہروں کو سنا سکتے ہیں یااندھوں کو راہ دکھا سکتے ہیں اور انہیں جو صریح گمراہی میں ہیں"},{"SurahNumber":43,"VerseNumber":41,"Text":"پس اگر ہم آپ کو (دنیا سے) اٹھالیں تو بھی ہم ان سے بدلہ لیں گے"},{"SurahNumber":43,"VerseNumber":42,"Text":"یا اگر ہم آپ کووہ دکھا بھی دیں جس کا ہم نے ان سے وعدہ کیا ہے تو ہم ان پر قادر ہیں"},{"SurahNumber":43,"VerseNumber":43,"Text":"پھر آپ مضبوطی سے پکڑیں اسے جو آپ کی طرف وحی کیا گیا ہے بے شک آپ سیدھے راستہ پر ہیں"},{"SurahNumber":43,"VerseNumber":44,"Text":"اور بے شک وہ (قرآن) آپ کے لیے اور آپ کی قوم کے لیے ایک نصیحت ہے اور تم سب سے ا سکی باز پرس ہو گی"},{"SurahNumber":43,"VerseNumber":45,"Text":"اور آپ ان سب پیغمبروں سے جنہیں ہم نے آپ سے پہلے بھیجا ہے پوچھ لیجیئے کیا ہم نے رحمان کے سوا دوسرے معبود ٹھیرا لئے تھے کہ انکی عبادت کی جائے"},{"SurahNumber":43,"VerseNumber":46,"Text":"اور ہم نے موسیٰ کو اپنی نشانیاں دے کر فرعون اور اس کے امرائے دربار کی طرف بھیجا تھا سو اس نے کہا کہ میں پروردگار عالم کا رسول ہوں"},{"SurahNumber":43,"VerseNumber":47,"Text":"پس جب وہ ان کے پاس ہماری نشانیاں لایا تو وہ اس کی ہنسی اڑانے لگے"},{"SurahNumber":43,"VerseNumber":48,"Text":"اور ہم ان کو جو کوئی نشانی دکھاتے تھے تو ایک دوسرے سے بڑھ کر ہوتی تھی اور ہم نے انہیں عذاب میں پکڑا تاکہ وہ باز آ جائیں"},{"SurahNumber":43,"VerseNumber":49,"Text":"اور انہوں نے کہا اے جادوگر اپنے رب سے ہمارے لیے اس عہد سے جو تجھ سے اس نے کیا ہے دعا کر ہم ضرور راہ پر آجائیں گے"},{"SurahNumber":43,"VerseNumber":50,"Text":"پھر جب ہم ان سے عذاب ہٹا لیتے تو اسی وقت عہد کو توڑ دیتے"},{"SurahNumber":43,"VerseNumber":51,"Text":"اور فرعون نے اپنی قوم میں منادی کر کے کہہ دیا اے میری قوم کیا میرےلیے مصر کی بادشاہت نہیں اور کیا یہ نہریں میرے (محل کے) نیچے سے نہیں بہہ رہی ہیں پھر کیا تم نہیں دیکھتے"},{"SurahNumber":43,"VerseNumber":52,"Text":"کیا میں اس سے بہتر نہیں ہوں جو ذلیل ہے اور صاف صاف بات بھی نہیں کر سکتا"},{"SurahNumber":43,"VerseNumber":53,"Text":"پھر اس کے لیے سونےکے کنگن کیوں نہیں اتارے گئے یا اس کے ہمراہ فرشتے پرے باندھے ہوئے آئے ہوتے"},{"SurahNumber":43,"VerseNumber":54,"Text":"پس اس نے اپنی قوم کو احمق بنا دیا پھر ا س کے کہنے میں آ گئے کیو ں کہ وہ بدکار لوگ تھے"},{"SurahNumber":43,"VerseNumber":55,"Text":"پس جب انہوں نے ہمیں غصہ دلا دیا تو ہم نے ان سے بدلہ لیا ہم نے ان سب کو غرق کر دیا"},{"SurahNumber":43,"VerseNumber":56,"Text":"پھر ہم نے انہیں گئے گزرے اور پیچھے آنے والوں کے لیے کہاوت بنا دیا"},{"SurahNumber":43,"VerseNumber":57,"Text":"اورجب ابن مریم کی مثال بیان کی گئی تو اسی وقت آپ کی قوم کے لوگ اس سے کھلکھلا کر ہنسنے لگے"},{"SurahNumber":43,"VerseNumber":58,"Text":"اورکہا کیا ہمارے معبود بہتر ہیں یا وہ یہ ذکر صرف آپ سے جھگڑنے کے لیے کرتے ہیں بلکہ وہ تو جھگڑالو ہی ہیں"},{"SurahNumber":43,"VerseNumber":59,"Text":"وہ تو ہمارا ایک بندہ ہے جس پر ہم نے انعام کیا اور اسے بنی اسرائیل کے لیے نمونہ بنا دیا تھا"},{"SurahNumber":43,"VerseNumber":60,"Text":"اور اگر ہم چاہیں تم میں سے فرشتے پیدا کریں جو زمین میں تمہاری جگہ رہیں"},{"SurahNumber":43,"VerseNumber":61,"Text":"اور البتہ عیسیٰ قیامت کی ایک نشانی ہے پس تم اس میں شبہ نہ کرو اور میری تابعداری کرو یہی سیدھا راستہ ہے"},{"SurahNumber":43,"VerseNumber":62,"Text":"اور تمہیں شیطان نہ روکنے پائیں کیوں کہ وہ تمہارا صریح دشمن ہے"},{"SurahNumber":43,"VerseNumber":63,"Text":"اور جب عیسیٰ واضح دلیلیں لے کر آیا تھا تو اس نے کہا تھا کہ میں تمہارے پاس دانائی کی باتیں لایا ہوں اورتاکہ تم پر بعض وہ باتیں واضح کر دوں جن میں تم اختلاف کرتے تھے پس الله سے ڈرو اور میرا حکم مانو"},{"SurahNumber":43,"VerseNumber":64,"Text":"بے شک الله ہی میرا اور تمہارا پروردگار ہے پس اسی کی عبادت کرو وہی سیدھا راستہ ہے"},{"SurahNumber":43,"VerseNumber":65,"Text":"پھر لوگ ایک دوسرے سے مختلف ہو گئے پس جنہوں نے ظلم کیا ان کے لیے دردناک دن کے عذاب سے تباہی ہے"},{"SurahNumber":43,"VerseNumber":66,"Text":"کیا وہ قیامت کے ہی منتظر ہیں کہ ان پر یکایک آجائے اور ان کو خبر بھی نہ ہو"},{"SurahNumber":43,"VerseNumber":67,"Text":"اس دن دوست بھی آپس میں دشمن ہو جائیں گے مگر پرہیز گار لوگ"},{"SurahNumber":43,"VerseNumber":68,"Text":"(کہا جائے گا) اے میرے بندو تم پر آج نہ کوئی خوف ہے اور نہ تم غمگین ہو گے"},{"SurahNumber":43,"VerseNumber":69,"Text":"جو لوگ ہماری آیتوں پر ایمان لائے اور فرمانبردار تھے"},{"SurahNumber":43,"VerseNumber":70,"Text":"تم اور تمہاری بیویاں خوشیاں کرتے ہوئے جنت میں داخل ہوجاؤ"},{"SurahNumber":43,"VerseNumber":71,"Text":"ان کے سامنے سونے کے پیالے پیش کیے جائیں گے اور آبخورے بھی اور وہاں جس چیز کو دل چاہے گا اوبر جس سے آنکھیں خوش ہوں گی موجود ہو گی اور تم اس میں ہمیشہ رہو گے"},{"SurahNumber":43,"VerseNumber":72,"Text":"اور یہی وہ جنت ہے جس کے تم وارث بنائے گئے ہو ان اعمال کے بدلے میں جو تم کرتے تھے"},{"SurahNumber":43,"VerseNumber":73,"Text":"تمہارے لیے وہاں بہت سے میوے ہیں جن میں سے کھایا کرو گے"},{"SurahNumber":43,"VerseNumber":74,"Text":"بے شک گناہگار عذاب دوزخ ہی میں ہمیشہ رہیں گے"},{"SurahNumber":43,"VerseNumber":75,"Text":"ان سے ہلکا نہ کیا جائے گا اور وہ اسی میں مایوس پڑے رہیں گے"},{"SurahNumber":43,"VerseNumber":76,"Text":"اور ہم نے تو ان پر ظلم نہیں کیا لیکن وہ خود ہی ظالم تھے"},{"SurahNumber":43,"VerseNumber":77,"Text":"اور وہ پکاریں گے اے مالک تیرا پروردگار ہمارا کام تمام کر دے وہ کہے گا بے شک تمہیں تو ہمیشہ رہنا ہے"},{"SurahNumber":43,"VerseNumber":78,"Text":"ہم تو تمہارے پاس سچا دین لا چکےاورلیکن تم میں سے اکثر دین حق سے نفرت کرتے ہیں"},{"SurahNumber":43,"VerseNumber":79,"Text":"کیا انہوں نے کوئی بات طے کرلی ہے تو ہم بھی طے کرنے والے ہیں"},{"SurahNumber":43,"VerseNumber":80,"Text":"کیا وہ خیال کرتے ہیں کہ ہم ان کا بھید اور مشورہ نہیں سنتے کیوں نہیں اور ہمارے بھیجے ہوئے فرشتے ان کے پاس لکھ رہے ہیں"},{"SurahNumber":43,"VerseNumber":81,"Text":"کہہ دو اگر الله کا بیٹا ہوتا تو سب سے پہلے میں عبادت کرتا"},{"SurahNumber":43,"VerseNumber":82,"Text":"آسمانوں اور زمین اور عرش کا رب پاک ہے ان باتوں سے جو وہ بناتے ہیں"},{"SurahNumber":43,"VerseNumber":83,"Text":"پھر انہیں چھوڑ دو بک بک اور کھیل کود میں لگے رہیں یہاں تک کہ وہ دن دیکھ لیں جس کا ان سے وعدہ کیا جاتا ہے"},{"SurahNumber":43,"VerseNumber":84,"Text":"او روہی ہے جو آسمان میں بھی معبود ہے اور زمین میں بھی معبود ہے اور وہی حکمت والا جاننے والا ہے"},{"SurahNumber":43,"VerseNumber":85,"Text":"اور وہ بڑا بابرکت ہے جس کی حکومت آسمانوں اور زمین میں ہے اور جو ان دونوں کے درمیان موجود ہے اور اسی کے پاس قیامت کا علم ہے اور اسی کی طرف تم سب لوٹائے جاؤ گے"},{"SurahNumber":43,"VerseNumber":86,"Text":"اورجنہیں وہ اس کے سوا پکارتے ہیں انہیں تو شفاعت کا بھی اختیا رنہیں ہاں جن لوگوں نے حق بات کا اقرار کیا تھا اور وہ تصدیق بھی کرتے تھے"},{"SurahNumber":43,"VerseNumber":87,"Text":"اور اگر آپ ان سے پوچھیں کہ انہیں کس نے پیدا کیا ہے تو ضرور کہیں گے الله نے پھر کہا ں بہکے جا رہے ہیں"},{"SurahNumber":43,"VerseNumber":88,"Text":"اور قسم ہے رسول کے یا رب پکارنے کی بے شک یہ ایسے لوگ ہیں کہ ایمان نہ لائیں گے"},{"SurahNumber":43,"VerseNumber":89,"Text":"پس آپ بھی ان سے منہ پھیر لیں اور سلام کہہ دیں پس انہیں خو دمعلوم ہو جائے گا"},{"SurahNumber":44,"VerseNumber":1,"Text":"حمۤ"},{"SurahNumber":44,"VerseNumber":2,"Text":"روشن کتاب کی قسم ہے"},{"SurahNumber":44,"VerseNumber":3,"Text":"ہم نے اسے مبارک رات میں نازل کیا ہے بے شک ہمیں ڈرانا مقصود تھا"},{"SurahNumber":44,"VerseNumber":4,"Text":"سارے کام جو حکمت پر مبنی ہیں اسی رات تصفیہ پاتے ہیں"},{"SurahNumber":44,"VerseNumber":5,"Text":"ہمارے خاص حکم سے کیوں کہ ہمیں رسول بھیجنا منظور تھا"},{"SurahNumber":44,"VerseNumber":6,"Text":"آپ کے پروردگار کی رحمت ہے بے شک وہی سب کچھ سننے والا جاننے والا ہے"},{"SurahNumber":44,"VerseNumber":7,"Text":"آسمانوں اور زمین کا رب ہے اور جو کچھ ان کے درمیان ہے اگر تم یقین کر نے والے ہو"},{"SurahNumber":44,"VerseNumber":8,"Text":"اس کے سوا اورکوئی معبود نہیں زندہ کرتا ہے اور مارتا ہے تمہارا بھی رب ہے او رتمہارے پہلے باپ دادا کا بھی"},{"SurahNumber":44,"VerseNumber":9,"Text":"بلکہ وہ تو شک میں کھیل رہے ہیں"},{"SurahNumber":44,"VerseNumber":10,"Text":"سو اس دن کا انتظار کیجیئے کہ آسمان دھواں ظاہر لائے"},{"SurahNumber":44,"VerseNumber":11,"Text":"جو لوگوں کو ڈھانپ لے یہی دردناک عذاب ہے"},{"SurahNumber":44,"VerseNumber":12,"Text":"اے ہمارے رب ہم سے یہ عذاب دور کر دے بے شک ہم ایمان لانے والے ہیں"},{"SurahNumber":44,"VerseNumber":13,"Text":"وہ کہاں سمجھتے ہیں حالانکہ ان کے پاس کھول کر سنانے والا رسول بھی آ چکا ہے"},{"SurahNumber":44,"VerseNumber":14,"Text":"پھر اس سے بھی پھر گئے اور کہا کہ سکھایا ہوا دیوانہ ہے"},{"SurahNumber":44,"VerseNumber":15,"Text":"ہم اس عذاب کو تھوڑی دیر کے لیےہٹا دیں گے تم پھر وہی کرنے والے ہو"},{"SurahNumber":44,"VerseNumber":16,"Text":"جس دن ہم بڑی سخت پکڑ پکڑیں گے بے شک ہم بدلہ لینے والے ہیں"},{"SurahNumber":44,"VerseNumber":17,"Text":"اور ان سے پہلے ہم فرعون کی قوم کو آزما چکے ہیں اور ان کے پاس ایک عزت والا رسول بھی آیا تھا"},{"SurahNumber":44,"VerseNumber":18,"Text":"کہ الله کے بندوں کو میرے حوالہ کر دو بے شک میں تمہارے لیے ایک امانت دار رسول ہوں"},{"SurahNumber":44,"VerseNumber":19,"Text":"اور یہ کہ الله کے خلاف سرکشی نہ کرو میں تمہارے پاس کھلی دلیل لایا ہوں"},{"SurahNumber":44,"VerseNumber":20,"Text":"اور بے شک میں نے اپنے اور تمہارے رب کی پناہ لی ہے اس واسطے کہ تم مجھے سنگسار کرو"},{"SurahNumber":44,"VerseNumber":21,"Text":"اور اگرتم میری بات پر ایمان نہیں لاتے تو مجھ سے الگ ہو جاؤ"},{"SurahNumber":44,"VerseNumber":22,"Text":"پس اس نے اپنے رب کو پکارا کہ یہ تو مجرم لوگ ہیں"},{"SurahNumber":44,"VerseNumber":23,"Text":"حکم ہوا پس میرے بندوں کو رات کے وقت لے چل کیوں کہ تمہارا پیچھا کیا جائے گا"},{"SurahNumber":44,"VerseNumber":24,"Text":"اور سمندر کو ٹھہرا ہوا چھوڑ دے بے شک وہ لشکر ڈوبنے والے ہیں"},{"SurahNumber":44,"VerseNumber":25,"Text":"کتنے انہوں نے باغات اور چشمے چھوڑے ہیں"},{"SurahNumber":44,"VerseNumber":26,"Text":"اور کھیتیاں اور مقام عمدہ"},{"SurahNumber":44,"VerseNumber":27,"Text":"اورنعمت کے سازو سامان جس میں وہ مزے کیا کرتے تھے"},{"SurahNumber":44,"VerseNumber":28,"Text":"اسی طرح ہوا اورہم نے ان کا ایک دوسری قوم کو وارث کر دیا"},{"SurahNumber":44,"VerseNumber":29,"Text":"پس ان پر نہ آسمان روویا اور نہ زمین اور نہ ان کو مہلت دی گئی"},{"SurahNumber":44,"VerseNumber":30,"Text":"اورہم نے بنی اسرائیل کو اس ذلت کےعذاب سے نجات دی"},{"SurahNumber":44,"VerseNumber":31,"Text":"(یعنی) فرعون سے بے شک وہ ایک سرکش حد سے بڑھنے والا تھا"},{"SurahNumber":44,"VerseNumber":32,"Text":"اور ہم نے اپنے علم سے ان کو جہان والوں پر چن لیا تھا"},{"SurahNumber":44,"VerseNumber":33,"Text":"اور ہم نے ان کو نشانیاں دی تھیں جن میں صریح آزمائش تھی"},{"SurahNumber":44,"VerseNumber":34,"Text":"بے شک یہ لوگ کہتے ہیں"},{"SurahNumber":44,"VerseNumber":35,"Text":"کہ او رمرنا نہیں ہے مگر یہی ہمارا پہلی بار کا مرنا اور ہم دوبارہ اٹھائے جانے والے نہیں"},{"SurahNumber":44,"VerseNumber":36,"Text":"پس ہمارے باپ دادا کو لے آؤ اگر تم سچے ہو"},{"SurahNumber":44,"VerseNumber":37,"Text":"کیا وہ بہتر ہیں یا تبع کی قوم اوروہ لوگ جو ان سے پہلے ہوئے ہم نے انہیں ہلاک کر دیا کیوں کہ وہ مجرم تھے"},{"SurahNumber":44,"VerseNumber":38,"Text":"اور ہم نے آسمانوں اور زمین کو اورجو کچھ اس کے درمیان میں ہے کھیل کے لیے نہیں بنایا"},{"SurahNumber":44,"VerseNumber":39,"Text":"ہم نے انہیں بہت ہی مصلحت سے بنایا ہے لیکن اکثر ان میں سے نہیں جانتے"},{"SurahNumber":44,"VerseNumber":40,"Text":"بے شک فیصلہ کا دن ان سب کے لیے مقرر ہو چکا ہے"},{"SurahNumber":44,"VerseNumber":41,"Text":"جس دن کوئی دوست کسی دوست کے کچھ بھی کام نہیں آئے گا اورنہ انہیں مدد ملے گی"},{"SurahNumber":44,"VerseNumber":42,"Text":"مگر جس پر الله نے رحم کیابے شک وہ زبردست رحم والا ہے"},{"SurahNumber":44,"VerseNumber":43,"Text":"بے شک تھوہر کا درخت"},{"SurahNumber":44,"VerseNumber":44,"Text":"گناہگارو ں کا کھانا ہے"},{"SurahNumber":44,"VerseNumber":45,"Text":"پگھلے ہوئے تانبے کی طرح پیٹو ں میں کھولے گا"},{"SurahNumber":44,"VerseNumber":46,"Text":"جیسے پکتا ہوا پانی کھولتا ہے"},{"SurahNumber":44,"VerseNumber":47,"Text":"اسے پکڑ لو پس اسے دوزخ کے درمیان دھکیل کر لے جاؤ"},{"SurahNumber":44,"VerseNumber":48,"Text":"پھر اس کے سر پر عذاب کا کھولتا ہوا پانی ڈالو"},{"SurahNumber":44,"VerseNumber":49,"Text":"چکھ بے شک تو تو بڑا عزت والا بزرگی والا ہے"},{"SurahNumber":44,"VerseNumber":50,"Text":"بے شک یہی ہے جس کی نسبت تم شک کیا کرتے تھے"},{"SurahNumber":44,"VerseNumber":51,"Text":"بے شک پرہیزگار ہی امن کی جگہ میں ہوں گے"},{"SurahNumber":44,"VerseNumber":52,"Text":"باغوں اور چشموں میں"},{"SurahNumber":44,"VerseNumber":53,"Text":"باریک ریشم اورگاڑھا پہن کر آمنے سامنے بیٹھے ہوں گے"},{"SurahNumber":44,"VerseNumber":54,"Text":"یونہی ہوگا اور ہم ان کا نکاح بڑی آنکھوں والی حوروں سے کر دیں گے"},{"SurahNumber":44,"VerseNumber":55,"Text":"وہ اس میں ہر قسم کا میوہ امن و اطمینان سے طلب کریں گے"},{"SurahNumber":44,"VerseNumber":56,"Text":"وہا ں پہلی موت کے سوا اور موت کا مرہ نہ چکھیں گے اورانہیں الله دوزح کے عذاب سے بچا لے گا"},{"SurahNumber":44,"VerseNumber":57,"Text":"یہ آپکے رب کا فضل ہوگا یہی وہ بڑی کامیابی ہے"},{"SurahNumber":44,"VerseNumber":58,"Text":"اس قرآن کو ہم نے آپ کی زبان میں آسان کر دیا تاکہ وہ سمجھیں"},{"SurahNumber":44,"VerseNumber":59,"Text":"پس آپ انتظار کیجیئے بے شک وہ بھی انتظار کر ہے ہیں"},{"SurahNumber":45,"VerseNumber":1,"Text":"حمۤ"},{"SurahNumber":45,"VerseNumber":2,"Text":"یہ کتاب الله زبردست حکمت والے کی طرف سے نازل ہوئی ہے"},{"SurahNumber":45,"VerseNumber":3,"Text":"بے شک آسمانوں اور زمین میں ایمانداروں کے لیے نشانیاں ہیں"},{"SurahNumber":45,"VerseNumber":4,"Text":"اور (نیز) تمہارے پیدا کرنے میں اور جانوروں کے پھیلانے میں یقین والوں کے لیے نشانیاں ہیں"},{"SurahNumber":45,"VerseNumber":5,"Text":"اور (نیز) رات اور دن کے بدل کر آنے میں اور اس میں جو الله نے آسمان سے رزق (پانی) نازل کیا پھر اس کے ذریعے سے زمین کو اس کے مر جانے کے بعد زندہ کیا اور ہواؤں کے بدل کر لانے میں عقل مندوں کے لیے نشانیاں ہیں"},{"SurahNumber":45,"VerseNumber":6,"Text":"یہ الله کی آیات ہیں جو ہم آپ کو بالکل سچی پڑھ کر سناتے ہیں پس الله اور اس کی آیات کے بعد وہ کس بات پر ایمان لائیں گے"},{"SurahNumber":45,"VerseNumber":7,"Text":"ہر سخت جھوٹے گناہگار کے لیے تباہی ہے"},{"SurahNumber":45,"VerseNumber":8,"Text":"جو آیات الہیٰ سنتا ہے جو اس پر پڑھی جاتی ہیں پھر نا حق تکبر کی وجہ سے اصرار کرتا ہے گویاکہ اس نے سنا ہی نہیں پس اسے دردناک عذاب کی خوشخبری دے دو"},{"SurahNumber":45,"VerseNumber":9,"Text":"اورجب ہماری آیتوں میں سے کسی کو سن لیتاہے تو اس کی ہنسی اڑاتا ہے ایسوں کے لیے ذلت کا عذاب ہے"},{"SurahNumber":45,"VerseNumber":10,"Text":"ان کے سامنے جہنم ہے اور جو کچھ انہوں نے کمایا تھا ان کے کچھ بھی کام نہ آئے گا اور نہ وہ معبود کام آئيں گے جنہیں الله کے سوا حمایتی بنا رکھا تھا اور ان کے لیے بڑاعذاب ہے"},{"SurahNumber":45,"VerseNumber":11,"Text":"یہ (قرآن) تو ہدایت ہے اور جو اپنے رب کی آیتوں کے منکر ہیں ان کے لیے سخت دردناک عذاب ہے"},{"SurahNumber":45,"VerseNumber":12,"Text":"الله ہی ہے جس نے تمہارے لیے سمندر کو تابع کر دیا تاکہ ا س میں اس کے حکم سے جہاز چلیں اورتاکہ تم اس کا فضل تلاش کرو اور تاکہ تم اس کا شکر کرو"},{"SurahNumber":45,"VerseNumber":13,"Text":"اور اس نے آسمانوں اور زمین کی سب چیزوں کو اپنے فضل سے تمہارے کام پر لگا دیا ہے بے شک اس میں فکر کرنے والوں کے لیے نشانیاں ہیں"},{"SurahNumber":45,"VerseNumber":14,"Text":"ان سے کہہ دو جو ایمان لائے کہ انہیں معاف کر دیں ایام الہیٰ (عذاب) کی امید نہیں رکھتے تاکہ وہ ایک قوم کو بدلہ دے اس کا جو وہ کرتے رہے"},{"SurahNumber":45,"VerseNumber":15,"Text":"جو کوئی نیک کام کرتا ہے وہ اپنے ہی لیے کرتا ہے اورجو کوئی برائی کرتا ہے تو اپنے سر پر وبال لیتا ہے پھر تم اپنے رب کی طرف لوٹائے جاؤ گے"},{"SurahNumber":45,"VerseNumber":16,"Text":"اور بے شک ہم نے بنی اسرائیل کو کتاب اورحکومت اور نبوت دی تھی اور ہم نے پاکیزہ چیزوں سے روزی دی اور ہم نے انہیں جہان والوں پر بزرگی دی"},{"SurahNumber":45,"VerseNumber":17,"Text":"اور انہیں دین کے کھلے کھلے احکام بھی دیے پھر انہوں نے اختلاف کیا تو علم آنے کے بعد صرف آپس کی ضد سے بے شک آپ کا رب قیامت کے دن ان میں فیصلہ کرے گا جس چیز میں وہ باہم اختلاف کیا کرتے تھے"},{"SurahNumber":45,"VerseNumber":18,"Text":"پھر ہم نے آپ کو دین کے ایک طریقہ پر مقرر کر دیا پس آپ اسی کی پیروی کیجیئے اور ان کی خواہشوں کی پیروی نہ کیجیئے جو علم نہیں رکھتے"},{"SurahNumber":45,"VerseNumber":19,"Text":"کیوں کہ وہ الله کے سامنے آپ کے کچھ بھی کام نہ آئیں گے اور بے شک ظالم ایک دوسرے کے دوست ہیں اور الله ہی پرہیز گاروں کا دوست ہے"},{"SurahNumber":45,"VerseNumber":20,"Text":"یہ قرآن لوگوں کے لیے بصیرت اورہدایت ہے اور یقین کرنے والو ں کے لیے رحمت ہے"},{"SurahNumber":45,"VerseNumber":21,"Text":"کیا گناہ کرنے والوں نے یہ سمجھ لیا ہے کہ ہم ان کو ایمانداروں نیک کام کرنے والوں کے برابر کر دیں گے ان کا جینا اور مرنا برابر ہے وہ بہت ہی برا فیصلہ کرتے ہیں"},{"SurahNumber":45,"VerseNumber":22,"Text":"اور الله نے آسمانوں اور زمین کو جسے چاہئیں بنایا ہے اور تاکہ ہر نفس کو اس کا بدلہ دیا جائے جو اس نے کمایا ہے اور ان پر کوئی ظلم نہ ہوگا"},{"SurahNumber":45,"VerseNumber":23,"Text":"بھلا آپ نے اس کو بھی دیکھا جو اپنی خواہش کا بندہ بن گیا اور الله نے باوجود سمجھ کے اسے گمراہ کر دیا اور اس کے کان اور دل پر مہر کر دی اور اس کی آنکھوں پر پردہ ڈال دیا پھر الله کے بعد اسے کون ہدایت کر سکتا ہے پھر تم کیوں نہیں سمجھتے"},{"SurahNumber":45,"VerseNumber":24,"Text":"اور کہتے ہیں ہمارا یہی دنیا کا جینا ہے ہم مرتے ہیں اور جیتے ہیں اور زمانہ ہی ہمیں ہلاک کرتا ہے حالانکہ انہیں اس کی کچھ بھی حقیقت معلوم نہیں محض اٹکلیں دوڑاتے ہیں"},{"SurahNumber":45,"VerseNumber":25,"Text":"اور جب انہیں ہماری واضح آیتیں پڑھ کر سنائی جاتی ہیں تو سوائے اس کے ان کی اور کوئی دلیل نہیں ہوتی کہتے ہیں ہمارے باپ دادا کو لے آؤ اگر تم سچے ہو"},{"SurahNumber":45,"VerseNumber":26,"Text":"کہہ دو الله ہی تمہیں زندہ کرتا ہے پھر تمہیں مارتا ہے پھر وہی تم سب کو قیامت میں جمع کرے گا جس میں کوئی شک نہیں لیکن اکثر آدمی نہیں جانتے"},{"SurahNumber":45,"VerseNumber":27,"Text":"اور آسمانوں اور زمین کی بادشاہی الله ہی کی ہے اور جس دن قیامت قائم ہو گی اس دن جھٹلانے والے نقصان اٹھائیں گے"},{"SurahNumber":45,"VerseNumber":28,"Text":"اور آپ ہر ایک جماعت کو گھٹنے ٹیکے ہوئے دیکھیں گے ہر ایک جماعت اپنے نامہٴ اعمال کی طرف بلائی جائے گی (کہا جائے گا) آج تمہیں تمہارے اعمال کا بدلہ دیا جائے گا"},{"SurahNumber":45,"VerseNumber":29,"Text":"یہ ہمارا دفتر تم پر سچ سچ بول رہا ہے کیونکہ جو کچھ تم کیا کرتے تھے اسے ہم لکھ لیا کرتے تھے"},{"SurahNumber":45,"VerseNumber":30,"Text":"پس جو لوگ ایمان لائے اورانہوں نے نیک کام کیے انہیں ان کا پروردگار اپنی رحمت میں داخل کرے گا یہ صریح کامیابی ہے"},{"SurahNumber":45,"VerseNumber":31,"Text":"اور جنہوں نے کفر کیا (انہیں کہا جائے گا) کیا تمہیں ہماری آیتیں نہیں سنائی جاتی تھیں پھر تم نے غرور کیا اور تم نافرمان لوگ تھے"},{"SurahNumber":45,"VerseNumber":32,"Text":"اور جب کہا جاتا تھا کہ الله کا وعدہ سچا ہے اور قیامت میں کوئی شک نہیں تو تم کہتے تھے ہم نہیں جانتے قیامت کیا چیز ہے ہم تو اس کو محض خیالی بات جانتے ہیں اور ہمیں یقین نہیں"},{"SurahNumber":45,"VerseNumber":33,"Text":"اور ان پر ان کےاعمال کی برائی ظاہر ہو جائے گی اور ان پر وہ آفت آ پڑے گی جس سے وہ ٹھٹھا کرتے تھے"},{"SurahNumber":45,"VerseNumber":34,"Text":"اور کہا جائے گا آج ہم تمہیں فراموش کر دیں گے جیسا تم نے اپنے اس دن کے ملنے کو فراموش کر دیا تھا اور تمہارا ٹھکانہ دوزخ ہے اور تمہارا کوئی مددگارنہیں"},{"SurahNumber":45,"VerseNumber":35,"Text":"یہ اس لیے کہ تم الله کی آیتوں کی ہنسی اڑایا کرتے تھے اور تمہیں دنیا کی زندگی نے دھوکے میں ڈال دیا تھا پس آج وہ اس سے نہ نکالے جائیں گے اور نہ ان سے توبہ طلب کی جائے گی"},{"SurahNumber":45,"VerseNumber":36,"Text":"پس سب تعریف الله ہی کے لیے ہے جو آسمانوں کا رب اور زمین کا رب سارے جہانوں کا رب ہے"},{"SurahNumber":45,"VerseNumber":37,"Text":"اور آسمانوں اور زمین میں اسی کی عزت ہے اور وہی زبردست حکمت والا ہے"}]}