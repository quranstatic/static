{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"و ما پس از [شهادت] او، لشکرى از آسمان براى هلاک قوم او نفرستادیم و شیوه و سنّت ما پیش از این هم چنین نبود [که براى عذاب اهل زمین، سپاهى از آسمان بفرستیم]"},{"SurahNumber":36,"VerseNumber":29,"Text":"[عذابشان] تنها یک صیحه‌ی مرگبار بود. ناگهان همگى خاموش شدند"},{"SurahNumber":36,"VerseNumber":30,"Text":"اى دریغ بر بندگان! که هیچ پیامبرى بر آنان نیامد، مگر آن که او را به استهزا گرفتند"},{"SurahNumber":36,"VerseNumber":31,"Text":"آیا [مشرکان مکه‌] ندیدند چه بسیار از اقوام پیش از آنان را [به سبب کفر و طغیانشان‌] نابود کردیم، که آنان هرگز نزد اینان [به این دنیا] برنمى‌گردند؟"},{"SurahNumber":36,"VerseNumber":32,"Text":"و همه‌ی آنان در قیامت نزد ما احضار مى‌شوند"},{"SurahNumber":36,"VerseNumber":33,"Text":"و زمین مرده، که ما آن را زنده کردیم و دانه‌اى از آن بیرون آوردیم که از آن مى‌خورند، براى آنان نشانه‌اى است [بر امکان معاد]"},{"SurahNumber":36,"VerseNumber":34,"Text":"و در آن باغ‌هایى از درختان خرما و انگور قرار دادیم و در آن چشمه‌ها شکافته و روان ساختیم"},{"SurahNumber":36,"VerseNumber":35,"Text":"تا از میوه‌ى آن و آنچه دستانشان به عمل آورده است، بخورند. پس چرا سپاسگزارى نمى‌کنند؟"},{"SurahNumber":36,"VerseNumber":36,"Text":"منزّه است خدایى که تمام زوج‌ها را آفرید، از آنچه زمین مى‌رویاند، و از خود مردم، و از آنچه نمى‌دانند"},{"SurahNumber":36,"VerseNumber":37,"Text":"و نشانه‌اى [دیگر] براى آنان شب است، که ما روز را [مانند پوست] از آن برمى‌کنیم، پس در تاریکى فرومى‌روند"},{"SurahNumber":36,"VerseNumber":38,"Text":"و خورشید به [سوى] قرارگاه خود روان است. آن [نظام]، اندازه‌گیرى [خدا] عزیز داناست"},{"SurahNumber":36,"VerseNumber":39,"Text":"و براى ماه نیز منزلگاه‌هایى معین کرده‌ایم، تا همچون شاخه کهنه‌ى خرما، هلالی شکل و زردرنگ برگردد. [و باز به تدریج بدرِ کامل شود]"},{"SurahNumber":36,"VerseNumber":40,"Text":"نه خورشید را سزاست که به ماه رسد، و نه شب را سزد که بر روز پیشى گیرد. هر کدام در سپهر و مدار معینى شناورند"},{"SurahNumber":36,"VerseNumber":41,"Text":"و نشانه‌اى [دیگر] براى آنان، این است که ما فرزندانشان را در کشتى‌هاى پر از بار سوار کردیم"},{"SurahNumber":36,"VerseNumber":42,"Text":"و براى آنان چیزهای دیگرى همانند کشتی آفریدیم که بر آن سوار مى‌شوند"},{"SurahNumber":36,"VerseNumber":43,"Text":"و اگر بخواهیم آنان را غرق مى‌کنیم، به گونه‌اى که نه فریادرسى برایشان باشد، و نه نجات داده شوند"},{"SurahNumber":36,"VerseNumber":44,"Text":"مگر آن که بار دیگر رحمت ما شامل حالشان شود و تا مدّتى [دیگر از زندگى] برخوردار باشند"},{"SurahNumber":36,"VerseNumber":45,"Text":"و هرگاه به آنان گفته شود: «از آنچه که پیش روى شماست و از آنچه به دنبال شماست، پروا کنید، تا شاید مورد رحمت قرار گیرید.»"},{"SurahNumber":36,"VerseNumber":46,"Text":"و هیچ نشانه‌اى از نشانه‌هاى پروردگارشان براى آنان نمى‌آید، مگر آن که از آنها روى‌گردانند"},{"SurahNumber":36,"VerseNumber":47,"Text":"و هرگاه به آنان گفته شود: «از آنچه خداوند روزى شما کرده، بخشش کنید.» کسانى که کفر ورزیدند به کسانى که ایمان آورده‌اند، مى‌گویند: «آیا به کسى غذا دهیم که اگر خداوند مى‌خواست، [خودش] به او غذا مى‌داد؟ شما در گمراهى آشکارى هستید.»"},{"SurahNumber":36,"VerseNumber":48,"Text":"و [کافران] مى‌گویند: «اگر راست مى‌گویید، این وعده‌ی [قیامت] کی فرامى‌رسد؟»"},{"SurahNumber":36,"VerseNumber":49,"Text":"آنان جز یک صیحه را انتظار نمى‌کشند که آنان را فراخواهد گرفت، در حالى که به کشمکش و ستیز [در امور دنیوی] سرگرمند"},{"SurahNumber":36,"VerseNumber":50,"Text":"پس در آن حال، نه توان وصیتى دارند، و نه مى‌توانند به سوى خانواده‌هایشان بازگردند"},{"SurahNumber":36,"VerseNumber":51,"Text":"و در صور دمیده شود، پس ناگاه آنان از گورها [برخاسته،] شتابان به سوى پروردگارشان مى‌آیند"},{"SurahNumber":36,"VerseNumber":52,"Text":"می‌گویند: «واى بر ما! چه کسى ما را از خوابگاهمان برانگیخت؟ این همان است که [خداى] رحمان وعده داد. و پیامبران راست گفتند.»"},{"SurahNumber":36,"VerseNumber":53,"Text":"[آرى!] جز یک بانگ مرگبار نبود، که ناگهان همگى نزد ما احضار شدند"},{"SurahNumber":36,"VerseNumber":54,"Text":"پس در چنین روزى بر هیچ کس ستمى نمى‌شود. و جز آنچه عمل کردید، جزایى داده نمى‌شوید"},{"SurahNumber":36,"VerseNumber":55,"Text":"بى‌شک اهل بهشت در آن روز به خوشى مشغولند"},{"SurahNumber":36,"VerseNumber":56,"Text":"آنان و همسرانشان در زیر سایه‌ها بر تخت‌هاى آراسته تکیه مى‌زنند"},{"SurahNumber":36,"VerseNumber":57,"Text":"در آنجا [هرگونه] میوه براى آنان آماده است. و هر آنچه بخواهند، برایشان فراهم است"},{"SurahNumber":36,"VerseNumber":58,"Text":"سلام، سخنى از [سوى] پروردگار مهربان [که مى‌شنوند]"},{"SurahNumber":36,"VerseNumber":59,"Text":"و «اى گناهکاران! امروز [از صف بهشتیان] جدا شوید!»"},{"SurahNumber":36,"VerseNumber":60,"Text":"اى فرزندان آدم! مگر با شما پیمان نبستم که شیطان را اطاعت نکنید. او براى شما دشمنى آشکار است"},{"SurahNumber":36,"VerseNumber":61,"Text":"و تنها مرا بپرستید، که راه راست همین است"},{"SurahNumber":36,"VerseNumber":62,"Text":"امّا شیطان گروه زیادى از شما را گمراه کرد. پس چرا تعقّل نمى‌کردید؟"},{"SurahNumber":36,"VerseNumber":63,"Text":"این همان جهنّمى است که به شما وعده داده مى‌شد"},{"SurahNumber":36,"VerseNumber":64,"Text":"امروز وارد آن شوید، به خاطر کفرى که داشتید"},{"SurahNumber":36,"VerseNumber":65,"Text":"امروز بر دهان‌هایشان مهر [خاموشى] مى‌نهیم، و دست‌هایشان با ما سخن مى‌گویند، و پاهایشان به اعمالى که همواره مرتکب مى‌شدند، گواهى مى‌دهند"},{"SurahNumber":36,"VerseNumber":66,"Text":"و اگر بخواهیم، دیدگانشان را محو مى‌کنیم، پس آن‌گاه که خواستند در راه سبقت گیرند، چگونه خواهند دید؟"},{"SurahNumber":36,"VerseNumber":67,"Text":"و اگر بخواهیم، آنان را در جاى خود مسخ مى‌کنیم [و به تندیس‌هایى بى‌روح یا جانورانی زشت مبدّل مى‌سازیم،] به گونه‌اى که نه بتوانند به راه خود ادامه دهند، و نه برگردند"},{"SurahNumber":36,"VerseNumber":68,"Text":"و هر کس را عمر دراز دهیم، او را در آفرینش واژگونه مى‌کنیم. [فراموشى، ناتوانى و سستى به سراغش می‌آید،] پس آیا نمى‌اندیشند؟"},{"SurahNumber":36,"VerseNumber":69,"Text":"و ما به او [که پیامبر خداست،] شعر نیاموختیم و سزاوار او هم نیست. آن [چه به او آموختیم]، فقط یادآورى و قرآن روشنگر است"},{"SurahNumber":36,"VerseNumber":70,"Text":"تا هر که را زنده [دل] است، هشدار دهد و گفتار خدا درباره‌ی کافران محقَّق گردد"},{"SurahNumber":36,"VerseNumber":71,"Text":"آیا ندیدند که از آنچه دست‌هاى [قدرت] ما ایجاد کرده، براى آنان چهارپایانى آفریدیم که مالک آن هستند؟"},{"SurahNumber":36,"VerseNumber":72,"Text":"و چهارپایان را براى آنان رام کردیم. از برخى سوارى مى‌گیرند و از برخى تغذیه مى‌کنند"},{"SurahNumber":36,"VerseNumber":73,"Text":"و در آنها بهره‌هاى دیگرى [چون پشم و پوست‌] و نوشیدنى‌هایى [چون شیر‌] براى مردم است. پس چرا سپاس نمى‌گزارند؟"},{"SurahNumber":36,"VerseNumber":74,"Text":"و به جاى خداوند [یگانه]، خدایانى را گرفتند، به این امید که یارى شوند"},{"SurahNumber":36,"VerseNumber":75,"Text":"[در حالى که آن] خدایان، توان یارى آنان را ندارند. و اینها [در قیامت] به عنوان لشکر [بت‌ها] احضار مى‌شوند"},{"SurahNumber":36,"VerseNumber":76,"Text":"پس سخنان مشرکان، تو را محزون نکند. ما آنچه را پنهان مى‌دارند و آنچه را آشکار مى‌کنند، مى‌دانیم"},{"SurahNumber":36,"VerseNumber":77,"Text":"آیا انسان ندید [و نیاندیشید] که ما او را از نطفه‌اى [بى‌مقدار] آفریدیم؟ پس اینک ستیزه‌جویى آشکار شده است"},{"SurahNumber":36,"VerseNumber":78,"Text":"و براى ما مَثَلى آورد و آفرینش خود را فراموش کرد. گفت: «چه کسى استخوان‌هایی را که پوسیده است، زنده خواهد کرد؟»"},{"SurahNumber":36,"VerseNumber":79,"Text":"[به او] بگو: «همان کسى که نخستین بار آن را آفرید، آن را زنده خواهد کرد. و او بر هر آفریده‌اى آگاه است"},{"SurahNumber":36,"VerseNumber":80,"Text":"همان که براى شما از درخت سبز، آتش آفرید؛ پس هرگاه بخواهید، از آن آتش مى‌افروزید.»"},{"SurahNumber":36,"VerseNumber":81,"Text":"آیا کسى که آسمان‌ها و زمین را آفریده است، توانا نیست که همانند آنها را بیافریند؟ آرى، و او آفریدگار بسیار داناست"},{"SurahNumber":36,"VerseNumber":82,"Text":"امر و فرمان او چنین است که هرگاه چیزى را اراده کند، تنها به آن مى‌گوید: «باش!» پس بى‌درنگ موجود مى‌شود"},{"SurahNumber":36,"VerseNumber":83,"Text":"پس منزّه است کسى که حاکمیت و مالکیت همه چیز به دست اوست و به سوى او بازگردانده مى‌شوید"},{"SurahNumber":37,"VerseNumber":1,"Text":"سوگند به صف‌بستگان که صفى [باشکوه‌] بسته‌اند،"},{"SurahNumber":37,"VerseNumber":2,"Text":"و [انسان را از گناهان‌] به شدّت بازمى‌دارند،"},{"SurahNumber":37,"VerseNumber":3,"Text":"و پى­درپى ذکر خدا را تلاوت مى‌کنند،"},{"SurahNumber":37,"VerseNumber":4,"Text":"که بى‌شک معبود شما یکتاست"},{"SurahNumber":37,"VerseNumber":5,"Text":"پروردگار آسمان‌ها و زمین، و آنچه میان آن دو است، و پروردگار مشرق‌ها"},{"SurahNumber":37,"VerseNumber":6,"Text":"ما آسمان دنیا را به زیور ستارگان آراستیم"},{"SurahNumber":37,"VerseNumber":7,"Text":"و [آن را] از هر شیطان سرکشى نگاه داشتیم"},{"SurahNumber":37,"VerseNumber":8,"Text":"آن‌ها نمى‌توانند به [اسرار] عالم بالا گوش فرادهند و از هر سو به آنها [شهاب] پرتاب مى‌شود،"},{"SurahNumber":37,"VerseNumber":9,"Text":"تا رانده شوند. و براى آن‌ها عذابى پاینده است"},{"SurahNumber":37,"VerseNumber":10,"Text":"مگر آن که شیطانى به سرعت خبرى را برباید، [و بگریزد،] که شهاب و شراره‌اى نافذ او را دنبال [و نابود] می‌کند"},{"SurahNumber":37,"VerseNumber":11,"Text":"پس از آنان بپرس که آفرینش آنان سخت‌تر است یا کسانى که ما آفریدیم؟ ما آنان را از گِلى چسبنده آفریدیم"},{"SurahNumber":37,"VerseNumber":12,"Text":"بلکه تو [از انکار آنان] تعجب مى‌کنى. و آنان [تو را] مسخره مى‌کنند"},{"SurahNumber":37,"VerseNumber":13,"Text":"و هرگاه اندرز داده شوند، پند نمى‌گیرند"},{"SurahNumber":37,"VerseNumber":14,"Text":"و هرگاه معجزه‌اى بینند، یکدیگر را به مسخره کردن دعوت مى‌کنند"},{"SurahNumber":37,"VerseNumber":15,"Text":"و مى‌گویند: «این جز جادویى آشکار نیست"},{"SurahNumber":37,"VerseNumber":16,"Text":"آیا چون مردیم و خاک و استخوان‌هایی [پوسیده] شدیم، آیا [دوباره] برانگیخته خواهیم شد؟"},{"SurahNumber":37,"VerseNumber":17,"Text":"و آیا پدران درگذشته ما نیز [زنده خواهند شد]؟»"},{"SurahNumber":37,"VerseNumber":18,"Text":"بگو: «آرى! [همه زنده مى‌شوید،] و خوار و کوچک خواهید بود.»"},{"SurahNumber":37,"VerseNumber":19,"Text":"همانا قیامت با یک صیحه است، پس آنگاه آنان [حیرت‌زده منظره قیامت را] مى‌نگرند"},{"SurahNumber":37,"VerseNumber":20,"Text":"و می‌گویند: «واى بر ما! این روز جزاست!»"},{"SurahNumber":37,"VerseNumber":21,"Text":"[به آنها گفته مى‌شود:] «این همان روز جدایى [حقّ از باطل] است که همواره آن را تکذیب مى‌کردید.»"},{"SurahNumber":37,"VerseNumber":22,"Text":"[خداوند به فرشتگان دستور مى‌دهد:] «ستمکاران و هم‌ردیفانشان و آنچه را مى‌پرستیدند، گردآورید"},{"SurahNumber":37,"VerseNumber":23,"Text":"با آنچه به جاى خدا مى‌پرستیدند، پس همه را به راه دوزخ راهنمایى کنید"},{"SurahNumber":37,"VerseNumber":24,"Text":"آنان را نگه دارید که حتماً مورد بازخواست قرار مى‌گیرند.»"},{"SurahNumber":37,"VerseNumber":25,"Text":"[به آنان گفته مى‌شود:] «چه شد که امروز یکدیگر را یارى نمى‌کنید؟»"},{"SurahNumber":37,"VerseNumber":26,"Text":"[آرى، نمى‌توانند یکدیگر را یارى کنند،] بلکه آنان امروز کاملاً تسلیم [قدرت خداوند] هستند"},{"SurahNumber":37,"VerseNumber":27,"Text":"و به یکدیگر روی کرده، از [حال‌] هم مى‌پرسند"},{"SurahNumber":37,"VerseNumber":28,"Text":"[پیروان گمراه به پیشوایان گمراه‌کننده] می‌گویند: «بى‌شک شما بودید که از راه خیرخواهى به سوى ما مى‌آمدید [ولى ما را به کفر و شرک کشاندید].»"},{"SurahNumber":37,"VerseNumber":29,"Text":"آنها می‌گویند: «بلکه شما خود اهل ایمان نبودید"},{"SurahNumber":37,"VerseNumber":30,"Text":"و ما را بر شما سلطه و غلبه‌اى نبود، بلکه شما خود گروهى سرکش بودید"},{"SurahNumber":37,"VerseNumber":31,"Text":"پس وعده‌ی [عذاب] پروردگارمان بر ما محقّق شد. و بى‌گمان ما عذاب را خواهیم چشید"},{"SurahNumber":37,"VerseNumber":32,"Text":"پس ما شما را گمراه کردیم، زیرا که ما خود نیز گمراه بودیم.»"},{"SurahNumber":37,"VerseNumber":33,"Text":"پس آنان در آن روز، در عذاب [الهى] شریکند"},{"SurahNumber":37,"VerseNumber":34,"Text":"همانا ما با مجرمان این­گونه رفتار مى‌کنیم"},{"SurahNumber":37,"VerseNumber":35,"Text":"آنان چنین بودند که هرگاه به آنان مى‌گفتند: «معبودى جز الله نیست.» [از پذیرش آن] تکبّر مى‌ورزیدند"},{"SurahNumber":37,"VerseNumber":36,"Text":"و مى‌گفتند: «آیا ما به خاطر شاعرى دیوانه، خدایانمان را رها کنیم؟»"},{"SurahNumber":37,"VerseNumber":37,"Text":"[هرگز چنین نیست!] بلکه او حقّ آورده و پیامبران [پیشین] را تصدیق کرده است"},{"SurahNumber":37,"VerseNumber":38,"Text":"شما نیز عذاب دردناک الهى را خواهید چشید"},{"SurahNumber":37,"VerseNumber":39,"Text":"و جز آنچه کرده‌اید، کیفر نمى‌بینید"},{"SurahNumber":37,"VerseNumber":40,"Text":"مگر بندگان خالص شده‌ى خدا [که از کیفر برکنارند]"},{"SurahNumber":37,"VerseNumber":41,"Text":"آنانند که برایشان روزی معین و ویژه‌اى است"},{"SurahNumber":37,"VerseNumber":42,"Text":"انواع میوه‌ها. و آنان مورد احترامند"},{"SurahNumber":37,"VerseNumber":43,"Text":"در باغ‌هاى پر نعمت [بهشت]"},{"SurahNumber":37,"VerseNumber":44,"Text":"بر تخت‌هایى در برابر یکدیگر [تَکیه زده‌اند]"},{"SurahNumber":37,"VerseNumber":45,"Text":"جامى لبریز از شرابی پاک و ناب گرداگردشان مى‌گردانند،"},{"SurahNumber":37,"VerseNumber":46,"Text":"شرابى زلال و درخشان، و لذّت‌بخش براى نوشندگان"},{"SurahNumber":37,"VerseNumber":47,"Text":"[شرابى که] نه مایه‌ى فساد عقل است. و نه آنان از نوشیدن آن مست مى‌شوند"},{"SurahNumber":37,"VerseNumber":48,"Text":"و نزدشان همسرانى است [زیبا و] درشت چشم که چشم از غیر فرومی‌بندند"},{"SurahNumber":37,"VerseNumber":49,"Text":"[از شدّت لطافت و سپیدى] گویى تخم‌مرغ‌هایى هستند که [در زیر بال و پر مرغ،] پوشیده و پنهان مانده [و هرگز دست کسی به آن نرسیده] است"},{"SurahNumber":37,"VerseNumber":50,"Text":"پس به یکدیگر روی کرده، از [حال‌] هم مى‌پرسند"},{"SurahNumber":37,"VerseNumber":51,"Text":"یکى از آنان می‌گوید: «[در دنیا] همنشینى داشتم،"},{"SurahNumber":37,"VerseNumber":52,"Text":"که پیوسته مى‌گفت»: «آیا تو به راستی [قیامت را] باور دارى؟"},{"SurahNumber":37,"VerseNumber":53,"Text":"که هرگاه مردیم، و خاک، و استخوان‌هایی [پوسیده] شدیم، [دوباره زنده می‌شویم و] کیفر خواهیم شد؟»"},{"SurahNumber":37,"VerseNumber":54,"Text":"[آن بنده‌ی خدا به دوستان بهشتی‌اش] می‌گوید: «آیا شما مى‌توانید [بر حال او] اطّلاع یابید؟»"},{"SurahNumber":37,"VerseNumber":55,"Text":"پس از حال او اطّلاع مى‌یابد، و او را در میان دوزخ مى‌بیند"},{"SurahNumber":37,"VerseNumber":56,"Text":"به او می‌گوید: «به خدا سوگند نزدیک بود که مرا به نابودى بکشانى"},{"SurahNumber":37,"VerseNumber":57,"Text":"و اگر نعمت [و لطف] پروردگارم نبود، قطعاً [من نیز] از احضارشدگان [در دوزخ] بودم.»"},{"SurahNumber":37,"VerseNumber":58,"Text":"[سپس به یاران بهشتى خود می‌گوید:] «آیا ما [براى همیشه در بهشتیم، و] دیگر نمى‌میریم؟"},{"SurahNumber":37,"VerseNumber":59,"Text":"جز همان مرگ نخستین [که در دنیا سراغمان آمد،] و ما هرگز عذاب نخواهیم شد؟"},{"SurahNumber":37,"VerseNumber":60,"Text":"قطعاً این رستگارى بزرگى است.»"},{"SurahNumber":37,"VerseNumber":61,"Text":"باید اهل عمل براى چنین جایگاهى کار کنند"},{"SurahNumber":37,"VerseNumber":62,"Text":"آیا آن [نعمت‌هاى بهشتى] براى پذیرایى بهتر است یا درخت زقّوم؟"},{"SurahNumber":37,"VerseNumber":63,"Text":"ما درخت زقّوم را مایه‌ى شکنجه، و درد و رنج ستمگران قرار داده‌ایم"},{"SurahNumber":37,"VerseNumber":64,"Text":"این درخت از قعر دوزخ مى‌روید"},{"SurahNumber":37,"VerseNumber":65,"Text":"شکوفه‌ى آن مانند سرهاى شیطان‌ها [بسیار زشت و بدنما] است"},{"SurahNumber":37,"VerseNumber":66,"Text":"پس دوزخیان از آن مى‌خورند و شکم‌ها را از آن پر مى‌کنند"},{"SurahNumber":37,"VerseNumber":67,"Text":"سپس بر روى آن [غذا]، مخلوطى از آب جوشان و سوزنده براى آنان خواهد بود"},{"SurahNumber":37,"VerseNumber":68,"Text":"پس بازگشت آنان به سوى دوزخ است"},{"SurahNumber":37,"VerseNumber":69,"Text":"[چرا که] آنان پدران خویش را گمراه یافتند"},{"SurahNumber":37,"VerseNumber":70,"Text":"امّا با این حال، در پى آنان شتابان مى‌دوند"},{"SurahNumber":37,"VerseNumber":71,"Text":"بى‌گمان قبل از آنان، بیشتر پیشینیان [نیز] گمراه شدند"},{"SurahNumber":37,"VerseNumber":72,"Text":"و قطعاً ما در میانشان بیم‌دهندگانى فرستادیم"},{"SurahNumber":37,"VerseNumber":73,"Text":"پس [اینک] بنگر که سرانجام هشدارداده شدگان چگونه بود؟"},{"SurahNumber":37,"VerseNumber":74,"Text":"[همه‌ی آنان نابود شدند،] مگر بندگان خالص شده‌ی خدا"},{"SurahNumber":37,"VerseNumber":75,"Text":"و به راستی نوح، ما را [به فریادرسى] ندا داد، [و نداى او را اجابت کردیم] پس چه خوب پاسخ‌دهنده‌اى هستیم"},{"SurahNumber":37,"VerseNumber":76,"Text":"و او و خانواده‌اش را از اندوه بزرگ رهانیدیم"},{"SurahNumber":37,"VerseNumber":77,"Text":"و نسل او را باقى گذاشتیم"},{"SurahNumber":37,"VerseNumber":78,"Text":"و در میان آیندگان براى او [نام نیک] به جا گذاشتیم"},{"SurahNumber":37,"VerseNumber":79,"Text":"سلام بر نوح در میان جهانیان"},{"SurahNumber":37,"VerseNumber":80,"Text":"ما نیکوکاران را اینگونه پاداش مى‌دهیم"},{"SurahNumber":37,"VerseNumber":81,"Text":"به راستى که او از بندگان مؤمن ما بود"},{"SurahNumber":37,"VerseNumber":82,"Text":"سپس دیگران را غرق کردیم"},{"SurahNumber":37,"VerseNumber":83,"Text":"و بى‌گمان، ابراهیم از پیروان نوح بود"},{"SurahNumber":37,"VerseNumber":84,"Text":"آن‌گاه که با قلبی سلیم به پیشگاه پروردگارش آمد"},{"SurahNumber":37,"VerseNumber":85,"Text":"آن‌گاه که به سرپرستش و قومش گفت: «این [بت‌ها] چیست که مى‌پرستید؟"},{"SurahNumber":37,"VerseNumber":86,"Text":"آیا به دروغ، معبودهاى دیگرى جز خدا مى‌خواهید؟"},{"SurahNumber":37,"VerseNumber":87,"Text":"شما درباره پروردگار جهانیان چه گمان مى‌کنید؟»"},{"SurahNumber":37,"VerseNumber":88,"Text":"پس [چون مردم برای برپایی مراسم عید، خواستند از شهر بیرون بروند، ابراهیم] نگاه خاصّى به ستارگان انداخت"},{"SurahNumber":37,"VerseNumber":89,"Text":"و گفت: «من در آستانه‌ی بیماری‌ام [و نمى‌توانم در مراسم شما شرکت کنم.]»"},{"SurahNumber":37,"VerseNumber":90,"Text":"مردم از او روى گردانده، برگشتند"},{"SurahNumber":37,"VerseNumber":91,"Text":"پس [ابراهیم] پنهانى به سراغ خدایان آنان رفت و گفت: «چرا غذا نمى‌خورید؟"},{"SurahNumber":37,"VerseNumber":92,"Text":"شما را چه شده؟ چرا سخن نمى‌گویید؟»"},{"SurahNumber":37,"VerseNumber":93,"Text":"پس به سراغ بت‌ها رفت و با قدرت ضربه محکمى بر آنها فرود آورد [و خردشان کرد]"},{"SurahNumber":37,"VerseNumber":94,"Text":"مردم [چون بازگشتند،] شتابان به سوى او روى آوردند"},{"SurahNumber":37,"VerseNumber":95,"Text":"[ابراهیم] گفت: «آیا آنچه را خود مى‌تراشید، مى‌پرستید؟"},{"SurahNumber":37,"VerseNumber":96,"Text":"در حالى که خداوند، شما و آنچه را مى‌سازید، آفریده است.»"},{"SurahNumber":37,"VerseNumber":97,"Text":"گفتند: «براى [کیفر] او بنایى بسازید [که گنجایش آتشی بزرگ داشته باشد،] پس او را در آتش افروخته بیفکنید!»"},{"SurahNumber":37,"VerseNumber":98,"Text":"پس خواستند براى او نقشه‌اى بکشند، ولى ما آنان را زیردست و شکست‌خورده قرار دادیم"},{"SurahNumber":37,"VerseNumber":99,"Text":"[ابراهیم از این مهلکه به سلامت بیرون آمد] و گفت: «من [از شما کناره می‌گیرم. و] به سوى پروردگارم رهسپارم. او مرا راهنمایى خواهد کرد"},{"SurahNumber":37,"VerseNumber":100,"Text":"پروردگارا! [فرزندى] از صالحان به من عطا فرما!»"},{"SurahNumber":37,"VerseNumber":101,"Text":"پس ما او را به نوجوانى بردبار مژده دادیم"},{"SurahNumber":37,"VerseNumber":102,"Text":"پس چون [اسماعیل به سنّی رسید که] در کار و کوشش، پدرش را همراهى کرد، [ابراهیم] گفت: «پسر عزیزم! من [مرتّب] در خواب مى‌بینم که تو را ذبح مى‌کنم. پس بگو نظرت چیست و آن را چگونه مى‌بینى؟» [اسماعیل] گفت: «اى پدر! آنچه را مأمور شده‌اى، انجام بده، که به زودى اگر خدا بخواهد، مرا از صبرکنندگان خواهى یافت.»"},{"SurahNumber":37,"VerseNumber":103,"Text":"پس چون هر دو تسلیم [فرمان ما] شدند و ابراهیم، گونه‌ى فرزند را بر خاک نهاد [تا ذبحش کند]، او را ندا دادیم که: «اى ابراهیم"},{"SurahNumber":37,"VerseNumber":104,"Text":"حقّاً که رؤیایت را تحقّق بخشیدى [و امر ما را اطاعت کردى].»"},{"SurahNumber":37,"VerseNumber":105,"Text":"ما نیکوکاران را این گونه پاداش مى‌دهیم [و نیت خیر آنان را به جاى عمل مى‌پذیریم]"},{"SurahNumber":37,"VerseNumber":106,"Text":"همانا این همان آزمایش آشکار بود"},{"SurahNumber":37,"VerseNumber":107,"Text":"و ما او را در برابر قربانى بزرگى [از ذبح شدن‌] رهانیدیم"},{"SurahNumber":37,"VerseNumber":108,"Text":"در میان آیندگان براى او [نام نیک] به جا گذاشتیم"},{"SurahNumber":37,"VerseNumber":109,"Text":"درود و سلام بر ابراهیم"},{"SurahNumber":37,"VerseNumber":110,"Text":"ما این گونه نیکوکاران را پاداش مى‌دهیم"},{"SurahNumber":37,"VerseNumber":111,"Text":"او از بندگان مؤمن ما بود"},{"SurahNumber":37,"VerseNumber":112,"Text":"و او را به اسحاق مژده دادیم که پیامبرى از شایستگان بود"},{"SurahNumber":37,"VerseNumber":113,"Text":"و بر ابراهیم و اسحاق، برکت و خیر بسیار عطا کردیم. و از نسل آن دو [برخى] نیکوکارند و [برخى] آشکارا به خود ستم می‌کنند"},{"SurahNumber":37,"VerseNumber":114,"Text":"و به راستى ما بر موسى و هارون منّت نهادیم"},{"SurahNumber":37,"VerseNumber":115,"Text":"و آن دو و قومشان را از اندوه بزرگ نجات دادیم"},{"SurahNumber":37,"VerseNumber":116,"Text":"و آنان را یارى کردیم، پس آنان بودند که پیروز شدند"},{"SurahNumber":37,"VerseNumber":117,"Text":"و به آن دو، کتاب روشنگر دادیم"},{"SurahNumber":37,"VerseNumber":118,"Text":"و آن دو را به راه راست هدایت کردیم"},{"SurahNumber":37,"VerseNumber":119,"Text":"و براى آن دو در میان آیندگان [نام نیک] به جا گذاشتیم"},{"SurahNumber":37,"VerseNumber":120,"Text":"سلام بر موسى و هارون"},{"SurahNumber":37,"VerseNumber":121,"Text":"ما این گونه نیکوکاران را پاداش مى‌دهیم"},{"SurahNumber":37,"VerseNumber":122,"Text":"آن دو از بندگان مؤمن ما بودند"},{"SurahNumber":37,"VerseNumber":123,"Text":"و به راستى اِلیاس از فرستادگان [ما] بود"},{"SurahNumber":37,"VerseNumber":124,"Text":"آن‌گاه که به قوم خود گفت: «آیا [از خدا] پروا نمى‌کنید؟"},{"SurahNumber":37,"VerseNumber":125,"Text":"آیا [بتِ] بَعل را مى‌خوانید و بهترین آفریدگار را رها مى‌کنید؟"},{"SurahNumber":37,"VerseNumber":126,"Text":"الله را که پروردگار شما و پروردگار پدران نخستین شماست.»"},{"SurahNumber":37,"VerseNumber":127,"Text":"پس او را تکذیب کردند. و بی‌شک آنان [برای کیفر] احضار خواهند شد"},{"SurahNumber":37,"VerseNumber":128,"Text":"به جز بندگان خالص شده‌ی خدا [که از هر کیفرى در امانند]"},{"SurahNumber":37,"VerseNumber":129,"Text":"و براى الیاس در میان آیندگان [نام نیک] بر جاى گذاشتیم"},{"SurahNumber":37,"VerseNumber":130,"Text":"سلام و درود بر الیاس"},{"SurahNumber":37,"VerseNumber":131,"Text":"ما این­گونه نیکوکاران را پاداش مى‌دهیم"},{"SurahNumber":37,"VerseNumber":132,"Text":"او از بندگان مؤمن ما بود"},{"SurahNumber":37,"VerseNumber":133,"Text":"و همانا لوط یکى از فرستادگان [ما] بود"},{"SurahNumber":37,"VerseNumber":134,"Text":"آن‌گاه که او و همه‌ى خانواده‌اش را نجات دادیم"},{"SurahNumber":37,"VerseNumber":135,"Text":"جز پیرزنى که در میان بازماندگان [و هلاک­شدگان] بود"},{"SurahNumber":37,"VerseNumber":136,"Text":"سپس دیگران را نابود کردیم"},{"SurahNumber":37,"VerseNumber":137,"Text":"و شما [اهل مکّه در مسیر سفرهایتان به شام] از کنار [ویرانه‌هاى شهر] آنان مى‌گذرید، صبحگاه،"},{"SurahNumber":37,"VerseNumber":138,"Text":"[و نیز] شبانگاه؛ پس آیا نمى‌اندیشید؟"},{"SurahNumber":37,"VerseNumber":139,"Text":"و همانا یونس از فرستادگان [ما] بود"},{"SurahNumber":37,"VerseNumber":140,"Text":"آن‌گاه که [از قوم خود] به سوى کشتىِ پر [از بار و مسافر] گریخت"},{"SurahNumber":37,"VerseNumber":141,"Text":"[کشتى به خطر افتاد، و قرار شد بر اساس قرعه، افرادى به دریا افکنده شوند،] پس یونس با سرنشینان کشتى قرعه انداخت. و از بازندگان شد"},{"SurahNumber":37,"VerseNumber":142,"Text":"پس [او را به دریا افکندند.] ماهى بزرگى او را بلعید و او خود را سرزنش مى‌کرد"},{"SurahNumber":37,"VerseNumber":143,"Text":"[در شکم ماهى به تسبیح خداوند پرداخت]. پس اگر از تسبیح‌گویان نبود،"},{"SurahNumber":37,"VerseNumber":144,"Text":"بى‌تردید تا روز قیامت در شکم ماهى مى‌ماند"},{"SurahNumber":37,"VerseNumber":145,"Text":"پس او را در حالى که بیمار بود، به زمین خشکى افکندیم"},{"SurahNumber":37,"VerseNumber":146,"Text":"و بر او بوته‌اى از کدو رویاندیم"},{"SurahNumber":37,"VerseNumber":147,"Text":"و او را [پس از بهبودى،] به سوى یکصد هزار نفر یا بیش‌تر فرستادیم"},{"SurahNumber":37,"VerseNumber":148,"Text":"پس ایمان آوردند. و تا مدّتى آنان را کامیاب و بهره‌مند کردیم"},{"SurahNumber":37,"VerseNumber":149,"Text":"[مشرکان] فرشتگان را دختران خدا می‌شمرند! پس از آنان بپرس: آیا دختران براى پروردگارت، و پسران براى آنان است؟"},{"SurahNumber":37,"VerseNumber":150,"Text":"یا ما فرشتگان را زن آفریدیم و آنان ناظر بودند؟"},{"SurahNumber":37,"VerseNumber":151,"Text":"آگاه باشید که آنان از سر تهمت مى‌گویند"},{"SurahNumber":37,"VerseNumber":152,"Text":"«خدا فرزند آورده است!» و البتّه آنان دروغگویند"},{"SurahNumber":37,"VerseNumber":153,"Text":"آیا [گمان می‌کنید] خداوند دختران را بر پسران برگزیده است؟"},{"SurahNumber":37,"VerseNumber":154,"Text":"شما را چه شده است؟ چگونه داورى مى‌کنید؟"},{"SurahNumber":37,"VerseNumber":155,"Text":"پس آیا پند نمى‌گیرید؟"},{"SurahNumber":37,"VerseNumber":156,"Text":"آیا براى شما دلیل روشنى است؟"},{"SurahNumber":37,"VerseNumber":157,"Text":"پس اگر راست مى‌گویید، کتاب خود را بیاورید"},{"SurahNumber":37,"VerseNumber":158,"Text":"و [گروه دیگری از مشرکان] میان خدا و جنّ نسبتى قائل شدند، در حالى که جنّیان به خوبى مى‌دانند که آنها [در روز قیامت] احضار خواهند شد"},{"SurahNumber":37,"VerseNumber":159,"Text":"خداوند از آنچه آنان مى‌گویند، منزّه است"},{"SurahNumber":37,"VerseNumber":160,"Text":"جز بندگان خالص شده‌ی خدا [که او را به شایستگى وصف مى‌کنند]"},{"SurahNumber":37,"VerseNumber":161,"Text":"پس شما و آنچه مى‌پرستید،"},{"SurahNumber":37,"VerseNumber":162,"Text":"نمى‌توانید [مردم را] بر ضدّ خدا گمراه کنید،"},{"SurahNumber":37,"VerseNumber":163,"Text":"مگر کسى را که خودش [با اراده و اختیار] به دنبال دوزخ باشد"},{"SurahNumber":37,"VerseNumber":164,"Text":"و [فرشتگان می‌گویند:] «هیچ کس از ما نیست مگر آن که براى او جایگاهى معین است"},{"SurahNumber":37,"VerseNumber":165,"Text":"و ماییم که [براى اطاعت فرمان خداوند] صف کشیده‌ایم"},{"SurahNumber":37,"VerseNumber":166,"Text":"و ماییم که تسبیح‌گوى هستیم.»"},{"SurahNumber":37,"VerseNumber":167,"Text":"[مشرکان پیش از بعثت پیامبر] پیوسته و با تأکید مى‌گفتند"},{"SurahNumber":37,"VerseNumber":168,"Text":"«اگر پندنامه‌اى از نوع [کتاب‌هاى] پیشینیان نزد ما بود،"},{"SurahNumber":37,"VerseNumber":169,"Text":"ما نیز حتما از بندگان برگزیده‌ى خدا بودیم.»"},{"SurahNumber":37,"VerseNumber":170,"Text":"پس [همین که قرآن براى آنان آمد،] به آن کفر ورزیدند. و به زودى [نتیجه‌ى کفر خود را] خواهند دانست"},{"SurahNumber":37,"VerseNumber":171,"Text":"و بى‌شک فرمان ما براى بندگانى که به پیامبری فرستاده شده‌اند، از پیش معین شده است"},{"SurahNumber":37,"VerseNumber":172,"Text":"همانا ایشانند که پیروزند"},{"SurahNumber":37,"VerseNumber":173,"Text":"و سپاه ماست که پیروز است"},{"SurahNumber":37,"VerseNumber":174,"Text":"پس تا مدّتى [معین از کافران] روى بگردان"},{"SurahNumber":37,"VerseNumber":175,"Text":"و بنگر که به زودى [کیفر عنادشان را] خواهند دید"},{"SurahNumber":37,"VerseNumber":176,"Text":"پس آیا براى عذاب ما شتاب مى‌کنند؟"},{"SurahNumber":37,"VerseNumber":177,"Text":"پس هرگاه [عذاب ما] به آستانه‌ی آنان فرود آید، آنان که هشدار داده شدند، چه بد صبحگاهى خواهند داشت"},{"SurahNumber":37,"VerseNumber":178,"Text":"و تا مدّتى [معین] از آنان روى بگردان"},{"SurahNumber":37,"VerseNumber":179,"Text":"و بنگر، که به زودى خواهند دید [عاقبتشان چه مى‌شود]"},{"SurahNumber":37,"VerseNumber":180,"Text":"پاک و منزّه است پروردگارت، پروردگار عزیز، از آنچه درباره‌ى او وصف مى‌کنند"},{"SurahNumber":37,"VerseNumber":181,"Text":"و سلام بر همه‌ى فرستادگان"},{"SurahNumber":37,"VerseNumber":182,"Text":"و سپاس و ستایش مخصوص خداوندى است که پروردگار جهانیان است"},{"SurahNumber":38,"VerseNumber":1,"Text":"صاد. سوگند به قرآن پندآموز [که تو از پیامبرانى]"},{"SurahNumber":38,"VerseNumber":2,"Text":"آرى! کسانى که کفر ورزیدند، سخت در سرکشى و ستیزند"},{"SurahNumber":38,"VerseNumber":3,"Text":"چه بسیار اقوام پیش از اینان که [به خاطر کفر و نفاق] نابودشان کردیم، پس فریاد کمک‌خواهى سردادند، امّا دیگر زمان فرار نبود"},{"SurahNumber":38,"VerseNumber":4,"Text":"و کافران تعجب کردند که هشداردهنده‌اى از خودشان به سراغشان آمده و گفتند: «این، جادوگرى دروغگوست"},{"SurahNumber":38,"VerseNumber":5,"Text":"آیا او به جاى معبودهاى گوناگون، یک معبود قرار داده است؟ البتّه که این، چیزى بسیار عجیب است!»"},{"SurahNumber":38,"VerseNumber":6,"Text":"سردمداران کفر، [از مجلس پیامبر] بیرون آمدند [و گفتند]: «بروید و بر پرستش خدایان خود پایدار بمانید، که این چیزى است که [از شما] خواسته شده است"},{"SurahNumber":38,"VerseNumber":7,"Text":"ما این چیزها را [که محمّد می‌گوید،] در آخرین آیین نشنیده‌ایم. این آیین، آیینى ساختگى است"},{"SurahNumber":38,"VerseNumber":8,"Text":"آیا از میان همه ما، قرآن بر او نازل شده است؟» [این حرف‌ها بهانه‌اى بیش نیست؛] بلکه آنان نسبت به قرآن، در شک هستند. آرى، آنان هنوز عذاب مرا نچشیده‌اند"},{"SurahNumber":38,"VerseNumber":9,"Text":"مگر گنجینه‌هاى رحمت پروردگار عزیز و بخشنده‌ات در اختیار آنهاست؟ [تا وحى بر کسانی که آنان مى‌خواهند، نازل شود]"},{"SurahNumber":38,"VerseNumber":10,"Text":"یا فرمانروایی آسمان‌ها و زمین، و آنچه میان آنهاست، از آنِ ایشان است؟ [اگر چنین است‌] پس با امکاناتى که دارند، بالا بروند [و از نزول وحى بر کسى که ما مى‌خواهیم، جلوگیرى کنند]"},{"SurahNumber":38,"VerseNumber":11,"Text":"آنان لشکر کوچکى از احزابِ شکست‌خورده‌اند"},{"SurahNumber":38,"VerseNumber":12,"Text":"پیش از این کافران، قوم نوح، و عاد، و فرعونِ قدرتمند [نیز]، پیامبران را تکذیب کردند"},{"SurahNumber":38,"VerseNumber":13,"Text":"قوم ثمود، و قوم لوط، و مردم ایکه [قوم شعیب،] آنان نیز گروه‌هایی بودند"},{"SurahNumber":38,"VerseNumber":14,"Text":"هر یک از آن گروه‌ها، پیامبران را تکذیب کردند و عذاب الهى در مورد آنان تحقّق یافت"},{"SurahNumber":38,"VerseNumber":15,"Text":"گویا این کافران تنها چشم به راه صیحه‌اى مرگبارند، که به دنبالش بازگشتى براى آنان نیست،"},{"SurahNumber":38,"VerseNumber":16,"Text":"و [با تمسخر و غرور] گفتند: «پروردگارا! پیش از [فرارسیدن] روز حساب، سهم ما را [از عذاب] هرچه زودتر به ما بده!»"},{"SurahNumber":38,"VerseNumber":17,"Text":"[اى پیامبر!] بر آنچه مى‌گویند شکیبا باش و بنده ما داود را یاد کن که نیرومند بود، امّا همواره روى به سوى درگاه ما داشت"},{"SurahNumber":38,"VerseNumber":18,"Text":"همانا ما کوه‌ها را رام کردیم که در شامگاهان و بامدادان، همراه او تسبیح گویند"},{"SurahNumber":38,"VerseNumber":19,"Text":"و پرندگان را [نیز] گرد آوردیم، و [همگى با داود تسبیح خدا می­گفتند و] به سوی خدا بازمى‌گشتند"},{"SurahNumber":38,"VerseNumber":20,"Text":"و فرمانروایى و حکومت او را استوار داشتیم، و به او حکمت، و گفتار پایان‌بخش [در داورى] دادیم"},{"SurahNumber":38,"VerseNumber":21,"Text":"و آیا خبر آن دادخواهان به تو رسیده است که از دیوار محراب [داود] بالا رفتند؟"},{"SurahNumber":38,"VerseNumber":22,"Text":"آن‌گاه که [ناگهان] بر او وارد شدند، و [داود] از [مشاهده‌ى] آنان به هراس افتاد. شاکیان گفتند: «نترس! ما دو نفر درگیر شده‌ایم و یکى از ما بر دیگرى ستم کرده است، پس میان ما به حقّ داورى کن و ستم روا مدار! و ما را به راه راست راهنمایى فرما"},{"SurahNumber":38,"VerseNumber":23,"Text":"این برادر من است که نود و نُه میش دارد و من تنها یک میش دارم؛ امّا [با آن همه سرمایه، به من] مى‌گوید: آن یک میش را هم به من واگذار! و در گفتگو بر من چیره شده است.»"},{"SurahNumber":38,"VerseNumber":24,"Text":"[داود] گفت: «بی‌تردید او با درخواست افزودن میش تو به میش‌هاى خودش، به تو ستم کرده است. و البتّه بسیارى از شریکان، بر یکدیگر ستم مى‌کنند، مگر کسانى که ایمان آورده‌اند و کارهای شایسته کرده‌اند. و آنان اندکند.» و [داود] متوجّه شد که ما او را [با این ماجرا] آزمایش کرده‌ایم، پس از پروردگارش آمرزش خواست و به رکوع افتاد و توبه کرد"},{"SurahNumber":38,"VerseNumber":25,"Text":"پس ما آن [قضاوت] را بر او بخشیدیم. و البتّه او نزد ما مقامی والا و سرانجامى نیک دارد"},{"SurahNumber":38,"VerseNumber":26,"Text":"اى داود! ما تو را در زمین جانشین قرار دادیم، پس میان مردم به حقّ داورى کن. و از هوا و هوس‌ها پیروى مکن که تو را از راه خدا منحرف مى‌کند. البتّه کسانى که از راه خدا منحرف مى‌شوند، برایشان عذاب سختى است، برای آن که روز حساب را فراموش کردند"},{"SurahNumber":38,"VerseNumber":27,"Text":"و ما آسمان و زمین، و آنچه را میان آنهاست، بیهوده نیافریدیم. این، پندار کسانى است که کفر ورزیدند. پس واى بر کافران از آتش [دوزخ]"},{"SurahNumber":38,"VerseNumber":28,"Text":"آیا کسانى را که ایمان آورده و کارهاى شایسته کرده‌اند، همانند فسادگرانِ در زمین قرار مى‌دهیم؟ یا پرهیزکاران را مانند بدکاران قرار مى‌دهیم؟"},{"SurahNumber":38,"VerseNumber":29,"Text":"[این] کتاب مبارکى است که به سوى تو فروفرستادیم، تا در آیات آن تدبّر کنند. و خردمندان پند گیرند"},{"SurahNumber":38,"VerseNumber":30,"Text":"و ما به داود سلیمان را بخشیدیم. او بنده‌ى خوبى بود، زیرا بسیار به درگاه ما روى مى‌آورد"},{"SurahNumber":38,"VerseNumber":31,"Text":"[یاد کن] آن‌گاه که در پایان روز، اسبان چابک تندرو بر سلیمان عرضه شد [و او مشغول سان دیدن بود]"},{"SurahNumber":38,"VerseNumber":32,"Text":"پس گفت: «من دوستی این اسبان را به خاطر یاد پروردگارم دوست دارم» [و فرمان داد آنها را دواندند] تا [از دیدگانش] پنهان شدند"},{"SurahNumber":38,"VerseNumber":33,"Text":"[سپس دستور داد:] آنها را نزد من بازگردانید، پس ساق­ها و گردن­های اسبان را دست کشید"},{"SurahNumber":38,"VerseNumber":34,"Text":"و به راستى ما سلیمان را آزمودیم. و بر تخت او جسدى [بى‌جان از فرزندش‌] افکندیم، پس به درگاه خدا توبه کرد"},{"SurahNumber":38,"VerseNumber":35,"Text":"و گفت: «پروردگارا! مرا بیامرز و به من فرمانروایى و ملکى عطا کن که پس از من سزاوار هیچ کس نباشد. البتّه تو بسیار بخشنده‌اى.»"},{"SurahNumber":38,"VerseNumber":36,"Text":"پس ما باد را مسخّر او ساختیم که به فرمان او هر جا بخواهد، به نرمى و آرامى حرکت کند"},{"SurahNumber":38,"VerseNumber":37,"Text":"و جنّ‌هاى سرکش را [رامِ او ساختیم،] هر [کدام] بنّایی [مى‌دانند، برایش بسازند،] و [هر کدام] غوّاصى [مى‌دانند، جواهرات استخراج کنند]"},{"SurahNumber":38,"VerseNumber":38,"Text":"و گروه دیگرى از جنّ‌ها با غل و زنجیر به هم بسته بودند. [تا نتوانند در حکومت او فتنه و آشوب کنند]"},{"SurahNumber":38,"VerseNumber":39,"Text":"«[ای سلیمان!] این بخشش بى‌حساب ماست. به هرکس مى‌خواهى ببخش، یا دریغ کن.»"},{"SurahNumber":38,"VerseNumber":40,"Text":"و او نزد ما مقامی والا و سرانجامى نیک دارد"},{"SurahNumber":38,"VerseNumber":41,"Text":"و بنده‌ى ما ایوب را یاد کن، آن‌گاه که پروردگارش را ندا داد: «[پروردگارا!] شیطان مرا به رنج و عذاب افکنده است!»"},{"SurahNumber":38,"VerseNumber":42,"Text":"[به او گفتیم:] «پاى خود را بر زمین بزن [تا از زیر پاى تو چشمه‌اى جارى کنیم]. این چشمه‌ى آبى خنک براى شستشو و نوشیدن است.»"},{"SurahNumber":38,"VerseNumber":43,"Text":"و ما بر اساس رحمت خویش، خانواده‌اش را [که در اثر بیمارى سخت و طولانى، از او جدا شده بودند،] به او بخشیدیم و برگرداندیم، و همانند آنها را به آنان افزودیم، تا براى خردمندان پندى باشد"},{"SurahNumber":38,"VerseNumber":44,"Text":"[او سوگند یاد کرده بود که به خاطر تخلّف همسرش، او را تنبیه کند؛ امّا چون همسرش وفادار بود به او گفتیم:] «دسته‌اى از شاخه‌هاى نازک گیاه به دست خود بگیر و با آن بزن، [تا بدن همسرت آزرده نشود.] و سوگند را مشکن!» ما ایوب را صابر یافتیم. او بنده‌ى خوبى بود، زیرا بسیار به درگاه ما روی می­آورد"},{"SurahNumber":38,"VerseNumber":45,"Text":"و بندگان ما ابراهیم و اسحاق و یعقوب را یاد کن که داراى قوّت و بصیرت بودند"},{"SurahNumber":38,"VerseNumber":46,"Text":"ما آنان را با خلوص ویژه‌اى که یادآور سراى قیامت بود، خالص کردیم"},{"SurahNumber":38,"VerseNumber":47,"Text":"و آنان در پیشگاه ما از برگزیدگان و نیکانند"},{"SurahNumber":38,"VerseNumber":48,"Text":"و اسماعیل و یسع و ذوالکفل را یاد کن که همه از نیکانند"},{"SurahNumber":38,"VerseNumber":49,"Text":"این، یاد [ما از آنان در دنیا] است. و البتّه براى پرهیزکاران بازگشت‌گاهى نیکو خواهد بود"},{"SurahNumber":38,"VerseNumber":50,"Text":"باغ‌هاى جاودانه‌اى که درهایش به روى آنان گشوده است"},{"SurahNumber":38,"VerseNumber":51,"Text":"در آنجا [بر تخت‌ها] تکیه مى‌زنند. [و] میوه‌هاى فراوان و نوشیدنى در آنجا مى‌طلبند"},{"SurahNumber":38,"VerseNumber":52,"Text":"و نزدشان همسرانى است [زیبا] که چشم از غیر فرومی‌بندند، و همتا و هم‌سال آنها هستند"},{"SurahNumber":38,"VerseNumber":53,"Text":"این است آنچه براى روز حساب به شما وعده داده مى‌شود"},{"SurahNumber":38,"VerseNumber":54,"Text":"این روزی ماست که براى آن پایانى نیست"},{"SurahNumber":38,"VerseNumber":55,"Text":"این [است پاداش بهشتیان]! و البتّه سرکشان بازگشت‌گاه بدى دارند"},{"SurahNumber":38,"VerseNumber":56,"Text":"دوزخ، که در آن وارد مى‌شوند. چه بد بستری است"},{"SurahNumber":38,"VerseNumber":57,"Text":"این آب داغ و چرکابى است که باید آن را بچشند"},{"SurahNumber":38,"VerseNumber":58,"Text":"و عذاب‌هاى دیگرى مانند آن دارند"},{"SurahNumber":38,"VerseNumber":59,"Text":"[به پیشوایان گمراه گفته مى‌شود:] «این‌ها گروهى [از پیروان شما] هستند که همراهِ شما وارد [دوزخ] مى‌شوند.» [در پاسخ می‌گویند:] خوش آمدى براى آنان نیست، زیرا که به آتش درافتند.»"},{"SurahNumber":38,"VerseNumber":60,"Text":"[پیروان به رهبران] می‌گویند: «بلکه خوش­آمد بر شما مباد، که شما این عذاب را براى ما پیش فرستادید. پس چه جایگاه بدى است!»"},{"SurahNumber":38,"VerseNumber":61,"Text":"می‌گویند: پروردگارا! هرکس این عذاب را براى ما فراهم ساخته است، بر عذابِ او در آتشِ [دوزخ] دو برابر بیافزا!»"},{"SurahNumber":38,"VerseNumber":62,"Text":"و می‌گویند: «چرا مردانى را که ما آنها را از اشرار مى‌شمردیم، نمى‌بینیم؟"},{"SurahNumber":38,"VerseNumber":63,"Text":"آیا ما [به ناحقّ] آنان را به مسخره مى‌گرفتیم؟ [و امروز اهل بهشتند؟ یا آن که در دوزخند،] و چشمان ما به آنها نمى‌افتد؟»"},{"SurahNumber":38,"VerseNumber":64,"Text":"همانا مجادله‌ى اهل آتش حتمى و واقع‌شدنى است"},{"SurahNumber":38,"VerseNumber":65,"Text":"بگو: «من فقط بیم‌دهنده‌ام. و هیچ معبودى جز خداوند یکتاى قهّار نیست"},{"SurahNumber":38,"VerseNumber":66,"Text":"پروردگار آسمان‌ها و زمین، و آنچه میان آن دو است. [خداوند] نفوذناپذیر و بسیار آمرزنده.»"},{"SurahNumber":38,"VerseNumber":67,"Text":"بگو: «این [قرآن] خبرى بزرگ است،"},{"SurahNumber":38,"VerseNumber":68,"Text":"که شما از آن روی‌گردانید"},{"SurahNumber":38,"VerseNumber":69,"Text":"من دانشى به عالم بالا نداشتم، آن‌گاه که [فرشتگان درباره‌ی آفرینش آدم‌] مجادله مى‌کردند"},{"SurahNumber":38,"VerseNumber":70,"Text":"به من چیزى وحى نمى‌شود، مگر از آن رو که من هشداردهنده‌اى آشکارم.»"},{"SurahNumber":38,"VerseNumber":71,"Text":"آن‌گاه که پروردگارت به فرشتگان گفت: «من بشرى از گِل می‌آفرینم"},{"SurahNumber":38,"VerseNumber":72,"Text":"پس همین که او را استوارش ساختم و از روح خود در او دمیدم، سجده‌کنان براى او به خاک بیافتید.»"},{"SurahNumber":38,"VerseNumber":73,"Text":"پس فرشتگان همه با هم سجده کردند"},{"SurahNumber":38,"VerseNumber":74,"Text":"مگر ابلیس که تکبّر ورزید و از کافران بود"},{"SurahNumber":38,"VerseNumber":75,"Text":"[خداوند] فرمود: «اى ابلیس! چه چیز مانعِ تو شد که براى موجودى که به دستان [قدرت] خویش آفریدم، سجده کنى؟ تکبّر کردى یا از بلندمرتبه‌ها بودی؟!»"},{"SurahNumber":38,"VerseNumber":76,"Text":"ابلیس گفت: من از او بهترم! مرا از آتش آفریده‌اى، و او را از گِل!»"},{"SurahNumber":38,"VerseNumber":77,"Text":"[خداوند] فرمود: «پس، از این درگاه بیرون شو که تو رانده شده‌اى"},{"SurahNumber":38,"VerseNumber":78,"Text":"و لعنت من تا روز رستاخیز بر تو خواهد بود.»"},{"SurahNumber":38,"VerseNumber":79,"Text":"[ابلیس] گفت: «پروردگارا! پس مرا تا روزى که [خلایق] برانگیخته مى‌شوند، مهلت ده.»"},{"SurahNumber":38,"VerseNumber":80,"Text":"[خداوند] فرمود: «تو از مهلت داده‌شدگانى"},{"SurahNumber":38,"VerseNumber":81,"Text":"[اما] تا روز و زمانى معین.»"},{"SurahNumber":38,"VerseNumber":82,"Text":"[ابلیس] گفت: «به عزّتت سوگند که همه را گمراه خواهم کرد"},{"SurahNumber":38,"VerseNumber":83,"Text":"مگر بندگان خالص شده‌ات را.»"},{"SurahNumber":38,"VerseNumber":84,"Text":"[خداوند] فرمود: «به حقّ سوگند، و حقّ مى‌گویم،"},{"SurahNumber":38,"VerseNumber":85,"Text":"که دوزخ را از تو، و تمام کسانى که از تو پیروى کنند، پر خواهم کرد.»"},{"SurahNumber":38,"VerseNumber":86,"Text":"[اى پیامبر! به مردم] بگو: «من از شما برای رسالتم پاداشى نمى‌طلبم، و از کسانى نیستم که چیزى را از نزد خود مى‌سازند [و ادّعاى باطل دارند]"},{"SurahNumber":38,"VerseNumber":87,"Text":"این [قرآن] تذکر و پندى براى جهانیان است"},{"SurahNumber":38,"VerseNumber":88,"Text":"و بى‌تردید پس از مدّتى خبر [درستی آیات و وعده‌هاى‌] آن را خواهید دانست.»"},{"SurahNumber":39,"VerseNumber":1,"Text":"نازل شدن [این‌] کتاب [بر تو]، از سوى خداوند شکست‌ناپذیر و حکیم است"},{"SurahNumber":39,"VerseNumber":2,"Text":"ما این کتاب را به سوى تو به حقّ فروفرستادیم، پس خدا را بپرست در حالى که خود را براى او خالص کرده‌اى"},{"SurahNumber":39,"VerseNumber":3,"Text":"آگاه باشید که دین ناب، تنها از آنِ خداست. و کسانى که به جاى خداوند، سرپرستان و معبودهایى را برگزیدند [در توجیه کار خود گفتند]: «ما آنها را فقط براى این مى‌پرستیم که ما را هر چه بیش‌تر به خدا نزدیک کنند.» خداوند در آنچه اختلاف مى‌ورزند، میانشان داورى خواهد کرد. البتّه خدا کسى را که دروغگویى بسیار ناسپاس است، هدایت نمى‌کند"},{"SurahNumber":39,"VerseNumber":4,"Text":"اگر خداوند اراده کرده بود [براى خود] فرزندى بگیرد، قطعاً از آنچه مى‌آفریند، آنچه را مى‌خواست، برمى‌گزید. [امّا] او منزّه است [از این که فرزندى داشته باشد]. او خداوند یگانه‌ى پیروز است"},{"SurahNumber":39,"VerseNumber":5,"Text":"او آسمان‌ها و زمین را به حقّ آفرید. شب را بر روز و روز را بر شب درمى‌پیچد. و خورشید و ماه را رام ساخت. هر یک تا مدّتى معین در حرکتند. بدانید که او شکست‌ناپذیر و بسیار آمرزنده است"},{"SurahNumber":39,"VerseNumber":6,"Text":"او شما را از یک تن آفرید، سپس همسرش را از نوع او پدید آورد. و براى شما هشت نوع از دام‌ها [چهار جفت نر و ماده‌ی شتر، گاو، گوسفند و بز] فروفرستاد. او شما را در شکم‌هاى مادرانتان می‌آفریند. آفرینشى پس از آفرینش دیگر، در تاریکى‌هاى سه‌گانه. [شکم، رحم و کیسه‌اى که جنین در آن زندگى مى‌کند.] این است خدا، که پروردگار شماست. فرمانروایی از آنِ اوست. جز او هیچ معبودى نیست. پس چگونه به بى‌راهه مى‌روید؟"},{"SurahNumber":39,"VerseNumber":7,"Text":"اگر ناسپاسی کنید، پس [بدانید] خداوند از شما بى‌نیاز است و براى بندگانش ناسپاسی را نمى‌پسندد. و اگر شکرگزار باشید، آن را براى شما مى‌پسندد. و هیچ کس بار [گناه] دیگرى را به دوش نمى‌کشد. سپس بازگشت شما به سوى پروردگارتان است، پس شما را به آنچه مى‌کردید، خبر خواهد داد. او به آنچه در سینه‌هاست، بس آگاه است"},{"SurahNumber":39,"VerseNumber":8,"Text":"و هرگاه به انسان آسیبى برسد، پروردگارش را مى‌خواند، در حالى که [با توبه] به سوى او بازگشته است. امّا همین که خداوند از جانب خویش نعمت بزرگى به او بدهد، آن آسیب را که پیش‌تر براى برطرف شدنش دعا مى‌کرد، فراموش مى‌کند و [دوباره] براى خداوند همتایانى قرار مى‌دهد تا [خود و دیگران را] از راه او منحرف سازد. بگو: «اندک زمانى با کفر خود کامیاب باش که تو بی‌شک از دوزخیانى!»"},{"SurahNumber":39,"VerseNumber":9,"Text":"آیا [چنین کسى بهتر است یا] آن کس که در ساعات شب، در حال سجده و قیام به عبادتى خالصانه مشغول است، [و] از آخرت مى‌ترسد و به رحمت پروردگارش امید دارد؟ بگو: «آیا کسانى که مى‌دانند و کسانى که نمى‌دانند، برابرند؟» تنها خردمندان پند مى‌پذیرند"},{"SurahNumber":39,"VerseNumber":10,"Text":"بگو: اى بندگان من که ایمان آورده‌اید! از پروردگارتان پروا کنید! براى کسانى که در این دنیا نیکى کرده‌اند، [پاداش] نیکى است. و زمین خدا گسترده است. [پس اگر در منطقه‌اى براى حفظ ایمان و نیکی در فشارید، هجرت کنید.] پاداش صابران، بى‌حساب و به طور کامل داده مى‌شود"},{"SurahNumber":39,"VerseNumber":11,"Text":"بگو: «من مأمورم که خدا را بپرستم، در حالى که دین را براى او خالص و پیراسته کرده‌ام"},{"SurahNumber":39,"VerseNumber":12,"Text":"و فرمان یافته‌ام که نخستینِ مسلمانان باشم.»"},{"SurahNumber":39,"VerseNumber":13,"Text":"بگو: «همانا اگر پروردگارم را نافرمانى کنم، از عذاب روزى بزرگ مى‌ترسم.»"},{"SurahNumber":39,"VerseNumber":14,"Text":"بگو: «من تنها خدا را مى‌پرستم، در حالى که دینم را براى او خالص کرده‌ام"},{"SurahNumber":39,"VerseNumber":15,"Text":"پس شما هر چه را جز او مى‌خواهید، بپرستید.» بگو: «به راستی زیانکاران کسانى هستند که [سرمایه‌ى وجودى] خود و بستگانشان را در قیامت از دست داده باشند. آگاه باشید! این همان زیان آشکار است.»"},{"SurahNumber":39,"VerseNumber":16,"Text":"براى زیانکاران از بالاى سرشان سایه‌بان‌هایى از آتش، و از زیر پایشان سایه‌بان‌هایى است. این [عذابى] است که خداوند بندگانش را به آن مى‌ترساند. پس اى بندگان من! از من پروا کنید"},{"SurahNumber":39,"VerseNumber":17,"Text":"و کسانى که از بندگى طاغوت، دورى جستند و به سوى خدا بازگشتند، بر آنان مژده باد! پس بندگان مرا بشارت بده"},{"SurahNumber":39,"VerseNumber":18,"Text":"آنان که سخن را مى‌شنوند و بهترینِ آن را پیروى مى‌کنند. آنانند که خداوند هدایتشان کرده، و آنانند همان خردمندان"},{"SurahNumber":39,"VerseNumber":19,"Text":"پس آیا کسى را که حکم عذاب بر او حتمى شده است، [مى‌توانى هدایت کنى؟] آیا تو مى‌توانى کسى را که در آتش است، رهایى بخشى؟"},{"SurahNumber":39,"VerseNumber":20,"Text":"ولى کسانى که از پروردگارشان پروا دارند، غرفه‌هایى برای آنها [در بهشت] است که بالاى آنها، غرفه‌هاى دیگرى ساخته شده، و از زیر آنها نهرها جارى است. [این،] وعده‌ى الهى است. و خدا در وعده‌اش خلاف نمى‌کند"},{"SurahNumber":39,"VerseNumber":21,"Text":"آیا ندیده‌اى که خداوند از آسمان آبى فروفرستاد، پس آن را به صورت چشمه‌هایى در زمین روان کرد. سپس با آن، کشت‌هایى رنگارنگ برمى‌آورد. آن‌گاه آن کشت‌ها با هیجان رشد مى‌کند، [تا آن که مى‌خشکد،] پس آن را زرد مى‌بینى. سپس آن را به صورت کاه و خاشاک درمى‌آورد. بى‌گمان در این [دگرگونى‌ها] براى خردمندان پند و یادآورى است [که دنیا ناپایدار است]"},{"SurahNumber":39,"VerseNumber":22,"Text":"آیا کسى که خداوند سینه‌اش را براى [پذیرش] اسلام گشاده است، پس او از سوی پروردگارش بهره‌مند از نورى است، [مانند کسى است که در تنگناى تعصّب و لجاجت و غرور است؟ نه!] پس واى بر آنان که از سنگدلى یاد خدا نمى‌کنند. آنان در گمراهى آشکارند"},{"SurahNumber":39,"VerseNumber":23,"Text":"خداوند بهترین سخن را در قالب کتابى نازل کرد، [که آیاتش] مشابه [یکدیگر] و هر یک دیگرى را شرح مى‌کند. از [تلاوت آیات] آن کسانى که از پروردگارشان مى‌ترسند، پوستشان به لرزه مى‌افتد. سپس به یاد خدا، پوست‌ها و دل‌هاى آنان نرم و آرام مى‌شود. این است هدایت خداوند. که هر کس را بخواهد، [و شایسته بداند،] به آن هدایت مى‌کند. و هر کس را خدا [به خاطر فسق و فسادش] گمراه نماید، پس هیچ هدایت‌گرى براى او نیست"},{"SurahNumber":39,"VerseNumber":24,"Text":"پس آیا کسى که [با ایمان و نیکوکاری] روى خود را از عذاب بد روز قیامت دور مى‌سازد، [مانند کسى است که از قهر الهى در قیامت غافل است]؟ و [در آن روز] به ستمگران گفته مى‌شود: «بچشید آنچه را به دست مى‌آوردید!»"},{"SurahNumber":39,"VerseNumber":25,"Text":"کسانى که پیش از این کافر بودند [نیز، پیامبران را] تکذیب کردند. پس از آنجا که حدس نمى‌زدند، عذاب به سراغشان آمد"},{"SurahNumber":39,"VerseNumber":26,"Text":"پس خداوند در زندگى دنیا، خوارى و رسوایى را به آنان چشاند. و قطعاً عذاب آخرت بزرگ‌تر است، اگر می‌دانستند"},{"SurahNumber":39,"VerseNumber":27,"Text":"و همانا ما در این قرآن از هر نوع مَثَلى زدیم، تا شاید پند گیرند"},{"SurahNumber":39,"VerseNumber":28,"Text":"قرآنى عربى [و فصیح]، بى­هیچ انحراف و کژى. شاید مردم پرهیزکار شوند"},{"SurahNumber":39,"VerseNumber":29,"Text":"خداوند [براى شرک و توحید] مَثَلى زده است: بنده‌اى که چند مالک ناسازگار در مالکیت او شریک باشند، [و دستورات متضادّ به او بدهند،] و بنده‌اى که تنها مطیع یک نفر است، [و فقط از او دستور مى‌گیرد،] آیا این دو در مَثَل یکسانند؟ حمد و ستایش مخصوص خداوند است، ولى بیشتر مردم نمى‌دانند"},{"SurahNumber":39,"VerseNumber":30,"Text":"بی‌شک تو خواهى مرد، و آنان [نیز] مردنى هستند"},{"SurahNumber":39,"VerseNumber":31,"Text":"سپس شما روز قیامت نزد پروردگارتان به کشمکش خواهید پرداخت"}]}