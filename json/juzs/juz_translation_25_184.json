{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":41,"VerseNumber":47,"Text":"Zuwa gare Shi ake mayar da sanin Sa'a. Kuma waɗansu 'yã'yan itãce bã su fita daga kwasfõfinsu, kuma wata mace bã ta yin ciki, kuma bã ta haihuwa, fãce da saninSa, kuma a rãnar da Yake kiran su (Ya ce): \"Inã abõkan tãrayyaTa?\" Sai su ce, \"Mun sanar da Kai bãbu mai bãyar da shaida da haka nan daga gare mu"},{"SurahNumber":41,"VerseNumber":48,"Text":"Kuma abin da suka kasance sunã kira a gabãnin haka ya ɓace musu, kuma suka yi zaton cẽwa bã su da wata mafakã"},{"SurahNumber":41,"VerseNumber":49,"Text":"Mutum bã ya kõsãwa daga addu 'ar nẽman alhẽri kuma idan sharri ya shãfe shi, sai ya zama mai yanke kauna, Mai nũna kãsãwa"},{"SurahNumber":41,"VerseNumber":50,"Text":"Kuma lalle idan Mun ɗanɗana masa wata rahama daga gareMu, daga bãyan wata cũta ta shãfe shi, lalle zai ce, \"Wannan (ni'ima) tãwa ce kuma bã ni zaton Sã'a mai tsayuwa ce, kuma lalle idan aka mayar da ni zuwa ga Ubangijĩna, haƙĩƙa, inã da makõma mafi kyau, a wurin Sa.\" To, lalle zã Mu bã da lãbãri ga waɗanda suka kãfirta game da abin da suka aikata, kuma lalle Munã ɗanɗana musu daga azãba, Mai kauri"},{"SurahNumber":41,"VerseNumber":51,"Text":"Kuma idan Muka yi ni'ima ga mutum, sai ya bijire, kuma ya nĩsantar da gẽfensa, kuma idan sharri ya sãme shi, sai ya zama ma'abũcin addu'a mai fãɗi"},{"SurahNumber":41,"VerseNumber":52,"Text":"Ka ce: \"Ashe, kun gani! Idan (Alƙur'ãni) ya kasance daga Allah ne, sa'an nan kun kãfirta a game da Shi, wãne ne mafi ɓata daga wanda yake yanã a cikin sãɓani manisanci (daga gaskiya)"},{"SurahNumber":41,"VerseNumber":53,"Text":"Zã Mu nũna musu ãyõyin Mu a cikin sãsanni da kuma cikin rãyukansu, har ya bayyana a gare su cẽwã lalle (Alƙur'ãni), shi ne gaskiya. Ashe, kuma Ubangijinka bai isa ba, ga cẽwa lalle Shĩ halartacce ne a kan kowane abu ne"},{"SurahNumber":41,"VerseNumber":54,"Text":"To lalle sũ, sunã a cikin shakka daga gamuwa da Ubangijinsu. To, lalle Shĩ, Mai kẽwayẽwane ga dukan kõme ne"},{"SurahNumber":42,"VerseNumber":1,"Text":"Ḥ. M̃"},{"SurahNumber":42,"VerseNumber":2,"Text":"Ĩ. Ṣ̃. K̃"},{"SurahNumber":42,"VerseNumber":3,"Text":"Kamar wancãn *(asĩrin) Allah, Mabuwayi, Mai hikima, ke yin wahayi zuwa gare ka da zuwa ga waɗanda ke gabãninka"},{"SurahNumber":42,"VerseNumber":4,"Text":"(Allah) Shi ne da abin da ke cikin sammai da abin da ke cikin ƙasa, kuma Shi ne Maɗaukaki, Mai girma"},{"SurahNumber":42,"VerseNumber":5,"Text":"Sammai nã kusan su tsãge daga bisansu, kuma malã'iku nã yin tasĩhi game da gõdẽ wa Ubangijinsu kuma sunã istigfãri dõmin wanda ke cikin ƙasa. To, lalle Allah Shĩ ne Mai gãfara, Mai jin ƙai"},{"SurahNumber":42,"VerseNumber":6,"Text":"Kuma waɗanda suka riƙi waɗansu majiɓinta waɗanda bã Shĩ ba Allah ne Mai tsaro a kansu, kuma kai, bã wakili ne a kansu ba"},{"SurahNumber":42,"VerseNumber":7,"Text":"Kuma kamar haka ne Muka yi wahayin abin karãntãwa (Alƙur'ãni) na Lãrabci zuwa gare ka, dõmin ka yi gargaɗi ga Uwar Alƙaryu (Makka) da wanda ke a kẽwayenta, kuma ka yi gargaɗi game da rãnar taruwa, bãbu shakka gare ta, wata ƙungiya tanã a cikin Aljanna kuma wata ƙungiya tãna a cikin sa'ĩr"},{"SurahNumber":42,"VerseNumber":8,"Text":"Kuma dã Allah Ya so, da Ya haɗã su al'umma guda, kuma Amma Yanã shigar da wanda Ya so a cikin rahamarSa alhãli kuwa azzãlumaii bã su da, wani majiɓinci, kuma bã su da wani mataimaki"},{"SurahNumber":42,"VerseNumber":9,"Text":"Kõ kuma sun riƙi wanin Sa majiɓinta? To Allah Shĩ ne Majiɓinci, kuma Shĩ ne ke rãyar da matattu alhãli kuwa Shĩ, Maiĩkon yi ne a kan dukan kõme"},{"SurahNumber":42,"VerseNumber":10,"Text":"Kuma abin da kuka sãɓã wa jũna a cikinsa kõ mêne ne, to, hukuncinsa (a mayar da shi) zuwa ga Allah. Wancan Shĩ ne Allah Ubangijĩna, a gare Shi na dõgara, kuma zuwa gare Shi nake mayar da al'amarĩna"},{"SurahNumber":42,"VerseNumber":11,"Text":"(Shĩ ne) Mai ƙãga halittar sammai da ƙasai, Ya sanya muku ma'aura daga jinsinku, kuma (Ya sanya) daga dabbõbi maza da mãtã, Yanã halitta ku a cikinsu, wani abu bai zama kamar tamkarSa ba, kuma Shĩ ne Mai ji, Mai gani"},{"SurahNumber":42,"VerseNumber":12,"Text":"Shĩ ne da mabuɗan sammai da ƙasa Yanã shimfiɗa arziki ga wanda ya so kuma Yanã hukuntãwa. Lalle ne, Shĩ Masani ne ga dukan kõme"},{"SurahNumber":42,"VerseNumber":13,"Text":"Ya shar'anta muku, game da addini, abin da Ya yi wasiyya da shi ga Nũhu da abin da Muka yi wahayi da shi zuwa gare ka, da abin da Muka yi wasiyya da shi ga Ibrãhĩm da Mũsã da Ĩsã, cẽwa ku tsayar da addini sõsai kuma kada ku rarrabu a cikinsa. *Abin da kuke kira zuwa gare shi,** ya yi nauyi a kan mãsu shirki. Allah na zãɓen wanda Yake so zuwa gare Shi, kuma Yanã shiryar da wanda ke tawakkali gare Shi, ga hanyar Sa"},{"SurahNumber":42,"VerseNumber":14,"Text":"Kuma ba su rarraba ba fãce bãyan da ilmi ya jẽ musu, dõmin zãlunci a tsakãninsu kuma bã dõmin wata kalma* tã gabata ba daga Ubangijinka, zuwa ga wani ajali ambatacce, dã an yi hukunci a tsakaninsu. Kuma lalle ne waɗanda aka gãdar wa Littafi daga bãyansu, haƙiƙa, sunã cikin shakka a gare shi, mai sanya kokanto"},{"SurahNumber":42,"VerseNumber":15,"Text":"Sabõda haka, sai ka yi kira kuma kai ka daidaitu kamar yadda aka umurce ka, kuma kada ka bi son zũciyõyinsu, kumaka ce, \"Nã yi ĩmãni da abin da Allah Ya saukar na littãfi, kuma an umurce ni da in yi ãdalci a tsakãninku. Allah ne Ubangijinmu, kuma Shĩ ne Ubangijinku, ayyukanmu nã gare mu, kuma ayyukanku nã gare ku, kuma bãbu wata hujja a tsakãninmu da tsakãninku. Allah zai tara mu, kuma zuwa gare Shi makõma take"},{"SurahNumber":42,"VerseNumber":16,"Text":"Kuma waɗannan da ke jãyayya a cikin al'amarin Allah daga bãyan an karɓa masa, hujjarsu ɓãtãcciya ce a wurin Ubangijinsu, kuma akwai fushi a kansu, kuma sunã da wata azãba mai tsanani"},{"SurahNumber":42,"VerseNumber":17,"Text":"Allah ne Wanda Ya saukar da Littãfi da gaskiya, da sikeli. Kuma me ya sanar da kai (cẽwa anã) tsammãnin Sa'ar kusa take"},{"SurahNumber":42,"VerseNumber":18,"Text":"Waɗanda ba su yi ĩmãni da ita ba, (sũ) ke nẽman gaggautõwarta. Alhãli kuwa waɗanda suka yi ĩmãni, mãsu tsõro ne daga gare ta, kuma sun sani, cẽwa ita gaskiya ce. To, lalle ne waɗanda ke shakka a cikin Sa'a, haƙĩƙa, sunã a cikin ɓata Mai nĩsa"},{"SurahNumber":42,"VerseNumber":19,"Text":"Allah Mai tausasãwa ne ga bãyinsa. Yanã azurta wanda yake so, alhãli kuma Shĩ ne Maiƙarfi, Mabuwãyi"},{"SurahNumber":42,"VerseNumber":20,"Text":"Wanda ya kasance yanã nufin nõman Lãhira zã Mu ƙãra masa a cikin nõmansa, kuma wanda ya kasance yanã nufin nõman dũniya, zã Mu sam masa daga gare ta, alhãli kuwa bã shi da wani rabo a cikin Lãhira"},{"SurahNumber":42,"VerseNumber":21,"Text":"Kõ sunã da waɗansu abõkan tãrayya (da Allah) waɗanda suka shar'anta musu, game da addini, abin da Allah bai yi izni ba da shi? Kuma bã dõmin kalmar hukunci ba, da lalle, an yi hukunci a tsakãninsu. Kuma lalle azzãlumai sunã da azãba mai raɗaɗi"},{"SurahNumber":42,"VerseNumber":22,"Text":"Kanã ganin azzãlumai sunã mãsu tsõro daga abin da suka sanã'anta alhãli kuwa shi abin tsoron, mai aukuwa ne gare su, kuma waɗanda suka yi ĩmãni kuma suka aikata ayyukan ƙwarai sunã a cikin fadamun Aljanna sunã da abin da suke so a wurin Ubangijinsu. Waccan fa ita ce falala mai girma"},{"SurahNumber":42,"VerseNumber":23,"Text":"Wancan shĩ ne Allah ke bãyar da bushãra da shi ga bãyin Sa waɗanda suka yi ĩmãni kuma suka aikata ayyukan ƙwarai. Ka ce: \"Bã ni tambayar ku wata ijãra a kansa, fãce dai sõyayya ta cikin zumunta.\" Kuma wanda ya aikata wani abu mai kyau, zã Mu ƙarã masa kyau a cikinsa, lalle Allah Mai gãfara ne, Mai gõdiya"},{"SurahNumber":42,"VerseNumber":24,"Text":"Kõ zã su ce: \"Ya ƙirƙira ƙarya ga Allah ne?\" To, idan Allah Ya so, zai yunƙe a kan zũciyarka, kuma Allah Yana shãfe ƙarya kuma Yana tabbatar da gaskiya da kalmõminSa. Lalle ne Shĩ Masani ne ga abin da ke cikin zukata"},{"SurahNumber":42,"VerseNumber":25,"Text":"Kuma Shi ne ke karɓar tũba daga bãyinSa, kuma Yanã Yafe ƙananan laifuffuka, alhãli kuwa Yanã sanin abin da kuke aikatãwa"},{"SurahNumber":42,"VerseNumber":26,"Text":"Kuma Yanã karɓa wa waɗannan da suka yi ĩmãni kuma suka aikata ayyukan ƙwarai, kuma Yanã ƙãra musu (sakamako) daga falalar Sa. Kuma kãfirai sunã da wata azãba mai tsanani"},{"SurahNumber":42,"VerseNumber":27,"Text":"Kuma dã Allah Ya shimfiɗa arziki ga bãyinSa, dã sun yi zãluncin rarraba jama'a a cikin ƙasa, kuma amma Yanã sassaukarwa gwargwado ga abin da Yake so. Lalle ne Shĩ, game da bãyinSa, Mai labartawa ne, Mai gani"},{"SurahNumber":42,"VerseNumber":28,"Text":"Kuma Shĩ ne ke sassaukar da girgije (ruwa) a bãyan sun yanke ƙauna kuma Yana wãtsa rahamar Sa, alhãli kuwa Shĩ ne Majiɓinci, Mai gõdiya"},{"SurahNumber":42,"VerseNumber":29,"Text":"Kuma akwai daga ãyõyin Sa, halittar sammai da ƙasa da abin da Ya wãtsa a cikinsu na dabba alhãli kuwa Shĩ Mai ĩko ne ga tãra su, a lõkacin da Yake so"},{"SurahNumber":42,"VerseNumber":30,"Text":"Kuma abin da ya sãme ku na wata masifa, to, game da abin da hannãyenku suka sana' anta ne kuma (Allah) Yanã Yafẽwar (waɗansu laifuffuka) mãsu yawa"},{"SurahNumber":42,"VerseNumber":31,"Text":"Kuma ba ku zama mãsu buwãya ba a cikin ƙasa kuma bã ku da wani majiɓinci, wanin Allah, kuma bã ku da wani mataimaki"},{"SurahNumber":42,"VerseNumber":32,"Text":"Kuma akwai daga ãyõyinsa, jirãge mãsu gudãna a cikin tẽku kamar duwãtsu"},{"SurahNumber":42,"VerseNumber":33,"Text":"Idan Ya so, sai Ya kwantar da iskar, sai jirãgen su yini sunã mãsu kawaici a kan bãyan tẽkun, Lalle ne ga wancan, haƙĩƙa, akwai ãyõyi ga dukan mai haƙuri, Mai gõdiya"},{"SurahNumber":42,"VerseNumber":34,"Text":"Kõ Ya halakã su (sũ jirãgen) sabõda abin da mãsu su suka sanã'anta, alhãli kuwa Yanã yãfe (laifuffuka) mãsu yawa"},{"SurahNumber":42,"VerseNumber":35,"Text":"Kuma dõmin waɗanda ke jãyayya a cikin ãyõyin Mu su sani (cẽwa) bã su da wata mafaka"},{"SurahNumber":42,"VerseNumber":36,"Text":"Sabõda haka abin da aka bã ku, kõ mẽne ne, to, jin dãɗin rayuwar dũniya ne, kuma abin da ke a wurin Allah Shĩ ne mafĩfĩci, kuma Shĩ ne mafi wanzuwa ga waɗanda suka yi ĩmãni kuma sunã dõgara a kan Ubangijinsu kawai"},{"SurahNumber":42,"VerseNumber":37,"Text":"Kuma waɗanda *ke nisantar manyan zunubbai da ayyukan alfãsha, kuma idan sun yi fushi, sũ, sunã gãfartawa"},{"SurahNumber":42,"VerseNumber":38,"Text":"Da waɗanda suka karɓa kira ga Ubangijinsu, kuma suka tsayar da salla, kuma al'amarinsu shãwara ne a tsakãninsu, kuma daga abin da Muka azurta su sunã ciyarwa"},{"SurahNumber":42,"VerseNumber":39,"Text":"Da waɗanda* idan zãlunci ya sãme su, sunã nẽman taimako (su rãma)"},{"SurahNumber":42,"VerseNumber":40,"Text":"Kuma sakamakon cũta shĩ ne wata cũta kamarta, sai dai wanda Ya yãfe kuma ya kyautata, to lãdarsa nã ga Allah. Lalle ne, Shĩ (Allah) bã Ya son azzãlumai"},{"SurahNumber":42,"VerseNumber":41,"Text":"Kuma Lalle ne, wanda ya nẽmi taimakon rãmãwa a bãyan an zãlunce shi, to waɗannan bãbu wata hanyar zargi a kansu"},{"SurahNumber":42,"VerseNumber":42,"Text":"lnda hanyar zargi kawai take, shĩ ne a kan waɗanda ke zãluntar mutãne kuma sunã ƙẽtare haddin shari'a cikin ƙasa bã tare da haƙƙi ba. Waɗannan sunã da azãba Mai raɗaɗi"},{"SurahNumber":42,"VerseNumber":43,"Text":"Kuma Lalle ne, wanda ya yi haƙuri kuma ya gãfarta (wa wanda ya zãlunce shi), to shĩ wancan aiki haƙĩƙa, yanã daga manyan al'amura (da Allah ke so)"},{"SurahNumber":42,"VerseNumber":44,"Text":"Kuma wanda* (Allah Ya ɓatar, to, bã shi da wani majiɓinci bãyan Sa, kuma zã ka ga azzãlumai, a lõkacin da suka ga azãba, sunã cẽwa, \"Shin, akwai hanya zuwa ga kõmãwa)"},{"SurahNumber":42,"VerseNumber":45,"Text":"Kuma kanã ganin su anã gitta su a kanta, sunã ƙasƙantattu sabõda wulãkanci, sunã hange daga gefen gani ɓoyayye. Kuma waɗanda suka yi ĩmãni sai su ce, \"Lalle ne, mãsu hasãra, sũ ne waɗanda suka yi hasãrar rãyukansu da iyãlansu a Rãnar ¡iyãma.\" To, lalle ne, azzãlumai sunã a cikin wata azãba zaunanniya"},{"SurahNumber":42,"VerseNumber":46,"Text":"Kuma waɗansu majiɓinta ba su kasance ba a gare su, waɗanda ke iya taimakonsu, baicin Allah. Kuma wanda Allah Ya ɓatar, to, bã shi da wani gõdabe na tsĩra"},{"SurahNumber":42,"VerseNumber":47,"Text":"Ku karɓã wa Ubangijinku tun gabãnin wani yini ya zo, bãbu makawa gare shi daga Allah, bã ku da wata mafaka a rãnar nan, kuma bã ku iya yin wani musu"},{"SurahNumber":42,"VerseNumber":48,"Text":"To, idan sun bijire, to, ba Mu aike ka kanã mai tsaro a kansu ba, bãbu abin da ke a kanka fãce iyar da Manzanci. Kuma lalle ne, Mũ idan Mun ɗanɗana wa mutum wata rahama daga gare Mu, sai ya yi farin ciki da ita, kuma idan wata masĩfa ta sãme su sabõda abin da hannayensu suka gabãtar, to, lalle ne mutum mai tsananin kãfirci ne"},{"SurahNumber":42,"VerseNumber":49,"Text":"Mulkin sammai da ƙasa na Allah kawai ne. Yanã halitta abin da Yake so. Yanã bãyar da 'ya'ya mãtã ga wanda yake so, kuma Yanã bãyar da ɗiya maza ga wanda Yake so"},{"SurahNumber":42,"VerseNumber":50,"Text":"Kõ kuma Ya haɗa su maza da mãtã, kuma Yanã sanya wanda Ya so bakarãre.* Lalle shi, Mai ilmi ne, Mai ĩkon yi"},{"SurahNumber":42,"VerseNumber":51,"Text":"Kuma bã ya kasancẽwa ga wani mutum Allah Ya yi masa magana* fãce da wahayi, kõ daga bãyan wani shãmaki, kõ Ya aika wani Manzo, sa'an nan Ya yi wahayi, da izninsa ga abin da Yake so. Lalle Shĩ, Maɗaukaki ne Mai hikima"},{"SurahNumber":42,"VerseNumber":52,"Text":"Kuma kamar wancan Mun aika wani rũhi (rai mai haɗa jama'a) zuwa gare ka, daga gare Mu. Ba ka kasance kã san abin da yake littãfi ba, kõ abin da Yake ĩmãni, kuma amma Mun sanya shi (rũhin, watau Alƙur'ãni) wani haske ne, Munã shiryar da wanda Muke so daga cikin bãyĩn Mu game da shi. Kuma Lalle kai, haƙĩƙa, kanã shiryarwa zuwa ga hanya, madaidaiciya"},{"SurahNumber":42,"VerseNumber":53,"Text":"Hanyar Allah wanda ke da mulkin abin da ke cikin sammai da abin da ke cikin ƙasa. To, zuwa ga Allah kawai al'amura ke kõmãwa"},{"SurahNumber":43,"VerseNumber":1,"Text":"Ḥ. M̃"},{"SurahNumber":43,"VerseNumber":2,"Text":"Ina rantsuwa da Littãfi Mabayyani"},{"SurahNumber":43,"VerseNumber":3,"Text":"Lalle Mũ, Mun sanya shi abin karãtu na Lãrabci, tsammãninku, kunã hankalta"},{"SurahNumber":43,"VerseNumber":4,"Text":"Kuma lalle, shĩ, a cikin uwar littãfi a wurin Mu, haƙĩƙa, maɗaukaki ne, bayyananne"},{"SurahNumber":43,"VerseNumber":5,"Text":"Shin, zã Mu kau da kai daga saukar da hukunci daga gare ku ne dõmin kun kasance mutane mãsu ɓarna"},{"SurahNumber":43,"VerseNumber":6,"Text":"Alhãli kuwa sau nawa Muka *aika wani Annabi a cikin mutãnen fãrko"},{"SurahNumber":43,"VerseNumber":7,"Text":"Kuma wani Annabi bai je musu ba fãce sun kasance, game da shi, sunã mãsu yin izgili"},{"SurahNumber":43,"VerseNumber":8,"Text":"Sai Muka halakar da waɗanda suke sũ ne mafiya ƙarfin damƙa daga gare su. Kuma abin misãlin mutãnen farkon ya shũɗe"},{"SurahNumber":43,"VerseNumber":9,"Text":"Kuma lalle ne, idan ka tambaye su, \"Wãne ne ya halitta sammai da ƙasa?\" Lalle zã su ce, \"Mabuwãyi Mai ilmi ne Ya halitta su"},{"SurahNumber":43,"VerseNumber":10,"Text":"Wanda Ya sanya muku ƙasa shimfiɗa kuma Ya sanya muku hanyõyi a cikinta, tsammãninku za ku nẽmi shiryuwa"},{"SurahNumber":43,"VerseNumber":11,"Text":"Kuma Wanda Ya saukar da ruwa daga sama, a kan wani gwargwado, sai Muka rãyar da gari matacce game da shi. Kamar haka nan ake fitar da ku (daga kabari)"},{"SurahNumber":43,"VerseNumber":12,"Text":"Kuma Wanda Ya halitta ma'aura dukansu, kuma Ya sanya muku, daga jirgi da dabbõbin ni'ima, abin da kuke hawa"},{"SurahNumber":43,"VerseNumber":13,"Text":"Domin ku daidaitu a kan bãyansa, sa'an nan ku tuna ni'imar Ubangijinku a lõkacin da kuka daidaita a kansa kuma ku ce, \"Tsarki ya tabbata ga Wanda Ya hõre mana wannan alhãli kuwa ba mu kasance mãsu iya rinjãya gare Shi ba"},{"SurahNumber":43,"VerseNumber":14,"Text":"Kuma lalle mũ haƙĩƙa mãsu* jũyãwa muke, zuwa ga Ubangijinmu"},{"SurahNumber":43,"VerseNumber":15,"Text":"Kuma suka sanya *Masa juz'i daga bãyinsa. Lalle ne mutum, haƙĩƙa, mai yawan kãfirci ne, mai bayyanãwar kãfircin"},{"SurahNumber":43,"VerseNumber":16,"Text":"Kõ zã Ya ɗauki 'ya'ya mãtã daga abin da Yake halittawa ne, kuma Ya zãɓe ku da ɗiya maza"},{"SurahNumber":43,"VerseNumber":17,"Text":"Alhãli kuwa idan an bãyar da bushãra ga ɗayansu da abin da ya buga misãli da shi ga Mai rahama, sai fuskarsa ta yini tanã wadda aka baƙanta launinta, kuma yanã cike da baƙin ciki"},{"SurahNumber":43,"VerseNumber":18,"Text":"Ashe, kuma (Allah zai zãɓi) wanda ake rẽno a cikin ƙawa alhãli kuwa gã shi a husũma bã mai iya bayyanawar magana ba"},{"SurahNumber":43,"VerseNumber":19,"Text":"Kuma suka mayar da malã'iku ('yã'ya) mãtã, alhãli kuwa sũ, waɗanda suke bãyin (Allah) Mai rahama ne! Shin, sun halarci halittarsu ne? zã a rubũta shaidarsu kuma a tambaye su"},{"SurahNumber":43,"VerseNumber":20,"Text":"Kuma suka ce: \"Dã Mai rahama ya so, dã ba mu bauta musu ba.\" Bã su da wani ilmi game da wancan! Bãbu abin da suke yi fãce yanki-faɗi"},{"SurahNumber":43,"VerseNumber":21,"Text":"Kõ Mun bã su wani littãfi ne a gabãninsa (Alƙur'ãni) sabõda haka da shĩ suke riƙe"},{"SurahNumber":43,"VerseNumber":22,"Text":"Ã'a, sun ce dai, \"Lalle mũ, mun sãmi ubanninmu a kan wani addini (na al'ãda) kuma lalle mũ, a kan gurãbansu muke mãsu nẽman shiryuwa"},{"SurahNumber":43,"VerseNumber":23,"Text":"Kuma kamar haka, ba Mu aika wani mai gargaɗi ba a gabãninka, a cikin wata alƙarya, fãce mani'imtanta sun ce, \"Lalle mũ, mun sãmi ubanninmu a kan wani addini kuma lalle mũ, mãsu kõyi nea kan gurãbansu"},{"SurahNumber":43,"VerseNumber":24,"Text":"(Sai mai gargaɗin) ya ce: \"Shin, ban zo muku da abin da ya fi zama shiriya daga abin da kuka sãmi ubanninku a kansa ba?\" Suka ce, \"Lalle mũ dai mãsu kafirta ne game da abin da aka aiko ku da shi"},{"SurahNumber":43,"VerseNumber":25,"Text":"Sabõda haka Muka yi musu azãbar rãmuwa. To, ka dũbi yadda ãƙibar mãsu ƙaryatãwa take"},{"SurahNumber":43,"VerseNumber":26,"Text":"Kuma (ka ambaci) lõkacin da Ibrãhĩm ya ce wa ubansada mutãnensa, \"Lalle nĩ mai barranta ne daga abin da kuke bautãwa"},{"SurahNumber":43,"VerseNumber":27,"Text":"Fãce wannan *da Ya ƙãga halittata, to, lalle Shĩ ne zai shiryar da ni"},{"SurahNumber":43,"VerseNumber":28,"Text":"Kuma (Ibrãhĩm) ya sanya (ita wannan magana) kalma mai wanzuwa a cikin zuriyarsa, tsammãninsu su kõmo daga ɓata"},{"SurahNumber":43,"VerseNumber":29,"Text":"Ã'a, Na jiyar da waɗannan mutãne dãɗi sũ da ubanninsu har gaskiya, da Manzo mai bayyanawar gaskiyar, ya zo musu"},{"SurahNumber":43,"VerseNumber":30,"Text":"Kuma a lõkacin da gaskiyar ta jẽ musu sai suka ce: \"Wannan sihiri ne kuma mũ mãsu kãfirta da shi ne"},{"SurahNumber":43,"VerseNumber":31,"Text":"Kuma suka ce: \"Don me ba a saukar da wannan Alƙur'ãni a kan wani mutum mai girma daga alƙaryun* nan biyu ba"},{"SurahNumber":43,"VerseNumber":32,"Text":"Shin, sũ ne ke raba rahamar Ubangijinka? Mũ ne, Muka raba musu abincinsu a cikin rãyuwar dũniya, kuma Muka ɗaukaka waɗansunsu a kan waɗansu da darajõji dõmin waɗansunsu su riƙi waɗansu lẽburori kumarahamar Ubangijinka (ta Annabci*), ita ce mafificiya daga abin da suke tãrãwa"},{"SurahNumber":43,"VerseNumber":33,"Text":"Kuma bã dõmin mutane su kasance al'umma ɗaya ba, lalle ne, dã Mun sanya wa mãsu kãfircẽ wa Mai Rahama, a gidãjensu, rufi na azurfa, kuma da matãkalai, ya zama a kanta suke tãƙãwa"},{"SurahNumber":43,"VerseNumber":34,"Text":"(Kuma a gidãjensu, Mu sanya) ƙyamãre da gadãje, a kansu suke kishingiɗa"},{"SurahNumber":43,"VerseNumber":35,"Text":"Da zĩnãriya. Kuma dukan wancan abu bai zama ba, sai jin dãɗin rãyuwar dũniya nekawai' alhãli kuwa Lãhira, a wurin Ubangijinka, ta mãsu taƙawa ce"},{"SurahNumber":43,"VerseNumber":36,"Text":"Kuma wanda ya makanta daga barin hukuncin Mai rahama, to, zã Mu lulluɓe shi da shaiɗan, watau shĩ ne abõkinsa"},{"SurahNumber":43,"VerseNumber":37,"Text":"Kuma lalle su haƙĩƙa sunã kange su daga hanya, kuma sunã Zaton cẽwa sũ mãsu shiryuwa ne"},{"SurahNumber":43,"VerseNumber":38,"Text":"Har a lõkacin da (abõkin Shaiɗan) ya zo Mana (ya mutu) sai ya ce: (wa Shaiɗan) \"Dã dai a tsakãnina da tsakãninka akwai nĩsan gabas da yamma, sabõda haka, tir da kai ga zama abõkin mutum"},{"SurahNumber":43,"VerseNumber":39,"Text":"Kuma (wannan magana) bã za ta amfãne ku ba, a yau, dõmin kun yi zãlunci, lalle ku mãsu tãrẽwa ne a cikin azãba"},{"SurahNumber":43,"VerseNumber":40,"Text":"Shin to, kai kanã jiyar da kurma ne, ko kanã shiryar da makãho da wanda ke a cikin ɓata bayyananna"},{"SurahNumber":43,"VerseNumber":41,"Text":"To, kõ dai Mu tafi *da kai to, lalle Mũ, mãsu yin azãbarrãmu, wa ne a kansu"},{"SurahNumber":43,"VerseNumber":42,"Text":"Kõ kuma Mu nũna maka abin da Muka yi musu wa'adi, to, lalle Mũ, Mãsu ĩkon tasarrufi a kansu ne"},{"SurahNumber":43,"VerseNumber":43,"Text":"Sabõda haka, ka yi riƙo ga abin da aka yi wahayi da shi zuwa gaie ka. Lalle ne kai, kanã a kan hanya madaidaiciya"},{"SurahNumber":43,"VerseNumber":44,"Text":"Kuma shi (abin wahayin) ambato (na ɗaukaka) ne a gare ka da kuma ga mutãnenka, kuma zã a tambaye ku"},{"SurahNumber":43,"VerseNumber":45,"Text":"Kuma ka tambayi waɗanda Muka aika a gabãninka daga Manzannin Mu, \"Shin, Mun sanya waɗansu gumãka, wasun (Allah), Mai rahama, anã bauta musu"},{"SurahNumber":43,"VerseNumber":46,"Text":"Kuma lalle ne, haƙĩƙa, Mun aika Mũsã, game da ãyõyin Mu, zuwa ga Fir'auna da mashãwartansa, sai ya ce: \"Lalle nĩ, Manzo ne daga Ubangijin halittu"},{"SurahNumber":43,"VerseNumber":47,"Text":"To, a lõkacin da ya jẽ musu da ãyõyin Mu, sai gã su sunã yi musu dãriya"},{"SurahNumber":43,"VerseNumber":48,"Text":"Kuma ba Mu nũna musu wata ãyã ba, fãce ita ce mafi girma daga 'yar'uwarta. Kuma Muka kãma su da azãba, tsammãninsu kõ sunã kõmõwa"},{"SurahNumber":43,"VerseNumber":49,"Text":"Kuma suka ce: \"Yã kai mai sihiri! Ka rõƙa mana Ubangijinka da albarkacin abin da yi alkawari a wurinka, lalle mũ, haƙĩƙa, mãsu shiryuwa ne"},{"SurahNumber":43,"VerseNumber":50,"Text":"To, a lõkacin da duk Muka kuranye musu azãba, sai gã su sunã warware alkawarinsu"},{"SurahNumber":43,"VerseNumber":51,"Text":"Kuma Fir'auna ya yi kira a cikin mutãnensa, ya ce: \"Ya mutãnẽna! Ashe mulkin Masar bã a gare ni yake ba, kuma waɗannan kõguna sunã gudãna daga ƙarƙashĩna? Ashe, ba ku gani ba"},{"SurahNumber":43,"VerseNumber":52,"Text":"Kõ kuma bã nĩ ne mafĩfĩci ba daga wannan wanda yake shĩ wulakantacce ne kuma bã ya iya bayyanawar magana sai da ƙyar"},{"SurahNumber":43,"VerseNumber":53,"Text":"To, don me, ba a jẽfa mundãye na zĩnãriya a kansaba, kõ kuma malã'iku su taho tãre da shi haɗe"},{"SurahNumber":43,"VerseNumber":54,"Text":"Sai ya sassabce hankalin mutãnensa, sabõda haka suka bĩ shi. Lalle sũ, sun kasance waɗansu irin mutãne ne fãsiƙai"},{"SurahNumber":43,"VerseNumber":55,"Text":"Sabõda haka a lõkacin da suka husãtar da Mu, Muka yi musu azãbar rãmuwa sai Muka nutsar da su gabã ɗaya"},{"SurahNumber":43,"VerseNumber":56,"Text":"Sai Muka sanya su magabãta kuma abin misãli ga mutãnen ƙarshe"},{"SurahNumber":43,"VerseNumber":57,"Text":"Kuma a lõkacin da aka buga misãli da ¦an Maryama, sai gã mutãnenka daga gare shi (shi misalin) sunã dãriya da izgili"},{"SurahNumber":43,"VerseNumber":58,"Text":"Kuma suka ce: \"Shin, gumãkanmu ne mafĩfĩta kõ shi (¦an Maryama)?\" Ba su buga wannan misãli ba a gare ka fãce dõmin yin jidãli.* Ã'a, sũ mutãne nemãsu husũma"},{"SurahNumber":43,"VerseNumber":59,"Text":"Shi (¦an Maryama) bai zama ba fãce wani bãwa ne, Mun yi ni'ima a gare shi, kuma Muka sanya shi abin kõyi ga Banĩ Isrã'ĩla"},{"SurahNumber":43,"VerseNumber":60,"Text":"Kuma dã Munã so lalle ne dã Mun sanya malã'iku, daga ci, kinku, a cikin ƙasa, sunã mayẽwa"},{"SurahNumber":43,"VerseNumber":61,"Text":"Kuma lalle shĩ, haƙĩƙa, wani ilmi ne na Sa'a, sabõda haka, kada ku yi shakka a gare ta, kuma ku bĩ Ni. Wannan ita ce hanya madaidaiciya"},{"SurahNumber":43,"VerseNumber":62,"Text":"Kuma kada Shaiɗan ya taushe ku (daga hanyar). Lalle shĩ maƙiyi ne a gare ku, mai bayyanãwar ƙiyayya"},{"SurahNumber":43,"VerseNumber":63,"Text":"Kuma a lõkacin da Ĩsã ya jẽ da hujjõji bayyanannu, ya ce: \"Lalle ne nã zo muku da hikima kuma dõmin in bayyana muku, sãshen abin da kuke sãɓã wa jũna acikinsa, sabõda haka ku bi Allah da taƙawa, kuma ku yi mini ɗã'a"},{"SurahNumber":43,"VerseNumber":64,"Text":"Lalle ne, Allah Shĩ ne Ubangijina kuma Shi ne Ubangijinku sabõda haka ku bauta Masa. Wannan ita ce hanya madaidaiciya"},{"SurahNumber":43,"VerseNumber":65,"Text":"Sai ƙungiyõyi *suka sãɓa a tsakãninsu. To, bone yã tabbata ga waɗanda suka yi zãlunci daga azãbar yini mai raɗaɗi"},{"SurahNumber":43,"VerseNumber":66,"Text":"Shin sunã jiran wani abu ne? sai dai Sa'a ta jẽ musu bisaga abke, alhãli kuwa ba su sani ba"},{"SurahNumber":43,"VerseNumber":67,"Text":"Masõya a yinin nan, sãshensu zuwa ga sãshe maƙiya ne, fãce mãsu taƙawa (sũ kam mãsu son jũna ne)"},{"SurahNumber":43,"VerseNumber":68,"Text":"Ya bãyĩNa! Bãbu tsõro a kanku a yau, kuma bã zã ku yi baƙin ciki ba"},{"SurahNumber":43,"VerseNumber":69,"Text":"Waɗanda suka yi ĩmãni da ãyõyin Mu, kuma suka kasance mãsu sallamawar al'amari (ga Allah)"},{"SurahNumber":43,"VerseNumber":70,"Text":"Ku shiga Aljanna, kũ da mãtan aurenku, anã girmama ku"},{"SurahNumber":43,"VerseNumber":71,"Text":"Anã kẽwayãwa a kansu da akussa na zĩnãriya da kõfuna, alhãli kuwa a cikinsu akwai abin da rãyuka ke marmari kuma idãnu su ji dãɗi, kuma kũ, a cikinta (Aljannar), madawwama ne"},{"SurahNumber":43,"VerseNumber":72,"Text":"Kuma waccan ita ce Aljannar, wannan da aka gãdar da ku ita sabõda abin da kuka kasance kunã aikatãwa"},{"SurahNumber":43,"VerseNumber":73,"Text":"Kunã sãmu, a cikinta, 'yã'yan itãcen marmari mãsu yawa, daga cikinsu kuke ci"},{"SurahNumber":43,"VerseNumber":74,"Text":"Lalle mãsu laifi madawwama ne a cikin azãbar Jahannama"},{"SurahNumber":43,"VerseNumber":75,"Text":"Bã a sauƙaƙar da ita (azãbar) daga gare su, alhãli kuwa sũ, a cikinta, mãsu kãsa magana ne"},{"SurahNumber":43,"VerseNumber":76,"Text":"Kuma ba Mu zãlunce su ba, amma sũ ne suka kasance azzãlumai"},{"SurahNumber":43,"VerseNumber":77,"Text":"Kuma suka yi kira, \"Ya Mãliku! Ubangijinka Ya kashe mu mana* \" (Mãliku) ya ce: \"Lalle kũ mazauna ne"},{"SurahNumber":43,"VerseNumber":78,"Text":"Lalle ne, haƙĩƙa, Mun jẽ muku da gaskiya, kuma amma mafi yawanku mãsu ƙi ga gaskiyar ne"},{"SurahNumber":43,"VerseNumber":79,"Text":"Kõ kuma sun tukka wani al'amari ne? To, lalle Mũ, Mãsu tukkãwa ne"},{"SurahNumber":43,"VerseNumber":80,"Text":"Ko sunã zaton lalle Mũ, bã Mu jin asĩrinsu da gãnãwarsu? Na'am! Kuma manzannin Mu na tãre da su sunã rubũtãwa"},{"SurahNumber":43,"VerseNumber":81,"Text":"Ka ce: \"Idan har akwai ɗã ga Mai rahama, to, nĩ ne farkon mãsu bauta (wa ɗan)"},{"SurahNumber":43,"VerseNumber":82,"Text":"Tsarkin Ubangijin sammai da ƙasa, Ubangijin Al'arshi, ya tabbata daga abin da suke sifantãwa"},{"SurahNumber":43,"VerseNumber":83,"Text":"Sabõda haka, ka ƙyãlẽ su, su kũtsa kuma su yi wãsã har su haɗu da yininsu, wanda ake yi musu wa'adi da shi"},{"SurahNumber":43,"VerseNumber":84,"Text":"Kuma Shĩ ne wanda ke abin bautãwa a sama kuma abin bautãwa a ƙasa, kuma, Shĩ ne Mai hikima, Masani"},{"SurahNumber":43,"VerseNumber":85,"Text":"Kuma albarkar wanda ke da mulkin sammai da ƙasã abin da ke a tsakãninsu tã bayyana, kuma a wurin Sa ne ilmin Sa'a yake, kuma zuwa gare Shi ake mayar da ku"},{"SurahNumber":43,"VerseNumber":86,"Text":"Kuma waɗanda suke kira baicin Sa ba su mallaki cẽto ba, fãce wanda ya yi shaida da gaskiya, kuma sũ, sunã sane* (da haka)"},{"SurahNumber":43,"VerseNumber":87,"Text":"Kuma lalle idan ka tambaye su: \"Wãne ne ya halitta su?\" Lalle ne zã su ce Allah ne. To, yãya ake jũyar da su"},{"SurahNumber":43,"VerseNumber":88,"Text":"Kuma da (ilmin) maganar Sa (Annabi) \"Ya Ubangijĩna! Lalle waɗannan mutãne ne waɗanda bã zã su yi ĩmãni ba"},{"SurahNumber":43,"VerseNumber":89,"Text":"To, sai ka kau da kai daga gare su, kuma ka ce, \"salãmã.\" Sa'an nan kuma zã su sani"},{"SurahNumber":44,"VerseNumber":1,"Text":"Ḥ. M̃"},{"SurahNumber":44,"VerseNumber":2,"Text":"Inã rantsuwa da Littãfi Mabayyani"},{"SurahNumber":44,"VerseNumber":3,"Text":"Lalle ne, Mũ, Muka saukar da shi a cikin wani dare mai albarka. Lalle Mũ' Mun kasance Mãsu yin gargaɗi"},{"SurahNumber":44,"VerseNumber":4,"Text":"A cikinsa (shi daren) ake rarrabe kõwane umurui bayyananne"},{"SurahNumber":44,"VerseNumber":5,"Text":"Umurni na daga wurin Mu. Lalle Mũ ne Muka kasance Mãsu aikãwã"},{"SurahNumber":44,"VerseNumber":6,"Text":"Sabõda rahama daga Ubangijinka. Lalle Shĩ, Shi ne Mai ji, Mãsani"},{"SurahNumber":44,"VerseNumber":7,"Text":"(Shĩ ne) Ubangijin sammai da ƙasa da abin da ke a tsakãninsu, idan kun kasance mãsu yaƙĩni (za ku gãne haka)"},{"SurahNumber":44,"VerseNumber":8,"Text":"Babu abin bautãwa fãce Shi. Yana rãyarwa Kuma Yana kashẽwa. (Shi ne) Ubangijinku, kuma Ubangijin ubanninku na farko"},{"SurahNumber":44,"VerseNumber":9,"Text":"A'a sũ, sunã wãsã a cikin shakka"},{"SurahNumber":44,"VerseNumber":10,"Text":"Sabõda haka, ka dakata rãnar da sama zã tã zo da hayãƙi bayyananne"},{"SurahNumber":44,"VerseNumber":11,"Text":"Yanã rufe mutãne. Wannan wata azãba ce mai raɗaɗi"},{"SurahNumber":44,"VerseNumber":12,"Text":"Ya Ubangijinmu! Ka kuranye mana azãba. Lalle Mũ, mãsu ĩmãni ne"},{"SurahNumber":44,"VerseNumber":13,"Text":"Inã tunãwa take a gare su, alhãli kuwa, haƙĩƙa, Manzo mai bayyanãwa Ya je musu (da gargaɗin saukar azãbar, ba su karɓa ba)"},{"SurahNumber":44,"VerseNumber":14,"Text":"Sa'an nan suka jũya baya daga gare shi, Kuma suka ce: \"Wanda ake gayãwa* ne, mahaukaci"},{"SurahNumber":44,"VerseNumber":15,"Text":"Lalle Mũ, Mãsu kuranyẽwar azãba ne, a ɗan lõkaci kaɗan, lalle kũ, mãsu kõmãwa ne (ga laifin)"},{"SurahNumber":44,"VerseNumber":16,"Text":"Rãnar da Muke damƙa, damƙa mafi girma, lalle ne Mũ mãsu azãbar rãmuwa ne"},{"SurahNumber":44,"VerseNumber":17,"Text":"Kuma lalle ne haƙĩƙa a gabaninsu, Mun fitini mutãnen Fir'auna, kuma wani Manzo karĩmi ya jẽ musu"},{"SurahNumber":44,"VerseNumber":18,"Text":"(Mazon ya ce): \"Ku kãwo mini (ĩmãninku) ya bayin Allah! Lalle ni, Manzo ne amintacce zuwa gare ku"},{"SurahNumber":44,"VerseNumber":19,"Text":"Kuma kada ku nẽmi ɗaukaka a kan Allah. Lalle nĩ mai zo muku ne da dalĩli bayyananne"},{"SurahNumber":44,"VerseNumber":20,"Text":"Kuma lalle nĩ na nẽmi tsari da Ubangijĩna, kuma Ubangijinku, dõmin kada ku jẽfe ni"},{"SurahNumber":44,"VerseNumber":21,"Text":"Kuma idan ba ku yi ĩmãni sabõda nĩ ba, to, ku nĩsance ni"},{"SurahNumber":44,"VerseNumber":22,"Text":"Sai ya kirayi Ubangjinsa cẽwa waɗannan mutãnene mãsu laifi"},{"SurahNumber":44,"VerseNumber":23,"Text":"(Allah Ya ce): \"To, ka yi tafiyar dare da bayiNa, da dare. Lalle kũ, waɗanda ake bĩ ne (dõmin a kãma ku)"},{"SurahNumber":44,"VerseNumber":24,"Text":"Kuma ka bar tẽku rarrabe. Lalle sũ, runduna ce abar nutsarwa"},{"SurahNumber":44,"VerseNumber":25,"Text":"Da yawa suka bar gõnaki da marẽmari"},{"SurahNumber":44,"VerseNumber":26,"Text":"Da shuke-shuke da matsayi mai kyau"},{"SurahNumber":44,"VerseNumber":27,"Text":"Da wata ni'ima da suka kasance a cikinta sunã mãsu hutu"},{"SurahNumber":44,"VerseNumber":28,"Text":"Kamar haka! Kuma Muka gãdar da ita ga waɗansu mutãne na dabam"},{"SurahNumber":44,"VerseNumber":29,"Text":"Sa'an nan samã da ƙasã ba su yi kũka *a kansu ba, Kuma ba su kasance waɗanda ake yi wa jinkiri ba"},{"SurahNumber":44,"VerseNumber":30,"Text":"Kuma lalle ne, haƙĩƙa Mun tsĩrar da Banĩ Isrã'ĩla daga, azãba mai wulãkantãwa"},{"SurahNumber":44,"VerseNumber":31,"Text":"Daga Fir'auna. Lalle shi, ya kasance maɗaukaki daga cikin mãsu ɓarna"},{"SurahNumber":44,"VerseNumber":32,"Text":"Kuma lalle ne, haƙĩƙa, Mun zãɓe su sabõda wani ilmi (na Taurata) a kan mutãne"},{"SurahNumber":44,"VerseNumber":33,"Text":"Kuma Muka bã su, daga ãyõyin mu'ujizõji, abin da yake a cikinsa, akwai ni'ima bayyananna"},{"SurahNumber":44,"VerseNumber":34,"Text":"Lalle waɗannan mutãne*, haƙĩka, sunã cẽwa"},{"SurahNumber":44,"VerseNumber":35,"Text":"Babu wani abu sai mutuwarmu ta farko, kuma ba mu zama waɗanda ake tãyarwa ba"},{"SurahNumber":44,"VerseNumber":36,"Text":"Sai ku zo da ubanninmu, idan kun kasance mãsu gaskiya"},{"SurahNumber":44,"VerseNumber":37,"Text":"shin, sũ ne mafĩfĩta kõ kuwa mutãnen Tubba'u, kuma da waɗanda ke a gabãninsu? Mun halaka su, lalle sũ, sun kasance mãsu laifi"},{"SurahNumber":44,"VerseNumber":38,"Text":"Kuma ba Mu halitta slmmai da ƙasa da abin da ke a tsakãninsu ba, alhãli kuwa Munã mãsu wãsã"},{"SurahNumber":44,"VerseNumber":39,"Text":"Ba Mu halitta su ba fãce da manufa ta gaskiya, kuma amma mafi yawansu, ba su sani ba"},{"SurahNumber":44,"VerseNumber":40,"Text":"Lalle rãnar rarrabẽwa, ita ce lõkacin wa'adinsu gabã ɗaya"},{"SurahNumber":44,"VerseNumber":41,"Text":"Rãnar da wani zumu bã ya amfãnin wani zumu da kõme kuma ba su zama anã taimakon su ba"},{"SurahNumber":44,"VerseNumber":42,"Text":"fãce wanda Allah Ya yi wa rahama. Lalle Shi (Allah), shĩ ne Mabuwãyi, Mai jin ƙai"},{"SurahNumber":44,"VerseNumber":43,"Text":"Lalle itãciyar zaƙƙũm (ɗanyen wutã)"},{"SurahNumber":44,"VerseNumber":44,"Text":"Ita ce abincin mai laifi"},{"SurahNumber":44,"VerseNumber":45,"Text":"Kamar narkakken kwalta yanã tafasa a cikin cikunna"},{"SurahNumber":44,"VerseNumber":46,"Text":"Kamar tafasar ruwan zãfi"},{"SurahNumber":44,"VerseNumber":47,"Text":"(A cẽ wa malã'ikun wutã), \"Ku kãmã shi, sa'an nan ku fizge shi zuwa ga tsakiyar Jahĩm"},{"SurahNumber":44,"VerseNumber":48,"Text":"Sa'an nan ku zuba, a kansa, daga azãbar ruwan zãfi"},{"SurahNumber":44,"VerseNumber":49,"Text":"(A ce masã), \"Ka ɗanɗana! Lalle kai, kai ne mabuwãyi mai girma"},{"SurahNumber":44,"VerseNumber":50,"Text":"Lalle wannan, shi ne abin da kuka kasance kunã shakka game da shi"},{"SurahNumber":44,"VerseNumber":51,"Text":"Lalle mãsu taƙawa sunã cikin matsayi amintacce"},{"SurahNumber":44,"VerseNumber":52,"Text":"A cikin gidãjen Aljanna da marẽmari"},{"SurahNumber":44,"VerseNumber":53,"Text":"Sunã tufanta daga tufãfin alharĩni raƙĩƙi, da mai kauri, sunã mãsu zaman fuskantar jũna"},{"SurahNumber":44,"VerseNumber":54,"Text":"Kamar haka, kuma Mun aurar da su da mãtã mãsu kyawun idãnu, mãsu girmansu"},{"SurahNumber":44,"VerseNumber":55,"Text":"Sunã kira, a cikinsu (gidẽjen) ga dukan 'ya'yan itãcen marmari, sunã amintattu (daga dukan abin tsõro)"},{"SurahNumber":44,"VerseNumber":56,"Text":"Bã su ɗanɗanar mutuwa, a cikinsu, fãce mutuwar farko, kuma (Allah), Ya tsare musu azãbar Jahĩm"},{"SurahNumber":44,"VerseNumber":57,"Text":"Sabõda falala daga Ubangijinka. Wancan shi ne babban rabo, mai girma"},{"SurahNumber":44,"VerseNumber":58,"Text":"Dõmin haka kawai Muka sauƙaƙar da shi (Alƙur'ãni) da harshenka, tsammãninsu, su riƙa tunãwa"},{"SurahNumber":44,"VerseNumber":59,"Text":"Sai ka yi jira. Lalle sũ, mãsu jira ne"},{"SurahNumber":45,"VerseNumber":1,"Text":"Ḥ. M̃"},{"SurahNumber":45,"VerseNumber":2,"Text":"Saukar Littãfi daga Allah Mabuwãyi Mai hikima yake"},{"SurahNumber":45,"VerseNumber":3,"Text":"Lalle ne a cikin sammai da ƙasa akwai ãyõyi* ga mãsu ĩmãni"},{"SurahNumber":45,"VerseNumber":4,"Text":"Kuma a cikin halittarku da abin da ke watsuwa na dabba akwai ãyõyi ga mutãne mãsu yaƙĩni"},{"SurahNumber":45,"VerseNumber":5,"Text":"Kuma da sãɓawar dare da yini da abin da Allah Ya saukar daga sama na arziki, sa'an nan Ya rãyar da ƙasa game da shi a bãyan mutuwarta, da jũyawar iskõki, akwai ãyõyi ga mutãne mãsu yin hankali"},{"SurahNumber":45,"VerseNumber":6,"Text":"Waɗancan ãyõyin Allah ne, Munã karanta su gare ka da gaskiya. To, da wane lãbãri bãyan Allah da ãyõyinSa suke yin ĩmãni"},{"SurahNumber":45,"VerseNumber":7,"Text":"Bone ya tabbata ga dukan mai yawan ƙiren ƙarya, mai laifi"},{"SurahNumber":45,"VerseNumber":8,"Text":"Yanã jin ãyõyin Allah anã karanta su a kansa, sa'an nan ya dõge yanã makãngari, kamar bai jĩ su ba. To, ka yi masa bushara da azãba mai raɗaɗi"},{"SurahNumber":45,"VerseNumber":9,"Text":"Kuma har idan ya san wani abu daga ãyõyin Mu, sai ya rika su da izgili. Waɗancan sunã da wata azãba mai wulãkantãwa (a dũniya)"},{"SurahNumber":45,"VerseNumber":10,"Text":"Gaba gare su (a Lãhira) akwai Jahannama, kuma abin da suka sanã'anta bã ya wadãtar da su daga kõme, kuma abũbuwan da suka riƙa majiɓinta, baicin Allah, bã su wãdatar da su daga kõme. Kuma sunã da wata azãba mai girma"},{"SurahNumber":45,"VerseNumber":11,"Text":"Wannan (Alƙur'ãni) shi ne shiryuwa. Kuma waɗanda suka kãfirta game da ãyõyin Ubangijinsu, sunã da wata azãba ta wulãkanci mai raɗaɗi"},{"SurahNumber":45,"VerseNumber":12,"Text":"Allah ne wanda Ya hõre muku tẽku dõmin jirgi ya gudãna a cikinta da umurninSa, kuma dõmin ku nẽma daga falalar Sa, kuma tsammãninku zã ku gõde"},{"SurahNumber":45,"VerseNumber":13,"Text":"Kuma Ya hõre muku abin da ke a cikin sammai da abin da ke a cikin ƙasa, gabã ɗaya daga gare Shi yake. Lalle ne, a cikin wancan, haƙĩƙa, akwai ãyõyi ga mutãne waɗanda ke yin tunãni"},{"SurahNumber":45,"VerseNumber":14,"Text":"Ka ce wa waɗanda suka yi ĩmãni, su yi gãfara ga waɗanda bã su fãtan rahama ga kwãnukan Allah, *dõmin (Allah) Ya sãka wa mutãne da abin da suka kasance sunã aikatãwa"},{"SurahNumber":45,"VerseNumber":15,"Text":"Wanda ya aikata aikin ƙwarai, to, dõmin kansã, kuma wanda ya mũnana aki, to, a kansa. Sa'an nan zuwa ga Ubangijinku ake mayar da ku"},{"SurahNumber":45,"VerseNumber":16,"Text":"Kuma lalle ne, haƙĩƙa, Mun bai* (wa Bãnĩ Isrã'ĩla Littãfi da hukunci da Annabci, Kuma Mun azurta su daga abũbuwa mãsudãɗi, Kuma Mun fĩfta su a kan mutãnen dũniya (a zãmaninsu)"},{"SurahNumber":45,"VerseNumber":17,"Text":"Kuma Muka bã su hujjõji na umarni. Ba su sãɓa ba fãce bãyan ilmi ya jẽ musu, sabõda zãlunci a tsakãninsu. Lalle ne, Ubangijinka zai yi hukunci a tsakãninsu, a Rãnar ƙiyãma a cikin abin da suka kasance sunã sãɓa wa (jũna)"},{"SurahNumber":45,"VerseNumber":18,"Text":"Sa'an nan Muka sanya ka a kan wata sharĩ'a ta al'amarin. Sai ka bĩ ta, Kuma kada kã bi son zũciyõyin waɗannan daba su sani ba"},{"SurahNumber":45,"VerseNumber":19,"Text":"Lalle ne sũ, bã zã su wadãtar da kai da kõme ba daga Allah. Kuma lalle ne azzãlumai sãshensu majiɓintan sãshe ne. Kuma Allah ne Majiɓincin mãsu taƙawa"},{"SurahNumber":45,"VerseNumber":20,"Text":"wannan (Alkur'ãni) hukunce-hukuncen natsuwa ne ga mutãne, da shiryuwa, da rahama, ga mutãne waɗanda ke da yaƙĩni"},{"SurahNumber":45,"VerseNumber":21,"Text":"Kõ waɗanda suka yãgi miyãgun ayyuka sunã zaton Mu sanyã su kamar waɗanda suka yi ĩmãni, kuma suka aikata ayyukan ƙwarai, su zama daidai ga rãyuwarsu da mutuwarsu? Abin da suke hukuntãwa yã mũnanã"},{"SurahNumber":45,"VerseNumber":22,"Text":"Alhãli kuwa Allah ne Ya halitta sammai da ƙasã sabõda gaskiya, Kuma dõmin a sãka wa kõwane rai da abin da ya sanã'anta, kuma su, bã zã a zãlunce su ba"},{"SurahNumber":45,"VerseNumber":23,"Text":"Shin, kã ga wanda ya riƙi son zũciyarsa sĩh ne abin bautawarsa, kuma Allah Ya ɓatar da shi a kan wani ilmi,* Kuma Ya sa hatini a kan jinsa, da zũciyarsa, kuma Ya sa wata yãnã ã kan ganinsa? To, wãne ne zai shiryar da shi bãyan Allah? Shin to, bã zã ku yi tunãni ba"},{"SurahNumber":45,"VerseNumber":24,"Text":"Kuma suka ce: \"Bãbu kõme fãce rãyuwarmu ta dũniya; munã mutuwa kuma munã rãyuwa (da haihuwa) kuma bãbu abin da ke halaka mu sai zãmani.\" Alhãli kuwa (ko da suke faɗar maganar) bã su da wani ilmi game da wannan, bã su bin kõme face zato"},{"SurahNumber":45,"VerseNumber":25,"Text":"Kuma idan anã karanta ãyõyin Mu bayyanannu a kansu, bãbu abin da ya kasance hujjarsu fãce suka ce: \"Ku zo mana da ubanninmu, idan kun kasance mãsu gaskiya"},{"SurahNumber":45,"VerseNumber":26,"Text":"Ka ce: \"Allah ne ke rãyar* da ku kuma Shĩ ne ke matarda ku, sa'an nan Ya tãra ku zuwa ga Rãnar ¡iyãma, bãbu shakka a gare ta, kuma amma mafi yawan mutãne ba su sani ba"},{"SurahNumber":45,"VerseNumber":27,"Text":"Kuma mulkin sammai da ƙasa na Allah ne, Shĩ kaɗai. Kuma rãnar da Sa'a ke tsayuwa, a rãnar nan mãsu ɓãtãwã (ga hujjõjin Allah dõmin su ki bin sharĩ'arSa) zã su yi hasãra"},{"SurahNumber":45,"VerseNumber":28,"Text":"Kuma zã ka ga kõwace al'umma tanã gurfãne, kõwace al'umma anã kiran ta zuwa ga littãfinta. (A ce musu) \"A yau anã sãka muku da abin da kuka kasance kunã aikatãwa"},{"SurahNumber":45,"VerseNumber":29,"Text":"Wannan littãfin Mu ne yanã yin magana a kanku da gas, kiya. Lalle Mũ, Mun kasance Muna sauya rubũtun tamkar abin dakuka kasance kunã aikãtãwa"},{"SurahNumber":45,"VerseNumber":30,"Text":"To, amma waɗanda suka yi ĩmãni kuma suka aikata ayyukan ƙwarai, to, Ubangijinsu zai sanya su a cikin rahamarsa. Wannan shĩ ne babban rabo bayyananne"},{"SurahNumber":45,"VerseNumber":31,"Text":"Kuma amma waɗanda suka kãfirtã (Allah zai ce musu): \"Shin, ãyõyĩ Nã ba su kasance anã karãnta su ã kanku ba sai kuka kangare, Kuma kuka kasance mutãne mãsu laifi"},{"SurahNumber":45,"VerseNumber":32,"Text":"Kuma idan aka ce, lalle wa'ãdin Allah gaskiya ne, kuma Sa'a, bãbu shakka a cikinta sai kuka ce, 'Ba mu san abin da ake cẽwa Sa'a ba, bã mu zãto (game da ita) fãce zato mai rauni, Kuma ba mu zama mãsu yaƙni ba"},{"SurahNumber":45,"VerseNumber":33,"Text":"Kuma mũnanan abin da suka aikata ya bayyana a gare su, kuma abin da suka kasance sunã yi na izgili ya wajaba a kansu"},{"SurahNumber":45,"VerseNumber":34,"Text":"Kuma aka ce: \"A yau zã Mu manta da ku, kamar yadda kuka manta da gamuwa da yininku wannan. Kuma mãkõmarku wutã ce, Kuma bã ku da waɗansu mãsu taimako"},{"SurahNumber":45,"VerseNumber":35,"Text":"Wancan dõmin lalle kũ, kun riƙi ãyõyin Allah da izgili, Kuma rãyuwar dũniya ta rũɗe ku. To, a yau bã zã su fita daga gare ta ba, Kuma bã zã su zama waɗanda ake nẽman yardarsu ba"},{"SurahNumber":45,"VerseNumber":36,"Text":"Sabõda haka, gõdiya ta tabbata ga Allah Ubangijin sammai, kuma Ubangijin ƙasã, Ubangijin halittu"},{"SurahNumber":45,"VerseNumber":37,"Text":"Kuma gare Shi girma yake, a cikin sammai da ƙasã, kuma Shĩ ne Mabuwãyi, Mai Hikima"}]}