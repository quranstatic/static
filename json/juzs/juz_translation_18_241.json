{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":23,"VerseNumber":1,"Text":"Toto Abasuubili bamala okhubura"},{"SurahNumber":23,"VerseNumber":2,"Text":"Balia abehotselesinjia mukhulaama khwabu"},{"SurahNumber":23,"VerseNumber":3,"Text":"Nende Balia aberetsanga ehale nende amakhuwa kabulamwo oluchendo"},{"SurahNumber":23,"VerseNumber":4,"Text":"Nende Balia abarusinjia eshihanwa (izakaa)"},{"SurahNumber":23,"VerseNumber":5,"Text":"Nende Balia abalindanga ebiekenyi biabu"},{"SurahNumber":23,"VerseNumber":6,"Text":"Halali khubakhasi babu nohomba balia abemikhono chiabu emilunji chiatila, kho abo shibafunanibwa tawe"},{"SurahNumber":23,"VerseNumber":7,"Text":"Ne ulia wenya kalali kano tawe abo nibo babura eshichelo"},{"SurahNumber":23,"VerseNumber":8,"Text":"Nende balia bahenganga obwisikwa nende indakano yabu"},{"SurahNumber":23,"VerseNumber":9,"Text":"Nende balia balumiililanga khumalaamo kabu (iswala)"},{"SurahNumber":23,"VerseNumber":10,"Text":"Abo nibo balichelama. (balibukula)"},{"SurahNumber":23,"VerseNumber":11,"Text":"Nibo abalichelama Firdaus mwikulu balimenyamwo tsinyanga tsiosi"},{"SurahNumber":23,"VerseNumber":12,"Text":"Ne toto khwaloonga Omundu okhurulana nende liloba"},{"SurahNumber":23,"VerseNumber":13,"Text":"Mana nikhumulonga okhurulana nende amatsi kolwibulo, akarebwa akakwanile okhuba"},{"SurahNumber":23,"VerseNumber":14,"Text":"Mana nikhukalonga okhuba lilika, mana nikhulonga lilika okhuba shinga eshitonye shieyinyama, mana nikhulonga eshitonye shieyinyama okhubamwo ebikumba, mana nikhubifunikha ibikumba inyama, mana nikhumukhola okhuba eshilonje shindi. Niwoluyali muno Nyasaye Omulonji Omulayi muno umalayo"},{"SurahNumber":23,"VerseNumber":15,"Text":"Mana toto enywe imbeli wakano mulifwa"},{"SurahNumber":23,"VerseNumber":16,"Text":"Mana toto enywe mulilamusibwa inyanga yeyindukho"},{"SurahNumber":23,"VerseNumber":17,"Text":"Ne toto khwalonga hekulu wenyu tsinjila saba, ne efwe shikhwali ebebilila eshilonje shiosi shiosi tawe"},{"SurahNumber":23,"VerseNumber":18,"Text":"Ne khweshia amatsi kayelele okhurula\tmwikulu\tmana nikhukawotselesia khwiloba, ne toto efwe khuli nende obunyali bwokhukayiniaho"},{"SurahNumber":23,"VerseNumber":19,"Text":"Khu amatsi ako nikhubamesilia emikunda chietsitende nende tsizabibu, munyoolangamwo ebiamo ebinji biamulitsanga"},{"SurahNumber":23,"VerseNumber":20,"Text":"Nende omusala kurulanga khushikulu shia Sinai kurusinjia amafura okhuba kokhutongwamwo khubalia"},{"SurahNumber":23,"VerseNumber":21,"Text":"Ne toto mutsisolo mulimwo nende ameeko, khubanywesinjia khubilia bili mutsinda tsiatsio, ne munyoolangamwo obukhoonyi obunji ne etsindimwo mutsiliitsanga"},{"SurahNumber":23,"VerseNumber":22,"Text":"Ne hekulu watsio nende khubwaro muchingungwa"},{"SurahNumber":23,"VerseNumber":23,"Text":"Netoto khwaruma Nuhu khubandu bebe, mana naboola mbu; “Enywe Abandu banje mulaame Nyasaye mubula Nyasaye wundi owulali Ye tawe, kho shimuritsangakhwo tawe"},{"SurahNumber":23,"VerseNumber":24,"Text":"Mana omukanda kwabakhongo babakhayi nikuboola mbu; “ uno shini shiosishiosi tawe halali omundu shinga enywe, yenyanga okhwikhola omulayi khwinywe, ne Nyasaye yenyanga(okhubechesia) yakheshiye Abamalaika efwe shikhwawulilakhwo kano khubakofu befu bakhale tawe"},{"SurahNumber":23,"VerseNumber":25,"Text":"Uno Shali shiosi shiosi tawe halali ni Omundu uli nende lilalu. Mumulindilile butswa hatiti"},{"SurahNumber":23,"VerseNumber":26,"Text":"(Nuhu) naboola mbu; “Nyasaye wanje habine toto bano bamalile okhukhaya”"},{"SurahNumber":23,"VerseNumber":27,"Text":"Mana nikhumufimbulila mbu; “Kasia eliaro, embeli wetsimoni tsiefu nende obufimbuli kho olwa likhuwa liefu liliula,(eshialo nishitsula amatsi) awo winjisie buli tsimbia tsibili tsibili. Nende Abandu bobo halali ulia owelikhuwa lilie liamala okhubura, mbu oyo yakhasishe, kho olaboola ninasi khubalia abakholela obubii emioyo chiabu tawe. Toto abo balasishibwa.’’"},{"SurahNumber":23,"VerseNumber":28,"Text":"Ne olwa witsa okhunyoola obwihotselefu ewe nende abali halala ninawe mubwaro obo, boola mbu; “oluyali lwosi ni lwa Nyasaye owakhuhabina efwe okhurulana nende Abandu abonooni”"},{"SurahNumber":23,"VerseNumber":29,"Text":"Ne boola mbu “Nyasaye wanje, unzishie habundu wetsimbabaasi toto ewe newe omulayi muno wokhwishia.”"},{"SurahNumber":23,"VerseNumber":30,"Text":"Toto mukano khulinende ameeko amakhongo, ne toto efwe khwali bokhubakholela amatemo"},{"SurahNumber":23,"VerseNumber":31,"Text":"Mana nikhurera inyuma wabu Abandu bandi"},{"SurahNumber":23,"VerseNumber":32,"Text":"Mana nikhubarumila Abarumwa okhurula mubo, okhubaboolela mbu; “mulaame Nyasaye, mubula Nyasaye wundi owulali ye tawe, shimuritsangakhwo tawe?”"},{"SurahNumber":23,"VerseNumber":33,"Text":"Mana omukanda kwabakhongo babakhayi okwakhaya nikuyingasia omukhung’ano kweyindukho, mana nikhubayindiasia khubulamu bwo khushialo, baboola mbu; “Uno shini shiosishiosi tawe halali ni Omundu shinga enywe, elitsanga ebiamulitsanga, ne anywetsanga ebia munywetsanga.”"},{"SurahNumber":23,"VerseNumber":34,"Text":"Ne nimuloonda Omundu butswa shinga enywe, mulaba musishile"},{"SurahNumber":23,"VerseNumber":35,"Text":"Abalakanga mbu nimumalile okhufwa nimubeele liloba nende ebikumba, mbu mulilamusibwa"},{"SurahNumber":23,"VerseNumber":36,"Text":"Shikanyalikhana tawe , shikanyalikhana tawe, akamulakungwa ako"},{"SurahNumber":23,"VerseNumber":37,"Text":"Toto buno ni obulamu bwo khushialo, khufwitsanga nekhumenyanga,\tne\tefwe shikhulilamusibwa tawe"},{"SurahNumber":23,"VerseNumber":38,"Text":"Toto uno ni Omundu wachishilasa Nyasaye obubeyi ne efwe shikhumusuubila tawe"},{"SurahNumber":23,"VerseNumber":39,"Text":"Yaboola mbu; “Nyasaye wanje habine khukabayingasiyie"},{"SurahNumber":23,"VerseNumber":40,"Text":"Naboola mbu; “Ahambi hano betsa okhwiyitsulisia.”"},{"SurahNumber":23,"VerseNumber":41,"Text":"Mana oluyoka nilubabukula khubwatoto mana nikhubakhola shinga amakokha kabenganga khumatsi, nibakorera ehale Abandu ababii"},{"SurahNumber":23,"VerseNumber":42,"Text":"Mana nikhurera inyuma wabu Abandu bandi"},{"SurahNumber":23,"VerseNumber":43,"Text":"Ne kubulao omukanda kunyala okhuranjilisia indukho yakwo nohomba okhusitia imbeli"},{"SurahNumber":23,"VerseNumber":44,"Text":"Mana nikhuruma Abarumwa befu, mulala inyuma wowundi. Buli omukanda shingala Omurumwa wabu yaboolela bamuyingasia. Nikhubalondiakho abandi mubo khubandi, mana nikhubakholela okhuba tsingano. Bakorera ehale Abandu balasuubilanga"},{"SurahNumber":23,"VerseNumber":45,"Text":"Mana nikhuruma Musa nende Omusiani wabu Haruni halala nende ebimanyisio biefu, nende ebifune bili habulafu"},{"SurahNumber":23,"VerseNumber":46,"Text":"Khwamuruma khu Firauni nende Abandu baye abakhongo, halali bo nibelola nibaba Abandu abafuuru"},{"SurahNumber":23,"VerseNumber":47,"Text":"Nibaboola mbu; “Khusuubile Abandu babili bano balisa shinga efwe, ne Abandu babu ni Abasumba befu?”"},{"SurahNumber":23,"VerseNumber":48,"Text":"Mana nibabayingasia mana nibaba mubalia abasikha"},{"SurahNumber":23,"VerseNumber":49,"Text":"Ne toto khwahelesia Musa eshitabo mbu bakhaba bario banyoola okhulunjikha"},{"SurahNumber":23,"VerseNumber":50,"Text":"Ne nikhukhola Omwana wa Mariamu nende nyina wuwe okhuba eshimanyisio, ne nikhubahelesia amelushilo, habundu achingukha hali nende obwihotselefu nende tsisebele tsia amatsi"},{"SurahNumber":23,"VerseNumber":51,"Text":"Enywe Abarumwalieebilibwaebilayi ne mukhole amalayi, toto esie endi Omumanyi muno khukamukholanga"},{"SurahNumber":23,"VerseNumber":52,"Text":"“Ne toto omukanda kwenyu kuno ni omukanda mulala, nasi esie endi Nyasaye wenyu omulesi , kho muurie”"},{"SurahNumber":23,"VerseNumber":53,"Text":"Mana nibabusia hakari wabu likhuwa lino tsimbeka tsikabukhane. Buli omukanda nikusangalila akakuli ninakwo"},{"SurahNumber":23,"VerseNumber":54,"Text":"Kho baleshesa mubukoyani bwabu okhula shinga ebise biula"},{"SurahNumber":23,"VerseNumber":55,"Text":"Baparanga mbu bilia ebiakhubahelesinjia Omwandu nende Abana"},{"SurahNumber":23,"VerseNumber":56,"Text":"Nibio bakhubaranjilisinjia khubulayi, halali abeene shibamanyile tawe"},{"SurahNumber":23,"VerseNumber":57,"Text":"Toto balia behotselesinjia khulwa okhuria Nyasaye wabu Omulesi"},{"SurahNumber":23,"VerseNumber":58,"Text":"Nende balia abasuubilanga ebimanyisio bia Nyasaye wabu Omulesi"},{"SurahNumber":23,"VerseNumber":59,"Text":"Nende balia abalatsokaasinjia Nyasaye wabu tawe"},{"SurahNumber":23,"VerseNumber":60,"Text":"Nende balia barusinjia abiabahebwa, emioyo chiabu nichiririre mbu balikalukha ewa Nyasaye wabu Omulesi"},{"SurahNumber":23,"VerseNumber":61,"Text":"Abo nibo abanguyilanga amakhuwa amalayi, ne nibo bakaranjililanga"},{"SurahNumber":23,"VerseNumber":62,"Text":"Nafu shikhutukhanga Omundu akaalanyala tawe, ne khuli nende eshitabo eshiboolanga katoto, nabo shibalikholelwa obubii tawe"},{"SurahNumber":23,"VerseNumber":63,"Text":"Halali emioyo chiabu chili mubukoyano nende ako, ne bali nende ebikhole biabakholanga ebilali ebo (ebia Abandu abalayi bakholanga)"},{"SurahNumber":23,"VerseNumber":64,"Text":"Okhula shinga khwitsa okhutila balia bali mubwokholo mubo, awo niwo wabalitsa okhulilikana"},{"SurahNumber":23,"VerseNumber":65,"Text":"“Mulalilikana Nyangayino tawe, toto enywe shimulaona okhurulana ninafu tawe”"},{"SurahNumber":23,"VerseNumber":66,"Text":"Toto mwasomelungwa tsinyaali tsianje, halali enywe mwakalushilanga inyuma nebisisilo bienyu"},{"SurahNumber":23,"VerseNumber":67,"Text":"Nimwilola , nimuyilomalomakhwo eshilo (khu Ikurani) nimulechele"},{"SurahNumber":23,"VerseNumber":68,"Text":"Koo!\tShibaparangakhwo amakhuwa (akayetsa nako Omurumwa Muhammad) Nohomba kabetsela akaletsela bapapa babu beyimbeli"},{"SurahNumber":23,"VerseNumber":69,"Text":"Nohomba shibamanya Omurumwa wabu tawe khomana nishichila nibamuyingasinjia"},{"SurahNumber":23,"VerseNumber":70,"Text":"Nohomba baboolanga mbu; “(Omurumwa uno) ni omulalu? Halali yabetsela khubwatoto, ne abaanji mubo obwatoto bwabasinya"},{"SurahNumber":23,"VerseNumber":71,"Text":"Ne obwatoto mulondanga obwikombi bwabu, likulu nende eshialo biakhabiyile nende ebilimwo biosi, Halali khwabarerera ametsulisio kabu, halali bo nende ametsulisio kabu beretsanga ehale"},{"SurahNumber":23,"VerseNumber":72,"Text":"Nohomba abasabanga omurungo? Halali omurungo kwa Nyasaye wuwo nikwo omulayi, ne niye Omukabi omulayi muno umalayo"},{"SurahNumber":23,"VerseNumber":73,"Text":"Ne toto ewe obalanganga khunjila ingolofu"},{"SurahNumber":23,"VerseNumber":74,"Text":"Ne toto balia balasuubilanga mwikulu tawe beretsanga ehale nende injila eyo"},{"SurahNumber":23,"VerseNumber":75,"Text":"Ne kata khubabeelanga tsimbabaasi mana khubarusilia obutinyu bwabali ninabo, bakhatsililile mubukori bwabu, nibakoyanile"},{"SurahNumber":23,"VerseNumber":76,"Text":"Ne toto khwabahelesia eshinyasio (Eshilulu) halali shibakalushila Nyasaye wabu tawe, nohomba shibehotselesia tawe"},{"SurahNumber":23,"VerseNumber":77,"Text":"Okhula shingala khwabekulila omuliango kweshinyasio eshilulu, awo niwo Abandu bawesiakho omwoyo"},{"SurahNumber":23,"VerseNumber":78,"Text":"Ne ye niye owabalonjela amarwi nende tsimoni nende emioyo, ne matiti muno akamukhupanga orio"},{"SurahNumber":23,"VerseNumber":79,"Text":"Naye niye owabaswania khushialo ne ni ewuwe amulikhung’asibwa"},{"SurahNumber":23,"VerseNumber":80,"Text":"Ye niye uhelesinjia obulamu nende okhufwisia, ne amakalukhano keshilo nende eshitere ni akeke, koo shimumanyakhwo tawe"},{"SurahNumber":23,"VerseNumber":81,"Text":"Halali baboolanga shingala Abandu bali imbeli baboolanga"},{"SurahNumber":23,"VerseNumber":82,"Text":"Baboolanga mbu; “Koo olwakhuliba nikhufwile mana nikhuli liloba nende ebikumba, mbu khokhulilamusibwa?”"},{"SurahNumber":23,"VerseNumber":83,"Text":"Toto khwalakwa kano nende bapapa befu bakhale, kano nitsingano tsiakhale butswa"},{"SurahNumber":23,"VerseNumber":84,"Text":"Boola; “Liloba nende ebilimwo biosi nibiawina toto nikali mbu mumanyile”"},{"SurahNumber":23,"VerseNumber":85,"Text":"Balaboola mbu; “Ni bia Nyasaye” boola: “koo shimwitsulilangakhwo tawe.”"},{"SurahNumber":23,"VerseNumber":86,"Text":"Boola ni wina Omwami Omulesi wa makulu saba nende Omwami Omulesi weshisaala eshikhongo"},{"SurahNumber":23,"VerseNumber":87,"Text":"Balaboola mbu; “Ni bia Nyasaye” Boola; “ kho koo shimuritsanga tawe?”"},{"SurahNumber":23,"VerseNumber":88,"Text":"Boola; “ni wina womumukhono kukwe bulimwo obwami bwa buli eshindu naye niye ulindanga, nesishilindungwa eshia alenyele tawe, toto nimumanyile (mumbolelekhwo)"},{"SurahNumber":23,"VerseNumber":89,"Text":"Balaboola mbu: “obunyali obo nibwa Nyasaye,” khoboola mbu; “Kho mukatibungwa murie"},{"SurahNumber":23,"VerseNumber":90,"Text":"Khubarerere obwatoto halali toto abo ni ababeyi"},{"SurahNumber":23,"VerseNumber":91,"Text":"Nyasaye abula Omwana yesiyesi , nohomba abulao Nyasaye wundi halala ninaye tawe. Kabetsanga kario buli Nyasaye yakhabukule eshiayaloonga ne abandi mubo bakhashilile abandi, toto Nyasaye ali ehale nende okhufumia khwabamufuminjia okho"},{"SurahNumber":23,"VerseNumber":92,"Text":"Omumanyi wakefisile nende akali habulafu, ne ali hekulu muno, khukabalia bamutsokasinjia halala ninaye"},{"SurahNumber":23,"VerseNumber":93,"Text":"Boola; “Nyasaye wanje ni unzechesia eshinyasio eshiabalakungwa"},{"SurahNumber":23,"VerseNumber":94,"Text":"Nyasaye wanje Omulesi olasaasia halala nende Abandu ababii abo tawe"},{"SurahNumber":23,"VerseNumber":95,"Text":"Netoto efwe okhukhwechesia akakhwalaka khuli abamanyala"},{"SurahNumber":23,"VerseNumber":96,"Text":"Ikalila amabii khukhukhola amalayi efwe khumanyile muno akababoolanga"},{"SurahNumber":23,"VerseNumber":97,"Text":"Ne boola mbu; “Nyasaye wanje Omulesi ndilinda khwiwe okhurulana nende eshibeyibeyi shia Mashetani.”"},{"SurahNumber":23,"VerseNumber":98,"Text":"Ne ndiliinda khwiwe Nyasaye wanje Omulesi kalasitakhwo tawe"},{"SurahNumber":23,"VerseNumber":99,"Text":"Okhuula Olwa lifwa liulila mulala wabu aboola mbu; “Nyasaye wanje ngalusia khushialo.”"},{"SurahNumber":23,"VerseNumber":100,"Text":"Ndakhaba endio ndakhola amalayi\tkandalekha(Abamalaika balimukalusia mbu) Shikari kario tawe, ni likhuwa butswa lialomalomanga ye mwene, ne imbeli wabu khuli nende obulamu bwemakombe okhula inyanga yokhulamusibwa"},{"SurahNumber":23,"VerseNumber":101,"Text":"Olwa olwika lulikhupwa owo olwikho shilulibaho inyanga eyo tawe, ne shibalireebana tawe"},{"SurahNumber":23,"VerseNumber":102,"Text":"Kho balia abamalayi kabu kaliba amasiro abo nibo balibura"},{"SurahNumber":23,"VerseNumber":103,"Text":"Ne balia abamalayi kabu kaliba amangu, abo betibia abeene, ne baliikhala mumulilo tsinyanga tsiosi"},{"SurahNumber":23,"VerseNumber":104,"Text":"Omulilo kulinyibulula obweni bwabu, nabo baliyenyelamwo ameno khukhunyakhana"},{"SurahNumber":23,"VerseNumber":105,"Text":"Koo! Tsinyali tsianje shimwasomelungwa\tnanyu nimutsiyingasia"},{"SurahNumber":23,"VerseNumber":106,"Text":"Baliboola mbu; “Nyasaye wefu Omulesi, obubii bwefu bwakhuyinga muno, mana nikhuba Abandu abakori"},{"SurahNumber":23,"VerseNumber":107,"Text":"Nyasaye wefu Omulesi khurusie mumulilo kuno,(okhukalusie khushialo khukhole amalayi,) nenikhukalulishila khandi khulaba ababii"},{"SurahNumber":23,"VerseNumber":108,"Text":"Aliboola mbu; “Nyiremwo tsi!! Nemulalomialomia tawe.”"},{"SurahNumber":23,"VerseNumber":109,"Text":"Toto omukanda kwaliwo kwabasumba banje, kwaboolanga mbu; “Nyasaye wefu khusuubile, kho khuleshele ebionono biefu, ne okhubeele tsimbabaasi nawe newe owetsimbabaasi okhushila boosi.”"},{"SurahNumber":23,"VerseNumber":110,"Text":"Mana nimubakholela omachayo, mana okhula shinga babakoyania okhunzitsulila, nemwabatsekhanga"},{"SurahNumber":23,"VerseNumber":111,"Text":"Toto esie abarunjile inyanga yino khulwa okhwifwila khwabu, abo nibo abalibura"},{"SurahNumber":23,"VerseNumber":112,"Text":"Aliboola mbu; “Mwekhala ebise biyela birie khushialo, khukhubala khwemika?”"},{"SurahNumber":23,"VerseNumber":113,"Text":"Baliboola mbu; “khwekhalamwo inyanga ndala nohomba ebise muyinyanga, kho reba balia ababalanga"},{"SurahNumber":23,"VerseNumber":114,"Text":"Aliboola mbu; “Enywe shimwekhalamwo halali ebise bititi butswa, mumanyakhwo!.”"},{"SurahNumber":23,"VerseNumber":115,"Text":"Koo! Muparanga mbu khwabaloonga eshikhaya butswa, ne mbu enywe shimulikalusibwa khwifwe tawe"},{"SurahNumber":23,"VerseNumber":116,"Text":"Niwoluyali Nyasaye Omwami watoto, abulaho ulaamungwa khubwatoto halali Ye, Nyasaye weshisaala shioluyali"},{"SurahNumber":23,"VerseNumber":117,"Text":"Ne ulia ulaamanga halala nende Nyasaye, nyasaye wundi, ye abula eshifune okhukhola ario, ne toto isabu yiyie ili khu Nyasaye wuwe Omulesi. netoto abakhayi shibalibura tawe"},{"SurahNumber":23,"VerseNumber":118,"Text":"Ne boola mbu; “Nyasaye wanje! Leshela ne obeele tsimbabaasi, newe toto Omulayi wababeeli betsimbabaasi"},{"SurahNumber":24,"VerseNumber":1,"Text":"(Ino) ni Isura eyakhweshia. Nenikhulachilamwo (amakhuwa amanji). Nikhwishiamwo tsinyaali tsinoosinjia , mwakhaba murio mwanyoola okhwitsulila"},{"SurahNumber":24,"VerseNumber":2,"Text":"Omuyeyi omukhasi nende Omuyeyi omusatsa, mubakhupe buli mulala wabu emisharuti imia. ne mulabalolela eshisa tawe, Khukhubusia lilako lia Nyasaye lino nimuba toto mwasuubila Nyasaye nende inyanga yeyindukho, ne balole eshinyasio shiabu esho omukanda mubasuubili"},{"SurahNumber":24,"VerseNumber":3,"Text":"Omusatsa omuyeyi (omutseke) shatilananga halali nende Omukhasi omuyeyi(omutseke), nohomba omukhasi omutsokaasi, ne omukhasi omuyeyi shatilananga ninaye tawe halali omusatsa omuyeyi, nohomba omutsokakaasi, ne ako kakaanibwa khubasuubili"},{"SurahNumber":24,"VerseNumber":4,"Text":"Ne balia bachishilanga abakhasi abatswenufu (mbu bayeyele) mana bakhaye okhureera abaloli bane, mubakhuye emisharuti amakhumi munane, ne obuloli bwabu bulafuchililwa tawe, ne abo nibo aboononi"},{"SurahNumber":24,"VerseNumber":5,"Text":"Halali balia abasaba eshileshelo inyuma wa ako, mana nibakhola ebikhole ebilayi. Toto Nyasaye ni omunji wobulesheli omunji wetsimbabaasi"},{"SurahNumber":24,"VerseNumber":6,"Text":"Nebalia abachishilanga abakhasi babu ne nibabula abaloli halali bo abeene, kho awo obuloli bwamulala wabu bulaba okhurusia obuloli mara khane, khukhwitsuba khu Nyasaye, mbu toto ye ali mubaboolanga obwatieli"},{"SurahNumber":24,"VerseNumber":7,"Text":"Ne olwa kharano yetsube mbu eshilaamo shia Nyasaye shibe khuye nikali mbu ali mubabeyi"},{"SurahNumber":24,"VerseNumber":8,"Text":"Ne (omukhasi) eshinyasio shilamurulakhwo khulwa okhurusia obuloli mara khane khulwa okhwitsuba khu Nyasaye mbu (omusatsa uno) ali mubalia baboolanga obubeyi"},{"SurahNumber":24,"VerseNumber":9,"Text":"Ne olwa kharano (yetsube) aboole mbu liruma lia Nyasaye libe khuye (omusatsa wuwe) nali mubalia ababoolanga obwatieli"},{"SurahNumber":24,"VerseNumber":10,"Text":"Ne bukhayanga okhuba obulayi bwa Nyasaye khwinywe nende tsimbabaasi tsitsie, ne toto Nyasaye ni omuchami Owobulesheli Owamachesi muno"},{"SurahNumber":24,"VerseNumber":11,"Text":"Toto balia betsa nende obubeyi abo ni omukanda halala ninanyu, ne mulapara mbu ni obubii khwinywe tawe halali ni obulayi khwinywe. Buli mulala wabu alanyoola akayakhola khumabii ako. Ne ulia wetiukha ebuleka ikhongo mubo, alinyoola eshinyasio eshikhongo"},{"SurahNumber":24,"VerseNumber":12,"Text":"Sichila shina olwamwawulila amakhuwa kano abasatsa nende abakhasi abasuubili nibalapara mumioyo chiabu amalayi tawe, mana baboole mbu; “Buno ni obuchiishi buli habulafu”"},{"SurahNumber":24,"VerseNumber":13,"Text":"Shichila shina nibalareera abaloli bane? Ne olwabakhaywa okhureera abaloli bane, kho abo imbeli wa Nyasaye nibo ababeyi"},{"SurahNumber":24,"VerseNumber":14,"Text":"Ne bukhayanga okhuba obulayi bwa Nyasaye khwinywe nende tsimbabaasi tsitsie khushialo nende mwikulu, toto eshinyasio eshikhongo shiakhabanyoolele shichila khukalia akamwiyinjisiemwo"},{"SurahNumber":24,"VerseNumber":15,"Text":"Olwa mwabukula (obubeyi obo) nende tsinimi tsienyu mana nimuboola nende eminwa chienyu, akamulamanyile, ne mwapara mbu nilikhuwa lititi khane nilili imbeli wa Nyasaye likhongo"},{"SurahNumber":24,"VerseNumber":16,"Text":"Ne olwa mwawulila mbushina nimulaboola mbu : “ shikhukhoyekhane okhuboola kano tawe, oluyali ni olulwo, buno ni obuchishi obukhongo”"},{"SurahNumber":24,"VerseNumber":17,"Text":"Nyasaye abachelela mbu mulatemakhwo khandi okhukhola shinga kano tawe, toto nimuba mbu muli Abasuubili"},{"SurahNumber":24,"VerseNumber":18,"Text":"Ne Nyasaye abenoosilinjia tsinyaali (tsitsie) ne Nyasaye niye Omumanyi Owamachesi muno"},{"SurahNumber":24,"VerseNumber":19,"Text":"Toto balia abachamanga mbu obubii busaalane khubalia basuubila , balinyoola eshinyasio shiokhuumisia khushialo nende mwikulu . Ne Nyasaye niye umanyile muno ne enywe shimumanyile tawe"},{"SurahNumber":24,"VerseNumber":20,"Text":"Ne bukhayanga okhuba obulayi bwa Nyasaye khwinywe nende tsimbabaasi tsitsie (obutobela bwakharulilewo obukhongo,) ne toto Nyasaye ni Omwihotselesi Owetsimbabaasi muno"},{"SurahNumber":24,"VerseNumber":21,"Text":"Enywe Abasuubili mulaloonda amaseenelo ka Shetani tawe, ne ulia uloonda amaseenelo kashetani , toto ye alomesinjia eshifwabi nende amabii, ne bukhayanga okhuba obulayi bwa Nyasaye nende tsimbabaasi tsitsie khwinye , shiyakhatswenulekhwo mwinywe kata mulala tawe, Halali Nyasaye atswenulanga owayenya ne Nyasaye ni omuwulili omumanyi muno"},{"SurahNumber":24,"VerseNumber":22,"Text":"Ne baletsuba balia abebikhole ebilayi nende balia bali nende obunyali mwinywe okhukhaya okhukhoonya Abekho babu 24. nende Abamanani nende balia bawuya bali khunjila ya Nyasaye, ne baleshele ne bebilile, shimwachamakhwo Nyasaye okhubaleshela tawe? Ne Nyasaye ni Wobulesheli muno Owetsimbabaasi"},{"SurahNumber":24,"VerseNumber":23,"Text":"Toto balia bachishilanga Abakhasi Abatswenufu abakorerwe (amabii) Abaisilamu,bali nende eshitsubo khushialo nende mwikulu, ne bali nende eshinyasio eshikhongo"},{"SurahNumber":24,"VerseNumber":24,"Text":"Inyanga yetsinimi tsiabu nende emikhono chiabu nende ibeleenje biabu bilibarusilia obuloli khukalia akabakholanga"},{"SurahNumber":24,"VerseNumber":25,"Text":"Inyanga eyo Nyasaye alibarunga habwene omurungo kwabu kwatoto, ne balimanya mbu toto Nyasaye niye owa obwatoto buli habulafu"},{"SurahNumber":24,"VerseNumber":26,"Text":"Abakhasi ababii nibabasatsa ababii, ne Abasatsa ababii nibabakhasi ababii. Ne Abakhasi abalayi nibabasatsa Abalayi, ne Abasatsa abalayi ni babakhasi abalayi, abo bali ehale nende kabasungungwakhwo, abo balinyoola eshileshelo nende omukabo omulayi"},{"SurahNumber":24,"VerseNumber":27,"Text":"Enywe Abasuubili mulenjila mutsinzu tsilali etsienyu tawe okhuula musabe omunwa kwokhwinjilamwo, ne mubarusilie amashesio abalimwo. Obo ni obulayi khwinywe mwakhaba murio mwetsulila"},{"SurahNumber":24,"VerseNumber":28,"Text":"Ne nimulanyoolamwo Omundu tawe, mulenjilemwo tawe okhula muchamilwe, ne nimuboolelwa mbu “ kalushe” mukalushe, obo ni obutwenufu khwinywe. Ne Nyasaye amanyile muno akamukholanga"},{"SurahNumber":24,"VerseNumber":29,"Text":"Shinobubii khwinywe okhwinjila mutsinzu tsilamenyungwamwo tawe (shinga tsihoteli nende amaluka) etsilimwo obukhoonyi bwenyu , ne Nyasaye amanyile akamuretsanga habulafu nende akamufisanga"},{"SurahNumber":24,"VerseNumber":30,"Text":"Boolela abasuubili abasatsa mbu beenamie tsimoni tsiabu , ne baliinde ebiekenyi biabu, obo ni obutswenufu khubo, toto Nyasaye amanyile koosi akabakholanga"},{"SurahNumber":24,"VerseNumber":31,"Text":"Ne boolela Abasuubili abakhasi benamie tsimoni tsiabu, ne baliinde ebiekenyi biabu, ne balalolesia emibili chiabu halali bilia ebilolekhanga (obweni nende ebikalamo nende ebisisilo biebilenje) ne babusie ebitambaya biabu okhula khubilifu biabu, ne balalolesia oburone bwabu halali khuBasatsa babu, nohomba Basamwana, nohomba Samwana Abasatsa babu, nohomba Abana babu, nohomba Abana babasatsa babu, nohomba Abasiani babu, nohomba Abanabo musiani wabu, nohomba Abana bomukhana wabu, nohomba abakhasi bashiabwe, nohomba balia bemikhono chiabu emisatsa chiatila, nohomba Abasatsa abakhulundu ababula obwikombi nohomba Abana bashili okhumanya amakhuwa keshiekenyi shiabakhasi . Nebalatuya ebilenje biabu hasi mbu khobimanyikhane ebiabafisile muburone bwabu. Ne musabe eshileshelo mwesi khu Nyasaye enywe Abasuubili mwakhaba murio mwanyoola okhubura"},{"SurahNumber":24,"VerseNumber":32,"Text":"Mubashe abakhasi bafwilwa mwinywe, nende abalayi mubarumwa benyu, nende Abarumwa abeshikhasi benyu, ne nibali abatakha Nyasaye alabayindiasia khubulayi bubwe, ne Nyasaye ni omuyinda omumanyi muno"},{"SurahNumber":24,"VerseNumber":33,"Text":"Ne beyikalile nende eshifwabi balia abalanyoola shiokhuteshila okhula shingala Nyasaye alabayindiasia khubulayi bubwe, nebalia benyanga okhuhandichilwa khubalia abemikhono chienyu chieshisatsa mubahandichile nimulola obulayi mubo, ne mubahelesie khumwandu kwa Nyasaye okwayabahelesia ne mulayiika Abarumwa benyu okhukhola amakhuwa kobuyeyi, nibenya okhutong’a abatwenufu khulwa okhukhaba obulamu bwokhushialo ne ulia witsa okhubayiika awo Nyasaye imbeli wokhunichilisibwa khwabu okho ni omuunji wobulesheli omuunji wetsimbabaasi"},{"SurahNumber":24,"VerseNumber":34,"Text":"Ne toto khwabeshilia tsinyaali tsiobwang’ang’u nende amachelasio khumakhuwa kabalia babura imbeli wenyu, nende amachelo khubalia abaria Nyasaye"},{"SurahNumber":24,"VerseNumber":35,"Text":"Nyasaye ni obulafu bwomwikulu nende khushialo, obulafu bubwe buli shinga eshichibi (shirebungwa mukari washio itaa.) shilikhwo itaa ili muchumuni, ichumuni ilishinga ing’ining’ini imesanga yashibungwa khumusaala kwetsikhabi kwa zaitun, okulali kwebukwe nohomba kwa mumbo, amafura kakwo kakhaaba okhung’enang’ena nekata omulilo nikushili okhukatiila. Obulafu hekulu wobulafu, Nyasaye alunjisinjia khubulafu bubwe owayenya ne Nyasaye okhupilanga amachelasio khubandu ne Nyasaye ni Omumanyi wabuli eshindu"},{"SurahNumber":24,"VerseNumber":36,"Text":"Mutsinzu etsia Nyasaye yalomesia tsihebwe oluyali netsirumbulwemwo elira lilie bamwitsoomiemwo itsuli nende ingoloobe"},{"SurahNumber":24,"VerseNumber":37,"Text":"Abasaatsa balia abeyinganga nohomba okhukusia shikhubatokasinjia okhwitsulila Nyasaye tawe nende okhulumilila okhulaama (iswala). Nende okhurusia eshihanwa (izakaa) baritsanga inyanga yemioyo chilikalukhana nende tsimoni"},{"SurahNumber":24,"VerseNumber":38,"Text":"Kho Nyasaye wabu anyoole okhubarunga amalayi khukalia akabakhola nende okhubametela khubulayi bubwe ne Nyasaye akabilanga owayenya okhubura eshichelo"},{"SurahNumber":24,"VerseNumber":39,"Text":"Ne balia bakhaya ebikhole biabu bilishinga amaweruweru, mushialo shiolumila , owobuloo aparambu ni amatsi, nakatsiila shalola shiosishiosi tawe ne balinyoola Nyasaye awo abarunje omurungo kwabu kwa habwene, ne Nyasaye ni Omwangu wokhubala"},{"SurahNumber":24,"VerseNumber":40,"Text":"Nohomba shinga eshiilima munyanza ya amaatsi amanji akafunikhungwa nende amarunda hekulu wamarunda, ne hekulu khuliwo nende amaleesi eshiilima hekulu weshiilima, narusia omukhono kukwe aba ahambi okhukhaya okhukulola, ne owa Nyasaye alahelesia obulafu shabeetsanga nobulafu tawe"},{"SurahNumber":24,"VerseNumber":41,"Text":"Koo shololangakhwo mbu bitsoominjia Nyasaye ebili mwikulu nende khushialo nende amayoni olwakafimbulanga tsimbaya tsiako buli bioosi biamanya isaala yiyie, nende injila yokhumwitsoomeliamwo. Ne Nyasaye ni Omumanyi muno khukabakholanga"},{"SurahNumber":24,"VerseNumber":42,"Text":"Ne ni obwa Nyasaye obwami bwomwikulu nende khushialo ne ewa Nyasaye ni amakalushilo kaboosi"},{"SurahNumber":24,"VerseNumber":43,"Text":"Koo! Shololangakhwo mbu Nyasaye ayilaanga amaleesi mana akaretsanga halala, mana akakhole libunjikho? Mana olalola ifula nirula hakari wako , naye yeshinjia okhurula hekulu khutsingulu etsia maleesi ifula yamachina mana atililakho owayenya ne eyile ehale khu owayenya okhumiesukha khwelikulu khukhaaba okhuwofusia tsimoni"},{"SurahNumber":24,"VerseNumber":44,"Text":"Nyasaye akalukhaninjia eshilo nende eshitere toto mu ako khulimwo nende eshimanyisio khubandu abamachesi"},{"SurahNumber":24,"VerseNumber":45,"Text":"Ne Nyasaye yaloonga buli isolo okhurulana nende amatsi, etsindi tsiatsio tsichendelanga inda yatsio, ne etsindi tsichendelanga amakulu kabili, ne etsindi natsio tsichendelanga amakulu kane, Nyasaye aloonganga shiayenya toto Nyasaye ni Omunyali wabuli eshindu"},{"SurahNumber":24,"VerseNumber":46,"Text":"Toto khweshia tsinyaali etsinoosinjia ne Nyasaye alunjisinjia owayenya khunjila ingololofu"},{"SurahNumber":24,"VerseNumber":47,"Text":"Ne baboolanga mbu: “ khusuubile Nyasaye nende Omurumwa, ne khuwulile” 24. mana abandi mubo imbeli wakano bakakhayanga, ne abo shibali basuubila tawe"},{"SurahNumber":24,"VerseNumber":48,"Text":"Ne nibalangwa khu Nyasaye nende Omurumwa wuwe kho ababusilie hakari wabu, abandi mubo bakhayanga ako"},{"SurahNumber":24,"VerseNumber":49,"Text":"Ne nibali mbu nibo bali khubwatoto , bamwitsilanga lwangu nibehotselesiye"},{"SurahNumber":24,"VerseNumber":50,"Text":"Koo bali nende obulwale mumioyo chiabu , nohomba bali nende tsinganakani nohomba baritsanga mbu Nyasaye nende Omurumwa wuwe balabakholela obubii! Halali abo nibo Ababii"},{"SurahNumber":24,"VerseNumber":51,"Text":"Likhuwa eliabasuubili olwa balangwa khu Nyasaye nende Omurumwa wuwe kho ababusilie hakari wabu, halali baboole mbu: “khuwulile ne khuchamile.” Ne abo nibo abalibura"},{"SurahNumber":24,"VerseNumber":52,"Text":"Ne balia bawulila Nyasaye nende Omurumwa wuwe mana nibelesia oluyali Nyasaye nende okhumuria , abo nibo bokhubura"},{"SurahNumber":24,"VerseNumber":53,"Text":"Ne betsubanga khulira lia Nyasaye, okhwitsuba khwabu okhukhongo mbu nobalomesia (okhurula okhutsia liyie) toto bo balarula. Boola mbu : “ muletsuba tawe, okhuwulila khwenyu khwamanyikhana. Toto Nyasaye amanyile muno akamukholanga.”"},{"SurahNumber":24,"VerseNumber":54,"Text":"Boola mbu: “wulile Nyasaye ne muwulile Omurumwa, ne nimukhaya , kho kali khuye ako kayetuukha, ne kali khwimywe akamwatuukhwa. Ne nimumuwulila mulalunjikha. Ne shibulaho eshindi khumurumwa halali okhusia okhwahabulafu"},{"SurahNumber":24,"VerseNumber":55,"Text":"Nyasaye yalaka balia basubila mwinywe mana nibakhola ebikhole ebilayi , mbu alabakhola okhuba abalenji be khushialo, shingala yakhola balia abaliho imbeli wabu. Netoto alabatinyisilia idini yabu aya yabachamila, ne alabakalukhanilia omulembe okhurula khubuyendi bwabu. Bamulamenje nibalamutsokasiakhwo nende shiosi shiosi tawe. Ne balia balakhaya, imbeli wa ako, abo nibo bafunakanga amalako kefu"},{"SurahNumber":24,"VerseNumber":56,"Text":"Ne mulumilile okhulaama (iswala) nende okhuyinia eshihanwa (izaka) ne muwulile Omurumwa mwakhaba murio mwahebwa tsimbabaasi"},{"SurahNumber":24,"VerseNumber":57,"Text":"Mlapara mbu balia bakhaya balashila Nyasaye khushialo tawe. Eshimenyo shiabu ni mumulilo, toto ni amakalushilo amabii muno"},{"SurahNumber":24,"VerseNumber":58,"Text":"Enywe abasuubila, balia abemikhono chienyu emilunji chiatila nende balia bashili okhukubuya mwinywe bakhupe hodi amakhabi kataru; inyuma weyiswala yomumabwibwi,(alfajr) nende ebise biamurusinjia tsingubo tsienyu eshitere, nende imbeli we iswala yeshiloo (ya isha). Bino ni ebise bitaru bwobwiyangu khwinywe. Shinobubii khwinywe nohomba khubo ebise bilali ebo okhwinjila mubikoro biabu nimulakhupa hodi tawe. Mubotokhananga mwo abeene khubeene. Endio nilwa Nyasaye abeenosilia tsinyaali tsitsie, ne Nyasaye ni Omumanyi muno Owamachesi"},{"SurahNumber":24,"VerseNumber":59,"Text":"Ne Abana nibakhamala okhukubuya bakhupe hodi, shingala balia abali imbeli wabu bakhupanga. Ne endio nilwa Nyasaye abenoosilinjia tsinyaali tsitsie ne Nyasaye ni Omumanyi muno Owamachesi po"},{"SurahNumber":24,"VerseNumber":60,"Text":"Ne Abakhasi abashiele balia babula omwoyo kwokhutekha awo shinobubii khubo tawe okhututuyia tsingubo tsiabu, halali balechesia oburone bwabu tawe, ne nibeyikalila bakhaya okhututuyia nibo obulayi khubo. Ne Nyasaye ni omuwulili muno omumanyi muno"},{"SurahNumber":24,"VerseNumber":61,"Text":"Shini obubii khumuwofu nohomba shini obubii khumulema nohomba shini obubii khumulwale nohomba shini obubii khwinywe, nimulia mutsinzu tsienyu nohomba mutsinzu tsiabasenywe nohomba 24. mutsinzu tsiabasiani benyu, nohomba mutsinzu tsiabakhana benyu, nohomba mutsinzu tsiabasiani babu papa wenyu, nohomba mutsinzu tsiabasenje benyu, nohomba mutsinzu tsia bakhotsa benyu, nohomba mutsinzu tsiabakhana babu mama wenyu, nohomba balia abamwatila tsifunguo tsiabu, nohomba abetsa benyu. Shini obubii khwinywe okhulia halala nohomba shiamulala shiamulala tawe. Ne nimwinjila mutsinzu mushesie abalimwo, ni obusangali okhurula khu Nyasaye bwetsikhabi nende amalayi. Endio nilwa Nyasaye ebeenoosilinjia tsinyaali tsitsie mwakhaba murio mwanyoola okhumanya"},{"SurahNumber":24,"VerseNumber":62,"Text":"Abasalamu batoto nibalia abasuubila Nyasaye nende Omurumwa wuwe, ne olwa baba ninaye khulikhuwa litiila boosi shibarulanga butswa tawe okhuula bamusabe obwiyangu. Toto balia bakhusabanga obwiyangu abo nibo basuubilanga khu Nyasaye nende Omurumwa wuwe. Ne olwabalakhusaba obwiyangu khulwa emilimo chindi chiabu, ochamile owawenya mubo, Ne obasabile obulesheli khu Nyasaye. Toto Nyasaye ni Omunji wobulesheli Omunji wetsimbabaasi"},{"SurahNumber":24,"VerseNumber":63,"Text":"Mulakhola omulango kwomurumwa shinga omulango kwenyu abeene khu beene tawe. Toto Nyasaye amanyile balia barulanga mukhwiyiba mwinywe nibefisafisa. Kho (babe bukheke) berecheshele\tbalia bakhayanga amalomesio kaye, amasila kaletsa okhubanyoola nohomba shiboolele eshinyasio shiwumisinjia"},{"SurahNumber":24,"VerseNumber":64,"Text":"Koo wulile! Ni bia Nyasaye ebili mwikulu nende khushialo, toto ye amanyile kamuli nako, ne inyanga yabalikalusibwa ewuwe alibaboolela akabakholanga, ne Nyasaye ni Omumanyi wabuli eshindu"},{"SurahNumber":25,"VerseNumber":1,"Text":"Niwoluyali ulia oweshia obwawukhasi khumusumba wuwe, mbu abe Omwikanyilisi khubandu boosi"},{"SurahNumber":25,"VerseNumber":2,"Text":"Ulia wobwami bwomwikulu nende khushialo nobubwe, neshiyebula Omwana nohomba abula Omusanji khubwami bubwe, ne niwaloonga buli eshindu ne nashirereraho eshichelo"},{"SurahNumber":25,"VerseNumber":3,"Text":"Ne batila Abanyasaye bandi habundu wa Nyasaye abalanyala okhuloonga shiosishiosi tawe, halali nibo baloongwa, ne babula obunyali khubo abeene bwokhukhola shiosi shiosi, eshibii nohomba eshilayi, nebabula obunyali khulifwa nohomba obulamu nohomba okhulamusia"},{"SurahNumber":25,"VerseNumber":4,"Text":"Ne balia abakhaya nibaboola mbu: “kano shini eshindu tawe halali ni obuchishi butswa bwayachikha ne Abandu bandi bamukhonyanga’’ toto (abakhayi) abo betsele nobubii nende obubeyi"},{"SurahNumber":25,"VerseNumber":5,"Text":"Ne nibaboola mbu: “tsino nitsingano tsiabakhale etsiayahandichilwa etsia asomelungwa eshilo neshitere.”"},{"SurahNumber":25,"VerseNumber":6,"Text":"Boola mbu: “yeshia kano ulia Owamanya ekefisa mwikulu nende mushialo toto ye ni Omunji wobulesheli Owobukoosia.”"},{"SurahNumber":25,"VerseNumber":7,"Text":"Ne baboola mbu: “ ni Omurumwa shina uno owulitsanga ebilibwa, ne atsitsanga khushiiro, shichila shina nibalamwishilia Malaika abe halala ninaye mubekanyili si?”"},{"SurahNumber":25,"VerseNumber":8,"Text":"Nohomba naleshilibwa libishilo liomwandu nohomba yaba nende omukunda okwaliamwo. ne Abamabii nibaboola mbu enywe shimulondanga tawe halali Omundu walokwa"},{"SurahNumber":25,"VerseNumber":9,"Text":"Henga shingala bakhuchelasinjia mana nibakora kho shibakhanyala okhutila injila tawe"},{"SurahNumber":25,"VerseNumber":10,"Text":"Niwoluyali ulia niyenya alakhukholela obulayi okhushila ako, emikunda chiburangamwo\temialo,\tmana okhuhelesie tsinzu etsia obwami"},{"SurahNumber":25,"VerseNumber":11,"Text":"Nabo bayingananga indukho, ne khwarecheshela abayingana khu indukho omulilo omululu"},{"SurahNumber":25,"VerseNumber":12,"Text":"Olwa balikulola nibashili ehale , baliwulila liruma liakwo nende okhusaala khwakwo"},{"SurahNumber":25,"VerseNumber":13,"Text":"Ne olwa balisukunwamwo habundu andiyifu, nibaboyelwe , awo balisaba lifwa"},{"SurahNumber":25,"VerseNumber":14,"Text":"Khulibaboolela mbu- “mulasaba nyanga yino lifwa lilala tawe halali musabe okhufwa amakhabi amanji.”"},{"SurahNumber":25,"VerseNumber":15,"Text":"Boola mbu: “koo kano ni obulayi nohomba mwikulu lietsinyanga tsiosi ewabalakwa balia abaria Nyasaye, ibe khubo omurungo nende amakalushilo?”"},{"SurahNumber":25,"VerseNumber":16,"Text":"Balinyoolamwo akabenya , balikhalamwo tsinyanga tsiosi. Ino ni indakano ya Nyasaye wuwo Omulesi, eyisabungwa"},{"SurahNumber":25,"VerseNumber":17,"Text":"Ne inyanga yalikhung’asia abakhayi abo, halala nende ababaalamanga abalali Nyasaye tawe, Nyasaye aliboola mbu: “ koo enywe mwakosia Abandu banje bano nohomba bo nibo bakora injila?”"},{"SurahNumber":25,"VerseNumber":18,"Text":"Baliboola mbu: ‘‘oluyali ni olulwo Nyasaye, shikhwali nikhukhoyeshele okhubakhola abakhoonyi habundu wuwo tawe, halali ewe newe wabara mubwokholo abakhayi abo, nende basabwe mana nibebilila ametsulisio koko ne nibaba Abandu batiba.”"},{"SurahNumber":25,"VerseNumber":19,"Text":"Mana toto Abanyasaye benyu abo babayingasiyie, khukalia akamwaboola, ne shimulirusiakho eshinyasio tawe nohomba okhunyoola obukhonyi tawe, ne ulia ulakhola amabii mwinywe khulamutisia eshinyasio eshikhongo"},{"SurahNumber":25,"VerseNumber":20,"Text":"Ne shikhwaruma imbeli wuwo abarumwa halali balitsanga eshiakhulia nebatsitsanga khushiro, ne khwakholela abandi mwinywe babe amatemo khubandi, kookhomwitsaokhwisumilisia, ne Nyasaye wuwo Omulesi alolanga"}]}