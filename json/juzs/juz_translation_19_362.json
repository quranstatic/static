{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":25,"VerseNumber":21,"Text":"మమ్మల్ని కలుసుకునే (విషయంపై) ఆశలేని వారు, “దైవ దూతలు మా వద్దకు ఎందుకు పంపబడటం లేదు? పోనీ, మేమైనా మా కళ్లతో మా ప్రభువును ఎందుకు చూడలేక పోతున్నాము?” అని అంటారు. వారు, తమలో తామే చాలా గొప్ప వారుగా ఊహించుకుంటున్నారు. అహంకారంతో మరీ బరితెగించి పోతున్నారు"},{"SurahNumber":25,"VerseNumber":22,"Text":"వారు ఏ రోజున దైవదూతలను చూస్తారో ఆ రోజు ఆ అపరాధులకు ఎంత మాత్రం సంతోషం కలగదు. “(శుభవార్తలన్నీ) సంతోషదాయక వార్తలన్నీ మీకు పూర్తిగా నిషిద్ధం” అని (దైవదూతలు) అంటారు"},{"SurahNumber":25,"VerseNumber":23,"Text":"వారు (ప్రాపంచిక జీవితంలో) చేసి వున్న కర్మల వైపుకు మేము వచ్చి వాటిని ఎగిరిన దుమ్ము ధూళివలే చేసేశాము"},{"SurahNumber":25,"VerseNumber":24,"Text":"అయితే ఆ రోజు స్వర్గవాసుల నివాసం చాలా బావుంటుంది. వారి విశ్రాంతి నిలయం కూడా అత్యుత్తమంగా ఉంటుంది"},{"SurahNumber":25,"VerseNumber":25,"Text":"ఏ రోజున ఆకాశం మేఘాల సమేతంగా బద్దలైపోతుందో, మరి దైవదూతలు వరుసగా దింపబడతారో"},{"SurahNumber":25,"VerseNumber":26,"Text":"ఆ రోజు అసలు సిసలు అధికారం కరుణామయునిదై ఉంటుంది. ఆ రోజు అవిశ్వాసుల పాలిట గడ్డురోజై ఉంటుంది"},{"SurahNumber":25,"VerseNumber":27,"Text":"ఆ రోజు దుర్మార్గుడైన వ్యక్తి తన చేతులను కొరుక్కుంటూ ఇలా అంటాడు: “అయ్యో! నేను దైవప్రవక్త (సఅసం) మార్గాన్ని అనుసరించి ఉంటే ఎంత బావుందేది!”"},{"SurahNumber":25,"VerseNumber":28,"Text":"“అయ్యో! నా పాడుగాను. నేను ఫలానా వ్యక్తిని స్నేహితునిగా చేసుకోకుండా ఉంటే ఎంత బావుండేది"},{"SurahNumber":25,"VerseNumber":29,"Text":"“నా వద్దకు ఉపదేశం వచ్చిన తరువాత కూడా వాడు నన్ను అపమార్గం పట్టించాడే! ఎంతయినా షైతాను మనిషికి (అదను చూసి) ద్రోహం చేసేవాడే!”"},{"SurahNumber":25,"VerseNumber":30,"Text":"అప్పుడు దైవప్రవక్త, “నా ప్రభూ! నిశ్చయంగా నా జాతివారు ఈ ఖుర్‌ఆన్‌ను వదలిపెట్టారు” అని పలుకుతాడు"},{"SurahNumber":25,"VerseNumber":31,"Text":"ఈ విధంగా మేము ప్రతి ప్రవక్తకూ కొందరు పాపాత్ములను శత్రువులుగా చేశాము. మార్గదర్శకత్వం వహించడానికి, సహాయం చేయడానికి నీ ప్రభువు (ఒక్కడే) సరిపోతాడు"},{"SurahNumber":25,"VerseNumber":32,"Text":"“ఇతనిపై ఖుర్‌ఆన్‌ సాంతం ఒకేసారి ఎందుకు అవతరింపజేయబడలేదు?” అని అవిశ్వాసులు అంటారు. దీనిద్వారా నీ మనసును దృఢంగా ఉంచడానికి మేము దీనిని ఇలాగే (కొద్ది కొద్దిగా), అంచెలవారీగా పంపాము"},{"SurahNumber":25,"VerseNumber":33,"Text":"వారు నీ వద్దకు ఏ సందేహాన్ని తీసుకువచ్చినా దానికి సత్యంతో కూడిన సమాధానాన్నీ, అత్యుత్తమమైన వివరణను నీకు తెలియజేస్తాము"},{"SurahNumber":25,"VerseNumber":34,"Text":"ముఖాలను నేలకు రాస్తూ నరకం వైపుకు ఈడ్చబడేవారే నీచమైన నివాస స్థానం కలవారు, బాగా పెడత్రోవ పట్టిన వారు"},{"SurahNumber":25,"VerseNumber":35,"Text":"నిశ్చయంగా (ఇంతకు మునుపు) మేము మూసాకు గ్రంథాన్ని వొసగాము. అతనితోపాటు అతని సోదరుడైన హారూనును అతని సహాయకునిగా నియమించాము"},{"SurahNumber":25,"VerseNumber":36,"Text":"“మీరిద్దరూ, మా ఆయతులను ధిక్కరిస్తున్న జనుల వద్దకు వెళ్ళండి” అని మేము వారికి ఆదేశించాము. ఆ తరువాత మేము వారిని (తిరస్కారులను) పూర్తిగా తుదముట్టించాము"},{"SurahNumber":25,"VerseNumber":37,"Text":"నూహ్‌ జాతి వారు కూడా తమ ప్రవక్తలను ధిక్కరించినపుడు మేము వారిని ముంచివేశాము. ప్రజల కొరకు వారిని గుణపాఠ సూచనగా చేశాము. మేము దుర్మార్గుల కోసం వ్యధాభరితమైన శిక్షను సిద్ధంచేసి ఉంచాము"},{"SurahNumber":25,"VerseNumber":38,"Text":"ఇంకా ఆదు జాతివారినీ, సమూదు జాతివారినీ, బావి వారినీ, వారి మధ్యన ఉన్న మరెన్నో తరాలను కూడా (తుడిచి పెట్టేశాము)"},{"SurahNumber":25,"VerseNumber":39,"Text":"మేము వారికి ఉదాహరణలతో సహా బోధపరచాము. ఆ తరువాత ప్రతి ఒక్కరినీ సమూలంగా తుడిచిపెట్టాము"},{"SurahNumber":25,"VerseNumber":40,"Text":"దారుణంగా (రాళ్ళ) వర్షం కురిపించబడిన పట్టణం సమీపం నుంచి వారు (అవిశ్వాసులు) రాకపోకలు సాగిస్తున్నారు. అయినా వారు దానిని చూడటం లేదా? అసలు విషయం ఏమిటంటే వారికి మరణానంతరం తిరిగి లేపబడతామన్న దానిపై ఆశలేదు"},{"SurahNumber":25,"VerseNumber":41,"Text":"వారు (అవిశ్వాసులు) నిన్ను చూచినప్పుడల్లా, నీతో పరిహాసానికి దిగుతారు. “దేవుడు ప్రవక్తగా చేసి పంపినది ఈయనగారి నేనా"},{"SurahNumber":25,"VerseNumber":42,"Text":"“మేము మా దేముళ్లపై గట్టిగా నిలబడి ఉండకపోతే, ఇతడు మమ్మల్ని మా దేవుళ్ల నుంచి తప్పించి ఉండేవాడే” అని అంటారు. పూర్తిగా మార్గభ్రష్టతకు గురై ఉన్నదెవరో శిక్షలను చూసినపుడు వారికి స్పష్టంగా తెలిసివస్తుంది"},{"SurahNumber":25,"VerseNumber":43,"Text":"(ఓ ప్రవక్తా!) తన మనోవాంఛలను తన ఆరాధ్య దైవంగా చేసుకున్న వానిని నువ్వు చూశావా? నువ్వు అలాంటి వ్యక్తి(ని రుజుమార్గానికి తెచ్చే) బాధ్యత తీసుకోగలవా"},{"SurahNumber":25,"VerseNumber":44,"Text":"ఏమిటీ, వారిలో అత్యధికమంది వింటారనీ, అర్థం చేసుకుంటారని నువ్వు (ఇప్పటికీ) అనుకుంటున్నావా? వారు వట్టి పశువుల్లాంటి వారు. పైగా వాటికన్నా ఎక్కువగా దారితప్పారు"},{"SurahNumber":25,"VerseNumber":45,"Text":"ఏమిటి, నీ ప్రభువు నీడను ఎలా వ్యాపింపజేశాడో నువ్వు చూడలేదా? ఆయన గనక తలచుకుంటే దాన్ని నిలిచి ఉండేదిగానే చేసేవాడు. మరి మేము సూర్యుణ్ణి దానికి నిదర్శనంగా చేశాము"},{"SurahNumber":25,"VerseNumber":46,"Text":"మరి మేము దాన్ని క్రమక్రమంగా మా వైపుకు లాక్కున్నాము"},{"SurahNumber":25,"VerseNumber":47,"Text":"మరి ఆయనే మీకోసం రాత్రిని తెర (ఆసరా)గానూ, నిద్రను విశ్రాంతిగానూ చేశాడు. ఇంకా పగటిని లేచి తిరిగే సమయంగా చేశాడు"},{"SurahNumber":25,"VerseNumber":48,"Text":"తన కారుణ్యానికి (వర్షానికి) ముందు శుభవార్తను మోసుకు వచ్చే గాలులను పంపేవాడు ఆయనే. మరి మేము ఆకాశం నుంచి స్వచ్ఛమైన నీళ్లను కురిపిస్తాము"},{"SurahNumber":25,"VerseNumber":49,"Text":"తద్వారా మృత ప్రదేశాన్ని బ్రతికించటానికి, మా సృష్టితాల లోని అనేక జంతువులకు, మనుషులకు (నీరు) త్రాగించటానికి (మేము ఈ ఏర్పాటును చేస్తున్నాము)"},{"SurahNumber":25,"VerseNumber":50,"Text":"వారు గుణపాఠం నేర్చుకునేందుకు మేము దీనిని వారి మధ్య పలు విధాలుగా విశదీకరించాము. అయినప్పటికీ మానవులలో చాలామంది అవిశ్వాసం, కృతఘ్నతలు తప్ప మరొక వైఖరిని అవలంబించటానికి తిరస్కరిస్తున్నారు"},{"SurahNumber":25,"VerseNumber":51,"Text":"మేము కోరుకుంటే ఒక్కో ఊరిలో ఒక్కో హెచ్చరిక చేసేవాణ్ణి పంపి ఉండేవారం"},{"SurahNumber":25,"VerseNumber":52,"Text":"కాబట్టి నువ్వు తిరస్కారుల మాట వినకు. ఖుర్‌ఆన్‌ (బోధన) మూలముగా వారితో గొప్ప పోరాటపటిమను ప్రదర్శిస్తూ ఉండు"},{"SurahNumber":25,"VerseNumber":53,"Text":"రెండు సముద్రాలను – పరస్పరం – కలిపి ఉంచినవాడు ఆయనే. వాటిలో ఒకటి తియ్యనిది, రుచికరమైనది. మరొకటి ఉప్పగా, చేదుగా ఉంది. ఆ రెండింటి మధ్య ఒక తెర (అడ్డు గోడగా) ఉంది. అది వాటిని వేరుగా ఉంచుతుంది"},{"SurahNumber":25,"VerseNumber":54,"Text":"నీటితో మానవుణ్ణి సృష్టించినవాడు ఆయనే. ఆ తరువాత అతనికి వంశపారంపర్యాన్ని, అత్తగారి బంధుత్వాన్ని కల్పించాడు. నిశ్చయంగా నీ ప్రభువు (ప్రతిదీ చేయగల) శక్తి గలవాడు"},{"SurahNumber":25,"VerseNumber":55,"Text":"వారు అల్లాహ్‌ను వదలి తమకు లాభాన్నిగానీ, నష్టాన్నిగానీ చేకూర్చలేని వాటిని ఆరాధిస్తున్నారు. ఎంతయినా అవిశ్వాసి మటుకు తన ప్రభువుకు వ్యతిరేకంగా (షైతానుకు) తోడ్పడేవాడే"},{"SurahNumber":25,"VerseNumber":56,"Text":"అయితే (ఓ ప్రవక్తా!) మేము మాత్రం నిన్ను శుభవార్తాహరునిగా, హెచ్చరించేవానిగా చేసి పంపాము"},{"SurahNumber":25,"VerseNumber":57,"Text":"“ఈ ఖుర్‌ఆన్‌ సందేశాన్ని అందజేసి నేను మీ నుంచి ఎలాంటి ప్రతిఫలాన్నీ అడగటం లేదు. కాని ఎవరయినా తన ప్రభువు వైపు వెళ్ళే మార్గాన్ని (రుజుమార్గాన్ని) అవలంబిస్తే చాలు” అని వారికి చెప్పు"},{"SurahNumber":25,"VerseNumber":58,"Text":"ఎన్నటికీ మరణించనివాడూ, నిత్యుడూ అయిన అల్లాహ్‌ను నమ్ముకో. స్తోత్రసమేతంగా ఆయన పవిత్రతను కొనియాడుతూ ఉండు. తన దాసుల పాపాలను గురించి తెలుసుకునేందుకు ఆయన ఒక్కడే చాలు"},{"SurahNumber":25,"VerseNumber":59,"Text":"ఆయనే ఆకాశాలనూ, భూమినీ, వాటి మధ్యనున్న సమస్త వస్తువులను ఆరు దినాలలో సృష్టించాడు. ఆ తరువాత అధికార పీఠంపై (అర్ష్‌పై) ఆసీనుడయ్యాడు. ఆయన కరుణామయుడు. కావాలంటే (ఆయన వైభవాన్ని గురించి) తెలిసిన వానిని అడుగు"},{"SurahNumber":25,"VerseNumber":60,"Text":"“కరుణామయునికి సాష్టాంగపడండి” అని వారితో అన్నప్పుడు, ‘కరుణామయుడంటే ఏమిటీ? (ఆయనెవడు?) నువ్వు ఆజ్ఞాపించినవానికి మేము సాష్టాంగపడాలా?’ అని వారంటారు. ఇది (ఈ ధర్మబోధ) వారి ద్వేషాన్ని మరింత అధికం చేసింది"},{"SurahNumber":25,"VerseNumber":61,"Text":"ఆకాశంలో బురుజులను నిర్మించి, అందులో ప్రజ్వలమైన దీపాన్ని, కాంతిమంతమైన చంద్రుణ్ణి ఆవిష్కరించినవాడు శుభకరుడు"},{"SurahNumber":25,"VerseNumber":62,"Text":"ఆయనే రేయింబవళ్ళను ఒకదాని వెనుక ఒకటి వచ్చేలా చేశాడు. ఇదంతా గుణపాఠం నేర్చుకునే వాని కోసం, లేదా కృతజ్ఞతాపూర్వకంగా మసలుకోదలచిన వాని కోసం చేయబడింది"},{"SurahNumber":25,"VerseNumber":63,"Text":"కరుణామయుని (విశ్వాసపాత్రులైన) దాసులెవరంటే, వారు నేలపై వినమ్రులై నడుస్తారు. మూర్ఖులు వారితో మాట్లాడినప్పుడు ‘మీకు సలాం’ అంటూ సాగిపోతారు"},{"SurahNumber":25,"VerseNumber":64,"Text":"వారు తమ ప్రభువు సన్నిధిలో సాష్టాంగపడుతూ, నిలబడుతూ రాత్రులు గడుపుతారు"},{"SurahNumber":25,"VerseNumber":65,"Text":"వారిలా ప్రార్థిస్తూ ఉంటారు: “మా ప్రభూ! మాపై నుంచి నరకశిక్షను తొలగించు. ఎందుకంటే ఆ శిక్ష ఎన్నటికీ వీడనిది.”"},{"SurahNumber":25,"VerseNumber":66,"Text":"నిశ్చయంగా అది చాలా చెడ్డచోటు. చెడ్డ నివాస స్థలం"},{"SurahNumber":25,"VerseNumber":67,"Text":"వారు – ఖర్చుపెట్టే సమయంలో కూడా అటు మరీ దుబారా ఖర్చు చేయకుండా, ఇటు మరీ పిసినారితనం కూడా చూపకుండా – రెండింటికీ మధ్య – సమతూకాన్ని పాటిస్తారు"},{"SurahNumber":25,"VerseNumber":68,"Text":"వారు అల్లాహ్‌తోపాటు మరో దైవాన్ని మొరపెట్టుకోరు. న్యాయబద్ధంగా తప్ప – అల్లాహ్‌ ఏ ప్రాణిని హత్య చేయటాన్ని నిషేధించాడో దానిని హతమార్చరు. వారు వ్యభిచారానికి పాల్పడరు. ఈ చేష్టలకు ఒడిగట్టినవాడు పాపఫలాన్ని పొంది తీరుతాడు"},{"SurahNumber":25,"VerseNumber":69,"Text":"ప్రళయదినాన అతనికి రెట్టింపు శిక్ష వడ్డించబడుతుంది. వాడు పరాభవంపాలై, అత్యంత నికృష్టస్థితిలో కలకాలం అందులో పడి ఉంటాడు"},{"SurahNumber":25,"VerseNumber":70,"Text":"అయితే (ఈ పాప కార్యాల తరువాత) ఎవరు పశ్చాత్తాపం చెంది, విశ్వసిస్తారో, సదాచరణ చేస్తారో అలాంటి వారి పాపాలను అల్లాహ్‌ పుణ్యాలుగా మార్చి వేస్తాడు. అల్లాహ్‌ క్షమాభిక్ష పెట్టేవాడు, కరుణాకరుడు"},{"SurahNumber":25,"VerseNumber":71,"Text":"మరెవరయితే పశ్చాత్తాపం చెంది, సదాచరణ చేస్తాడో అతడు (వాస్తవంగా) అల్లాహ్‌ వైపునకు మరలి వచ్చినవాడవుతాడు"},{"SurahNumber":25,"VerseNumber":72,"Text":"వారు (కరుణామయుని సిసలైన దాసులు) అసత్యానికి సాక్షులుగా ఉండరు. ఎప్పుడైనా వ్యర్థమైనవాటి గుండా పోవలసి వస్తే, హుందాగా ముందుకు సాగిపోతారు"},{"SurahNumber":25,"VerseNumber":73,"Text":"వారికి వారి ప్రభువు వాక్యాల ఆధారంగా బోధపరచినపుడు, వారు గుడ్డివారుగా, చెవిటివారుగా వాటి మీద పడిపోరు"},{"SurahNumber":25,"VerseNumber":74,"Text":"వారు ఇలా ప్రార్థిస్తూ ఉంటారు : “ఓ మా ప్రభూ! నువ్వు మా భార్యల ద్వారా, మా సంతానం ద్వారా మా కళ్లకు చలువను ప్రసాదించు. మమ్మల్ని దైవ భక్తిపరుల (ముత్తఖీన్‌ల) నాయకునిగా చేయి.”"},{"SurahNumber":25,"VerseNumber":75,"Text":"ఇలాంటి వారికే వారి సహన స్థయిర్యాలకు బదులుగా స్వర్గంలోని అత్యున్నత స్థానాలు వొసగబడతాయి. అక్కడ సలాం, దీవెనలతో వారికి స్వాగత సత్కారాలు లభిస్తాయి"},{"SurahNumber":25,"VerseNumber":76,"Text":"వారందులో (స్వర్గవనాలలో) కలకాలం ఉంటారు. అదెంతో రమణీయమైన స్థలం, అత్యుత్తమ నివాసం"},{"SurahNumber":25,"VerseNumber":77,"Text":"“ఒకవేళ మీరు మొరపెట్టుకోకపోతే, నా ప్రభువు మిమ్మల్ని ఏ మాత్రం లక్ష్యపెట్టేవాడే కాదు. మీరెలాగూ ధిక్కరించారు. ఇప్పుడు శీఘ్రంగానే తప్పించనలవికాని శిక్ష మిమ్మల్ని అంటుకుంటుంది” అని (ఓ ప్రవక్తా! తిరస్కార జనులకు) చెప్పు"},{"SurahNumber":26,"VerseNumber":1,"Text":"తా – సీన్‌ – మీమ్‌"},{"SurahNumber":26,"VerseNumber":2,"Text":"ఇవి స్పష్టమైన గ్రంథ వచనాలు"},{"SurahNumber":26,"VerseNumber":3,"Text":"(ఓ ముహమ్మద్‌-స!) వారు విశ్వసించలేదే! అన్న బెంగతో నువ్వు నీ ప్రాణాలను పోగొట్టుకుంటావు కాబోలు"},{"SurahNumber":26,"VerseNumber":4,"Text":"మేము గనక తలచుకుంటే ఆకాశం నుంచి ఒక (గొప్ప) నిదర్శనాన్ని అవతరింపజేసి, దాని ముందు వారి మెడలు వంగిపోయేలా చేయగలం"},{"SurahNumber":26,"VerseNumber":5,"Text":"కరుణామయుని (అల్లాహ్‌) తరఫు నుంచి వారివద్దకు ఏ నూతన ఉపదేశం వచ్చినా వారు దాని పట్ల విముఖత చూపకుండా ఉండలేదు"},{"SurahNumber":26,"VerseNumber":6,"Text":"వారు ధిక్కరించారు. కాబట్టి వారు అవహేళన చేసిన విషయాల వార్తలు త్వరలోనే వారివద్దకు చేరుతాయి"},{"SurahNumber":26,"VerseNumber":7,"Text":"ఏమిటీ, వారు భూమిపై దృష్టిని సారించలేదా? అందులో మేము అన్నిరకాల శ్రేష్ఠమైన జంట వస్తువులను ఎలా ఉత్పన్నం చేసి ఉన్నామో! (చూడలేదా)"},{"SurahNumber":26,"VerseNumber":8,"Text":"నిస్సందేహంగా అందులో ఓ సూచన ఉంది. అయినప్పటికీ వారిలో చాలా మంది విశ్వసించరు"},{"SurahNumber":26,"VerseNumber":9,"Text":"నిశ్చయంగా నీ ప్రభువు, ఆయనే – సర్వశక్తుడు, దయాశీలుడు"},{"SurahNumber":26,"VerseNumber":10,"Text":"నీ ప్రభువు మూసాను పిలిచి, “నువ్వు దుర్మార్గులైన ప్రజల వద్దకు వెళ్ళు (అని చెప్పిన సంఘటనను జ్ఞప్తికి తెచ్చుకో)"},{"SurahNumber":26,"VerseNumber":11,"Text":"“అంటే ఫిర్‌ఔను జనుల వద్దకు! వారు (అల్లాహ్‌కు) భయపడరా?”"},{"SurahNumber":26,"VerseNumber":12,"Text":"(మూసా) ఇలా అన్నాడు : “నా ప్రభూ! వారు నన్ను ధిక్కరిస్తారేమోనని నాకు భయంగా ఉంది"},{"SurahNumber":26,"VerseNumber":13,"Text":"“నా గుండె కుంచించుకుపోతోంది. నా నోరు సరిగ్గా (స్వేచ్ఛగా) పెగలటం లేదు. అందుకే హారూను వైపుకు కూడా సందేశం (వహీ) పంపించు"},{"SurahNumber":26,"VerseNumber":14,"Text":"“వారి తరఫున నాపై ఒక నేరారోపణ కూడా ఉంది. అందువల్ల వారు నన్ను చంపేస్తారేమోనని భయపడుతున్నాను.”"},{"SurahNumber":26,"VerseNumber":15,"Text":"(అల్లాహ్‌) ఇలా సెలవిచ్చాడు: “ఎట్టి పరిస్థితిలోనూ అలా జరగదు. మీరిద్దరూ నా నిదర్శనాలను తీసుకుని వెళ్ళండి. మేము స్వయంగా మీ వెంట ఉండి అంతా వింటూ ఉంటాము"},{"SurahNumber":26,"VerseNumber":16,"Text":"“మీరిద్దరూ ఫిర్‌ఔను దగ్గరకు వెళ్ళి, ‘నిశ్చయంగా మేము సర్వలోక ప్రభువు తరఫున పంపబడ్డాము’ అని పలకండి.”"},{"SurahNumber":26,"VerseNumber":17,"Text":"‘నువ్వు ఇస్రాయీలు సంతతి వారిని మా వెంట పంపించు’ అని అనండి"},{"SurahNumber":26,"VerseNumber":18,"Text":"(మూసాతో ఫిరౌను) ఇలా అన్నాడు : “ఏమిటీ? మేము నీ పసితనంలో నిన్ను మా దగ్గర పోషించలేదా? నీ జీవితంలోని అనేక సంవత్సరాలు నువ్వు మా వద్ద గడిపావు కూడా"},{"SurahNumber":26,"VerseNumber":19,"Text":"“ఆ తరువాత నువ్వు చేయాల్సింది చేసి వెళ్ళావు. మొత్తానికి చేసిన మేలును మరచిన వారిలో నువ్వూ ఒకడివి.”"},{"SurahNumber":26,"VerseNumber":20,"Text":"మూసా ఈ విధంగా సమాధానమిచ్చాడు : “(అవును). నేను దారితప్పి వున్న స్థితిలో ఆ పని చేశాను"},{"SurahNumber":26,"VerseNumber":21,"Text":"“ఆ తరువాత నేను మీకు భయపడి మీ నుంచి పారిపోయాను. ఆ తరువాత నా ప్రభువు నాకు వివేకాన్ని, జ్ఞానాన్ని వొసగాడు. నన్ను తన సందేశహరులలో చేర్చుకున్నాడు"},{"SurahNumber":26,"VerseNumber":22,"Text":"“ఇక నువ్వు నాకు ఉపకారం చేశావని ఎత్తిపొడుస్తున్న విషయమంటావా? వాస్తవానికి నువ్వు ఇస్రాయీలు సంతతిని బానిసలుగా చేసి పెట్టుకున్నావు.”"},{"SurahNumber":26,"VerseNumber":23,"Text":"“ఇంతకీ సకల లోకాల ప్రభువు అంటే ఏమిటి?” అని ప్రశ్నించాడు ఫిరౌను"},{"SurahNumber":26,"VerseNumber":24,"Text":"“మీరు నమ్మగలవారే అయితే (వినండి) ఆయన ఆకాశాలకూ, భూమికీ, వాటి మధ్యనున్న సమస్త వస్తువులకు ప్రభువు” అని మూసా జవాబిచ్చాడు"},{"SurahNumber":26,"VerseNumber":25,"Text":"ఫిరౌను తన చుట్టూ ఉన్న వారినుద్దేశించి, “(ఇతనేమంటున్నాడో) మీరు వినటంలేదా?” అన్నాడు"},{"SurahNumber":26,"VerseNumber":26,"Text":"“ఆయన మీకూ ప్రభువే, మీ పూర్వీకులైన మీ తాతముత్తాతలకు కూడా ప్రభువే” అన్నాడు మూసా"},{"SurahNumber":26,"VerseNumber":27,"Text":"“(ప్రజలారా!) మీ వద్దకు పంపబడిన ఈ మీ ప్రవక్త ముమ్మాటికీ పిచ్చివాడే” అని ఫిరౌన్‌ అన్నాడు"},{"SurahNumber":26,"VerseNumber":28,"Text":"“మీరు గనక గ్రహించగలిగితే, ప్రాక్పశ్చిమాలకు, వాటి మధ్య నున్న సమస్తానికీ ఆయనే ప్రభువు” అని మూసా చెప్పుకుపోతున్నాడు"},{"SurahNumber":26,"VerseNumber":29,"Text":"“(ఇదిగో జాగ్రత్తగా విను!) నువ్వు నన్ను గాక వేరెవరినయినా ఆరాధ్య దైవంగా చేసుకున్నావంటే నేను నిన్ను కారాగారంలో పడవేస్తాను” అని ఫిరౌను హెచ్చరించాడు"},{"SurahNumber":26,"VerseNumber":30,"Text":"“ఏమిటీ? నేను స్పష్టమైన వస్తువును నీ వద్దకు తెచ్చినప్పటికీ (నువ్వు దారికి రావా?)” అని మూసా పలికాడు"},{"SurahNumber":26,"VerseNumber":31,"Text":"“నువ్వు సత్యవంతుడవే అయితే అదేదో చూపు” అని ఫిరౌన్‌ అన్నాడు"},{"SurahNumber":26,"VerseNumber":32,"Text":"అతను (అప్పటికప్పుడే) తన చేతి కర్రను పడవేయగానే అదొక స్పష్టమైన పెద్ద సర్పంగా మారిపోయింది"},{"SurahNumber":26,"VerseNumber":33,"Text":"అతను తన చేతిని (చంకలో నుంచి) బయటికి లాగగానే, అది చూపరులకు తెల్లగా (మెరిసిపోతూ ఉన్నట్లు) కానవచ్చింది"},{"SurahNumber":26,"VerseNumber":34,"Text":"ఫిరౌను తన దగ్గరున్న పెద్దలనుద్దేశించి ఇలా అన్నాడు : “ఇతను ఆరితేరిన మాంత్రికునిలా ఉన్నాడు"},{"SurahNumber":26,"VerseNumber":35,"Text":"“తన మాంత్రిక బలంతో మిమ్మల్ని మీ భూమి నుంచి వెళ్ళ గొట్టాలని చూస్తున్నాడు. ఇప్పుడు మీఆదేశం ఏమిటో చెప్పండి.”"},{"SurahNumber":26,"VerseNumber":36,"Text":"“తమరు ఇతనికీ, ఇతని సోదరునికి కొంత గడువు ఇవ్వండి. పట్టణాలన్నింటికీ మీ ప్రకటన కర్తలను పంపించండి –"},{"SurahNumber":26,"VerseNumber":37,"Text":"మాంత్రిక విద్యలో ప్రవీణులైన వారందరిని వారు మీ వద్దకు తీసుకు వస్తారు” అని వారంతా సలహా ఇచ్చారు"},{"SurahNumber":26,"VerseNumber":38,"Text":"ఆ తరువాత ఒక నిర్ధారిత దినాన నిర్దేశిత స్థలంలో మాంత్రికులంతా సమావేశపరచబడ్డారు"},{"SurahNumber":26,"VerseNumber":39,"Text":"ప్రజలతో, “మీరు కూడా సమావేశానికి హాజరవుతారా?!” అని అనబడింది"},{"SurahNumber":26,"VerseNumber":40,"Text":"“ఒకవేళ (మన) మాంత్రికులు గనక గెలిస్తే మనమంతా వాళ్ళ (మతము)నే అనుసరిద్దాం” (అని చెప్పటం జరిగింది)"},{"SurahNumber":26,"VerseNumber":41,"Text":"మంత్రగాళ్ళు వచ్చాక, ఫిర్‌ఔనుతో, “మేము గెలిస్తే మాకేదన్నా పారితోషికం ఉంటుందా?” అని అడిగారు"},{"SurahNumber":26,"VerseNumber":42,"Text":"“అవును. మీరు నా సన్నిహితులుగా ఉంటారు” అని చెప్పాడు ఫిరౌన్‌ (సంబరపడుతూ)"},{"SurahNumber":26,"VerseNumber":43,"Text":"మూసా మాంత్రికులనుద్దేశించి, “మీరు పడవేయదలచుకున్న వాటిని పడవెయ్యండి” అన్నాడు"},{"SurahNumber":26,"VerseNumber":44,"Text":"వాళ్లు తమ త్రాళ్లను, కర్రలను పడవేసి, “ఫిరౌను గౌరవ మర్యాదల సాక్షిగా! ముమ్మాటికీ మేమే గెలుస్తాము” అని పలికారు"},{"SurahNumber":26,"VerseNumber":45,"Text":"మరి మూసా కూడా తన చేతికర్రను పడవేశాడు. అమాంతం అది వారి బూటకపు విన్యాసాలను మ్రింగటం మొదలెట్టింది"},{"SurahNumber":26,"VerseNumber":46,"Text":"అంతే! మాంత్రికులంతా (అనూహ్యంగా) సాష్టాంగపడి పోయారు"},{"SurahNumber":26,"VerseNumber":47,"Text":"వారు (స్పష్టంగా) ఇలా అన్నారు: “మేము సర్వలోక ప్రభువైన అల్లాహ్‌ను విశ్వసించాము"},{"SurahNumber":26,"VerseNumber":48,"Text":"అంటే మూసా, హారూనుల ప్రభువును (విశ్వసించాము).”"},{"SurahNumber":26,"VerseNumber":49,"Text":"“ఏమిటీ? నేను అనుమతి ఇవ్వక ముందే మీరతన్ని విశ్వసించారా? నిశ్చయంగా ఇతడు మీకందరికీ మంత్ర విద్యను నేర్పిన పెద్ద (గురువు)లా ఉన్నాడు. సరే, ఇప్పుడే మీకు తెలుస్తుంది…. నేనిప్పుడే మీ కాళ్లు చేతుల్ని వ్యతిరేక దిశలో నరికి, మీ అందరికీ శిలువవేస్తాను” అని ఫిరౌన్‌ గర్జించాడు"},{"SurahNumber":26,"VerseNumber":50,"Text":"దానికి వారు ఇలా అన్నారు : “మరేమీ ఫరవాలేదు. మేమెలాగూ మా ప్రభువు వద్దకు మరలి వెళ్ళవలసిన వారమే"},{"SurahNumber":26,"VerseNumber":51,"Text":"“అందరికంటే ముందు మేము విశ్వసించాము. కనుక మా ప్రభువు మా పాపాలన్నింటినీ క్షమిస్తాడన్న ఆశ మాకుంది.”"},{"SurahNumber":26,"VerseNumber":52,"Text":"“రాత్రికి రాత్రే నా దాసులను తీసుకుని వెళ్ళిపో. మీరంతా వెంబడించబడతారు” అని మేము మూసాకు వహీ పంపాము"},{"SurahNumber":26,"VerseNumber":53,"Text":"ఫిరౌన్‌ అన్ని పట్టణాలకూ తన వార్తాహరులను పంపించాడు"},{"SurahNumber":26,"VerseNumber":54,"Text":"“చూడబోతే వాళ్లు (ఇస్రాయీలు సంతతివారు) అతికొద్ది మంది మాత్రమే"},{"SurahNumber":26,"VerseNumber":55,"Text":"“కాని వాళ్లు మమ్మల్ని ఆగ్రహోదగ్రుల్ని చేస్తున్నారు"},{"SurahNumber":26,"VerseNumber":56,"Text":"“యదార్థానికి మా సమూహం (చాలా పెద్దది) సదా అప్రమత్తంగా ఉండేది” (అంటూ ఫిరౌను జాతి ప్రజలను రెచ్చ గొట్టటం జరిగింది).”"},{"SurahNumber":26,"VerseNumber":57,"Text":"ఎట్టకేలకు మేము వాళ్ళను (వారి) తోటల నుండి, చెలమల నుండి బైటికి లాగాము"},{"SurahNumber":26,"VerseNumber":58,"Text":"ధనాగారాల నుండి, గౌరవప్రదమైన స్థానాల నుండి (బయటికి ఈడ్చాము)"},{"SurahNumber":26,"VerseNumber":59,"Text":"ఈ విధంగా జరిగింది. మరి మేము ఈ వస్తువులకు ఇస్రాయీలు సంతతివారిని వారసులుగా చేశాము"},{"SurahNumber":26,"VerseNumber":60,"Text":"సూర్యోదయమవగానే వారు (ఫిరౌనీయులు) ఇస్రాయీల్‌ జాతిని వెంబడించసాగారు"},{"SurahNumber":26,"VerseNumber":61,"Text":"ఇరు పక్షాలవారు ఒండొకరిని చూడగానే, “ఇక మనం పట్టుబడిపోయినట్లే” అని మూసా సహచరులు (ఆందోళనతో) పలికారు"},{"SurahNumber":26,"VerseNumber":62,"Text":"“అలా ఎంతమాత్రం జరగదు. నిశ్చయంగా నా ప్రభువు నాకు తోడుగా ఉన్నాడు. ఆయన నాకు తప్పకుండా దారి చూపుతాడు” అని మూసా అన్నాడు"},{"SurahNumber":26,"VerseNumber":63,"Text":"“నీ చేతి కర్రతో సముద్రాన్ని కొట్టు” అని మేము మూసాకు వహీ పంపాము. అంతే! అప్పటికప్పుడే సముద్రం చీలిపోయింది. ప్రతి చీలిక భాగం పెద్ద పర్వతంలా అయిపోయింది"},{"SurahNumber":26,"VerseNumber":64,"Text":"మేము ఆ స్థలానికి దగ్గరగా రెండో సమూహాన్ని చేర్చాము"},{"SurahNumber":26,"VerseNumber":65,"Text":"మూసాను, అతని వెంటవున్న సహచరులందరినీ కాపాడాము"},{"SurahNumber":26,"VerseNumber":66,"Text":"మరి మిగతా వారందరినీ ముంచి వేశాము"},{"SurahNumber":26,"VerseNumber":67,"Text":"నిశ్చయంగా ఇందులో గొప్ప సూచన ఉంది. (అయినప్పటికీ) వారిలో అత్యధికులు విశ్వసించేవారు కారు"},{"SurahNumber":26,"VerseNumber":68,"Text":"నిస్సందేహంగా నీ ప్రభువు శక్తిశాలి, దయాశీలి"},{"SurahNumber":26,"VerseNumber":69,"Text":"వారికి ఇబ్రాహీమ్‌ సమాచారాన్ని కూడా చదివి వినిపించు"},{"SurahNumber":26,"VerseNumber":70,"Text":"“మీరెవరిని పూజిస్తున్నారు?” అని అతను తన తండ్రిని, తన జాతి వారిని అడిగినప్పుడు"},{"SurahNumber":26,"VerseNumber":71,"Text":"“మేము విగ్రహాలను పూజిస్తున్నాము. (ఎల్లప్పుడూ) వాటి సేవకే అంకితమై ఉన్నాము” అని వారు సమాధానమిచ్చారు"},{"SurahNumber":26,"VerseNumber":72,"Text":"ఆయన వారిని ఇలా అడిగారు: “మీరు వాటిని పిలిచినప్పుడు అవి మీ పిలుపును వింటాయా"},{"SurahNumber":26,"VerseNumber":73,"Text":"లేదా మీకు లాభంగానీ, నష్టంగానీ కలిగిస్తాయా?”"},{"SurahNumber":26,"VerseNumber":74,"Text":"“(అదంతా మాకు అనవసరం) మా తాతముత్తాతలు ఈ విధంగా చేస్తుండగా మేము చూశాము” అని వారు బదులిచ్చారు"},{"SurahNumber":26,"VerseNumber":75,"Text":"అతను (ఇబ్రాహీం) ఇలా అన్నాడు : “మీరు పూజిస్తున్నవాటిని (కాస్తయినా) గమనించారా"},{"SurahNumber":26,"VerseNumber":76,"Text":"“మీరుగానీ, మీ పూర్వీకులైన మీ తాతముత్తాతలు గానీ"},{"SurahNumber":26,"VerseNumber":77,"Text":"“వారంతా నా శత్రువులు. ఒక్క సకలలోక ప్రభువు తప్ప"},{"SurahNumber":26,"VerseNumber":78,"Text":"“ఆయనే నన్ను సృష్టించాడు, మరి ఆయనే నాకు మార్గదర్శకత్వం వహిస్తున్నాడు"},{"SurahNumber":26,"VerseNumber":79,"Text":"“ఆయనే నన్ను తినిపిస్తున్నాడు, త్రాగిస్తున్నాడు"},{"SurahNumber":26,"VerseNumber":80,"Text":"“నేను జబ్బు పడినప్పుడు, ఆయనే నన్ను నయం చేస్తున్నాడు"},{"SurahNumber":26,"VerseNumber":81,"Text":"“ఆయనే నన్ను చంపుతాడు, మళ్లీ తిరిగి బ్రతికిస్తాడు"},{"SurahNumber":26,"VerseNumber":82,"Text":"“ప్రతిఫలదినాన ఆయన నా తప్పులను మన్నిస్తాడన్న ఆశ కూడా నాకుంది.”"},{"SurahNumber":26,"VerseNumber":83,"Text":"(తరువాత ఇబ్రాహీమ్‌ ఇలా ప్రార్థించాడు): “నా ప్రభూ! నాకు ‘ప్రజ్ఞ’ను ప్రసాదించు. నన్ను సద్వర్తనులలో కలుపు"},{"SurahNumber":26,"VerseNumber":84,"Text":"“భావితరాల వారి (నోటి)లో నన్ను కీర్తిశేషునిగా ఉంచు"},{"SurahNumber":26,"VerseNumber":85,"Text":"“అనుగ్రహభరితమైన స్వర్గానికి వారసులయ్యే వారిలో నన్ను (కూడా ఒకడిగా) చెయ్యి"},{"SurahNumber":26,"VerseNumber":86,"Text":"“నా తండ్రిని క్షమించు. నిశ్చయంగా ఆయన మార్గభ్రష్టులలోనివాడు"},{"SurahNumber":26,"VerseNumber":87,"Text":"“ప్రజలు మళ్లీ తిరిగి లేపబడే రోజున నన్ను అవమానపరచకు.”"},{"SurahNumber":26,"VerseNumber":88,"Text":"ఆ రోజు సిరిసంపదలుగానీ, సంతానంగానీ దేనికీ పనికిరావు"},{"SurahNumber":26,"VerseNumber":89,"Text":"నిష్కల్మషమైన మనసుతో అల్లాహ్‌ సన్నిధిలోకి వచ్చినవాడు మాత్రమే (ఆనాడు మోక్షం పొందుతాడు)"},{"SurahNumber":26,"VerseNumber":90,"Text":"(ఆ రోజు) దైవభక్తిపరుల కోసం స్వర్గం దగ్గరకు తేబడుతుంది"},{"SurahNumber":26,"VerseNumber":91,"Text":"నరకం మార్గభ్రష్టుల ముందు ప్రత్యక్ష పరచబడుతుంది"},{"SurahNumber":26,"VerseNumber":92,"Text":"“అల్లాహ్‌ను వదలి మీరు ఎవరెవరినయితే పూజించే వారో వారేరి"},{"SurahNumber":26,"VerseNumber":93,"Text":"వారు మీకేదన్నా సాయం చేస్తున్నారా? పోనీ, వారు తమకు తామైనా సహాయం చేసుకోగలుగుతున్నారా?” అని వారితో అనటం జరుగుతుంది"},{"SurahNumber":26,"VerseNumber":94,"Text":"మరి వారూ, మార్గభ్రష్టులైన వారందరూ నరకంలో బోర్ల పడవేయబడతారు"},{"SurahNumber":26,"VerseNumber":95,"Text":"ఇబ్లీసు సైనికులంతా కూడా (నరకం లోనికే నెట్టబడతారు)"},{"SurahNumber":26,"VerseNumber":96,"Text":"వారు పరస్పరం గొడవపడుతూ ఇలా అంటారు –"},{"SurahNumber":26,"VerseNumber":97,"Text":"“అల్లాహ్‌ సాక్షి! మేము స్పష్టమైన అపమార్గానికి పాల్పడ్డాము"},{"SurahNumber":26,"VerseNumber":98,"Text":"మిమ్మల్ని సకల లోకాల ప్రభువైన అల్లాహ్‌కు సమానులుగా భావించినపుడు"},{"SurahNumber":26,"VerseNumber":99,"Text":"“మమ్మల్ని పెడదారి పట్టించింది ఈ పాపాత్ములే (వేరెవరూ కాదు)"},{"SurahNumber":26,"VerseNumber":100,"Text":"“కనుక ఇప్పుడు మా కోసం సిఫారసు చేసేవారెవరూ లేకుండా పోయారు"},{"SurahNumber":26,"VerseNumber":101,"Text":"“(మా బాధను అర్థం చేసుకునే) ఆప్తమిత్రుడు కూడా లేకుండా పోయాడు"},{"SurahNumber":26,"VerseNumber":102,"Text":"“ఒకవేళ మమ్మల్నే గనక మరోసారి తిరిగి పంపటం జరిగితే (నిజమైన) విశ్వాసులమవుతాము!”"},{"SurahNumber":26,"VerseNumber":103,"Text":"నిశ్చయంగా ఈ వృత్తాంతంలో గొప్ప గుణపాఠ సూచన ఉంది. అయితే వారిలో అనేకులు విశ్వసించేవారు కారు"},{"SurahNumber":26,"VerseNumber":104,"Text":"నిశ్చయంగా నీ ప్రభువు మాత్రమే శక్తిశాలి, దయాశీలి"},{"SurahNumber":26,"VerseNumber":105,"Text":"నూహు జాతి వారు (కూడా) దైవ ప్రవక్తలను ధిక్కరించారు"},{"SurahNumber":26,"VerseNumber":106,"Text":"అప్పుడు వారి సోదరుడైన నూహు వారినుద్దేశించి ఇలా అన్నాడు : “ఏమిటి, మీరు అల్లాహ్‌కు భయపడరా"},{"SurahNumber":26,"VerseNumber":107,"Text":"“వినండి! నేను మీ వైపుకు పంపబడిన నమ్మకస్తుణ్ణి అయిన దైవప్రవక్తను"},{"SurahNumber":26,"VerseNumber":108,"Text":"“కనుక మీరు అల్లాహ్‌కు భయపడండి, నేను చెప్పినట్లు వినండి"},{"SurahNumber":26,"VerseNumber":109,"Text":"“దీనికిగాను నేను మీనుండి ఎలాంటి ప్రతిఫలాన్నీ అడగటం లేదు. నాకు ప్రతిఫలమిచ్చే బాధ్యత సర్వలోకాల ప్రభువుది"},{"SurahNumber":26,"VerseNumber":110,"Text":"“కాబట్టి మీరు అల్లాహ్‌కు భయపడండి. నాకు విధేయత చూపండి.”"},{"SurahNumber":26,"VerseNumber":111,"Text":"(దానికి అతని) జాతివారు, “ఏమిటీ? మేము నిన్ను విశ్వసించాలా? చూడబోతే అధములు మాత్రమే నిన్ను అనుసరిస్తున్నారు” అని సమాధానమిచ్చారు"},{"SurahNumber":26,"VerseNumber":112,"Text":"(దానికి నూహ్‌) ఇలా అన్నాడు: “లోగడ వారేం చేసేవారో నాకేం తెలుసు"},{"SurahNumber":26,"VerseNumber":113,"Text":"“మీరు గనక అర్థం చేసుకోగలిగితే, వారి లెక్క తీసుకునే బాధ్యత నా ప్రభువుది"},{"SurahNumber":26,"VerseNumber":114,"Text":"“నేను మాత్రం విశ్వాసులను గెంటివేసే వాణ్ణికాను"},{"SurahNumber":26,"VerseNumber":115,"Text":"“నేను (ప్రజలను) స్పష్టంగా హెచ్చరించేవాణ్ణి మాత్రమే.”"},{"SurahNumber":26,"VerseNumber":116,"Text":"వారిలా పలికారు: “ఓ నూహు! నువ్వు గనక (ఈ పనిని) మానుకోకపోతే, నిన్ను రాళ్లతో కొట్టడం (చంపటం) ఖాయం.”"},{"SurahNumber":26,"VerseNumber":117,"Text":"అప్పుడు అతనిలా ప్రార్థించాడు: “నా ప్రభూ! నా జాతి వారు నన్ను ధిక్కరించారు"},{"SurahNumber":26,"VerseNumber":118,"Text":"“కాబట్టి నీవు నాకూ – వారికీ మధ్య ఏదైనా అంతిమ నిర్ణయం చెయ్యి. నన్నూ, నాతో ఉన్న విశ్వాసులనూ కాపాడు.”"},{"SurahNumber":26,"VerseNumber":119,"Text":"తుదకు మేము అతన్నీ, అతని సహచరులను నిండు నౌకలో (ఎక్కించి) కాపాడాము"},{"SurahNumber":26,"VerseNumber":120,"Text":"ఆ తరువాత మిగిలివున్న వారందరినీ మేము ముంచి వేశాము"},{"SurahNumber":26,"VerseNumber":121,"Text":"నిశ్చయంగా ఇందులో (చాలా పెద్ద) సూచన ఉంది. కాని వారిలో పెక్కుమంది విశ్వసించే రకం కాదు"},{"SurahNumber":26,"VerseNumber":122,"Text":"నిస్సందేహంగా నీ ప్రభువు సర్వాధిక్యుడు, దయాశీలి"},{"SurahNumber":26,"VerseNumber":123,"Text":"ఆద్‌ జాతి వారు (కూడా) దైవ ప్రవక్తలను ధిక్కరించారు"},{"SurahNumber":26,"VerseNumber":124,"Text":"అప్పుడు వారి సోదరుడైన హూద్‌, (వారినుద్దేశించి) ఇలా అన్నాడు : “మీరు బొత్తిగా భయపడరా"},{"SurahNumber":26,"VerseNumber":125,"Text":"“నేను మీ వద్దకు పంపబడిన నమ్మకస్థుణ్ణి అయిన ప్రవక్తను"},{"SurahNumber":26,"VerseNumber":126,"Text":"“కనుక అల్లాహ్‌కు భయపడండి. నా విధానాన్ని అనుసరించండి"},{"SurahNumber":26,"VerseNumber":127,"Text":"“ఈ పనికిగాను నేను మీనుండి ఎలాంటి ప్రతిఫలాన్నీ అడగటం లేదు. నాకు ప్రతిఫలం ఇచ్చే బాధ్యత సర్వలోకాల ప్రభువుపై ఉంది"},{"SurahNumber":26,"VerseNumber":128,"Text":"“ఏమిటీ, మీరు ఎత్తయిన ప్రతి స్థలంలోనూ ఏమీ ప్రయోజనం లేని ఒక స్మారక కట్టడాన్ని నిర్మిస్తారా"},{"SurahNumber":26,"VerseNumber":129,"Text":"“మీరు ఇక్కడే శాశ్వతంగా ఉంటామన్నట్లు అపురూపమైన (పటిష్టమైన) భవనాలను నిర్మిస్తున్నారే"},{"SurahNumber":26,"VerseNumber":130,"Text":"“మీరు ఎప్పుడు, ఎవరిని పట్టుకున్నా చాలా దౌర్జన్య పూరితంగా పంజా విసురుతున్నారే"},{"SurahNumber":26,"VerseNumber":131,"Text":"“కనుక, మీరు అల్లాహ్‌కు భయపడండి. నా విధానాన్ని అనుసరించండి"},{"SurahNumber":26,"VerseNumber":132,"Text":"“మీకు తెలిసివున్న సమస్త (మంచి) వస్తువులను మీకు వొసగి, మిమ్మల్ని ఆదుకున్న వానికి భయపడండి"},{"SurahNumber":26,"VerseNumber":133,"Text":"“ఆయన మీకు పశువుల ద్వారా, సంతానం ద్వారా తోడ్పడ్డాడు"},{"SurahNumber":26,"VerseNumber":134,"Text":"“తోటల ద్వారా, చెలమల ద్వారా (సహాయపడ్డాడు)"},{"SurahNumber":26,"VerseNumber":135,"Text":"“నేను మీ విషయంలో ఒక మహా దినపు శిక్ష గురించి భయపడుతున్నాను.”"},{"SurahNumber":26,"VerseNumber":136,"Text":"వారిలా అన్నారు : “నువ్వు మాకు బోధించినా, బోధించే వారిలో ఒకడవు కాకపోయినా మాకు ఒకటే"},{"SurahNumber":26,"VerseNumber":137,"Text":"“ఇది పూర్వీకుల పాత అలవాటు తప్ప మరేమీ కాదు"},{"SurahNumber":26,"VerseNumber":138,"Text":"“ఎట్టి పరిస్థితిలోనూ మేము శిక్షించబడము.”"},{"SurahNumber":26,"VerseNumber":139,"Text":"ఆద్‌ (జాతి) వారు అతనిని (హూదును) ధిక్కరించిన కారణంగా మేము వారిని అంతమొందించాము. నిశ్చయంగా ఇందులో సూచన ఉంది. కాని వారిలో అనేకులు విశ్వాసులు కాలేదు"},{"SurahNumber":26,"VerseNumber":140,"Text":"మరి నిస్సందేహంగా నీ ప్రభువు అపార శక్తిసంపన్నుడు, పరమ కృపాశీలుడు"},{"SurahNumber":26,"VerseNumber":141,"Text":"సమూదు (జాతి) వారు కూడా దైవసందేశహరులను ధిక్కరించారు"},{"SurahNumber":26,"VerseNumber":142,"Text":"అప్పుడు వారి సోదరుడైన సాలెహ్‌ వారినుద్దేశించి ఇలా అన్నాడు: “ఏమిటీ? మీరు (అల్లాహ్‌కు) భయపడరా"},{"SurahNumber":26,"VerseNumber":143,"Text":"“నేను మీ వైపునకు పంపబడిన విశ్వసనీయుడనైన ప్రవక్తను"},{"SurahNumber":26,"VerseNumber":144,"Text":"“అందుకే మీరు అల్లాహ్‌కు భయపడండి. నా విధానాన్ని అనుసరించండి"},{"SurahNumber":26,"VerseNumber":145,"Text":"“ఈ పనికిగాను నేను మీ నుండి ఎలాంటి ప్రతిఫలాన్నీ అడగటం లేదు. నాకు ప్రతిఫలం ఇచ్చే బాధ్యత సర్వలోక ప్రభువుపై ఉంది"},{"SurahNumber":26,"VerseNumber":146,"Text":"“ఏమిటీ, ఇక్కడున్న ఈ వస్తువుల మధ్య మీరు ప్రశాంతంగా (ఉండగలిగేలా) వదలివేయబడతారా"},{"SurahNumber":26,"VerseNumber":147,"Text":"“అంటే – ఈ తోటలలో, ఈ చెలమలలో…"},{"SurahNumber":26,"VerseNumber":148,"Text":"“ఈ పొలాల్లో, సుతిమెత్తని, కోమలమైన పండ్ల గెలలు గల ఈ ఖర్జూర తోటలలో (కలకాలం ఉంటామని అనుకుంటున్నారా)"},{"SurahNumber":26,"VerseNumber":149,"Text":"“మీరు పర్వతాలను చెక్కి ఆడంబరమైన ఇండ్లను తయారు చేస్తున్నారు"},{"SurahNumber":26,"VerseNumber":150,"Text":"“కనుక, మీరు అల్లాహ్‌కు భయపడండి. నాకు విధేయత చూపండి"},{"SurahNumber":26,"VerseNumber":151,"Text":"“హద్దుమీరి పోయేవారికి విధేయత చూపటం మానండి"},{"SurahNumber":26,"VerseNumber":152,"Text":"“వారు భువిలో కల్లోలాన్ని రేకెత్తిస్తున్నారు. ఎలాంటి సంస్కరణా కార్యాలు చేయరు.”"},{"SurahNumber":26,"VerseNumber":153,"Text":"దానికి వారు ఇచ్చిన జవాబు ఇది : “నువ్వు చేతబడికి గురయిన వానిలా ఉన్నావు"},{"SurahNumber":26,"VerseNumber":154,"Text":"“నువ్వూ మాలాంటి ఒక మామూలు మనిషివే. ఒకవేళ నువ్వు నిజంగా సత్యవంతుడవే అయితే ఏదైనా నిదర్శనాన్ని తీసుకురా.”"},{"SurahNumber":26,"VerseNumber":155,"Text":"అతను ఇలా అన్నాడు : “ఇదిగో ఆడ ఒంటె! నీరు త్రాగటానికి ఒక వంతు దీనిది. ఒక నిర్ధారిత దినం మీది"},{"SurahNumber":26,"VerseNumber":156,"Text":"“(జాగ్రత్త!) దీన్ని దురుద్దేశంతో తాకకండి. (ఒకవేళ మీరు అలా చేశారంటే) పర్యవసానంగా ఒక మహాదినపు విపత్తు మిమ్మల్ని చుట్టుముట్టుతుంది.”"},{"SurahNumber":26,"VerseNumber":157,"Text":"అయినాసరే వాళ్లు దాని కాలి గిట్టెలను నరికేశారు. ఆ తరువాత వారు బాధపడసాగారు"},{"SurahNumber":26,"VerseNumber":158,"Text":"అంతే! శిక్ష వారిని కబళించింది. నిశ్చయంగా ఇందులో గుణపాఠ సూచన ఉంది. కాని వారిలో చాలామంది విశ్వసించలేదు"},{"SurahNumber":26,"VerseNumber":159,"Text":"నిశ్చయంగా నీ ప్రభువు సర్వాధిక్యుడు, కరుణామయుడు"},{"SurahNumber":26,"VerseNumber":160,"Text":"లూత్‌ జాతివారు (కూడా) ప్రవక్తలను ధిక్కరించారు"},{"SurahNumber":26,"VerseNumber":161,"Text":"వారి సోదరుడైన లూత్‌ వారినుద్దేశ్యించి ఇలా అన్నాడు: “మీరు (అల్లాహ్‌కు) భయపడరా"},{"SurahNumber":26,"VerseNumber":162,"Text":"“నేను మీ వద్దకు పంపబడిన నమ్మకస్థుడనైన ప్రవక్తను"},{"SurahNumber":26,"VerseNumber":163,"Text":"“కనుక మీరు అల్లాహ్‌కు భయపడండి. నా విధానాన్ని అనుసరించండి"},{"SurahNumber":26,"VerseNumber":164,"Text":"“దీనికిగాను నేను మీ నుండి ఎలాంటి ప్రతిఫలాన్నీ అడగటం లేదు. నాకు ప్రతిఫలం ఇచ్చే బాధ్యత సర్వలోకాల ప్రభువైన అల్లాహ్‌పై ఉంది"},{"SurahNumber":26,"VerseNumber":165,"Text":"“మీరు లోకంలో(ని) పురుషుల వద్దకు పోతున్నారేమిటీ"},{"SurahNumber":26,"VerseNumber":166,"Text":"“అల్లాహ్‌ మీ కొరకు జతగా సృష్టించిన మీ భార్యలను విడిచిపెడుతున్నారే! మీరు బొత్తిగా హద్దుమీరిపోయే జనంలా ఉన్నారు.”"},{"SurahNumber":26,"VerseNumber":167,"Text":"దానికి వారు “ఓ లూత్‌! నువ్వు (నీ ధోరణిని) మానుకోకపోతే, ఇక్కణ్ణుంచి వెళ్ళగొట్టబడతావు (జాగ్రత్త!)” అని చెప్పారు"},{"SurahNumber":26,"VerseNumber":168,"Text":"“మీ చేష్టలను నేను తీవ్రంగా అసహ్యించుకుంటున్నాను” అన్నాడు లూత్‌"},{"SurahNumber":26,"VerseNumber":169,"Text":"(తరువాత అతను ఇలా ప్రార్థించాడు): “ప్రభూ! వీళ్లు చేసే నీతిమాలిన పని (దుష్ఫలితం) నుంచి నన్నూ, నా ఇంటివారినీ కాపాడు.”"},{"SurahNumber":26,"VerseNumber":170,"Text":"అందువల్ల మేము అతన్నీ, అతని సంబంధీకులందరినీ రక్షించాము"},{"SurahNumber":26,"VerseNumber":171,"Text":"ఒక ముసలావిడను తప్ప! – ఆమె (మాత్రం) వెనుక ఉండిపోయేవారిలో చేరిపోయింది"},{"SurahNumber":26,"VerseNumber":172,"Text":"మరి మేము మిగిలిన వారందరినీ నాశనం చేశాము"},{"SurahNumber":26,"VerseNumber":173,"Text":"మేము వారిపై ఒక ప్రత్యేకమైన (రాళ్ల) వర్షం కురిపించాము. హెచ్చరించబడిన వారిపై కురిసిన ఆ వర్షం చాలా చెడ్డది"},{"SurahNumber":26,"VerseNumber":174,"Text":"ఈ వృత్తాంతం కూడా ఆసాంతం గుణపాఠంతో కూడుకున్నది. కాని వారిలో అధికులు విశ్వాసులు కారు"},{"SurahNumber":26,"VerseNumber":175,"Text":"నిశ్చయంగా నీ ప్రభువు ఆధిపత్యం కలవాడు, జాలిచూపే వాడూను"},{"SurahNumber":26,"VerseNumber":176,"Text":"‘అయికా’ జనులు కూడా దైవప్రవక్తలను ధిక్కరించారు"},{"SurahNumber":26,"VerseNumber":177,"Text":"అప్పుడు షుఐబ్‌ (అలైహిస్సలాం) వాళ్ళనుద్దేశించి ఇలా ప్రబోధించాడు: “మీరు (బొత్తిగా) భయపడరా"},{"SurahNumber":26,"VerseNumber":178,"Text":"“నేను మీ వద్దకు పంపబడిన నమ్మదగ్గ ప్రవక్తను"},{"SurahNumber":26,"VerseNumber":179,"Text":"“కనుక మీరు అల్లాహ్‌కు భయపడండి. నాకు విధేయులై ఉండండి"},{"SurahNumber":26,"VerseNumber":180,"Text":"“దీనికిగాను నేను మీనుంచి ఎలాంటి ప్రతిఫలాన్నీ అడగటం లేదు. నాకు ప్రతిఫలం ఇచ్చే బాధ్యత సర్వలోక ప్రభువు అయిన అల్లాహ్‌పై ఉంది"},{"SurahNumber":26,"VerseNumber":181,"Text":"“మీరు (కొలచి ఇస్తున్నప్పుడు) పూర్తిగా ఇవ్వండి. తగ్గించి ఇవ్వకండి"},{"SurahNumber":26,"VerseNumber":182,"Text":"“తూచి ఇస్తే సరైన త్రాసుతో తూకం వేసి ఇవ్వండి"},{"SurahNumber":26,"VerseNumber":183,"Text":"“ప్రజలకు వారి వస్తువులను తగ్గించి ఇవ్వకండి. భువిలో విచ్చలవిడిగా కల్లోలాన్ని రేకెత్తిస్తూ తిరగకండి"},{"SurahNumber":26,"VerseNumber":184,"Text":"“మిమ్మల్నీ, మీ పూర్వీకుల్ని సృష్టించిన వానికి భయపడండి.”"},{"SurahNumber":26,"VerseNumber":185,"Text":"దానికి వారు ఇచ్చిన సమాధానం ఇది: “అసలు నువ్వు చేతబడికి గురైన వాడివి"},{"SurahNumber":26,"VerseNumber":186,"Text":"“నువ్వూ మాలాంటి ఒక మనిషివే. నువ్వు అబద్ధం చెప్పే వారిలో ఒకడివని మేము భావిస్తున్నాము"},{"SurahNumber":26,"VerseNumber":187,"Text":"“ఒకవేళ నువ్వు సత్యవంతులలో ఒకడివైతే ఆకాశం నుంచి ఏదైనా తునకను మాపై పడవెయ్యి.”"},{"SurahNumber":26,"VerseNumber":188,"Text":"“మీరు చేసేదంతా నా ప్రభువుకు బాగా తెలుసు” అని అతను (షుఐబ్‌) చెప్పాడు"},{"SurahNumber":26,"VerseNumber":189,"Text":"మొత్తానికి వారు అతన్ని ధిక్కరించిన కారణంగా (కారు మబ్బుతో కూడిన) ఛాయావృత దినపు విపత్తు వారిని కబళించింది. నిజంగానే అది మహాదినపు శిక్ష"},{"SurahNumber":26,"VerseNumber":190,"Text":"నిశ్చయంగా ఇందులో గొప్ప నిదర్శనం ఉంది. మరైతే వారిలో చాలా మంది విశ్వాసులు కారు"},{"SurahNumber":26,"VerseNumber":191,"Text":"నిస్సందేహంగా నీ ప్రభువు మహా శక్తిమంతుడు, పరమ కృపాశీలుడు"},{"SurahNumber":26,"VerseNumber":192,"Text":"నిశ్చయంగా ఇది (ఈ ఖుర్‌ఆన్‌) సకల లోకాల ప్రభువు అవతరింపజేసినది"},{"SurahNumber":26,"VerseNumber":193,"Text":"విశ్వసనీయుడైన దైవదూత దీన్ని తీసుకువచ్చాడు"},{"SurahNumber":26,"VerseNumber":194,"Text":"(ఓ ముహమ్మద్‌ – సఅసం!) నువ్వు హెచ్చరించే వారిలోని వాడవు కావటానికి ఇది నీ హృదయంపై అవతరించింది"},{"SurahNumber":26,"VerseNumber":195,"Text":"(ఇది) సుస్పష్టమైన అరబీ భాషలో ఉంది"},{"SurahNumber":26,"VerseNumber":196,"Text":"పూర్వీకుల గ్రంథాలలో కూడా దీని (ఖుర్‌ఆన్‌) ప్రస్తావన ఉంది"},{"SurahNumber":26,"VerseNumber":197,"Text":"ఈ సంగతి (ఖుర్‌ఆన్‌ వాస్తవికత) ఇస్రాయీలు సంతతికి చెందిన విద్వాంసులకు సయితం తెలిసి ఉండటం వారికొక నిదర్శనం కాదా"},{"SurahNumber":26,"VerseNumber":198,"Text":"ఒకవేళ మేము దీన్ని ఏ అరబ్బేతరునిపైనో అవతరింపజేసి వుంటే"},{"SurahNumber":26,"VerseNumber":199,"Text":"మరి అతడు దానిని వారి ముందు చదివి వినిపించి వున్నట్లయితే, వారు దాన్ని విశ్వసించేవారు కాదు"},{"SurahNumber":26,"VerseNumber":200,"Text":"మేము పాపాత్ముల హృదయాలలో ఇలాగే ఈ తిరస్కార భావాన్ని జొప్పించాము"},{"SurahNumber":26,"VerseNumber":201,"Text":"వ్యధాభరితమైన శిక్షను చూచేవరకూ వారు దాన్ని విశ్వసించరు"},{"SurahNumber":26,"VerseNumber":202,"Text":"మరి ఆ శిక్ష అకస్మాత్తుగా వారిపై వచ్చిపడుతుంది. దాని గురించిన ధ్యాస కూడా వారికుండదు"},{"SurahNumber":26,"VerseNumber":203,"Text":"అప్పుడు వారు, “మాకేమన్నా కాస్త గడువు ఇవ్వబడుతుందా?” అంటారు"},{"SurahNumber":26,"VerseNumber":204,"Text":"ఇంతకీ వారు మా శిక్ష కోసం ఆత్రం చేస్తున్నారా"},{"SurahNumber":26,"VerseNumber":205,"Text":"దీనిని గురించి నీవేమైనా ఆలోచించావా? ఒకవేళ మేము కొన్ని సంవత్సరాల పాటు వారికి లబ్దిపొందే అవకాశం కల్పించినా…"},{"SurahNumber":26,"VerseNumber":206,"Text":"తరువాత వారికి హెచ్చరించబడే ఆ శిక్ష వచ్చిపడినప్పుడు"},{"SurahNumber":26,"VerseNumber":207,"Text":"వారు అనుభవిస్తూ వచ్చిన సుఖసౌఖ్యాలు, సాధన సంపత్తులు వారికెలాంటి ప్రయోజనాన్నీ చేకూర్చలేవు"},{"SurahNumber":26,"VerseNumber":208,"Text":"హెచ్చరిక చేసేవారు రాకుండా మేము ఎన్నడూ ఏ జనవాసాన్నీ అంతమొందించలేదు"},{"SurahNumber":26,"VerseNumber":209,"Text":"(వారు) హితబోధ (చేసిన పిమ్మటే మేము జోక్యం చేసుకున్నాము). మేము అన్యాయం చేసేవారంకాము"},{"SurahNumber":26,"VerseNumber":210,"Text":"దీనిని (ఈ ఖుర్‌ఆను గ్రంథాన్ని) షైతానులు తీసుకుని దిగలేదు"},{"SurahNumber":26,"VerseNumber":211,"Text":"దానికి వారు యోగ్యులూ కారు, దాన్ని తెచ్చే స్థోమత కూడా వారికి లేదు"},{"SurahNumber":26,"VerseNumber":212,"Text":"పైగా వారు దానిని (కనీసం) వినకుండా – దూరం – చేయబడ్డారు"},{"SurahNumber":26,"VerseNumber":213,"Text":"కనుక (ఓ ప్రవక్తా!) నువ్వు అల్లాహ్‌తోపాటు మరే ఇతర దైవాన్నీ మొరపెట్టుకోకు. నువ్వుగాని అలా చేశావంటే శిక్షించబడేవారిలో చేరిపోతావు సుమా"},{"SurahNumber":26,"VerseNumber":214,"Text":"నీ సమీప బంధువులను హెచ్చరించు"},{"SurahNumber":26,"VerseNumber":215,"Text":"విశ్వసించి, నిన్ను అనుసరించేవారి పట్ల మృదువుగా మసలుకో"},{"SurahNumber":26,"VerseNumber":216,"Text":"ఒకవేళ వారు గనక నీకు అవిధేయత చూపితే, “మీ పోకడలతో నాకు ఎటువంటి సంబంధం లేదు” అని చెప్పు"},{"SurahNumber":26,"VerseNumber":217,"Text":"సర్వాధిక్యుడు, కరుణామయుడు అయిన అల్లాహ్‌నే నమ్ముకో"},{"SurahNumber":26,"VerseNumber":218,"Text":"నువ్వు (ఒంటరిగా ఆరాధనలో) నిలబడి ఉన్నప్పుడు ఆయన నిన్ను చూస్తూ ఉంటాడు"},{"SurahNumber":26,"VerseNumber":219,"Text":"సాష్టాంగపడేవారి మధ్య (కూడా) నీ కదలికలను (కనిపెట్టుకుని ఉంటాడు)"},{"SurahNumber":26,"VerseNumber":220,"Text":"నిశ్చయంగా ఆయన అన్నీ వినేవాడు, అంతా తెలిసినవాడు"},{"SurahNumber":26,"VerseNumber":221,"Text":"(ప్రజలారా!) షైతానులు ఎవడిపైన దిగుతారో నేను మీకు తెలుపనా"},{"SurahNumber":26,"VerseNumber":222,"Text":"అబద్ధాలకోరు, పాపాత్ముడు అయిన ప్రతి ఒక్కరిపై వారు దిగుతారు"},{"SurahNumber":26,"VerseNumber":223,"Text":"వినీవినని కొన్ని మాటల్ని చెవుల్లో వేస్తారు. వారిలో అనేకులు అబద్ధాలు చెప్పేవారే"},{"SurahNumber":26,"VerseNumber":224,"Text":"ఇకపోతే కవులు – దారి తప్పినవారే వారి వెనుక నడుస్తారు"},{"SurahNumber":26,"VerseNumber":225,"Text":"ఏమిటీ, వారు ప్రతి లోయలోనూ ఎలా తచ్చాడుతూ తిరుగుతున్నారో నీవు చూడలేదా"},{"SurahNumber":26,"VerseNumber":226,"Text":"చెయ్యని దాన్ని గురించి (తమ కవనంలో) ఎలా గొప్పలు చెబుతున్నారో (నీవు గమనించలేదా)"},{"SurahNumber":26,"VerseNumber":227,"Text":"అయితే విశ్వసించి, మంచి పనులు చేసేవారు, అత్యధికంగా అల్లాహ్‌ను స్మరించేవారు, తమకు అన్యాయం జరిగినప్పుడు కేవలం ప్రతిగా చర్య తీసుకునేవారు అలాంటి వారు కారు. ఇక అన్యాయానికి ఒడిగట్టేవారు తమకు ఏ గతి పడుతుందో శీఘ్రంగానే తెలుసుకుంటారు"},{"SurahNumber":27,"VerseNumber":1,"Text":"తా – సీన్‌. ఇవి ఖుర్‌ఆన్‌ ఆయతులు- స్పష్టమైన గ్రంథానికి చెందినవి"},{"SurahNumber":27,"VerseNumber":2,"Text":"విశ్వసించిన వారికి మార్గదర్శకం, శుభవార్త"},{"SurahNumber":27,"VerseNumber":3,"Text":"వారు (విశ్వాసులు) నమాజును నెలకొల్పుతారు, జకాతును ఇస్తారు, పరలోకాన్ని నమ్ముతారు"},{"SurahNumber":27,"VerseNumber":4,"Text":"ఎవరయితే పరలోకాన్ని విశ్వసించరో వారికి మేము, వారి పనులు ఎంతో అందమైనవిగా అనిపించేటట్లు చేశాము. అందుచేత వారు దారితప్పి తిరుగుతుంటారు"},{"SurahNumber":27,"VerseNumber":5,"Text":"చెడ్డ శిక్షను పొందేవారు వీరే. పరలోకంలో కూడా వారు తీవ్రమైన నష్టాన్ని పొందుతారు"},{"SurahNumber":27,"VerseNumber":6,"Text":"(ఓ ప్రవక్తా!) వివేచనాపరుడు, జ్ఞాన సంపన్నుడైన అల్లాహ్‌ తరఫు నుంచి నీకు ఖుర్‌ఆన్‌ బోధించబడుతున్నది"},{"SurahNumber":27,"VerseNumber":7,"Text":"మూసా తన ఇంటివారితో, “నేను అగ్నిని చూశాను. నేను అక్కణ్ణుంచి ఏదైనా సమాచారంగానీ లేదా మీరు (చలి) కాచుకోవటానికి నిప్పు కొరివినిగానీ తెస్తాను” అని చెప్పినప్పటి విషయం (జ్ఞాపకమేనా)"},{"SurahNumber":27,"VerseNumber":8,"Text":"తీరా అతను అక్కడకు చేరుకోగానే పిలుపు (విన)వచ్చింది: “ఈ అగ్నిలో ఉన్నవాడు, శుభవంతుడు, దాని చుట్టు ప్రక్కల ఉన్న వారికి శుభము వొసగబడింది. సర్వలోకాల పోషకుడైన అల్లాహ్‌ పవిత్రుడు"},{"SurahNumber":27,"VerseNumber":9,"Text":"“ఓ మూసా! విను! సర్వశక్తుణ్ణి, వివేకవంతుణ్ణి అయిన అల్లాహ్‌ను నేనే"},{"SurahNumber":27,"VerseNumber":10,"Text":"“నీ చేతి కర్రను పడవెయ్యి.” ఆ తరువాత అదొక పాము మాదిరిగా ప్రాకుతూ ఉండటం చూచి మూసా వెన్ను చూపి పారిపోయాడు. వెనక్కి తిరిగి చూడనయినా లేదు. “ఓ మూసా! భయపడకు. నా ముందర ప్రవక్తలు భీతి చెందరు"},{"SurahNumber":27,"VerseNumber":11,"Text":"“కాని తప్పు చేసిన వారు (మాత్రం భయపడతారు.) మరి ఆ తరువాత ఆ దుష్కార్యానికి బదులుగా సత్కార్యం చేస్తే నేను క్షమించేవాడను, కనికరించేవాడను"},{"SurahNumber":27,"VerseNumber":12,"Text":"“నీ చేతిని నీ చొక్కా లోపల పెట్టుకో- అది ఎలాంటి లోపం లేకుండా ప్రకాశిస్తూ బయటికి వస్తుంది. నువ్వు తొమ్మిది నిదర్శనాలను తీసుకుని ఫిర్‌ఔన్‌ మరియు అతని జాతి వారి వద్దకు వెళ్ళు. నిశ్చయంగా వారు పరమ అవిధేయులు.”"},{"SurahNumber":27,"VerseNumber":13,"Text":"మరి కళ్లు తెరిపించే మా సూచనలు వారి వద్దకు చేరిన తరువాత కూడా “ఇది స్పష్టమైన ఇంద్రజాలం” అని వారు తేలిగ్గా కొట్టేశారు"},{"SurahNumber":27,"VerseNumber":14,"Text":"నిజానికి వారి మనసులు (సత్యాన్ని) నమ్మినప్పటికీ అన్యాయం, అహంకారంతో వారు దాన్ని త్రోసిపుచ్చారు. కాబట్టి ఆ కల్లోల జనకులకు ఏ గతి పట్టిందో చూడు"},{"SurahNumber":27,"VerseNumber":15,"Text":"నిశ్చయంగా మేము దావూదు, సులైమానులకు జ్ఞానాన్ని వొసగాము. “విశ్వాసులైన తన దాసులెందరిపైనో మాకు ప్రాధాన్యతను వొసగిన అల్లాహ్‌కు సర్వస్తోత్రాలు” అని వారిద్దరూ పలికారు"},{"SurahNumber":27,"VerseNumber":16,"Text":"సులైమాను దావూదుకు వారసుడయ్యాడు. అతను ఇలా అన్నాడు : “ఓ ప్రజలారా! మాకు పక్షుల భాష నేర్పబడింది. ఇంకా మాకు ప్రతిదీ ప్రసాదించబడింది. ముమ్మాటికీ ఇది స్పష్టమైన దైవానుగ్రహమే.”"},{"SurahNumber":27,"VerseNumber":17,"Text":"సులైమాను ఎదుట అతని జిన్నాతుల దళం, మనుషుల సైన్యం, పక్షుల గుంపు సమీకరించబడింది. అవన్నీ (వేర్వేరుగా) వివిధ జట్లుగా మోహరించబడ్డాయి"},{"SurahNumber":27,"VerseNumber":18,"Text":"చివరకు వారంతా ఒక చీమల లోయకు చేరుకున్నప్పుడు ఒక చీమ ఇలా ప్రకటించింది: “ఓ చీమల్లారా! సులైమాను, అతని సైన్యాలు తెలీకుండా మిమ్మల్ని నలిపివేసే స్థితి ఏర్పడకుండా ఉండేందుకు, మీరు మీ మీ పుట్టలలోనికి దూరిపోండి.”"},{"SurahNumber":27,"VerseNumber":19,"Text":"దాని మాటపై సులైమాను చిరునవ్వును చిందించాడు. అతనిలా ప్రార్థించసాగాడు : “నా ప్రభూ! నువ్వు నాకూ, నా తల్లి దండ్రులకూ ప్రసాదించిన అనుగ్రహాలకుగాను నిత్యం నీకు కృతజ్ఞతలు తెలుపుకునే సద్బుద్ధిని నాకు ఇవ్వు. నేను, నీ మెప్పును పొందే మంచిపనులు చేసేలా చూడు. నీ దయతో నన్ను నీ సజ్జన దాసులలో చేర్చుకో.”"},{"SurahNumber":27,"VerseNumber":20,"Text":"అతను పక్షులను తనిఖీ చేసి, “హుద్‌ హుద్‌ పక్షి (వడ్రంగి పిట్ట!) నాకు కనిపించటంలేదేమిటి? అది నిజంగానే హాజరు కాలేదా?” అని అన్నాడు"},{"SurahNumber":27,"VerseNumber":21,"Text":"“నేను దానిని కఠినంగా శిక్షిస్తాను లేదా దాన్ని కోసివేస్తాను లేదా అది నాకు సరైన సంజాయిషీ అన్నా ఇవ్వాలి” (అని చెప్పాడు)"},{"SurahNumber":27,"VerseNumber":22,"Text":"కొద్ది సేపట్లోనే అది వచ్చి ఇలా విన్న వించుకోసాగింది : “మీకు తెలియని ఒక సమాచారాన్ని నేను సేకరించాను. నేను ‘సబా’ (జాతి)కి చెందిన ఒక నిజవార్తను మోసుకువచ్చాను"},{"SurahNumber":27,"VerseNumber":23,"Text":"“(ఆ జాతి) వారిని ఒక స్త్రీ పరిపాలిస్తుండటం నేను కనుగొన్నాను. ఆమెకు అన్ని వస్తువులలో నుంచి (అంతో ఇంతో) ప్రసాదించబడింది. ఆమె సింహాసనం కూడా వైభవోపేతమైనదే"},{"SurahNumber":27,"VerseNumber":24,"Text":"“అయితే ఆమె, ఆమె ప్రజలు కూడా అల్లాహ్‌ను వదలి సూర్యునికి ప్రణమిల్లటం నేను గమనించాను. షైతాను వారి కర్మలను వారికి మంచివిగా కనిపించేటట్లు చేసి, వాళ్లను సన్మార్గం పొందకుండా అడ్డుకున్నాడు. అందువల్ల వారు సన్మార్గ భాగ్యం పొందలేకపోతున్నారు.”"},{"SurahNumber":27,"VerseNumber":25,"Text":"ఆకాశాలలోనూ, భూమిలోను నిక్షిప్తమై ఉన్న వస్తువులను వెలికితీసేవాడు, మీరు గోప్యంగా ఉంచే, బహిర్గతం చేసే విషయాలన్నీ తెలిసినవాడైన అల్లాహ్‌కు వారు సాష్టాంగపడాల్సింది (కాని వారలా చేయటం లేదు)"},{"SurahNumber":27,"VerseNumber":26,"Text":"అల్లాహ్‌-ఆయన తప్ప వేరొక ఆరాధ్య దైవం లేడు. ఆయనే మహోన్నతమైన సింహాసనానికి అధిపతి"},{"SurahNumber":27,"VerseNumber":27,"Text":"సులైమాను ఇలా అన్నాడు: “సరే, నువ్వు నిజం చెబుతున్నావో లేక అబద్ధం చెబుతున్నావో మేము చూస్తాము"},{"SurahNumber":27,"VerseNumber":28,"Text":"“నా ఈ ఉత్తరాన్ని తీసుకుపోయి వారివద్ద పడవెయ్యి. వారి దగ్గరి నుంచి తొలగిపోయి, వారేవిధంగా స్పందిస్తారో చూడు.”"},{"SurahNumber":27,"VerseNumber":29,"Text":"ఆమె (రాణి) ఇలా చెప్పింది : “సభాసదులారా! నా వద్ద గౌరవప్రదమైన ఒక ఉత్తరం వెయ్యబడింది"},{"SurahNumber":27,"VerseNumber":30,"Text":"“ఇది సులైమాను దగ్గరి నుంచి వచ్చింది. – ఇది అపార కరుణామయుడు, పరమ కృపాశీలుడైన అల్లాహ్‌ పేరుతో ప్రారంభం” (అయింది అంటూ చదువసాగింది)"},{"SurahNumber":27,"VerseNumber":31,"Text":"“మీరు నాకు వ్యతిరేకంగా ఏమాత్రం తలబిరుసుతనం చూపకుండా, విధేయులై (ముస్లింలై) నా దగ్గరకు వచ్చేయండి (అని ఇందులో లిఖించబడివుంది).”"},{"SurahNumber":27,"VerseNumber":32,"Text":"“ఓ ప్రముఖులారా! ఈ విషయంలో మీ అభిప్రాయం ఏమిటో చెప్పండి. ఏ విషయాన్నయినా మీ దృష్టికి తేకుండా, (మిమ్మల్ని సంప్రతించకుండా) నేను ఏ నిర్ణయమూ తీసుకోను కదా!” అని రాణి చెప్పింది"},{"SurahNumber":27,"VerseNumber":33,"Text":"దానికి వారంతా, “(అమ్మా!) మనం బలవంతులం. గొప్ప పోరాటపటిమగల వారం. ఇకమీదట ఏం చేయాలన్నది మీపైనే ఆధారపడి ఉంది. మాకే ఆదేశం ఇవ్వాలో స్వయంగా మీరే ఆలోచించుకోండి” అన్నారు"},{"SurahNumber":27,"VerseNumber":34,"Text":"ఆమె (రాణి)గారు ఇలా అభిప్రాయపడ్డారు : “సాధారణంగా రాజులు ఏ నగరంలో జొరబడినా దాన్ని ధ్వంసం చేస్తారు. అక్కడి మర్యాదస్తులను అవమానాలపాలు చేస్తారు. (బహుశా) వీళ్లూ అదే చేయవచ్చు"},{"SurahNumber":27,"VerseNumber":35,"Text":"“నేను వాళ్ళకు ఒక కానుక పంపిస్తాను. ఆ తరువాత దౌత్యకారులు ఏం జవాబు తీసుకువస్తారో చూస్తాను.”"},{"SurahNumber":27,"VerseNumber":36,"Text":"(రాణిగారి) దూత సులైమాను వద్దకు చేరుకున్నప్పుడు, “ఏమిటీ, మీరు నాకు ధనరూపేణా సహాయం చేయాలనుకుంటున్నారా? నా ప్రభువు నాకు, మీకిచ్చిన దానికన్నా మేలైనది ప్రసాదించాడు. కాబట్టి మీ కానుకతో మీరే సంతోషపడండి” అని సులైమాను అన్నాడు"},{"SurahNumber":27,"VerseNumber":37,"Text":"“నువ్వు వారి వద్దకే తిరిగి వెళ్ళు. మేము వారిపైకి వారు నిలువరించలేని సైన్యాలను తీసుకువస్తాము. వారిని పరాభవం పాల్జేసి అక్కణ్ణుంచి వెళ్ళగొడతాము. తుదకు వారు కడు నిస్సహాయులుగా ఉండిపోతారు” (అని చెప్పాడు)"},{"SurahNumber":27,"VerseNumber":38,"Text":"“ఓ ప్రముఖులారా! వారు విధేయులై ఇక్కడకు చేరుకొనక ముందే, ఆమె సింహాసనాన్ని నా దగ్గరకు తేగలవారు మీలో ఎవరయినా ఉన్నారా?” అని అతను అడిగాడు"},{"SurahNumber":27,"VerseNumber":39,"Text":"జిన్నులలో బలిష్టుడైన ఒకతను, “మీరు మీ స్థానం నుంచి లేచే లోపలే నేను దానిని మీ ముందు సమర్పిస్తాను. అంతటి శక్తి నాకుంది. నేను విశ్వసనీయుణ్ణి కూడాను” అని చెప్పాడు"},{"SurahNumber":27,"VerseNumber":40,"Text":"(అప్పుడు వారిలో) గ్రంథజ్ఞానం గల ఒకతను, “మీరు కళ్లుమూసి తెరిచే లోగానే నేను దాన్ని మీ ముందు తెచ్చిపెట్టగలను” అన్నాడు. తన కళ్ళముందర ఆ సింహాసనం ఉండటం చూసి సులైమాను, “ఇది నా ప్రభువు అనుగ్రహం. నేను కృతజ్ఞుణ్ణి అవుతానో లేక (ప్రభువు) చేసిన మేలును మరచిపోతానో పరీక్షించటానికే (ఆయన ఇదంతా చేశాడు). ఎవడైనా కృతజ్ఞతా పూర్వకంగా వ్యవహరిస్తే అతని కృతజ్ఞతాభావం అతనికే ప్రయోజనకరం అవుతుంది. మరెవరయినా మేలును మరచి ప్రవర్తిస్తే నా ప్రభువు లక్ష్యపెట్టనివాడు, గొప్ప ఉదాత్తుడు” అని పలికాడు"},{"SurahNumber":27,"VerseNumber":41,"Text":"“ఆ సింహాసనం రూపురేఖలను (స్వల్పంగా) మార్చేయండి. ఆమె తన సింహాసనాన్ని గుర్తించే విషయంలో మార్గం పొందుతుందో లేక మార్గం తప్పిన వారిలో చేరుతుందో చూద్దాం” అని సులైమాను ఆదేశించాడు"},{"SurahNumber":27,"VerseNumber":42,"Text":"ఆమె రాగానే, “నీ సింహాసనం కూడా ఇలాంటిదేనా?!” అని అనబడింది. దానికామె, “ఇది అచ్చం అలాగే ఉంది. మాకు ముందుగానే (విషయం) తెలిసి వచ్చింది. మేము అప్పుడే విధేయులం (ముస్లింలం) అయ్యాము” అని సమాధానమిచ్చింది"},{"SurahNumber":27,"VerseNumber":43,"Text":"అల్లాహ్‌ను వదలి ఆమె ఎవరెవరినయితే పూజించేదో వారు ఆమెను (సన్మార్గం నుంచి) ఆపి ఉంచేవారు. నిశ్చయంగా (లోగడ) ఆమె అవిశ్వాస జనులకు చెందినది"},{"SurahNumber":27,"VerseNumber":44,"Text":"“మేడలోనికి పదండి” అని ఆమెతో అనబడింది. దాన్ని చూడగానే, ‘ ఇది నీటి కొలను కాబోలు’ అని అనుకుని ఆమె తన పిక్కలపైని వస్త్రాన్ని ఎత్తిపట్టుకుంది. అప్పుడతను, “ఇది గాజుతో చేయబడిన నున్నని నిర్మాణం మాత్రమే” అన్నాడు. “ప్రభూ! నేను (ఇప్పటివరకూ) నా ఆత్మకు అన్యాయం చేసుకున్నాను. ఇప్పుడు నేను సులైమానుతో పాటు సర్వలోక ప్రభువు అయిన అల్లాహ్‌కు విధేయత చూపుతున్నాను” అని ఆమె ప్రకటించింది"},{"SurahNumber":27,"VerseNumber":45,"Text":"మేము సమూద్‌ జాతి వారి వైపు వారి సోదరుడైన సాలెహ్‌ను “మీరంతా అల్లాహ్‌ను ఆరాధించండి” అని సందేశం ఇచ్చి పంపాము. కాని వారు మాత్రం రెండు వర్గాలుగా చీలిపోయి పరస్పరం పోట్లాడుకోసాగారు"},{"SurahNumber":27,"VerseNumber":46,"Text":"అతను (సాలెహ్‌) ఇలా అన్నాడు : “ఓ నా జాతివారలారా! మీరు మంచి పనికి ముందు చెడుకోసం ఎందుకింత ఆత్రం చేస్తున్నారు? మీరు క్షమాపణ కొరకు అల్లాహ్‌ను ఎందుకు వేడుకోరు? తద్వారా మీరు కరుణించబడవచ్చు కదా!”"},{"SurahNumber":27,"VerseNumber":47,"Text":"దానికి వారు, “నీ మూలంగా, నీ వెంటవున్న వారి మూలంగానే మాకు ఈ దరిద్రం పట్టుకుందని మేము భావిస్తున్నాము” అన్నారు. “మీ దరిద్రం ఏదో అల్లాహ్‌ వద్దనే ఉంది. నిజానికి మీరు పరీక్షించబడుతున్నారు” అని సాలెహ్‌ చెప్పాడు"},{"SurahNumber":27,"VerseNumber":48,"Text":"ఆ నగరంలో తొమ్మిది మందితో కూడిన (దుష్ట) మూక ఒకటి ఉండేది. వారు భువిలో అరాచకాన్ని సృష్టించేవారు. సంస్కరణ కోసం ఏమాత్రం ప్రయత్నించేవారు కారు"},{"SurahNumber":27,"VerseNumber":49,"Text":"వారిలా కూడబలుక్కున్నారు : “రాత్రికి రాత్రే సాలెహ్‌పై, అతని ఇంటివారిపై దాడి జరుపుదాం. అతని ఇంటివారు హతమార్చబడినప్పుడు మేమక్కడ లేమని, మేము చెప్పేది సత్యమని అతని వారసులతో చెబుదాము. ఈ మేరకు అల్లాహ్‌పై ప్రమాణం చేసి మరీ శపథం చేయండి.”"},{"SurahNumber":27,"VerseNumber":50,"Text":"ఈ విధంగా వారు (రహస్యంగా) కుట్ర పన్నారు. మరి మేము కూడా మా వ్యూహాన్ని రచించాము. కాని దాని గురించి వారికి తెలీదు"},{"SurahNumber":27,"VerseNumber":51,"Text":"మరి వారి కుట్ర ఎలా పరిణమించిందో చూడండి! మేము వారినీ, వారి జాతి జనులందరినీ మట్టుపెట్టాము"},{"SurahNumber":27,"VerseNumber":52,"Text":"అవిగో, అవే వారి ఇండ్లు! వారి దౌర్జన్యం మూలంగా పాడుబడి ఉన్నాయి. జ్ఞానమున్న వారి కోసం ఇందులో గొప్ప సూచన ఉంది"},{"SurahNumber":27,"VerseNumber":53,"Text":"అయితే విశ్వసించి, భయభక్తులతో మెలిగే వారిని మేము కాపాడాము"},{"SurahNumber":27,"VerseNumber":54,"Text":"ఇంకా లూతు (ను పంపినప్పటి సంగతిని జ్ఞాపకం తెచ్చుకో) – అతను తన జాతివారితో, “మీరు అంతా తెలిసి కూడా సిగ్గుమాలిన పని చేస్తున్నారే?! అని చెప్పాడు"},{"SurahNumber":27,"VerseNumber":55,"Text":"“మీరు ఆడవారిని వదిలేసి, మగవారి వద్దకు కామవాంఛతో ఎగబడి వస్తారేమిటి? నిజానికి మీరు వట్టి మూర్ఖులుగా ప్రవర్తిస్తున్నారు” (అని చెప్పాడు)"}]}