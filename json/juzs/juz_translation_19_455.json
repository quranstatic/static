{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"اور جو لوگ ہمارے پاس آنے کی امید نہیں رکھتے وہ کہتے ہیں کہ ہمارے اوپر فرشتے کیوں نہیں اتارے گئے؟ یا ہم اپنے پروردگار کو ہی دیکھ لیتے! انہوں نے اپنے دلوں میں اپنے کو بہت بڑا سمجھا اور سرکشی میں حد سے گزر گئے ہیں۔"},{"SurahNumber":25,"VerseNumber":22,"Text":"یہ لوگ جس دن فرشتوں کو دیکھیں گے تو اس دن مجرموں کیلئے کوئی بشارت نہیں ہوگی اور وہ کہیں گے پناہ ہے پناہ (یا حرام ہے حرام)۔"},{"SurahNumber":25,"VerseNumber":23,"Text":"اور ہم ان کے ان کاموں کی طرف متوجہ ہوں گے جو انہوں نے کئے ہوں گے۔ اور انہیں پراگندہ غبار بنا دیں گے۔"},{"SurahNumber":25,"VerseNumber":24,"Text":"اس دن بہشت والوں کا ٹھکانہ بہترین ہوگا اور دوپہر کی آرام گاہ بھی عمدہ ہوگی۔"},{"SurahNumber":25,"VerseNumber":25,"Text":"اور جس دن بادل کے ساتھ آسمان شق ہو جائے گا اور فرشتے جوق در جوق اتارے جائیں گے۔"},{"SurahNumber":25,"VerseNumber":26,"Text":"اس دن حقیقی بادشاہی (خدائے) رحمن کی ہوگی اور وہ دن کافروں کیلئے بڑا سخت ہوگا۔"},{"SurahNumber":25,"VerseNumber":27,"Text":"اور اس دن ظالم (حسرت سے) اپنے ہاتھوں کو کاٹے گا (اور) کہے گا: کاش! میں نے رسول(ص) کے ساتھ (سیدھا) راستہ اختیار کیا ہوتا۔"},{"SurahNumber":25,"VerseNumber":28,"Text":"ہائے میری بدبختی! کاش میں نے فلاں شخص کو اپنا دوست نہ بنایا ہوتا۔"},{"SurahNumber":25,"VerseNumber":29,"Text":"اس نے نصیحت (یا قرآن) کے میرے پاس آجانے کے بعد مجھے اس کے قبول کرنے سے بہکا دیا اور شیطان تو ہے ہی (مشکل وقت میں) بے یار و مددگار چھوڑ دینے والا (دغا باز)۔"},{"SurahNumber":25,"VerseNumber":30,"Text":"اور رسول(ص) کہیں گے اے میرے پروردگار! میری قوم (امت) نے اس قرآن کو بالکل چھوڑ دیا تھا۔"},{"SurahNumber":25,"VerseNumber":31,"Text":"اور اسی طرح ہم نے ہر نبی کیلئے مجرموں میں سے بعض کو دشمن بنایا اور آپ کا پروردگار راہنمائی اور مدد کیلئے کافی ہے۔"},{"SurahNumber":25,"VerseNumber":32,"Text":"اور کافر لوگ کہتے ہیں کہ اس شخص پر پورا قرآن یکبارگی کیوں نہیں نازل کیا گیا؟ ہاں اس طرح اس لئے کیا کہ ہم تمہارے دل کو ثبات و تقویت دیں اور (اسی لئے) اسے عمدہ ترتیب کے ساتھ ٹھہر ٹھہر کر نازل کیا ہے۔"},{"SurahNumber":25,"VerseNumber":33,"Text":"اور یہ لوگ جب بھی کوئی (نیا) اعتراض اٹھاتے ہیں تو ہم اس کا صحیح جواب اور عمدہ تشریح آپ کے سامنے لاتے ہیں۔"},{"SurahNumber":25,"VerseNumber":34,"Text":"وہ لوگ جو اپنے مونہوں کے بل جہنم کی طرف لے جائے جائیں گے وہ ٹھکانے کے لحاظ سے بدتر اور راستہ کے اعتبار سے گمراہ تر ہیں۔"},{"SurahNumber":25,"VerseNumber":35,"Text":"بےشک ہم نے موسیٰ کو کتاب عطا کی اور ان کے ساتھ ان کے بھائی ہارون کو ان کا وزیر مقرر کیا۔"},{"SurahNumber":25,"VerseNumber":36,"Text":"پھر ہم نے ان سے کہا کہ تم دونوں جاؤ اس قوم کی طرف جنہوں نے ہماری آیتوں کو جھٹلایا ہے (جب انہوں نے نہ مانا) تو ہم نے ان کو بالکل ہلاک و برباد کر دیا۔"},{"SurahNumber":25,"VerseNumber":37,"Text":"اور نوح(ع) کی قوم کو بھی ہم نے غرق کر دیا جب انہوں نے رسولوں کو جھٹلایا۔ اور انہیں لوگوں کیلئے نشانِ عبرت بنا دیا اور ہم نے ظالموں کیلئے دردناک عذاب تیار کر رکھا ہے۔"},{"SurahNumber":25,"VerseNumber":38,"Text":"اور (اسی طرح) ہم نے قومِ عاد و ثمود اور اصحاب الرس کو اور ان کے درمیان، بہت سی نسلوں (اور) قوموں کو بھی ہلاک کیا۔"},{"SurahNumber":25,"VerseNumber":39,"Text":"اور ہم نے ہر ایک کیلئے (پہلے برباد ہونے والوں) کی مثالیں بیان کیں اور (آخرکار) ہم نے سب کو نیست و نابود کر دیا۔"},{"SurahNumber":25,"VerseNumber":40,"Text":"اور (یہ لوگ) اس بستی سے گزرے ہیں! جس پر (پتھروں کی) بڑی بارش برسائی گئی تھی کیا (وہاں سے گزرتے ہوئے) اسے دیکھتے نہیں رہتے بلکہ (دراصل بات یہ ہے کہ) یہ حشر و نشر کی امید ہی نہیں رکھتے۔"},{"SurahNumber":25,"VerseNumber":41,"Text":"اور وہ جب بھی آپ کو دیکھتے ہیں تو آپ کا مذاق اڑانے لگتے ہیں (اور کہتے ہیں) کیا یہ وہ ہے جسے خدا نے رسول بنا کر بھیجا ہے؟"},{"SurahNumber":25,"VerseNumber":42,"Text":"وہ تو قریب تھا کہ یہ شخص ہمارے معبودوں سے ہمیں بہکا دے۔ اگر ہم ان (کی پرستش) پر ثابت قدم نہ رہتے تو عنقریب جب وہ عذاب (الٰہی) کو دیکھیں گے تو انہیں معلوم ہو جائے گا کہ راہِ راست سے کون زیادہ بھٹکا ہوا ہے؟"},{"SurahNumber":25,"VerseNumber":43,"Text":"اے رسول(ص)) کیا آپ نے وہ شخص دیکھا ہے جس نے اپنی خواہش (نفس) کو اپنا خدا بنا رکھا ہے؟ کیا آپ اس کے ذمہ دار ہو سکتے ہیں؟"},{"SurahNumber":25,"VerseNumber":44,"Text":"کیا آپ خیال کرتے ہیں کہ ان میں سے اکثر سنتے یا سمجھتے ہیں؟ یہ تو محض چوپایوں کی طرح ہیں بلکہ ان سے بھی زیادہ گم کردہ راہ ہیں۔"},{"SurahNumber":25,"VerseNumber":45,"Text":"کیا تم نے اپنے پروردگار کی (قدرت کی) طرف نہیں دیکھا کہ اس نے سایہ کو کیونکر پھیلایا ہے؟ اور اگر وہ چاہتا تو اسے (ایک جگہ) ٹھہرا ہوا بنا دیتا۔ پھر ہم نے سورج کو اس پر دلیل راہ بنایا۔"},{"SurahNumber":25,"VerseNumber":46,"Text":"پھر ہم اس (سایہ) کو تھوڑا تھوڑا کرکے اپنی طرف سمیٹتے جاتے ہیں۔"},{"SurahNumber":25,"VerseNumber":47,"Text":"اور وہ وہی ہے جس نے تمہارے لئے رات کو پردہ پوش اور نیند کو (باعث) راحت اور دن کو اٹھ کھڑے ہونے کا وقت بنایا۔"},{"SurahNumber":25,"VerseNumber":48,"Text":"اور وہ وہی ہے جو ہواؤں کو اپنی رحمت (بارش) سے پہلے خوشخبری بنا کر بھیجتا ہے۔ اور ہم آسمان سے پاک اور پاک کرنے والا پانی برساتے ہیں تاکہ اس کے ذریعہ کسی مردہ شہر (غیر آباد) کو زندہ کریں اور اپنی مخلوق میں سے بہت سے جانوروں اور انسانوں کو پلائیں۔"},{"SurahNumber":25,"VerseNumber":49,"Text":"اور ہم اس (پانی) کو طرح طرح سے لوگوں کے درمیان تقسیم کرتے ہیں تاکہ وہ نصیحت حاصل کریں مگر اکثر لوگوں نے ناشکری کے سوا ہر بات سے انکار کر دیا ہے۔"},{"SurahNumber":25,"VerseNumber":50,"Text":"اور اگر ہم چاہتے تو ایک ایک بستی میں ایک ایک ڈرانے والا بھیجتے۔"},{"SurahNumber":25,"VerseNumber":51,"Text":"اے نبی(ص)) آپ کافروں کی پیروی نہ کریں اور اس (قرآن) کے ذریعہ سے ان سے بڑا جہاد کریں۔"},{"SurahNumber":25,"VerseNumber":52,"Text":"اور وہ وہی ہے جس نے دو دریاؤں کو آپس میں ملا دیا ہے یہ شیریں و خوشگوار ہے اور یہ سخت کھاری و تلخ ہے اور ان دونوں کے درمیان ایک حد فاصل اور مضبوط رکاوٹ بنا دی ہے۔"},{"SurahNumber":25,"VerseNumber":53,"Text":"اور وہ وہی ہے جس نے پانی سے انسان کو پیدا کیا اور پھر اس کو خاندان والا اور سسرال والا بنایا اور تمہارا پروردگار بڑی قدرت والا ہے۔"},{"SurahNumber":25,"VerseNumber":54,"Text":"اور وہ (مشرک) اللہ کو چھوڑ کر ان کی پرستش کرتے ہیں جو ان کو نہ نفع پہنچا سکتے ہیں نہ نقصان اور کافر تو (ہمیشہ) اپنے پروردگار کے مقابلے میں (مخالفوں کی) پشت پناہی کرتا ہے۔"},{"SurahNumber":25,"VerseNumber":55,"Text":"اور ہم نے آپ کو نہیں بھیجا مگر خوشخبری دینے والا اور ڈرانے والا بنا کر۔"},{"SurahNumber":25,"VerseNumber":56,"Text":"اور آپ کہہ دیجئے! کہ میں اس (کار رسالت) پر تم سے کوئی معاوضہ نہیں مانگتا سوائے اس کے کہ جو چاہے اپنے پروردگار کا راستہ اختیار کرے۔"},{"SurahNumber":25,"VerseNumber":57,"Text":"اے رسول(ص)) آپ اس زندہ (خدا) پر بھروسہ کیجئے جس کے لئے موت نہیں ہے۔ اور اس کی حمد کے ساتھ تسبیح کیجئے اور وہ اپنے بندوں کے گناہوں کی خبر رکھنے کیلئے خود کافی ہے۔"},{"SurahNumber":25,"VerseNumber":58,"Text":"وہ خدا جس نے آسمانوں اور زمین اور جو کچھ ان کے درمیان ہے سب کو چھ (۶) دن میں پیدا کیا۔ پھر عرش پر اقتدار قائم کیا۔ وہی (خدائے) رحمن ہے اس کے بارے میں کسی باخبر سے پوچھو۔"},{"SurahNumber":25,"VerseNumber":59,"Text":"اور جب ان سے کہا جاتا ہے کہ رحمن کو سجدہ کرو۔ تو وہ کہتے ہیں کہ یہ رحمن کیا چیز ہے؟ کیا ہم اسے سجدہ کریں جس کے بارے میں تم ہمیں حکم دو؟ اور یہ چیز ان کی نفرت میں اور اضافہ کر دیتی ہے۔"},{"SurahNumber":25,"VerseNumber":60,"Text":"بڑا بابرکت ہے وہ (خدا) جس نے آسمان میں (بارہ) برج بنائے اور ان میں ایک چراغ (سورج) اور ایک چمکتا ہوا چاند بنایا۔"},{"SurahNumber":25,"VerseNumber":61,"Text":"اور وہ وہی ہے جس نے رات اور دن کو ایک دوسرے کا جانشین بنایا ہے اس شخص کیلئے جو نصیحت حاصل کرنا چاہے یا شکر ادا کرنا چاہے۔"},{"SurahNumber":25,"VerseNumber":62,"Text":"اور (خدائے) رحمن کے (خاص) بندے وہ ہیں جو زمین پر آہستہ آہستہ (فروتنی کے ساتھ) چلتے ہیں اور جب جاہل لوگ ان سے خطاب کرتے ہیں تو وہ کہتے ہیں تم پر سلام۔"},{"SurahNumber":25,"VerseNumber":63,"Text":"اور جو اپنے پروردگار کی بارگاہ میں سجدہ اور قیام کرتے ہوئے رات گزارتے ہیں۔"},{"SurahNumber":25,"VerseNumber":64,"Text":"اور جو کہتے ہیں کہ اے ہمارے پروردگار! ہم سے جہنم کا عذاب دور رکھ۔"},{"SurahNumber":25,"VerseNumber":65,"Text":"بےشک اس کا عذاب پوری ہلاکت ہے۔"},{"SurahNumber":25,"VerseNumber":66,"Text":"وہ (جہنم) بہت برا ٹھکانا ہے اور بہت بری جگہ ہے۔"},{"SurahNumber":25,"VerseNumber":67,"Text":"اور وہ جب خرچ کرتے ہیں تو نہ فضول خرچی کرتے ہیں اور نہ کنجوسی (بلکہ) ان کا خرچ کرنا ان (دونوں) کے درمیان (حد اعتدال پر) ہوتا ہے۔"},{"SurahNumber":25,"VerseNumber":68,"Text":"اور وہ اللہ کے ساتھ کسی اور خدا کو نہیں پکارتے اور جس جان (کے مارنے) کو اللہ نے حرام قرار دیا ہے اسے ناحق قتل نہیں کرتے اور نہ زنا کرتے ہیں اور جو کوئی ایسا کرے گا تو وہ گناہ کی سزا پائے گا۔"},{"SurahNumber":25,"VerseNumber":69,"Text":"قیامت کے دن اس کا عذاب دوگنا کر دیا جائے گا۔ اور وہ اس میں ذلیل و خوار ہوکر ہمیشہ رہے گا۔"},{"SurahNumber":25,"VerseNumber":70,"Text":"سوائے اس کے جو توبہ کرے اور ایمان لائے اور نیک عمل کرے کہ اللہ ایسے لوگوں کی برائیوں کو بھلائیوں سے بدل دے گا اور اللہ بڑا بخشنے والا، بڑا رحم کرنے والا ہے۔"},{"SurahNumber":25,"VerseNumber":71,"Text":"اور جو کوئی توبہ کرے اور نیک عمل کرے تو وہ اللہ کی طرف اس طرح رجوع کرتا ہے جو رجوع کرنے کا حق ہے۔"},{"SurahNumber":25,"VerseNumber":72,"Text":"اور جو جھوٹی گواہی نہیں دیتے (یا جو زُور یعنی غنا کی جگہ پر حاضر نہیں ہوتے) اور جو جب کسی بیہودہ کام کے پاس سے گزرتے ہیں تو شریفانہ انداز میں گزر جاتے ہیں۔"},{"SurahNumber":25,"VerseNumber":73,"Text":"اور جب انہیں ان کے پروردگار کی آیتوں کے ذریعہ سے نصیحت کی جاتی ہے تو وہ بہرے اور اندھے ہوکر ان پر گر نہیں پڑتے (بلکہ ان میں غور و فکر کرتے ہیں)۔"},{"SurahNumber":25,"VerseNumber":74,"Text":"اور وہ کہتے ہیں اے ہمارے پروردگار! ہمیں ہماری بیویوں اور ہماری اولاد کی طرف سے آنکھوں کی ٹھنڈک عطا فرما اور ہمیں پرہیزگاروں کا پیش رو بنا۔"},{"SurahNumber":25,"VerseNumber":75,"Text":"یہ وہ ہیں جنہیں ان کے صبر و ثبات کے صلہ میں بہشت میں بالاخانہ عطا کیا جائے گا۔ اور وہاں ان کا تحیہ و سلام سے استقبال کیا جائے گا۔"},{"SurahNumber":25,"VerseNumber":76,"Text":"وہ ہمیشہ اس میں رہیں گے کیا اچھا ہے وہ ٹھکانہ اور وہ مقام۔"},{"SurahNumber":25,"VerseNumber":77,"Text":"آپ کہہ دیجئے! اگر تمہاری دعا و پکار نہ ہو تو میرا پروردگار تمہاری کوئی پروا نہ کرے سو اب جبکہ تم نے (رسول کو) جھٹلا دیا ہے تو یہ (تکذیب) عنقریب (تمہارے لئے) وبال جان بن کر رہے گی۔"},{"SurahNumber":26,"VerseNumber":1,"Text":"طا، سین، میم۔"},{"SurahNumber":26,"VerseNumber":2,"Text":"یہ ایک واضح کتاب کی آیتیں ہیں۔"},{"SurahNumber":26,"VerseNumber":3,"Text":"شاید آپ (اس غم میں) جان دے دیں گے کہ یہ لوگ ایمان نہیں لاتے۔"},{"SurahNumber":26,"VerseNumber":4,"Text":"اگر ہم چاہیں تو ان پر آسمان سے کوئی ایسی نشانی اتاریں جس کے آگے ان کی گردنیں جھک جائیں۔"},{"SurahNumber":26,"VerseNumber":5,"Text":"اور جب بھی ان کے پاس خدائے رحمن کی طرف سے کوئی نئی نصیحت آتی ہے تو یہ اس سے منہ پھیر لیتے ہیں۔"},{"SurahNumber":26,"VerseNumber":6,"Text":"بےشک یہ جھٹلا چکے ہیں تو عنقریب ان کے سامنے اس چیز کی خبریں آئیں گی جس کا یہ مذاق اڑاتے رہے ہیں۔"},{"SurahNumber":26,"VerseNumber":7,"Text":"کیا انہوں نے زمین کی طرف (غور سے) نہیں دیکھا کہ ہم نے اس میں کتنی کثرت سے عمدہ نباتات اگائی ہیں۔"},{"SurahNumber":26,"VerseNumber":8,"Text":"بےشک اس کے اندر ایک بڑی نشانی ہے لیکن ان میں سے اکثر ایمان لانے والے نہیں ہیں۔"},{"SurahNumber":26,"VerseNumber":9,"Text":"اور بےشک آپ کا پروردگار بڑا غالب، بڑا رحم کرنے والا ہے۔"},{"SurahNumber":26,"VerseNumber":10,"Text":"اے رسول(ص)) وہ وقت یاد کرو جب آپ کے پروردگار نے موسیٰ کو پکارا کہ ظالم قوم کے پاس جاؤ۔"},{"SurahNumber":26,"VerseNumber":11,"Text":"یعنی فرعون کی قوم کے پاس۔ کیا وہ نہیں ڈرتے؟"},{"SurahNumber":26,"VerseNumber":12,"Text":"موسیٰ نے کہا اے میرے پروردگار! میں ڈرتا ہوں کہ وہ مجھے جھٹلائیں گے۔"},{"SurahNumber":26,"VerseNumber":13,"Text":"اور میرا سینہ تنگ ہوتا ہے اور میری زبان نہیں چلتی سو ہارون کے پاس (وحی) بھیج (کہ وہ میرا ساتھ دے)۔"},{"SurahNumber":26,"VerseNumber":14,"Text":"اور ان لوگوں کا میرے ذمہ ایک جرم بھی ہے اس لئے مجھے اندیشہ ہے کہ وہ مجھے قتل کر دیں گے۔"},{"SurahNumber":26,"VerseNumber":15,"Text":"ارشاد ہوا ہرگز نہیں! تم دونوں ہماری نشانیاں لے کر جاؤ ہم تمہارے ساتھ (سب کچھ) سن رہے ہیں۔"},{"SurahNumber":26,"VerseNumber":16,"Text":"پس تم دونوں فرعون کے پاس جاؤ۔ اور اس سے کہو کہ ہم تمام جہانوں کے پروردگار کے رسول ہیں۔"},{"SurahNumber":26,"VerseNumber":17,"Text":"کہ تو بنی اسرائیل کو ہمارے ساتھ بھیج دے۔"},{"SurahNumber":26,"VerseNumber":18,"Text":"فرعون نے کہا (اے موسیٰ) کیا تمہارے بچپن میں ہم نے تمہاری پرورش نہیں کی ہے؟ اور تو نے اپنی عمر کے کئی سال ہم میں گزارے ہیں۔"},{"SurahNumber":26,"VerseNumber":19,"Text":"اور تو نے اپنی وہ حرکت بھی کی تھی جو کی تھی اور تو ناشکروں میں سے ہے۔"},{"SurahNumber":26,"VerseNumber":20,"Text":"موسیٰ نے کہا: ہاں میں نے وہ کام اس وقت کیا تھا جب میں راستہ سے بھٹکا ہوا تھا۔"},{"SurahNumber":26,"VerseNumber":21,"Text":"تو جب میں تم سے ڈرا تو بھاگ کھڑا ہوا۔ اس کے بعد میرے پروردگار نے مجھے علم و حکمت عطا کیا اور مجھے رسولوں میں سے قرار دے دیا۔"},{"SurahNumber":26,"VerseNumber":22,"Text":"اور یہی (پرورش وغیرہ کا) وہ احسان ہے جو تو مجھے جتا رہا ہے جب کہ تو نے بنی اسرائیل کو غلام بنا رکھا ہے۔"},{"SurahNumber":26,"VerseNumber":23,"Text":"فرعون نے کہا اور یہ رب العالمین کیا چیز ہے۔"},{"SurahNumber":26,"VerseNumber":24,"Text":"موسیٰ نے کہا وہ آسمانوں اور زمین اور جو کچھ ان کے درمیان ہے سب کا پروردگار ہے۔ اگر تم یقین کرنے والے ہو۔"},{"SurahNumber":26,"VerseNumber":25,"Text":"فرعون نے اپنے اردگرد والوں سے کہا کیا تم سنتے نہیں ہو؟"},{"SurahNumber":26,"VerseNumber":26,"Text":"موسیٰ نے کہا وہ تمہارا بھی پروردگار ہے اور تمہارے اگلے آباء و اجداد کا بھی پروردگار۔"},{"SurahNumber":26,"VerseNumber":27,"Text":"فرعون نے کہا تمہارا یہ رسول جو تمہاری طرف بھیجا گیا ہے یہ تو بالکل دیوانہ ہے۔"},{"SurahNumber":26,"VerseNumber":28,"Text":"موسیٰ نے کہا کہ وہ مشرق و مغرب اور جو کچھ ان کے درمیان ہے سب کا پروردگار ہے اگر تم عقل سے کام لو۔"},{"SurahNumber":26,"VerseNumber":29,"Text":"فرعون نے کہا کہ اگر تو نے میرے سوا کوئی معبود بنایا تو میں تمہیں قیدیوں میں شامل کر دوں گا۔"},{"SurahNumber":26,"VerseNumber":30,"Text":"موسیٰ نے کہا: اگرچہ میں تیرے پاس کوئی واضح نشانی بھی لے کر آؤں؟"},{"SurahNumber":26,"VerseNumber":31,"Text":"فرعون نے کہا: اچھا تو لے آ۔ اگر تو سچا ہے۔"},{"SurahNumber":26,"VerseNumber":32,"Text":"اس پر موسیٰ نے اپنا عصا پھینک دیا تو ایک دم وہ کھلا ہوا اژدھا بن گیا۔"},{"SurahNumber":26,"VerseNumber":33,"Text":"اس نے اپنا ہاتھ نکالا تو وہ ایک دم دیکھنے والوں کیلئے چمک رہا تھا۔"},{"SurahNumber":26,"VerseNumber":34,"Text":"فرعون نے اپنے اردگرد کے عمائدین سے کہا کہ یہ تو بڑا ماہر جادوگر ہے۔"},{"SurahNumber":26,"VerseNumber":35,"Text":"یہ اپنے جادو (کے زور) سے تمہیں اپنے ملک سے باہر نکالنا چاہتا ہے۔ اب تم کیا رائے دیتے ہو؟"},{"SurahNumber":26,"VerseNumber":36,"Text":"انہوں نے کہا اسے اور اس کے بھائی کو روک لیجئے اور تمام شہروں میں جمع کرنے والے آدمی (ہرکارے) بھیجئے۔"},{"SurahNumber":26,"VerseNumber":37,"Text":"جو ہر بڑے جادوگر کو تمہارے پاس لے آئیں۔"},{"SurahNumber":26,"VerseNumber":38,"Text":"چنانچہ تمام جادوگر ایک خاص مقررہ وقت پر جمع کر لئے گئے۔"},{"SurahNumber":26,"VerseNumber":39,"Text":"اور عام لوگوں سے کہا گیا۔ کیا تم لوگ بھی (مقابلہ دیکھنے کیلئے) جمع ہوگے؟"},{"SurahNumber":26,"VerseNumber":40,"Text":"تاکہ اگر جادوگر غالب آجائیں تو ہم سب ان کی پیروی کریں۔"},{"SurahNumber":26,"VerseNumber":41,"Text":"تو جب جادوگر (میدان میں) آگئے تو انہوں نے فرعون سے کہا کہ اگر ہم غالب آگئے تو ہمیں کچھ صلہ تو ملے گا۔"},{"SurahNumber":26,"VerseNumber":42,"Text":"فرعون نے کہا: ہاں ضرور! اور تم اس وقت مقرب بارگاہ ہو جاؤگے۔"},{"SurahNumber":26,"VerseNumber":43,"Text":"موسیٰ نے ان سے کہا کہ تم پھینکو جو کچھ تمہیں پھینکنا ہے۔"},{"SurahNumber":26,"VerseNumber":44,"Text":"چنانچہ انہوں نے اپنی رسیاں اور اپنی لاٹھیاں پھینک دیں اور کہا کہ فرعون کے جلال و اقبال کی قَسم ہم ہی غالب آئیں گے۔"},{"SurahNumber":26,"VerseNumber":45,"Text":"پھر موسیٰ نے اپنا عصا پھینکا تو وہ ایک دم ان کے بنائے ہوئے جھوٹ کو نگلنے لگا۔"},{"SurahNumber":26,"VerseNumber":46,"Text":"(یہ معجزہ دیکھ کر) سب جادوگر سجدہ میں گر پڑے۔"},{"SurahNumber":26,"VerseNumber":47,"Text":"اور کہنے لگے کہ ہم رب العالمین پر ایمان لائے۔"},{"SurahNumber":26,"VerseNumber":48,"Text":"جو موسیٰ و ہارون کا رب ہے فرعون نے کہا تم اس پر ایمان لائے قبل اس کے کہ میں تمہیں اجازت دوں یقیناً یہ تمہارا بڑا (جادوگر) ہے۔"},{"SurahNumber":26,"VerseNumber":49,"Text":"جس نے تمہیں جادو سکھایا ہے ابھی تمہیں (اس کا انجام) معلوم ہو جائے گا کہ میں تمہارے ہاتھ پاؤں کو مخالف سمتوں سے کٹوا دوں گا۔ اور تم سب کو سولی چڑھا دوں گا۔"},{"SurahNumber":26,"VerseNumber":50,"Text":"انہوں نے کہا کوئی جرم نہیں ہم اپنے پروردگار کی بارگاہ میں لوٹ جائیں گے۔"},{"SurahNumber":26,"VerseNumber":51,"Text":"ہمیں امید ہے کہ وہ ہماری خطاؤں کو معاف کرے گا کیونکہ ہم سب سے پہلے ایمان لا رہے ہیں۔"},{"SurahNumber":26,"VerseNumber":52,"Text":"اور ہم نے موسیٰ کو وحی کی کہ راتوں رات میرے بندوں کو لے کر نکل جاؤ کیونکہ تمہارا پیچھا کیا جائے گا۔"},{"SurahNumber":26,"VerseNumber":53,"Text":"پس فرعون نے تمام شہروں میں (لشکر) جمع کرنے والے (ہرکارے) بھیجے۔"},{"SurahNumber":26,"VerseNumber":54,"Text":"(اور کہلا بھیجا کہ) یہ لوگ ایک چھوٹی سی جماعت ہے۔"},{"SurahNumber":26,"VerseNumber":55,"Text":"اور انہوں نے ہمیں بہت غصہ دلایا ہے۔"},{"SurahNumber":26,"VerseNumber":56,"Text":"اور بےشک ہم پورے محتاط اور چوکنا ہیں۔"},{"SurahNumber":26,"VerseNumber":57,"Text":"پھر ہم نے انہیں (مصر کے) باغوں اور چشموں"},{"SurahNumber":26,"VerseNumber":58,"Text":"اور خزانوں اور شاندر عمدہ مکانوں سے نکال باہر کیا۔"},{"SurahNumber":26,"VerseNumber":59,"Text":"ایسا ہی ہوا اور ہم نے ان چیزوں کا وارث بنی اسرائیل کو بنایا۔"},{"SurahNumber":26,"VerseNumber":60,"Text":"چنانچہ صبح تڑکے وہ لوگ (فرعونی) ان کے تعاقب میں نکلے۔"},{"SurahNumber":26,"VerseNumber":61,"Text":"پس جب دونوں جماعتیں ایک دوسرے کو دیکھنے لگیں (آمنے سامنے ہوئیں) تو موسیٰ کے ساتھیوں نے (گھبرا کر) کہا کہ بس ہم تو پکڑے گئے۔"},{"SurahNumber":26,"VerseNumber":62,"Text":"موسیٰ نے کہا ہرگز نہیں! یقیناً میرا پروردگار میرے ساتھ ہے جو ضرور میری راہنمائی کرے گا۔"},{"SurahNumber":26,"VerseNumber":63,"Text":"سو ہم نے موسیٰ کو وحی کی کہ اپنا عصا دریا پر مارو۔ چنانچہ وہ دریا پھٹ گیا اور (پانی کا) ہر حصہ ایک بڑے پہاڑ کی طرح ہوگیا۔"},{"SurahNumber":26,"VerseNumber":64,"Text":"اور ہم وہاں دوسرے فریق کو بھی نزدیک لائے۔"},{"SurahNumber":26,"VerseNumber":65,"Text":"اور ہم نے موسیٰ اور ان کے ساتھیوں کو نجات دی۔"},{"SurahNumber":26,"VerseNumber":66,"Text":"اور پھر ہم نے دوسرے فریق کو غرق کر دیا۔"},{"SurahNumber":26,"VerseNumber":67,"Text":"بےشک اس واقعہ میں ایک بڑی نشانی ہے مگر ان سے اکثر لوگ ایمان لانے والے نہیں ہیں۔"},{"SurahNumber":26,"VerseNumber":68,"Text":"اور بےشک آپ کا پروردگار بڑا غالب آنے والا، بڑا رحم کرنے والا ہے۔"},{"SurahNumber":26,"VerseNumber":69,"Text":"اور آپ ان لوگوں کے سامنے ابراہیم (ع) کا قصہ بیان کیجئے۔"},{"SurahNumber":26,"VerseNumber":70,"Text":"جب انہوں نے اپنے باپ (یعنی چچا) اور اپنی قوم سے کہا کہ تم کس چیز کی پرستش کرتے ہو؟"},{"SurahNumber":26,"VerseNumber":71,"Text":"انہوں نے کہا کہ ہم تو بتوں کی پرستش کرتے ہیں اور اس پر قائم ہیں۔"},{"SurahNumber":26,"VerseNumber":72,"Text":"ابراہیم نے کہا کہ جب تم انہیں پکارتے ہو تو کیا یہ تمہاری آواز سنتے ہیں۔"},{"SurahNumber":26,"VerseNumber":73,"Text":"یا تمہیں کچھ نفع یا نقصان پہنچاتے ہیں؟"},{"SurahNumber":26,"VerseNumber":74,"Text":"انہوں نے کہا بلکہ ہم نے اپنے باپ داداؤں کو ایسے ہی کرتے پایا ہے۔"},{"SurahNumber":26,"VerseNumber":75,"Text":"ابراہیم نے کہا کیا تم نے ان چیزوں کی (اصل حقیقت) دیکھی ہے کہ جن کی تم"},{"SurahNumber":26,"VerseNumber":76,"Text":"اور تمہارے باپ دادا پرستش کرتے رہے ہیں؟ (کہ وہ کیا ہے؟)"},{"SurahNumber":26,"VerseNumber":77,"Text":"بہرکیف یہ سب میرے دشمن ہیں سوائے رب العالمین کے۔"},{"SurahNumber":26,"VerseNumber":78,"Text":"جس نے مجھے پیدا کیا ہے۔ پھر وہی میری راہنمائی کرتا ہے۔"},{"SurahNumber":26,"VerseNumber":79,"Text":"اور وہ جو مجھے کھلاتا ہے اور پلاتا بھی۔"},{"SurahNumber":26,"VerseNumber":80,"Text":"اور جب میں بیمار ہوتا ہوں تو وہ مجھے شفا دیتا ہے۔"},{"SurahNumber":26,"VerseNumber":81,"Text":"اور جو مجھے موت دے گا اور پھر مجھے (دوبارہ) زندہ کرے گا۔"},{"SurahNumber":26,"VerseNumber":82,"Text":"اور جس سے میں امید رکھتا ہوں کہ وہ جزا و سزا کے دن میری خطا معاف کر دے گا۔"},{"SurahNumber":26,"VerseNumber":83,"Text":"اے میرے پروردگار! مجھے (علم و حکمت) عطا فرما۔ اور مجھے نیکوکاروں میں شامل فرما۔"},{"SurahNumber":26,"VerseNumber":84,"Text":"اور آئندہ آنے والوں میں میرا ذکرِ خیر جاری رکھ۔"},{"SurahNumber":26,"VerseNumber":85,"Text":"اور مجھے جنتِ نعیم کے وارثوں میں شامل فرما۔"},{"SurahNumber":26,"VerseNumber":86,"Text":"اور میرے باپ (یعنی چچا) کی مغفرت فرما۔ بےشک وہ گمراہوں میں سے تھا۔"},{"SurahNumber":26,"VerseNumber":87,"Text":"اور جس دن لوگ (قبروں سے) اٹھائے جائیں گے اس دن مجھے رسوا نہ کر۔"},{"SurahNumber":26,"VerseNumber":88,"Text":"جس دن نہ مال فائدہ دے گا اور نہ اولاد۔"},{"SurahNumber":26,"VerseNumber":89,"Text":"اور سوائے اس کے جو اللہ کی بارگاہ میں قلبِ سلیم کے ساتھ حاضر ہوگا۔"},{"SurahNumber":26,"VerseNumber":90,"Text":"اور جنت پرہیزگاروں کے قریب کر دی جائے گی۔"},{"SurahNumber":26,"VerseNumber":91,"Text":"اور دوزخ گمراہوں کے سامنے ظاہر کر دی جائے گی۔"},{"SurahNumber":26,"VerseNumber":92,"Text":"اور ان سے کہا جائے گا کہ تمہارے وہ معبود کہاں ہیں جن کی تم اللہ کو چھوڑ کر عبادت کرتے تھے؟"},{"SurahNumber":26,"VerseNumber":93,"Text":"کیا وہ (آج) تمہاری کچھ مدد کرتے ہیں یا وہ اپنا ہی بچاؤ کر سکتے ہیں؟"},{"SurahNumber":26,"VerseNumber":94,"Text":"پھر وہ معبود اور (یہ) گمراہ لوگ۔"},{"SurahNumber":26,"VerseNumber":95,"Text":"اور ابلیس اور اس کے سارے لشکر اس (دوزخ) میں اندھے منہ ڈال دیئے جائیں گے۔"},{"SurahNumber":26,"VerseNumber":96,"Text":"اور وہ دوزخ میں باہم جھگڑتے ہوئے کہیں گے۔"},{"SurahNumber":26,"VerseNumber":97,"Text":"خدا کی قَسم ہم کھلی ہوئی گمراہی میں تھے۔"},{"SurahNumber":26,"VerseNumber":98,"Text":"جب تمہیں رب العالمین کے برابر قرار دیتے تھے۔"},{"SurahNumber":26,"VerseNumber":99,"Text":"اور ہم کو تو بس (بڑے) مجرموں نے گمراہ کیا تھا۔"},{"SurahNumber":26,"VerseNumber":100,"Text":"نہ اب ہمارا کوئی سفارشی ہے۔"},{"SurahNumber":26,"VerseNumber":101,"Text":"اور نہ کوئی مخلص دوست۔"},{"SurahNumber":26,"VerseNumber":102,"Text":"کاش! ہم دوبارہ (دنیا میں) بھیجے جاتے تو ضرور ہم اہلِ ایمان سے ہو جاتے۔"},{"SurahNumber":26,"VerseNumber":103,"Text":"بےشک اس میں بڑی نشانی ہے مگر ان میں سے اکثر ایمان لانے والے نہیں ہیں۔"},{"SurahNumber":26,"VerseNumber":104,"Text":"اور یقیناً آپ کا پروردگار بڑا غالب اور بڑا رحم کرنے والا ہے۔"},{"SurahNumber":26,"VerseNumber":105,"Text":"نوح(ع) کی قوم نے پیغمبروں کو جھٹلایا۔"},{"SurahNumber":26,"VerseNumber":106,"Text":"جب کہ ان کے بھائی نوح نے ان سے کہا کیا تم ڈرتے نہیں ہو؟ ۔"},{"SurahNumber":26,"VerseNumber":107,"Text":"بےشک میں تمہارے لئے امانت دار رسول ہوں۔"},{"SurahNumber":26,"VerseNumber":108,"Text":"سو تم اللہ سے ڈرو اور میری اطاعت کرو۔"},{"SurahNumber":26,"VerseNumber":109,"Text":"اور میں تم سے اس (تبلیغ) پر کوئی اجرت نہیں مانگتا۔ میری اجرت تو رب العالمین کے ذمہ ہے۔"},{"SurahNumber":26,"VerseNumber":110,"Text":"پس تم اللہ سے ڈرو اور میری اطاعت کرو۔"},{"SurahNumber":26,"VerseNumber":111,"Text":"انہوں نے کہا ہم کس طرح تجھے مان لیں (اور اطاعت کریں) جبکہ رذیل لوگ تمہاری پیروی کر رہے ہیں۔"},{"SurahNumber":26,"VerseNumber":112,"Text":"آپ نے کہا مجھے اس کی کیا خبر (اور کیا غرض؟) جو وہ کرتے رہے ہیں؟"},{"SurahNumber":26,"VerseNumber":113,"Text":"ان کا حساب کتاب کرنا تو میرے پروردگار ہی کا کام ہے کاش تم شعور سے کام لیتے۔"},{"SurahNumber":26,"VerseNumber":114,"Text":"اور میں اہلِ ایمان کو دھتکارنے والا نہیں ہوں۔"},{"SurahNumber":26,"VerseNumber":115,"Text":"میں تو صرف ایک کھلا ہوا ڈرانے والا ہوں۔"},{"SurahNumber":26,"VerseNumber":116,"Text":"ان لوگوں نے کہا اے نوح! اگر تم باز نہ آئے تو تم ضرور سنگسار کر دیئے جاؤگے۔"},{"SurahNumber":26,"VerseNumber":117,"Text":"آپ نے کہا اے میرے پروردگار! میری قوم نے تو مجھے جھٹلایا دیا ہے۔"},{"SurahNumber":26,"VerseNumber":118,"Text":"پس اب تو ہی میرے اور ان کے درمیان فیصلہ فرما اور مجھے اور میرے ساتھ ایمان لانے والوں کو نجات دے۔"},{"SurahNumber":26,"VerseNumber":119,"Text":"پس ہم نے انہیں اور جو اس بھری ہوئی کشتی میں ان کے ساتھ تھے سب کو نجات دی۔"},{"SurahNumber":26,"VerseNumber":120,"Text":"پھر اس کے بعد باقی لوگوں کو غرق کر دیا۔"},{"SurahNumber":26,"VerseNumber":121,"Text":"بےشک اس میں ایک بڑی نشانی ہے (مگر) ان میں سے اکثر لوگ ایمان نہیں لانے والے ہیں۔"},{"SurahNumber":26,"VerseNumber":122,"Text":"اور آپ کا پروردگار بڑا غالب ہے، بڑا رحم کرنے والا ہے۔"},{"SurahNumber":26,"VerseNumber":123,"Text":"(اسی طرح قوم) عاد نے بھی رسولوں کو جھٹلایا۔"},{"SurahNumber":26,"VerseNumber":124,"Text":"جبکہ ان کے بھائی ہود نے ان سے کہا کیا تم ڈرتے نہیں ہو؟"},{"SurahNumber":26,"VerseNumber":125,"Text":"بےشک میں تمہارے لئے امانت دار رسول ہوں۔"},{"SurahNumber":26,"VerseNumber":126,"Text":"سو تم اللہ سے ڈرو اور میری اطاعت کرو۔"},{"SurahNumber":26,"VerseNumber":127,"Text":"اور میں تم سے اس (تبلیغ) پر کوئی اجرت نہیں مانگتا۔ میری اجرت تو رب العالمین کے ذمہ ہے۔"},{"SurahNumber":26,"VerseNumber":128,"Text":"کیا تم ہر بلندی پر بے فائدہ ایک یادگار تعمیر کرتے ہو؟"},{"SurahNumber":26,"VerseNumber":129,"Text":"اور تم بڑے بڑے محل تعمیر کرتے ہو شاید کہ تم ہمیشہ زندہ رہوگے۔"},{"SurahNumber":26,"VerseNumber":130,"Text":"اور جب تم کسی پر حملہ کرتے ہو تو جبار و سرکش بن کر حملہ کرتے ہو؟"},{"SurahNumber":26,"VerseNumber":131,"Text":"پس تم اللہ سے ڈرو اور میری اطاعت کرو۔"},{"SurahNumber":26,"VerseNumber":132,"Text":"اور اس ذات سے ڈرو جس نے ان چیزوں سے تمہاری مدد کی ہے جنہیں تم جانتے ہو۔"},{"SurahNumber":26,"VerseNumber":133,"Text":"(یعنی) اس نے مویشیوں اور اولاد سے تمہاری مدد فرمائی۔"},{"SurahNumber":26,"VerseNumber":134,"Text":"اور باغات اور چشموں سے۔"},{"SurahNumber":26,"VerseNumber":135,"Text":"میں تمہارے متعلق ایک بہت بڑے (سخت) دن کے عذاب سے ڈرتا ہوں۔"},{"SurahNumber":26,"VerseNumber":136,"Text":"ان لوگوں نے کہا کہ تم نصیحت کرو یا نہ کرو۔ ہمارے لئے برابر ہے۔"},{"SurahNumber":26,"VerseNumber":137,"Text":"یہ (ڈراوا) تو بس اگلے لوگوں کی عادت ہے۔"},{"SurahNumber":26,"VerseNumber":138,"Text":"اور ہم کبھی عذاب میں مبتلا ہونے والے نہیں ہیں۔"},{"SurahNumber":26,"VerseNumber":139,"Text":"پس انہوں نے اس (ہود) کو جھٹلایا اور ہم نے انہیں ہلاک کر دیا بےشک اس میں ایک بڑی نشانی ہے مگر ان میں سے اکثر لوگ ایمان لائے نہیں تھے۔"},{"SurahNumber":26,"VerseNumber":140,"Text":"اور یقیناً آپ کا پروردگار بڑا غالب، بڑا رحم کرنے والا ہے۔"},{"SurahNumber":26,"VerseNumber":141,"Text":"قومِ ثمود نے رسولوں کو جھٹلایا۔"},{"SurahNumber":26,"VerseNumber":142,"Text":"جبکہ ان کے بھائی صالح نے ان سے کہا کیا تم ڈرتے نہیں ہو؟"},{"SurahNumber":26,"VerseNumber":143,"Text":"میں تمہارے لئے امانت دار رسول ہوں۔"},{"SurahNumber":26,"VerseNumber":144,"Text":"سو تم اللہ سے ڈرو اور میری اطاعت کرو۔"},{"SurahNumber":26,"VerseNumber":145,"Text":"اور میں تم سے اس (تبلیغ رسالت) پر کوئی اجرت نہیں مانگتا۔ میری اجرت تو رب العالمین کے ذمہ ہے۔"},{"SurahNumber":26,"VerseNumber":146,"Text":"کیا تمہیں ان چیزوں میں جو یہاں ہیں امن و اطمینان سے چھوڑ دیا جائے گا۔"},{"SurahNumber":26,"VerseNumber":147,"Text":"(یعنی) باغوں اور چشموں میں۔"},{"SurahNumber":26,"VerseNumber":148,"Text":"اور ان کھجوروں میں جن کے خوشے نرم اور خوب بھرے ہوئے ہیں۔"},{"SurahNumber":26,"VerseNumber":149,"Text":"اور تم پہاڑوں کو تراش تراش کر اتراتے ہوئے (یا مہارت سے) مکانات بناتے ہو۔"},{"SurahNumber":26,"VerseNumber":150,"Text":"پس اللہ سے ڈرو اور میری اطاعت کرو۔"},{"SurahNumber":26,"VerseNumber":151,"Text":"اور ان حد سے تجاوز کرنے والوں کے حکم کی اطاعت نہ کرو۔"},{"SurahNumber":26,"VerseNumber":152,"Text":"جو زمین میں فساد پھیلاتے ہیں اور اصلاح نہیں کرتے۔"},{"SurahNumber":26,"VerseNumber":153,"Text":"ان لوگوں نے کہا: (اے صالح) تم ان لوگوں میں سے ہو جن پر سخت (یا بار بار) جادو کر دیا گیا ہے۔"},{"SurahNumber":26,"VerseNumber":154,"Text":"(اور) تم تو بس ہمارے جیسے ایک بندہ ہو۔ اگر تم سچے ہو تو کوئی معجزہ لاؤ۔"},{"SurahNumber":26,"VerseNumber":155,"Text":"صالح نے کہا یہ ایک اونٹنی ہے ایک دن اس کے پانی پینے کا ہوگا اور ایک مقررہ دن کا پانی تمہارے پینے کیلئے ہوگا۔"},{"SurahNumber":26,"VerseNumber":156,"Text":"اور خبردار اسے کوئی تکلیف نہ پہنچانا ورنہ تمہیں ایک بڑے دن کا عذاب آپکڑے گا۔"},{"SurahNumber":26,"VerseNumber":157,"Text":"پس انہوں نے اس کی کونچیں کاٹ دیں پھر پشیمان ہوئے۔"},{"SurahNumber":26,"VerseNumber":158,"Text":"پھر ان کو عذاب نے آپکڑا بےشک اس (واقعہ) میں ایک بڑی نشانی ہے مگر ان میں سے اکثر لوگ ایمان لانے والے نہیں تھے۔"},{"SurahNumber":26,"VerseNumber":159,"Text":"اور یقیناً آپ کا پروردگار بڑا غالب ہے، بڑا رحم کرنے والا ہے۔"},{"SurahNumber":26,"VerseNumber":160,"Text":"قومِ لوط نے رسولوں کو جھٹلایا۔"},{"SurahNumber":26,"VerseNumber":161,"Text":"جبکہ ان کے بھائی لوط نے ان سے کہا کیا تم ڈرتے نہیں ہو۔"},{"SurahNumber":26,"VerseNumber":162,"Text":"میں تمہارے لئے امانت دار رسول ہوں۔"},{"SurahNumber":26,"VerseNumber":163,"Text":"پس تم اللہ سے ڈرو اور میری اطاعت کرو۔"},{"SurahNumber":26,"VerseNumber":164,"Text":"اور میں تم سے اس (تبلیغ رسالت) پر کوئی اجرت نہیں مانگتا میری اجرت تو بس رب العالمین کے ذمہ ہے۔"},{"SurahNumber":26,"VerseNumber":165,"Text":"کیا تم دنیا جہان والوں میں سے (بدفعلی کیلئے) مَردوں کے پاس ہی جاتے ہو۔"},{"SurahNumber":26,"VerseNumber":166,"Text":"اور تمہارے پروردگار نے تمہارے لئے جو بیویاں پیدا کی ہیں انہیں چھوڑ دیتے ہو۔ بلکہ تم حد سے گزر جانے والے لوگ ہو۔"},{"SurahNumber":26,"VerseNumber":167,"Text":"ان لوگوں نے کہا: اے لوط (ع)! (اگر تم ان باتوں سے) باز نہ آئے تو تمہیں ضرور باہر نکال دیا جائے گا۔"},{"SurahNumber":26,"VerseNumber":168,"Text":"آپ نے کہا میں تمہارے (اس) کردار سے سخت نفرت کرنے والوں میں سے ہوں۔"},{"SurahNumber":26,"VerseNumber":169,"Text":"اے میرے پروردگار! مجھے اور میرے گھر والوں کو اس عمل (کے وبال) سے جو یہ کرتے ہیں نجات عطا فرما۔"},{"SurahNumber":26,"VerseNumber":170,"Text":"چنانچہ ہم نے انہیں اور ان کے گھر والوں کو نجات عطا کی ہے۔"},{"SurahNumber":26,"VerseNumber":171,"Text":"سوائے ایک بڑھیا کے جو پیچھے رہ جانے والوں میں سے تھی۔"},{"SurahNumber":26,"VerseNumber":172,"Text":"پھر ہم نے دوسرے سب لوگوں کو تباہ و برباد کر دیا۔"},{"SurahNumber":26,"VerseNumber":173,"Text":"اور ہم نے ان پر (پتھروں کی) بارش برسائی۔ سو کیا بڑی بارش تھی جو ڈرائے ہوؤوں پر برسی۔"},{"SurahNumber":26,"VerseNumber":174,"Text":"بےشک اس میں ایک بڑی نشانی ہے۔ مگر ان میں سے اکثر لوگ ایمان لانے والے نہیں تھے۔"},{"SurahNumber":26,"VerseNumber":175,"Text":"اور یقیناً آپ کا پروردگار بڑا غالب ہے، بڑا رحم کرنے والا ہے۔"},{"SurahNumber":26,"VerseNumber":176,"Text":"ایکہ والوں نے رسولوں کو جھٹلایا۔"},{"SurahNumber":26,"VerseNumber":177,"Text":"جبکہ ان کے بھائی شعیب (ع) نے کہا کیا تم ڈرتے نہیں ہو؟"},{"SurahNumber":26,"VerseNumber":178,"Text":"بےشک میں تمہارے لئے امانت دار رسول ہوں۔"},{"SurahNumber":26,"VerseNumber":179,"Text":"سو تم اللہ سے ڈرو اور میری اطاعت کرو۔"},{"SurahNumber":26,"VerseNumber":180,"Text":"میں تم سے اس (تبلیغ رسالت) پر کوئی اجرت نہیں مانگتا۔ میری اجرت تو بس رب العالمین کے ذمہ ہے۔"},{"SurahNumber":26,"VerseNumber":181,"Text":"(دیکھو) پورا ناپا کرو (پیمانہ بھرا کرو) اور نقصان پہنچانے والوں میں سے نہ ہو۔"},{"SurahNumber":26,"VerseNumber":182,"Text":"اور صحیح ترازو سے تولا کرو (ڈنڈی سیدھی رکھا کرو)۔"},{"SurahNumber":26,"VerseNumber":183,"Text":"اور لوگوں کو ان کی چیزیں کم نہ دیا کرو۔ اور زمین میں فساد پھیلاتے نہ پھرو۔"},{"SurahNumber":26,"VerseNumber":184,"Text":"اور اس (اللہ) سے ڈرو جس نے تمہیں اور پہلی مخلوق کو پیدا کیا ہے۔"},{"SurahNumber":26,"VerseNumber":185,"Text":"ان لوگوں نے کہا کہ تم تو بس سخت سحر زدہ آدمی ہو۔"},{"SurahNumber":26,"VerseNumber":186,"Text":"اور تم ہمارے ہی جیسے ایک انسان ہو اور ہمیں تو جھوٹے بھی معلوم ہوتے ہو۔"},{"SurahNumber":26,"VerseNumber":187,"Text":"اگر تم سچے ہو تو ہم پر آسمان کا کوئی ٹکڑا گرا دو۔"},{"SurahNumber":26,"VerseNumber":188,"Text":"آپ نے کہا میرا پروردگار بہتر جانتا ہے جو کچھ تم کرتے ہو۔"},{"SurahNumber":26,"VerseNumber":189,"Text":"پس ان لوگوں نے ان (شعیب (ع)) کو جھٹلایا تو سائبان والے دن کے عذاب نے انہیں اپنی گرفت میں لے لیا۔ بےشک وہ ایک بڑے سخت دن کا عذاب تھا۔"},{"SurahNumber":26,"VerseNumber":190,"Text":"بےشک اس میں ایک بڑی نشانی ہے۔ مگر ان میں سے اکثر لوگ ایمان لانے والے نہیں تھے۔"},{"SurahNumber":26,"VerseNumber":191,"Text":"اور بےشک آپ کا پروردگار بڑا غالب ہے، بڑا رحم کرنے والا ہے۔"},{"SurahNumber":26,"VerseNumber":192,"Text":"اور بےشک یہ (قرآن) رب العالمین کا نازل کردہ ہے۔"},{"SurahNumber":26,"VerseNumber":193,"Text":"جسے روح الامین (جبرائیل) نے آپ کے دل پر اتارا ہے۔"},{"SurahNumber":26,"VerseNumber":194,"Text":"تاکہ آپ (عذابِ الٰہی سے) ڈرانے والوں میں سے ہو جائیں۔"},{"SurahNumber":26,"VerseNumber":195,"Text":"یہ کھلی ہوئی عربی زبان میں ہے۔"},{"SurahNumber":26,"VerseNumber":196,"Text":"اور یہ پہلے لوگوں کی کتابوں میں (بھی) ہے۔"},{"SurahNumber":26,"VerseNumber":197,"Text":"کیا یہ نشانی اس (اہل مکہ) کیلئے کافی نہیں ہے کہ اس (قرآن) کو بنی اسرائیل کے علماء جانتے ہیں۔"},{"SurahNumber":26,"VerseNumber":198,"Text":"اور اگر ہم اسے کسی عجمی (غیر عرب) پر نازل کرتے۔"},{"SurahNumber":26,"VerseNumber":199,"Text":"پھر وہ اسے پڑھ کر ان کو سناتا تب بھی وہ اس پر ایمان نہ لاتے۔"},{"SurahNumber":26,"VerseNumber":200,"Text":"اسی طرح ہم نے اس (انکار) کو مجرموں کے دلوں میں داخل کر دیا ہے۔"},{"SurahNumber":26,"VerseNumber":201,"Text":"یہ اس پر ایمان نہیں لائیں گے جب تک دردناک عذاب کو نہیں دیکھ لیں گے۔"},{"SurahNumber":26,"VerseNumber":202,"Text":"چنانچہ وہ (عذاب) اس طرح اچانک ان پر آجائے گا کہ انہیں احساس بھی نہ ہوگا۔"},{"SurahNumber":26,"VerseNumber":203,"Text":"تب وہ کہیں گے کیا ہمیں مہلت مل سکتی ہے؟"},{"SurahNumber":26,"VerseNumber":204,"Text":"کیا یہ لوگ ہمارے عذاب کیلئے جلدی کر رہے ہیں۔"},{"SurahNumber":26,"VerseNumber":205,"Text":"کیا تم دیکھتے ہو کہ اگر ہم انہیں کئی سال تک فائدہ اٹھانے کا موقع دیں۔"},{"SurahNumber":26,"VerseNumber":206,"Text":"پھر ان پر وہ عذاب آجائے جس سے انہیں ڈرایا جاتا تھا۔"},{"SurahNumber":26,"VerseNumber":207,"Text":"تو وہ سب ساز و سامان جس سے وہ فائدہ اٹھاتے رہے تھے انہیں کوئی فائدہ نہ دے گا۔"},{"SurahNumber":26,"VerseNumber":208,"Text":"اور ہم نے کبھی کسی بستی کو اس وقت تک ہلاک نہیں کیا جب تک اس کے پاس عذاب الٰہی سے ڈرانے والے نہ آچکے ہوں۔"},{"SurahNumber":26,"VerseNumber":209,"Text":"نصیحت اور یاد دہانی کیلئے! اور ہم کبھی ظالم نہیں تھے۔"},{"SurahNumber":26,"VerseNumber":210,"Text":"اور اس (قرآن) کو شیطانوں نے نہیں اتارا۔"},{"SurahNumber":26,"VerseNumber":211,"Text":"اور نہ ہی یہ ان کیلئے مناسب ہے اور نہ ہی وہ اس کی طاقت رکھتے ہیں۔"},{"SurahNumber":26,"VerseNumber":212,"Text":"وہ تو اس (وحی) کے سننے سے بھی معزول کئے جا چکے ہیں۔"},{"SurahNumber":26,"VerseNumber":213,"Text":"پس آپ اللہ کے ساتھ کسی اور الہ کو نہ پکاریں ورنہ آپ بھی سزا پانے والوں میں شامل ہو جائیں گے۔"},{"SurahNumber":26,"VerseNumber":214,"Text":"اور (اے رسول) اپنے قریب ترین رشتہ داروں کو (عذاب سے) ڈراؤ۔"},{"SurahNumber":26,"VerseNumber":215,"Text":"اور جو اہلِ ایمان آپ کی پیروی کریں ان کیلئے اپنا بازو جھکاؤ (ان کے ساتھ تواضع و فروتنی سے پیش آؤ)۔"},{"SurahNumber":26,"VerseNumber":216,"Text":"اور اگر وہ تمہاری نافرمانی کریں تو کہہ دو کہ میں اس سے بیزار ہوں جو کچھ تم کرتے ہو۔"},{"SurahNumber":26,"VerseNumber":217,"Text":"اور اس (پروردگار) پر بھروسہ کیجئے جو غالب ہے اور بڑا رحم کرنے والا ہے۔"},{"SurahNumber":26,"VerseNumber":218,"Text":"جو آپ کو اس وقت دیکھتا ہے جب آپ کھڑے ہوتے ہیں۔"},{"SurahNumber":26,"VerseNumber":219,"Text":"اور جب آپ سجدہ کرنے والوں میں نشست و برخاست کرتے ہیں تب بھی دیکھتا ہے۔"},{"SurahNumber":26,"VerseNumber":220,"Text":"بےشک وہ بڑا سننے والا، بڑا علم والا ہے۔"},{"SurahNumber":26,"VerseNumber":221,"Text":"کیا میں تمہیں بتاؤں کہ شیاطین کس پر اترتے ہیں۔"},{"SurahNumber":26,"VerseNumber":222,"Text":"وہ ہر جھوٹ گھڑنے والے گنہگار پر اترتے ہیں۔"},{"SurahNumber":26,"VerseNumber":223,"Text":"جو ان (شیاطین) کی طرف کان لگائے رہتے ہیں اور ان میں اکثر جھوٹے ہوتے ہیں۔"},{"SurahNumber":26,"VerseNumber":224,"Text":"اور جو شعراء ہیں ان کی پیروی گمراہ لوگ کرتے ہیں۔"},{"SurahNumber":26,"VerseNumber":225,"Text":"کیا تم نہیں دیکھتے کہ وہ ہر وادی میں حیران و سرگرداں پھرا کرتے ہیں۔"},{"SurahNumber":26,"VerseNumber":226,"Text":"اور وہ کہتے ہیں ایسی باتیں جو کرتے نہیں ہیں۔"},{"SurahNumber":26,"VerseNumber":227,"Text":"سوائے ان کے جو ایمان لائے اور نیک عمل کئے اور بکثرت اللہ کا ذکر کیا اور بعد اس کے کہ ان پر ظلم ہوا انہوں نے بدلہ لیا اور جن لوگوں نے ظلم کیا انہیں عنقریب معلوم ہو جائے گا کہ وہ کس جگہ لوٹ کر جا رہے ہیں؟"},{"SurahNumber":27,"VerseNumber":1,"Text":"طا۔ سین۔ یہ قرآن واضح کتاب کی آیتیں ہیں۔"},{"SurahNumber":27,"VerseNumber":2,"Text":"جو ان ایمان والوں کیلئے (سراسر) ہدایت و بشارت ہیں۔"},{"SurahNumber":27,"VerseNumber":3,"Text":"جو نماز پڑھتے اور زکوٰۃ دیتے ہیں اور آخرت پر یقین رکھتے ہیں۔"},{"SurahNumber":27,"VerseNumber":4,"Text":"جو لوگ ایمان نہیں رکھتے۔ ہم نے ان کے اعمال (ان کی نظر میں) خوشنما بنا دیئے ہیں پس وہ سرگردان پھر رہے ہیں۔"},{"SurahNumber":27,"VerseNumber":5,"Text":"یہ وہ لوگ ہیں جن کیلئے (دنیا میں) بڑا عذاب ہے اور وہ آخرت میں سب سے زیادہ نقصان اٹھانے والے ہیں۔"},{"SurahNumber":27,"VerseNumber":6,"Text":"اے رسول(ص)) بےشک آپ کو یہ قرآن ایک بڑے حکمت والے، بڑے علم والے کی طرف سے عطا کیا جا رہا ہے۔"},{"SurahNumber":27,"VerseNumber":7,"Text":"(وہ وقت یاد کرو) جب موسیٰ نے اپنے گھر والوں سے کہا کہ میں نے آگ دیکھی ہے تو میں ابھی وہاں سے کوئی خبر لاتا ہوں یا آگ کا کوئی انگارہ لاتا ہوں تاکہ تم تاپو۔"},{"SurahNumber":27,"VerseNumber":8,"Text":"پھر جب وہ اس کے پاس آئے تو (انہیں) ندا دی گئی کہ مبارک ہے وہ جس کا جلوہ آگ میں ہے۔ اور جس کا جلوہ اس کے اردگرد ہے اور پاک ہے اللہ جو پروردگارِ عالمیان ہے۔"},{"SurahNumber":27,"VerseNumber":9,"Text":"اے موسیٰ! بلاشبہ یہ میں اللہ ہوں، بڑا غلبہ والا، بڑا حکمت والا۔"},{"SurahNumber":27,"VerseNumber":10,"Text":"اور تم اپنا عصا پھینکو۔ پھر جب انہوں نے اسے دیکھا کہ وہ حرکت کر رہا ہے جیسے کہ وہ ایک سانپ ہے تو وہ پیٹھ پھیر کر مڑے اور پیچھے پلٹ کر بھی نہ دیکھا (ہم نے آواز دی) اے موسیٰ خوف نہ کرو۔ میں وہ ہوں کہ میرے حضور پیغمبر خوف نہیں کرتے۔"},{"SurahNumber":27,"VerseNumber":11,"Text":"سوائے اس کے جو کوئی زیادتی کرے پھر وہ برائی کو اچھائی سے بدل دے تو بےشک میں بڑا بخشنے والا، بڑا رحم کرنے والا ہوں۔"},{"SurahNumber":27,"VerseNumber":12,"Text":"اور اپنا ہاتھ اپنے گریبان میں ڈالو تو وہ کسی بیماری کے بغیر چمکتا ہوا نکلے گا (یہ دو معجزے ہیں) ان نو معجزات میں سے جنہیں لے کر آپ نے فرعون اور اس کی قوم کے پاس جانا ہے۔ وہ بڑے ہی نافرمان لوگ ہیں۔"},{"SurahNumber":27,"VerseNumber":13,"Text":"سو جب ان کے پاس ہمارے واضح معجزات پہنچے تو انہوں نے کہا کہ یہ تو کھلا ہوا جادو ہے۔"},{"SurahNumber":27,"VerseNumber":14,"Text":"اور ان لوگوں نے ظلم و تکبر کی راہ سے ان (معجزات) کا انکار کر دیا۔ حالانکہ ان کے نفوس (دلوں) کو ان کا یقین تھا۔ اب دیکھو کہ فساد کرنے والوں کا انجام کیا ہوا؟"},{"SurahNumber":27,"VerseNumber":15,"Text":"اور ہم نے داؤد اور سلیمان کو (خاص) علم عطا فرمایا۔ اور ان دونوں نے کہا کہ ہر قِسم کی تعریف اس اللہ کے لئے ہے جس نے ہمیں اپنے بہت سے مؤمن بندوں پر فضیلت عطا کی ہے۔"},{"SurahNumber":27,"VerseNumber":16,"Text":"اور سلیمان داؤد کے وارث ہوئے اور کہا اے لوگو! ہمیں پرندوں کی بولی کی تعلیم دی گئی ہے اور ہمیں ہر قسم کی چیزیں عطا کی گئی ہیں۔ بےشک یہ (اللہ کا) کھلا ہوا فضل و کرم ہے۔"},{"SurahNumber":27,"VerseNumber":17,"Text":"اور سلیمان کے لئے جنوں، انسانوں اور پرندوں میں سے لشکر جمع کئے گئے۔ پس ان کی ترتیب وار صف بندی کی جاتی تھی۔"},{"SurahNumber":27,"VerseNumber":18,"Text":"یہاں تک کہ جب وہ چیونٹیوں کی وادی میں پہنچے تو ایک چیونٹی نے کہا اے چیونٹیو! اپنے اپنے بلوں میں گھس جاؤ۔ ایسا نہ ہو کہ سلیمان اور ان کا لشکر تمہیں کچل ڈالے اور انہیں خبر بھی نہ ہو۔"},{"SurahNumber":27,"VerseNumber":19,"Text":"وہ (سلیمان) اس کی بات پر مسکرا کر ہنس پڑے۔ اور کہا اے میرے پروردگار! مجھے ہمیشہ توفیق دے کہ میں تیری ان نعمتوں کا شکریہ ادا کر سکوں جن سے تو نے مجھے اور میرے والدین کو نوازا ہے اور ایسا نیک عمل کروں جسے تو پسند کرے اور مجھے اپنی رحمت سے اپنے نیک بندوں میں داخل کر۔"},{"SurahNumber":27,"VerseNumber":20,"Text":"اور سلیمان (ع) نے (ایک دن) پرندوں کا جائزہ لیا تو کہا کیا بات ہے کہ میں ہُدہُد کو نہیں دیکھ رہا ہوں کیا وہ کہیں غائب ہے؟"},{"SurahNumber":27,"VerseNumber":21,"Text":"(اگر ایسا ہی ہے) تو میں اسے سخت سزا دوں گا۔ یا اسے ذبح کر دوں گا۔ یا پھر وہ کوئی واضح دلیل (عذر) میرے سامنے پیش کرے۔"},{"SurahNumber":27,"VerseNumber":22,"Text":"پس کچھ زیادہ دیر نہیں گزری تھی کہ ہد ہد نے آکر کہا کہ میں نے وہ بات معلوم کی ہے جو آپ کو معلوم نہیں ہے۔ اور میں (ملک) سبا سے آپ کے پاس ایک یقینی خبر لایا ہوں۔"},{"SurahNumber":27,"VerseNumber":23,"Text":"میں نے ایک عورت کو پایا ہے جو ان لوگوں پر حکومت کرتی ہے اور اسے ہر چیز دی گئی ہے اور اس کا ایک بڑا تخت (سلطنت) ہے۔"},{"SurahNumber":27,"VerseNumber":24,"Text":"میں نے اسے اور اس کی قوم کو پایا ہے کہ وہ اللہ کو چھوڑ کر سورج کو سجدہ کرتے ہیں اور شیطان نے ان کے عملوں کو ان کی نظر میں خوشنما بنا دیا ہے۔ پس اس نے انہیں اصل (سیدھے) راستہ سے ہٹا دیا ہے۔ سو وہ ہدایت نہیں پاتے۔"},{"SurahNumber":27,"VerseNumber":25,"Text":"وہ کیوں اس خدا کو سجدہ نہ کریں جو آسمانوں اور زمین میں پوشیدہ چیزوں کو باہر لاتا ہے اور وہ جانتا ہے جو کچھ تم چھپاتے ہو اور جو کچھ تم ظاہر کرتے ہو۔"},{"SurahNumber":27,"VerseNumber":26,"Text":"اللہ کے سوا کوئی الہ نہیں ہے جو عرش عظیم کا مالک ہے۔"},{"SurahNumber":27,"VerseNumber":27,"Text":"سلیمان نے کہا ہم ابھی دیکھتے ہیں کہ تو نے سچ کہا ہے یا تو جھوٹوں میں سے ہے۔"},{"SurahNumber":27,"VerseNumber":28,"Text":"میرا یہ خط لے جا اور اسے ان کے پاس ڈال دے پھر ان سے ہٹ جا۔ پھر دیکھ کہ وہ کیا جواب دیتے ہیں؟"},{"SurahNumber":27,"VerseNumber":29,"Text":"اس (ملکہ) نے کہا اے (دربار کے) سردارو! مجھے ایک معزز خط پہنچایا گیا ہے۔"},{"SurahNumber":27,"VerseNumber":30,"Text":"وہ سلیمان کی طرف سے ہے اور وہ یہ ہے بسم اللہ الرحمن الرحیم۔"},{"SurahNumber":27,"VerseNumber":31,"Text":"تم میرے مقابلہ میں سرکشی نہ کرو اور فرمانبردار ہوکر میرے پاس آجاؤ۔"},{"SurahNumber":27,"VerseNumber":32,"Text":"چنانچہ ملکہ نے کہا: اے سردارانِ قوم! تم مجھے میرے اس معاملہ میں رائے دو (کیونکہ) میں کبھی کسی معاملہ کا کوئی قطعی فیصلہ نہیں کرتی جب تک تم لوگ میرے پاس موجود نہ ہو۔"},{"SurahNumber":27,"VerseNumber":33,"Text":"انہوں نے کہا ہم طاقتور اور سخت لڑنے والے ہیں لیکن اختیار آپ کو ہی ہے۔ آپ دیکھ لیں (غور کریں) کہ کیا حکم دیتی ہیں؟"},{"SurahNumber":27,"VerseNumber":34,"Text":"ملکہ نے کہا بادشاہ جب کسی بستی میں داخل ہوتے ہیں تو اسے تباہ کر دیتے ہیں اور اس کے معزز باشندوں کو ذلیل کر دیتے ہیں اور ایسا ہی (یہ لوگ) کریں گے۔"},{"SurahNumber":27,"VerseNumber":35,"Text":"(لہٰذا جنگ مناسب نہیں البتہ) میں ان کے پاس ایک ہدیہ بھیجتی ہوں۔ اور پھر دیکھتی ہوں کہ میرے فرستادے (قاصد) کیا جواب لاتے ہیں؟"},{"SurahNumber":27,"VerseNumber":36,"Text":"سو جب وہ فرستادہ (یا ملکہ کا سفیر) سلیمان کے پاس پہنچا تو آپ نے کہا کیا تم لوگ مال سے میری مدد کرنا چاہتے ہو؟ تو اللہ نے مجھے جو کچھ دے رکھا ہے وہ اس سے بہتر ہے جو تمہیں دیا ہے البتہ تم ہی اپنے ہدیہ پر خوش ہو سکتے ہو۔"},{"SurahNumber":27,"VerseNumber":37,"Text":"(اے سفیر) تو ان لوگوں کے پاس واپس لوٹ جا (اور ان کو بتا کہ) ہم ان کے پاس ایسے لشکر لے کر آرہے ہیں جن کے مقابلہ کی ان میں تاب نہ ہوگی اور ہم ان کو وہاں سے اس طرح ذلیل کرکے نکالیں گے کہ وہ خوار ہو چکے ہوں گے۔"},{"SurahNumber":27,"VerseNumber":38,"Text":"آپ نے کہا اے عمائدین سلطنت! تم میں سے کون ہے؟ جو اس (ملکہ سبا) کا تخت میرے پاس لائے قبل اس کے کہ وہ مسلمان ہوکر میرے پاس آئیں؟"},{"SurahNumber":27,"VerseNumber":39,"Text":"جنات میں سے ایک شریر و چالاک جن نے کہا کہ میں اسے آپ کے پاس لے آؤں گا اس سے پہلے کہ آپ اپنی جگہ سے اٹھیں۔ بےشک میں اس کی طاقت رکھتا ہوں (اور میں) امانت دار بھی ہوں۔"},{"SurahNumber":27,"VerseNumber":40,"Text":"اور اس شخص نے کہا جس کے پاس کتاب کا کچھ علم تھا میں اسے آپ کے پاس لے آؤں گا اس سے پہلے کہ آپ کی آنکھ جھپکے پھر جب سلیمان نے اسے اپنے پاس رکھا ہوا دیکھا تو کہا کہ یہ میرے پروردگار کا فضل و کرم ہے تاکہ وہ مجھے آزمائے کہ میں اس کا شکر ادا کرتا ہوں یا ناشکری کرتا ہوں اور جو کوئی شکر کرتا ہے تو وہ اپنے فائدہ کیلئے شکر کرتا ہے اور جو ناشکری کرتا ہے تو وہ (اپنا نقصان کرتا ہے) میرا پروردگار بے نیاز اور کریم ہے۔"},{"SurahNumber":27,"VerseNumber":41,"Text":"آپ نے کہا اس (ملکہ) کے تخت کی صورت بدل دو تاکہ ہم دیکھیں کہ آیا وہ صحیح بات تک راہ پاتی ہے یا وہ ان لوگوں میں سے ہے جو صحیح بات تک راہ نہیں پاتے۔"},{"SurahNumber":27,"VerseNumber":42,"Text":"الغرض جب ملکہ آئی تو اس سے کہا گیا کیا تمہارا تخت ایسا ہی ہے؟ اس نے کہا یہ تو گویا وہی ہے اور ہمیں تو پہلے ہی سے حقیقت معلوم ہوگئی تھی۔ اور ہم تو مسلمان (مطیع و فرمانبردار) ہو چکے ہیں۔"},{"SurahNumber":27,"VerseNumber":43,"Text":"اور سلیمان نے اس (ملکہ) کو غیر اللہ کی عبادت سے روک دیا جو وہ کیا کرتی تھی کیونکہ وہ کافر قوم میں سے تھی۔"},{"SurahNumber":27,"VerseNumber":44,"Text":"اس سے کہا گیا کہ محل میں داخل ہو۔ تو جب اس نے اس کو دیکھا تو (بلوریں فرش کو گہرا) پانی خیال کیا اور (گزرنے کیلئے اس طرح پائیچے اٹھائے کہ) اپنی دونوں پنڈلیاں کھول دیں۔ آپ نے کہا یہ (پانی نہیں ہے بلکہ) شیشوں سے مرصع محل ہے (اور بلوریں فرش ہے) ملکہ نے کہا اے میرے پروردگار! میں نے اپنے اوپر ظلم کیا تھا اور میں سلیمان کے ساتھ رب العالمین پر ایمان لاتی ہوں۔"},{"SurahNumber":27,"VerseNumber":45,"Text":"اور بےشک ہم نے قوم ثمود کی طرف ان کے بھائی صالح کو رسول بنا کر (اس پیغام کے ساتھ) بھیجا کہ اللہ کی عبادت کرو۔ تو وہ دو فریق (مؤمن و کافر) ہوگئے جو آپس میں جھگڑنے لگے۔"},{"SurahNumber":27,"VerseNumber":46,"Text":"آپ نے کہا اے میری قوم! تم بھلائی سے پہلے برائی کیلئے کیوں جلدی کرتے ہو؟ تم اللہ سے کیوں بخشش طلب نہیں کرتے؟ تاکہ تم پر رحم کیا جائے۔"},{"SurahNumber":27,"VerseNumber":47,"Text":"انہوں نے کہا کہ ہم تو تمہیں اور تمہارے ساتھیوں کو برا شگون سمجھتے ہیں آپ (ع) نے کہا تمہاری بدشگونی تو اللہ کے پاس ہے بلکہ تم وہ لوگ ہو جو آزمائے جا رہے ہو۔"},{"SurahNumber":27,"VerseNumber":48,"Text":"اور (اس) شہر میں نو گروہ تھے جو زمین میں فساد برپا کرتے تھے اور اصلاح نہیں کرتے تھے۔"},{"SurahNumber":27,"VerseNumber":49,"Text":"انہوں نے کہا کہ آپس میں خدا کی قسم کھا کر عہد کرو کہ ہم رات کے وقت صالح اور اس کے گھر والوں کو ہلاک کر دیں گے اور پھر ان کے وارث سے کہیں گے کہ ہم ان کے گھر والوں کی ہلاکت کے موقع پر موجود ہی نہیں تھے اور ہم بالکل سچے ہیں۔"},{"SurahNumber":27,"VerseNumber":50,"Text":"اور (اس طرح) انہوں نے ایک چال چلی اور ہم نے بھی ایک چال چلی جس کی انہیں خبر نہ تھی۔"},{"SurahNumber":27,"VerseNumber":51,"Text":"تو دیکھو ان کی چال کا انجام کیا ہوا؟ ہم نے ان کو اور ان کی قوم کو تباہ و برباد کر دیا۔"},{"SurahNumber":27,"VerseNumber":52,"Text":"سو یہ ان کے گھر ہیں جو ان کے ظلم کی وجہ سے ویران پڑے ہیں۔ بےشک اس (واقعہ) میں ایک بڑی نشانی ہے ان لوگوں کیلئے جو علم رکھتے ہیں۔"},{"SurahNumber":27,"VerseNumber":53,"Text":"اور ہم نے ان لوگوں کو نجات دی جو ایمان لائے اور تقویٰ اختیار کئے ہوئے تھے۔"},{"SurahNumber":27,"VerseNumber":54,"Text":"اور ہم نے لوط کو بھی (رسول بنا کر بھیجا) جب انہوں نے اپنی قوم سے کہا کہ تم بے حیائی کا کام کرتے ہو حالانکہ تم دیکھ رہے ہو (جانتے بوجھتے ہو)۔"},{"SurahNumber":27,"VerseNumber":55,"Text":"کیا تم عورتوں کو چھوڑ کر مردوں سے شہوت رانی کرتے ہو؟ بلکہ تم بڑے ہی جاہل لوگ ہو۔"}]}