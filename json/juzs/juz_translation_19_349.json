{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":25,"VerseNumber":21,"Text":"NA WALISEMA wale wasio taraji kukutana nasi: Mbona sisi hatuteremshiwi Malaika au hatumwoni Mola wetu Mlezi? Kwa yakini hawa wamejiona bora nafsi zao, na wamepanda kichwa vikubwa mno"},{"SurahNumber":25,"VerseNumber":22,"Text":"Siku watakayo waona Malaika haitakuwa furaha siku hiyo kwa wakosefu. Na watasema: Mungu apishe mbali"},{"SurahNumber":25,"VerseNumber":23,"Text":"Na tutayaendea yale waliyo yatenda katika vitendo vyao, tuvifanye kama mavumbi yaliyo tawanyika"},{"SurahNumber":25,"VerseNumber":24,"Text":"Watu wa Peponi siku hiyo watakuwa katika makaazi bora na mahali penye starehe nzuri"},{"SurahNumber":25,"VerseNumber":25,"Text":"Na siku zitapo funguka mbingu kwa mawingu, na wateremshwe Malaika kwa wingi"},{"SurahNumber":25,"VerseNumber":26,"Text":"Ufalme wa haki siku hiyo utakuwa wa Arrahman, Mwingi wa Rehema, na itakuwa siku ngumu kwa makafiri"},{"SurahNumber":25,"VerseNumber":27,"Text":"Na siku ambayo mwenye kudhulumu atajiuma mikono yake, na huku anasema: Laiti ningeli shika njia pamoja na Mtume"},{"SurahNumber":25,"VerseNumber":28,"Text":"Ee Ole wangu! Laiti nisingeli mfanya fulani kuwa rafiki"},{"SurahNumber":25,"VerseNumber":29,"Text":"Amenipoteza, nikaacha Ukumbusho, baada ya kwisha nijia, na kweli Shet'ani ni khaini kwa mwanaadamu"},{"SurahNumber":25,"VerseNumber":30,"Text":"Na Mtume alikuwa akisema: Ee Mola wangu Mlezi! Hakika watu wangu wameifanya hii Qur'ani ni kihame"},{"SurahNumber":25,"VerseNumber":31,"Text":"Na vivi hivi tumemfanyia kila Nabii adui miongoni mwa wakosefu, na Mola wako Mlezi anatosha kuwa Mwenye kuongoa na Mwenye kunusuru"},{"SurahNumber":25,"VerseNumber":32,"Text":"Na wakasema walio kufuru: Kwa nini hakuteremshiwa Qur'ani kwa jumla moja? Hayo ni hivyo ili tuuthibitishe moyo wako, na ndio tumeisoma kwa mafungu"},{"SurahNumber":25,"VerseNumber":33,"Text":"Wala hawatakuletea mfano wowote, ila na Sisi tutakuletea (jawabu) kwa haki, na tafsiri iliyo bora"},{"SurahNumber":25,"VerseNumber":34,"Text":"Wale ambao watakao kusanywa na kubururwa kifudifudi mpaka kwenye Jahannamu, hao watakuwa na mahali pabaya, ndio wenye kuipotea sana njia"},{"SurahNumber":25,"VerseNumber":35,"Text":"Na hakika tulimpa Musa Kitabu na tukamweka pamoja naye nduguye, Harun, kuwa waziri"},{"SurahNumber":25,"VerseNumber":36,"Text":"Tukawaambia: Nendeni kwa watu walio kanusha Ishara zetu. Basi tukawateketeza kabisa"},{"SurahNumber":25,"VerseNumber":37,"Text":"Na watu wa Nuhu, walipo wakanusha Mitume, tuliwazamisha, na tukawafanya ni Ishara kwa watu. Na tumewaandalia wenye kudhulumu adhabu chungu"},{"SurahNumber":25,"VerseNumber":38,"Text":"Na tuliwaangamiza kina A'di na Thamudi na watu wa Rass na vizazi vingi vilivyo kuwa kati yao"},{"SurahNumber":25,"VerseNumber":39,"Text":"Na wote tuliwapigia mifano, na wote tuliwaangamiza kabisa kabisa"},{"SurahNumber":25,"VerseNumber":40,"Text":"Na kwa yakini wao wanafika kwenye nchi ilio teremshiwa mvua mbaya. Basi, je, hawakuwa wakiiona? Bali walikuwa hawataraji kufufuliwa"},{"SurahNumber":25,"VerseNumber":41,"Text":"Na wanapo kuona hawakuchukulii ila ni mzaha tu, na (wanasema): Ati ndiye huyu Mwenyezi Mungu aliye mtuma kuwa Mtume"},{"SurahNumber":25,"VerseNumber":42,"Text":"Kwa hakika alikuwa karibu kutupoteza tuiache miungu yetu, ingeli kuwa hatukushikamana nayo kwa kuvumilia. Bado watakuja jua, watakapo iona adhabu, ni nani aliye potea njia"},{"SurahNumber":25,"VerseNumber":43,"Text":"Je! Umemwona aliye yafanya matamanio yake kuwa ndio mungu wake? Basi je, wewe utakuwa ni wakili wake"},{"SurahNumber":25,"VerseNumber":44,"Text":"Au wewe unadhani kwamba wengi wao wanasikia au wanaelewa? Hao hawakuwa ila ni kama nyama hoa tu, bali wao wamepotea zaidi njia"},{"SurahNumber":25,"VerseNumber":45,"Text":"Je! Huoni jinsi Mola wako Mlezi anavyo kitandaza kivuli. Na angeli taka angeli kifanya kikatulia tu. Kisha tumelifanya jua kuwa ni kiongozi wake"},{"SurahNumber":25,"VerseNumber":46,"Text":"Kisha tunakivutia kwetu kidogo kidogo"},{"SurahNumber":25,"VerseNumber":47,"Text":"Naye ndiye aliye kufanyieni usiku kuwa ni vazi, na usingizi kuwa mapumziko, na akakufanyieni mchana ni kufufuka"},{"SurahNumber":25,"VerseNumber":48,"Text":"Naye ndiye anaye zituma pepo kuwa bishara njema kabla ya rehema yake, na tunayateremsha kutoka mbinguni maji safi"},{"SurahNumber":25,"VerseNumber":49,"Text":"Ili kwa hayo tuihuishe nchi iliyo kufa, na tuwanyweshe wanyama na watu wengi tulio waumba"},{"SurahNumber":25,"VerseNumber":50,"Text":"Na kwa yakini tumeisarifu kati yao wapate kukumbuka. Lakini watu wengi wanakataa ila kukufuru"},{"SurahNumber":25,"VerseNumber":51,"Text":"Na tungeli taka tungeli peleka katika kila mji Mwonyaji"},{"SurahNumber":25,"VerseNumber":52,"Text":"Basi usiwat'ii makafiri. Na pambana nao kwayo kwa Jihadi kubwa"},{"SurahNumber":25,"VerseNumber":53,"Text":"Naye ndiye aliye zipeleka bahari mbili, hii tamu mno, na hii ya chumvi chungu. Na akaweka baina yao kinga na kizuizi kizuiacho"},{"SurahNumber":25,"VerseNumber":54,"Text":"Naye ndiye aliye muumba mwanaadamu kutokana na maji, akamjaalia kuwa na nasaba na ushemeji. Na Mola wako Mlezi ni Muweza"},{"SurahNumber":25,"VerseNumber":55,"Text":"Na wanayaabudu badala ya Mwenyezi Mungu yasiyo wafaa wala yasiyo wadhuru. Na kafiri daima ni msaidizi wa kumpinga Mola wake Mlezi"},{"SurahNumber":25,"VerseNumber":56,"Text":"Nasi hatukukutuma ila kuwa ni Mbashiri na Mwonyaji"},{"SurahNumber":25,"VerseNumber":57,"Text":"Sema: Sikukuombeni ujira juu yake; ila atakaye na ashike njia iendayo kwa Mola wake Mlezi"},{"SurahNumber":25,"VerseNumber":58,"Text":"Na mtegemee Aliye Hai, ambaye hafi. Na umtukuze kwa sifa zake. Na yatosha kwake kuwa yeye ni Mwenye khabari za dhambi za waja wake"},{"SurahNumber":25,"VerseNumber":59,"Text":"Ambaye ameziumba mbingu na ardhi, na viliomo ndani yake kwa siku sita. Kisha akatawala juu ya A'rshi, Arrahman, Mwingi wa Rehema! Uliza khabari zake kwa wamjuaye"},{"SurahNumber":25,"VerseNumber":60,"Text":"Na wanapo ambiwa: Msujudieni Arrahman! Wao husema: Ni nani Arrahman? Je! Tumsujudie unaye tuamrisha wewe tu? Na huwazidishia chuki"},{"SurahNumber":25,"VerseNumber":61,"Text":"Ametukuka aliye zijaalia nyota mbinguni, na akajaalia humo taa na mwezi unao ng'ara"},{"SurahNumber":25,"VerseNumber":62,"Text":"Naye ndiye aliye fanya usiku na mchana kufuatana kwa nafuu ya anaye taka kukumbuka, au anaye taka kushukuru"},{"SurahNumber":25,"VerseNumber":63,"Text":"Na waja wa Arrahman Mwingi wa Rehema ni wale wanao tembea ulimwenguni kwa staha, na wajinga wakiwasemeza hujibu: Salama"},{"SurahNumber":25,"VerseNumber":64,"Text":"Na wale wanao kesha kwa ajili ya Mola wao Mlezi kwa kusujudu na kusimama"},{"SurahNumber":25,"VerseNumber":65,"Text":"Na wale wanao sema: Mola wetu Mlezi! Tuondolee adhabu ya Jahannamu. Hakika adhabu yake ikimpata mtu haimwachi"},{"SurahNumber":25,"VerseNumber":66,"Text":"Hakika hiyo ni kituo na makao mabaya"},{"SurahNumber":25,"VerseNumber":67,"Text":"Na wale ambao wanapo tumia hawatumii kwa fujo wala hawafanyi ubakhili, bali wanakuwa katikati baina ya hayo"},{"SurahNumber":25,"VerseNumber":68,"Text":"Na wale wasio mwomba mungu mwengine pamoja na Mwenyezi Mungu, wala hawaui nafsi aliyo iharimisha Mwenyezi Mungu isipo kuwa kwa haki, wala hawazini - na atakaye fanya hayo atapata madhara"},{"SurahNumber":25,"VerseNumber":69,"Text":"Atazidishiwa adhabu Siku ya Kiyama, na atadumu humo kwa kufedheheka"},{"SurahNumber":25,"VerseNumber":70,"Text":"Isipo kuwa atakaye tubu, na akaamini, na akatenda vitendo vyema. Basi hao Mwenyezi Mungu atayabadilisha maovu yao yawe mema. Na Mwenyezi Mungu ni Mwenye kusamehe, Mwenye kurehemu"},{"SurahNumber":25,"VerseNumber":71,"Text":"Na aliye tubu na akafanya mema, basi hakika huyo ametubu kweli kweli kwa Mwenyezi Mungu"},{"SurahNumber":25,"VerseNumber":72,"Text":"Na wale ambao hawatoi ushahidi wa uwongo, na pindi wapitapo penye upuuzi, hupita kwa hishima yao"},{"SurahNumber":25,"VerseNumber":73,"Text":"Na wale ambao wanapo kumbushwa Ishara za Mola wao Mlezi hawajifanyi viziwi nazo, na vipofu"},{"SurahNumber":25,"VerseNumber":74,"Text":"Na wale wanao sema: Mola wetu Mlezi! Tupe katika wake zetu na wenetu yaburudishayo macho, na utujaalie tuwe waongozi kwa wachamngu"},{"SurahNumber":25,"VerseNumber":75,"Text":"Hao ndio watakao lipwa makao ya juu kwa kuwa walisubiri, na watakuta humo maamkio na salamu"},{"SurahNumber":25,"VerseNumber":76,"Text":"Wadumu humo - kituo na makao mazuri kabisa"},{"SurahNumber":25,"VerseNumber":77,"Text":"Sema: Mola wangu Mlezi asinge kujalini lau kuwa si kuomba kwenu. Lakini nyinyi mmemkadhibisha. Basi adhabu lazima iwe"},{"SurahNumber":26,"VerseNumber":1,"Text":"T'aa Siin Miim. (T'. S. M)"},{"SurahNumber":26,"VerseNumber":2,"Text":"Hizi ni Aya za Kitabu kinacho bainisha"},{"SurahNumber":26,"VerseNumber":3,"Text":"Huenda labda ukajikera nafsi yako kwa kuwa hawawi Waumini"},{"SurahNumber":26,"VerseNumber":4,"Text":"Tunge penda tungeli wateremshia kutoka mbinguni Ishara zikanyenyekea shingo zao"},{"SurahNumber":26,"VerseNumber":5,"Text":"Wala hauwafikii ukumbusho mpya kutoka kwa Arrahman ila wao hujitenga nao"},{"SurahNumber":26,"VerseNumber":6,"Text":"Kwa yakini wamekanusha; kwa hivyo zitakuja wafikia khabari za yale waliyo kuwa wakiyafanyia mzaha"},{"SurahNumber":26,"VerseNumber":7,"Text":"Je! Hawakuiona ardhi, mimea mingapi tumeiotesha humo, ya kila namna nzuri"},{"SurahNumber":26,"VerseNumber":8,"Text":"Hakika katika haya zipo Ishara. Lakini wengi wao hawakuwa wenye kuamini"},{"SurahNumber":26,"VerseNumber":9,"Text":"Na hakika Mola wako Mlezi ndiye Yeye Mwenye nguvu Mwenye kurehemu"},{"SurahNumber":26,"VerseNumber":10,"Text":"Na Mola wako Mlezi, alipo mwita Musa, akamwambia: Fika kwa watu madhaalimu"},{"SurahNumber":26,"VerseNumber":11,"Text":"Watu wa Firauni. Hawaogopi"},{"SurahNumber":26,"VerseNumber":12,"Text":"Akasema: Hakika mimi nachelea wasinikanushe"},{"SurahNumber":26,"VerseNumber":13,"Text":"Na kifua changu kina dhiki, na ulimi wangu haukunjuki vyema. Basi mtumie ujumbe Harun"},{"SurahNumber":26,"VerseNumber":14,"Text":"Na wao wana kisasi juu yangu, kwa hivyo naogopa wasije kuniuwa"},{"SurahNumber":26,"VerseNumber":15,"Text":"Akasema: Siyo hivyo kabisa! Nendeni na miujiza yetu. Hakika Sisi tu pamoja nanyi, tunasikiliza"},{"SurahNumber":26,"VerseNumber":16,"Text":"Basi mfikieni Firauni na mwambieni: Hakika sisi ni Mitume wa Mola Mlezi wa walimwengu wote"},{"SurahNumber":26,"VerseNumber":17,"Text":"Waachilie Wana wa Israili wende nasi"},{"SurahNumber":26,"VerseNumber":18,"Text":"(Firauni) akasema: Sisi hatukukulea wewe utotoni, na ukakaa kwetu katika umri wako miaka mingi"},{"SurahNumber":26,"VerseNumber":19,"Text":"Na ukatenda kitendo chako ulicho tenda, nawe ukawa miongoni mwa wasio na shukrani"},{"SurahNumber":26,"VerseNumber":20,"Text":"(Musa) akasema: Nilitenda hayo hapo nilipo kuwa miongoni mwa wale walio potea"},{"SurahNumber":26,"VerseNumber":21,"Text":"Basi nikakukimbieni nilipo kuogopeni, tena Mola wangu Mlezi akanitunukia hukumu, na akanijaalia niwe miongoni mwa Mitume"},{"SurahNumber":26,"VerseNumber":22,"Text":"Na hiyo ndiyo neema ya kunisumbulia, na wewe umewatia utumwani Wana wa Israili"},{"SurahNumber":26,"VerseNumber":23,"Text":"Firauni akasema: Na nani huyo Mola Mlezi wa walimwengu wote"},{"SurahNumber":26,"VerseNumber":24,"Text":"Akasema: Ndiye Mola Mlezi wa mbingu na ardhi, na viliomo baina yao, ikiwa nyinyi ni wenye yakini"},{"SurahNumber":26,"VerseNumber":25,"Text":"(Firauni) akawaambia walio mzunguka: Hamsikilizi"},{"SurahNumber":26,"VerseNumber":26,"Text":"(Musa) akasema: Ndiye Mola wenu Mlezi, na Mola Mlezi wa baba zenu wa kwanza"},{"SurahNumber":26,"VerseNumber":27,"Text":"(Firauni) akasema: Hakika huyu Mtume wenu aliye tumwa kwenu ni mwendawazimu"},{"SurahNumber":26,"VerseNumber":28,"Text":"(Musa) akasema: Ndiye Mola Mlezi wa Mashariki na Magharibi na viliomo baina yao, ikiwa nyinyi mnatia akilini"},{"SurahNumber":26,"VerseNumber":29,"Text":"(Firauni) akasema: Ukimfuata mungu mwengine asiye kuwa mimi, basi bila ya shaka nitakufunga gerezani"},{"SurahNumber":26,"VerseNumber":30,"Text":"Akasema: Je! Ijapo kuwa nitakuletea kitu cha kubainisha wazi"},{"SurahNumber":26,"VerseNumber":31,"Text":"Akasema: Kilete basi, kama wewe ni katika wasemao kweli"},{"SurahNumber":26,"VerseNumber":32,"Text":"Basi akaitupa fimbo yake, mara ikawa nyoka wa kuonekana dhaahiri"},{"SurahNumber":26,"VerseNumber":33,"Text":"Na akautoa mkono wake, na mara ukawa mweupe kwa watazamao"},{"SurahNumber":26,"VerseNumber":34,"Text":"(Firauni) akawaambia waheshimiwa walio mzunguka: Hakika huyu ni mchawi mtaalamu"},{"SurahNumber":26,"VerseNumber":35,"Text":"Anataka kukutoeni katika nchi yenu kwa uchawi wake. Basi mna shauri gani"},{"SurahNumber":26,"VerseNumber":36,"Text":"Wakasema: Mpe muda yeye na nduguye na uwatume mijini wapigao mbiu ya mgambo"},{"SurahNumber":26,"VerseNumber":37,"Text":"Wakuletee kila mchawi bingwa mtaalamu"},{"SurahNumber":26,"VerseNumber":38,"Text":"Basi wakakusanywa wachawi wakati na siku maalumu"},{"SurahNumber":26,"VerseNumber":39,"Text":"Na watu wakaambiwa: Je! Mtakusanyika"},{"SurahNumber":26,"VerseNumber":40,"Text":"Huenda tutawafuata wachawi wakiwa wao ndio watakao shinda"},{"SurahNumber":26,"VerseNumber":41,"Text":"Basi walipo kuja wachawi wakamwambia Firauni: Je! Tutapata ujira tukiwa sisi ndio tulio shinda"},{"SurahNumber":26,"VerseNumber":42,"Text":"Naam! Na hakika mtakuwa katika watu wa mbele"},{"SurahNumber":26,"VerseNumber":43,"Text":"Musa akwaambia: Tupeni mnavyo taka kutupa"},{"SurahNumber":26,"VerseNumber":44,"Text":"Basi wakatupa kamba zao na fimbo zao, na wakasema: Kwa nguvu za Firauni hakika sisi hapana shaka ni wenye kushinda"},{"SurahNumber":26,"VerseNumber":45,"Text":"Musa tena akatupa fimbo yake, nayo mara ikavimeza walivyo vizua"},{"SurahNumber":26,"VerseNumber":46,"Text":"Hapo wachawi walipinduka wakasujudu"},{"SurahNumber":26,"VerseNumber":47,"Text":"Wakasema: Tunamuamini Mola Mlezi wa walimwengu wote"},{"SurahNumber":26,"VerseNumber":48,"Text":"Mola Mlezi wa Musa na Harun"},{"SurahNumber":26,"VerseNumber":49,"Text":"(Firauni) akasema: Je! Mmemuamini kabla sijakuruhusuni? Bila ya shaka yeye basi ndiye mkubwa wenu aliye kufunzeni uchawi. Basi mtakuja jua! Nitakata mikono yenu na miguu yenu kwa kutafautisha. Na nitakubandikeni misalabani nyote"},{"SurahNumber":26,"VerseNumber":50,"Text":"Wakasema: Haidhuru, kwani sisi ni wenye kurejea kwa Mola wetu Mlezi"},{"SurahNumber":26,"VerseNumber":51,"Text":"Hakika sisi tunatumai Mola wetu Mlezi atatusamehe makosa yetu, kwa kuwa ndio wa kwanza wa kuamini"},{"SurahNumber":26,"VerseNumber":52,"Text":"Na tulimuamrisha Musa kwa wahyi: Nenda na waja wangu wakati wa usiku. Kwa hakika mtafuatwa"},{"SurahNumber":26,"VerseNumber":53,"Text":"Basi Firauni akawatuma mijini wapiga mbiu za mgambo"},{"SurahNumber":26,"VerseNumber":54,"Text":"(Wakieneza): Hakika hawa ni kikundi kidogo"},{"SurahNumber":26,"VerseNumber":55,"Text":"Nao wanatuudhi"},{"SurahNumber":26,"VerseNumber":56,"Text":"Na sisi ni wengi, wenye kuchukua hadhari"},{"SurahNumber":26,"VerseNumber":57,"Text":"Basi tukawatoa katika mabustani na chemchem"},{"SurahNumber":26,"VerseNumber":58,"Text":"Na makhazina, na vyeo vya hishima"},{"SurahNumber":26,"VerseNumber":59,"Text":"Kadhaalika; na tukawarithisha hayo Wana wa Israili"},{"SurahNumber":26,"VerseNumber":60,"Text":"Basi wakawafuata lilipo chomoza jua"},{"SurahNumber":26,"VerseNumber":61,"Text":"Na yalipo onana majeshi mawili haya, watu wa Musa wakasema: Hakika sisi bila ya shaka tumepatikana"},{"SurahNumber":26,"VerseNumber":62,"Text":"(Musa) akasema: Hasha! Hakika yu pamoja nami Mola wangu Mlezi. Yeye ataniongoa"},{"SurahNumber":26,"VerseNumber":63,"Text":"Tulimletea wahyi Musa tukamwambia: Piga bahari kwa fimbo yako. Basi ikatengana, na kila sehemu ikawa kama mlima mkubwa"},{"SurahNumber":26,"VerseNumber":64,"Text":"Na tukawajongeza hapo wale wengine"},{"SurahNumber":26,"VerseNumber":65,"Text":"Tukawaokoa Musa na walio kuwa pamoja naye wote"},{"SurahNumber":26,"VerseNumber":66,"Text":"Kisha tukawazamisha hao wengine"},{"SurahNumber":26,"VerseNumber":67,"Text":"Hakika bila ya shaka katika hayo ipo Ishara; lakini wengi wao si katika wenye kuamini"},{"SurahNumber":26,"VerseNumber":68,"Text":"Na kwa hakika Mola wako Mlezi ndiye Mwenye nguvu Mwenye kurehemu"},{"SurahNumber":26,"VerseNumber":69,"Text":"Na wasomee khabari za Ibrahim"},{"SurahNumber":26,"VerseNumber":70,"Text":"Alipo mwambia baba yake na kaumu yake: Mnaabudu nini"},{"SurahNumber":26,"VerseNumber":71,"Text":"Wakasema: Tunaabudu masanamu, daima tunayanyenyekea"},{"SurahNumber":26,"VerseNumber":72,"Text":"Akasema: Je! Yanakusikieni mnapo yaita"},{"SurahNumber":26,"VerseNumber":73,"Text":"Au yanakufaeni, au yanakudhuruni"},{"SurahNumber":26,"VerseNumber":74,"Text":"Wakasema: Bali tumewakuta baba zetu wakifanya hivyo hivyo"},{"SurahNumber":26,"VerseNumber":75,"Text":"Je! Mmewaona hawa mnao waabudu"},{"SurahNumber":26,"VerseNumber":76,"Text":"Nyinyi na baba zenu wa zamani"},{"SurahNumber":26,"VerseNumber":77,"Text":"Kwani hakika hao ni adui zangu, isipo kuwa Mola Mlezi wa walimwengu wote"},{"SurahNumber":26,"VerseNumber":78,"Text":"Ambaye ndiye aliye niumba, na Yeye ndiye ananiongoa"},{"SurahNumber":26,"VerseNumber":79,"Text":"Na ambaye ndiye ananilisha na kuninywesha"},{"SurahNumber":26,"VerseNumber":80,"Text":"Na ninapo ugua ni Yeye ndiye anaye niponesha"},{"SurahNumber":26,"VerseNumber":81,"Text":"Na ambaye atanifisha, na kisha atanihuisha"},{"SurahNumber":26,"VerseNumber":82,"Text":"Na ambaye ndiye ninaye mtumai kunisamehe makosa yangu Siku ya Malipo"},{"SurahNumber":26,"VerseNumber":83,"Text":"Mola wangu Mlezi! Nitunukie hukumu na uniunganishe na watendao mema"},{"SurahNumber":26,"VerseNumber":84,"Text":"Na unijaalie nitajwe kwa wema na watu watakao kuja baadaye"},{"SurahNumber":26,"VerseNumber":85,"Text":"Na unijaalie katika warithi wa Bustani za neema"},{"SurahNumber":26,"VerseNumber":86,"Text":"Na umsamehe baba yangu, kwani hakika alikuwa miongoni mwa wapotovu"},{"SurahNumber":26,"VerseNumber":87,"Text":"Wala usinihizi Siku watapo fufuliwa"},{"SurahNumber":26,"VerseNumber":88,"Text":"Siku ambayo kwamba mali hayato faa kitu wala wana"},{"SurahNumber":26,"VerseNumber":89,"Text":"Isipo kuwa mwenye kumjia Mwenyezi Mungu na moyo safi"},{"SurahNumber":26,"VerseNumber":90,"Text":"Na Pepo itasogezwa kwa wachamngu"},{"SurahNumber":26,"VerseNumber":91,"Text":"Na Jahannamu itadhihirishwa kwa wapotovu"},{"SurahNumber":26,"VerseNumber":92,"Text":"Na wataambiwa: Wako wapi mlio kuwa mkiwaabudu"},{"SurahNumber":26,"VerseNumber":93,"Text":"Badala ya Mwenyezi Mungu? Je! Wanakusaidieni, au wanajisaidia wenyewe"},{"SurahNumber":26,"VerseNumber":94,"Text":"Basi watavurumizwa humo wao na hao wakosefu"},{"SurahNumber":26,"VerseNumber":95,"Text":"Na majeshi ya Ibilisi yote"},{"SurahNumber":26,"VerseNumber":96,"Text":"Watasema, na hali ya kuwa wanazozana humo"},{"SurahNumber":26,"VerseNumber":97,"Text":"Wallahi! Kwa yakini tulikuwa katika upotovu ulio dhaahiri"},{"SurahNumber":26,"VerseNumber":98,"Text":"Tulipo kufanyeni ni sawa na Mola Mlezi wa walimwengu wote"},{"SurahNumber":26,"VerseNumber":99,"Text":"Na hawakutupoteza ila wale wakosefu"},{"SurahNumber":26,"VerseNumber":100,"Text":"Basi hatuna waombezi"},{"SurahNumber":26,"VerseNumber":101,"Text":"Wala rafiki wa dhati"},{"SurahNumber":26,"VerseNumber":102,"Text":"Laiti tungeli pata kurejea tena tungeli kuwa katika Waumini"},{"SurahNumber":26,"VerseNumber":103,"Text":"Hakika katika haya ipo Ishara, lakini wengi wao hawakuwa wenye kuamini"},{"SurahNumber":26,"VerseNumber":104,"Text":"Na hakika Mola wako Mlezi ndiye Mwenye nguvu Mwenye kurehemu"},{"SurahNumber":26,"VerseNumber":105,"Text":"Kaumu ya Nuhu waliwakadhibisha Mitume"},{"SurahNumber":26,"VerseNumber":106,"Text":"Alipo waambia ndugu yao, Nuhu: Je! Hamchimngu"},{"SurahNumber":26,"VerseNumber":107,"Text":"Hakika mimi kwenu ni Mtume muaminifu"},{"SurahNumber":26,"VerseNumber":108,"Text":"Basi Mcheni Mwenyezi Mungu, na nit'iini mimi"},{"SurahNumber":26,"VerseNumber":109,"Text":"Na sikutakini juu yake ujira, kwani ujira wangu hauko ila kwa Mola Mlezi wa walimwengu wote"},{"SurahNumber":26,"VerseNumber":110,"Text":"Basi Mcheni Mwenyezi Mungu, na nit'iini mimi"},{"SurahNumber":26,"VerseNumber":111,"Text":"Wakasema: Je! Tukuamini wewe, hali wanao kufuata ni watu wa chini"},{"SurahNumber":26,"VerseNumber":112,"Text":"Akasema: Nayajuaje waliyo kuwa wakiyafanya"},{"SurahNumber":26,"VerseNumber":113,"Text":"Hisabu yao haiko ila kwa Mola wao Mlezi, laiti mngeli tambua"},{"SurahNumber":26,"VerseNumber":114,"Text":"Wala mimi si wa kuwafukuza Waumini"},{"SurahNumber":26,"VerseNumber":115,"Text":"Mimi si cho chote ila ni Mwonyaji wa dhaahiri shaahiri"},{"SurahNumber":26,"VerseNumber":116,"Text":"Wakasema: Ikiwa huachi, ewe Nuhu, bila ya shaka utapigwa mawe"},{"SurahNumber":26,"VerseNumber":117,"Text":"Akasema: Mola wangu Mlezi! Hakika watu wangu wamenikanusha"},{"SurahNumber":26,"VerseNumber":118,"Text":"Basi hukumu baina yangu na wao kwa hukumu yako, na uniokoe mimi na walio pamoja nami, Waumini"},{"SurahNumber":26,"VerseNumber":119,"Text":"Kwa hivyo tukamwokoa yeye na walio kuwa pamoja naye katika marikebu iliyo sheheni"},{"SurahNumber":26,"VerseNumber":120,"Text":"Kisha tukawazamisha baadaye walio bakia"},{"SurahNumber":26,"VerseNumber":121,"Text":"Hakika katika haya ipo Ishara, lakini si wengi wao walio kuwa Waumini"},{"SurahNumber":26,"VerseNumber":122,"Text":"Na hakika Mola wako Mlezi ndiye Yeye Mwenye nguvu Mwenye kurehemu"},{"SurahNumber":26,"VerseNumber":123,"Text":"Kina A'd waliwakanusha Mitume"},{"SurahNumber":26,"VerseNumber":124,"Text":"Alipo waambia ndugu yao, Hud: Je! Hamchimngu"},{"SurahNumber":26,"VerseNumber":125,"Text":"Hakika mimi kwenu ni Mtume muaminifu"},{"SurahNumber":26,"VerseNumber":126,"Text":"Basi mcheni Mwenyezi Mungu, na nit'iini mimi"},{"SurahNumber":26,"VerseNumber":127,"Text":"Wala sikutakeni juu yake ujira, kwani ujira wangu hauko ila kwa Mola Mlezi wa walimwengu wote"},{"SurahNumber":26,"VerseNumber":128,"Text":"Je! Mnajenga juu ya kila mnyanyuko kumbusho la kufanyia upuuzi"},{"SurahNumber":26,"VerseNumber":129,"Text":"Na mnajenga majengo ya fakhari kama kwamba mtaishi milele"},{"SurahNumber":26,"VerseNumber":130,"Text":"Na mnapo tumia nguvu mnatumia nguvu kwa ujabari"},{"SurahNumber":26,"VerseNumber":131,"Text":"Basi mcheni Mwenyezi Mungu, na nit'iini"},{"SurahNumber":26,"VerseNumber":132,"Text":"Na mcheni aliye kupeni haya mnayo yajua"},{"SurahNumber":26,"VerseNumber":133,"Text":"Amekupeni wanyama wa kufuga na wana"},{"SurahNumber":26,"VerseNumber":134,"Text":"Na mabustani na chemchem"},{"SurahNumber":26,"VerseNumber":135,"Text":"Hakika mimi ninakukhofieni adhabu ya Siku Kubwa"},{"SurahNumber":26,"VerseNumber":136,"Text":"Wakasema: Ni mamoja kwetu, ukitupa mawaidha au hukuwa miongoni mwa watoao mawaidha"},{"SurahNumber":26,"VerseNumber":137,"Text":"Haya si chochote ila ni mtindo wa watu wa tokea zamani"},{"SurahNumber":26,"VerseNumber":138,"Text":"Wala sisi hatutaadhibiwa"},{"SurahNumber":26,"VerseNumber":139,"Text":"Wakamkanusha; nasi tukawaangamiza. Hakika bila ya shaka katika haya ipo Ishara. Lakini hawakuwa wengi wao wenye kuamini"},{"SurahNumber":26,"VerseNumber":140,"Text":"Na hakika Mola wako Mlezi ndiye Mwenye nguvu Mwenye kurehemu"},{"SurahNumber":26,"VerseNumber":141,"Text":"Kina Thamud waliwakanusha Mitume"},{"SurahNumber":26,"VerseNumber":142,"Text":"Alipo waambia ndugu yao Saleh: Je! Hamumchimngu"},{"SurahNumber":26,"VerseNumber":143,"Text":"Hakika mimi kwenu ni Mtume muaminifu"},{"SurahNumber":26,"VerseNumber":144,"Text":"Basi mcheni Mwenyezi Mungu, na nit'iini"},{"SurahNumber":26,"VerseNumber":145,"Text":"Wala sikutakini ujira juu yake. Ujira wangu hauko ila kwa Mola Mlezi wa walimwengu wote"},{"SurahNumber":26,"VerseNumber":146,"Text":"Je! Mtaachwa salama usalimina katika haya yaliyopo hapa"},{"SurahNumber":26,"VerseNumber":147,"Text":"Katika mabustani, na chemchem"},{"SurahNumber":26,"VerseNumber":148,"Text":"Na konde na mitende yenye makole yaliyo wiva"},{"SurahNumber":26,"VerseNumber":149,"Text":"Na mnachonga milimani majumba kwa ustadi"},{"SurahNumber":26,"VerseNumber":150,"Text":"Basi mcheni Mwenyezi Mungu, na nit'iini mimi"},{"SurahNumber":26,"VerseNumber":151,"Text":"Wala msit'ii amri za walio pindukia mipaka"},{"SurahNumber":26,"VerseNumber":152,"Text":"Ambao wanafanya ufisadi katika nchi, wala hawatengenezi"},{"SurahNumber":26,"VerseNumber":153,"Text":"Wakasema: Hakika wewe ni miongoni mwa walio rogwa"},{"SurahNumber":26,"VerseNumber":154,"Text":"Wewe si chochote ila ni mtu kama sisi. Basi lete Ishara ukiwa wewe ni miongoni mwa wasemao kweli"},{"SurahNumber":26,"VerseNumber":155,"Text":"Akasema: Huyu ngamia jike; awe na zamu yake ya kunywa, na nyinyi muwe na zamu yenu ya kunywa katika siku maalumu"},{"SurahNumber":26,"VerseNumber":156,"Text":"Wala msimguse kwa uwovu, isije ikakushikeni adhabu ya Siku Kubwa"},{"SurahNumber":26,"VerseNumber":157,"Text":"Lakini wakamuuwa, na wakawa wenye kujuta"},{"SurahNumber":26,"VerseNumber":158,"Text":"Basi ikawapata adhabu. Hakika katika hayo ipo Ishara. Lakini hawakuwa wengi wao wenye kuamini"},{"SurahNumber":26,"VerseNumber":159,"Text":"Na hakika Mola wako Mlezi ndiye Mwenye nguvu Mwenye kurehemu"},{"SurahNumber":26,"VerseNumber":160,"Text":"Watu wa Lut'i waliwakanusha Mitume"},{"SurahNumber":26,"VerseNumber":161,"Text":"Alipo waambia ndugu yao, Lut'i: Je! Hamumchimngu"},{"SurahNumber":26,"VerseNumber":162,"Text":"Hakika mimi kwenu ni Mtume muaminifu kwenu"},{"SurahNumber":26,"VerseNumber":163,"Text":"Basi mcheni Mwenyezi Mungu na nit'iini mimi"},{"SurahNumber":26,"VerseNumber":164,"Text":"Wala mimi sikutakini ujira juu yake; ujira wangu hauko ila kwa Mola Mlezi wa walimwengu wote"},{"SurahNumber":26,"VerseNumber":165,"Text":"Je! Katika viumbe vyote mnawaingilia wanaume"},{"SurahNumber":26,"VerseNumber":166,"Text":"Na mnaacha alicho kuumbieni Mola wenu Mlezi katika wake zenu? Ama kweli nyinyi ni watu mnao ruka mipaka"},{"SurahNumber":26,"VerseNumber":167,"Text":"Wakasema: Ewe Lut'i! Usipo acha, hapana shaka utakuwa miongoni mwa wanao tolewa mji"},{"SurahNumber":26,"VerseNumber":168,"Text":"Akasema: Hakika mimi ni katika wanao kichukia hichi kitendo chenu"},{"SurahNumber":26,"VerseNumber":169,"Text":"Mola wangu Mlezi! Niokoe mimi na ahali zangu na haya wayatendayo"},{"SurahNumber":26,"VerseNumber":170,"Text":"Basi tukamwokoa yeye na ahali zake wote"},{"SurahNumber":26,"VerseNumber":171,"Text":"Isipo kuwa kikongwe katika walio kaa nyuma"},{"SurahNumber":26,"VerseNumber":172,"Text":"Kisha tukawaangamiza wale wengine"},{"SurahNumber":26,"VerseNumber":173,"Text":"Na tukawanyeshea mvua, basi ni ovu mno mvua ya waliyo onywa"},{"SurahNumber":26,"VerseNumber":174,"Text":"Hakika katika hayo ipo Ishara. Na hawakuwa wengi wao wenye kuamini"},{"SurahNumber":26,"VerseNumber":175,"Text":"Na hakika Mola wako Mlezi bila ya shaka ndiye Mwenye nguvu, Mwenye kurehemu"},{"SurahNumber":26,"VerseNumber":176,"Text":"Watu wa Machakani waliwakanusha Mitume"},{"SurahNumber":26,"VerseNumber":177,"Text":"Shuaibu alipo waambia: Je! Hamfanyi mkamchamngu"},{"SurahNumber":26,"VerseNumber":178,"Text":"Hakika mimi kwenu ni Mtume muaminifu"},{"SurahNumber":26,"VerseNumber":179,"Text":"Basi mcheni Mwenyezi Mungu, na nit'iini mimi"},{"SurahNumber":26,"VerseNumber":180,"Text":"Wala sikutakini ujira juu yake. Ujira wangu hauko ila kwa Mola Mlezi wa walimwengu wote"},{"SurahNumber":26,"VerseNumber":181,"Text":"Timizeni kipimo sawa sawa, wala msiwe katika wanao punja"},{"SurahNumber":26,"VerseNumber":182,"Text":"Na pimeni kwa haki iliyo nyooka"},{"SurahNumber":26,"VerseNumber":183,"Text":"Wala msiwapunje watu vitu vyao, wala msifanye jeuri kwa ufisadi"},{"SurahNumber":26,"VerseNumber":184,"Text":"Na mcheni aliye kuumbeni nyinyi na vizazi vilivyo tangulia"},{"SurahNumber":26,"VerseNumber":185,"Text":"Wakasema: Hakika wewe ni katika walio rogwa"},{"SurahNumber":26,"VerseNumber":186,"Text":"Na wewe si chochote ila ni mtu tu kama sisi, na kwa yakini tunakuona wewe ni katika waongo"},{"SurahNumber":26,"VerseNumber":187,"Text":"Hebu tuangushie vipande kutoka mbinguni ikiwa wewe ni miongoni mwa wasemao kweli"},{"SurahNumber":26,"VerseNumber":188,"Text":"Akasema: Mola wangu Mlezi anajua zaidi mnayo yatenda"},{"SurahNumber":26,"VerseNumber":189,"Text":"Basi walimkanusha, na ikawashika adhabu ya siku ya kivuli. Hakika hiyo ilikuwa adhabu ya siku kubwa"},{"SurahNumber":26,"VerseNumber":190,"Text":"Hakika katika hayo ipo Ishara, lakini hawakuwa wengi wao wenye kuamini"},{"SurahNumber":26,"VerseNumber":191,"Text":"Na hakika Mola wako Mlezi bila ya shaka ndiye Yeye Mwenye nguvu Mwenye kurehemu"},{"SurahNumber":26,"VerseNumber":192,"Text":"Na bila ya shaka hii ni Uteremsho wa Mola Mlezi wa walimwengu wote"},{"SurahNumber":26,"VerseNumber":193,"Text":"Ameuteremsha Roho muaminifu"},{"SurahNumber":26,"VerseNumber":194,"Text":"Juu ya moyo wako, ili uwe katika Waonyaji"},{"SurahNumber":26,"VerseNumber":195,"Text":"Kwa ulimi wa Kiarabu ulio wazi"},{"SurahNumber":26,"VerseNumber":196,"Text":"Na hakika bila ya shaka haya yamo katika Vitabu vya kale"},{"SurahNumber":26,"VerseNumber":197,"Text":"Je! Haikuwa kwao ni Ishara kwamba wanayajua haya wanazuoni wa Wana wa Israili"},{"SurahNumber":26,"VerseNumber":198,"Text":"Na lau kuwa tungeli iteremsha juu ya mmoja wa wasio kuwa Waarabu"},{"SurahNumber":26,"VerseNumber":199,"Text":"Na akawasomea, wasingeli kuwa wenye kuamini"},{"SurahNumber":26,"VerseNumber":200,"Text":"Namna hivi tunaingiza katika nyoyo za wakosefu"},{"SurahNumber":26,"VerseNumber":201,"Text":"Hawataiamini mpaka waione adhabu chungu"},{"SurahNumber":26,"VerseNumber":202,"Text":"Basi itawafikia kwa ghafla, na hali hawana khabari"},{"SurahNumber":26,"VerseNumber":203,"Text":"Na watasema: Je, tutapewa muhula"},{"SurahNumber":26,"VerseNumber":204,"Text":"Basi, je, wanaihimiza adhabu yetu"},{"SurahNumber":26,"VerseNumber":205,"Text":"Waonaje kama tukiwastarehesha kwa miaka"},{"SurahNumber":26,"VerseNumber":206,"Text":"Kisha yakawafikia waliyo kuwa wakiahidiwa"},{"SurahNumber":26,"VerseNumber":207,"Text":"Yatawafaa nini yale waliyo stareheshewa"},{"SurahNumber":26,"VerseNumber":208,"Text":"Wala hatukuangamiza mji wo wote ila ulikuwa na waonyaji"},{"SurahNumber":26,"VerseNumber":209,"Text":"Kuwa ni ukumbusho. Wala Sisi hatukuwa wenye kudhulumu"},{"SurahNumber":26,"VerseNumber":210,"Text":"Wala Mashet'ani hawakuteremka nayo"},{"SurahNumber":26,"VerseNumber":211,"Text":"Wala haitakiwi kwao, na wala hawawezi"},{"SurahNumber":26,"VerseNumber":212,"Text":"Hakika hao wametengwa na kusikia"},{"SurahNumber":26,"VerseNumber":213,"Text":"Basi usimwombe mungu mwingine pamoja na Mwenyezi Mungu ukawa miongoni mwa watakao adhibiwa"},{"SurahNumber":26,"VerseNumber":214,"Text":"Na uwaonye jamaa zako walio karibu nawe"},{"SurahNumber":26,"VerseNumber":215,"Text":"Na watwae kwa upole wanao kufuata miongoni mwa Waumini"},{"SurahNumber":26,"VerseNumber":216,"Text":"Na ikiwa watakuasi basi sema: Mimi najitenga mbali na hayo mnayo yatenda"},{"SurahNumber":26,"VerseNumber":217,"Text":"Na umtegemee Mtukufu Mwenye nguvu Mwenye kurehemu"},{"SurahNumber":26,"VerseNumber":218,"Text":"Ambaye anakuona unapo simama"},{"SurahNumber":26,"VerseNumber":219,"Text":"Na mageuko yako kati ya wanao sujudu"},{"SurahNumber":26,"VerseNumber":220,"Text":"Hakika Yeye ndiye Mwenye kusikia Mwenye kujua"},{"SurahNumber":26,"VerseNumber":221,"Text":"Je! Nikwambieni nani wanawashukia Mashet'ani"},{"SurahNumber":26,"VerseNumber":222,"Text":"Wanamshukia kila mzushi mkubwa mwingi wa dhambi"},{"SurahNumber":26,"VerseNumber":223,"Text":"Wanawapelekea yale wanayo yasikia; na wengi wao ni waongo"},{"SurahNumber":26,"VerseNumber":224,"Text":"Na watungaji mashairi ni wapotofu ndio wanawafuata"},{"SurahNumber":26,"VerseNumber":225,"Text":"Je! Huwaoni kwamba wao wanatangatanga katika kila bonde"},{"SurahNumber":26,"VerseNumber":226,"Text":"Na kwamba wao husema wasiyo yatenda"},{"SurahNumber":26,"VerseNumber":227,"Text":"Isipo kuwa wale walio amini, na wakatenda mema, na wakamkumbuka Mwenyezi Mungu kwa wingi, na wakajitetea wanapo dhulumiwa. Na wanao dhulumu watakuja jua mgeuko gani watakao geuka"},{"SurahNumber":27,"VerseNumber":1,"Text":"T'aa Siin. (T'. S.), Hizi ni Aya za Qur'ani na Kitabu kinacho bainisha"},{"SurahNumber":27,"VerseNumber":2,"Text":"Uwongofu na bishara kwa Waumini"},{"SurahNumber":27,"VerseNumber":3,"Text":"Ambao wanashika Sala, na wanatoa Zaka, na Akhera wana yakini nayo"},{"SurahNumber":27,"VerseNumber":4,"Text":"Kwa hakika wale wasio iamini Akhera tumewapambia vitendo vyao, kwa hivyo wanatangatanga ovyo"},{"SurahNumber":27,"VerseNumber":5,"Text":"Hao ndio watapata adhabu mbaya kabisa, na hao katika Akhera ndio watapata khasara zaidi"},{"SurahNumber":27,"VerseNumber":6,"Text":"Na hakika wewe unafundishwa Qur'ani inayo tokana kwake Mwenye hikima Mwenye kujua"},{"SurahNumber":27,"VerseNumber":7,"Text":"(Kumbuka) Musa alipo waambia ahali zake: Hakika nimeona moto, nitakwenda nikuleteeni khabari, au nitakuleteeni kijinga kinacho waka ili mpate kuota moto"},{"SurahNumber":27,"VerseNumber":8,"Text":"Basi alipo fika ilinadiwa: Amebarikiwa aliomo katika moto huu na walioko pembezoni mwake. Na ametakasika Mwenyezi Mungu, Mola Mlezi wa walimwengu wote"},{"SurahNumber":27,"VerseNumber":9,"Text":"Ewe Musa! Hakika Mimi ndiye Mwenyezi Mungu, Mwenye nguvu, Mwenye hikima"},{"SurahNumber":27,"VerseNumber":10,"Text":"Na itupe fimbo yako! Alipo iona ikitikisika kama nyoka, aligeuka nyuma wala hakungoja. Ewe Musa! Usikhofu! Hakika hawakhofu mbele yangu Mitume"},{"SurahNumber":27,"VerseNumber":11,"Text":"Lakini aliye dhulumu, kisha akabadilisha wema baada ya ubaya, basi Mimi ni Mwenye kusamehe Mwenye kurehemu"},{"SurahNumber":27,"VerseNumber":12,"Text":"Na ingiza mkono wako katika mfuko wako, utatoka mweupe bila ya maradhi. Ni katika Ishara tisa za kumpelekea Firauni na kaumu yake. Hakika hao walikuwa watu waovu"},{"SurahNumber":27,"VerseNumber":13,"Text":"Basi zilipo wafikia Ishara zetu hizo zenye kuonyesha, wakasema: Huu ni uchawi dhaahiri"},{"SurahNumber":27,"VerseNumber":14,"Text":"Na wakazikataa kwa dhulma na kujivuna, na hali ya kuwa nafsi zao zina yakini nazo. Basi angalia ulikuwaje mwisho wa mafisadi"},{"SurahNumber":27,"VerseNumber":15,"Text":"Na hakika tuliwapa Daudi na Sulaiman ilimu, na wakasema: Alhamdu Lillahi, Kuhimidiwa kote ni kwa Mwenyezi Mungu aliye tufadhilisha kuliko wengi katika waja wake Waumini"},{"SurahNumber":27,"VerseNumber":16,"Text":"Na Sulaiman alimrithi Daudi, na akasema: Enyi watu! Tumefunzwa usemi wa ndege, na tumepewa kila kitu. Hakika hii ni fadhila iliyo dhaahiri"},{"SurahNumber":27,"VerseNumber":17,"Text":"Na alikusanyiwa Sulaiman majeshi yake ya majini, na watu, na ndege; nayo yakapangwa kwa nidhamu"},{"SurahNumber":27,"VerseNumber":18,"Text":"Mpaka walipo fika kwenye bonde la wadudu chungu, alisema mdudu chungu mmoja: Enyi wadudu chungu! Ingieni majumbani mwenu, asikupondeni Sulaiman na majeshi yake bila ya wao kutambua"},{"SurahNumber":27,"VerseNumber":19,"Text":"Basi (Sulaiman) akatabasamu akacheka kwa neno hili, na akasema: Ee Mola wangu Mlezi! Nizindue niishukuru neema yako uliyo nineemesha mimi na wazazi wangu, na nipate kutenda mema uyapendayo, na uniingize kwa rehema yako katika waja wako wema"},{"SurahNumber":27,"VerseNumber":20,"Text":"Na akawakagua ndege, na akasema: Imekuwaje, mbona simwoni Hud-hud, au amekuwa miongoni mwa walio ghibu"},{"SurahNumber":27,"VerseNumber":21,"Text":"Kwa yakini nitamuadhibu kwa adhabu kali, au nitamchinja, au aniletee hoja ya kutosha"},{"SurahNumber":27,"VerseNumber":22,"Text":"Basi (Hud-hud) akakaa si mbali na akasema: Nimegundua usilo gundua wewe, na ninakujia hivi kutoka nchi ya Sabai, na nakuletea khabari za yakini"},{"SurahNumber":27,"VerseNumber":23,"Text":"Hakika mimi nimemkuta mwanamke anawatawala, naye amepewa kila kitu, na anacho kiti cha enzi kikubwa"},{"SurahNumber":27,"VerseNumber":24,"Text":"Nimemkuta yeye na watu wake wanalisujudia jua badala ya Mwenyezi Mungu; na Shet'ani amewapambia vitendo vyao na akawazuilia Njia. Kwa hivyo hawakuongoka"},{"SurahNumber":27,"VerseNumber":25,"Text":"Na hawamsujudii Mwenyezi Mungu ambaye huyatoa yaliyo fichikana katika mbingu na ardhi, na anayajua mnayo yaficha na mnayo yatangaza"},{"SurahNumber":27,"VerseNumber":26,"Text":"Mwenyezi Mungu - hapana mungu ila Yeye, Mola Mlezi wa A'rshi tukufu"},{"SurahNumber":27,"VerseNumber":27,"Text":"Akasema (Sulaiman): Tutatazama umesema kweli au wewe ni miongoni mwa waongo"},{"SurahNumber":27,"VerseNumber":28,"Text":"Nenda na barua yangu hii na uwafikishie, kisha waache na utazame watarejesha nini"},{"SurahNumber":27,"VerseNumber":29,"Text":"(Malkia) akasema: Enyi wahishimiwa! Hakika nimeletewa barua tukufu"},{"SurahNumber":27,"VerseNumber":30,"Text":"Imetoka kwa Sulaiman nayo ni: Kwa jina la Mwenyezi Mungu, Mwingi wa rehema, Mwenye kurehemu"},{"SurahNumber":27,"VerseNumber":31,"Text":"Msinifanyie jeuri, na fikeni kwangu nanyi mmekwisha kuwa wenye kusalimu amri"},{"SurahNumber":27,"VerseNumber":32,"Text":"Akasema: Enyi wahishimiwa! Nipeni shauri katika jambo langu hili, kwani mimi sikati shauri yoyote mpaka mhudhurie"},{"SurahNumber":27,"VerseNumber":33,"Text":"Wakasema: Sisi ni wenye nguvu na wakali kwa vita; na amri iko kwako, basi tazama ni nini unaamrisha"},{"SurahNumber":27,"VerseNumber":34,"Text":"Akasema: Hakika wafalme wanapo uingia mji wanauharibu, na wanawafanya wale watukufu wake kuwa wanyonge. Na hivyo ndivyo watendavyo"},{"SurahNumber":27,"VerseNumber":35,"Text":"Lakini mimi nitawapelekea zawadi, nami nitangoja watakayo rudi nayo wajumbe"},{"SurahNumber":27,"VerseNumber":36,"Text":"Basi alipo fika (mjumbe) kwa Sulaiman, alisema (Sulaiman): Hivyo ndio nyinyi mnanisaidia kwa mali? Aliyo nipa Mwenyezi Mungu ni bora zaidi kuliko aliyo kupeni nyinyi. Lakini nyinyi mnafurahia hii zawadi yenu"},{"SurahNumber":27,"VerseNumber":37,"Text":"Rejea kwao! Kwa yakini sisi tutawajia kwa majeshi wasio yaweza kuyakabili. Na hakika tutawatoa humo na hali wao wamekuwa madhalili na wanyonge"},{"SurahNumber":27,"VerseNumber":38,"Text":"Akasema: Enyi wahishimiwa! Ni nani kati yenu atakaye niletea kiti chake cha enzi kabla hawajanijia nao wamekwisha salimu amri"},{"SurahNumber":27,"VerseNumber":39,"Text":"Akasema: Afriti, katika majini: Mimi nitakuletea kabla hujainuka pahala pako hapo. Na mimi kwa hakika nina nguvu na muaminifu"},{"SurahNumber":27,"VerseNumber":40,"Text":"Akasema mwenye ilimu ya Kitabu: Mimi nitakuletea kabla ya kupepesa jicho lako. Basi alipo kiona kimewekwa mbele yake, akasema: Haya ni katika fadhila zake Mola wangu Mlezi, ili anijaribu nitashukuru au nitakufuru. Na mwenye kushukuru, kwa hakika, anashukuru kwa manufaa ya nafsi yake; na anaye kufuru, kwa hakika Mola wangu Mlezi ni Mkwasi na Karimu"},{"SurahNumber":27,"VerseNumber":41,"Text":"Akasema: Mgeuzieni kiti chake cha enzi hiki, tuone ataongoka, au atakuwa miongoni mwa wasio ongoka"},{"SurahNumber":27,"VerseNumber":42,"Text":"Basi (Malkia) alipo fika akaambiwa: Je! Kiti chako cha enzi ni kama hiki? Akasema: Kama kwamba ndicho hichi. (Sulaiman na watu wake wakasema): Na sisi tumepewa ilimu kabla yake (Malkia), na tukawa Waislamu"},{"SurahNumber":27,"VerseNumber":43,"Text":"Na yale aliyo kuwa akiyaabudu badala ya Mwenyezi Mungu yalimzuilia. Hakika yeye (Malkia) alikuwa katika kaumu ya makafiri"},{"SurahNumber":27,"VerseNumber":44,"Text":"Akaambiwa: Liingie behewa la hili jumba. Alipo liona alidhani ni maji, na akapandisha nguo mpaka kwenye miundi yake. (Sulaiman) akasema: Hakika hilo ni behewa lilio sakafiwa kwa viyoo! Akasema (Malkia): Mola wangu Mlezi! Mimi nimejidhulumu nafsi yangu, na sasa nanyenyekea pamoja na Sulaiman kwa Mwenyezi Mungu, Mola Mlezi wa walimwengu wote"},{"SurahNumber":27,"VerseNumber":45,"Text":"Na kwa kina Thamud tulimtuma ndugu yao Saleh kuwaambia: Muabuduni Mwenyezi Mungu. Basi wakawa makundi mawili yanayo gombana"},{"SurahNumber":27,"VerseNumber":46,"Text":"Akasema: Enyi watu wangu! Kwa nini mnauhimiza uwovu kabla ya wema? Kwa nini hamuombi msamaha kwa Mwenyezi Mungu ili mrehemewe"},{"SurahNumber":27,"VerseNumber":47,"Text":"Wakasema: Tuna kisirani nawe na wale walio pamoja nawe. Yeye akasema: Uaguzi wa ukorofi wenu uko kwa Mwenyezi Mungu; lakini nyinyi ni watu mnao jaribiwa"},{"SurahNumber":27,"VerseNumber":48,"Text":"Na walikuwamo mjini watu tisa wakifanya ufisadi katika nchi wala hawafanyi la maslaha"},{"SurahNumber":27,"VerseNumber":49,"Text":"Wakasema: Apishaneni kwa Mwenyezi Mungu tutamshambulia usiku yeye na ahali zake; kisha tutamwambia mrithi wake: Sisi hatukuona maangamizo ya watu wake, na sisi bila ya shaka tunasema kweli"},{"SurahNumber":27,"VerseNumber":50,"Text":"Basi wakapanga mipango yao, na Sisi tukapanga mipango yetu, na wao hawatambui"},{"SurahNumber":27,"VerseNumber":51,"Text":"Basi angalia ulivyo kuwa mwisho wa mipango yao, ya kwamba tuliwaangamiza wao pamoja na watu wao wote"},{"SurahNumber":27,"VerseNumber":52,"Text":"Basi hizo nyumba zao ni tupu kwa sababu ya walivyo dhulumu. Hakika bila ya shaka katika hayo ipo Ishara kwa watu wanao jua"},{"SurahNumber":27,"VerseNumber":53,"Text":"Na tukawaokoa wale walio amini na walio kuwa wanamchamngu"},{"SurahNumber":27,"VerseNumber":54,"Text":"Na Lut'i alipo waambia watu wake: Je! Mnafanya uchafu nanyi mnaona"},{"SurahNumber":27,"VerseNumber":55,"Text":"Hivyo nyinyi mnawaingilia wanaume kwa matamanio badala ya wanawake? Hakika nyinyi ni watu mnao fanya ujinga kabisa"}]}