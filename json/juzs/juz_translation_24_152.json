{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":39,"VerseNumber":32,"Text":"پس کیست ستمکارتر از کسی که بر خداوند دروغ بندد، و دین راست و درست را چون بر او عرضه شد، تکذیب کند، آیا منزلگاه کافران در جهنم نیست؟"},{"SurahNumber":39,"VerseNumber":33,"Text":"و آن کس که دین راست و درست را آورد و آن را باور داشت، اینانند که پرهیزگارند"},{"SurahNumber":39,"VerseNumber":34,"Text":"برای آنان هر چه بخواهند در نزد پروردگارشان هست، این پاداش نیکوکاران است‌"},{"SurahNumber":39,"VerseNumber":35,"Text":"تا خداوند بدترین کاری را که کرده‌اند از آنان بزداید، و پاداششان را بر وفق بهترین کاری که کرده‌اند، بپردازد"},{"SurahNumber":39,"VerseNumber":36,"Text":"آیا خداوند بنده‌اش را بسنده نیست؟ و تو را از کسانی [/معبودان ناحقی‌] که به جای او می‌پرستیدند، می‌ترسانند، و کسی که خداوند بیراهش گذارده باشد، او را رهنمایی نیست‌"},{"SurahNumber":39,"VerseNumber":37,"Text":"و هر کس که خداوند هدایتش کرده باشد، گمراه‌کننده‌ای ندارد، آیا خداوند پیروزمند دادستان نیست؟"},{"SurahNumber":39,"VerseNumber":38,"Text":"و اگر از ایشان بپرسی که چه کسی آسمانها و زمین را آفریده است، بی‌شک گویند خداوند، بگو ملاحظه کنید که آنچه به جای خداوند می‌پرستید، اگر خداوند در حق من بلایی خواسته باشد، آیا آنان بلاگردانش هستند؟ یا اگر در حق من خیری خواسته باشد، آیا آنان بازدارنده رحمت او هستند؟ بگو خداوند مرا کافی است، که اهل توکل بر او توکل می‌کنند"},{"SurahNumber":39,"VerseNumber":39,"Text":"بگو ای قوم من، هر چه توانید بکنید، من نیز کننده‌ام، پس زودا بدانید"},{"SurahNumber":39,"VerseNumber":40,"Text":"که بر چه کسی عذابی فرود می‌آید که خوارش بدارد، و عذاب پاینده‌ای بر او نازل می‌گردد"},{"SurahNumber":39,"VerseNumber":41,"Text":"ما کتاب [قرآن‌] را به حق برای مردم بر تو فرستادیم، پس هر کس که رهیاب شود، همانا به سود خویش رهیاب شده است، و هر کس بیراه می‌رود، همانا به زیان خویش بیراه رفته است، و تو نگهبان آنان نیستی‌"},{"SurahNumber":39,"VerseNumber":42,"Text":"خداوند جانها را به هنگام مرگ آنها، و نیز آن را که نمرده است در خوابش، می‌گیرد، سپس آن را که مرگش را رقم زده است، نگاه می‌دارد، و دیگری را تا زمانی معین گسیل می‌دارد، بی‌گمان در این امر برای اندیشه‌وران مایه‌های عبرت است‌"},{"SurahNumber":39,"VerseNumber":43,"Text":"یا آنکه [کافران‌] به جای خداوند شفیعانی برگرفته‌اند؟ بگو آیا اگر هم بر چیزی دست نداشته باشند و تعقل نکنند [باز هم آنان را شفیع می‌گیرند؟]"},{"SurahNumber":39,"VerseNumber":44,"Text":"بگو شفاعت به تمامی خدای راست، فرمانروایی آسمانها و زمین او راست، آنگاه به سوی او باز گردانده می‌شوید"},{"SurahNumber":39,"VerseNumber":45,"Text":"و چون خداوند به تنهایی یاد شود، دلهای نامؤمنان به آخرت تنگ شود، و چون کسانی که در برابر او به پرستش گرفته شده‌اند، یاد شوند، آنگاه است که شادمانی می‌کنند"},{"SurahNumber":39,"VerseNumber":46,"Text":"بگو بار خدایا، ای پدید آورنده آسمانها و زمین، ای دانای پنهان و پیدا، تو در میان بندگانت، در آنچه اختلاف داشته‌اند، داوری می‌کنی‌"},{"SurahNumber":39,"VerseNumber":47,"Text":"اگر هر آنچه در زمین است و همانند آن، از آن ستمکاران [مشرک‌] باشد، آن را در برابر سهمگینی عذاب در روز قیامت، بلا گردان کنند، و از سوی خداوند، چیزی که حسابش را نمی‌کردند، بر آنان آشکار شود"},{"SurahNumber":39,"VerseNumber":48,"Text":"و کیفر آنچه کرده بودند، بر آنان آشکار شد و [و کیفر] آنچه به ریشخند گرفته بودند، آنان را فرو گرفت‌"},{"SurahNumber":39,"VerseNumber":49,"Text":"و چون به انسان بلایی رسد، ما را به دعا بخواند، سپس چون از جانب خود به او نعمتی ارزانی داریم، گوید همانا به خاطر علم‌[ی که داشته‌ام‌] آن را به من داده‌اند، حق این است که آن آزمونی است، ولی بیشترینه آنان نمی‌دانند"},{"SurahNumber":39,"VerseNumber":50,"Text":"به راستی که پیشینیانشان هم همین سخن را گفتند، و آنچه به دست آورده بودند، به دادشان نرسید"},{"SurahNumber":39,"VerseNumber":51,"Text":"سپس کیفر آنچه انجام داده بودند، به آنان رسید، و کسانی از اینان که ستم کرده [/شرک‌ورزیده‌] بودند زودا که کیفر آنچه انجام داده بودند، به آنان برسد و آنان گزیر و گریزی ندارند"},{"SurahNumber":39,"VerseNumber":52,"Text":"آیا ندانسته‌اند که خداوند روزی را برای هر کس که بخواهد گشاده یا فروبسته می‌دارد، بی‌گمان در این امر برای اهل ایمان مایه‌های عبرت است‌"},{"SurahNumber":39,"VerseNumber":53,"Text":"بگو ای بندگانم که زیاده بر خویشتن ستم روا داشته‌اید، از رحمت الهی نومید مباشید، چرا که خداوند همه گناهان را می‌بخشد، که او آمرزگار مهربان است‌"},{"SurahNumber":39,"VerseNumber":54,"Text":"و پیش از آنکه عذاب بر شما نازل گردد و سپس یاری نیابید، به سوی پروردگارتان بازآیید و در برابر او تسلیم پیشه کنید"},{"SurahNumber":39,"VerseNumber":55,"Text":"همچنین پیش از آنکه عذاب به ناگهان بر سر شما فرود آید و شما ناآگاه باشید، از بهترین آنچه از سوی پروردگارتان به سوی شما نازل شده است، پیروی کنید"},{"SurahNumber":39,"VerseNumber":56,"Text":"تا مبادا کسی بگوید واحسرتا در آنچه در کار خداوند فروگذار کردم، و به راستی که از ریشخندکنندگان [اسلام و قرآن‌] بودم‌"},{"SurahNumber":39,"VerseNumber":57,"Text":"یا بگوید اگر خداوند مرا هدایت کرده بود، بی‌شک از پرهیزگاران بودم‌"},{"SurahNumber":39,"VerseNumber":58,"Text":"یا چون عذاب را بنگرد، بگوید کاش مرا بازگشتی [به دنیا] بود، آنگاه از نیکوکاران می‌شدم‌"},{"SurahNumber":39,"VerseNumber":59,"Text":"حق این است که آیات من به سوی تو آمد و تو آنها را دروغ شمردی و سرکشی کردی و از کافران بودی‌"},{"SurahNumber":39,"VerseNumber":60,"Text":"و روز قیامت کسانی را که بر خداوند دروغ بسته‌اند، بینی که چهره‌هایشان سیاه [شده‌] است [به آنان گویند] آیا منزلگاه متکبران در جهنم نیست؟"},{"SurahNumber":39,"VerseNumber":61,"Text":"و خداوند کسانی را که پرهیزگاری ورزیده‌اند به رستگاری‌شان برهاند، چنانکه عذابی به آنان نرسد و اندوهگین هم نشوند"},{"SurahNumber":39,"VerseNumber":62,"Text":"خداوند آفریدگار همه چیز است، و او بر هر چیزی نگهبان است‌"},{"SurahNumber":39,"VerseNumber":63,"Text":"او راست کلیدهای آسمانها و زمین، کسانی که آیات ما را انکار کرده‌اند، آنانند که زیانکارند"},{"SurahNumber":39,"VerseNumber":64,"Text":"بگو ای نادانان آیا فرمانم می‌دهید که غیر از خدا را بپرستم؟"},{"SurahNumber":39,"VerseNumber":65,"Text":"و به راستی بر تو و بر کسانی که پیش از تو بوده‌اند، وحی شده است که اگر شرک ورزی، عملت تباه گردد، و بی‌شک از زیانکاران باشی‌"},{"SurahNumber":39,"VerseNumber":66,"Text":"بلکه خداوند را بپرست و از سپاسگزاران باش‌"},{"SurahNumber":39,"VerseNumber":67,"Text":"و خداوند را چنانکه سزاوار قدر اوست ارج ننهادند، حال آنکه سراسر زمین در روز قیامت در قبضه قدرت اوست، و آسمانها به دست او درهم نوردیده می‌گردد، منزه است او و فراتر است از آنچه برای او شریک می‌دانند"},{"SurahNumber":39,"VerseNumber":68,"Text":"و در صور دمیده شود، سپس هر کس که در آسمانها و هر کس که در زمین است، بیهوش شود، مگر آنکه خدا خواهد، سپس بار دیگر در آن دمیده شود، آنگاه ایشان [انسانها] ایستادگانی چشم به راهند"},{"SurahNumber":39,"VerseNumber":69,"Text":"و سراسر عرصه محشر به نور پروردگارش درخشان گردد و نامه اعمال در میان نهند و پیامبران و گواهان را به میان آورند و بین مردم به حق داوری شود و بر آنان ستم نرود"},{"SurahNumber":39,"VerseNumber":70,"Text":"و به هر کس [جزای‌] آنچه کرده است به تمامی داده شود، و او [خداوند] به آنچه کرده‌اند داناتر است‌"},{"SurahNumber":39,"VerseNumber":71,"Text":"و کافران را گروه گروه به سوی جهنم برانند، چون به نزدیک آن رسند، درهایش بازگردد، و نگهبانان آن به ایشان گویند آیا پیامبران پروردگارتان به نزد شما نیامدند که بر شما آیات پروردگارتان را بخوانند، و شما را از دیدار این روزتان هشدار دهند، گویند چرا، ولی حکم عذاب بر کافران تحقق یافته است‌"},{"SurahNumber":39,"VerseNumber":72,"Text":"گفته شود از درهای جهنم وارد شوید که جاودانه در آنید، چه بد است منزلگاه متکبران‌"},{"SurahNumber":39,"VerseNumber":73,"Text":"و کسانی را که از پروردگارشان پروا کرده‌اند، گروه گروه به سوی بهشت برانند، تا به نزدیک آن رسند، در حالی که درهایش گشوده است، و نگهبانان آن به ایشان گویند سلام بر شما خوش آمدید به آن وارد شوید و جاودانه بمانید"},{"SurahNumber":39,"VerseNumber":74,"Text":"و گویند سپاس خداوندی را که وعده خود را در حق ما راست گردانید و به ما سرزمین [بهشت‌] را به میراث داد که از بهشت هر جا که خواهیم سکنا کنیم، پس چه نیکوست پاداش عملداران‌"},{"SurahNumber":39,"VerseNumber":75,"Text":"و فرشتگان را بینی که عرش را در میان گرفته‌اند، سپاسگزارانه پروردگارشان را تسبیح می‌گویند، و در میان آنان به حق داوری شود، و گفته شود سپاس خداوند را که پروردگار جهانیان است است‌"},{"SurahNumber":40,"VerseNumber":1,"Text":"حم [حامیم‌]"},{"SurahNumber":40,"VerseNumber":2,"Text":"کتابی است فرو فرستاده از سوی خداوند پیروزمند دانا"},{"SurahNumber":40,"VerseNumber":3,"Text":"آمرزنده گناه و توبه‌پذیر سخت کیفر نعمت بخش، که خدایی جز او نیست، و سیر و سرانجام به سوی اوست‌"},{"SurahNumber":40,"VerseNumber":4,"Text":"و جز کافران کسی در آیات الهی مجادله نکند، پس گشت و گذار آنان در شهرها تو را مفریبد"},{"SurahNumber":40,"VerseNumber":5,"Text":"بدین‌سان پیش از آنان قوم نوح و پس از آنان گروههای مشرک نیز تکذیب [پیامبران الهی را] پیشه کردند، و هر امتی قصد پیامبرشان را کردند که او را فرو گیرند، و به دستاویز باطل مجادله کردند که حق را با آن ابطال کنند، آنگاه ایشان را فرو گرفتم، پس بنگر که عقوبت من چگونه بوده است‌"},{"SurahNumber":40,"VerseNumber":6,"Text":"و بدین‌سان حکم پروردگارت بر کافران تحقق یافت که ایشان دوزخی‌اند"},{"SurahNumber":40,"VerseNumber":7,"Text":"کسانی که عرش [الهی‌] را حمل می‌کنند، و اطرافیان آن سپاسگزارانه پروردگارشان را تسبیح می‌گویند و به او ایمان دارند و برای مؤمنان آمرزش می‌خواهند [و می‌گویند] پروردگارا رحمت و علم تو همه چیز را فراگرفته است، پس کسانی را که توبه کرده‌اند و راه تو را در پیش گرفته‌اند، بیامرز، و از عذاب دوزخ در امانشان بدار"},{"SurahNumber":40,"VerseNumber":8,"Text":"پروردگارا و ایشان را به بهشتهای عدن وارد کن، که آن را به آنان و هر کس از پدرانشان و همسرانشان و زاد و رودشان که شایسته باشد، وعده داده‌ای، که تو پیروزمند فرزانه‌ای‌"},{"SurahNumber":40,"VerseNumber":9,"Text":"و ایشان را از عقوبتها[ی اخروی‌] در امان بدار و هر کس را که در چنین روزی از عقوبتها در امان بداری، به راستی که بر او رحمت آورده‌ای، و این همان رستگاری بزرگ است‌"},{"SurahNumber":40,"VerseNumber":10,"Text":"به کافران ندا در دهند که نفرت خداوند از شما، بزرگتر از نفرت شما از خویشتن است، بدانگاه که به سوی ایمان دعوت می‌شدید و انکار و کفر می‌ورزیدید"},{"SurahNumber":40,"VerseNumber":11,"Text":"گویند پروردگارا ما را دوبار میراندی و دوبار زنده کردی، ما به گناهانمان اعتراف کرده‌ایم، پس آیا برای بیرون رفتن [از اینجا] راهی هست؟"},{"SurahNumber":40,"VerseNumber":12,"Text":"این از آن است که چون خداوند به تنهایی خوانده می‌شد، کفر می‌ورزیدید و چون به او شرک‌ورزیده می‌شد، ایمان می‌آوردید، حال داوری با خداوند بلندمرتبه بزرگ است‌"},{"SurahNumber":40,"VerseNumber":13,"Text":"اوست که آیاتش را به شما می‌نمایاند و برای شما از آسمان روزی‌ای فرو می‌فرستد، و جز کسانی که رو به توبه آورده باشند، کسی پند نمی‌گیرد"},{"SurahNumber":40,"VerseNumber":14,"Text":"پس خداوند را -در حالی که دین خود را برای او پاک و پیراسته می‌داریدبخوانید هر چند که کافران ناخوش داشته باشند"},{"SurahNumber":40,"VerseNumber":15,"Text":"او برافرازنده درجات [و] صاحب عرش است، و وحی را به فرمان خویش بر هر کس از بندگانش که بخواهد فرو می‌فرستد، تا از روز همدیداری هشدار دهد"},{"SurahNumber":40,"VerseNumber":16,"Text":"روزی که ایشان [سراپا] آشکار باشند و از آنان چیزی بر خداوند پوشیده نباشد [ندا آید] امروز فرمانروایی از آن کیست؟ [پاسخ آید] از آن خداوند یگانه قهار است‌"},{"SurahNumber":40,"VerseNumber":17,"Text":"امروز هر کسی بر وفق کار و کردارش جزا یابد، امروز ستمی [بر کسی‌] نرود، بی‌گمان خداوند زود شمار است‌"},{"SurahNumber":40,"VerseNumber":18,"Text":"و ایشان را از روز قیامت [/بس نزدیک‌] بیم ده، آنگاه که جانها به گلوگاهها رسد، و غصه خویش فرو برند، برای ستمکاران [مشرک‌] دوستی و شفیعی که اجازه و اجابت یابد، نیست‌"},{"SurahNumber":40,"VerseNumber":19,"Text":"[خداوند] خیانت چشمها و آنچه دلها پنهان می‌دارد، می‌داند"},{"SurahNumber":40,"VerseNumber":20,"Text":"و خداوند به حق حکم می‌راند و معبودانی که به جای او به پرستش گرفته می‌شوند، حکمی نمی‌رانند، بی‌گمان خداوند شنوای بیناست‌"},{"SurahNumber":40,"VerseNumber":21,"Text":"آیا در زمین سیر و سفر نکرده‌اند که بنگرند سرانجام کسانی که پیش از ایشان بودند چگونه بوده است آنان از ایشان در روی زمین پرتوان‌تر و پراثرتر بوده‌اند، که خداوند آنان را به گناهانشان فروگرفت، و در برابر خداوند نگهدارنده‌ای نداشتند"},{"SurahNumber":40,"VerseNumber":22,"Text":"این از آن بود که پیامبرانشان برای ایشان معجزات می‌آوردند، ولی ایشان انکار کردند، آنگاه خداوند فروگرفتشان که او توانای سخت کیفر است‌"},{"SurahNumber":40,"VerseNumber":23,"Text":"و به راستی موسی را همراه با آیات خویش و حجتی آشکار فرستادیم‌"},{"SurahNumber":40,"VerseNumber":24,"Text":"به سوی فرعون و هامان و قارون، آنگاه گفتند او جادوگری دروغ‌زن است‌"},{"SurahNumber":40,"VerseNumber":25,"Text":"و چون برای آنان حق را از سوی ما آورد گفتند پسران کسانی را که همراه با او ایمان آورده‌اند، بکشید و [دختران و] زنانشان را زنده بگذارید، و نیرنگ کافران جز در تباهی نیست‌"},{"SurahNumber":40,"VerseNumber":26,"Text":"و فرعون گفت مرا بگذارید تا موسی را بکشم و او پروردگارش را بخواند، چه می‌ترسم دین شما را تغییر دهد، یا در این سرزمین فتنه و فساد آشکار کند"},{"SurahNumber":40,"VerseNumber":27,"Text":"و موسی گفت من به پروردگار خود و پروردگار شما از [شر] هر متکبری که به روز حساب ایمان ندارد، پناه می‌برم‌"},{"SurahNumber":40,"VerseNumber":28,"Text":"و مردی مؤمن از آل فرعون -که ایمانش را پنهان می‌داشتگفت آیا می‌خواهید مردی را بکشید به خاطر اینکه می‌گوید پروردگار من خداوند است؟ و برای شما معجزاتی از سوی پروردگارتان آورده است، و اگر دروغگو باشد زیان دروغش بر اوست، و اگر راستگو باشد بخشی از آنچه به شما وعده می‌دهد به شما خواهد رسید، بی‌گمان خداوند کسی را که گزافکار و دروغ‌زن است، هدایت نمی‌کند"},{"SurahNumber":40,"VerseNumber":29,"Text":"ای قوم من، امروز فرمانروایی از آن شماست، و در این سرزمین چیره‌اید، ولی چه کسی ما را در برابر عذاب الهی -اگر بر سرمان بیایدیاری خواهد داد؟ فرعون گفت به صلاح شما نمی‌دانم جز چیزی را که خود صلاح بدانم، و شما را جز به راه رشد و راستی هدایت نمی‌کنم‌"},{"SurahNumber":40,"VerseNumber":30,"Text":"و همان کسی که [پنهانی‌] ایمان آورده بود، گفت ای قوم من، من بر شما از چیزی همانند روزگار [سخت‌] گروههای مشرک بیمناکم‌"},{"SurahNumber":40,"VerseNumber":31,"Text":"مانند حال و روز قوم نوح و عاد و ثمود و کسانی که پس از ایشان بودند، و خداوند در حق بندگان ستمی نمی‌خواهد"},{"SurahNumber":40,"VerseNumber":32,"Text":"و ای قوم من، من بر شما از روز فریاد خوانی بیمناکم‌"},{"SurahNumber":40,"VerseNumber":33,"Text":"روزی که پشت کنید، برای شما در برابر خداوند پناهی نیست، و هر کس که خداوند بیراهش گذارد، رهنمایی ندارد"},{"SurahNumber":40,"VerseNumber":34,"Text":"و پیشتر یوسف [پیامبر] برای شما معجزاتی آورد و همچنان از آنچه برایتان آورده بود در شک بودید، تا آنکه چون درگذشت، گفتید خداوند هرگز پس از او پیامبری برنخواهد انگیخت، بدین‌سان خداوند کسی را که گزافکار شک‌گراست بیراه می‌دارد"},{"SurahNumber":40,"VerseNumber":35,"Text":"کسانی که در آیات الهی بدون حجتی که برایشان آمده باشد، مجادله می‌کنند، نزد خداوند و نزد مؤمنان بس ناپسند است، بدین‌سان خداوند بر هر قلب متکبر زورگویی مهر می‌نهد"},{"SurahNumber":40,"VerseNumber":36,"Text":"و فرعون گفت ای هامان برای من برجی [بلند] برآور باشد که به این راهها برسم‌"},{"SurahNumber":40,"VerseNumber":37,"Text":"راههای آسمان، تا به خدای موسی پی ببرم، و من او را دروغگو می‌دانم، و بدین‌سان در نظر فرعون بد کرداری‌اش آراسته شد، و از راه [صواب‌] باز داشته شد، و نیرنگ فرعون جز در تباهی نبود"},{"SurahNumber":40,"VerseNumber":38,"Text":"و کسی که ایمان آورده بود، گفت ای قوم من، از من پیروی کنید تا شما را به راه رشد و راستی هدایت کنم‌"},{"SurahNumber":40,"VerseNumber":39,"Text":"ای قوم من، همانا این زندگانی دنیا، بهره‌ای [اندک‌] است، و آخرت سرای اقامت است‌"},{"SurahNumber":40,"VerseNumber":40,"Text":"هر کس کار ناپسندی مرتکب شود، جز به مانند آن جزا نیابد، و هر کس کاری شایسته انجام دهد، اعم از مرد یا زن، و مؤمن باشد، اینانند که وارد بهشت می‌شوند، و در آنجا بی‌حساب روزی می‌یابند"},{"SurahNumber":40,"VerseNumber":41,"Text":"و ای قوم من، مرا چه می‌شود که شما را به رهایی می‌خوانم، و حال آنکه شما مرا به آتش دوزخ دعوت می‌کنید"},{"SurahNumber":40,"VerseNumber":42,"Text":"مرا به این دعوت می‌کنید که به خداوند کفر بورزم، و چیزی را که به آن علم ندارم، شریک او بگیرم، و حال آنکه من شما را به سوی [خداوند] پیروزمند آمرزگار می‌خوانم‌"},{"SurahNumber":40,"VerseNumber":43,"Text":"حقا که آنچه مرا به آن می‌خوانید، در دنیا و آخرت صاحب دعوتی نیست، و سرانجام بازگشتمان به سوی خداوند است و گزافکاران دوزخی‌اند"},{"SurahNumber":40,"VerseNumber":44,"Text":"و زود باشد که آنچه [اینک‌] به شما می‌گویم به یاد آورید، و کارم را به خداوند واگذار می‌کنم، چرا که خداوند به احوال بندگانش بیناست‌"},{"SurahNumber":40,"VerseNumber":45,"Text":"و خداوند او را از عواقب سوء نیرنگی که می‌ورزیدند، در امان داشت، و عذاب سهمگین آل فرعون را فرو گرفت‌"},{"SurahNumber":40,"VerseNumber":46,"Text":"[یعنی‌] آتش دوزخ که بامدادان و شامگاهان ایشان را بر آن عرضه دارند و روزی که قیامت بر پا شود [گویند] آل فرعون را به [جایگاه‌] سهمگین‌ترین عذاب وارد کنید"},{"SurahNumber":40,"VerseNumber":47,"Text":"و آنگاه که در آتش [دوزخ‌] با یکدیگر بگو مگو می‌کنند، ناتوانان به مستکبران می‌گویند ما پیرو شما بودیم، پس آیا شما باز دارنده بخشی از آتش [دوزخ‌] از ما هستید؟"},{"SurahNumber":40,"VerseNumber":48,"Text":"مستکبران گویند همه ما در آن هستیم، به راستی که خداوند در میان بندگان داوری کرده است‌"},{"SurahNumber":40,"VerseNumber":49,"Text":"و دوزخیان به نگهبانان گویند از پروردگارتان بخواهید که روزی از [روزهای‌] عذاب ما را کاهش دهد"},{"SurahNumber":40,"VerseNumber":50,"Text":"گویند آیا چنین نبود که پیامبرانتان معجزاتی برایتان آوردند؟ گفتند چرا [نگهبانان‌] گویند پس دعا کنید، و دعای کافران جز در تباهی نیست‌"},{"SurahNumber":40,"VerseNumber":51,"Text":"ما پیامبرانمان و مؤمنان را در زندگانی دنیا و روزی که شاهدان به شهادت برخیزند، یاری می‌کنیم‌"},{"SurahNumber":40,"VerseNumber":52,"Text":"روزی که برای ستمکاران [مشرک‌] عذرخواهیشان سود ندهد، و لعنت و بد فرجامی نصیب آنان باشد"},{"SurahNumber":40,"VerseNumber":53,"Text":"و به راستی به موسی رهنمود بخشیدیم و به بنی‌اسرائیل کتاب آسمانی به میراث دادیم‌"},{"SurahNumber":40,"VerseNumber":54,"Text":"که رهنمود و پندآموز خردمندان است‌"},{"SurahNumber":40,"VerseNumber":55,"Text":"پس شکیبایی پیشه کن، که وعده الهی حق است و برای گناهت آمرزش بخواه و شامگاهان و بامدادان سپاسگزارانه پروردگارت را تسبیح گوی‌"},{"SurahNumber":40,"VerseNumber":56,"Text":"کسانی که بدون حجتی که بر ایشان آمده باشد، در آیات الهی مجادله می‌کنند، در دلهایشان جز خود بزرگ‌بینی نیست، که به آن نایل نشوند، پس بر خداوند پناه ببر، که او شنوای بیناست‌"},{"SurahNumber":40,"VerseNumber":57,"Text":"بی‌گمان آفرینش آسمانها و زمین از آفرینش انسانها بزرگتر است، ولی بیشترینه مردم نمی‌دانند"},{"SurahNumber":40,"VerseNumber":58,"Text":"و نابینا و بینا برابر نیستند، همچنین کسانی که ایمان آورده‌اند و کارهای شایسته کرده‌اند و بدکرداران هم [برابر نیستند]، چه اندک پند می‌گیرید"},{"SurahNumber":40,"VerseNumber":59,"Text":"بی‌گمان قیامت آمدنی است و شکی در آن نیست، ولی بیشترینه مردم باور نمی‌دارند"},{"SurahNumber":40,"VerseNumber":60,"Text":"و پروردگارت گوید مرا به دعا بخوانید تا برایتان اجابت کنم، بی‌گمان کسانی که از عبادت من استکبار می‌ورزند، زودا که به خواری و زاری وارد دوزخ شوند"},{"SurahNumber":40,"VerseNumber":61,"Text":"خداوند کسی است که شب را برای شما آفرید تا در آن آرام گیرید و روز را چشم‌اندازی روشن ساخت، بی‌گمان خداوند بر مردمان بخشش و بخشایش دارد، ولی بیشترینه مردم سپاس نمی‌گزارند"},{"SurahNumber":40,"VerseNumber":62,"Text":"چنین است خداوند، پروردگارتان، که آفریننده همه چیز است، خدایی جز او نیست، پس چگونه به بیراهه می‌روید؟"},{"SurahNumber":40,"VerseNumber":63,"Text":"بدین‌سان کسانی که به آیات الهی انکار ورزیدند، به بیراهه افتادند"},{"SurahNumber":40,"VerseNumber":64,"Text":"خداوند کسی است که زمین را آرامشگاه و آسمان را سرپناه شما قرار داد، و شما را نقشبندی کرد و شکلهای شما را نیکو پرداخت و شما را از پاکیزه‌ها روزی داد، چنین است خداوند، پروردگارتان، بزرگا خداوندی که پروردگار جهانیان است‌"},{"SurahNumber":40,"VerseNumber":65,"Text":"اوست زنده که خدایی جز او نیست، پس او را -در حالی که دین خود را برای او پیراسته می‌دارید بخوانید، سپاس خداوند را که پروردگار جهانیان است‌"},{"SurahNumber":40,"VerseNumber":66,"Text":"بگو من بازداشته شده‌ام از اینکه کسانی را که شما به جای خداوند می‌پرستید، بپرستم، آن هم هنگامی که روشنگریهایی برای من از جانب پروردگارم آمده است، و دستور یافته‌ام که در برابر پروردگار جهانیان، تسلیم پیشه کنم‌"},{"SurahNumber":40,"VerseNumber":67,"Text":"او کسی است که شما را [ابتدا] از خاک، سپس از نطفه، سپس از خون بسته آفرید، سپس شما را به هیئت نوزادی [از رحمها] بیرون آورد، تا به کمال رشدتان برسید، سپس تا پیر شوید، و بعضی از شما پیشاپیش جانش گرفته می‌شود، و تا به سرآمدی معین برسید، و باشد که تعقل کنید"},{"SurahNumber":40,"VerseNumber":68,"Text":"او کسی است که زنده می‌دارد و می‌میراند و چون امری را اراده کند، فقط به آن می‌گوید موجود شو، و بی‌درنگ موجود می‌شود"},{"SurahNumber":40,"VerseNumber":69,"Text":"آیا کسانی را که در آیات الهی مجادله می‌کنند، ندیده‌ای که چگونه بیراهه می‌روند"},{"SurahNumber":40,"VerseNumber":70,"Text":"کسانی که کتاب آسمانی و آنچه پیامبرانمان را برای آن فرستاده‌ایم، تکذیب می‌کنند، زودا که [نتیجه و حقیقت را] بدانند"},{"SurahNumber":40,"VerseNumber":71,"Text":"آنگاه که غلها در گردنهایشان است، و به زنجیرها در آب گرم کشیده می‌شوند"},{"SurahNumber":40,"VerseNumber":72,"Text":"سپس در آتش [دوزخ‌] سوخته می‌شوند"},{"SurahNumber":40,"VerseNumber":73,"Text":"سپس به آنان گویند آنچه در برابر خداوند شریک می‌آوردید، کجاست؟"},{"SurahNumber":40,"VerseNumber":74,"Text":"گویند از دید ما گم شدند، بلکه پیشتر هم چیزی را به پرستش نمی‌خواندیم، بدین‌سان خداوند کافران را بیراه گذارد"},{"SurahNumber":40,"VerseNumber":75,"Text":"این از آن است که در روی زمین به ناحق شادی می‌کردید و از آن است که فخر می‌فروختید"},{"SurahNumber":40,"VerseNumber":76,"Text":"از دروازه‌های جهنم وارد شوید، که جاودانه در آنید، و جایگاه متکبران چه بد است‌"},{"SurahNumber":40,"VerseNumber":77,"Text":"پس شکیبایی پیشه کن، که وعده الهی حق است، اگر بخشی از آنچه به ایشان وعده داده‌ایم به تو بنمایانیم، یا جان تو را [پیش از آن‌] بگیریم، در هر صورت به سوی ما بازگردانده می‌شوند"},{"SurahNumber":40,"VerseNumber":78,"Text":"و به راستی پیش از تو پیامبرانی فرستادیم که از بعضی از آنان با تو سخن گفته‌ایم، و از بعضی از آنان با تو سخن نگفته‌ایم، و هیچ پیامبری را نرسد که جز به اذن الهی معجزه‌ای بیاورد، پس چون امر الهی فرارسد، به حق انجام گیرد و باطل‌اندیشان در اینجا زیانکار شوند"},{"SurahNumber":40,"VerseNumber":79,"Text":"خداوند است که برای شما چارپایانی آفریده است که بر برخی از آنها سوار شوید و از برخی از آنها بخورید"},{"SurahNumber":40,"VerseNumber":80,"Text":"و برای شما در آنها سودهایی هست و نیز برای آنکه سوار بر آنها به مقصدی که در دل دارید برسید، و بر آنها و بر کشتیها [به هر جا که خواهید] منتقل می‌شوید"},{"SurahNumber":40,"VerseNumber":81,"Text":"و به شما آیات خویش را می‌نمایاند، پس کدام یک از آیات الهی را انکار می‌کنید؟"},{"SurahNumber":40,"VerseNumber":82,"Text":"آیا در زمین سیر و سفر نکرده‌اند که بنگرند سرانجام کسانی که پیش از آنان بوده‌اند چگونه بوده است آنان از ایشان پرشمارتر و پرتوان‌تر و پراثرتر بوده‌اند، اما آنچه به دست آوردند به کارشان نیامد"},{"SurahNumber":40,"VerseNumber":83,"Text":"آنگاه که پیامبرانشان برای آنان پدیده‌های روشنگر آوردند، از آن مقدار علمی که داشتند، شادمانی کردند و [تبعات‌] آنچه ریشخندش می‌کردند آنان را فرو گرفت‌"},{"SurahNumber":40,"VerseNumber":84,"Text":"و چون عذاب ما را دیدند گفتند تنها به خداوند ایمان آوردیم و به آنچه شرک آورده بودیم، اینک کافریم‌"},{"SurahNumber":40,"VerseNumber":85,"Text":"ولی هنگامی که عذاب ما را دیدند، دیگر ایمانشان برایشان سودی نداشت، این سنت الهی است که در میان بندگانش جاری بوده است، و در اینجا کافران زیانکار شدند"},{"SurahNumber":41,"VerseNumber":1,"Text":"حم [حا میم‌]"},{"SurahNumber":41,"VerseNumber":2,"Text":"[کتابی است‌] فرو فرستاده از جانب [خداوند] رحمان رحیم‌"},{"SurahNumber":41,"VerseNumber":3,"Text":"کتابی است که آیاتش به شیوایی بیان شده است، قرآنی عربی برای اهل معرفت‌"},{"SurahNumber":41,"VerseNumber":4,"Text":"که مژده‌آور و هشداردهنده است، ولی بیشترینه آنان روی گردان شدند که به گوش [دل‌] نمی‌شنوند"},{"SurahNumber":41,"VerseNumber":5,"Text":"و گویند دلهای ما از آنچه ما را به آن می‌خوانید در پوشش است و در گوشهایمان سنگینی‌ای، و میان ما و تو حجابی است، هر چه خواهی کن که ما نیز کننده‌ایم‌"},{"SurahNumber":41,"VerseNumber":6,"Text":"بگو جز این نیست که من بشری مانند شما هستم [با این تفاوت‌] که به من وحی می‌شود که خدای شما خدای یگانه است، در کار او راست و درست باشید و از او آمرزش بخواهید، و وای بر مشرکان‌"},{"SurahNumber":41,"VerseNumber":7,"Text":"کسانی که زکات نمی‌پردازند و هم ایشان آخرت را منکرند"},{"SurahNumber":41,"VerseNumber":8,"Text":"بی‌گمان کسانی که ایمان آورده‌اند و کارهای شایسته کرده‌اند پاداشی ناکاسته [/بی‌منت‌] دارند"},{"SurahNumber":41,"VerseNumber":9,"Text":"بگو آیا شما به کسی که زمین را در دو روز آفریده است، کفر می‌ورزید و برای او همتایانی قائل می‌شوید، اوست که پروردگار جهانیان است‌"},{"SurahNumber":41,"VerseNumber":10,"Text":"و بر روی آن [زمین‌]، کوههای استوار آفرید و به آن برکت بخشید و در چهار روز زاد و برگ آن را در آن آماده ساخت، که برای خواهندگان یکسان است‌"},{"SurahNumber":41,"VerseNumber":11,"Text":"سپس به آسمان پرداخت که به صورت دودی [/بخاری‌] بود، به آن و به زمین فرمود خواه یا ناخواه رام شوید، [به زبان حال‌] گفتند البته رام و تسلیم هستیم‌"},{"SurahNumber":41,"VerseNumber":12,"Text":"آنگاه آنها را به صورت آسمانهای هفت‌گانه در دو روز استوار کرد و در هر آسمانی امرش را وحی کرد، و آسمان دنیا را به چراغها[ی ستارگان‌] آراستیم و آن را محفوظ داشتیم، این اندازه آفرینی [خداوند] پیروزمند داناست‌"},{"SurahNumber":41,"VerseNumber":13,"Text":"و اگر رویگردان شدند بگو شما را از صاعقه‌ای مانند صاعقه عاد و ثمود هشدار می‌دهم‌"},{"SurahNumber":41,"VerseNumber":14,"Text":"چنین بود که پیامبران آنان پیش از آنان و پس از آنان آمدند که جز خداوند را مپرستید، گفتند اگر پروردگارمان می‌خواست فرشتگانی می‌فرستاد، پس ما رسالت شما را منکریم‌"},{"SurahNumber":41,"VerseNumber":15,"Text":"اما قوم عاد در آن سرزمین به ناحق سرکشی کردند و گفتند چه کسی از ما پرتوان‌تر است؟ آیا ننگریسته‌اند که خداوندی که آنان را آفریده است، از آنها پرتوان‌تر است؟ [این چنین بود که‌] آیات ما را انکار می‌کردند"},{"SurahNumber":41,"VerseNumber":16,"Text":"آنگاه بر ایشان بادی سخت سرد، در روزهای شوم، فرستادیم که به آنان عذاب رسواگر را در زندگانی دنیا بچشانیم و عذاب اخروی رسواگرتر است، و آنان یاری نیابند"},{"SurahNumber":41,"VerseNumber":17,"Text":"و اما قوم ثمود هدایتشان کردیم، ولی سرگشتگی را از هدایت خوشتر داشتند، آنگاه به خاطر کار و کردارشان، صاعقه عذاب رسواگر آنان را فرو گرفت‌"},{"SurahNumber":41,"VerseNumber":18,"Text":"و کسانی را که ایمان آورده و پروا پیشه کرده بودند رهاندیم‌"},{"SurahNumber":41,"VerseNumber":19,"Text":"و روزی [باشد] که دشمنان خدا به سوی دوزخ گرد آیند، و به همدیگر فرارسند"},{"SurahNumber":41,"VerseNumber":20,"Text":"تا چون به آنجا رسند، گوشها و چشمها و پوستهایشان درباره آنچه کرده‌اند، بر آنان گواهی دهند"},{"SurahNumber":41,"VerseNumber":21,"Text":"به پوستهایشان گویند چرا بر ما گواهی دادید؟ گویند ما را خداوندی که هر چیز را به سخن درآورد، به سخن درآورده است، و او شما را نخست بار [که چیزی نبودید] آفرید، و به سوی او باز گردانده می‌شوید"},{"SurahNumber":41,"VerseNumber":22,"Text":"و شما پرده‌پوشی نمی‌کردید از اینکه مبادا گوشهایتان و چشمهایتان و پوستهایتان بر شما گواهی دهند، [بلکه از این روی بود که‌] گمان می‌کردید که خداوند بسیاری از کار و کردارتان را نمی‌داند"},{"SurahNumber":41,"VerseNumber":23,"Text":"و این گمان شما بود که در حق پروردگارتان می‌پنداشتید که شما را هلاک کرد و از زیانکاران شدید"},{"SurahNumber":41,"VerseNumber":24,"Text":"پس اگر شکیبایی‌ورزند، آتش [دوزخ‌] جایگاه آنان است، و اگر بخشایش طلبند، از بخشودگان نیستند"},{"SurahNumber":41,"VerseNumber":25,"Text":"و برای آنان همنشینانی گماشتیم که حال و آینده‌شان را در نظر ایشان آراسته جلوه دادند، و در میان امتهایی از جن و انس که پیش از ایشان بوده‌اند، حکم [عذاب‌] در حق ایشان تحقق یافت که ایشان زیانکار بودند"},{"SurahNumber":41,"VerseNumber":26,"Text":"و کافران گویند به این قرآن گوش مدهید و در اثنای خواندن آن سخنان بیهوده بگویید، باشد که پیروز شوید"},{"SurahNumber":41,"VerseNumber":27,"Text":"پس به کافران عذابی سخت بچشانیم، و بر وفق بدترین کاری که کرده‌اند ایشان را جزا دهیم‌"},{"SurahNumber":41,"VerseNumber":28,"Text":"چنین است که جزای دشمنان خدا آتش [دوزخ‌] است، که در آنجا سرایی جاودانه داشته باشند، که کیفر آن است که به آیات ما انکار می‌ورزیدند"},{"SurahNumber":41,"VerseNumber":29,"Text":"و کافران گویند پروردگارا کسانی را از جن و انس که ما را گمراه کردند، به ما نشان بده که به زیر گامهایمان در اندازیمشان که از فروماندگان باشند"},{"SurahNumber":41,"VerseNumber":30,"Text":"بی‌گمان کسانی که گویند پروردگار ما خداوند است، سپس پایداری ورزند، فرشتگان بر آنان نازل شوند [و گویند] که مترسید و اندوهگین مباشید و مژده باد شما را به بهشتی که به شما وعده داده بودند"},{"SurahNumber":41,"VerseNumber":31,"Text":"ما دوستداران شما در زندگانی دنیا و در آخرت هستیم، و در آنجا برای شما هر چه دلهایتان بخواهد و هر آنچه بطلبید هست‌"},{"SurahNumber":41,"VerseNumber":32,"Text":"که پیشکشی از [خداوند] آمرزگار مهربان است‌"},{"SurahNumber":41,"VerseNumber":33,"Text":"و کیست نیکوسخن‌تر از کسی که به سوی خداوند دعوت کند، و کاری شایسته در پیش گیرد و بگوید که من از مسلمانانم‌"},{"SurahNumber":41,"VerseNumber":34,"Text":"و نیکی و بدی برابر نیست همواره به شیوه‌ای که نیکوتر است مجادله کن، آنگاه [خواهی دید] کسی که بین تو و او دشمنی‌ای بود، گویی دوستی مهربان است‌"},{"SurahNumber":41,"VerseNumber":35,"Text":"و آن را جز شکیبایان نپذیرند، و آن را جز بختیار فرانگیرد"},{"SurahNumber":41,"VerseNumber":36,"Text":"و اگر وسوسه‌ای از سوی شیطان تو را به وسواس افکند، به خداوند پناه ببر، چرا که او شنوای داناست‌"},{"SurahNumber":41,"VerseNumber":37,"Text":"و از آیات او شب و روز و خورشید و ماه است، در برابر خورشید و ماه سجده نکنید، بلکه در برابر خداوندی که آنها را آفریده است -اگر تنها او را می‌پرستیدسجده کنید"},{"SurahNumber":41,"VerseNumber":38,"Text":"و اگر تکبر ورزیدند، بدان که کسانی که نزد پروردگارت هستند، در شب و روز او را تسبیح می‌گویند و ایشان ملول نمی‌شوند"},{"SurahNumber":41,"VerseNumber":39,"Text":"و از آیات او این است که تو زمین را پژمرده بینی، آنگاه چون بر آن، آب [باران‌] فرو فرستیم، جنبش یابد و رشد کند، بی‌گمان کسی که آن را زنده گردانده است، زندگی‌بخش مردگان است، او بر هر کاری تواناست‌"},{"SurahNumber":41,"VerseNumber":40,"Text":"بی‌گمان کسانی که در آیات ما کژاندیشی می‌کنند، از ما پوشیده و پنهان نیستند، آیا [سرنوشت‌] کسی که در آتش [دوزخ‌] افکنده شود، بهتر است، یا کسی که در روز قیامت ایمن آید، هر چه می‌خواهید بکنید، او به آنچه می‌کنید بیناست‌"},{"SurahNumber":41,"VerseNumber":41,"Text":"بی‌گمان کسانی که قرآن را -چون بر آنان نازل شدانکار می‌کنند [از ما پوشیده و پنهان نیستند]، و آن کتابی است گرامی‌"},{"SurahNumber":41,"VerseNumber":42,"Text":"که در اکنون یا آینده‌اش، باطل در آن راه نمی‌یابد، فرو فرستاده‌ای از سوی [خداوند] فرزانه ستوده است‌"},{"SurahNumber":41,"VerseNumber":43,"Text":"به تو چیزی گفته نمی‌شود، جز آنچه به پیامبران پیش از تو گفته شده است بی‌گمان پروردگارت هم صاحب آمرزش و هم صاحب عقوبتی دردناک است‌"},{"SurahNumber":41,"VerseNumber":44,"Text":"و اگر آن را به صورت قرآنی بیگانه و ناشیوا پدید می‌آوردیم، بی‌شک می‌گفتند چرا آیات آن شیوا بیان نشده است، چرا آن بیگانه و ناشیواست، حال آنکه پیامبر عربی [و شیوا] است؟ بگو آن برای مؤمنان رهنمود و شفابخش است و کسانی که ایمان ندارند در گوشهایشان سنگینی‌ای هست و آن [قرآن‌] برایشان مایه سردرگمی است، اینانند که از جایی دور دست ندایشان می‌دهند"},{"SurahNumber":41,"VerseNumber":45,"Text":"و به راستی به موسی کتاب آسمانی بخشیدیم، آنگاه درباره آن اختلاف کلمه پیدا شد، و اگر حکم پیشین پروردگارت تعلق نگرفته بود، هر آینه در میان آنان داوری می‌شد، و [اینک‌] آنان از آن سخت در شک هستند"},{"SurahNumber":41,"VerseNumber":46,"Text":"و هرکس که کاری شایسته پیشه کند، به سود خود اوست، و هرکس کاری بد پیش گیرد، به زیان خود اوست، و پروردگارت در حق بندگان ستمگر نیست‌"}]}