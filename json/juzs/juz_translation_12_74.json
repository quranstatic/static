{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":11,"VerseNumber":6,"Text":"И няма по земята твар, препитанието на която да не е от Аллах. Той знае нейното обиталище и хранилище. Всичко е в ясна книга"},{"SurahNumber":11,"VerseNumber":7,"Text":"Той е, Който сътвори небесата и земята в шест дни, и Неговият Престол бе върху водата, за да ви изпита кой от вас е по-добър по деяние. И ако кажеш: “Ще бъдете възкресени след смъртта”, онези, които не вярват, непременно ще рекат: “Това е само явна магия.”"},{"SurahNumber":11,"VerseNumber":8,"Text":"А ако забавим за тях мъчението до определено време, непременно ще рекат: “Какво го задържа?” В Деня, когато дойде при тях, то наистина не ще бъде отклонено и ще ги обгърне онова, на което са се присмивали"},{"SurahNumber":11,"VerseNumber":9,"Text":"И ако дадем на човека да вкуси милост от Нас, а после му я отнемем, той е отчаян, непризнателен"},{"SurahNumber":11,"VerseNumber":10,"Text":"И ако му дадем да вкуси благодат след беда, която го е засегнала, казва: “Отидоха си злините от мен” и е радостен, самохвалец"},{"SurahNumber":11,"VerseNumber":11,"Text":"освен онези, които са търпеливи и вършат праведни дела. За тях има опрощение и голяма награда"},{"SurahNumber":11,"VerseNumber":12,"Text":"Може и да си склонен към изоставяне на част от онова, което ти е разкрито и да се свива сърцето ти, че ще рекат: “Защо не му бе спуснато съкровище или не дойде заедно с него ангел?” - ти си само предупредител, Аллах се разпорежда с всяко нещо"},{"SurahNumber":11,"VerseNumber":13,"Text":"Или казват: “Той си го е измислил.” Кажи: “Донесете десет сури подобни на неговите - измислени - и позовете когото можете, освен Аллах, ако говорите истината"},{"SurahNumber":11,"VerseNumber":14,"Text":"И ако не ви откликнат, знайте, че той бе низпослан само със знанието на Аллах и че няма друг бог освен Него! Няма ли да се отдадете Нему?”"},{"SurahNumber":11,"VerseNumber":15,"Text":"Които желаят земния живот и неговата украса, през него ще им изплатим за деянията. И не ще бъдат ощетени през него"},{"SurahNumber":11,"VerseNumber":16,"Text":"Тези са, които в отвъдния живот ще имат само Огъня и ще се провали, каквото са сторили [на земята], и ще е напразно, каквото са вършили"},{"SurahNumber":11,"VerseNumber":17,"Text":"Нима е такъв онзи, който има ясен знак от своя Господ и му го чете свидетел от Него? Предхождаше го Книгата на Муса - водител и милост. Тези вярват в него. А който от съюзените племена не вярва в него, обещан му е Огънят. Не се съмнявай в него [о, Мухаммад]! Той е истината от твоя Господ, ала повечето хора не вярват"},{"SurahNumber":11,"VerseNumber":18,"Text":"И кой е по-голям угнетител от онзи, който измисля лъжа за Аллах? Тези ще бъдат доведени при техния Господ и свидетелите ще рекат: “Тези са, които лъжеха за своя Господ.” Да, проклятието на Аллах е над угнетителите"},{"SurahNumber":11,"VerseNumber":19,"Text":"които възпират от пътя на Аллах, стремят се да изкривят пътя и отвъдния живот отричат"},{"SurahNumber":11,"VerseNumber":20,"Text":"Те са безсилни на земята и нямат покровители, освен Аллах. На тях ще им се удвои мъчението. Те не са могли да чуят и не са видели"},{"SurahNumber":11,"VerseNumber":21,"Text":"Тези са, които себе си погубиха и се скри от тях онова, което измисляха"},{"SurahNumber":11,"VerseNumber":22,"Text":"Без съмнение, в отвъдния живот те са най-губещите"},{"SurahNumber":11,"VerseNumber":23,"Text":"Но които вярват и вършат праведни дела, и се смиряват пред своя Господ, тези са обитателите на Рая - там ще пребивават вечно"},{"SurahNumber":11,"VerseNumber":24,"Text":"Двете групи приличат на слепия и глухия, и на зрящия и чуващия. Нима те са еднакви при сравнение? И не ще ли се поучите"},{"SurahNumber":11,"VerseNumber":25,"Text":"И изпратихме Нух при неговия народ: “Аз съм за вас явен предупредител"},{"SurahNumber":11,"VerseNumber":26,"Text":"за да не служите на друг освен на Аллах. Страхувам се за вас от мъчение в болезнения Ден.”"},{"SurahNumber":11,"VerseNumber":27,"Text":"Знатните от народа му, които бяха неверници, казаха: “Виждаме, че си само човек като нас и виждаме, че сред нас те следват само най-презрените, с прибързано мнение. И не виждаме да ни превъзхождате. Дори ви мислим за лъжци.”"},{"SurahNumber":11,"VerseNumber":28,"Text":"Рече: “О, народе мой, ако имам ясен знак от моя Господ и ми е дал от Себе Си милост, скрита за вас, смятате ли, че ще ви я натрапим, щом й се противите"},{"SurahNumber":11,"VerseNumber":29,"Text":"О, народе мой, не искам от вас богатство за това. Моята награда е единствено от Аллах. И не ще прогоня онези, които вярват. Наистина те ще срещнат своя Господ. Ала виждам, че сте хора невежи"},{"SurahNumber":11,"VerseNumber":30,"Text":"О, народе мой, кой ще ме защити от [наказанието на] Аллах, ако ги прогоня? И не ще ли се поучите"},{"SurahNumber":11,"VerseNumber":31,"Text":"И не ви казвам: “При мен са съкровищниците на Аллах.”, нито: “Зная неведомото”; и не казвам: “Аз съм ангел”; и не казвам на онези, които са презрени във вашите очи, че Аллах не ще им даде благо. Аллах най-добре знае какво имат в душите си. Иначе да съм от угнетителите.”"},{"SurahNumber":11,"VerseNumber":32,"Text":"Казаха: “О, Нух, ти спореше с нас и все повече ни оспорваш, донеси ни онова, с което ни заплашваш, ако говориш истината!”"},{"SurahNumber":11,"VerseNumber":33,"Text":"Каза: “Само Аллах може да ви го донесе, ако пожелае. А вие сте безсилни"},{"SurahNumber":11,"VerseNumber":34,"Text":"И не ще ви помогне моят съвет, ако искам да ви посъветвам, ако Аллах иска да ви унищожи. Той е вашият Господ и при Него ще бъдете върнати.”"},{"SurahNumber":11,"VerseNumber":35,"Text":"Или казват: “Той го е измислил.” Кажи: “Ако аз съм го измислил, над мен е моят грях и съм невинен за онова, в което вие престъпвате.”"},{"SurahNumber":11,"VerseNumber":36,"Text":"И бе разкрито на Нух: “Ще вярва измежду твоя народ само онзи, който вече е повярвал. Не се опечалявай заради онова, което са извършили"},{"SurahNumber":11,"VerseNumber":37,"Text":"И направи Ковчега пред Нашите Очи и с Нашето откровение, и не Ми говори за угнетителите! Те ще бъдат издавени.”"},{"SurahNumber":11,"VerseNumber":38,"Text":"И правеше той Ковчега, и всякога, щом край него минаваха знатни от неговия народ, подиграваха го. Рече: “Щом се подигравате с нас, и ние ще ви се подиграваме, както и вие се подигравате"},{"SurahNumber":11,"VerseNumber":39,"Text":"И ще узнаете при кого ще дойде позорящо го мъчение, и ще го сполети постоянно мъчение.”"},{"SurahNumber":11,"VerseNumber":40,"Text":"Когато дойде Нашата повеля и кипна пещта, рекохме: “Натовари в него от всичко по чифт, и своето семейство, освен онези, за които имаше слово отпреди, и всеки, който е вярвал.” А вярваха заедно с него само малцина"},{"SurahNumber":11,"VerseNumber":41,"Text":"И рече: “Качете се в него! В името на Аллах той ще плава и ще се закотви. Моят Господ е опрощаващ, милосърден.”"},{"SurahNumber":11,"VerseNumber":42,"Text":"И заплава с тях по вълни като планини, и призова Нух своя син, който се бе отлъчил: “Сине мой, качи се с нас и не бъди с неверниците!”"},{"SurahNumber":11,"VerseNumber":43,"Text":"Рече [синът]: “Ще се приютя на планина, която ще ме защити от водата.” Рече: “Няма днес защитник от повелята на Аллах, освен за онзи, когото Той помилва.” И ги разделиха вълните, и бе от удавените"},{"SurahNumber":11,"VerseNumber":44,"Text":"И бе речено: “О, земя, погълни своята вода!” и “О, небе, престани!” И спадна водата. И се изпълни повелята. И [Ковчегът] заседна върху [планината] ал-Джуди. И бе речено: “Гибел за хората-угнетители!”"},{"SurahNumber":11,"VerseNumber":45,"Text":"И позова Нух своя Господ, и рече: “Господи, синът ми е от моето семейство. Твоето обещание винаги е истина. Ти си Най-мъдрият Съдник.”"},{"SurahNumber":11,"VerseNumber":46,"Text":"Рече [Аллах]: “О, Нух, той [вече] не е от твоето семейство. Неговото деяние не е праведно. И не Ме питай за това, за което нямаш знание! Поучавам те да не бъдеш от невежите.”"},{"SurahNumber":11,"VerseNumber":47,"Text":"Рече: “Господи, моля Те, опази ме да не Те питам за нещо, за което нямам знание! И ако не ме опростиш, и не ме помилваш, ще съм от губещите.”"},{"SurahNumber":11,"VerseNumber":48,"Text":"Речено бе: “О, Нух, слез [от Ковчега] с мир от Нас и с благослов над теб, и над общности от онези, които са с теб! А на други общности ще дадем да се понаслаждават, после ще ги сполети болезнено мъчение от Нас"},{"SurahNumber":11,"VerseNumber":49,"Text":"Тези са от вестите на неведомото, които Ние ти разкриваме. Дотогава не ги знаеше нито ти, нито твоят народ. Затова търпи! Краят принадлежи на богобоязливите.”"},{"SurahNumber":11,"VerseNumber":50,"Text":"И при адитите - брат им Худ... Рече: “О, народе мой, служете на Аллах! Нямате друг бог освен Него. Вие сте само клеветници"},{"SurahNumber":11,"VerseNumber":51,"Text":"О, народе мой, не искам от вас отплата за това. Моята отплата е единствено от Онзи, Който ме е сътворил. Нима не проумявате"},{"SurahNumber":11,"VerseNumber":52,"Text":"О, народе мой, молете за опрощение вашия Господ и се покайте пред Него, и ще ви изпрати Той обилен дъжд от небето, и ще ви надбави сила към вашата сила! И не се отмятайте, престъпвайки!”"},{"SurahNumber":11,"VerseNumber":53,"Text":"Рекоха: “О, Худ, ти не ни донесе ясен знак и не ще изоставим нашите божества заради твоите слова. И не ти вярваме"},{"SurahNumber":11,"VerseNumber":54,"Text":"Ще кажем само, че те е поразило със зло някое от нашите божества.” Рече: “Призовавам за свидетел Аллах и вие свидетелствайте, че съм невинен за онова, което съдружавате"},{"SurahNumber":11,"VerseNumber":55,"Text":"с Него. И лукавствайте срещу мен всички, и не ме изчаквайте"},{"SurahNumber":11,"VerseNumber":56,"Text":"Аз се уповавам на Аллах, моя Господ и вашия Господ. Няма твар, която Той да не държи под Своя власт. Моят Господ е на Правия път"},{"SurahNumber":11,"VerseNumber":57,"Text":"А отметнете ли се - вече ви съобщих онова, с което бях пратен при вас. И ще ви подмени моят Господ с други хора. И никак не ще Му навредите. Моят Господ пази всяко нещо.”"},{"SurahNumber":11,"VerseNumber":58,"Text":"И когато Нашата повеля дойде, с милост от Нас спасихме Худ и онези, които вярваха с него. И ги спасихме от сурово мъчение"},{"SurahNumber":11,"VerseNumber":59,"Text":"Такива бяха адитите. Отрекоха знаменията на своя Господ и се възпротивиха на Неговите пратеници, и следваха повелята на всеки упорит деспот"},{"SurahNumber":11,"VerseNumber":60,"Text":"И ги следва проклятие на този свят и в Деня на възкресението. Да, адитите отрекоха своя Господ. Да, гибел за адитите, народа на Худ"},{"SurahNumber":11,"VerseNumber":61,"Text":"И при самудяните [изпратихме] брат им Салих. Рече: “О, народе мой, служете на Аллах! Нямате друг бог освен Него. Той ви сътвори от земята и ви засели на нея. Затова Го молете за опрощение и се покайте пред Него! Моят Господ е наблизо и откликва.”"},{"SurahNumber":11,"VerseNumber":62,"Text":"Рекоха: “О, Салих, преди това ти възлагахме надежди. Нима ни забраняваш да служим на онова, на което служеха нашите предци? Съмняваме се в онова, към което ни призоваваш.”"},{"SurahNumber":11,"VerseNumber":63,"Text":"Рече: “О, народе мой, как мислите, ако имам ясен знак от моя Господ и ми е дал от Себе Си милост, кой ще ме защити от Аллах, ако Му се възпротивя? Ще ми надбавите само загуба"},{"SurahNumber":11,"VerseNumber":64,"Text":"О, народе мой, това е камилата на Аллах - знамение за вас. Оставете я да пасе по земята на Аллах и не я докосвайте със зло, иначе ще ви обхване близко мъчение!”"},{"SurahNumber":11,"VerseNumber":65,"Text":"Но я заклаха и той каза: “Наслаждавайте се в своя дом три дена! Това не е лъжливо обещание.”"},{"SurahNumber":11,"VerseNumber":66,"Text":"И когато Нашата повеля дойде с милост от Нас, спасихме Салих и онези, които вярваха с него, от позора на този ден. Твоят Господ е Всесилния, Всемогъщия"},{"SurahNumber":11,"VerseNumber":67,"Text":"И Викът обхвана онези, които угнетяваха, и осъмнаха безжизнени в домовете си"},{"SurahNumber":11,"VerseNumber":68,"Text":"сякаш не бяха пребивавали там. Да, самудяните отрекоха своя Господ. Да, гибел за самудяните"},{"SurahNumber":11,"VerseNumber":69,"Text":"И дойдоха Нашите пратеници с радостната вест при Ибрахим. Казаха: “Мир!” Каза: “Мир!” И не се забави да поднесе печено теле"},{"SurahNumber":11,"VerseNumber":70,"Text":"И когато видя, че ръцете им не посягат към него, това не му хареса и спотаи страх от тях. Рекоха: “Не се страхувай! Ние сме пратени при народа на Лут.”"},{"SurahNumber":11,"VerseNumber":71,"Text":"А жена му стоеше и се смееше. И я благовестихме за Исхак, а отподир Исхак - Якуб"},{"SurahNumber":11,"VerseNumber":72,"Text":"Тя рече: “О, горко ми! Аз ли ще родя, след като съм престаряла, а моят съпруг е този старец? Наистина това е някакво чудо"},{"SurahNumber":11,"VerseNumber":73,"Text":"Рекоха: “Нима те учудва повелята на Аллах? Милостта на Аллах и Неговите благослови са над вас, стопани на дома. Наистина Той е всеславен, предостоен.”"},{"SurahNumber":11,"VerseNumber":74,"Text":"И когато уплахата напусна Ибрахим, и радостната вест дойде при него, той настоя пред Нас за народа на Лут"},{"SurahNumber":11,"VerseNumber":75,"Text":"Ибрахим бе състрадателен, умоляващ, каещ се"},{"SurahNumber":11,"VerseNumber":76,"Text":"“О, Ибрахим, откажи се от това! Вече дойде повелята на твоя Господ. Необратимо мъчение ще ги връхлети.”"},{"SurahNumber":11,"VerseNumber":77,"Text":"И когато Нашите пратеници отидоха при Лут, той се натъжи за тях и отмаля [от страх] за тях, и рече: “Това е тежък ден.”"},{"SurahNumber":11,"VerseNumber":78,"Text":"И дойде при него народът му, втурнат натам. И преди бяха вършили злини. Рече: “О, народе мой, ето ви моите щерки. Те са по-чисти за вас. Бойте се от Аллах и не ме опозорявайте пред гостите ми! Няма ли сред вас разумен мъж?”"},{"SurahNumber":11,"VerseNumber":79,"Text":"Рекоха: “Вече си узнал, че нямаме нужда от твоите щерки. Знаеш какво искаме.”"},{"SurahNumber":11,"VerseNumber":80,"Text":"Рече: “Ех, да имах сила над вас или да се осланях на здрава опора!...”"},{"SurahNumber":11,"VerseNumber":81,"Text":"Рекоха [гостите]: “О, Лут, ние сме пратеници на твоя Господ. Не ще те докоснат. Тръгни със своето семейство в част от нощта и никой от вас да не се обърне, освен жена ти - нея ще я порази, каквото порази и тях. Срокът им е утрото. Не е ли близо утрото?”"},{"SurahNumber":11,"VerseNumber":82,"Text":"И когато Нашата повеля дойде, преобърнахме [селището] надолу и изсипахме над тях порой камъни от глина"},{"SurahNumber":11,"VerseNumber":83,"Text":"белязани при твоя Господ. Те не са далеч от угнетителите"},{"SurahNumber":11,"VerseNumber":84,"Text":"И при мадянитите - брат им Шуайб... Рече: “О, народе мой, служете на Аллах! Нямате друг бог освен Него. И не занижавайте мярката и везната! Виждам ви в благоденствие, но се страхувам за вас от мъчение в Деня, който [всичко] обхваща"},{"SurahNumber":11,"VerseNumber":85,"Text":"О, народе мой, изпълвайте мярката и везната със справедливост, и не смалявайте от нещата на хората, и не сейте развала по земята, рушейки"},{"SurahNumber":11,"VerseNumber":86,"Text":"Това, което Аллах ви оставя, е по-добро за вас, ако сте вярващи. Аз не съм ви пазител.”"},{"SurahNumber":11,"VerseNumber":87,"Text":"Рекоха: “О, Шуайб, нима твоята молитва ти повелява да оставим онова, на което служеха предците ни, или да не постъпваме със своите имоти, както пожелаем? Наистина ти си състрадателният, разумният!”"},{"SurahNumber":11,"VerseNumber":88,"Text":"Рече: “О, народе мой, как мислите, ако имам ясен знак от моя Господ и Той ме е дарил с добро препитание от Него, и не искам да се отличавам от вас в онова, което ви забранявам? Искам само подобрение, колкото мога. Моят успех е само от Аллах. На Него се уповавам и към Него се обръщам"},{"SurahNumber":11,"VerseNumber":89,"Text":"О, народе мой, да не ви вкара в грях враждата [ви] към мен, та да ви порази същото като онова, което порази народа на Нух или народа на Худ, или народа на Салих. А народът на Лут не е далеч от вас"},{"SurahNumber":11,"VerseNumber":90,"Text":"И молете за опрощение вашия Господ, и се покайте пред Него! Моят Господ е милосърден, любещ.”"},{"SurahNumber":11,"VerseNumber":91,"Text":"Рекоха: “О, Шуайб, не проумяваме много от онова, което казваш. Виждаме, че си много слаб сред нас. Ако не бе твоят род, щяхме да те пребием с камъни. Не си на почит при нас.”"},{"SurahNumber":11,"VerseNumber":92,"Text":"Рече: “О, народе мой, нима моят род е по-достоен за вас от Аллах? Вие Го загърбихте. Наистина моят Господ обхваща делата ви"},{"SurahNumber":11,"VerseNumber":93,"Text":"О, народе мой, работете, както можете! И аз ще работя. Ще узнаете при кого ще дойде позорящо го мъчение и кой е лъжец. И чакайте! И аз очаквам с вас.”"},{"SurahNumber":11,"VerseNumber":94,"Text":"И когато Нашата повеля дойде с милост от Нас, спасихме Шуайб и онези, които вярваха с него. И Викът обхвана онези, които угнетяваха, и осъмнаха безжизнени в домовете си"},{"SurahNumber":11,"VerseNumber":95,"Text":"сякаш не бяха пребивавали там. Да, гибел за мадянитите, както погинаха и самудяните"},{"SurahNumber":11,"VerseNumber":96,"Text":"Вече изпратихме Муса с Нашите знамения и с явен довод"},{"SurahNumber":11,"VerseNumber":97,"Text":"при Фараона и знатните му хора. Те следваха повелята на Фараона, а повелята на Фараона не бе разумна"},{"SurahNumber":11,"VerseNumber":98,"Text":"Ще предвожда той народа си в Деня на възкресението и ще ги въведе в Огъня. И колко лошо е мястото, където ще бъдат въведени"},{"SurahNumber":11,"VerseNumber":99,"Text":"И бяха следвани от проклятие на този свят, и в Деня на възкресението. Колко лошо е дарението, което ще им бъде дадено"},{"SurahNumber":11,"VerseNumber":100,"Text":"Тези са от вестите на селищата. Разказваме ги на теб. Има сред тях руини, има и покосени"},{"SurahNumber":11,"VerseNumber":101,"Text":"Не Ние ги угнетихме, а те себе си угнетиха. И не ги избавиха от нищо боговете им, които те зовяха, освен Аллах, щом дойде повелята на твоя Господ. И им надбавиха само загуба"},{"SurahNumber":11,"VerseNumber":102,"Text":"Така сграбчва твоят Господ, щом сграбчи селищата, когато угнетяват. Той сграбчва болезнено, силно"},{"SurahNumber":11,"VerseNumber":103,"Text":"Наистина в това има знамение за всеки, който се страхува от мъчението на отвъдния живот. Това е Денят, за който хората ще бъдат насъбрани. Това е знаменателният Ден"},{"SurahNumber":11,"VerseNumber":104,"Text":"Не ще го забавим Ние освен за определен срок"},{"SurahNumber":11,"VerseNumber":105,"Text":"Когато Денят настъпи, никой не ще проговори освен с Неговото позволение. Сред тях ще има и злочести, и щастливи"},{"SurahNumber":11,"VerseNumber":106,"Text":"Онези, които са злочести, ще бъдат в Огъня. В него ще вдишват и издишват"},{"SurahNumber":11,"VerseNumber":107,"Text":"там ще пребивават вечно, докато съществуват небесата и земята, освен ако не пожелае [друго] твоят Господ. Твоят Господ прави, каквото пожелае"},{"SurahNumber":11,"VerseNumber":108,"Text":"А онези, които са ощастливени, ще бъдат в Рая, там ще пребивават вечно, докато съществуват небесата и земята, освен ако не пожелае друго твоят Господ - дар неизчерпаем"},{"SurahNumber":11,"VerseNumber":109,"Text":"И не се съмнявай в [лъжовността на] онова, на което те служат! Те служат само както и бащите им служеха преди. И ще изплатим Ние техния дял [от възмездието] ненакърнен"},{"SurahNumber":11,"VerseNumber":110,"Text":"Вече дадохме на Муса Писанието и настана разногласие за него. И ако нямаше предишно Слово от твоя Господ, щеше да е отсъдено между тях. И се съмняваха в него с подозрение"},{"SurahNumber":11,"VerseNumber":111,"Text":"И на всички твоят Господ ще изплати за деянията им. Сведущ е Той за онова, което вършат"},{"SurahNumber":11,"VerseNumber":112,"Text":"И бъди на правия път, както ти бе повелено, ти и всеки покаял се с теб, и не престъпвайте! Зрящ е Той за онова, което вършите"},{"SurahNumber":11,"VerseNumber":113,"Text":"И не клонете към онези, които угнетяват, за да не ви засегне Огънят! Нямате освен Аллах покровители. После не ще ви се помогне"},{"SurahNumber":11,"VerseNumber":114,"Text":"И отслужвай молитвата в двата края на деня, и в началото на нощта! Наистина добрините премахват злините. Това е напомняне за поучаващите се"},{"SurahNumber":11,"VerseNumber":115,"Text":"И бъди търпелив! Аллах не погубва наградата на благодетелните"},{"SurahNumber":11,"VerseNumber":116,"Text":"Имаше ли сред поколенията преди вас праведни, възбраняващи развалата по земята, освен малцината от тях, които спасихме? Угнетителите последваха разкоша, в който живееха. И бяха престъпващи"},{"SurahNumber":11,"VerseNumber":117,"Text":"Твоят Господ не погубва селищата с гнет, когато жителите им вършат праведни дела"},{"SurahNumber":11,"VerseNumber":118,"Text":"И ако твоят Господ бе пожелал, щеше да стори хората една общност. Ала те не престават да са в разногласие"},{"SurahNumber":11,"VerseNumber":119,"Text":"освен които [заслужават] твоят Господ да ги помилва и Той [така] ги е сътворил. И се сбъдна Словото на твоя Господ: “Непременно ще напълня Ада с джинове и хора заедно.”"},{"SurahNumber":11,"VerseNumber":120,"Text":"И всичко ти разказваме от вестите за пратениците, за да укрепим с него сърцето ти. С тях при теб дойде истината и поучение, и напомняне за вярващите"},{"SurahNumber":11,"VerseNumber":121,"Text":"И кажи на онези, които не вярват: “Работете както можете! И ние ще работим"},{"SurahNumber":11,"VerseNumber":122,"Text":"И чакайте! И ние чакаме.”"},{"SurahNumber":11,"VerseNumber":123,"Text":"На Аллах е неведомото на небесата и на земята, и към Него ще бъдат върнати всички дела. Затова на Него служи и на Него се уповавай! Твоят Господ не подминава делата ви"},{"SurahNumber":12,"VerseNumber":1,"Text":"Алиф. Лам. Ра. Тези са знаменията на ясната Книга"},{"SurahNumber":12,"VerseNumber":2,"Text":"Ние го низпослахме - Коран на арабски, за да проумеете"},{"SurahNumber":12,"VerseNumber":3,"Text":"Ние ти разказваме най-хубавите разкази с откровението, което ти дадохме в този Коран, макар че преди него ти бе от нехайните"},{"SurahNumber":12,"VerseNumber":4,"Text":"Юсуф рече на баща си: “О, татко мой, видях единадесет небесни светила и слънцето, и луната, видях ги да ми се покланят.”"},{"SurahNumber":12,"VerseNumber":5,"Text":"Рече: “О, сине мой, не разказвай своето видение на братята си, за да не замислят срещу теб коварство! Сатаната е явен враг за човека"},{"SurahNumber":12,"VerseNumber":6,"Text":"Така ще те избере твоят Господ и ще те научи да тълкуваш сънищата, и ще изпълни Своята благодат към теб, и към рода на Якуб, както я изпълни и към предците ти - Ибрахим и Исхак. Твоят Господ е всезнаещ, премъдър.”"},{"SurahNumber":12,"VerseNumber":7,"Text":"В [разказа за] Юсуф и неговите братя има знамения за питащите"},{"SurahNumber":12,"VerseNumber":8,"Text":"Когато казаха: “Наистина Юсуф и брат му [Бениамин] са по-любими от нас за баща ни, а ние сме група. Баща ни е в явна заблуда"},{"SurahNumber":12,"VerseNumber":9,"Text":"Убийте Юсуф или го захвърлете на някоя земя, та да ви обърне и на вас внимание баща ви! И ще станете след това праведни хора.”"},{"SurahNumber":12,"VerseNumber":10,"Text":"Един от тях рече: “Не убивайте Юсуф, а го хвърлете на дъното на кладенец, ако ще вършите нещо! Може да го прибере някой керван.”"},{"SurahNumber":12,"VerseNumber":11,"Text":"Рекоха: “О, татко наш, защо не ни повериш Юсуф? Добронамерени сме към него"},{"SurahNumber":12,"VerseNumber":12,"Text":"Изпрати го с нас утре да се понаслаждава и забавлява! Непременно ще го пазим.”"},{"SurahNumber":12,"VerseNumber":13,"Text":"Рече: “Наистина ще ме опечали, ако го отведете и се плаша да не го изяде вълкът, когато сте нехайни към него.”"},{"SurahNumber":12,"VerseNumber":14,"Text":"Рекоха: “Ако го изяде вълкът, както сме група, тогава и ние сме загубени.”"},{"SurahNumber":12,"VerseNumber":15,"Text":"И когато го отведоха, и се сговориха да го спуснат в кладенеца на дъното, Ние му разкрихме: “Ти непременно ще ги известиш за това тяхно дело, когато не ще те познаят.”"},{"SurahNumber":12,"VerseNumber":16,"Text":"И дойдоха при баща си вечерта, плачейки"},{"SurahNumber":12,"VerseNumber":17,"Text":"Рекоха: “О, татко наш, отидохме да се надбягваме и оставихме Юсуф при нашите вещи, и вълкът го изяде. Но ти не ще ни повярваш, макар и да казваме истината.”"},{"SurahNumber":12,"VerseNumber":18,"Text":"И дойдоха с лъжлива кръв по ризата му. Рече: “Да, разкрасили са ви нещо душите ви. Но най-хубаво е да се търпи. От Аллах се търси помощ за това, което описвате.”"},{"SurahNumber":12,"VerseNumber":19,"Text":"И дойде керван, и пратиха своя водоносец, и той спусна ведрото си. И рече: “О, радостна вест! Това е юноша.” И го скриха като стока. Аллах знае техните дела"},{"SurahNumber":12,"VerseNumber":20,"Text":"И го продадоха на ниска цена, за броени сребърници. И се отнесоха спрямо него с пренебрежение"},{"SurahNumber":12,"VerseNumber":21,"Text":"И рече на жена си онзи египтянин, който го купи: “Отнасяй се добре с него! Може да ни е от полза или да го осиновим.” Така укрепихме Юсуф на Земята, за да го научим да тълкува сънищата. Аллах надделява в Своята повеля, ала повечето хора не знаят"},{"SurahNumber":12,"VerseNumber":22,"Text":"И когато достигна зрелостта си, Ние му дадохме мъдрост и знание. Така награждаваме благодетелните"},{"SurahNumber":12,"VerseNumber":23,"Text":"И го съблазняваше онази, в чийто дом пребиваваше. Тя залости вратите и рече: “Хайде ела!” Рече: “Опазил ме Аллах! Моят господар се отнасяше добре с мен. Не ще сполучат угнетителите.”"},{"SurahNumber":12,"VerseNumber":24,"Text":"Вълнуваше я той, но и тя щеше да го развълнува, ако не бе видял довода на своя Господ. Така бе, за да отклоним от него злото и покварата. Той бе от Нашите предани раби"},{"SurahNumber":12,"VerseNumber":25,"Text":"И се погнаха към вратата, и жената скъса ризата му отзад. И се натъкнаха на господаря й при вратата. Тя рече: “Какво е възмездието за онзи, който е поискал зло за твоето семейство, освен да го затворят, или пък болезнено мъчение?”"},{"SurahNumber":12,"VerseNumber":26,"Text":"Рече [Юсуф]: “Тя ме съблазняваше.” И заяви свидетел от семейството й: “Ако ризата му е скъсана отпред, тя казва истината, а той лъже"},{"SurahNumber":12,"VerseNumber":27,"Text":"А ако ризата му е скъсана отзад, тя лъже, а той казва истината.”"},{"SurahNumber":12,"VerseNumber":28,"Text":"И когато [господарят] видя, че ризата му е скъсана отзад, рече: “Това е от коварството на вас, жените! Коварството ви е огромно"},{"SurahNumber":12,"VerseNumber":29,"Text":"Юсуф, не споменавай това! А ти, жено, моли опрощение за своето прегрешение! Ти си от съгрешилите.”"},{"SurahNumber":12,"VerseNumber":30,"Text":"И заговориха жени в града: “Жената на господаря съблазнява своя слуга. Омая се по него от любов. Виждаме, че тя е в явно заблуждение.”"},{"SurahNumber":12,"VerseNumber":31,"Text":"И когато чу за техните сплетни, тя ги покани и им приготви гощавка, и даде на всяка по един нож, и рече [на Юсуф]: “Излез при тях!” И когато го видяха, те му се възхитиха и порязаха ръцете си, и рекоха: “Пречист е Аллах! Това не е човек. Това е само един прекрасен ангел.”"},{"SurahNumber":12,"VerseNumber":32,"Text":"Рече тя: “Това е онзи, за когото ме упреквахте. Аз го съблазнявах, а той отказа. Но ако не изпълни онова, което му повелявам, непременно ще го затворят и ще бъде един от унизените.”"},{"SurahNumber":12,"VerseNumber":33,"Text":"Рече той: “Господи, предпочитам затвора пред онова, към което ме подканят. И ако не отклониш от мен тяхното коварство, ще се увлека по тях и ще съм от безразсъдните.”"},{"SurahNumber":12,"VerseNumber":34,"Text":"И му се отзова неговият Господ, и отклони от него коварството им. Той е Всечуващия, Всезнаещия"},{"SurahNumber":12,"VerseNumber":35,"Text":"После [на мъжете] им хрумна да го затворят за известно време, въпреки че видяха знаците"},{"SurahNumber":12,"VerseNumber":36,"Text":"И влязоха заедно с него в затвора двама юноши. Единият от тях рече: “Сънувах как изстисквам за вино.” А другият рече: “Сънувах как нося върху главата си хляб, от който птиците кълват. Съобщи ни тълкуването на това! Виждаме, че си от благодетелните.”"},{"SurahNumber":12,"VerseNumber":37,"Text":"Рече: “Каквато и храна да получите за препитание, ще ви известя как да се тълкува, още преди да сте я получили.” То е от онова, на което ме научи моят Господ. Отхвърлих вярата на хора, които не вярват в Аллах и отвъдния живот отричат"},{"SurahNumber":12,"VerseNumber":38,"Text":"И последвах вярата на моите предци Ибрахим и Исхак, и Якуб. Не бива да съдружаваме нищо с Аллах. Това е благодатта на Аллах към нас и към хората. Ала повечето хора са непризнателни"},{"SurahNumber":12,"VerseNumber":39,"Text":"О, мои двама другари в затвора, кое е по-добро - разни богове или Аллах, Единосъщия, Покоряващия"},{"SurahNumber":12,"VerseNumber":40,"Text":"Вместо на Него, служите само на имена, които вие и предците ви сте именували. Аллах не е низпослал довод за това. Властта е само на Аллах. Той повели да служите единствено Нему. Това е правата вяра, ала повечето хора не знаят"},{"SurahNumber":12,"VerseNumber":41,"Text":"О, мои двама другари в затвора, единият от вас ще дава на своя господар да пие вино, а другият ще бъде разпънат на кръст и птиците ще кълват от главата му. Отсъдено е делото, за което се допитахте до мен.”"},{"SurahNumber":12,"VerseNumber":42,"Text":"И рече на онзи от тях, за когото смяташе, че ще бъде спасен: “Спомени за мен пред своя господар!” Но сатаната го накара да забрави за споменаването пред неговия господар. И [Юсуф] престоя в затвора няколко години"},{"SurahNumber":12,"VerseNumber":43,"Text":"И рече царят: “Сънувах седем охранени крави да ги изяждат седем мършави, и седем зелени класа, и други - изсъхнали. О, знатни хора, разяснете моето видение, ако разгадавате виденията!”"},{"SurahNumber":12,"VerseNumber":44,"Text":"Рекоха: “Объркани сънища. А и ние не знаем да тълкуваме сънищата.”"},{"SurahNumber":12,"VerseNumber":45,"Text":"А онзи от двамата, който бе спасен, си спомни след време и рече: “Аз ще ви съобщя неговото тълкуване. Пратете ме [до затвора]!”"},{"SurahNumber":12,"VerseNumber":46,"Text":"“Юсуф, о, правдиви, разясни ни [видение] за седем охранени крави, които ги изяждат седем мършави, и седем зелени класа, и други - изсъхнали. За да се върна при хората и да узнаят!”"},{"SurahNumber":12,"VerseNumber":47,"Text":"Рече: “Седем години ще сеете както обикновено и каквото пожънете, запазете го в класовете, освен малко за ядене"},{"SurahNumber":12,"VerseNumber":48,"Text":"Сетне ще дойдат подир това седем тежки години, изяждащи подготвеното за тях отпреди, освен малко, което ще запазите"},{"SurahNumber":12,"VerseNumber":49,"Text":"Сетне ще дойде подир това година, в която ще бъде пратен дъжд на хората и през нея ще изстискват [плодове].”"},{"SurahNumber":12,"VerseNumber":50,"Text":"И рече царят: “Доведете ми го!” И когато пратеникът дойде при него, [Юсуф] рече: “Върни се при своя господар и го питай какво подтикна жените да си порежат ръцете! Моят господар познава тяхното коварство.”"},{"SurahNumber":12,"VerseNumber":51,"Text":"Рече [царят]: “Какво ви бе намерението, когато съблазнявахте Юсуф?” Рекоха: “Пречист е Аллах! Не узнахме за него нищо лошо.” Жената на господаря рече: “Сега се разкри правдата. Аз го съблазнявах. Той говори истината.”"},{"SurahNumber":12,"VerseNumber":52,"Text":"[Рече Юсуф:] “Това е, за да узнае, че не му измених скришом. Аллах възпира коварството на изменниците"}]}