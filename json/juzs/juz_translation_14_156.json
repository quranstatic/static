{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الر (اسرار این حروف نزد خدا و رسول است) این است آیات کتاب خدا و قرآنی که (راه حق و باطل را) روشن و آشکار می‌گرداند"},{"SurahNumber":15,"VerseNumber":2,"Text":"کافران (چون چشم حقیقت بین بگشایند) ای بسا آرزو کنند که کاش مسلم و خداپرست بودند"},{"SurahNumber":15,"VerseNumber":3,"Text":"(ای رسول ما) این کافران (لجوج) را واگذار تا به خورد و خواب طبیعت و لذات حیوانی سرگرم باشند و آمال و اوهام دنیوی آنان را غافل گرداند، پس (نتیجه این کامرانی بیهوده را) به زودی خواهند یافت"},{"SurahNumber":15,"VerseNumber":4,"Text":"و ما هیچ ملک و ملتی را هلاک نکردیم جز به هنگامی معین"},{"SurahNumber":15,"VerseNumber":5,"Text":"هیچ قومی از اجل خود (از آنچه در علم حق معین است یک لحظه) پس و پیش نخواهند افتاد"},{"SurahNumber":15,"VerseNumber":6,"Text":"و کافران گفتند: ای کسی که (مدعی آنی که) قرآن از جانب خدا بر تو نازل شده تو (به عقیده ما) محققا دیوانه‌ای"},{"SurahNumber":15,"VerseNumber":7,"Text":"اگر راست می‌گویی (و بر تو فرشتگان خدا نازل می‌شوند) چرا فرشتگان را نزد ما نمی‌آری؟"},{"SurahNumber":15,"VerseNumber":8,"Text":"ما فرشتگان را جز به حق (و حکمت و مصلحت) نمی‌فرستیم، و آن گاه که بفرستیم دیگر کافران مهلتی نخواهند یافت"},{"SurahNumber":15,"VerseNumber":9,"Text":"البته ما قرآن را بر تو نازل کردیم و ما هم آن را محققا محفوظ خواهیم داشت"},{"SurahNumber":15,"VerseNumber":10,"Text":"و ما پیش از تو هم رسولانی بر امم سالفه فرستادیم"},{"SurahNumber":15,"VerseNumber":11,"Text":"و هیچ رسولی بر آن مردم نمی‌آمد جز آنکه به استهزای او می‌پرداختند"},{"SurahNumber":15,"VerseNumber":12,"Text":"این گونه ما قرآن را (روشن) در دل زشتکاران وارد سازیم،"},{"SurahNumber":15,"VerseNumber":13,"Text":"لیکن به آن ایمان نمی‌آورند، و البته عادت امم سابقه هم (مانند امت تو بر همین انکار و استهزا نسبت به رسولان و کتب آسمانی) گذشت"},{"SurahNumber":15,"VerseNumber":14,"Text":"و اگر ما بر این کافران امتت دری از آسمان بگشاییم تا دائم بر آسمانها عروج (یا فرشتگان بر آنها نزول) کنند،"},{"SurahNumber":15,"VerseNumber":15,"Text":"باز هم خواهند گفت: چشمان ما را فرو بسته‌اند، بلکه در ما سحر و جادویی به کار برده‌اند"},{"SurahNumber":15,"VerseNumber":16,"Text":"و همانا ما در آسمان کاخهای بلند برافراشتیم و بر چشم بینایان عالم آن کاخها را به زیب و زیور بیاراستیم"},{"SurahNumber":15,"VerseNumber":17,"Text":"و آن را از (دستبرد) هر شیطان مردودی محفوظ داشتیم"},{"SurahNumber":15,"VerseNumber":18,"Text":"لیکن هر شیطانی برای سرقت سمع (یعنی برای دزدیدن و دریافتن سخن فرشتگان عالم بالا) به آسمان نزدیک شود تیر شهاب و شعله آسمانی او را تعقیب کند"},{"SurahNumber":15,"VerseNumber":19,"Text":"و زمین را هم ما بگستردیم و در آن کوههای عظیم بر نهادیم و در آن از هر گیاه و هر نبات مناسب و موافق حکمت و عنایت برویانیدیم"},{"SurahNumber":15,"VerseNumber":20,"Text":"و در این زمین هم لوازم معاش و زندگانی شما را مهیا کردیم و هم بر سایر حیوانات که شما به آنها روزی نمی‌دهید قوت و غذا فراهم ساختیم"},{"SurahNumber":15,"VerseNumber":21,"Text":"و هیچ چیز در عالم نیست جز آنکه منبع و خزانه آن نزد ماست ولی ما از آن بر عالم خلق الاّ به قدر معین (که مصلحت است) فرو نمی‌فرستیم"},{"SurahNumber":15,"VerseNumber":22,"Text":"و ما بادهای باردار کننده (رحم طبیعت) را فرستادیم، آن‌گاه باران را از آسمان فرود آوردیم تا به آن آب، شما را سیراب گردانیدیم و گر نه شما نمی‌توانستید آبهایی (برای وقت حاجت خود در هر جای زمین از کوه و دره و بیابان و صحرا) منبع ساخته و جاری سازید"},{"SurahNumber":15,"VerseNumber":23,"Text":"و محققا ماییم که زنده می‌کنیم و می‌میرانیم و وارث (همه خلق که فانی می‌شوند) ما هستیم"},{"SurahNumber":15,"VerseNumber":24,"Text":"و البته ما به همه گذشتگان و آیندگان شما آگاهی کامل داریم"},{"SurahNumber":15,"VerseNumber":25,"Text":"و البته خدای تو همه خلایق را در قیامت محشور خواهد کرد، که کار او از روی علم و حکمت است"},{"SurahNumber":15,"VerseNumber":26,"Text":"و همانا ما انسان را از گل و لای کهنه متغیر بیافریدیم"},{"SurahNumber":15,"VerseNumber":27,"Text":"و طایفه دیوان را پیشتر از آتش گدازنده، خلق کردیم"},{"SurahNumber":15,"VerseNumber":28,"Text":"و (یاد آر) آن گاه که پروردگارت به فرشتگان عالم اظهار فرمود که من بشری از ماده گل و لای کهنه متغیر، خلق خواهم کرد"},{"SurahNumber":15,"VerseNumber":29,"Text":"پس چون آن (عنصر) را معتدل بیارایم و در آن از روح خویش بدمم همه (از جهت حرمت و عظمت آن روح الهی) بر او سجده کنید"},{"SurahNumber":15,"VerseNumber":30,"Text":"پس همه فرشتگان سجده کردند"},{"SurahNumber":15,"VerseNumber":31,"Text":"مگر ابلیس که از همراهی با سجده کنندگان امتناع ورزید"},{"SurahNumber":15,"VerseNumber":32,"Text":"خدا فرمود که ای شیطان، برای چه تو با ساجدان عالم سر فرود نیاوردی؟"},{"SurahNumber":15,"VerseNumber":33,"Text":"شیطان پاسخ داد که من هرگز به بشری که از گل و لای کهنه متغیر خلقت کرده‌ای سجده نخواهم کرد"},{"SurahNumber":15,"VerseNumber":34,"Text":"خدا هم (به او قهر و عتاب) فرمود که از صف ساجدان (و از بهشت مطیعان) خارج شود که تو رانده درگاه ما شدی"},{"SurahNumber":15,"VerseNumber":35,"Text":"و لعنت ما تا روز جزا بر تو محقق و حتمی گردید"},{"SurahNumber":15,"VerseNumber":36,"Text":"شیطان از خدا درخواست کرد که پروردگارا، پس مرا تا روز قیامت که خلق مبعوث می‌شوند مهلت و طول عمر عطا فرما"},{"SurahNumber":15,"VerseNumber":37,"Text":"خدا فرمود: آری تو را مهلت خواهد بود"},{"SurahNumber":15,"VerseNumber":38,"Text":"تا به وقت معین و روز معلوم (شاید مرا تا قیامت یا نفخه صور اول یا ظهور دولت ولی عصر یا ظهور حکومت عقل انسان بر نفس و هوای او باشد)"},{"SurahNumber":15,"VerseNumber":39,"Text":"شیطان گفت: خدایا، چنانکه مرا به گمراهی و هلاکت کشاندی من نیز در زمین (هر باطلی را) در نظر فرزندان آدم جلوه می‌دهم (تا از یاد تو غافل شوند) و همه آنها را به گمراهی و هلاکت خواهم کشاند"},{"SurahNumber":15,"VerseNumber":40,"Text":"به جز بندگان پاک و برگزیده تو را"},{"SurahNumber":15,"VerseNumber":41,"Text":"خدا فرمود: همین (اخلاص و پاکی سریرت) راه مستقیم به (درگاه رضای) من است"},{"SurahNumber":15,"VerseNumber":42,"Text":"و هرگز تو را بر بندگان (برگزیده) من تسلط و غلبه نخواهد بود لیکن اقتدار و سلطه تو بر مردم گمراهی است که پیرو تو شوند"},{"SurahNumber":15,"VerseNumber":43,"Text":"و البته وعده‌گاه جمیع آن مردم گمراه نیز آتش دوزخ خواهد بود"},{"SurahNumber":15,"VerseNumber":44,"Text":"که آن دوزخ را هفت در است که هر دری برای ورود دسته‌ای از گمراهان معین گردیده است"},{"SurahNumber":15,"VerseNumber":45,"Text":"البته اهل تقوا در باغها و نهرهای جاری خواهند بود"},{"SurahNumber":15,"VerseNumber":46,"Text":"(به آنها خطاب شود که) شما با درود و سلام و با کمال ایمنی و احترام به بهشت ابد وارد شوید"},{"SurahNumber":15,"VerseNumber":47,"Text":"و ما آیینه دلهای پاک آنها را از کدورت کینه و حسد و هر خلق ناپسند به کلی پاک و پاکیزه ساختیم و همه برادروار روبروی یکدیگر بر تختهای عزت بنشینند"},{"SurahNumber":15,"VerseNumber":48,"Text":"در حالتی که هیچ رنج و زحمت در آنجا به آنها نرسد و هرگز از آن بهشت ابد بیرونشان نکنند"},{"SurahNumber":15,"VerseNumber":49,"Text":"(ای رسول ما) بندگان مرا آگاه ساز که من بسیار آمرزنده و مهربانم"},{"SurahNumber":15,"VerseNumber":50,"Text":"و نیز عذاب من بسیار سخت و دردناک است"},{"SurahNumber":15,"VerseNumber":51,"Text":"و هم بندگانم را از حکایت (فرشتگان) مهمانان ابراهیم آگاه ساز"},{"SurahNumber":15,"VerseNumber":52,"Text":"که چون آن مهمانان بر ابراهیم وارد شدند و بر او سلام دادند ابراهیم (مضطرب شده) گفت: ما از شما (که بدون اذن و بی‌موقع بر ما در آمدید) بیمناکیم"},{"SurahNumber":15,"VerseNumber":53,"Text":"فرشتگان گفتند: هیچ مترس که ما آمده‌ایم تو را به پسری دانا بشارت دهیم"},{"SurahNumber":15,"VerseNumber":54,"Text":"ابراهیم گفت: آیا مرا در این سن پیری مژده فرزند می‌دهید؟ نشانه این مژده چیست؟"},{"SurahNumber":15,"VerseNumber":55,"Text":"گفتند: ما تو را به حق و حقیقت بشارت دادیم و تو هرگز نومید مباش"},{"SurahNumber":15,"VerseNumber":56,"Text":"ابراهیم گفت: به جز مردم گمراه چه کسی از لطف خدای خود نومید می‌شود؟"},{"SurahNumber":15,"VerseNumber":57,"Text":"آن گاه ابراهیم پرسش کرد که ای رسولان حق، باز گویید که بر چه کار مبعوث شده‌اید؟"},{"SurahNumber":15,"VerseNumber":58,"Text":"فرشتگان پاسخ دادند که ما بر هلاک قومی زشتکار فرستاده شده‌ایم"},{"SurahNumber":15,"VerseNumber":59,"Text":"(که آن قوم مجرم لوطند که به جرم عمل بد هلاک شوند) مگر اهل بیت لوط که همه آنها را از بلا نجات خواهیم داد"},{"SurahNumber":15,"VerseNumber":60,"Text":"جز زن لوط که آن هم (چون با بدان همدست است) چنین مقرر داشتیم که از بازماندگان باشد (و با زشتکاران هلاک شود)"},{"SurahNumber":15,"VerseNumber":61,"Text":"و چون فرشتگان بر لوط و خانواده او وارد شدند"},{"SurahNumber":15,"VerseNumber":62,"Text":"لوط با فرشتگان گفت: شما اشخاصی نا آشنایید"},{"SurahNumber":15,"VerseNumber":63,"Text":"فرشتگان پاسخ دادند که ما بر انجام چیزی (یعنی وعده عذاب) که قومت در آن به شک و انکار بودند فرستاده شدیم"},{"SurahNumber":15,"VerseNumber":64,"Text":"و به حق و راستی به سوی تو آمده‌ایم و آنچه گوییم صدق محض است"},{"SurahNumber":15,"VerseNumber":65,"Text":"پس تو ای لوط، خانواده‌ات را در پاسی از شب از این دیار بیرون بر و خود از پی آنان روانه شو و هیچ یک از شما باز پس ننگرد بلکه بدان سو که مأمورید به سرعت روان شوید"},{"SurahNumber":15,"VerseNumber":66,"Text":"و بر او این فرمان را وحی کردیم که قومت تا آخرین افراد، صبحگاه هلاک می‌شوند"},{"SurahNumber":15,"VerseNumber":67,"Text":"و (در آن شب که فرشتگان به شکل جوانهای زیبا به خانه لوط در آمدند) قوم لوط آگاه شده خوشحال (به خیال کامرانی به خانه او) آمدند"},{"SurahNumber":15,"VerseNumber":68,"Text":"لوط به قوم خود گفت: این جوانان در منزل من مهمانند، مرا شرمسار مکنید"},{"SurahNumber":15,"VerseNumber":69,"Text":"و از خدا بترسید و مرا خجل مگردانید"},{"SurahNumber":15,"VerseNumber":70,"Text":"قوم گفتند: مگر ما تو را از (میزبانی و حمایت) عالمیان منع نکردیم؟"},{"SurahNumber":15,"VerseNumber":71,"Text":"لوط به قوم خود گفت: من این دخترانم را به نکاح شما می‌دهم تا اگر خیال عملی دارید انجام دهید"},{"SurahNumber":15,"VerseNumber":72,"Text":"(ای محمد) به جان تو قسم که این مردم دنیا همیشه مست شهوات نفسانی و به حیرت و غفلت و گمراهی خواهند بود"},{"SurahNumber":15,"VerseNumber":73,"Text":"باری، قوم لوط هنگام طلوع آفتاب به صیحه آسمانی همه هلاک شدند"},{"SurahNumber":15,"VerseNumber":74,"Text":"و شهر و دیار آنها را زیر و زبر ساخته و آن قوم را سنگباران عذاب کردیم"},{"SurahNumber":15,"VerseNumber":75,"Text":"و در این عذاب هوشمندان را عبرت و بصیرت بسیار است"},{"SurahNumber":15,"VerseNumber":76,"Text":"و این ویرانه اکنون بر سر راهی است بر قرار"},{"SurahNumber":15,"VerseNumber":77,"Text":"همانا در این عقوبت بدکاران عالم، اهل ایمان را آیت و عبرتی است"},{"SurahNumber":15,"VerseNumber":78,"Text":"و اهل شهر ایکه (قوم شعیب) هم بسیار مردم ستمکاری بودند"},{"SurahNumber":15,"VerseNumber":79,"Text":"آنها را نیز به کیفر رسانیدیم، و این هر دو شهر (یعنی شهر سدوم و ایکه یا مدین که دیار قوم لوط و شعیب بود، برای اهل اعتبار) بر رهگذری آشکار قرار دارند"},{"SurahNumber":15,"VerseNumber":80,"Text":"و اصحاب حجر (قوم صالح) هم رسولان را به کلی تکذیب کردند"},{"SurahNumber":15,"VerseNumber":81,"Text":"و از آیاتی که ما بر آنان فرستادیم رو گردانیدند"},{"SurahNumber":15,"VerseNumber":82,"Text":"و در کوهها منزل می‌ساختند تا از خطر ایمن باشند"},{"SurahNumber":15,"VerseNumber":83,"Text":"پس صبحگاهی صیحه عذاب (قهر ما) همه آنها را نابود کرد"},{"SurahNumber":15,"VerseNumber":84,"Text":"و به فراز کوه با همه ذخائر و ثروت از هلاک ایمن نگردیدند"},{"SurahNumber":15,"VerseNumber":85,"Text":"و ما آسمانها و زمین و هر چه را که در بین آنهاست جز به حق (و برای مقصودی صحیح و حکمتی بزرگ) خلق نکرده‌ایم، و البته ساعت قیامت (که غرض و مقصود اصلی خلقت شماست) خواهد آمد، اکنون تو (ای رسول ما، از این منکران) نیکو در گذر (یعنی با خلق خوش آنها را به حق دعوت کن و اگر نپذیرند دلتنگ مباش)"},{"SurahNumber":15,"VerseNumber":86,"Text":"محققا پروردگار تو آفریننده دانایی است (که بی‌مقصود خلق را نیافریده، البته هر کسی به نتیجه عملش خواهد رسید)"},{"SurahNumber":15,"VerseNumber":87,"Text":"(ای محمد) همانا هفت آیت با ثنا (و دعا که قسمت بین خدا و عبد شده و در هر نماز دو بار خوانده می‌شود، یعنی سوره حمد) و این قرآن با عظمت را بر تو فرستادیم"},{"SurahNumber":15,"VerseNumber":88,"Text":"توبه این ناقابل متاع دنیوی که به طایفه‌ای از مردم کافر دادیم البته چشم مدوز و بر اینان اندوه مخور و اهل ایمان را زیر پر و بال خود گیر (و با کمال حسن خلق بپروران)"},{"SurahNumber":15,"VerseNumber":89,"Text":"و بگو: من همان رسولم که برای اندرز و ترسانیدن (خلق از عذاب قهر خدا) با دلیلی روشن آمده‌ام"},{"SurahNumber":15,"VerseNumber":90,"Text":"آن گونه عذابی که بر کسانی که آیات خدا را قسمت کردند (یعنی یهود و نصاری) نازل نمودیم"},{"SurahNumber":15,"VerseNumber":91,"Text":"آنان که قرآن را (به میل خود و غرض فاسد خویش) جزء جزء و پاره پاره کردند (بعضی را قبول و بعضی را رد کردند)"},{"SurahNumber":15,"VerseNumber":92,"Text":"قسم به خدای تو که از همه آنها سخت مؤاخذه خواهیم کرد"},{"SurahNumber":15,"VerseNumber":93,"Text":"از آنچه می‌کرده‌اند"},{"SurahNumber":15,"VerseNumber":94,"Text":"پس تو آشکارا آنچه مأموری (به خلق) برسان و از مشرکان روی بگردان"},{"SurahNumber":15,"VerseNumber":95,"Text":"همانا ما تو را از شر استهزا کنندگان محفوظ نمودیم"},{"SurahNumber":15,"VerseNumber":96,"Text":"آنان که با خدای یکتا خدایی دیگر قرار دهند، پس به زودی خواهند دانست"},{"SurahNumber":15,"VerseNumber":97,"Text":"و ما محققا می‌دانیم که تو از آنچه امت (در طعنه و تکذیب تو) می‌گویند سخت دلتنگ می‌شوی"},{"SurahNumber":15,"VerseNumber":98,"Text":"پس به ذکر اوصاف کمال پروردگارت تسبیح گو و از نمازگزاران باش (تا به یاد خدا شاد خاطر شوی)"},{"SurahNumber":15,"VerseNumber":99,"Text":"و دایم به پرستش خدای خود مشغول باش تا یقین (ساعت مرگ و هنگام لقای ما) بر تو فرا رسد"},{"SurahNumber":16,"VerseNumber":1,"Text":"فرمان خدا (به ظهور قیامت و یا به عذاب شمشیر بر مشرکان) به زودی فرا می‌رسد پس (هان ای کافران، شما به تمسخر و هزل) تقاضای تعجیل آن مکنید، خدای یکتا متعالی و منزه از شرک مشرکان است"},{"SurahNumber":16,"VerseNumber":2,"Text":"خدا فرشتگان را با روح به امر خود بر هر یک از بندگان که خواهد می‌فرستد که خلق را (اندرز داده و از عقوبت شرک به خدا) بترسانید (و به بندگان بفهمانید) که خدایی جز من نیست، پس از من بترسید"},{"SurahNumber":16,"VerseNumber":3,"Text":"خدا آسمانها و زمین را به حق (و برای غرضی محقق و حکمتی بزرگ) آفرید، او از آنچه مشرکان شرک آرند متعالی و منزه است"},{"SurahNumber":16,"VerseNumber":4,"Text":"خدا انسان را از آب نطفه‌ای (بی قدر و ضعیف) بیافرید، آن‌گاه او (اصل خلقت خود را فراموش کرده و با خالق) آشکارا به خصومت می‌خیزد"},{"SurahNumber":16,"VerseNumber":5,"Text":"و چهارپایان را خلقت کرد که به (موی و پشم) آنها گرم می‌شوید و از آنها فواید بسیار دیگر برده و از (شیر و گوشت) آنها غذای مأکول می‌سازید"},{"SurahNumber":16,"VerseNumber":6,"Text":"و هنگامی که آنها را شبانگاه از چرا برمی‌گردانید یا صبحگاه به چرا بیرون می‌برید زیب و افتخار شما باشند"},{"SurahNumber":16,"VerseNumber":7,"Text":"و بارهای شما را (به آسانی) از شهری به شهر دیگر برند که خود شما (بدون بار) جز با مشقّت بسیار بدان جا نتوانید رسید (چه رسد با بار)؛ راستی که پروردگار شما رئوف و مهربان است"},{"SurahNumber":16,"VerseNumber":8,"Text":"و اسبان و استران و خران را برای سواری و تجمّل شما آفرید و چیز دیگری هم که شما هنوز نمی‌دانید (برای سواری شما) خواهد آفرید"},{"SurahNumber":16,"VerseNumber":9,"Text":"و بر خداست بیان راه عدل و راستی، و بعضی راهها جور و ناراستی است. و اگر خدا می‌خواست (بدون آزمایش بلکه به جبر) شما را همگی به راه هدایت (و جنّت) می‌کشید (لیکن این خلاف مصلحت و نظام الهی است)"},{"SurahNumber":16,"VerseNumber":10,"Text":"اوست خدایی که آب باران را از آسمان فرو فرستاد که هم از آن می‌آشامید و هم درخت و گیاه از آن می‌روید که به میوه آن شما، و به برگش حیوانات شما، برخوردار می‌شوید"},{"SurahNumber":16,"VerseNumber":11,"Text":"و هم زراعتهای شما را از آن آب باران برویاند و درختان زیتون و خرما و انگور و از هر گونه میوه بپرورد؛ همانا در این کار آیت و نشانه‌ای (از رحمت و قدرت الهی) برای اهل فکرت پدیدار است"},{"SurahNumber":16,"VerseNumber":12,"Text":"و هم شب و روز و خورشید و ماه را برای زندگانی شما در گردون مسخر ساخت، و ستارگان آسمان هم به فرمان او مسخرند؛ همانا در این کار آیتها و نشانه‌هایی (از قدرت خدا) برای اهل خرد پدیدار است"},{"SurahNumber":16,"VerseNumber":13,"Text":"و نیز آنچه در زمین برای شما آفرید و به انواع گوناگون و اشکال رنگارنگ در آورد (همه را مسخر شما کرد)؛ همانا در این کار هم آیت و نشانه‌ای (از الهیت) بر مردم هشیار پدیدار است"},{"SurahNumber":16,"VerseNumber":14,"Text":"و هم او خدایی است که دریا را برای شما مسخر کرد تا از گوشت تر و تازه (ماهیان حلال) آن تغذیه کنید و از زیورهای آن (مانند درّ و مرجان) استخراج کرده و تن را بیارایید، و کشتی‌ها را در آن روان بینی که سینه آب را می‌شکافند (تا به تجارت و سفر رفته) و تا از فضل خدا روزی طلبید، و باشد که شکر خدا به جای آرید"},{"SurahNumber":16,"VerseNumber":15,"Text":"و نیز کوههای بزرگ را در زمین بنهاد تا زمین شما را به لرزه و اضطراب نیفکند و نهرها جاری کرد و راهها پدیدار ساخت تا مگر هدایت شوید"},{"SurahNumber":16,"VerseNumber":16,"Text":"و نشانه‌هایی (در زمین مانند کوهها و دریاها و رودها و جنگلها مقرر داشت) و آنان به ستارگان (در شبها) هدایت یابند"},{"SurahNumber":16,"VerseNumber":17,"Text":"آیا آن خدایی که خلق می‌کند مانند آن کس (از فراعنه و بتان) است که هیچ چیز در عالم خلق نمی‌کند؟ آیا متذکر و هوشیار نمی‌شوید؟"},{"SurahNumber":16,"VerseNumber":18,"Text":"و اگر بخواهید که نعمتهای خدا را شماره کنید هرگز نتوانید، که خدا در حق بندگان بسیار آمرزنده و مهربان است"},{"SurahNumber":16,"VerseNumber":19,"Text":"و خدا هر چه را پنهان و آشکار دارید به همه آگاه است"},{"SurahNumber":16,"VerseNumber":20,"Text":"و آنچه که مشرکان غیر از خدا (چون بتها و فراعنه) به خدایی می‌خوانند چیزی خلق نکنند و خود نیز مخلوقند"},{"SurahNumber":16,"VerseNumber":21,"Text":"اینها مرده و از حیات بی‌بهره‌اند و هیچ حس و شعور ندارند که در چه هنگام مبعوث می‌شوند (و که آنها را برمی‌انگیزد)"},{"SurahNumber":16,"VerseNumber":22,"Text":"خدای شما خدایی یکتاست، و آنان که به عالم آخرت ایمان ندارند (اگر هم به زبان گویند) به دل منکر (مبدأ متعال) اند و (از اطاعت حکم خدا) تکبر و سرپیچی می‌کنند"},{"SurahNumber":16,"VerseNumber":23,"Text":"محققا خدا بر کارهای باطن و ظاهر آنها آگاه است (و به کیفر اعمالشان می‌رساند) که او هرگز متکبران و گردنکشان را دوست نمی‌دارد"},{"SurahNumber":16,"VerseNumber":24,"Text":"و هرگاه به این مردم (مستکبر) گفته شود که خدایتان چه فرستاده؟ گویند: این آیات همه افسانه‌های پیشینیان است"},{"SurahNumber":16,"VerseNumber":25,"Text":"تا آنکه آنان (در نتیجه انکار روز قیامت) بار سنگین گناه خود را کاملا با برخی از بار گناه کسانی که از جهل گمراهشان کردند به دوش نهند، (عاقلان) آگاه باشند که آن بار وزر و گناه بسیار بد عاقبت است"},{"SurahNumber":16,"VerseNumber":26,"Text":"آن کافرانی که پیش از اینان بودند نیز (مانند اینها) مکرها (برای پامال کردن حق) اندیشیدند لیکن خدا بنای آنها را از پایه ویران کرد و سقف بر سرشان فرو ریخت و عذاب خدا از جایی که نمی‌فهمیدند آنها را فرا رسید"},{"SurahNumber":16,"VerseNumber":27,"Text":"آن گاه روز قیامت هم آنان را خوار و ذلیل خواهد کرد و آن روز خواهد گفت: کجایند شریکان من که برای طرفداری آنها خصومت و جنگ به پا می‌کردید؟ (در آن هنگام) اهل علم و دانش اظهار کنند که امروز ذلت و خواری و عذاب به کافران اختصاص دارد"},{"SurahNumber":16,"VerseNumber":28,"Text":"آنها که فرشتگان در حالی جانشان را می‌گیرند که (در دنیا) به نفس خود ستم کردند، در آن حال مرگ (اجبارا) سر تسلیم پیش دارند (و گویند) که ما ابدا کار بد نمی‌کردیم؛ چرا، خدا به هر چه می‌کردید آگاه است"},{"SurahNumber":16,"VerseNumber":29,"Text":"پس (فرشتگان خطاب کنند که) از هر در به دوزخ داخل شوید که در آنجا همیشه معذب خواهید بود. و جایگاه متکبران (که دوزخ است) بسیار بد منزلگاهی است"},{"SurahNumber":16,"VerseNumber":30,"Text":"و چون به اهل تقوا گفته شود که خدای شما چه آیاتی فرستاد؟ گویند: نیکو آیاتی فرستاد. آنان که نیکوکارند هم در حیات دنیا نیکی و خوشی بینند و هم دار آخرت (آنها را) بهترین منزل است و البته خانه اهل تقوا بسیار مجلّل و نیکو خواهد بود"},{"SurahNumber":16,"VerseNumber":31,"Text":"که باغهای بهشت عدن باشد که در زیر درختانش نهرها جاری است، متقیان در آن داخل شوند در حالی که هر چه بخواهند و میل کنند در آنجا بر ایشان حاضر است. باری این است اجر و جزایی که خدا به اهل تقوا عطا خواهد کرد"},{"SurahNumber":16,"VerseNumber":32,"Text":"آنان که در حال پاکیزگی (از شرک) فرشتگان قبض روحشان کنند به آنها گویند که شما به موجب اعمال نیکویی که در دنیا به جا آوردید اکنون به بهشت ابدی درآیید"},{"SurahNumber":16,"VerseNumber":33,"Text":"این کافران منکر جز آنکه فرشتگان (غضب خدا) بر سر آنها بیایند (و ترسان و لرزان شوند) یا (به هلاک آنان) حکم خدا در رسد دیگر چه انتظار می‌برند؟ منکران پیشین هم مانند اینان عمل کردند (که همه هلاک شدند) و خدا اصلا به آنها ستم نکرد بلکه آنها خود به نفس خویش ستم می‌کردند"},{"SurahNumber":16,"VerseNumber":34,"Text":"تا آنکه به کیفر اعمال زشت خود رسیدند و آن عذابی که به آن تمسخر می‌کردند آنها را احاطه کرد"},{"SurahNumber":16,"VerseNumber":35,"Text":"و مشرکان گویند: اگر خدا می‌خواست هرگز نه ما و نه پدرانمان چیزی جز آن خدای یکتا نمی‌پرستیدیم و بی‌خواست او چیزی را حرام نمی‌کردیم. مشرکان پیش از اینان هم کردار و گفتارشان همین بود (که به در جبر و انکار عمل خویش می‌زدند) پس در این صورت آیا برای رسولان ما جز تبلیغ رسالت (و اتمام حجت) تکلیفی هست؟"},{"SurahNumber":16,"VerseNumber":36,"Text":"و همانا ما در میان هر امتی پیغمبری فرستادیم که خدای یکتا را پرستید و از بتان و فرعونان دوری کنید، پس بعضی مردم را خدا هدایت کرد و بعضی دیگر ضلالت و گمراهی بر آنان حتمی شد، اکنون در روی زمین گردش کنید تا بنگرید عاقبت آنان که (انبیاء را) تکذیب کردند به کجا رسید (و آنها چگونه هلاک ابدی شدند)"},{"SurahNumber":16,"VerseNumber":37,"Text":"(ای رسول ما) تو اگر چه بسیار حریص و مشتاق هدایت خلق هستی و لیکن (بدان که) خدا آنان را که (پس از اتمام حجت) گمراه کرده دیگر هدایت نکند و آنها را یاوری نخواهد بود"},{"SurahNumber":16,"VerseNumber":38,"Text":"و کافران با مبالغه و تأکید کامل به خدا قسم یاد می‌کنند که هرگز کسی که مرد خدا او را زنده نخواهد کرد (و قیامتی وجود نخواهد داشت) چرا، البته قیامت وعده حتمی خداست و لیکن اکثر مردم از آن آگاه نیستند"},{"SurahNumber":16,"VerseNumber":39,"Text":"تا (در آن روز محشر) آنچه را که در آن اختلاف می‌کنند آشکار و مبین گرداند و تا کافران کاملا به دروغ و اندیشه غلط خود آگاه شوند"},{"SurahNumber":16,"VerseNumber":40,"Text":"ما به امر نافذ خود هر چه را اراده کنیم همین که گوییم موجود باش، همان لحظه موجود خواهد شد"},{"SurahNumber":16,"VerseNumber":41,"Text":"و آنان که در راه خدا مهاجرت کردند پس از آنکه ستمها (در وطن خود از کافران) کشیدند ما در دنیا به آنها جایگاه آسایش و نیکو می‌دهیم در صورتی که اگر بدانند اجری که در آخرت به آنها عطا خواهیم کرد بزرگتر (و بسیار بهتر و نیکوتر) است"},{"SurahNumber":16,"VerseNumber":42,"Text":"(این اجر بزرگ در دنیا و عقبی به) آن کسانی (عطا می‌شود) که (در راه دین) صبر کردند و بر خدای خود در کارها توکل می‌نمایند"},{"SurahNumber":16,"VerseNumber":43,"Text":"و ما پیش از تو غیر رجال مؤیّد به وحی خود کسی را به رسالت نفرستادیم، پس اگر نمی‌دانید از اهل ذکر (یعنی علما و دانشمندان هر امت) سؤال کنید"},{"SurahNumber":16,"VerseNumber":44,"Text":"(ما هر رسولی را) با معجزات و کتب و آیات وحی فرستادیم و بر تو این ذکر (یعنی قرآن) را نازل کردیم تا برای مردم آنچه را که به آنان فرستاده شده بیان کنی و برای آنکه عقل و فکرت کار بندند"},{"SurahNumber":16,"VerseNumber":45,"Text":"آنان که بر کردار زشت خود مکرها می‌اندیشند آیا از این بلا ایمنند که خدا ناگاه همه را به زمین فرو برد یا از جایی که پی نبرند عذابی به آنان رسد؟"},{"SurahNumber":16,"VerseNumber":46,"Text":"یا آنکه در سفر که سرگرم رفت و آمدند ناگاه به مؤاخذه سخت بگیرد؟ و آنان البته (بر قدرت حق) غالب نتوانند شد"},{"SurahNumber":16,"VerseNumber":47,"Text":"یا آنکه دایم آنها را به حال ترس بگیرد (خدا که این زشتکاران را به این انواع بلاها گرفتار نکرد بدین جهت است) که پروردگار شما بسیار مشفق و مهربان است"},{"SurahNumber":16,"VerseNumber":48,"Text":"آیا چشم نگشودند تا ببینند که هر موجودی که خدا آفریده چگونه آثار وجودی و سایه‌های آن به هر جانب از راست و چپ (مستقیم یا غیر مستقیم) روانه می‌شود و همه به سجده خدا با کمال فروتنی مشغولند؟"},{"SurahNumber":16,"VerseNumber":49,"Text":"و هر چه در آسمانها و زمین است از جنبندگان و نیز فرشتگان همه بی‌هیچ تکبر به سجده و عبادت خدا مشغولند"},{"SurahNumber":16,"VerseNumber":50,"Text":"و از قهر خدا که فوق همه آنهاست می‌ترسند و هر چه مأمورند اطاعت می‌کنند"},{"SurahNumber":16,"VerseNumber":51,"Text":"و خدای یکتای عالم فرموده که به راه شرک و دو خدایی نروید، که خدا یکی است پس تنها از من بترسید و بس"},{"SurahNumber":16,"VerseNumber":52,"Text":"و هر چه در آسمانها و زمین است همه ملک خداست و دین و اطاعت همیشه مخصوص اوست، آیا شما بندگان از کسی غیر از خدای مقتدر می‌ترسید؟"},{"SurahNumber":16,"VerseNumber":53,"Text":"و شما بندگان با آنکه هر نعمت که دارید همه از خداست و چون بلایی به شما رسد به درگاه او پناه جسته و به او (در رفع بلا) استغاثه می‌کنید"},{"SurahNumber":16,"VerseNumber":54,"Text":"باز وقتی که بلا را از سر شما رفع کرد گروهی از شما به خدای خود شرک می‌آورند"},{"SurahNumber":16,"VerseNumber":55,"Text":"تا با وجود آن همه نعمت که به آنها دادیم باز به راه کفر و کفران روند. باری (این دو روزه دنیا) به کامرانی بپردازید که به زودی خواهید دانست"},{"SurahNumber":16,"VerseNumber":56,"Text":"و این مشرکان برای بتان از روی جهل نصیبی از رزقی که ما به آنها دادیم قرار می‌دهند [مثل آنچه در سوره انعام آیه 136 آمده‌]، سوگند به خدای یکتا که البته از این دروغ (و عقاید باطل) بازخواست خواهید شد"},{"SurahNumber":16,"VerseNumber":57,"Text":"و این مشرکان، فرشتگان را با آنکه خدا منزه از فرزند است دختران خدا دانسته و حال آنکه برای خود پسران را که خوشایندشان است قرار می‌دهند"},{"SurahNumber":16,"VerseNumber":58,"Text":"و چون یکی از آنها را به فرزند دختری مژده آید (از شدت غم و حسرت) رخسارش سیاه شده و سخت دلتنگ و خشمگین می‌شود"},{"SurahNumber":16,"VerseNumber":59,"Text":"و از عار این مژده روی از قوم خود پنهان می‌دارد (و به فکر می‌افتد) که آیا آن دختر را با ذلت و خواری نگه دارد و یا زنده به خاک گور کند؟ آگاه باشید که آنها بسیار بد حکم می‌کنند"},{"SurahNumber":16,"VerseNumber":60,"Text":"اوصاف کسانی که (به خدا و) به قیامت ایمان ندارند زشت است (و اعمالشان مانند زنده به گور کردن دختران هم از روی قساوت و جهالت و خودخواهی و بی‌رحمی است) اما خدا (و خداشناسان) را پسندیده و عالیترین اوصاف کمال است و او مقتدر و داناست"},{"SurahNumber":16,"VerseNumber":61,"Text":"و اگر خدا از ظلم و ستمگریهای خلق انتقام کشد جنبنده‌ای در زمین نخواهد گذاشت و لیکن او (عذاب) آنها را تأخیر می‌افکند تا وقتی معین (که مقتضای مصلحت و حکمت است) ولی آن گاه که اجل آنها در رسید دیگر یک لحظه پس و پیش نخواهند شد"},{"SurahNumber":16,"VerseNumber":62,"Text":"و این مشرکان آنچه را که بر خود نمی‌پسندند (چون داشتن فرزند دختر) به خدا نسبت می‌دهند و به دروغ می‌گویند که عاقبت نیکو دارند در صورتی که محققا کیفر آنها آتش دوزخ است و زودتر از دیگران هم به دوزخ می‌روند"},{"SurahNumber":16,"VerseNumber":63,"Text":"به خدا سوگند که ما رسولانی پیش از تو بر امم سابقه فرستادیم (تا مگر سعادت یابند) ولی شیطان اعمال (زشت) آنها را در نظرشان زیبا جلوه داد، پس امروز (یعنی روز محشر) شیطان یار آنهاست و به عذاب دردناک گرفتار خواهند بود"},{"SurahNumber":16,"VerseNumber":64,"Text":"و ما این کتاب را بر تو نفرستادیم مگر برای این که حقیقت را در آنچه (از توحید خدا و معاد و رسالت و غیره) مردم اختلاف می‌کنند روشن کنی و برای اهل ایمان هدایت و رحمت باشد"},{"SurahNumber":16,"VerseNumber":65,"Text":"و خدا از آسمان باران را فرستاد تا زمین را پس از مرگ زنده کرد، البته در این کار آیتی (از قدرت و حکمت الهی) بر آنان که بشنوند پدیدار است"},{"SurahNumber":16,"VerseNumber":66,"Text":"و البته برای شما ملاحظه حال چهار پایان (از شتر و گاو و گوسفند) همه عبرت و حکمت است، که ما از آنچه در شکم آن است از میان (دو جسم ناپاک) سرگین و خون، شما را شیر پاک می‌نوشانیم که در طبع همه نوشندگان گواراست"},{"SurahNumber":16,"VerseNumber":67,"Text":"و هم از میوه‌های درخت خرما و انگور که از آن نوشابه‌های شیرین و رزق حلال نیکو به دست آرید، که در این کار نیز آیتی (از قدرت حق) برای خردمندان پدیدار است"},{"SurahNumber":16,"VerseNumber":68,"Text":"و خدایت به زنبور عسل وحی کرد که از کوهها و درختان و سقفهای رفیع، منزل گیر"},{"SurahNumber":16,"VerseNumber":69,"Text":"و سپس از انواع میوه‌های شیرین (و از حلاوت و شهد گلهای خوشبو) تغذیه کن و راه پروردگارت را به اطاعت بپوی، آن‌گاه از درون آن، شربت شیرینی به رنگهای مختلف بیرون آید که در آن شفاء مردمان است. در این کار نیز آیتی (از قدرت خدا) برای متفکران پیداست"},{"SurahNumber":16,"VerseNumber":70,"Text":"و خدا شما را آفریده و سپس می‌میراند؛ و بعضی از شما را به سن انحطاط پیری می‌رسانند که هر چه دانسته همه را فراموش می‌کند. همانا خداست که همیشه دانا و تواناست"},{"SurahNumber":16,"VerseNumber":71,"Text":"و خدا رزق بعضی از شما را بر بعضی دیگر فزونی داده، آنان که رزقشان افزون شده (زیادی) رزقشان را به زیردستان و غلامان نمی‌دهند تا باهم مساوی شوند (لیکن مقام خدایی را به بتی یا بشری می‌دهند تا با خدا شریک و مساوی دانند، زهی جهل و ناسپاسی!) آیا نعمت ایمان به خدا را (به عصیان و شرک) باید انکار کنند؟"},{"SurahNumber":16,"VerseNumber":72,"Text":"و خدا از جنس خودتان برای شما جفتهایی آفرید و از آن جفتها پسران و دختران و دامادان و نوادگان بر شما خلق فرمود، و از نعمتهای پاکیزه لذیذ روزی داد؛ آیا مردم باز به باطل می‌گروند و به نعمت خدا کافر می‌شوند؟"},{"SurahNumber":16,"VerseNumber":73,"Text":"و بت‌پرستان خدا را (که نعمتهای بی‌شمار به آنها داده) نمی‌پرستند و به جای او بتهایی را پرستش می‌کنند که از آسمان و زمین مالک چیزی که روزی به مشرکان دهند اصلا نیستند و توانایی (بر هیچ کار) ندارند"},{"SurahNumber":16,"VerseNumber":74,"Text":"پس برای خدا مثل و مانند نشمارید (و به خدای یکتا بگروید) که خدا داناست و شما نادانید"},{"SurahNumber":16,"VerseNumber":75,"Text":"خدا مثلی زده (بشنوید): آیا بنده مملوکی که قادر بر هیچ چیز (حتی بر نفس خود) نیست با مردی آزاد که ما به او رزقی نیکو (و مال حلال بسیار) عطا کردیم که پنهان و آشکار هر چه خواهد از آن انفاق می‌کند، این دو یکسانند؟ (هرگز یکسان نیستند. مثل بت و خدا و بت‌پرست و خداپرست بدین مثال ماند). ستایش مخصوص خداست و لیکن اکثر مردم آگاه نیستند"},{"SurahNumber":16,"VerseNumber":76,"Text":"و خدا مثلی زده (بشنوید): دو نفر مرد یکی بنده‌ای باشد گنگ و از هر جهت عاجز و کلّ بر مولای خود که از هیچ راه، خیری به مالک خویش نرساند و دیگری مردی (آزاد و مقتدر) که به عدالت و احسان فرمان دهد و خود هم به راه مستقیم باشد، آیا این دو نفر یکسانند؟ (هرگز یکسان نیستند. مثل کافر و مؤمن بدین مثال ماند)"},{"SurahNumber":16,"VerseNumber":77,"Text":"و تنها خدا بر غیب آسمانها و زمین آگاه است و بس، و کار ساعت قیامت (در سرعت و آسانی) مانند چشم بر هم زدن یا نزدیک‌تر بیش نیست، که خدا البته بر هر چیز تواناست"},{"SurahNumber":16,"VerseNumber":78,"Text":"و خدا شما را از بطن مادران بیرون آورد در حالی که هیچ نمی‌دانستید و به شما گوش و چشم و قلب اعطا کرد تا مگر (دانا شوید و) شکر (این نعمتها) به جای آرید"},{"SurahNumber":16,"VerseNumber":79,"Text":"آیا در مرغان هوا نمی‌نگرند که در جوّ آسمان مسخّرند و به جز خدا کسی نگهبان آنها نیست؟! در این امر برای اهل ایمان نشانه‌هایی (از قدرت حق) پدیدار است"},{"SurahNumber":16,"VerseNumber":80,"Text":"و خدا برای سکونت (دائم) شما منزلهایتان را مقرر داشت و (برای سکونت موقت سفر) از پوست و موی چهارپایان خیمه‌ها را برای شما قرار داد تا وقت حرکت و سکون سبک وزن و قابل انتقال باشد، و از پشم و کرک و موی آنها اثاثیه منزل (مانند گلیم و نمد و قالی) و متاع و اسباب زندگانی (و لباسهای فاخر) برای شما خلق فرمود که تا هنگامی معین از آن استفاده کنید"},{"SurahNumber":16,"VerseNumber":81,"Text":"و خدای عالم برای شما سایبانها از آنچه آفریده (از درختان و سقف و دیوار و کوهها) مهیّا ساخت و از غارهای کوه پوشش و اتاقها برایتان قرار داد (تا از سرما و گرما پناهی گیرید) و نیز لباسی که شما را از گرمای آفتاب (و سرمای زمستان) بپوشاند خلق کرد و نیز برای آنکه در جنگ محفوظ مانید لباسی (از آهن) مقرّر گردانید. این چنین نعمت‌های خود را بر شما تمام و کامل می‌کند تا مگر (منعم را بشناسید و) مطیع و تسلیم (امر او) باشید"},{"SurahNumber":16,"VerseNumber":82,"Text":"پس اگر باز روی بگردانند (ای رسول ما) بر تو تبلیغ روشن رسالت (و اتمام حجت) بیش نیست"},{"SurahNumber":16,"VerseNumber":83,"Text":"نعمت خدا را دانسته و شناخته باز انکار می‌کنند و اکثر اینان کافرند"},{"SurahNumber":16,"VerseNumber":84,"Text":"و (به یاد خلق آور) روزی که (در قیامت) ما از هر امتی (رسول و) شاهدی برانگیزیم آن‌گاه به کافران اجازه سخن و اعتذار داده نشود و نه توبه و انابه و عذری از آنان پذیرند"},{"SurahNumber":16,"VerseNumber":85,"Text":"و روزی که ستمکاران عذاب خدا را به چشم ببینند دیگر هیچ نه تخفیف عذاب و نه مهلت (آسایش) خواهند یافت"},{"SurahNumber":16,"VerseNumber":86,"Text":"و چون مشرکان شریکان خود را مشاهده کنند گویند: بارالها، اینانند که ما به جای تو پرستش می‌کردیم (آنها را که ما را فریب دادند به جای ما مجازات کن)، شریکان جواب دهند که شما البته دروغ می‌گویید (ما هرگز شما را به پرستش خود نخواندیم)"},{"SurahNumber":16,"VerseNumber":87,"Text":"و در آن روز همه کفار و مشرکین تسلیم فرمان خدا شوند و هر چه غیر از خدا جعل کرده و می‌پرستیدند همه از نظرشان محو و نابود شود"},{"SurahNumber":16,"VerseNumber":88,"Text":"آنان که خود کافر شدند و راه خدا را نیز به روی خلق بستند ما آنها را به کیفر افساد و اخلال (در کار خلق) عذابی فوق عذاب (کافران دیگر) بیفزاییم"},{"SurahNumber":16,"VerseNumber":89,"Text":"و روزی که ما در میان هر امتی از (رسولان) خودشان گواهی بر آنان برانگیزیم و تو را (ای محمد) بر این امت گواه آریم (آن روز سخت را یاد کن و امت را متذکر ساز)، و ما بر تو این کتاب (قرآن عظیم) را فرستادیم تا حقیقت هر چیز را روشن کند و برای مسلمین هدایت و رحمت و بشارت باشد"},{"SurahNumber":16,"VerseNumber":90,"Text":"همانا خدا (خلق را) فرمان به عدل و احسان می‌دهد و به بذل و عطاء خویشاوندان امر می‌کند و از افعال زشت و منکر و ظلم نهی می‌کند و به شما پند می‌دهد، باشد که موعظه خدا را بپذیرید"},{"SurahNumber":16,"VerseNumber":91,"Text":"و چون با خدا (و رسول و بندگانش) عهدی بستید بدان عهد وفا کنید و هرگز سوگند و پیمان را که مؤکّد و استوار کردید مشکنید، چرا که خدا را بر خود ناظر و گواه گرفته‌اید؛ همانا خدا به هر چه می‌کنید آگاه است"},{"SurahNumber":16,"VerseNumber":92,"Text":"و (در مثل) مانند زنی که رشته خود را پس از تابیدن محکم وا تابید نباشید، که عهد و قسم‌های استوار و محکم خود را برای فریب یکدیگر و فسادکاری به کار برید برای آنکه قومی بر قوم دیگر تفوق دارند، زیرا خدا شما را به این عهد و قسمها می‌آزماید و در روز قیامت همه (تقلّبها و) اختلافات شما را بر شما آشکار خواهد ساخت"},{"SurahNumber":16,"VerseNumber":93,"Text":"و اگر خدا می‌خواست (به مشیّت ازلی) همه بشر را یک امت قرار می‌داد (و هیچ‌گونه اختلافات نژاد و زبان و ملیت در بشر نمی‌گذاشت) و لیکن (این اختلافات برای امتحان است و پس از امتحان) هر که را بخواهد به گمراهی وا می‌گذارد و هر که را بخواهد هدایت می‌کند، و البته آنچه می‌کرده‌اید از همه سؤال خواهید شد"},{"SurahNumber":16,"VerseNumber":94,"Text":"و عهد و سوگندهای خود را برای فریب یکدیگر به کار مبرید تا آن که ثابت قدم است نیز (به فریب و سوگند دروغ) بلغزد و از این که راه خدا را (بر خلق) بستید همه به سختی مبتلا شوید و به عذابی بزرگ گرفتار گردید"},{"SurahNumber":16,"VerseNumber":95,"Text":"و عهد خدا را به بهایی اندک معامله نکنید؛ که آنچه (از نعمت ابد) نزد خداست اگر بفهمید بسیار شما را بهتر است (از آن منفعتی که به نقض عهد بیابید)"},{"SurahNumber":16,"VerseNumber":96,"Text":"آنچه نزد شماست همه نابود خواهد شد و آنچه نزد خداست (از ذخائر اعمال نیک و ثواب آخرت، تا ابد) باقی خواهد بود و البته اجری که به صابران بدهیم اجری است بسیار بهتر از عملی که به جا می‌آوردند"},{"SurahNumber":16,"VerseNumber":97,"Text":"هر کس از مرد و زن کار نیکی به شرط ایمان به خدا به جای آرد ما او را به زندگانی خوش و با سعادت زنده ابد می‌گردانیم و اجری بسیار بهتر از عمل نیکی که می‌کردند به آنان عطا می‌کنیم"},{"SurahNumber":16,"VerseNumber":98,"Text":"(ای رسول ما) چون خواهی تلاوت قرآن کنی اول از شر وسوسه شیطان مردود به خدا پناه بر"},{"SurahNumber":16,"VerseNumber":99,"Text":"که البته شیطان را هرگز بر کسانی که به خدا ایمان آورده و بر پروردگارشان توکل و اعتماد می‌کنند تسلط نخواهد بود"},{"SurahNumber":16,"VerseNumber":100,"Text":"تنها تسلط شیطان بر آن نفوسی است که او را دوست گرفته‌اند و کسانی که (به اغوای او) به خدا شرک می‌آورند"},{"SurahNumber":16,"VerseNumber":101,"Text":"و ما هرگاه آیتی را (از راه مصلحت) نسخ کرده و به جای آن آیتی دیگر آوریم-در صورتی که خدا بهتر داند تا چه چیز (به صلاح خلق) نازل کند- (کافران اعتراض بر نسخ آیه کرده و) می‌گویند تو (بر خدا) همیشه افترا می‌بندی. (چنین نیست) بلکه اکثر اینها نمی‌دانند (که این نزول آسمانی است)"},{"SurahNumber":16,"VerseNumber":102,"Text":"بگو که این آیات را روح القدس از جانب پروردگارت به حقیقت و راستی نازل کرده تا اهل ایمان را ثابت قدم گرداند و برای مسلمین هدایت و بشارت باشد"},{"SurahNumber":16,"VerseNumber":103,"Text":"و ما کاملا آگاهیم که کافران (معاند) می‌گویند: آن کس که مطالب این قرآن را به رسول می‌آموزد بشری است، (مقصودشان بلعام ترسا یا عایش یا یعیش یا غلام رومی یا سلمان فارسی بود) در صورتی که زبان آن کس که این قرآن را به او نسبت می‌دهند اعجمی (غیر فصیح) است و این قرآن به زبان عربی فصیح و روشن است"},{"SurahNumber":16,"VerseNumber":104,"Text":"البته آنان که به آیات خدا ایمان نمی‌آورند (پس از اتمام حجت کامل) خدا هرگز هدایتشان نخواهد کرد و آنها را عذابی دردناک خواهد رسید"},{"SurahNumber":16,"VerseNumber":105,"Text":"دروغ را آن کسانی به خدا می‌بندند که ایمان به آیات خدا ندارند و این کافران البته خود مردمی دروغگویند"},{"SurahNumber":16,"VerseNumber":106,"Text":"هر کس بعد از آنکه به خدا ایمان آورده باز کافر شد-نه آنکه به زبان از روی اجبار کافر شود و دلش در ایمان ثابت باشد (مانند عمار یاسر) بلکه به اختیار کافر شد و با رضا و رغبت و هوای نفس، دلش آکنده به ظلمت کفر گشت-بر آنها خشم و غضب خدا و عذاب بزرگ دوزخ خواهد بود"},{"SurahNumber":16,"VerseNumber":107,"Text":"این غضب و عذاب بر آنها بدین سبب است که حیات (فانی) دنیا را بر (حیات ابدی) آخرت برگزیدند و این که خدا هرگز کافران را هدایت نخواهد کرد"},{"SurahNumber":16,"VerseNumber":108,"Text":"همین‌ها هستند که خدا بر دلها و گوش و چشمهایشان مهر (قهر) زده است و اینها همان مردمند که (از خدا و قیامت) غافلند"},{"SurahNumber":16,"VerseNumber":109,"Text":"بی‌گمان آنان در عالم آخرت بسیار زیانکارند"},{"SurahNumber":16,"VerseNumber":110,"Text":"آن‌گاه محققا خدا بر مؤمنانی که از شهر و دیار خود چون به شر و فتنه کفار مبتلا شدند ناگزیر هجرت کردند و در راه دین جهاد و صبر بسیار نمودند، آری خدا از این پس بر آنها بسیار آمرزنده و مهربان خواهد بود"},{"SurahNumber":16,"VerseNumber":111,"Text":"(یاد کن بر امت) آن روزی که (از شدت ابتلاء و سختی) هر نفسی می‌آید در حالی که (برای رفع عذاب) به جدل و دفاع از خود برمی‌خیزد، و هر کس را به جزاء عمل او کاملا می‌رسانند و بر آنها ستم نمی‌کنند"},{"SurahNumber":16,"VerseNumber":112,"Text":"و خدا بر شما حکایت کرد و مثل آورد مثل شهری را که در آن امنیت کامل حکمفرما بود و اهلش در آسایش و اطمینان زندگی می‌کردند و از هر جانب روزی فراوان به آنها می‌رسید تا آنکه اهل آن شهر نعمتهای خدا را کفران کردند، خدا هم به موجب آن کفران و معصیت طعم گرسنگی و بیمناکی را به آنها چشانید و چون لباس، سراپای وجودشان را پوشاند"},{"SurahNumber":16,"VerseNumber":113,"Text":"و رسولی از خود آنها بر آنها آمد ولی او را تکذیب کردند، و عذاب بر آنها فرا رسید در حالی که ستمکار بودند"},{"SurahNumber":16,"VerseNumber":114,"Text":"پس شما (مؤمنان از حال آنها عبرت گیرید و) از آنچه خدا روزی حلال و طیّب شما قرار داده تناول کنید و شکر نعمت خدا به جای آرید اگر حقیقتا خدا را می‌پرستید"},{"SurahNumber":16,"VerseNumber":115,"Text":"خدا بر شما بندگان تنها مردار و خون و گوشت خوک و آنچه را که به نام غیر خدا ذبح کنند حرام گردانید، و اگر کسی مضطر و ناچار شود بی‌آنکه قصد تجاوز (از اندازه) و تعدی (از حکم خدا) نماید (باز از همین حرامها به قدر ضرورت تناول کند) خدا البته بسیار آمرزنده و مهربان است"},{"SurahNumber":16,"VerseNumber":116,"Text":"و شما نباید از پیش خود به دروغ چیزی را حلال و چیزی را حرام گویید و به خدا نسبت دهید تا بر خدا دروغ بندید، که آنان که بر خدا دروغ بندند هرگز روی رستگاری نخواهند دید"},{"SurahNumber":16,"VerseNumber":117,"Text":"(آنچه از این طریق به دست آورند) متاعی قلیل است و (در آخرت) عذابی دردناک خواهند داشت"},{"SurahNumber":16,"VerseNumber":118,"Text":"و ما همان چیزها که بر تو پیش از این شرح کردیم (از مردار و خون و خنزیر و ذبیحه به نام غیر خدا) بر یهودیان حرام کردیم، و ما بر آنان ستم نکردیم لیکن آنها خود بر نفس خویش ستم می‌کردند (که حلال خدا را حرام کردند)"},{"SurahNumber":16,"VerseNumber":119,"Text":"باز هم خدا بر آنان که از روی جهالت و نادانی عمل زشتی انجام داده و سپس به درگاه او توبه کرده و (فساد آن عمل زشت را) اصلاح کنند، بعد از توبه خدا بسیار آمرزنده و مهربان است"},{"SurahNumber":16,"VerseNumber":120,"Text":"همانا ابراهیم (خلیل) امتی مطیع و فرمانبردار و یکتاپرست بود و هرگز به خدای یکتا شرک نیاورد"},{"SurahNumber":16,"VerseNumber":121,"Text":"همیشه شکرگزار نعمتهای خدا بود که خدا او را (به رسالت) برگزید و به راه مستقیمش هدایت فرمود"},{"SurahNumber":16,"VerseNumber":122,"Text":"و او را در دنیا نیکویی (و سعادت) عطا کردیم و در آخرت از صالحان و نیکان خواهد بود"},{"SurahNumber":16,"VerseNumber":123,"Text":"آن گاه بر تو وحی کردیم که (در دعوت به خداپرستی و توحید و بسط معارف الهی) آیین ابراهیم را تعقیب کن که پاک و یکتا پرست بود و هرگز به خدای یکتا شرک نیاورد"},{"SurahNumber":16,"VerseNumber":124,"Text":"(حکم حرمت) روز شنبه تنها بر یهود که در آن راه اختلاف پیمودند (و حرمتش نگاه نداشتند) مقرر گردید، و خدای تو البته روز قیامت در آنچه (خلق) در آن اختلاف و نزاع برپا می‌کردند حکم خواهد کرد"},{"SurahNumber":16,"VerseNumber":125,"Text":"(ای رسول ما خلق را) به حکمت (و برهان) و موعظه نیکو به راه خدایت دعوت کن و با بهترین طریق با اهل جدل مناظره کن (وظیفه تو بیش از این نیست) که البته خدای تو (عاقبت حال) کسانی را که از راه او گمراه شده و آنان را که هدایت یافته‌اند بهتر می‌داند"},{"SurahNumber":16,"VerseNumber":126,"Text":"و اگر به شما مسلمانان کسی عقوبت و ستمی رسانید شما باید به قدر آن در مقابل انتقام کشید (نه بیشتر) و اگر صبوری کنید البته برای صابران بهتر خواهد بود"},{"SurahNumber":16,"VerseNumber":127,"Text":"و تو (ای رسول) صبر و تحمل پیشه کن که صبر تو تنها به (توفیق) خداست، و بر آنها (که ترک کفر و عناد نمی‌کنند) غمگین مشو و از مکر و حیله آنان دلتنگ مباش"},{"SurahNumber":16,"VerseNumber":128,"Text":"محققا خدا یار و یاور متقیان و نیکوکاران عالم است"}]}