{"Id":439,"LanguageCodes":["tr","tur"],"Name":"tur-ynozturk","Author":"Y. N. Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":17,"VerseNumber":1,"Text":"Bütün varlıkların tespihi o kudretdir ki, ayetlerimizden bazılarını kendisine gösterelim/kendisini ayetlerimizden bir parça olarak gösterelim diye kulunu, gecenin birinde Mescit-i Haram´dan, çevresini bereketlendirdiğimiz Mescid-i Aksa´ya/o en uzak secdegâha yürütmüştür. Hiç kuşkusuz, O´dur Semî´ ve Basîr"},{"SurahNumber":17,"VerseNumber":2,"Text":"Mûsa´ya Kitap´ı verdik ve onu, \"Benden başka bir vekil tutmayın!\" buyruğuyla Beniisrail´e bir kılavuz kıldık"},{"SurahNumber":17,"VerseNumber":3,"Text":"Ey Nûh ile beraber taşıdığımız kişilerin soyu! Gerçek şu ki, Nûh çok şükreden bir kuldu"},{"SurahNumber":17,"VerseNumber":4,"Text":"Biz, Beniisrail´e Kitap´ta şu yolda bir yargıda bulunduk: Siz yeryüzünde muhakkak iki kez bozgun vücuda getireceksiniz ve muhakkak büyük bir kibirle böbürleneceksiniz"},{"SurahNumber":17,"VerseNumber":5,"Text":"Nihayet, o ikiden birincinin vadesi geldiğinde, üzerinize aşılmaz bir güce sahip kullarımızı gönderdik de onlar, barınakların aralarına girip araştırdılar. Ve bu, yerine getirilmiş bir vaat idi"},{"SurahNumber":17,"VerseNumber":6,"Text":"Sonra onlar üzerinde size tekrar egemenlik verdik, mallar ve oğullarla sizi güçlendirdik ve sizi toplum olarak çoğalttık"},{"SurahNumber":17,"VerseNumber":7,"Text":"Eğer güzel davranırsanız, kendi benlikleriniz için güzellik sergilemiş olursunuz. Ve eğer kötülük yaparsanız o da benlikleriniz aleyhine olur. Bu sırada, yüzlerinizi çirkinleştirsinler, ilk kez girdikleri gibi mabede girsinler ve egemenlik altına aldıklarını yerle bir etsinler diye ikinci vaat geldi"},{"SurahNumber":17,"VerseNumber":8,"Text":"Rabbiniz size belki rahmet eder. Ve eğer yine eski duruma dönerseniz, biz de döneriz. Ve biz, cehennemi, küfre batanlar için çepeçevre kuşatan bir zından yapmışızdır"},{"SurahNumber":17,"VerseNumber":9,"Text":"Şüpheniz olmasın ki bu Kur´an en kalıcı, en doğru olana kılavuzlar ve müminlere şu yolda müjde verir: Barışa/hayra yönelik işler yapanlar için büyük bir ödül vardır"},{"SurahNumber":17,"VerseNumber":10,"Text":"Âhirete inanmayanlar var ya, onlar için biz korkunç bir azap hazırlamışızdır"},{"SurahNumber":17,"VerseNumber":11,"Text":"İnsan, hayra davet eder gibi şerri çağırıyor/insan, hayra duasıyla şerri davet ediyor. İnsan çok acelecidir"},{"SurahNumber":17,"VerseNumber":12,"Text":"Biz, geceyi ve gündüzü iki ayet yaptık; sonra gecenin ayetini silip gündüzün ayetini gösterici yaptık ki, Rabbinizden bir lütuf isteyesiniz, yılların sayısını ve hesabı bilesiniz. Biz her şeyi ayrıntılı bir biçimde açıkladık"},{"SurahNumber":17,"VerseNumber":13,"Text":"Her insanın uğursuzluk kuşunu onun boynuna takmışızdır. Kıyamet günü kendisine, önünde açılmış olarak bulacağı bir kitap çıkaracağız"},{"SurahNumber":17,"VerseNumber":14,"Text":"Oku kitabını! Bugün sana hesap sorucu olarak öz benliğin yeter"},{"SurahNumber":17,"VerseNumber":15,"Text":"Kim yola gelirse kendisi için yola gelmiş olur. Sapıtan da kendi aleyhine sapıtmış olur. Hiçbir günahkâr, bir başka günahkârın yükünü taşımaz. Ve biz, bir resul göndermedikçe azap edici değiliz"},{"SurahNumber":17,"VerseNumber":16,"Text":"Biz bir ülkeyi/medeniyeti mahvetmek istediğimizde, onun servet ve nimetle şımarmış elebaşlarına emirler yöneltiriz/onları yöneticiler yaparız da onlar, orada bozuk gidişler sergilerler. Böylece o ülke/medeniyet aleyhine hüküm hak olur; biz de onun altını üstüne getiririz"},{"SurahNumber":17,"VerseNumber":17,"Text":"Nûh´tan sonra da nice kuşakları helak ettik. Kullarının günahlarını haber alıcı ve görücü olarak Rabbin yeter"},{"SurahNumber":17,"VerseNumber":18,"Text":"Peşin isteyene dünyada peşin veririz: Dilediğimize dilediğimiz kadar. Sonra da ona cehennemi veririz; yaslanır ona, kınanmış ve kovulmuş olarak"},{"SurahNumber":17,"VerseNumber":19,"Text":"Kim de âhireti ister ve inanmış olarak ona yaraşır bir gayretle çalışırsa, böylelerinin gayretleri teşekkürle karşılanır"},{"SurahNumber":17,"VerseNumber":20,"Text":"Rabbinin lütfundan nimetlerle hepsine uzanırız: Onlara da bunlara da. Rabbinin lütfu, kimse tarafından engellenemez/kısıtlanamaz"},{"SurahNumber":17,"VerseNumber":21,"Text":"Bak nasıl, kimini kimine üstün kıldık! Ama âhiret, dereceler bakımından elbette daha büyük, lütuflandırma bakımından daha yücedir"},{"SurahNumber":17,"VerseNumber":22,"Text":"Allah´ın yanına başka bir ilah koyma ki, yapayalnız ve horlanmış olarak oturup kalmayasın"},{"SurahNumber":17,"VerseNumber":23,"Text":"Rabbin şöyle hükmetti: O´ndan başkasına kulluk/ibadet etmeyin, anaya-babaya çok güzel davranın: Onlardan birisi yahut her ikisi senin yanında ihtiyarlık çağına gelirse sakın onlara \"Öf!\" bile deme; onları azarlama, onlara tatlı-iltifatlı söz söyle"},{"SurahNumber":17,"VerseNumber":24,"Text":"Rahmetten yerlere eğilme kanadını onlar için indir ve de ki: \"Rabbim, merhametli davran onlara, tıpkı küçüklüğümde beni koruyup büyüttükleri gibi"},{"SurahNumber":17,"VerseNumber":25,"Text":"Benliklerinizin içindekini Rabbiniz daha iyi bilir. Eğer siz barışsever/iyi kişiler olursanız O, tövbeye sarılanları affeder"},{"SurahNumber":17,"VerseNumber":26,"Text":"Akrabaya hakkını ver! Çaresize, yolda kalana da. Fakat saçıp savurma"},{"SurahNumber":17,"VerseNumber":27,"Text":"Çünkü saçıp savuranlar şeytanların kardeşleri olurlar. Ve şeytan, kendi Rabbine nankörlük etmiştir"},{"SurahNumber":17,"VerseNumber":28,"Text":"Eğer onlardan, Rabbinden ümit ettiğin bir rahmeti bekleme yüzünden yüz çevirecek olursan, o zaman onlara yumuşak/tatlı bir söz söyle"},{"SurahNumber":17,"VerseNumber":29,"Text":"Elini bağlayıp boynuna asma. Ama onu büsbütün de salıverme. Sonra kınanır, hasret içinde bir köşede büzülür kalırsın"},{"SurahNumber":17,"VerseNumber":30,"Text":"Hiç kuşkusuz Rabbin, dilediğine rızkı açar da kısar da. O, kullarını görüyor, onlardan haber alıyor"},{"SurahNumber":17,"VerseNumber":31,"Text":"Yoksulluk korkusuyla çocuklarınızı öldürmeyin. Onları da sizi de biz rızıklandırıyoruz. Kuşkusuz, onları öldürmek büyük bir günahtır"},{"SurahNumber":17,"VerseNumber":32,"Text":"Zinaya yaklaşmayın. Çünkü o iğrenç bir iştir; yol olarak da çok kötüdür"},{"SurahNumber":17,"VerseNumber":33,"Text":"Allah´ın saygıya layık kıldığı cana haklı bir sebep yokken kıymayın. Kim haksızlıkla öldürülürse, onun velisine yetki/söz hakkı vermişizdir. Ama o da öldürmede sınır tanımazlık etmesin. Çünkü kendisine yardım edilmiştir"},{"SurahNumber":17,"VerseNumber":34,"Text":"Yetimin malına yaklaşmayın. Ancak rüştüne erişinceye kadar, güzel bir yolla ilgilenebilirsiniz. Ahdinize vefalı olun çünkü verilen söz sorumluluk gerektirir"},{"SurahNumber":17,"VerseNumber":35,"Text":"Ölçtüğünüz zaman tam ve dürüst ölçün. Hilesiz teraziyle tartın. Bu, hem hayırlı hem de sonuç bakımından güzeldir"},{"SurahNumber":17,"VerseNumber":36,"Text":"Hakkında bilgin olmayan şeyin ardına düşme! Çünkü kulak, göz ve gönlün hepsi bundan sorumlu tutulacaktır"},{"SurahNumber":17,"VerseNumber":37,"Text":"Yeryüzünde kasılıp kabararak yürüme! Çünkü sen, yeri asla yırtamazsın, uzunlukça da dağlara ulaşamazsın"},{"SurahNumber":17,"VerseNumber":38,"Text":"Bütün bu sayılanların kötü olanları, Rabbin katında çirkin görülmüştür"},{"SurahNumber":17,"VerseNumber":39,"Text":"Bunlar, Rabbinin sana, hikmetten vahyetmiş olduklarıdır. Allah´ın yanına başka tanrı koyma ki, kınanmış ve kovulmuş bir halde cehenneme atılmayasın"},{"SurahNumber":17,"VerseNumber":40,"Text":"Rabbiniz, oğulları seçip size özgüledi de kendisi meleklerden kızlar mı edindi? Gerçekten siz çok dehşet verici bir söz söylüyorsunuz"},{"SurahNumber":17,"VerseNumber":41,"Text":"Biz, gerçeği, Kur´an´da türlü biçimlerde ifade ettik ki, düşünüp anlayabilsinler. Fakat bu onların sadece kaçışlarını artırıyor"},{"SurahNumber":17,"VerseNumber":42,"Text":"De ki: \"Eğer onların dediği gibi Allah´la beraber ilahlar olsaydı, o zaman onlar arşın sahibine varmak için elbette bir yol ararlardı"},{"SurahNumber":17,"VerseNumber":43,"Text":"O hep tespih edilen, onların söylediklerinden çok uzak ve çok yüksek; hem de ölçüye sığmayacak kadar yüksek"},{"SurahNumber":17,"VerseNumber":44,"Text":"Yedi gök, yerküre ve bunların içindekiler O´nu tespih ederler. Hiçbir şey yoktur ki, O´nu överek tespih etmesin; fakat siz onların tespihlerini fark edemezsiniz. O Halîm´dir, Gafûr´dur"},{"SurahNumber":17,"VerseNumber":45,"Text":"Kur´an okuduğunda, seninle, âhirete inanmayanlar arasına gizli bir perde çekeriz"},{"SurahNumber":17,"VerseNumber":46,"Text":"Kalpleri üzerine, onu anlamamaları için kabuklar geçiririz, kulaklarına da bir ağırlık koyarız. Rabbini yalnız Kur´an´da andığın zaman/Kur´an´da yalnız O´nu andığın zaman, nefretle geriye dönüp kaçarlar"},{"SurahNumber":17,"VerseNumber":47,"Text":"Onların seni dinlerken, neye kulak verdiklerini biz daha iyi biliriz. Aralarında fısıldaşırlarken de şöyle konuşur o zalimler: \"Büyülenmiş bir adamdan başkasının ardı sıra gitmiyorsunuz"},{"SurahNumber":17,"VerseNumber":48,"Text":"Bak nasıl örnekler verdiler sana, nasıl sapıttılar. Artık hiçbir yola varamazlar"},{"SurahNumber":17,"VerseNumber":49,"Text":"Dediler ki: \"Biz, bir yığın kemik olduğumuz, un-ufak hale geldiğimiz zaman mı, gerçekten biz o zaman mı yeni bir yaratılışla diriltileceğiz"},{"SurahNumber":17,"VerseNumber":50,"Text":"De ki: \"İster taş olun ister demir"},{"SurahNumber":17,"VerseNumber":51,"Text":"İsterseniz gönlünüzde büyüyen herhangi bir yaratık olun.\" Diyecekler ki: \"Peki bizi yeniden kim yaratacak?\" De ki: \"Sizi ilk kez yaratan kimse, o!\" Bunun üzerine başlarını sana doğru alaylı bir biçimde sallayarak şöyle konuşacaklar: \"Ne zaman o?\" De ki: \"Çok yakın olabilir"},{"SurahNumber":17,"VerseNumber":52,"Text":"Sizi çağıracağı gün, onu hamt ederek çağrısına derhal uyacaksınız. Ve sadece az bir süre kaldığınızı düşüneceksiniz"},{"SurahNumber":17,"VerseNumber":53,"Text":"Kullarıma de ki: En güzel olan neyse onu söylesinler. Çünkü şeytan, aralarına yamukluk sokar. Şeytan, insan için apaçık bir düşmandır"},{"SurahNumber":17,"VerseNumber":54,"Text":"Rabbiniz sizi daha iyi bilir. Dilerse size rahmet eder, dilerse size azap eder. Biz seni onlar üzerine vekil göndermedik"},{"SurahNumber":17,"VerseNumber":55,"Text":"Rabbin, göklerdeki ve yerdeki kimseleri de daha iyi bilir. Yemin olsun, biz, peygamberlerin bir kısmını bir kısmına üstün kılmışızdır. Davûd´a da Zebur´u verdik"},{"SurahNumber":17,"VerseNumber":56,"Text":"De ki: \"O´nun berisinden bel bağladıklarınızı çağırın; onlar, başınızdaki zorluk ve sıkıntıyı ne kaldırabilirler ne de değiştirebilirler"},{"SurahNumber":17,"VerseNumber":57,"Text":"O yakarıp durduklarının kendileri, en çok yakınlık kazanmışları da dahil, Rablerine varmaya vesîle ararlar; O´nun rahmetini umarlar, O´nun azabından korkarlar. Çünkü Rabbinin azabı gerçekten korkulasıdır"},{"SurahNumber":17,"VerseNumber":58,"Text":"Hiçbir kent/medeniyet dışta kalmamak üzere, kıyamet gününden önce hepsini ya helâk edeceğiz yahut da şiddetli bir azapla azaplandıracağız. İşte bu, Kitap´ta satır satır yazılmış bulunuyor"},{"SurahNumber":17,"VerseNumber":59,"Text":"Bizi, mucizeler göstermekten alıkoyan, daha öncekilerin onları yalanlamış olmasından başka bir şey değildir. Semûd kavmine o dişi deveyi açık bir mucize olarak verdik de onunla kendilerine zulmettiler. Biz, mucizeleri yalnız korkutup sindirmek için göndeririz"},{"SurahNumber":17,"VerseNumber":60,"Text":"Hani, sana: \"Rabbin, insanları çepeçevre kuşatmıştır.\" demiştik. Sana gösterdiğimiz o rüyayı da Kur´an´da lanetlenmiş bulunan o ağacı/soyu da insanları sınamak dışında bir sebeple göndermedik. Biz onları korkutuyoruz ama bu onların kudurganlığını artırmaktan başka bir katkı sağlamıyor"},{"SurahNumber":17,"VerseNumber":61,"Text":"Hani, meleklere: \"Âdem´e secde edin!\" demiştik; onlar da secde etmişlerdi. Ama İblis secde etmemiş, şöyle demişti: \"Çamur olarak yarattığın kişiye secde mi ederim"},{"SurahNumber":17,"VerseNumber":62,"Text":"Yine dedi: \"Şu benden üstün kıldığına bir baksana! Yemin olsun, eğer beni kıyamet gününe kadar ertelersen, onun soyunu, pek azı hariç, hükmüm altına alacağım"},{"SurahNumber":17,"VerseNumber":63,"Text":"Allah buyurdu: \"Defol git! Onlardan kim sana uyarsa, cezanız cehennem olacaktır. Ne de mükemmel ceza"},{"SurahNumber":17,"VerseNumber":64,"Text":"Onlardan güç yetirdiğini sesinle yerinden oynat. Atlıların ve yayalarınla yaygara çıkarıp üzerlerine çullan. Mallarda, evlatlarda onlara ortak ol, onlara ha bire vaatte bulun.\" Şeytan onlara bir aldanıştan başka ne vaat eder ki"},{"SurahNumber":17,"VerseNumber":65,"Text":"Kuşkusuz, benim kullarım üzerinde senin hiçbir sultan olmayacaktır.\" Vekil olarak Rabbin yeter"},{"SurahNumber":17,"VerseNumber":66,"Text":"Rabbiniz odur ki, lütfundan nasip arayasınız diye sizin için denizde gemiler yürütüyor. O, size karşı gerçekten çok merhametlidir"},{"SurahNumber":17,"VerseNumber":67,"Text":"Denizde size bir zorluk dokunduğunda, O´nun dışındaki tüm yalvardıklarınız ortadan kaybolur. Fakat O, sizi kurtarıp karaya çıkarınca yüz çevirirsiniz. İnsan çok nankördür"},{"SurahNumber":17,"VerseNumber":68,"Text":"Peki, kara tarafında sizi yere geçirivermesinden yahut üstünüze çakıl savuran bir kasırga göndermesinden emin misiniz? Sonra kendinize hiçbir vekil bulamazsınız"},{"SurahNumber":17,"VerseNumber":69,"Text":"Yoksa sizi bir kez daha oraya gönderip üstünüze kırıp geçiren bir fırtına salarak, inkâr ettiğinizden dolayı sizi boğmayacağından emin misiniz? Sizin adınıza, bizden bunun öcünü alacak birini de bulamazsınız"},{"SurahNumber":17,"VerseNumber":70,"Text":"Yemin olsun, biz, âdemoğullarını onur ve üstünlükle donattık, onları karada ve denizde binitlerle yükledik. Onları, güzel ve temiz rızıklarla besledik. Ve onları, yarattıklarımızın birçoğundan üstün kıldık"},{"SurahNumber":17,"VerseNumber":71,"Text":"Gün olur, insan gruplarından herbirini kendi önderiyle çağırırız. O gün kitabı kendisine sağdan verilenler, kitaplarını okuyacaklar ve bir kıl kadar haksızlığa uğratılmayacaklar"},{"SurahNumber":17,"VerseNumber":72,"Text":"Bu dünyada kör olan, âhirette de kördür. Yolca da daha sapıktır o"},{"SurahNumber":17,"VerseNumber":73,"Text":"Az kalsın seni, sana vahyettiğimizden uzaklaştırarak ondan gayrısını uydurup bize isnat edesin diye fitneye düşüreceklerdi. İşte o takdirde seni dost edinirlerdi"},{"SurahNumber":17,"VerseNumber":74,"Text":"Eğer biz seni sağlamlaştırmamış olsaydık, yemin olsun, onlara birazcık meylediverecektin"},{"SurahNumber":17,"VerseNumber":75,"Text":"İşte o zaman sana, hayatın da ölümün de katmerli acılarını tattırdık. Ve bize karşı hiçbir yardımcı da bulamazdın"},{"SurahNumber":17,"VerseNumber":76,"Text":"Az kalsın bu topraktan çıkarmak için seni sıkıştıracaklardı. Böyle bir durumda onlar orada senin arkandan çok az bir süre kalacaklardı"},{"SurahNumber":17,"VerseNumber":77,"Text":"Senden önce gönderdiğimiz resullerimize uygulanan yöntem de buydu. Sen bizim yol ve yöntemimizde değişme bulamazsın"},{"SurahNumber":17,"VerseNumber":78,"Text":"Güneşin kaymasından/aşağı sarkmasından, gecenin kararmasına kadar namazı/duayı yerine getir. Sabah Kur´an´ını da gözet. Çünkü sabah Kur´an´ı tanıklarca izlenmektedir"},{"SurahNumber":17,"VerseNumber":79,"Text":"Sana özgü bir davranış olarak, gecenin bir kısmında, o Kur´an´la meşgul olmak üzere uyanık ol/uykudan uyan. Böylece Rabbinin seni övgüye layık bir konuma ulaştırması umulur"},{"SurahNumber":17,"VerseNumber":80,"Text":"Şöyle yakar: \"Rabbim! Beni, gireceğim yere doğruluk-dürüstlükle sok, çıkacağım yerden doğruluk-dürüstlükle çıkar. Katından bana yardımcı bir güç/kanıt ver"},{"SurahNumber":17,"VerseNumber":81,"Text":"Ve de ki: \"Hak geldi bâtıl yıkılıp gitti. Bâtıl, yok olmaya zaten mahkûmdu"},{"SurahNumber":17,"VerseNumber":82,"Text":"Biz Kur´an´dan, inananlar için şifa ve rahmet olacak şeyler indiriyoruz. Ama bu, zalimlerin yıkımını artırmaktan başka katkı sağlamıyor"},{"SurahNumber":17,"VerseNumber":83,"Text":"İnsana nimet verdiğimizde yüz çevirip yan çizer. Kendisine şer dokununca da hemen ümitsiz oluverir"},{"SurahNumber":17,"VerseNumber":84,"Text":"De ki: \"Herkes, kendi varlık yapısına uygun iş görür. Yolca daha doğru gidenin kim olduğunu Rabbiniz daha iyi bilir"},{"SurahNumber":17,"VerseNumber":85,"Text":"Ve sana ruhtan sorarlar. De ki: \"Ruh, Rabbimin emrindendir. Ve size, ilimden sadece az bir şey verilmiştir"},{"SurahNumber":17,"VerseNumber":86,"Text":"Yemin olsun, biz dilesek sana vahyetmiş olduğumuzu tamamen gideriveririz, sonra onu elde etmek için bizim katımızda kendine bir vekil de bulamazsın"},{"SurahNumber":17,"VerseNumber":87,"Text":"Ancak, Rabbinden bir rahmet müstesna. Kuşkusuz, O´nun sana lütfu pek büyüktür"},{"SurahNumber":17,"VerseNumber":88,"Text":"De ki: \"Yemin olsun, eğer insanlar ve cinler şu Kur´an´ın bir benzerini getirmek üzere bir araya toplansalar, birbirlerine de destek olsalar, onun bir benzerini yine de ortaya getiremezler"},{"SurahNumber":17,"VerseNumber":89,"Text":"Yemin olsun, biz bu Kur´an´da, insanlar için her benzetmeden nice örnekler sıraladık. Ama insanların çoğu inkâr ve nankörlükten başka bir şeyde diretmediler"},{"SurahNumber":17,"VerseNumber":90,"Text":"Dediler ki: \"Bizim için yerden bir pınar fışkırtmadığın sürece sana asla inanmayacağız"},{"SurahNumber":17,"VerseNumber":91,"Text":"Yahut senin, hurmalardan, üzümlerden oluşan bir bahçen olmalı. Onların aralarından şarıl şarıl ırmaklar akıtmalısın"},{"SurahNumber":17,"VerseNumber":92,"Text":"Yahut iddia ettiğin gibi göğü, parçalar halinde üzerimize düşürmelisin, yahut Allah´ı ve melekleri karşımıza dikmelisin"},{"SurahNumber":17,"VerseNumber":93,"Text":"Yahut altından bir evin olmalı, yahut göğe yükselmelisin. Ancak senin göğe çıktığına, okuyacağımız bir kitabı bize indireceğin zamana kadar, asla inanmayız!\" De ki: \"Rabbimin şanı yücedir. Ben, insan bir resulden başka neyim ki"},{"SurahNumber":17,"VerseNumber":94,"Text":"Kendilerine hak kılavuzcusu geldiğinde, insanların iman etmelerine, şöyle demelerinden başka bir şey engel olmadı: \"Allah, bir insan mı resul gönderdi"},{"SurahNumber":17,"VerseNumber":95,"Text":"De ki: \"Eğer yeryüzünde doygunluğa ulaşmış melekler dolaşır olsaydı, elbette gökten onlara bir melek-resul gönderirdik"},{"SurahNumber":17,"VerseNumber":96,"Text":"De ki: \"Benimle sizin aranızda tanık olarak Allah yeter. O, kullarından haberdardır, onları görmektedir"},{"SurahNumber":17,"VerseNumber":97,"Text":"Allah kime hidayet verirse doğru olan yolu bulan odur. Kimi de şaşırtırsa, böyleleri için O´nun dışında dostlar bulamazsın. Kıyamet günü böylelerini kör, dilsiz ve sağır bir halde yüzleri üstüne sürerek haşrederiz. Varacakları yer cehennemdir ki, alevi dindikçe kızgın ateşini körükleyiveririz"},{"SurahNumber":17,"VerseNumber":98,"Text":"Cezaları işte budur. Çünkü ayetlerimizi inkâr ettiler ve şöyle dediler: \"Biz, bir kemik yığını olduktan, un-ufak hale geldikten sonra mı, sahi bundan sonra mı, yeni bir yaratılışla diriltileceğiz"},{"SurahNumber":17,"VerseNumber":99,"Text":"Görmediler mi ki, o, gökleri ve yeri yaratan Allah, kendilerinin benzerlerini yaratmaya da Kaadir´dir. Onlar için bir süre belirlemiştir, bunda kuşku yok. Ama zalimler, inkârdan başka bir şeyde direnmiyorlar"},{"SurahNumber":17,"VerseNumber":100,"Text":"De ki: \"Eğer Rabbimin rahmet hazinelerine sahip olsaydınız, o zaman da harcanır-biter korkusuyla cimri davranırdınız.\" İnsan çok cimridir"},{"SurahNumber":17,"VerseNumber":101,"Text":"Yemin olsun, biz, Mûsa´ya açık-seçik dokuz mucize verdik. İsrailoğullarına sor: Hani, Mûsa onlara geldiğinde Firavun ona şöyle demişti: \"Ben senin kesinlikle büyülendiğini düşünüyorum, ey Mûsa"},{"SurahNumber":17,"VerseNumber":102,"Text":"Mûsa dedi: \"Yemin olsun, sen bilmektesin ki, bunları, basîretle görülebilecek ibretler halinde/basîretler olarak o, göklerin ve yerin Rabbinden başkası indirmedi. Vallahi ben seni mahvolmuş görüyorum, ey Firavun"},{"SurahNumber":17,"VerseNumber":103,"Text":"Firavun onları o topraktan sürüp çıkarmak istedi de biz onu ve yanındakilerin tümünü boğduk"},{"SurahNumber":17,"VerseNumber":104,"Text":"Bunun ardından, İsrailoğullarına şöyle dedik: \"Şu toprakta oturun. Âhiret vaadi/ikinci vaat gelince, sizi toplayıp bir araya getireceğiz"},{"SurahNumber":17,"VerseNumber":105,"Text":"Biz onu hak ile indirdik ve o hak ile indi. Seni de ancak müjdeci ve uyarıcı olarak gönderdik"},{"SurahNumber":17,"VerseNumber":106,"Text":"Onu, okunacak şeyleri toplayan bir kitap/ bir Kur´an olarak, insanlara dura dura okuyasın diye kısımlara ayırıp ağır ağır indirdik"},{"SurahNumber":17,"VerseNumber":107,"Text":"De ki: \"İster inanın ona, ister inanmayın. O, kendilerine daha önce ilim verilmiş olanlara okunduğunda, onlar, çeneleri üstü secdelere kapanıyorlar"},{"SurahNumber":17,"VerseNumber":108,"Text":"Ve diyorlar: \"Rabbimizin şanı yücedir, Rabbimizin vaadi mutlaka gerçekleşecektir"},{"SurahNumber":17,"VerseNumber":109,"Text":"Ağlayarak çeneleri üstü kapanıyorlar; o onların huşûunu artırıyor"},{"SurahNumber":17,"VerseNumber":110,"Text":"De ki: \"İster Allah diye yakarın, ister Rahman diye yakarın. Hangisiyle yakarırsanız yakarın, en güzel isimler/Esmâül Hüsna O´nundur. Namazında/duanda sesini yükseltme, kısma da. İkisi ortası bir yol tut"},{"SurahNumber":17,"VerseNumber":111,"Text":"Şöyle de: \"Hamt, o Allah´a özgüdür ki, çocuk edinmemiştir; mülk ve yönetiminde ortağı yoktur; âcizlik yüzünden dost edinmemiştir.\" Ve tekbir edip yücelt O´nu"},{"SurahNumber":18,"VerseNumber":1,"Text":"Hamt o Allah´a ki, kuluna Kitap´ı, kendisinde hiçbir eğiklik ve çelişme yapmaksızın indirdi"},{"SurahNumber":18,"VerseNumber":2,"Text":"Katından dosdoğru gelen açık bir söz olarak indirdi onu. Ki, zorlu bir iş ve oluş konusunda uyarsın ve barışa yönelik hayırlı ameller sergileyen müminlere, kendileri için güzel bir ödül öngörüldüğünü muştulasın"},{"SurahNumber":18,"VerseNumber":3,"Text":"Onlar, o hal üzere sonsuza dek kalıcıdırlar"},{"SurahNumber":18,"VerseNumber":4,"Text":"Ve \"Allah bir çocuk edindi\" diyenleri uyarsın diye indirdi onu"},{"SurahNumber":18,"VerseNumber":5,"Text":"Ona ilişkin ne kendilerinin bir ilmi vardır ne de atalarının. Söz olarak ne büyüktür ağızlarından çıkıveren! Onlar bir yalandan başka şey söylemiyorlar"},{"SurahNumber":18,"VerseNumber":6,"Text":"Şimdi sen, bu söze inanmazlarsa, belki de arkalarından kendini eritircesine üzüleceksin"},{"SurahNumber":18,"VerseNumber":7,"Text":"Biz, yeryüzündeki şeyleri ona bir süs yaptık ki, insanları, içlerinden hangisi amel yönünden daha güzeldir diye imtihan edelim"},{"SurahNumber":18,"VerseNumber":8,"Text":"Ve şu da bir gerçek ki biz, yeryüzündeki her şeyi, bitki bitirmeyen/kıtlık ve ölüme yol açan kupkuru bir toprak haline elbette getireceğiz"},{"SurahNumber":18,"VerseNumber":9,"Text":"Yoksa sen o Ashab-ı Kehf´i, mağara ve kitabe yâranını, bizim ayetlerimizden, hayrete düşüren bir tanesi mi sandın"},{"SurahNumber":18,"VerseNumber":10,"Text":"Hani, o yiğit gençler o mağaraya sığındılar da şöyle dediler: \"Ey Rabbimiz, katından bir rahmet ver bize ve bizim için bir çıkış yolu lütfet işimize"},{"SurahNumber":18,"VerseNumber":11,"Text":"Bunun üzerine birçok yıl boyunca mağarada onların kulakları üzerine ağırlık vurduk"},{"SurahNumber":18,"VerseNumber":12,"Text":"Sonra onları dirilttik ki, iki zümreden hangisinin kaldıkları süreyi daha iyi hesap edebileceğini bilelim"},{"SurahNumber":18,"VerseNumber":13,"Text":"Biz onların haberlerini sana doğru bir şekilde anlatacağız. Şu bir gerçek ki onlar, Rablerine iman etmiş bir yiğitler grubuydu. Ve biz de onların hidayetini artırdık"},{"SurahNumber":18,"VerseNumber":14,"Text":"Kalpleriyle aramızda bir bağ kurduk/kalplerini dayanıklı kıldık. Kalkıp şöyle dediler: \"Rabbimiz, göklerin ve yerin rabbidir. O´ndan başka hiçbir ilaha yakarmayız. Aksini yaparsak saçma söz söylemiş oluruz"},{"SurahNumber":18,"VerseNumber":15,"Text":"Şunlar, şu kavmimiz O´ndan başka ilahlar edindiler. Onlar hakkında açık bir kanıt getirselerdi ya! Yalan düzerek Allah´a iftira edenden daha zalim kim olabilir"},{"SurahNumber":18,"VerseNumber":16,"Text":"Madem ki onlardan ve Allah dışındaki taptıklarınızdan yüz çevirip kenara çekildiniz, hadi mağaraya sığının ki, Rabbiniz size rahmetinden bir nasip yaysın ve işinizde size kolaylık ve başarı sağlasın"},{"SurahNumber":18,"VerseNumber":17,"Text":"Güneş´i görüyorsun: Doğduğu vakit mağaralarından sağ tarafa kayar, battığı vakit ise onları sol tarafa doğru makaslayıp geçer. Böylece onlar mağaranın geniş boşluğu içindedirler. Bu, Allah´ın mucizelerindendir. Allah´ın kılavuzluk ettiği, doğruyu bulmuştur. Şaşırttığına gelince, sen ona yol gösteren bir velî asla bulamazsın"},{"SurahNumber":18,"VerseNumber":18,"Text":"Sen onları uyanıktırlar sanırsın; oysaki onlar uykudadırlar. Onları sağ tarafa da sol tarafa da çeviririz. Köpekleri de iki kolunu girişe uzatıp yaymıştır. Onların durumunu görseydin kesinlikle onlardan yüz çevirip kaçırdın. Ve onlardan içinde mutlaka korku doldurulurdu"},{"SurahNumber":18,"VerseNumber":19,"Text":"İşte böyle! Onları dirilttik ki, birbirlerine sorup dursunlar. İçlerinden biri şöyle konuştu: \"Ne kadar durdunuz?\" Dediler: \"Bir gün yahut günün bir parçası kadar.\" Dediler: \"Ne kadar kaldığınızı Rabbiniz daha iyi bilir. Siz şimdi birinizi şu gümüş para ile kente gönderin de baksın; kentin hangi yiyeceği daha temizse ondan size bir rızık getirsin. Ama nazik ve kurnaz davransın ki, sizi kimseye fark ettirmesin"},{"SurahNumber":18,"VerseNumber":20,"Text":"Çünkü onlar sizi ellerine geçirirlerse ya taşlayarak öldürürler yahut da sizi kendilerinin milletine döndürürler. O takdirde bir daha asla kurtulamazsınız"},{"SurahNumber":18,"VerseNumber":21,"Text":"Böylece insanları onlar hakkında bilgilendirdik ki, Allah´ın vaadinin hak, kıyamet saatinin de kuşkusuz olduğunu bilsinler. Çünkü onlar, aralarında mağara yaranının durumunu tartışıyorlardı. \"Onların üstüne bir bina kurun.\" dediler. Rableri onları daha iyi bilir. Onlar hakkında görüşleri galip gelenlerse şöyle dediler: \"Üzerlerine mutlaka bir mescit edineceğiz"},{"SurahNumber":18,"VerseNumber":22,"Text":"Üç kişiydiler, dördüncüleri köpekleriydi.\" diyecekler. Şunu da diyecekler: \"Beş kişiydiler, altıncıları köpekleriydi.\" Gaybı taşlamaktır/bilinmeyen şey hakkında atıp tutmaktır bu. Şöyle de derler: \"Yedi kişidirler, sekizincileri de köpekleridir.\" De ki: \"Onların sayısını Rabbim daha iyi bilir. Onlar hakkıda bilgisi olan, çok azdır.\" O halde, onlar hakkında yüzeysel bir tartışma dışında hiçbir çekişmeye girme. Onlar hakkında, konuşup duranlardan hiç kimseye bir şey sorma"},{"SurahNumber":18,"VerseNumber":23,"Text":"Hiçbir şey için, \"Ben bunu yarın kesinlikle yapacağım.\" deme"},{"SurahNumber":18,"VerseNumber":24,"Text":"Allah dilerse\" şeklinde söyleyebilirsin. Unuttuğunda, Rabbini an. Ve de: \"Umarım ki Rabbim beni, bundan daha yakın bir zamanda başarıya/aydınlığa ulaştırır"},{"SurahNumber":18,"VerseNumber":25,"Text":"Onlar, mağaralarında üçyüz yıl kaldılar; dokuz da ilave ettiler"},{"SurahNumber":18,"VerseNumber":26,"Text":"De ki: \"Onların ne kadar kaldıklarını Allah daha iyi bilir. O´nun elindedir göklerin ve yerin gaybı. Ne güzel görendir O, ne güzel işitendir. Onların, O´ndan başka bir dostları da yoktur. Ve O, hükmüne hiç kimseyi ortak etmez"},{"SurahNumber":18,"VerseNumber":27,"Text":"Rabbinin kitabından sana vahyedileni oku. O´nun kelimelerini değiştirecek hiçbir kudret yoktur. O´nun dışında bir sığınak/bir dayanak asla bulamazsın"},{"SurahNumber":18,"VerseNumber":28,"Text":"Benliğini, sabah-akşam yüzünü isteyerek rablerine yalvaranlarla beraber tut. İğreti dünya hayatının süsünü isteyerek gözlerini onlardan kaydırıp uzaklaştırma. Ve sakın, kalbini bizim zikrimizden/Kur´anımızdan gafil koyduğumuz, boş arzularına uymuş kişiye boyun eğme. Böylesinin işi hep aşırılıktır"},{"SurahNumber":18,"VerseNumber":29,"Text":"Ve de ki: \"Hak, Rabbinizdendir. Artık dileyen inansın, dileyen inkâr etsin.\" Biz, zalimler için öyle bir ateş hazırladık ki, çadırı/duvarı/dumanı onları çepeçevre kuşatmıştır. Eğer yardım dileseler, erimiş maden gibi yüzleri pişiren bir su ile yardımlarına koşulur. O ne kötü içecek, o ne kötü sığınak/dayanak"},{"SurahNumber":18,"VerseNumber":30,"Text":"İman edip hayra ve barışa yönelik ameller sergileyenlere gelince, kuşkusuz ki biz, güzel iş yapanların ödülünü yitirmeyeceğiz"},{"SurahNumber":18,"VerseNumber":31,"Text":"Bunlar için, altlarından ırmaklar akan Adn cennetleri vardır. Orada altın bileziklerle süslenecekler, ince ve kalın ipekten yeşil giysiler giyip koltuklar üzerine kurulacaklar. O ne güzel karşılık, o ne güzel dayanak"},{"SurahNumber":18,"VerseNumber":32,"Text":"Onlara örnek olarak şu iki adamı ver: Bunlardan birine, üzümlerden oluşan iki bağlık vermiş, bağların çevresini hurmalarla donatmış, aralarına da ekinler serpiştirmiştik"},{"SurahNumber":18,"VerseNumber":33,"Text":"İki bağ da yemişlerini vermiş o adamdan hiçbir şeyi eksik bırakmamıştı. İkisinin ortasından bir de nehir fışkırtmışız"},{"SurahNumber":18,"VerseNumber":34,"Text":"Adamın başka bir geliri de vardı. Bu yüzden, arkadaşlarıyla konuştuğu bir sırada ona şöyle demişti: \"Ben, malca senden zengin, insan unsuru bakımından da güçlü ve onurluyum"},{"SurahNumber":18,"VerseNumber":35,"Text":"Ve böylece, öz benliğine zulüm ede ede bağlığına girdi. Şöyle konuştu: \"Bunun sonsuza değin yok olacağını sanmıyorum"},{"SurahNumber":18,"VerseNumber":36,"Text":"Kıyametin kopacağını da sanmıyorum. Ama eğer Rabbime döndürülüp götürülürsem, bundan daha iyisini bulacağımdan eminim"},{"SurahNumber":18,"VerseNumber":37,"Text":"Kendisiyle konuşan arkadaşı ona dedi ki: \"Sen, seni topraktan, sonra meniden yaratıp sonra da bir adam olarak biçimlendiren kudrete nankörlük mü ettin"},{"SurahNumber":18,"VerseNumber":38,"Text":"Lâkin, o Allah benim Rabbimdir. Ve ben, Rabbime hiç kimseyi ortak koşmam"},{"SurahNumber":18,"VerseNumber":39,"Text":"Bağına girdiğinde, ´Mâşallah, kuvvet yalnız Allah´tandır!´ desen olmaz mıydı? Gerçi sen beni, malca ve evlatça senden basit görüyorsun ama"},{"SurahNumber":18,"VerseNumber":40,"Text":"Olabilir ki, Rabbim bana senin bağından daha değerlisini verir; seninkinin üzerine de gökten bir âfet gönderir de bağlığın yalçın bir toprak kesilir"},{"SurahNumber":18,"VerseNumber":41,"Text":"Yahut suyu dibe çekilir de bir daha onu isteyemezsin bile"},{"SurahNumber":18,"VerseNumber":42,"Text":"Derken bütün ürününe el kondu. Bağ sahibi, çardakları üzerine çökmüş bulunan bağ için harcadıklarına vahlanarak avuçlarını ovuşturuyor ve şöyle diyordu: \"Ne olurdu, Rabbime hiç kimseyi ortak koşmasaydım"},{"SurahNumber":18,"VerseNumber":43,"Text":"Allah dışında kendisine yardım edecek bir topluluğu da çıkmadı. Kendi kendini de kurtaramadı"},{"SurahNumber":18,"VerseNumber":44,"Text":"İşte böyle bir durumda, dostluk ve koruma, hak olan Allah´tandır. O, karşılık verme bakımından da hayırlıdır, iş sonuçlandırma bakımından da hayırlıdır"},{"SurahNumber":18,"VerseNumber":45,"Text":"Dünya hayatının şu su örneği gibi olduğunu onlara anlat: \"O suyu gökten indirdik. Yerin bitkisi onunla karıştı. Derken o bitki, rüzgârların savurup döllediği parçacıklara dönüştü. Allah her şey üzerinde Muktedir´dir, gücü her şeye yeter"},{"SurahNumber":18,"VerseNumber":46,"Text":"Mal ve oğullar, şu iğreti dünya hayatının süsüdür. Barışa ve hayra yönelik kalıcı eylemlerse, Rabbin katında sevapça da üstündür, beklenti bakımından da"},{"SurahNumber":18,"VerseNumber":47,"Text":"Gün olur, dağları yürütürüz de yeryüzünü çırılçıplak görürsün. İnsanları huzurumuzda toplamış, içlerinden hiçbirisini hesap dışı bırakmamışızdır"},{"SurahNumber":18,"VerseNumber":48,"Text":"Hepsi, saflar halinde Rabbine arz edilmiştir. Yemin olsun, sizi ilk kez yarattığımız gibi yine bize geldiniz. Ama siz, sizin için hesabın görüleceği bir zaman belirlemeyeceğimizi sanmıştınız"},{"SurahNumber":18,"VerseNumber":49,"Text":"Kitap ortaya konulmuştur. Günahkârların, onun içindekilerden korkup ürpererek şöyle dediklerini görürsün: \"Vay başımıza! Ne biçim kitap bu! Ne küçük bırakmış ne büyük. Hepsini sayıp dökmüş!\" Yapıp ettiklerini hazır bulmuşlardır. Rabbin hiç kimseye zulmetmiyor"},{"SurahNumber":18,"VerseNumber":50,"Text":"Hani, biz meleklere \"Âdem´e secde edin\" demiştik de İblis dışında hepsi secde etmişti. İblis, cinlerdendi. Kendi Rabbinin emrine ters düştü. Şimdi siz, benim beri yanımdan, onu ve onun soyunu dostlar mı ediniyorsunuz? Hem de onlar sizin düşmanınızken. Zalimler için ne kötü bir değiştirmedir bu"},{"SurahNumber":18,"VerseNumber":51,"Text":"Ben onları ne göklerle yerin yaratılmasına, hatta ne kendilerinin yaratılmasına tanık tuttum. Ben, sapıp gitmişleri yardımcı edinecek değilim"},{"SurahNumber":18,"VerseNumber":52,"Text":"Bir gün Allah şöyle diyecektir: \"O bir şey zannettiğiniz ortaklarımı çağırın!\" Hemen çağırdılar ama onlar kendilerine cevap vermedi. Biz onların aralarına tehlikeli bir uçurum/yıkıcı bir düşmanlık koyduk"},{"SurahNumber":18,"VerseNumber":53,"Text":"Suçlular, ateşi gördüler de onun içine düşeceklerini anladılar; fakat ondan kaçıp kurtulmaya bir yol bulamadılar"},{"SurahNumber":18,"VerseNumber":54,"Text":"Yemin olsun, biz, bu Kur´an´da, insanlar için her türlü örneği değişik ifadelerle gözler önüne koyduk. İnsan ise varlığın, tartışmaya en çok tutkun olanıdır"},{"SurahNumber":18,"VerseNumber":55,"Text":"Kendilerine hidayet geldikten sonra, insanları iman etmekten, Rablerinden af dilemekten alıkoyan şey şundan başkası değildir: Evvelkilerin yol ve yöntemlerinin kendilerine de gelmesini yahut bizzat azabın karşılarına dikilivermesini beklemek"},{"SurahNumber":18,"VerseNumber":56,"Text":"Biz, elçileri sadece müjdeleyiciler ve uyarıcılar olarak göndeririz. Küfre sapanlar ise bâtıla yapışarak onunla hakkı kaydırmak için uğraşıyorlar. Onlar, ayetlerimi ve uyarıldıkları şeyleri eğlence edindiler"},{"SurahNumber":18,"VerseNumber":57,"Text":"Kendisine Rabbinin ayetleri hatırlatıldığı halde, onlardan yüz çeviren ve iki elinin hazırlayıp önden gönderdiği şeyleri unutandan daha zalim kim olabilir? Şu bir gerçek ki, biz onların kalpleri üzerine onu anlamamaları için kabuklar geçirdik, kulakları içine de ağırlıklar koyduk. Onları hidayete çağırsan da bu durumda hidayete asla ulaşamazlar"},{"SurahNumber":18,"VerseNumber":58,"Text":"O affedici, o rahmet sahibi Rabbin, onları, kazandıkları yüzünden hesaba çekseydi, kendileri için azabı mutlaka çabuklaştırırdı. Böyle olmamıştır, ama onlar için, hiçbir kaçıp kurtulma imkânı bulamayacakları bir hesap sorma zamanı öngörülmüştür"},{"SurahNumber":18,"VerseNumber":59,"Text":"İşte sana bir yığın kent/medeniyet. Zulme saptıklarında onları helâk ettik. Onları helâk etmek için de bir süre belirlemiştik"},{"SurahNumber":18,"VerseNumber":60,"Text":"Bir zaman Mûsa, genç dostuna şöyle demişti: \"İki denizin birleştiği yere kadar hiç durmadan yürüyeceğim yahut da seneler ve seneler harcayacağım"},{"SurahNumber":18,"VerseNumber":61,"Text":"Bu ikisi, iki denizin birleştiği yere vardıklarında, balıklarını unuttular. Bunun üzerine balık da denizde bir deliğe doğru yola koyuldu"},{"SurahNumber":18,"VerseNumber":62,"Text":"Orayı geçtiklerinde Mûsa, genç arkadaşına dedi ki: \"Hadi, getir şu sabah yemeğimizi. Vallahi bu yolculuğumuz yüzünden epey çektik"},{"SurahNumber":18,"VerseNumber":63,"Text":"Genç adam dedi: \"Bak sen şu işe, hani kayaya sığınmıştık ya, işte o sırada balığı unuttum. Onu hatırlamamı bana unutturan, şeytandan başkası değildi. Balık, denizin içinde acaip bir biçimde yolunu tuttu"},{"SurahNumber":18,"VerseNumber":64,"Text":"Mûsa: \"Arayıp durduğumuz işte o idi.\" dedi. Bunun üzerine kendi izlerini sürerek gerisingeri döndüler"},{"SurahNumber":18,"VerseNumber":65,"Text":"Orada, kullarımızdan öyle bir kul buldular ki, biz ona katımızdan bir rahmet vermiş, lütfumuzdan bir ilim öğretmiştik"},{"SurahNumber":18,"VerseNumber":66,"Text":"Mûsa ona dedi ki: \"Sana öğretilenden bana da bir olgunluk/bir bilgi öğretmen şartıyla sana tâbi olayım mı"},{"SurahNumber":18,"VerseNumber":67,"Text":"Dedi: \"Doğrusu sen benimle beraberliğe dayanamazsın"},{"SurahNumber":18,"VerseNumber":68,"Text":"Havsalanın almadığı bir şeye nasıl dayanacaksın"},{"SurahNumber":18,"VerseNumber":69,"Text":"Mûsa dedi ki: \"Allah dilerse beni sabırlı bulacaksın; hiçbir işte sana karşı gelmeyeceğim"},{"SurahNumber":18,"VerseNumber":70,"Text":"Dedi: \"Bak, eğer bana uyarsan, ben sana kendisinden bahis açıncaya değin hiçbir şey hakkında bana soru sorma"},{"SurahNumber":18,"VerseNumber":71,"Text":"İkisi birlikte yola koyudular. Bir süre sonra gemiye bindiklerinde, tuttu gemiyi deliverdi. Mûsa dedi: \"İçindekileri boğmak için mi deldin onu? Vallahi korkunç bir iş yaptın"},{"SurahNumber":18,"VerseNumber":72,"Text":"Dedi: \"Ben söylemedim mi, sen benimle beraberliğe asla dayanamazsın"},{"SurahNumber":18,"VerseNumber":73,"Text":"Mûsa dedi: \"Unuttuğum için beni azarlama; bu yaptığımdan dolayı da bana zorluk çıkarma"},{"SurahNumber":18,"VerseNumber":74,"Text":"Yine yola koyuldular. Bir süre sonra bir oğlana rastgeldiler; tuttu onu öldürdü. Mûsa dedi: \"Tertemiz bir insanı, bir cana karşılık olmaksızın öldürdün ha!? Vallahi çok kötü bir iş yaptın"}]}