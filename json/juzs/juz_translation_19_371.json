{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":25,"VerseNumber":21,"Text":"Касоне, ки ба дидори Мо [дар охират] умед надоранд, гуфтанд: «Чаро фариштагоне бар мо нозил нашудаанд, ё [чаро] Парвардигорамонро намебинем»? Бе тардид, онон дар бораи худ такаббур варзиданд ва саркашии бузург карданд"},{"SurahNumber":25,"VerseNumber":22,"Text":"Рӯзе, ки [кофирон] фариштагонро мебинанд, ҳеҷ башорате барои муҷримон нахоҳад буд, [балки рӯзи кайфару азоб аст] ва [фариштагон] мегӯянд: «[Биҳишт] Бар шумо мамнуъ [ва ҳаром] аст»"},{"SurahNumber":25,"VerseNumber":23,"Text":"Ва ба [баррасии] корҳояшон мепардозем ва ҳамаро [ҳамчун] ғуборе пароканда месозем"},{"SurahNumber":25,"VerseNumber":24,"Text":"Дар он рӯз биҳиштиён беҳтарин ҷойгоҳу накутарин истироҳатгоҳро доранд"},{"SurahNumber":25,"VerseNumber":25,"Text":"Ва [ёд кун аз] рӯзе, ки осмон бо абрҳои сапед шикофта мешавад ва фариштагон [паёпай ба сарзамини маҳшар] фурӯ фиристода мешаванд"},{"SurahNumber":25,"VerseNumber":26,"Text":"Дар он рӯз фармонравоӣ [-и ростин] аз они [Аллоҳи] Раҳмон аст ва барои кофирон рӯзе душвор аст"},{"SurahNumber":25,"VerseNumber":27,"Text":"Ва [ёд кун аз] рӯзе, ки ситамгор дастонашро [аз ҳасрат] мегазад ва мегӯяд: «Эй кош, ман роҳе [ҳамоҳанг] бо паёмбар баргузида будам"},{"SurahNumber":25,"VerseNumber":28,"Text":"Эй вой бар ман! Эй кош, фалон [кофир]-ро ба дӯстӣ намегирифтам"},{"SurahNumber":25,"VerseNumber":29,"Text":"Бе тардид, пас аз он ки Қуръон [ва даъвати паёмбар] ба ман расид, ӯ [буд, ки] маро ба гумроҳӣ кашонд ва шайтон ҳамвора инсонро танҳо [ва хор] вомегузорад»"},{"SurahNumber":25,"VerseNumber":30,"Text":"Ва Паёмбар гуфт: «Парвардигоро, қавми ман ин Қуръонро раҳо кардаанд»"},{"SurahNumber":25,"VerseNumber":31,"Text":"Ва инчунин барои ҳар паёмбаре душмане аз бадкорони [қавмаш] қарор додем. Ва кофӣ аст, ки Парвардигорат роҳнамо ва ёварат бошад"},{"SurahNumber":25,"VerseNumber":32,"Text":"Ва касоне, ки куфр варзиданд, гуфтанд: «Чаро Қуръон якбора бар ӯ нозил нашудааст?» Мо ин гуна [каломи илоҳиро ба мурур нозил] кардаем, то дилатро бо он [ором ва] устувор гардонем ва онро ба тадриҷ бар ту хондаем [то дарку ҳифзаш осон бошад]"},{"SurahNumber":25,"VerseNumber":33,"Text":"Ва [кофирон] ҳеҷ [эътирозу] масале бароят намеоваранд, магар он ки Мо [низ посухе] бар ҳақ ва хушбаёнтар бароят меоварем"},{"SurahNumber":25,"VerseNumber":34,"Text":"Касоне, ки ба рӯй дарафтода ба дузах кашонда мешаванд, инон бадҷойгоҳтар ва гумроҳтаранд"},{"SurahNumber":25,"VerseNumber":35,"Text":"Ва дар ҳақиқат, Мо ба Мӯсо китоб [Таврот] додем ва бародараш Ҳорунро дастёраш сохтем"},{"SurahNumber":25,"VerseNumber":36,"Text":"Ва гуфтем: «Шумо ду нафар ба сӯи қавме биравед, ки оёти Моро дурӯғ ангоштанд». Пас, [чун фиръавниён сарпечӣ намуданд] ба шиддат нобудашон сохтем"},{"SurahNumber":25,"VerseNumber":37,"Text":"Ва қавми Нуҳро – он гоҳ ки паёмбаронро дурӯғгӯ ангоштанд – ғарқ кардем ва ононро барои мардум [нишона ва] ибрате қарор додем; ва барои ситамгорон азобе дарднок муҳайё кардаем"},{"SurahNumber":25,"VerseNumber":38,"Text":"Ва [ҳамчунин] қавми Од ва Самуд ва аҳолии \"чоҳ\" ва наслҳои бисёреро, ки байни онон буданд [нобуд сохтем]"},{"SurahNumber":25,"VerseNumber":39,"Text":"Ва барои ҳар як аз онҳо масалҳо задем ва [чун панд нагирифтанд] ҳамаро ба шиддат аз миён бурдем"},{"SurahNumber":25,"VerseNumber":40,"Text":"Ва [мушрикон] ҳатман, аз [сарзамини қавми Лут ҳамон] шаҳре, ки борони бало бар он борида буд, гузар кардаанд. Оё он [вайронаҳои боқимонда аз азоб] -ро надидаанд? [Чунин нест] Балки ба зинда шудан [пас аз марг] умеде надоранд"},{"SurahNumber":25,"VerseNumber":41,"Text":"Ва ҳангоме ки туро мебинанд, фақта ба тамасхур мегиранд [ва мегӯянд] «Оё ин ҳамон касест, ки Аллоҳ таоло ба паёмбарӣ фиристодааст"},{"SurahNumber":25,"VerseNumber":42,"Text":"Агар бар [парастиши] маъбудонамон [шикебоӣ ва] пойдорӣ намекардем, наздик буд [Муҳаммад] аз [роҳи] онҳо гумроҳамон кунад». Вале он гоҳ ки азоб [-и илоҳӣ]-ро бубинанд, хоҳанд донист чи касе гумроҳтар [буда] аст"},{"SurahNumber":25,"VerseNumber":43,"Text":"Оё касе, ки ҳавои нафсашро маъбуди худ кардааст, дидаӣ? Оё ту [метавонӣ] нигаҳбони [имони] ӯ бошӣ"},{"SurahNumber":25,"VerseNumber":44,"Text":"Оё гумон дорӣ, ки бештарашон мешунаванд ё мефаҳманд? Онон ҷуз ҳаммонанди чаҳорпоён нестанд, балки гумроҳтаранд"},{"SurahNumber":25,"VerseNumber":45,"Text":"Оё [офариниши] Парвардигоратро надидаӣ, ки чи гуна сояро густаронидааст ва агар мехост, онро собит менамуд? Он гоҳ [тағйири ҷойгоҳи] хуршед [нисбат ба замин]-ро далели [густаришу ҳаракати] он [соя] қарор додем"},{"SurahNumber":25,"VerseNumber":46,"Text":"Сипас [бо тағйири баландии хуршед сояро кӯтоҳ мекунем ва] онро андак-андак ба сӯйи хеш бозмегирем"},{"SurahNumber":25,"VerseNumber":47,"Text":"Ва Ӯст, ки шабро [бо торикии фарогираш] пӯшише барои шумо қарор дод ва хобро мояи осоиш ва рӯзро ҳангоми бархостан [ва кору талош] сохт"},{"SurahNumber":25,"VerseNumber":48,"Text":"Ва Ӯст, ки пеш аз [борони] раҳматаш бодҳоро башоратбахш фиристод ва аз осмон обе пок [ва поккунанда] фурӯ фиристодем"},{"SurahNumber":25,"VerseNumber":49,"Text":"То бо он сарзамини [хушку] мурдаро зинда гардонем ва чаҳорпоён ва инсонҳои бисёреро, ки офаридаем, сероб созем"},{"SurahNumber":25,"VerseNumber":50,"Text":"Ва ба ростӣ, он [далоилу нишонаҳои қудрати илоҳӣ]-ро ба суратҳои гуногун баён кардем, то панд гиранд, вале бештар мардум ҷуз [инкору] носипосӣ накарданд"},{"SurahNumber":25,"VerseNumber":51,"Text":"Ва агар мехостем, дар ҳар диёре бимдиҳандае бармеангехтем"},{"SurahNumber":25,"VerseNumber":52,"Text":"Пас, [эй паёмбар] аз кофирон итоат накун ва ба василаи Қуръон бо онон ба ҷиҳоди бузурге бархез [ва дар ин роҳ шикебо бош]"},{"SurahNumber":25,"VerseNumber":53,"Text":"Ва Ӯст, ки ду дарёро ба ҳам омехт: ин яке хушгувор ва ширин аст ва он яке шӯру талх ва дар миёни он ду монеаи нуфузнопазире қарор дод [то бо ҳам наёмезанд]"},{"SurahNumber":25,"VerseNumber":54,"Text":"Ва Ӯст, ки инсонро аз оби [манӣ] офарид ва ӯро дорои пайванди насабӣ ва сабабӣ гардонид ва Парвардигорат ҳамвора тавоност"},{"SurahNumber":25,"VerseNumber":55,"Text":"Ва [мушрикон] ба ҷойи Аллоҳ таоло чизеро мепарастанд, ки на ба онон суде мебахшад ва на зиёне мерасонад ва кофир дар баробари Парвардигораш пайваста пуштибон [-и шайтон] аст"},{"SurahNumber":25,"VerseNumber":56,"Text":"Ва [эй паёмбар] Мо туро ҷуз башоратбахш ва бимдиҳанда нафиристодем"},{"SurahNumber":25,"VerseNumber":57,"Text":"Бигӯ: «Ман [дар баробари рисолатам] ҳеҷ подоше аз шумо намехоҳам, магар касе, ки бихоҳад роҳе ба сӯи Парвардигораш баргузинад [ва ҳамин бароям кофӣ аст]»"},{"SurahNumber":25,"VerseNumber":58,"Text":"Ва бар [Парвардигори] зиндае, ки ҳаргиз намемирад, таваккал кун ва бо cитоиш Ӯро ба покӣ ёд кун. Ва ҳамин бас, ки Ӯ ба гуноҳони бандагонаш огоҳ аст"},{"SurahNumber":25,"VerseNumber":59,"Text":"[Ҳамон] Касе, ки осмонҳо ва замин ва он чиро миёни онҳост дар шаш рӯз офарид, сипас бар Арш қарор гирифт. [Ӯ Аллоҳи] Раҳмон аст, пас, дар мавриди Ӯ аз он ки огоҳ аст, бипурс [ва Ӯ низ касе ҷуз Аллоҳ таоло нест]"},{"SurahNumber":25,"VerseNumber":60,"Text":"Ва ҳангоме ки ба ба онон гуфта шавад: «Барои [Аллоҳи] Раҳмон саҷда кунед», мегӯянд: «Раҳмон кист? Оё [қарор аст] бар ҳар чи ту амр мекунӣ саҷда барем»? Ва [ин даъвати ту дурӣ аз ҳақ ва] нафраташонро меафзояд"},{"SurahNumber":25,"VerseNumber":61,"Text":"Пурбаракат [ва бузургвор] аст, он ки дар осмон манзилгоҳҳое [барои ситорагон] қарор дод ва дар [миёни] онҳо хуршед [-и дурахшон] ва моҳи тобоне падид овард"},{"SurahNumber":25,"VerseNumber":62,"Text":"Ва Ӯст, ки шабу рӯзро дар пайи якдигар қарор дод, барои ҳар ки бихоҳад [аз тадбири илоҳӣ] панд гирад ё сипосгузор бошад"},{"SurahNumber":25,"VerseNumber":63,"Text":"Ва бандагони [муъмину шоистаи] Раҳмон касоне ҳастанд, ки бо фурӯтанӣ [ва матонат] бар замин роҳ мераванд ва ҳангоме ки ҷоҳилон [бо суханони нописанд] хитобашон мекунанд, [ба ҷои талофӣ бо онон] ба некӣ сухан мегӯянд"},{"SurahNumber":25,"VerseNumber":64,"Text":"Ва касоне барои Парвардигорашон дар ҳоли саҷда ва қиём шабзиндадорӣ мекунанд"},{"SurahNumber":25,"VerseNumber":65,"Text":"Ва касоне, ки мегӯянд: «Парвардигоро, азоби дузахро аз мо бозгардон, [ки] бе тардид, азобаш [сахту] пойдор аст"},{"SurahNumber":25,"VerseNumber":66,"Text":"Ҳаққо, ки дузах бад ҷойгоҳ ва иқоматгоҳест"},{"SurahNumber":25,"VerseNumber":67,"Text":"Ва [муъминон] касоне ҳастанд, ки чун инфоқ менамоянд, на зиёдаравӣ мекунанд ва на сахтгирӣ ва байни ин ду [ҳолат роҳи] эътидол пеш мегиранд"},{"SurahNumber":25,"VerseNumber":68,"Text":"Ва касоне ҳастанд, ки бо Аллоҳ таоло маъбуде дигар намехонанд ва касе, ки Аллоҳ таоло [куштанашро] ҳаром кардааст, ҷуз ба ҳақ намекушанд ва зино намекунанд. Ва ҳар ки ин [гуноҳон]-ро муртакиб шавад, кайфари гуноҳи [хеш]-ро мебинад"},{"SurahNumber":25,"VerseNumber":69,"Text":"Рӯзи қиёмат азобаш дучандон мегардад ва бо хорӣ дар он [азоб] ҷовидон мемонад"},{"SurahNumber":25,"VerseNumber":70,"Text":"Магар касе, ки тавба кунад ва имон оварад ва коре шоиста анҷом диҳад. Пас, инонанд, ки Аллоҳ таоло бадиҳояшонро ба некиҳо табдил мекунад ва Аллоҳ таоло ҳамвора омурзгору меҳрубон аст"},{"SurahNumber":25,"VerseNumber":71,"Text":"Ва касе, ки тавба кунад ва коре шоиста анҷом диҳад, пас, яқинан ба даргоҳи Аллоҳ таоло – чунон ки бояду шояд – тавба кардааст"},{"SurahNumber":25,"VerseNumber":72,"Text":"Ва касоне [муъминанд], ки гувоҳии дурӯғ намедиҳанд [ва дар маҷолиси ботил ҳузур намеёбанд] ва чун ба [кори нописанд ё] беҳудае бархӯрд мекунанд, бузургворона [аз канораш] мегузаранд [ва худро олуда намесозанд]"},{"SurahNumber":25,"VerseNumber":73,"Text":"Ва касоне, ки чун ба оёти Парвардигорашон панд дода мешаванд, [аз он ғафлат намекунанд ва дар баробари Қуръон] чун карону кӯрон нестанд"},{"SurahNumber":25,"VerseNumber":74,"Text":"Ва касоне, ки мегӯянд: «Парвардигоро, аз ҳамсарону фарзандонамон [касонеро] ба мо ато фармо, ки [мояи шодии дилҳо ва] равшании чашмҳо бошанд ва моро пешвои парҳезкорон қарор бидеҳ»"},{"SurahNumber":25,"VerseNumber":75,"Text":"[Оре] Инон ба поси он ки шикебоӣ кардаанд, манозил [-и олии биҳишт]-ро подош мегиранд ва дар он ҷо бо дуруду саломи [фариштагон] рӯ ба рӯ мегарданд"},{"SurahNumber":25,"VerseNumber":76,"Text":"Дар он ҷо ҷовидонанд. Чи наку ҷойгоҳ ва [чи нек] иқоматгоҳе аст"},{"SurahNumber":25,"VerseNumber":77,"Text":"[Ба кофирон] бигӯ: «Агар ибодат ва дуоятон набошад, Парвардигорам эътиное ба шумо надорад [ва арзише бароятон қоил нест]. Ба ростӣ, шумо [даъвати ҳақро] дурӯғ ангоштед, пас, ба зудӣ [кайфари ин кор] гиребонгиратон хоҳад шуд"},{"SurahNumber":26,"VerseNumber":1,"Text":"То, син, мим"},{"SurahNumber":26,"VerseNumber":2,"Text":"Ин оёти китоби равшангар аст"},{"SurahNumber":26,"VerseNumber":3,"Text":"Шояд мехоҳӣ аз [андуҳи] ин ки [мушрикон] имон намеоваранд, худро ҳалок кунӣ"},{"SurahNumber":26,"VerseNumber":4,"Text":"Агар бихоҳем, аз осмон нишонае бар онон нозил мекунем, ки дар баробараш бо фурӯтанӣ сар фуруд оваранд"},{"SurahNumber":26,"VerseNumber":5,"Text":"Ва ҳеҷ панди тозае аз сӯи [Аллоҳи] Раҳмон барои онон намеояд, магар ин ки аз он рӯй гардонанд"},{"SurahNumber":26,"VerseNumber":6,"Text":"Ба ростӣ, онон [даъвати паёмбарон ва азоби қиёматро] дурӯғ ангоштанд, пас, ба зудӣ ахбори он чи масхара мекарданд, ба эшон хоҳад расид"},{"SurahNumber":26,"VerseNumber":7,"Text":"Оё ба замин наменигаранд, ки чи бисёр аз ҳар гуна [гиёҳи] судманде дар он рӯёнидаем"},{"SurahNumber":26,"VerseNumber":8,"Text":"Бе тардид, дар ин [офариниш] нишонае [аз қудрати Аллоҳ таоло бар меод] аст, вале бештарашон имон намеоваранд"},{"SurahNumber":26,"VerseNumber":9,"Text":"Ва бе тардид, Парвардигорат шикастнопазири меҳрубон аст"},{"SurahNumber":26,"VerseNumber":10,"Text":"Ва [ёд кун аз] ҳангоме ки Парвардигорат Мӯсоро нидо дод, ки: «Ба сӯйи қавми ситамгор бирав"},{"SurahNumber":26,"VerseNumber":11,"Text":"– қавми Фиръавн - [ва ба онон бигӯ] оё [аз куфру саркашӣ] намепарҳезанд?»"},{"SurahNumber":26,"VerseNumber":12,"Text":"[Мӯсо] Гуфт: «Парвардигоро, бим дорам, ки маро дурӯғгӯ ангоранд"},{"SurahNumber":26,"VerseNumber":13,"Text":"Ва [аз куфрашон ношикебо ва] ғамгин гардам. Пас, [Ҷабраилро] ба сӯйи Ҳорун бифрист [то барои ёриам раҳсипораш кунад]"},{"SurahNumber":26,"VerseNumber":14,"Text":"Ва онон [ба гумони хеш қасоси] гуноҳе бар ман доранд, пас, метарсам, ки маро бикушанд»"},{"SurahNumber":26,"VerseNumber":15,"Text":"[Аллоҳ таоло] Фармуд: «Ҳаргиз! Пас бо оёт [ва муъҷизот]-и Мо биравед. Яқинан, [ҳама ҷо] бо шумоем ва [гуфтугӯятонро] мешунавем"},{"SurahNumber":26,"VerseNumber":16,"Text":"Пас, назди Фиръавн биравед ва бигӯед: «Мо фиристодаи Парвардигори ҷаҳониён ҳастем"},{"SurahNumber":26,"VerseNumber":17,"Text":"[Ӯ мефармояд] Ки Бани Исроилро ҳамроҳи мо бифирист»"},{"SurahNumber":26,"VerseNumber":18,"Text":"[Фиръавн] гуфт: «Оё туро дар кӯдакӣ миёни хеш парвариш надодем ва солҳое аз умратро байни мо набудӣ"},{"SurahNumber":26,"VerseNumber":19,"Text":"Ва кори худро – чунон ки хостӣ – кардӣ [ва он марди қибтиро куштӣ] ва ту [нисбат ба неъматҳои ман] носипосӣ?!»"},{"SurahNumber":26,"VerseNumber":20,"Text":"[Мӯсо] гуфт: «Ман он [кор]-ро замоне анҷом додам, ки гумроҳ будам"},{"SurahNumber":26,"VerseNumber":21,"Text":"Пас, чун аз шумо тарсидам, фирор кардам. Он гоҳ Парвардигорам ба ман дониш бахшид ва маро аз паёмбарон қарор дод"},{"SurahNumber":26,"VerseNumber":22,"Text":"Ва ин [чи] неъматест, ки ту бар ман миннат мегузорӣ, ки Бани Исроилро бардаи худ сохтаӣ?!»"},{"SurahNumber":26,"VerseNumber":23,"Text":"Фиръавн гуфт: «Парвардигори ҷаҳониён кист?»"},{"SurahNumber":26,"VerseNumber":24,"Text":"[Мӯсо] Гуфт: «Парвардигори осмонҳо ва замин ва он чи миёни онҳост. Агар аҳли яқин ҳастед [танҳо ӯро бипарастед]»"},{"SurahNumber":26,"VerseNumber":25,"Text":"[Фиръавн] Ба касоне, ки дар атрофаш буданд [бо тамасхур] гуфт: «Оё мешунавед [чи мегӯяд]?»"},{"SurahNumber":26,"VerseNumber":26,"Text":"[Мӯсо] Гуфт: «[Аллоҳ таоло] Парвардигори шумо ва Парвардигори ниёгони шумост"},{"SurahNumber":26,"VerseNumber":27,"Text":"[Фиръавн] Гуфт: «Ин паёмбаратон, ки ба сӯйи шумо фиристода шудааст, яқинан девона аст»"},{"SurahNumber":26,"VerseNumber":28,"Text":"[Мӯсо] Гуфт: «Агар биандешед, [хоҳед донист, ки Ӯ] Парвардигори машриқ ва мағриб аст ва ҳар он чи миёни он ду қарор дорад»"},{"SurahNumber":26,"VerseNumber":29,"Text":"[Фиръавн] Гуфт: «Агар маъбуде ҷуз ман баргузинӣ, ҳатман, зиндонат мекунам»"},{"SurahNumber":26,"VerseNumber":30,"Text":"[Мӯсо] Гуфт: «Ҳатто агар нишонаи ошкоре [дар мавриди рисолатам] бароят оварда бошам?»"},{"SurahNumber":26,"VerseNumber":31,"Text":"[Фиръавн] Гуфт: «Агар рост мегӯӣ, онро биёвар»"},{"SurahNumber":26,"VerseNumber":32,"Text":"Пас, [Мӯсо] асои худро андохт, ногаҳон [табдил ба] аждаҳое ошкор шуд"},{"SurahNumber":26,"VerseNumber":33,"Text":"Ва дасташро [аз гиребон] берун овард ва ногоҳ дар назари бинандагон сапед [-у равшан] буд"},{"SurahNumber":26,"VerseNumber":34,"Text":"[Фиръавн] ба бузургони перомунаш гуфт: «Ҳаққо, ки ин [мард] ҷодугари доност"},{"SurahNumber":26,"VerseNumber":35,"Text":"[Ӯ] Мехоҳад, бо ҷодуяш шуморо аз сарзаминатон берун кунад, пас, назаратон чист?»"},{"SurahNumber":26,"VerseNumber":36,"Text":"Онон гуфтанд: «[Тасмим дар бораи муҷозоти] ӯ ва бародарашро ба таъхир андоз ва маъмурони ҷамъоварӣ [ҷорзанандагон]-ро ба [ҳамаи] шаҳрҳо бифирист"},{"SurahNumber":26,"VerseNumber":37,"Text":"то ҳар ҷодугари моҳир [ва] доноеро наздат биёваранд»"},{"SurahNumber":26,"VerseNumber":38,"Text":"Пас, [чунин карданд ва саранҷом] ҷодугарон барои ваъдагоҳи рӯзи муайян гирд оварда шуданд"},{"SurahNumber":26,"VerseNumber":39,"Text":"Ва ба мардум гуфта шуд: «Оё шумо [низ] ҷамъ мешавед, то [бубинем баранда кист]"},{"SurahNumber":26,"VerseNumber":40,"Text":"Агар ҷодугарон пирӯз шуданд, [ҳамагӣ] аз онон пайравӣ кунем»"},{"SurahNumber":26,"VerseNumber":41,"Text":"Пас, вақте ҷодугарон омаданд, ба Фиръавн гуфтанд: «Агар мо пирӯз шавем, оё подоше хоҳем дошт»"},{"SurahNumber":26,"VerseNumber":42,"Text":"Ӯ гуфт: «Оре, дар он сурат, ҳатман, аз наздиконам хоҳед буд»"},{"SurahNumber":26,"VerseNumber":43,"Text":"Мӯсо ба онон гуфт: «Ҳар чи [мехоҳед] биафканед, [акнун] биафканед»"},{"SurahNumber":26,"VerseNumber":44,"Text":"Пас, онон ресмонҳо ва асоҳояшонро афканданд ва гуфтанд: «Ба иззати Фиръавн савганд, ки мо, ҳатман, пирӯзем»"},{"SurahNumber":26,"VerseNumber":45,"Text":"Сипас Мӯсо асояшро афканд, ногаҳон [табдил ба аждаҳое шуд ва] он чиро, ки ба дурӯғ сохта буданд, балъид [фуру бурд]"},{"SurahNumber":26,"VerseNumber":46,"Text":"Пас, ҷодугарон ба саҷда дарафтоданд"},{"SurahNumber":26,"VerseNumber":47,"Text":"[Ва] Гуфтанд: «Мо ба Парвардигори ҷаҳониён имон овардем"},{"SurahNumber":26,"VerseNumber":48,"Text":"Парвардигори Мӯсо ва Ҳорун»"},{"SurahNumber":26,"VerseNumber":49,"Text":"[Фиръавн] Гуфт: «Оё пеш аз он ки ба шумо иҷозат диҳам, ба ӯ имон овардед? Бе тардид, ӯ ҳамон бузурги шумост, ки ба шумо ҷоду омӯхтааст. Пас, ба зудӣ хоҳед донист [ки муҷозотатон чист]. Яқинан, дастҳо ва пойҳоятонро баръакс [-и якдигар аз чапу рост] қатъ мекунам ва ҳамагиатонро ба дор меовезам»"},{"SurahNumber":26,"VerseNumber":50,"Text":"Онон гуфтанд: «[Дар ин шиканҷа ва азоб] Ҳеҷ зиёне нест. Бе тардид, мо ба сӯйи Парвардигорамон бозмегардем"},{"SurahNumber":26,"VerseNumber":51,"Text":"Умед дорем, ки Парвардигорамон гуноҳони моро бубахшад, ки мо нахустин касоне ҳастем, ки [аз ин қавм ба Парвардигори Мӯсо] имон овардем»"},{"SurahNumber":26,"VerseNumber":52,"Text":"Ва ба Мӯсо ваҳй кардем, ки: «Бандагонамро шабона [аз Миср] берун бибар; [зеро сипоҳи Фиръавн] ҳатман, ба дунболатон хоҳад омад»"},{"SurahNumber":26,"VerseNumber":53,"Text":"Пас Фиръавн [чун аз моҷаро огоҳ гардид] маъмурони ҷамъоварӣ [неру]-ро ба шаҳрҳо фиристод"},{"SurahNumber":26,"VerseNumber":54,"Text":"[Ва эълон кард] Инҳо [Бани Исроил] иддаи ночизанд"},{"SurahNumber":26,"VerseNumber":55,"Text":"Ва ҷиддан моро ба хашм овардаанд"},{"SurahNumber":26,"VerseNumber":56,"Text":"Ва мо ҳамагӣ комилан [ҳушёру] омодаи пайкорем»"},{"SurahNumber":26,"VerseNumber":57,"Text":"Пас, ононро аз боғҳо ва чашмаҳо [-и сарзамини Миср] берун овардем"},{"SurahNumber":26,"VerseNumber":58,"Text":"Ва аз ганҷҳо ва хонаҳои муҷаллал [дур сохтем]"},{"SurahNumber":26,"VerseNumber":59,"Text":"Инчунин [кардем] ва Бани Исроилро вориси он [сарвату дороӣ] кардем"},{"SurahNumber":26,"VerseNumber":60,"Text":"Пас, [сипоҳи Фиръавн] ҳангоми тулуи офтоб ба таъқиби онон пардохтанд"},{"SurahNumber":26,"VerseNumber":61,"Text":"Ва чун ду гурӯҳ якдигарро диданд, ёрони Мӯсо гуфтанд: «Ҳатман, [дар чанголи фиръавниён] гирифторем»"},{"SurahNumber":26,"VerseNumber":62,"Text":"[Мӯсо] Гуфт: «Ҳаргиз! Бе тардид, Парвардигорам бо ман аст ва маро [ба роҳи наҷот] ҳидоят хоҳад кард»"},{"SurahNumber":26,"VerseNumber":63,"Text":"Пас, ба Мӯсо ваҳй кардем: «Асоятро ба дарё бизан», пас, [Нил] шикофта шуд ва ҳар бахше [аз он] ҳамчун кӯҳе бузург гашт"},{"SurahNumber":26,"VerseNumber":64,"Text":"Ва он гурӯҳи дигар [сипоҳи Фиръавн]-ро ба он ҷо кашондем"},{"SurahNumber":26,"VerseNumber":65,"Text":"Ва Мӯсо ва ҳамаи касонеро, ки ҳамроҳаш буданд, наҷот додем"},{"SurahNumber":26,"VerseNumber":66,"Text":"Ва дигаронро ғарқ намудем"},{"SurahNumber":26,"VerseNumber":67,"Text":"Ҳатман, дар ин [моҷаро] нишонае [барои ибрат гирифтан] аст, вале бештарашон муъмин набуданд"},{"SurahNumber":26,"VerseNumber":68,"Text":"Ва бе тардид, Парвардигорат ҳамон шикастнопазири меҳрубон аст"},{"SurahNumber":26,"VerseNumber":69,"Text":"[Эй паёмбар] Достони Иброҳимро бар онон бозгӯ"},{"SurahNumber":26,"VerseNumber":70,"Text":"Ҳангоме ки ба падар ва қавмаш гуфт: «Чи чизро мепарастед?»"},{"SurahNumber":26,"VerseNumber":71,"Text":"Онон гуфтанд: «Бутҳоеро мепарастем ва пайваста сар бар остонашон дорем»"},{"SurahNumber":26,"VerseNumber":72,"Text":"[Иброҳим] Гуфт: «Оё вақте онҳоро мехонед, [садои] шуморо мешунаванд"},{"SurahNumber":26,"VerseNumber":73,"Text":"Ё ба шумо суду зиён мерасонанд?»"},{"SurahNumber":26,"VerseNumber":74,"Text":"Онон гуфтанд: «[На] Вале падаронамонро ёфтем, ки чунин мекарданд»"},{"SurahNumber":26,"VerseNumber":75,"Text":"[Иброҳим] гуфт: «Оё дидед [ва донистед] чизҳоеро, ки ҳамвора мепарастидед"},{"SurahNumber":26,"VerseNumber":76,"Text":"[ҳам] шумо ва [ҳам] падаронатон –"},{"SurahNumber":26,"VerseNumber":77,"Text":"яқинан, [ҳамаи] онҳо душмани [ақидаи тавҳидии] ман ҳастанд. Магар Парвардигори ҷаҳониён"},{"SurahNumber":26,"VerseNumber":78,"Text":"Он [маъбуде], ки маро офарида ва ҳидоятам мекунад"},{"SurahNumber":26,"VerseNumber":79,"Text":"Ва ҳамоне, ки ба ман ғизо медиҳад ва серобам месозад"},{"SurahNumber":26,"VerseNumber":80,"Text":"Ва ҳангоме ки бемор мешавам, Ӯст, ки шифоям медиҳад"},{"SurahNumber":26,"VerseNumber":81,"Text":"Ва касе, ки маро мемиронад ва [дубора] зиндаам мекунад"},{"SurahNumber":26,"VerseNumber":82,"Text":"Ва касе, ки умед дорам рӯзи ҷазо гуноҳонамро бубахшад"},{"SurahNumber":26,"VerseNumber":83,"Text":"Парвардигоро, ба ман донише [дар дин] бубахш ва маро ба шоистагон мулҳақ кун"},{"SurahNumber":26,"VerseNumber":84,"Text":"Ва бароям дар ояндагон овозаи нек қарор бидеҳ"},{"SurahNumber":26,"VerseNumber":85,"Text":"Ва маро аз ворисони биҳишти пурнеъмат бигардон"},{"SurahNumber":26,"VerseNumber":86,"Text":"Ва падарамро биёмурз, [ки] бе тардид, дар зумраи гумроҳон буд"},{"SurahNumber":26,"VerseNumber":87,"Text":"Ва рӯзе, ки [мардум] барангехта мешаванд, маро расво [ва шарманда] насоз"},{"SurahNumber":26,"VerseNumber":88,"Text":"Ҳамон рӯзе, ки молу фарзандон суде намебахшанд"},{"SurahNumber":26,"VerseNumber":89,"Text":"Магар касе, ки бо қалби пок [ва холӣ аз ширку нифоқ ва риё] ба пешгоҳи Аллоҳ таоло биёяд»"},{"SurahNumber":26,"VerseNumber":90,"Text":"Ва [он рӯз] биҳишт барои парҳезкорон наздик мегардад"},{"SurahNumber":26,"VerseNumber":91,"Text":"Ва дузах барои гумроҳон ошкор мешавад"},{"SurahNumber":26,"VerseNumber":92,"Text":"Ва ба онон гуфта мешавад: «Он чи ба ҷои Аллоҳ таоло мепарастидед, [акнун] куҷо ҳастанд"},{"SurahNumber":26,"VerseNumber":93,"Text":"Оё [онҳо дар баробари азоби илоҳӣ] ёриатон мекунанд ё [ҳатто худ]-ро ёрӣ медиҳанд?»"},{"SurahNumber":26,"VerseNumber":94,"Text":"Пас, онҳо [бутҳо] ҳамроҳи гумроҳон дар он [оташи ҳавлангез] афканда мешаванд"},{"SurahNumber":26,"VerseNumber":95,"Text":"Ва [ҳамроҳи] тамоми лашкариёни Иблис"},{"SurahNumber":26,"VerseNumber":96,"Text":"Дар он ҷо [мушрикон] дар ҳоли ситез [бо маъбудони ботил] мегӯянд"},{"SurahNumber":26,"VerseNumber":97,"Text":"«Ба Аллоҳ таоло савганд, ки мо дар гумроҳии ошкоре будем»"},{"SurahNumber":26,"VerseNumber":98,"Text":"Он гоҳ ки шуморо бо Парвардигори ҷаҳониён баробар медонистем"},{"SurahNumber":26,"VerseNumber":99,"Text":"Ва моро касе ҷуз муҷримон гумроҳ накард"},{"SurahNumber":26,"VerseNumber":100,"Text":"Пас, [акнун] на ҳеҷ шафоатгаре дорем"},{"SurahNumber":26,"VerseNumber":101,"Text":"Ва на ҳеҷ дӯсти меҳрубоне"},{"SurahNumber":26,"VerseNumber":102,"Text":"Пас, кош бозгаште [ба дунё] доштем ва дар зумраи муъминон қарор мегирифтем»"},{"SurahNumber":26,"VerseNumber":103,"Text":"Ҳатман, дар ин [моҷаро] нишонае [барои ибрат гирифтан] аст, вале бештарашон муъмин набуданд"},{"SurahNumber":26,"VerseNumber":104,"Text":"Ва бе тардид, Парвардигорат ҳамон шикастнопазири меҳрубон аст"},{"SurahNumber":26,"VerseNumber":105,"Text":"Қавми Нуҳ паёмбаронро дурӯғгӯ ангоштанд"},{"SurahNumber":26,"VerseNumber":106,"Text":"Он гоҳ ки бародарашон Нуҳ ба онон гуфт: «Оё [аз Аллоҳ таоло] парво намекунед?»"},{"SurahNumber":26,"VerseNumber":107,"Text":"Ба ростӣ, ман барои шумо паёмбари амин ҳастам"},{"SurahNumber":26,"VerseNumber":108,"Text":"Пас, аз Аллоҳ таоло парво кунед ва мутеи [дастурҳои] ман бошед"},{"SurahNumber":26,"VerseNumber":109,"Text":"Ва ман [дар баробари рисолатам] ҳеҷ подоше аз шумо намехоҳам. Подоши ман танҳо бар [уҳдаи] Парвардигори ҷаҳониён аст"},{"SurahNumber":26,"VerseNumber":110,"Text":"Пас, аз Аллоҳ таоло парво кунед ва мутеи [дастурҳои] ман бошед»"},{"SurahNumber":26,"VerseNumber":111,"Text":"Онон гуфтанд: «Оё ба ту имон биёварем, дар ҳоле ки [фақат] фурӯмоягон] аз ту пайравӣ кардаанд?»"},{"SurahNumber":26,"VerseNumber":112,"Text":"[Нуҳ] Гуфт: «Ман ба он чи онон [дар гузашта] мекарданд, чи донише дорам"},{"SurahNumber":26,"VerseNumber":113,"Text":"Ҳисоби онон танҳо бо Парвардигори ман аст. Агар мефаҳмед [чунин сухани газофе нагӯед]"},{"SurahNumber":26,"VerseNumber":114,"Text":"Ва ман [ҳаргиз] муъминонро тард [дур] намекунам"},{"SurahNumber":26,"VerseNumber":115,"Text":"Ман ҷуз бимдиҳандаи ошкор нестам»"},{"SurahNumber":26,"VerseNumber":116,"Text":"Онон гуфтанд: «Эй Нуҳ, агар [аз даъватат] даст барнадорӣ, ҳатман, сангсор мешавӣ»"},{"SurahNumber":26,"VerseNumber":117,"Text":"Ӯ гуфт: «Парвардигоро, қавмам маро дурӯғгӯ ангоштанд"},{"SurahNumber":26,"VerseNumber":118,"Text":"Пас, миёни ману эшон доварӣ кун ва маро ва муъминонеро, ки ҳамроҳам ҳастанд, наҷот бидеҳ»"},{"SurahNumber":26,"VerseNumber":119,"Text":"Пас, ӯ ва афродеро, ки ҳамроҳаш буданд, дар [он] киштии оганда [ пур аз инсону ҳайвон] наҷот додем"},{"SurahNumber":26,"VerseNumber":120,"Text":"Ва боқимондагонро ғарқ кардем"},{"SurahNumber":26,"VerseNumber":121,"Text":"Ҳатман, дар ин [моҷаро] нишонае [барои ибрат гирифтан] аст, вале бештарашон муъмин набуданд"},{"SurahNumber":26,"VerseNumber":122,"Text":"Ва бе тардид, Парвардигорат ҳамон шикастнопазири меҳрубон аст"},{"SurahNumber":26,"VerseNumber":123,"Text":"[Қавми] Од паёмбаронро дурӯғгӯ ангоштанд"},{"SurahNumber":26,"VerseNumber":124,"Text":"Он гоҳ ки бародарашон Ҳуд ба онон гуфт: «Оё [аз Аллоҳ таоло] парво намекунед?”"},{"SurahNumber":26,"VerseNumber":125,"Text":"Ба ростӣ, ман барои шумо паёмбари амин ҳастам"},{"SurahNumber":26,"VerseNumber":126,"Text":"Пас, аз Аллоҳ таоло парво кунед ва мутеи [дастурҳои] ман бошед"},{"SurahNumber":26,"VerseNumber":127,"Text":"Ва ман [дар баробари рисолатам] ҳеҷ подоше аз шумо намехоҳам. Подоши ман танҳо бар [уҳдаи] Парвардигори ҷаҳониён аст"},{"SurahNumber":26,"VerseNumber":128,"Text":"Оё бар ҳар макони баланде биное беҳуда месозед"},{"SurahNumber":26,"VerseNumber":129,"Text":"Ва қасрҳо ва қалъаҳои муҳкаму устувор бино мекунед, гӯиё [дар дунё] ҷовидонаед"},{"SurahNumber":26,"VerseNumber":130,"Text":"Ва чун [ба касе] ҳамлавар мешавед, [бераҳм ва] золимона ҳамла мекунед"},{"SurahNumber":26,"VerseNumber":131,"Text":"Пас, аз Аллоҳ таоло парво кунед ва мутеи [дастурҳои] ман бошед"},{"SurahNumber":26,"VerseNumber":132,"Text":"Ва аз касе парво кунед, ки ба шумо [неъматҳое чунон фаровон] ато кардааст, ки худ [онҳоро беҳтар] медонед"},{"SurahNumber":26,"VerseNumber":133,"Text":"Ӯ ба шумо чаҳорпоёну фарзандон [-и бисёр] ато кардааст"},{"SurahNumber":26,"VerseNumber":134,"Text":"Ва боғҳо ва чашмасорҳо"},{"SurahNumber":26,"VerseNumber":135,"Text":"Ба ростӣ, ки ман аз азоби рӯзи бузург бар шумо метарсам”"},{"SurahNumber":26,"VerseNumber":136,"Text":"Онон гуфтанд: “Чи моро панд бидиҳӣ, ё надиҳӣ, бароямон яксон аст [ва аз ту тоат намекунем]"},{"SurahNumber":26,"VerseNumber":137,"Text":"Ин [оини мо ҳамон] равиши пешиниён аст"},{"SurahNumber":26,"VerseNumber":138,"Text":"ва мо [ҳаргиз] азоб нахоҳем шуд»"},{"SurahNumber":26,"VerseNumber":139,"Text":"Пас, онон Ҳудро дурӯғгӯ ангоштанд. Пас, Мо [низ] ҳалокашон кардем. Ҳатман, дар ин [моҷаро] нишонае [барои ибрат гирифтан] аст ва бештарашон муъмин набуданд"},{"SurahNumber":26,"VerseNumber":140,"Text":"Ва бе тардид, Парвардигорат шикастнопазири меҳрубон аст"},{"SurahNumber":26,"VerseNumber":141,"Text":"[Қавми] Самуд паёмбаронро дурӯғгӯ ангоштанд"},{"SurahNumber":26,"VerseNumber":142,"Text":"Он гоҳ ки бародарашон Солеҳ ба онон гуфт: «Оё [аз Аллоҳ таоло] парво намекунед"},{"SurahNumber":26,"VerseNumber":143,"Text":"Ба ростӣ, ман барои шумо паёмбари амин ҳастам"},{"SurahNumber":26,"VerseNumber":144,"Text":"Пас, аз Аллоҳ таоло парво кунед ва мутеи [дастурҳои] ман бошед"},{"SurahNumber":26,"VerseNumber":145,"Text":"Ва ман [дар баробари рисолатам] ҳеҷ подоше аз шумо намехоҳам. Подоши ман танҳо бар [уҳдаи] Парвардигори ҷаҳониён аст"},{"SurahNumber":26,"VerseNumber":146,"Text":"Оё [мепиндоред, ки] шуморо дар неъматҳое, ки ин ҷост, осуда раҳо мекунанд"},{"SurahNumber":26,"VerseNumber":147,"Text":"Дар [ин] боғҳо ва чашмасорҳо"},{"SurahNumber":26,"VerseNumber":148,"Text":"Ва [дар канори ин] киштзорҳо ва нахлҳое, ки меваҳояш нарму расидааст"},{"SurahNumber":26,"VerseNumber":149,"Text":"Ва моҳирона аз кӯҳҳо [барои худ] хонаҳое метарошед"},{"SurahNumber":26,"VerseNumber":150,"Text":"Пас, аз Аллоҳ таоло парво кунед ва мутеи [дастурҳои] ман бошед»"},{"SurahNumber":26,"VerseNumber":151,"Text":"Ва аз исрофкорон [-и гунаҳгор] пайравӣ накунед"},{"SurahNumber":26,"VerseNumber":152,"Text":"[Ҳамон] Касоне, ки дар замин ба фасод мепардозанд ва [хештанро] ислоҳ намекунанд”"},{"SurahNumber":26,"VerseNumber":153,"Text":"Онон гуфтанд: “[Эй Солеҳ] Ҷуз ин нест, ки ту ҷодушудаӣ"},{"SurahNumber":26,"VerseNumber":154,"Text":"Ту ҷуз башаре ҳаммонанди мо нестӣ, пас, агар рост мегӯӣ, нишонае [бар паёмбариат] биёвар”"},{"SurahNumber":26,"VerseNumber":155,"Text":"[Солеҳ] Гуфт: «Ин модашутурест, ки саҳме аз об [-и чашма] дорад ва [рӯзҳои муайяне низ] шумо саҳме аз об доред"},{"SurahNumber":26,"VerseNumber":156,"Text":"Пас, [камтарин] озоре ба он нарасонед, ки азоби рӯзи бузург шуморо фаро мегирад”"},{"SurahNumber":26,"VerseNumber":157,"Text":"Пас, онро [захмӣ карданд ва] куштанд ва [он гоҳ аз кардаи худ] пушаймон шуданд"},{"SurahNumber":26,"VerseNumber":158,"Text":"Пас, азоб [-и илоҳӣ] ононро фурӯ гирифт. Бе гумон, дар ин [моҷаро] нишонае [барои ибрат гирифтан] аст ва бештарашон муъмин набуданд"},{"SurahNumber":26,"VerseNumber":159,"Text":"Ва бе тардид, Парвардигорат ҳамон шикастнопазири меҳрубон аст"},{"SurahNumber":26,"VerseNumber":160,"Text":"Қавми Лут [низ] паёмбаронро дурӯғгӯ ангоштанд"},{"SurahNumber":26,"VerseNumber":161,"Text":"Он гоҳ ки бародарашон Лут ба онон гуфт: «Оё [аз Аллоҳ таоло] парво намекунед"},{"SurahNumber":26,"VerseNumber":162,"Text":"Ба ростӣ, ман барои шумо паёмбаре амин ҳастам"},{"SurahNumber":26,"VerseNumber":163,"Text":"Пас, аз Аллоҳ таоло парво кунед ва мутеи [дастурҳои] ман бошед»"},{"SurahNumber":26,"VerseNumber":164,"Text":"Ва ман [дар баробари рисолатам] ҳеҷ подоше аз шумо намехоҳам. Подоши ман танҳо бар [уҳдаи] Парвардигори ҷаҳониён аст"},{"SurahNumber":26,"VerseNumber":165,"Text":"Аз мардуми ҷаҳон бо мардон меомезед"},{"SurahNumber":26,"VerseNumber":166,"Text":"ва ҳамсаронеро, ки Аллоҳ таоло бароятон офаридааст, раҳо мекунед? Балки шумо гурӯҳи мутаҷовизед"},{"SurahNumber":26,"VerseNumber":167,"Text":"Онон гуфтанд: «Эй Лут, агар [аз ин амру наҳй] даст барнадорӣ, ҳатман, [аз шаҳр] ихроҷ мешавӣ»"},{"SurahNumber":26,"VerseNumber":168,"Text":"[Лут] Гуфт: «Ман душмани [сарсахти] ин коратон ҳастам"},{"SurahNumber":26,"VerseNumber":169,"Text":"Парвардигоро, ман ва хонаводаамро аз [оқибати] он чи [инҳо] анҷом медиҳанд, наҷот деҳ»"},{"SurahNumber":26,"VerseNumber":170,"Text":"Пас, мо ӯ ва ҳамаи хонаводаашро наҷот додем"},{"SurahNumber":26,"VerseNumber":171,"Text":"Магар пиразане, ки дар миёни бозмондагон [дар азоб] буд"},{"SurahNumber":26,"VerseNumber":172,"Text":"Сипас дигаронро нобуд кардем"},{"SurahNumber":26,"VerseNumber":173,"Text":"Ва бар онон бороне [аз санг] боронидем ва борони бимдодашудагон чи бад буд"},{"SurahNumber":26,"VerseNumber":174,"Text":"Бе гумон, дар ин [моҷаро] нишонае [барои ибрат гирифтан] аст ва бештарашон муъмин набуданд"},{"SurahNumber":26,"VerseNumber":175,"Text":"Ва бе тардид, Парвардигорат ҳамон шикастнопазири меҳрубон аст"},{"SurahNumber":26,"VerseNumber":176,"Text":"Асҳоби Айка [низ] паёмбаронро дурӯғгӯ ангоштанд"},{"SurahNumber":26,"VerseNumber":177,"Text":"Он гоҳ ки Шуайб ба онон гуфт: «Оё [аз Аллоҳ таоло] парво намекунед"},{"SurahNumber":26,"VerseNumber":178,"Text":"Ба ростӣ, ман барои шумо паёмбаре амин ҳастам"},{"SurahNumber":26,"VerseNumber":179,"Text":"Пас, аз Аллоҳ таоло парво кунед [битарсед] ва мутеи [дастурҳои] ман бошед»"},{"SurahNumber":26,"VerseNumber":180,"Text":"Ва ман [дар баробари рисолатам] ҳеҷ подоше аз шумо намехоҳам. Подоши ман танҳо бар [уҳдаи] Парвардигори ҷаҳониён аст"},{"SurahNumber":26,"VerseNumber":181,"Text":"Паймонаро тамом бидиҳед ва камфурӯшӣ накунед"},{"SurahNumber":26,"VerseNumber":182,"Text":"Ва бо тарозуи дуруст вазн кунед"},{"SurahNumber":26,"VerseNumber":183,"Text":"Ва колои мардумро кам надиҳед [ва ҳаққашонро зоеъ накунед] ва дар замин ба фасод [ва табоҳӣ] накӯшед"},{"SurahNumber":26,"VerseNumber":184,"Text":"Ва аз касе, ки шумо ва умматҳои пешинро офарид, парво кунед [битарсед]"},{"SurahNumber":26,"VerseNumber":185,"Text":"Онон гуфтанд: «[Эй Шуайб] Ҷуз ин нест, ки ту ҷодушудаӣ"},{"SurahNumber":26,"VerseNumber":186,"Text":"Ту ҷуз башаре ҳаммонанди мо нестӣ ва мо туро дурӯғгӯ мепиндорем"},{"SurahNumber":26,"VerseNumber":187,"Text":"Пас, агар рост мегӯӣ, порае аз осмонро бар [сари] мо биандоз»"},{"SurahNumber":26,"VerseNumber":188,"Text":"[Шуайб] Гуфт: «Парвардигорам ба он чи мекунед, донотар аст»"},{"SurahNumber":26,"VerseNumber":189,"Text":"Пас, ӯро дурӯғгӯ ангоштанд ва азоби рӯзи абр [-и оташбор] ононро фаро гирифт. Ба ростӣ, ки он [борони оташ] азоби рӯзи ҳавлноке буд"},{"SurahNumber":26,"VerseNumber":190,"Text":"Бе гумон, дар ин [моҷаро] нишонае [барои ибрат гирифтан] аст; ва бештарашон муъмин набуданд"},{"SurahNumber":26,"VerseNumber":191,"Text":"Ва бе тардид, Парвардигорат ҳамон шикастнопазири меҳрубон аст"},{"SurahNumber":26,"VerseNumber":192,"Text":"Ва ба ростӣ, [ин] Қуръон фуруфиристодаи Парвардигори ҷаҳониён аст"},{"SurahNumber":26,"VerseNumber":193,"Text":"Рӯҳу-л-амин [Ҷабраил] онро фуруд овардааст"},{"SurahNumber":26,"VerseNumber":194,"Text":"Бар қалби ту [нозил кардааст], то бимдиҳанда бошӣ"},{"SurahNumber":26,"VerseNumber":195,"Text":"[Қуръонро] Ба забони арабии равшан [нозил намуд]"},{"SurahNumber":26,"VerseNumber":196,"Text":"Ва бе тардид, [башорати нузули] он дар китобҳои пешиниён [низ омада] аст"},{"SurahNumber":26,"VerseNumber":197,"Text":"Оё ҳамин нишона барояшон кофӣ нест, ки уламои Бани Исроил аз [ҳақиқати] Қуръон огоҳанд"},{"SurahNumber":26,"VerseNumber":198,"Text":"Ва агар онро бар баъзе аз ғайриарабҳо нозил мекардем"},{"SurahNumber":26,"VerseNumber":199,"Text":"Ва [паёмбар] онро барояшон мехонд, ба он имон намеоварданд"},{"SurahNumber":26,"VerseNumber":200,"Text":"[Оре] Ин гуна он [куфру такзиб]-ро дар дилҳои гунаҳгорон ҷой додем"},{"SurahNumber":26,"VerseNumber":201,"Text":"Аммо ба он имон намеоваранд, то он гоҳ ки азоби дарднокро бубинанд"},{"SurahNumber":26,"VerseNumber":202,"Text":"Пас, ногаҳон дар ҳоле ки бехабаранд, ба суроғашон меояд"},{"SurahNumber":26,"VerseNumber":203,"Text":"Пас, [дар он ҳол] мегӯянд: “Оё муҳлате [барои тавба] хоҳем дошт?”"},{"SurahNumber":26,"VerseNumber":204,"Text":"Оё онон азоби моро ба шитоб хосторанд"},{"SurahNumber":26,"VerseNumber":205,"Text":"Оё донистӣ, ки агар ононро солҳо [аз зиндагии дунё] баҳраманд созем"},{"SurahNumber":26,"VerseNumber":206,"Text":"Сипас он чи ки ба онон ваъда дода шудааст, ба суроғашонн биёяд"},{"SurahNumber":26,"VerseNumber":207,"Text":"Ин баҳрамандиашон [аз дунё дар ҳангоми азоб] суде барояшон нахоҳад дошт"},{"SurahNumber":26,"VerseNumber":208,"Text":"Ва Мо [сокинони] ҳеҷ шаҳреро ҳалок накардем, магар ин ки ҳушдордиҳандагоне [аз паёмбарон] доштанд"},{"SurahNumber":26,"VerseNumber":209,"Text":"То ононро панд диҳанд ва Мо ҳаргиз ситамгор набудаем [ки итмоми ҳуҷҷат накунем]"},{"SurahNumber":26,"VerseNumber":210,"Text":"Ва ин Қуръонро шаётин нозил накардаанд"},{"SurahNumber":26,"VerseNumber":211,"Text":"Онон на дархӯри ин коранд ва на тавонашро доранд"},{"SurahNumber":26,"VerseNumber":212,"Text":"Бе тардид, онон аз шунидани [ваҳй] барканоранд"},{"SurahNumber":26,"VerseNumber":213,"Text":"Пас, [эй паёмбар] ҳеҷ маъбудеро бо Аллоҳ таоло махон, ки азоб хоҳӣ шуд"},{"SurahNumber":26,"VerseNumber":214,"Text":"Ва хешовандони наздикатро [аз азоби илоҳӣ] бим деҳ"},{"SurahNumber":26,"VerseNumber":215,"Text":"Ва бо муъминоне, ки аз ту пайравӣ кардаанд, меҳрубон [-у фурӯтан] бош"},{"SurahNumber":26,"VerseNumber":216,"Text":"Пас, агар аз [фармони] ту сарпечӣ карданд, бигӯ: “Ба ростӣ, ман аз он чи мекунед, безорам”"},{"SurahNumber":26,"VerseNumber":217,"Text":"Ва бар [Аллоҳи] шикастнопазири меҳрубон таваккал кун"},{"SurahNumber":26,"VerseNumber":218,"Text":"Ҳамон ки чун [барои ибодат] бармехезӣ, туро мебинад"},{"SurahNumber":26,"VerseNumber":219,"Text":"Ва ҳаракат [ва нишасту бархости] туро миёни саҷдакунандагон [мебинад]"},{"SurahNumber":26,"VerseNumber":220,"Text":"Бе тардид, Ӯ ҳамон шунавои доност"},{"SurahNumber":26,"VerseNumber":221,"Text":"Оё ба шумо хабар диҳам, ки шаётин бар чи касе нозил мешаванд"},{"SurahNumber":26,"VerseNumber":222,"Text":"Бар ҳар дурӯғгӯи гунаҳкор"},{"SurahNumber":26,"VerseNumber":223,"Text":"Онон шунидаҳое [-ро, ки дуздона аз малакут гӯш додаанд, ба ҷодугарон ва фолгирон] илқо мекунанд ва бештарашон дурӯғгӯ ҳастанд"},{"SurahNumber":26,"VerseNumber":224,"Text":"Ва [Муҳаммад шоир нест, зеро] шоиронро гумроҳон пайравӣ мекунанд"},{"SurahNumber":26,"VerseNumber":225,"Text":"Оё надидӣ, ки онон дар ҳар лағву беҳудае [ҳайрону] саргаштаанд"},{"SurahNumber":26,"VerseNumber":226,"Text":"Ва чизеро мегӯянд, ки [худ ба он эътиқод надоранд ва] амал намекунанд"},{"SurahNumber":26,"VerseNumber":227,"Text":"Магар касоне, ки имон овардаанд ва корҳои шоиста анҷом додаанд ва Аллоҳро бисёр ёд кардаанд ва пас аз он ки ситам диданд, интиқом гирифтанд [ва бо шеъри худ аз ислому муслимин дифоъ намуданд] ва касоне, ки ситам карданд, ба зудӣ хоҳанд донист, ба чи бозгаштгоҳе бозмегарданд"},{"SurahNumber":27,"VerseNumber":1,"Text":"То, син. Ин оёти Қуръон ва китобе равшангар аст"},{"SurahNumber":27,"VerseNumber":2,"Text":"[Ки] Ҳидояту башорате барои муъминон аст"},{"SurahNumber":27,"VerseNumber":3,"Text":"[Ҳамон] Касоне, ки намоз барпо медоранд ва закот мепардозанд ва ба охират яқин доранд"},{"SurahNumber":27,"VerseNumber":4,"Text":"Дар ҳақиқат, касоне, ки ба охират имон намеоваранд, аъмолашонро барояшон оростаем, пас, [кӯрдилу] саргаштаанд"},{"SurahNumber":27,"VerseNumber":5,"Text":"Ононанд, ки азоби дарднок [дар пеш] доранд ва дар охират зиёнкортаранд"},{"SurahNumber":27,"VerseNumber":6,"Text":"Ва [эй паёмбар] яқинан, ту Қуръонро аз пешгоҳи [Парвардигори] ҳакими доно дарёфт мекунӣ"},{"SurahNumber":27,"VerseNumber":7,"Text":"[Ёд кун аз] Ҳангоме ки Мӯсо ба хонаводааш гуфт: “[Биистед] Ман оташе [аз дур] дидам. Ба зудӣ хабаре аз он бароятон меоварам ё шуълаи оташе меоварам, то гарм шавед”"},{"SurahNumber":27,"VerseNumber":8,"Text":"Пас, чун ба он [оташ] расид, нидо дода шуд, ки: “Муборак [ва хуҷаста] бод он ки дар оташ аст ва ҳар [фариштае], ки перомуни он аст ва поку муназзаҳ аст Аллоҳ таоло – Парвардигори ҷаҳониён"},{"SurahNumber":27,"VerseNumber":9,"Text":"Эй Мӯсо, ба ростӣ, ки Манам Аллоҳи шикастнопазири ҳаким"},{"SurahNumber":27,"VerseNumber":10,"Text":"Ва асоятро биафкан. Пас, чун [Мӯсо] онро дид, ки ҳамчун море [бо суръат] мехазад, [аз тарс] пушт кард ва гурехт ва бознагашт. [Нидо омад] “Эй Мӯсо, натарс! Паёмбарон дар пешгоҳи Ман ҳеҷ тарсе надоранд"},{"SurahNumber":27,"VerseNumber":11,"Text":"Аммо касе, ки ситам кунад, он гоҳ [пас аз тавба] бадиро ба некӣ табдил намояд, [бидонад, ки] бе тардид, Ман омурзандаи меҳрубонам"},{"SurahNumber":27,"VerseNumber":12,"Text":"Ва дастатро дар гиребон фурӯ бар, [то] сапед ва бидуни айб [-у бемории песӣ] хориҷ шавад. [Ин муъҷизаест] Дар зумраи муъҷизоти нуҳгона [ки бояд] ба сӯйи Фиръавн ва қавмаш [бибарӣ, чаро ки] бе тардид, онон гурӯҳе нофармонанд”"},{"SurahNumber":27,"VerseNumber":13,"Text":"Пас, чун оёти Мо равшан [-у возеҳ] ба сӯяшон омад, гуфтанд: “Ин ҷодуе ошкор аст”"},{"SurahNumber":27,"VerseNumber":14,"Text":"Ва онҳоро аз рӯи ситаму саркашӣ инкор карданд, дар ҳоле ки дилҳояшон ба онҳо яқин доштанд; пас бингар, ки саранҷоми муфсидон чи гуна бувад"},{"SurahNumber":27,"VerseNumber":15,"Text":"Ва ба ростӣ, ба Довуд ва Сулаймон донише [азим] додем ва онон гуфтанд: “Ситоиш аз они Аллоҳ таоло аст, ки моро бар бисёре аз бандагони муъмини худ бартарӣ бахшид”"},{"SurahNumber":27,"VerseNumber":16,"Text":"Ва Сулаймон аз Довуд мерос бурд ва гуфт: “Эй мардум, [фаҳми] забони парандагон ба мо омӯхта шуда ва аз ҳар чиз ба мо [баҳрае] додаанд. Бе тардид, ин фазле ошкор [аз ҷониби Парвардигор] аст”"},{"SurahNumber":27,"VerseNumber":17,"Text":"Ва сипоҳиёни Сулаймон – аз ҷинну инс ва парандагон – наздаш гирд омаданд; он гоҳ муназзам [ва пайваста дар канори якдигар] мерафтанд"},{"SurahNumber":27,"VerseNumber":18,"Text":"[Онон ба роҳи худ идома доданд], то вақте ба сарзамини мӯрчагон [дар Шом] расиданд. Мӯрчае гуфт: \"Эй мӯрчагон, ба лонаҳои худ биравед, то Сулаймон ва лашкариёнаш шуморо [надида ва] надониста поймол накунанд”"},{"SurahNumber":27,"VerseNumber":19,"Text":"Пас [Сулаймон] аз сухани он [мӯрча] хандид ва гуфт: «Парвардигоро, ба ман тавфиқ бидеҳ, то шукри неъматеро, ки бар ман ва бар падару модарам арзонӣ доштаӣ ба ҷой оварам ва [ёриам кун, то] коре шоистае анҷом диҳам, ки мояи хушнудиат гардад ва ба раҳмати хеш маро дар ҷамъи бандагони шоистаат ворид кун”"},{"SurahNumber":27,"VerseNumber":20,"Text":"Ва [Сулаймон ҳоли] парандагонро ҷӯё шуд ва гуфт: «Чи шудааст, ки ҳудҳудро намебинам? [Оё ҷойе пинҳон шуда] ё ғоиб аст"},{"SurahNumber":27,"VerseNumber":21,"Text":"[Пас, чун ӯро наёфт гуфт] Ҳатман, ба сахтӣ муҷозот мекунам ё сарашро мебурам, магар он ки далели равшане [барои ғайбаташ] биёварад»"},{"SurahNumber":27,"VerseNumber":22,"Text":"Пас, дере напоид [ки ҳудҳуд омад] ва гуфт: «Аз чизе огоҳӣ ёфтаам, ки ту бад-он огоҳӣ наёфтаӣ ва аз [сарзамини] Сабаъ бароят хабаре боэътимод овардаам"},{"SurahNumber":27,"VerseNumber":23,"Text":"Ман [он ҷо] занеро ёфтаам, ки бар онон фармонравоӣ мекунад ва [ба ӯ] аз ҳар гуна неъмате додаанд ва тахти бузурге дорад"},{"SurahNumber":27,"VerseNumber":24,"Text":"Ӯ ва қавмашро дидам, ки ба ҷойи Аллоҳ таоло барои хуршед саҷда мекунанд ва шайтон корҳои [ботили] ононро барояшон ороста ва эшонро аз роҳ [-и рост] боздоштааст, аз ин рӯ, ҳидоят намешаванд»"},{"SurahNumber":27,"VerseNumber":25,"Text":"[Шайтон фиребашон додааст] То барои Аллоҳ таоло саҷда накунанд [ҳамон маъбуде], ки ниҳони осмонҳо ва заминро ошкор мекунад ва он чиро, ки пинҳон мекунед ва ошкор месозед, [ҳамаро] медонад"},{"SurahNumber":27,"VerseNumber":26,"Text":"Аллоҳ таоло, ки ҳеҷ маъбуде [ба ҳақ] ҷуз ӯ нест, Парвардигори Арши бузург аст"},{"SurahNumber":27,"VerseNumber":27,"Text":"[Сулаймон] гуфт: «Хоҳем дид, ки оё рост гуфтаӣ ё дурӯғгӯӣ"},{"SurahNumber":27,"VerseNumber":28,"Text":"Ин номаи маро бибар ва ба сӯйи онон бияфкан, он гоҳ дур шав ва [дар гӯшае биист ва] бингар, ки [дар бораи он] чи мегӯянд»"},{"SurahNumber":27,"VerseNumber":29,"Text":"[Маликаи Сабаъ] гуфт: «Эй бузургон, номаи арҷманде ба сӯйи ман афканда шудааст"},{"SurahNumber":27,"VerseNumber":30,"Text":"Ин [нома] аз ҷониби Сулаймон аст ва чунин аст: «Ба номи Аллоҳи бахшандаи меҳрубон"},{"SurahNumber":27,"VerseNumber":31,"Text":"Бар ман бартарӣ маҷӯед ва дар ҳоле ки [аз ширк даст бардошта ва] таслим [-и ҳақ ва тавҳид] шудаед, назди ман биёед»"},{"SurahNumber":27,"VerseNumber":32,"Text":"[Малика] Гуфт: «Эй бузургон, назари худро дар ин маврид бигӯед, [чаро ки] ман ҳаргиз бидуни ҳузур [-у машварат]-и шумо дар бораи коре тасмим нагирифтаам»"},{"SurahNumber":27,"VerseNumber":33,"Text":"Онон гуфтанд: «Мо неруи бисёр ва ҷангҷӯёни қудратманде дорем, вале ихтиёр [-у тасмими ниҳоӣ] бо туст. Пас, баррасӣ кун, ки чи дастуре бидиҳӣ»"},{"SurahNumber":27,"VerseNumber":34,"Text":"[Малика] гуфт: «Бе тардид, вақте подшоҳон [ба унвони фотеҳ] вориди шаҳре мешаванд, онро вайрон [ва табоҳ] месозанд ва бузургонашро хору залил мекунанд ва рафторашон ҳамвора чунин будааст"},{"SurahNumber":27,"VerseNumber":35,"Text":"Ва ман ҳадяе барояшон мефиристам ва мунтазир мемонам, то бубинам, ки фиристодагон чи посухе [бароям] меоваранд»"},{"SurahNumber":27,"VerseNumber":36,"Text":"Пас, чун [фиристодаи малика] назди Сулаймон омад, [Сулаймон] гуфт: «Оё [мехоҳед] бо мол [-у сарват] ба ман кумак кунед? Он чи Аллоҳ таоло [аз паёмбарӣ ва донишу фармонравӣ] ба ман бахшида, аз он чизе, ки ба шумо ато карда беҳтар аст, балки шумоед, ки ба ҳадяи хеш [ва сарватҳои дунё] шодмон мешавед"},{"SurahNumber":27,"VerseNumber":37,"Text":"Назди онон бозгард [ва бигӯ, ки] ҳатман, бо лашкариёне ба сӯяшон хоҳем омад, ки тавони муқобила бо онро надошта бошанд ва бе тардид, ононро аз он [сарзамин] хору зор берун мекунем»"},{"SurahNumber":27,"VerseNumber":38,"Text":"[Он гоҳ] Гуфт: «Эй бузургон, кадом яке аз шумо, пеш аз он ки онон таслимшуда назди ман биёянд, тахти ӯро бароям меоварад?»"},{"SurahNumber":27,"VerseNumber":39,"Text":"Яке аз ҷинниёни тануманд гуфт: «Пеш аз он ки аз ҷоят бархезӣ, ман онро наздат меоварам ва ҳатман, барои анҷоми ин кор неруманду аминам»"},{"SurahNumber":27,"VerseNumber":40,"Text":"Касе, ки донише аз китоб [-и илоҳӣ] дошт, гуфт: «Пеш аз он ки чашм бар ҳам бизанӣ, онро бароят меоварам». Пас, чун [Сулаймон] он [тахт]-ро назди худ мустақар дид, гуфт: «Ин аз фазли Парвардигори ман аст, то биозмоядам, ки оё сипос медорам ё носипосӣ мекунам. Пас, ҳар ки сипос гузорад, танҳо ба суди хеш сипос мегузорад ва ҳар ки носипосӣ кунад, пас, [ба зиёни худ носипосӣ кардааст, чаро ки] бе тардид, Парвардигорам бениёзи карим аст"},{"SurahNumber":27,"VerseNumber":41,"Text":"[Сулаймон] гуфт: «Тахташро [тағйири шакл диҳед ва] барояш ношинос кунед, то бубинам, оё [онро] ташхис медиҳад ё аз касонест, ки [ашё ва амволи худро] намешиносанд"},{"SurahNumber":27,"VerseNumber":42,"Text":"Пас, чун [маликаи Сабаъ] омад, [ба ӯ] гуфта шуд: «Оё тахти ту ин гуна аст?». [Малика] гуфт: «Гӯё ҳамон аст». Ва [Сулаймон гуфт] «Ин дониш [ва тавоноӣ] пеш аз ин ба мо дода шудааст ва ҳамвора фармонбардор будаем»"},{"SurahNumber":27,"VerseNumber":43,"Text":"Ва он чи ба ҷойи Аллоҳ таоло мепарастед, ӯро [аз имон ва тавҳид] боздошта буд. Бе тардид, [малика] аз ҷумлаи кофирон буд"},{"SurahNumber":27,"VerseNumber":44,"Text":"Ба вай гуфта шуд: «Ба саҳн [-и қаср] ворид шав». Пас, ҳангоме ки онро дид, пиндошт, ки оби амиқест ва ҷома аз соқҳо [-и пои] хеш боло кашид [то аз об бигзарад. Сулаймон] Гуфт: «Ин [об нест, балки] кохе аст, ки бо [қитаоти булур фарш шудааст». [Он гоҳ ӯро ба тавҳид даъват кард. Маликаи Сабаъ] Гуфт: «Парвардигоро, ман ба худ ситам кардаам ва [инак] ҳамроҳи Сулаймон таслими Аллоҳ таоло – Парвардигори ҷаҳониён – шудам»"},{"SurahNumber":27,"VerseNumber":45,"Text":"Ва ба сӯйи қавми Самуд бародарашон Солеҳро фиристодем, ки [бигӯяд] «Аллоҳи ягонаро бипарастед», вале онон ба ду гурӯҳ [муъминон ва кофирон] тақсим шуданд ва ба ситез пардохтанд"},{"SurahNumber":27,"VerseNumber":46,"Text":"[Солеҳ] Гуфт: «Эй қавми ман, чаро ба ҷойи раҳмат шитобзада хоҳони азоби илоҳӣ ҳастед? Чаро аз Аллоҳ таоло омурзиш намехоҳед? Бошад, ки мавриди раҳмат қарор гиред»"},{"SurahNumber":27,"VerseNumber":47,"Text":"Онон гуфтанд: «Мо ту ва касонеро, ки ҳамроҳат ҳастанд, ба фоли бад гирифтаем». [Солеҳ] Гуфт: «Фоли бади шумо [ва дониши он] назди Аллоҳ таоло аст, балки шумо гурӯҳе ҳастед, ки озмоиш мешавед»"},{"SurahNumber":27,"VerseNumber":48,"Text":"Ва дар шаҳр [-и Ҳиҷр] нуҳ нафар [сардастаи гурӯҳ] буданд, ки дар он сарзамин ба фасод мепардохтанд ва [ҳеҷ] кори шоистае намекарданд"},{"SurahNumber":27,"VerseNumber":49,"Text":"[Онон ба якдигар] Гуфтанд: «Ба Аллоҳ таоло савганд ёд кунед, ки бар ӯ [Солеҳ] ва хонаводааш шабехун бизанем [ва ононро бикушем]. Он гоҳ ба хунхоҳаш бигӯем: «Мо ҳангоми куштори хонаводааш ҳозир набудем ва ҳатман, рост мегӯем»"},{"SurahNumber":27,"VerseNumber":50,"Text":"Онон [барои қатли Солеҳ ва пайравонаш] найранге ба кор бурданд ва Мо [барои нобудии кофирон] низ найранге андешидем, дар ҳоле ки онон намедонистанд"},{"SurahNumber":27,"VerseNumber":51,"Text":"Пас, бингар оқибати найрангашон чи шуд: мо ҳамаи он афрод ва қавмашонро нобуд кардем"},{"SurahNumber":27,"VerseNumber":52,"Text":"Инак хонаҳояшон ба сазои ситаме, ки карданд, [вайрону] тиҳӣ мондааст. Бе гумон, дар ин [кайфар] барои касоне, ки медонанд [ва имон доранд] нишонае [барои ибрат гирифтан] аст"},{"SurahNumber":27,"VerseNumber":53,"Text":"Ва касонеро, ки имон оварда ва парҳезкор буданд, [ҳамроҳи Солеҳ] наҷот додем"},{"SurahNumber":27,"VerseNumber":54,"Text":"Ва [ёд кун аз] Лут он гоҳ ки ба қавмаш гуфт: «Бо он ки [зиштӣ ва гуноҳи ливотро] медонед, оё [боз ҳам] муртакиби ин амали бешармона мешавед"},{"SurahNumber":27,"VerseNumber":55,"Text":"Оё аз рӯйи шаҳват ба ҷойи занон бо мардон дармеомезед? Балки шумо гурӯҳе нодонед»"}]}