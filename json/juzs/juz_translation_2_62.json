{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":2,"VerseNumber":142,"Text":"Neki ljudi kratke pameti reći će: \"Šta ih je odvratilo od kible njihove prema kojoj su se okretali?\" Reci: \"Allahov je i istok i zapad; On ukazuje na Pravi put onome kome On hoće"},{"SurahNumber":2,"VerseNumber":143,"Text":"I tako smo od vas stvorili pravednu zajednicu da budete svjedoci protiv ostalih ljudi, i da Poslanik bude protiv vas svjedok. I Mi smo promijenili kiblu prema kojoj si se prije okretao samo zato da bismo ukazali na one koji će slijediti Poslanika i na one koji će se stopama svojim vratiti – nekima je to bilo doista teško, ali ne i onima kojima je Allah ukazao na Pravi put. Allah neće dopustiti da propadnu molitve vaše. – A Allah je prema ljudima zaista vrlo blag i milostiv"},{"SurahNumber":2,"VerseNumber":144,"Text":"Vidimo Mi kako sa žudnjom bacaš pogled prema nebu, i Mi ćemo sigurno učiniti da se okrećeš prema strani koju ti želiš: okreni zato lice svoje prema Časnome hramu! I ma gdje bili, okrenite lica svoja na tu stranu. Oni kojima je data Knjiga sigurno znaju da je to istina od Gospodara njihova – a Allah motri na ono što oni rade"},{"SurahNumber":2,"VerseNumber":145,"Text":"I kada bi ti onima kojima je data Knjiga sve dokaze donio, oni opet ne bi prihvatili tvoju kiblu, a ni ti nećeš prihvatiti njihovu kiblu, niti će iko od njih prihvatiti ičiju kiblu. A ako bi se ti za njihovim željama poveo, kada ti je već došla Objava, tada bi ti sigurno nepravedan bio"},{"SurahNumber":2,"VerseNumber":146,"Text":"Oni kojima smo dali Knjigu znaju Poslanika kao što sinove svoje znaju, ali neki od njih doista svjesno istinu prikrivaju"},{"SurahNumber":2,"VerseNumber":147,"Text":"Istina od Gospodara tvoga dolazi, zato ne budi nikako od onih koji sumnjaju"},{"SurahNumber":2,"VerseNumber":148,"Text":"Svako se okreće prema svojoj kibli, a vi se potrudite da druge, čineći dobra djela, pretečete! Ma gdje bili, Allah će vas sve sabrati – Allah, zaista, sve može"},{"SurahNumber":2,"VerseNumber":149,"Text":"I iz svakog mjesta u kome budeš, ti lice svoje Časnom hramu okreni, istina doista od Gospodara tvoga dolazi – Allah motri na ono što radite"},{"SurahNumber":2,"VerseNumber":150,"Text":"I iz svakoga mjesta u koje dođeš, ti lice svoje Svetom hramu okreni, i gdje god se nalazili, vi lica svoja prema toj strani okrenite, da vam ljudi ne bi imali šta prigovoriti, osim inadžija između njih – njih se ne bojte, Mene se bojte! – da bih blagodat Svoju prema vama upotpunio i da biste na Pravome putu bili"},{"SurahNumber":2,"VerseNumber":151,"Text":"Mi smo vam jednog od vas kao poslanika poslali, da vam riječi Naše kazuje i da vas očisti i da vas Knjizi i mudrosti pouči i da vas ono što niste znali nauči"},{"SurahNumber":2,"VerseNumber":152,"Text":"Sjećajte se vi Mene, i Ja ću se vas sjetiti, i zahvaljujte Mi, i na blagodatima Mojim nemojte neblagodarni biti"},{"SurahNumber":2,"VerseNumber":153,"Text":"O vjernici, tražite sebi pomoći u strpljivosti i obavljanju molitve! Allah je doista na strani strpljivih"},{"SurahNumber":2,"VerseNumber":154,"Text":"I ne recite za one koji su na Allahovu putu poginuli: \"Mrtvi su!\" Ne, oni su živi, ali vi to ne znate"},{"SurahNumber":2,"VerseNumber":155,"Text":"Mi ćemo vas dovoditi u iskušenje malo sa strahom i gladovanjem, i time što ćete gubiti imanja i živote i ljetine. A ti obraduj izdržljive"},{"SurahNumber":2,"VerseNumber":156,"Text":"one koji, kada ih kakva nevolja zadesi, samo kažu: \"Mi smo Allahovi i mi ćemo se Njemu vratiti"},{"SurahNumber":2,"VerseNumber":157,"Text":"Njih čeka oprost od Gospodara njihova i milost; oni su na Pravome putu"},{"SurahNumber":2,"VerseNumber":158,"Text":"Safa i Merva su Allahova časna mjesta, zato onaj koji Kabu hodočasti ili umru obavi ne čini nikakav prijestup ako krene oko njih. A onaj koji drage volje učini kakvo dobro djelo – pa, Allah je doista blagodaran i sve zna"},{"SurahNumber":2,"VerseNumber":159,"Text":"One koji budu tajili jasne dokaze, koje smo Mi objavili, i Pravi put, koji smo u Knjizi ljudima označili, njih će Allah prokleti, a prokleće ih i oni koji imaju pravo da proklinju"},{"SurahNumber":2,"VerseNumber":160,"Text":"oprostiću samo onima koji se pokaju i poprave i to javno ispolje, a Ja primam pokajanje i Ja sam milostiv"},{"SurahNumber":2,"VerseNumber":161,"Text":"Oni koji ne vjeruju i koji kao nevjernici umru – zaslužuju, doista, prokletstvo Allahovo i meleka i svih ljudi"},{"SurahNumber":2,"VerseNumber":162,"Text":"u njemu će vječno ostati, a patnja njihova neće jenjavati, niti će im se odlagati"},{"SurahNumber":2,"VerseNumber":163,"Text":"A vaš Bog – jedan je Bog! Nema boga osim Njega, Milostivog, Samilosnog"},{"SurahNumber":2,"VerseNumber":164,"Text":"Stvaranje nebesa i Zemlje, smjena noći i dana, lađa koja morem plovi s korisnim tovarom za ljude, kiša koju Allah pušta s neba pa tako u život vraća zemlju nakon mrtvila njezina – po kojoj je rasijao svakojaka živa bića, promjena vjetrova, oblaci koji između neba i Zemlje lebde – doista su dokazi za one koji imaju pameti"},{"SurahNumber":2,"VerseNumber":165,"Text":"Ima ljudi koji su umjesto Allaha kumire prihvatili, vole ih kao što se Allah voli, ali pravi vjernici još više vole Allaha. A da znaju mnogobošci da će onda kada dožive patnju – svu moć samo Allah imati i da će Allah strahovito kažnjavati –"},{"SurahNumber":2,"VerseNumber":166,"Text":"kada će se glavešine, za kojima su se drugi povodili, svojih sljedbenika odreći i kada će veze koje su ih vezale prekinute biti, i oni patnju doživjeti"},{"SurahNumber":2,"VerseNumber":167,"Text":"kada će sljedbenici njihovi uzviknuti: \"Da nam je samo da se vratimo, pa da se i mi njih odreknemo kao što su se oni nas odrekli!\" Eto, tako će Allah njima djela njihova po njih kobnim pokazati i oni iz vatre neće izlaziti"},{"SurahNumber":2,"VerseNumber":168,"Text":"O ljudi, jedite od onoga što ima na Zemlji, ali samo ono što je dopušteno i što je prijatno, i ne slijedite šejtanove stope, jer vam je on neprijatelj očevidni"},{"SurahNumber":2,"VerseNumber":169,"Text":"On vas navraća na grijeh i razvrat i na to da o Allahu govorite ono što ne znate"},{"SurahNumber":2,"VerseNumber":170,"Text":"A kada im se rekne: \"Slijedite Allahovu Objavu!\" – oni odgovaraju: \"Nećemo, slijedićemo ono na čemu smo zatekli pretke svoje.\" – Zar i onda kada im preci nisu ništa shvaćali i kada nisu na Pravome putu bili"},{"SurahNumber":2,"VerseNumber":171,"Text":"Oni koji neće da vjeruju slični su stoci na koju se viče, ali ona čuje samo zov i viku. Gluhi, nijemi i slijepi – oni ništa ne shvaćaju"},{"SurahNumber":2,"VerseNumber":172,"Text":"O vjernici, jedite ukusna jela koja smo vam podarili i budite Allahu zahvalni, ta vi se samo Njemu klanjate"},{"SurahNumber":2,"VerseNumber":173,"Text":"On vam jedino zabranjuje: strv i krv i svinjsko meso, i ono što je zaklano u nečije drugo ime, a ne u Allahovo. A onome ko bude primoran, ali ne iz želje, tek toliko da glad utoli, njemu grijeh nije. – Allah zaista prašta i milostiv je"},{"SurahNumber":2,"VerseNumber":174,"Text":"Oni koji taje ono što je Allah u Knjizi objavio i to zamjenjuju za nešto što malo vrijedi – oni u trbuhe svoje ne trpaju ništa drugo do ono što će ih u vatru dovesti; na Sudnjem danu Allah ih neće ni osloviti, niti ih očistiti – njih čeka patnja nesnosna"},{"SurahNumber":2,"VerseNumber":175,"Text":"Oni su umjesto Pravoga puta izabrali zabludu, a umjesto oprosta zaslužili patnju; – i koliko su oni samo neosjetljivi na vatru"},{"SurahNumber":2,"VerseNumber":176,"Text":"To je zato što je Allah objavio Knjigu, pravu istinu. A neslozi onih čija su mišljenja o Knjizi suprotna doista nema kraja"},{"SurahNumber":2,"VerseNumber":177,"Text":"Nije čestitost u tome da okrećete lica svoja prema istoku i zapadu; čestiti su oni koji vjeruju u Allaha i u onaj svijet, i u meleke, i u knjige, i u vjerovjesnike, i koji od imetka, iako im je drag, daju rođacima, i siročadi, i siromasima, i putnicima, i prosjacima, i za otkup iz ropstva, i koji molitvu obavljaju i zekat daju, i koji obavezu svoju, kada je preuzmu, ispunjavaju, naročito oni koji su izdržljivi u neimaštini, i u bolesti, i u boju ljutom. Oni su iskreni vjernici, i oni se Allaha boje i ružnih postupaka klone"},{"SurahNumber":2,"VerseNumber":178,"Text":"O vjernici! Propisuje vam se odmazda za ubijene: slobodan – za slobodna, i rob – za roba, i žena – za ženu. A onaj kome rod ubijenog oprosti, neka oni velikodušno postupe, a neka im on dobročinstvom uzvrati. To je olakšanje od Gospodara vašeg, i milost. A ko nasilje izvrši i poslije toga, njega bolna patnja čeka"},{"SurahNumber":2,"VerseNumber":179,"Text":"U odmazdi vam je – opstanak, o razumom obdareni, da biste se ubijanja okanili"},{"SurahNumber":2,"VerseNumber":180,"Text":"Kada neko od vas bude na samrti, ako ostavlja imetak, propisuje vam se, kao obaveza za one koji se Allaha boje, da pravedno učini oporuku roditeljima i bližnjima"},{"SurahNumber":2,"VerseNumber":181,"Text":"Onaj ko je izmijeni, a zna kako glasi – pa grijeh za to pada na one koji je mijenjaju; – a Allah, zaista, sve čuje i zna"},{"SurahNumber":2,"VerseNumber":182,"Text":"A onaj ko se plaši da je oporučilac nenamjerno zastranio ili namjerno zgriješio pa ih izmiri, nema mu grijeha. – Allah, zaista, prašta i samilostan je"},{"SurahNumber":2,"VerseNumber":183,"Text":"O vjernici! Propisuje vam se post, kao što je propisan onima prije vas, da biste se grijeha klonili"},{"SurahNumber":2,"VerseNumber":184,"Text":"i to neznatan broj dana; a onome od vas koji bude bolestan ili na putu – isti broj drugih dana. Onima koji ga jedva podnose – otkup je da jednog siromaha nahrane. A ko drage volje da više, za njega je bolje. A bolje vam je, neka znate, da postite"},{"SurahNumber":2,"VerseNumber":185,"Text":"U mjesecu ramazanu počelo je objavljivanje Kur'ana, koji je putokaz ljudima i jasan dokaz Pravoga puta i razlikovanja dobra od zla. Ko od vas u tom mjesecu bude kod kuće, neka ga u postu provede, a ko se razboli ili se na putu zadesi, neka isti broj dana naposti – Allah želi da vam olakša, a ne da poteškoće imate – da određeni broj dana ispunite, i da Allaha veličate zato što vam je ukazao na Pravi put, i da zahvalni budete"},{"SurahNumber":2,"VerseNumber":186,"Text":"A kada te robovi Moji za Mene upitaju, Ja sam, sigurno, blizu: odazivam se molbi molitelja kad Me zamoli. Zato neka oni pozivu Mome udovolje i neka vjeruju u Mene, da bi bili na Pravome putu"},{"SurahNumber":2,"VerseNumber":187,"Text":"Dozvoljava vam se da se u noćima dok traje post sastajete sa svojim ženama; one su odjeća vaša, a vi ste njihova odjeća. Allah zna da vam je bilo teško, pa je prihvatio pokajanje vaše i oprostio vam. Zato se sada sastajte sa njima u želji da dobijete ono što vam je Allah već odredio. Jedite i pijte sve dok ne budete mogli razlikovati bijelu nit od crne niti zore; od tada postite sve do noći. Sa ženama ne smijete imati snošaja dok ste u i‘tikafu u džamijama. To su Allahove granice, i ne približujte im se! Eto tako Allah objašnjava ljudima propise Svoje da bi se onoga što im je zabranjeno klonili"},{"SurahNumber":2,"VerseNumber":188,"Text":"Ne jedite imovinu jedan drugoga na nepošten način i ne parničite se zbog nje pred sudijama da biste na grješan način i svjesno dio tuđe imovine pojeli"},{"SurahNumber":2,"VerseNumber":189,"Text":"Pitaju te o mlađacima. Reci: \"Oni su ljudima oznake o vremenu i za hadžiluk.\" Ne iskazuje se čestitost u tome da sa stražnje strane u kuće ulazite, nego je čestitost u tome da se Allaha bojite. U kuće na vrata njihova ulazite i Allaha se bojte da biste postigli ono što želite"},{"SurahNumber":2,"VerseNumber":190,"Text":"I borite se na Allahovom putu protiv onih koji se bore protiv vas, ali vi ne otpočinjite borbu! – Allah, doista, ne voli one koji zapodijevaju kavgu"},{"SurahNumber":2,"VerseNumber":191,"Text":"I napadajte takve gdje god ih sretnete i progonite ih odande odakle su oni vas prognali. A zlostavljanje je teže od ubijanja! I ne borite se protiv njih kod Časnoga hrama, dok vas oni tu ne napadnu. Ako vas napadnu, onda ih ubijajte! – neka takva bude kazna za nevjernike"},{"SurahNumber":2,"VerseNumber":192,"Text":"A ako se prođu – pa, Allah zaista prašta i samilostan je"},{"SurahNumber":2,"VerseNumber":193,"Text":"I borite se protiv njih sve dok mnogoboštva ne nestane i dok se Allahova vjera slobodno ispovijedati ne mogne. Pa ako se okane, onda neprijateljstvo prestaje, jedino protiv nasilnika ostaje"},{"SurahNumber":2,"VerseNumber":194,"Text":"Sveti mjesec je za sveti mjesec, a i u svetinjama vrijedi odmazda: onima koji vas napadnu uzvratite istom mjerom i Allaha se bojte, i znajte da je Allah na strani onih koji se grijeha klone"},{"SurahNumber":2,"VerseNumber":195,"Text":"I imetak na Allahovom putu žrtvujte, i sami sebe u propast ne dovodite, i dobro činite – Allah, zaista, voli one koji dobra djela čine"},{"SurahNumber":2,"VerseNumber":196,"Text":"Hadž i umru radi Allaha izvršavajte! A ako budete spriječeni, onda kurbane koji vam se nađu pri ruci zakoljite, a glave svoje, dok kurbani ne stignu do mjesta svoga, ne brijte. A onaj među vama koji se razboli ili ga glavobolja muči, neka se postom, ili milostinjom, ili kurbanom iskupi. Kada budete slobodni, obavite umru do hadža i zakoljite kurban do koga možete lahko doći. A onaj ko ga ne nađe neka posti tri dana u danima hadža, i sedam dana po povratku – to jest punih deset dana. To je za onoga koji nije iz Mekke. I bojte se Allaha i znajte da On teško kažnjava"},{"SurahNumber":2,"VerseNumber":197,"Text":"Hadž je u određenim mjesecima; onom ko se obaveže da će u njima hadž obavljati nema snošaja sa ženama i nema ružnih riječi, i nema svađe u danima hadža. A za dobro koje učinite Allah zna. I onim, što vam je potrebno za put, snabdijte se. A najbolja opskrba je bogobojaznost. I Mene se bojte, o razumom obdareni"},{"SurahNumber":2,"VerseNumber":198,"Text":"Ne pripisuje vam se u grijeh ako od Gospodara svoga molite da vam pomogne da nešto steknete. A kada pođete sa Arefata, spominjite Allaha kod časnih mjesta; spominjite Njega, jer vam je On ukazao na Pravi put, a prije toga ste bili u zabludi"},{"SurahNumber":2,"VerseNumber":199,"Text":"Zatim krenite odakle kreću ostali ljudi i tražite od Allaha oprosta, jer Allah, uistinu, prašta i samilostan je"},{"SurahNumber":2,"VerseNumber":200,"Text":"A kad završite obrede vaše, opet spominjite Allaha, kao što spominjete pretke vaše, i još više Ga spominjite! Ima ljudi koji govore: \"Daj Ti nama, Gospodaru naš, na ovome svijetu!\" Takvi na onom svijetu neće imati ništa"},{"SurahNumber":2,"VerseNumber":201,"Text":"A ima i onih koji govore: \"Gospodaru naš, podaj nam dobro i na ovome i na onome svijetu, i sačuvaj nas patnje u ognju"},{"SurahNumber":2,"VerseNumber":202,"Text":"Njih čeka nagrada koju su zaslužili! – A Allah brzo sviđa račune"},{"SurahNumber":2,"VerseNumber":203,"Text":"I spominjite Allaha u određenim danima. A ni onome ko požuri i ostane samo dva dana nije grijeh; a neće se ogriješiti ni onaj koji se dulje zadrži, samo ako se grijeha kloni. I bojte se Allaha i znajte da ćete svi biti pred Njim sakupljeni"},{"SurahNumber":2,"VerseNumber":204,"Text":"Ima ljudi čije te riječi o životu na ovome svijetu oduševljavaju i koji se pozivaju na Allaha kao svjedoka za ono što je u srcima njihovim, a najljući su protivnici"},{"SurahNumber":2,"VerseNumber":205,"Text":"Čim se neki od njih dočepa položaja, nastoji napraviti na Zemlji nered, ništeći usjeve i stoku. – A Allah ne voli nered"},{"SurahNumber":2,"VerseNumber":206,"Text":"A kada mu se rekne: \"Boj se Allaha!\" – on onda iz inada griješi. Njemu je dosta Džehennem, a on je, doista, grozno boravište"},{"SurahNumber":2,"VerseNumber":207,"Text":"Ima ljudi koji se žrtvuju da bi Allaha umilostivili – a Allah je milostiv robovima Svojim"},{"SurahNumber":2,"VerseNumber":208,"Text":"O vjernici, živite svi u miru i ne idite stopama šejtanovim; on vam je, zaista, neprijatelj otvoreni"},{"SurahNumber":2,"VerseNumber":209,"Text":"A ako skrenete, nakon što su vam već došli jasni dokazi, onda znajte da je Allah silan i mudar"},{"SurahNumber":2,"VerseNumber":210,"Text":"Čekaju li oni da im Allahova kazna dođe iz vedra neba, i meleki, i da bude svemu kraj?! – A Allahu se sve vraća"},{"SurahNumber":2,"VerseNumber":211,"Text":"Upitaj sinove Israilove koliko smo im jasnih dokaza dali! A one koji preinačuju Allahove dokaze, kada su im već došli, Allah će zaista strahovito kazniti"},{"SurahNumber":2,"VerseNumber":212,"Text":"Nevjernicima se život na ovome svijetu čini lijepim i oni se rugaju onima koji vjeruju. A na Sudnjem danu biće iznad njih oni koji su se Allaha bojali i grijeha klonili. – A Allah daje u obilju onome kome On hoće, bez računa"},{"SurahNumber":2,"VerseNumber":213,"Text":"Svi ljudi su sačinjavali jednu zajednicu, i Allah je slao vjerovjesnike da donose radosne vijesti i opomene, i po njima je slao Knjigu, samu istinu, da se po njoj sudi ljudima u onome u čemu se ne bi oni slagali. A povod neslaganju bila je međusobna zavist, baš od onih kojima je data Knjiga, i to kada su im već bili došli jasni dokazi; i onda bi Allah, voljom Svojom, uputio vjernike da shvate pravu istinu o onome u čemu se nisu slagali. – A Allah ukazuje na Pravi put onome kome On hoće"},{"SurahNumber":2,"VerseNumber":214,"Text":"Zar vi mislite da ćete ući u Džennet, a još niste iskusili ono što su iskusili oni koji su prije vas bili i nestali? Njih su satirale neimaština i bolest, i toliko su bili uznemiravani da bi i poslanik, i oni koji su s njim vjerovali – uzviknuli: \"Kada će već jednom Allahova pomoć!?\" Eto, Allahova pomoć je zaista blizu"},{"SurahNumber":2,"VerseNumber":215,"Text":"Pitaju te kome će udjeljivati. Reci: \"Imetak koji udjeljujete neka pripadne roditeljima, i rođacima, i siročadi, i siromasima, i putnicima; a za dobro koje učinite Allah sigurno zna"},{"SurahNumber":2,"VerseNumber":216,"Text":"Propisuje vam se borba, mada vam nije po volji! – Ne volite nešto, a ono može biti dobro za vas; nešto volite, a ono ispadne zlo po vas. – Allah zna, a vi ne znate"},{"SurahNumber":2,"VerseNumber":217,"Text":"Pitaju te o svetom mjesecu, o ratovanju u njemu. Reci: \"Ratovanje u njemu je veliki grijeh; ali je nevjerovanje u Allaha i odvraćanje od Njegova puta i časnih mjesta i izgonjenje stanovnika njegovih iz njih još veći grijeh kod Allaha. A zlostavljanje je gore od ubijanja! Oni će se neprestano boriti protiv vas da vas odvrate od vjere vaše, ako budu mogli. A oni među vama koji od svoje vjere otpadnu i kao nevjernici umru – njihova djela biće poništena i na ovome i na onome svijetu, i oni će stanovnici Džehennema biti, u njemu će vječno ostati"},{"SurahNumber":2,"VerseNumber":218,"Text":"Oni koji vjeruju i koji se isele i bore na Allahovom putu, oni se mogu nadati Allahovoj milosti. – A Allah prašta i samilostan je"},{"SurahNumber":2,"VerseNumber":219,"Text":"Pitaju te o vinu i kocki. Reci: \"Oni donose veliku štetu, a i neku korist ljudima, samo je šteta od njih veća od koristi.\" I pitaju te koliko da udjeljuju. Reci: \"Višak!\" Eto, tako vam Allah objašnjava propise da biste razmislili"},{"SurahNumber":2,"VerseNumber":220,"Text":"i o ovome i o onome svijetu. I pitaju te o siročadi. Reci: \"Bolje je imanja njihova unaprijediti!\" A ako budete s njima zajedno živjeli, pa oni su braća vaša, a Allah umije razlikovati pokvarenjaka od dobročinitelja. Da je Allah htio, mogao vam je propisati ono što vam je teško; On je, doista, silan i mudar"},{"SurahNumber":2,"VerseNumber":221,"Text":"Ne ženite se mnogoboškinjama dok ne postanu vjernice; uistinu je robinja-vjernica bolja od mnogoboškinje, makar vam se i sviđala. Ne udavajte vjernice za mnogobošce dok ne postanu vjernici; uistinu je rob-vjernik bolji od mnogobošca, makar vam se i dopadao. Oni zovu u Džehennem, a Allah, voljom Svojom, nudi Džennet i oprost, i objašnjava ljudima dokaze Svoje, da bi razmislili"},{"SurahNumber":2,"VerseNumber":222,"Text":"I pitaju te o mjesečnom pranju. Reci: \"To je neprijatnost.\" Zato ne općite sa ženama za vrijeme mjesečnog pranja, i ne prilazite im dok se ne okupaju. A kada se okupaju, onda im prilazite onako kako vam je Allah naredio. – Allah zaista voli one koji se često kaju i voli one koji se mnogo čiste"},{"SurahNumber":2,"VerseNumber":223,"Text":"Žene vaše su njive vaše, i vi njivama vašim prilazite kako hoćete, a pripremite što i za duše svoje. I bojte se Allaha i znajte da ćete pred Njega stati. A ti obraduj prave vjernike"},{"SurahNumber":2,"VerseNumber":224,"Text":"I neka vam zakletva Allahom ne bude prepreka u ispravnom životu, na putu čestitosti i u nastojanju da pomirite ljude. – A Allah sve čuje i sve zna"},{"SurahNumber":2,"VerseNumber":225,"Text":"Allah vas neće kazniti ako se nenamjerno zakunete, ali će vas kazniti ako pod zakletvom nešto namjerno učinite. – A Allah prašta i blag je"},{"SurahNumber":2,"VerseNumber":226,"Text":"Onima koji se zakunu da se neće približavati ženama svojim, rok je samo četiri mjeseca; i ako se vrate ženama – pa, Allah zaista prašta i milostiv je"},{"SurahNumber":2,"VerseNumber":227,"Text":"a ako odluče da se rastave – pa, Allah doista sve čuje i zna"},{"SurahNumber":2,"VerseNumber":228,"Text":"Raspuštenice neka čekaju tri mjesečna pranja; i nije im dopušteno kriti ono što je Allah stvorio u matericama njihovim, ako u Allaha i u onaj svijet vjeruju. Muževi njihovi imaju pravo da ih, dok one čekaju, vrate ako žele dobro djelo učiniti. One imaju isto toliko prava koliko i dužnosti, prema zakonu – samo, muževi imaju prednost pred njima za jedan stepen. – A Allah je silan i mudar"},{"SurahNumber":2,"VerseNumber":229,"Text":"Puštanje može biti dvaput, pa ih ili velikodušno zadržati ili im na lijep način razvod dati. A vama nije dopušteno uzimati bilo šta od onoga što ste im darovali, osim ako se njih dvoje plaše da Allahove propise neće izvršavati. A ako se bojite da njih dvoje Allahove propise neće izvršavati, onda im nije grehota da se ona otkupi. To su Allahovi propisi, pa ih ne narušavajte! A oni koji Allahove propise narušavaju, nepravedni su"},{"SurahNumber":2,"VerseNumber":230,"Text":"A ako je opet pusti, onda mu se ne može vratiti što se neće za drugoga muža udati. Pa ako je ovaj pusti, onda njima dvoma nije grijeh da se jedno drugome vrate, ako misle da će Allahove propise izvršavati; to su Allahove odredbe, On ih objašnjava ljudima koji žele znati"},{"SurahNumber":2,"VerseNumber":231,"Text":"Kada pustite žene, onda ih, prije nego što ispune njima propisano vrijeme za čekanje, ili na lijep način zadržite ili ih velikodušno otpremite. I ne zadržavajte ih da biste im učinili nasilje; a onaj ko tako postupi – ogriješio se prema sebi. Ne igrajte se Allahovim propisima i neka vam je na umu blagodat koju vam Allah daje, i Knjiga, i mudrost koju vam objavljuje, kojom vas savjetuje. Allaha se bojte i da Allah sve zna – na umu imajte"},{"SurahNumber":2,"VerseNumber":232,"Text":"A kada pustite žene i one ispune njima propisano vrijeme za čekanje, ne smetajte im da se ponovo udaju za svoje muževe, kada se slože da lijepo žive. Ovim se savjetuju oni među vama koji vjeruju u Allaha i u onaj svijet. To vam je bolje i ljepše. A Allah sve zna, a vi ne znate"},{"SurahNumber":2,"VerseNumber":233,"Text":"Majke neka doje djecu svoju pune dvije godine onima koji žele da dojenje potpuno bude. Otac djeteta ih je dužan prema svojoj mogućnosti hraniti i odijevati. Niko neka se ne zadužuje iznad mogućnosti svojih: majka ne smije trpiti štetu zbog djeteta svoga, a ni otac zbog svoga djeteta. I nasljednik je dužan sve to. A ako njih dvoje na lijep način i sporazumno odluče dijete odbiti, to nije grijeh. A ako zaželite da djeci svojoj dojilje nađete – pa, nije grijeh kada od srca ono što ste naumili dadete. Allaha se bojte i znajte da Allah dobro vidi ono što radite"},{"SurahNumber":2,"VerseNumber":234,"Text":"Žene su dužne čekati četiri mjeseca i deset dana poslije smrti svojih muževa. I kada one ispune njima propisano vrijeme za čekanje, vi niste odgovorni za ono što one, po zakonu, sa sobom urade – a Allah dobro zna ono što vi radite"},{"SurahNumber":2,"VerseNumber":235,"Text":"I nije vam grehota ako tim ženama na znanje date da ćete ih vi zaprositi ili ako to u dušama svojim krijete. Allah zna da ćete o njima misliti, ali im potajno ništa ne obećavajte, samo pošteno govorite. I ne odlučujte se na brak prije nego što propisano vrijeme za čekanje ne isteče; i imajte na umu da Allah zna šta je u dušama vašim, pa Ga se pričuvajte, i znajte da On prašta i da je blag"},{"SurahNumber":2,"VerseNumber":236,"Text":"Nije vaš grijeh ako žene pustite prije nego što u odnos s njima stupite, ili prije nego što im vjenčani dar odredite. I velikodušno ih darujte darom, zakonom propisanim: imućan prema svome stanju, a siromah prema svome; to je dužnost za one koji žele dobro djelo učiniti"},{"SurahNumber":2,"VerseNumber":237,"Text":"A ako ih pustite prije nego što ste u odnos sa njima stupili, a već ste im vjenčani dar odredili, one će zadržati polovinu od onoga što ste odredili, osim ako se ne odreknu ili ako se ne odrekne onaj koji odlučuje o sklapanju braka; a ako se odreknete, to je bliže čestitosti. I ne zaboravite da jedni prema drugima velikodušni budete, ta Allah zaista vidi šta radite"},{"SurahNumber":2,"VerseNumber":238,"Text":"Redovno molitvu obavljajte, naročito onu krajem dana, i pred Allahom ponizno stojte"},{"SurahNumber":2,"VerseNumber":239,"Text":"Ako se budete nečega bojali, onda hodeći ili jašući. A kada budete sigurni, spominjite Allaha onako kako vas je On naučio onome što niste znali"},{"SurahNumber":2,"VerseNumber":240,"Text":"Oni među vama kojima se primiče smrt, a koji ostavljaju iza sebe žene – trebaju im oporukom unaprijed za godinu dana odrediti izdržavanje i da se one ne udaljuju iz kuće. A ako je same napuste, vi niste odgovorni za ono što one sa sobom, po zakonu, urade; – a Allah je silan i mudar"},{"SurahNumber":2,"VerseNumber":241,"Text":"Raspuštenicama pripada pristojna otpremnina, dužnost je da im to daju oni koji se Allaha boje"},{"SurahNumber":2,"VerseNumber":242,"Text":"Allah vam tako objašnjava propise Svoje da biste razmislili"},{"SurahNumber":2,"VerseNumber":243,"Text":"Zar nisi čuo o onima koji su iz straha od smrti iz zemlje svoje pobjegli – a bijaše ih na hiljade. Allah im je rekao: \"Pomrite!\" – a poslije ih je oživio. Allah je, zaista, dobar prema ljudima, ali većina ljudi ne zahvaljuje"},{"SurahNumber":2,"VerseNumber":244,"Text":"I borite se na Allahovom putu i znajte da Allah sve čuje i sve zna"},{"SurahNumber":2,"VerseNumber":245,"Text":"Ko je taj koji će Allahu drage volje zajam dati, pa da mu ga On mnogostruko vrati? – A Allah uskraćuje i obilno daje, i Njemu ćete se povratiti"},{"SurahNumber":2,"VerseNumber":246,"Text":"Zar nisi čuo da su prvaci sinova Israilovih poslije Musaa svom vjerovjesniku rekli: \"Postavi nam vladara da bismo se na Allahovom putu borili!\" – \"Možda se vi nećete boriti, ako vam borba bude propisana?\" – reče on. – \"Zašto da se ne borimo na Allahovom putu\" – rekoše – \"mi koji smo iz zemlje naše prognani i od sinova naših odvojeni?\" A kada im borba bi propisana, oni, osim malo njih, zatajiše. A Allah dobro zna one koji su sami prema sebi nepravedni"},{"SurahNumber":2,"VerseNumber":247,"Text":"Allah vam je odredio Taluta za vladara\" – reče im vjerovjesnik njihov. – \"Odakle da nam još on bude vladar kada smo mi preči od njega da vladamo? Njemu ni veliko bogatstvo nije dato\" – rekoše oni. – \"Allah je njega da vlada vama izabrao\" – reče on – \"i velikim znanjem i snagom tjelesnom ga obdario, a Allah daje vlast kome On hoće. Allah je neizmjerno dobar i On zna sve"},{"SurahNumber":2,"VerseNumber":248,"Text":"Znak njegove vlasti\" – reče im vjerovjesnik njihov – \"biće kovčeg koji će vam stići i koji će meleki nositi, u kome će biti smirenje za vas od Gospodara vašeg i ostatak onoga što su Musa i Harun ostavili. To vam je, zaista, dokaz, ako ste vjernici"},{"SurahNumber":2,"VerseNumber":249,"Text":"I kad Talut vojsku izvede, reče: \"Allah će vas staviti na iskušenje kraj jedne rijeke; onaj ko se napije iz nje – nije moj, a onaj ko se ne napije, jedino ako šakom zahvati, moj je.\" I oni se, osim malo njih, napiše iz nje. I kada je pređoše, on i oni koji su s njim vjerovali – povikaše: \"Mi danas ne možemo izići na kraj sa Džalutom i vojskom njegovom!\" Ali oni koji su tvrdo vjerovali da će pred Allaha izići rekoše: \"Koliko su puta malobrojne čete, Allahovom voljom, nadjačale mnogobrojne čete!\" – A Allah je na strani izdržljivih"},{"SurahNumber":2,"VerseNumber":250,"Text":"I kad nastupiše prema Džalutu i vojsci njegovoj, oni zamoliše: \"Gospodaru naš, nadahni nas izdržljivošću i učvrsti korake naše i pomozi nas protiv naroda koji ne vjeruje"},{"SurahNumber":2,"VerseNumber":251,"Text":"I oni ih, Allahovom voljom, poraziše, i Davud ubi Džaluta, i Allah mu dade i vlast i vjerovjesništvo, i nauči ga onome čemu je On htio. A da Allah ne suzbija ljude jedne drugima, na Zemlji bi, doista, nered nastao – ali, Allah je dobar svim svjetovima"},{"SurahNumber":2,"VerseNumber":252,"Text":"To su Allahove pouke koje Mi tebi istinito kazujemo. A ti si, zaista, poslanik"}]}