{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"كسانى كه به ديدار ما اميد ندارند، گفتند: چرا فرشتگان بر ما نازل نمى‌شوند؟ يا، چرا پروردگار خود را نمى‌بينيم؟ به راستى كه خود را بزرگ شمردند و طغيان كردند، طغيانى بزرگ"},{"SurahNumber":25,"VerseNumber":22,"Text":"روزى كه فرشتگان را ببينند، در آن روز مجرمان را هيچ مژده‌اى ندهند و به آنها گويند: مژده بر شما حرام است"},{"SurahNumber":25,"VerseNumber":23,"Text":"و به اعمالى كه كرده‌اند پردازيم و همه را چون ذرّات خاك بر باد دهيم"},{"SurahNumber":25,"VerseNumber":24,"Text":"اهل بهشت در اين روز در بهترين جايگاه و بهترين مكان براى آرامش هستند"},{"SurahNumber":25,"VerseNumber":25,"Text":"روزى كه آسمان با ابرها مى‌شكافد و فرشتگان بر زمين فرو فرستاده شوند"},{"SurahNumber":25,"VerseNumber":26,"Text":"فرمانروايى در آن روز -به راستى- از آنِ خداى رحمان است. و براى كافران روزى دشوار خواهد بود"},{"SurahNumber":25,"VerseNumber":27,"Text":"روزى كه كافر دستان خود را به دندان گزد و گويد: اى كاش راهى را كه رسول در پيش گرفته بود، در پيش گرفته بودم؛"},{"SurahNumber":25,"VerseNumber":28,"Text":"واى بر من، كاش فلان را دوست نمى‌گرفتم؛"},{"SurahNumber":25,"VerseNumber":29,"Text":"با آنكه قرآن براى من نازل شده بود، مرا از پيرويش بازمى‌داشت. و اين شيطان همواره آدمى را تنها مى‌گذارد"},{"SurahNumber":25,"VerseNumber":30,"Text":"پيامبر گفت: اى پروردگار من، قوم من ترك قرآن گفتند"},{"SurahNumber":25,"VerseNumber":31,"Text":"اينچنين هر پيامبرى را از ميان مجرمان دشمنى پديد آورديم. و پروردگار تو براى راهنمايى و يارى تو كافى است"},{"SurahNumber":25,"VerseNumber":32,"Text":"كافران گفتند: چرا اين قرآن به يكباره بر او نازل نمى‌شود؟ براى آن است كه دل تو را بدان نيرومندى دهيم و آن را به آهستگى و ترتيب فرو خوانيم"},{"SurahNumber":25,"VerseNumber":33,"Text":"هيچ مثَلى براى تو نياورند مگر آنكه پاسخش را به راستى و در نيكوترين بيان بياوريم"},{"SurahNumber":25,"VerseNumber":34,"Text":"كسانى را كه بر روى مى‌كشند و در جهنم گرد مى‌آورند، به جايگاه بدتر و به راه گمگشته‌ترند"},{"SurahNumber":25,"VerseNumber":35,"Text":"به موسى كتاب داديم و برادرش هارون را مددكارش ساختيم"},{"SurahNumber":25,"VerseNumber":36,"Text":"و گفتيم: نزد مردمى كه آيات ما را تكذيب كرده‌اند، برويد. و آن قوم را به سختى هلاك كرديم"},{"SurahNumber":25,"VerseNumber":37,"Text":"قوم نوح را چون پيامبران را تكذيب كردند غرقه كرديم و آنها را براى مردم عبرتى ساختيم. و براى ستمكاران عذابى دردآور آماده كرده‌ايم"},{"SurahNumber":25,"VerseNumber":38,"Text":"و عاد را و ثمود را و اصحاب رسّ را و نسلهاى بسيارى را كه ميان آنها بودند"},{"SurahNumber":25,"VerseNumber":39,"Text":"و براى همه مثَلهايى آورديم و همه را نيست و نابود ساختيم"},{"SurahNumber":25,"VerseNumber":40,"Text":"و بر قريه‌اى كه بر آن باران عذاب باريده بوديم گذر مى‌كردند. آيا آن را نمى‌ديدند؟ آرى، به قيامت اميد نداشتند"},{"SurahNumber":25,"VerseNumber":41,"Text":"چون تو را ديدند مسخره‌ات كردند كه آيا اين است آن پيامبرى كه خدا بر ما مبعوث كرده است؟"},{"SurahNumber":25,"VerseNumber":42,"Text":"اگر به خاطر خدايانمان سرسختى نمى‌كرديم نزديك بود كه ما را از پرستششان گمراه كند. چون عذاب را ببينند خواهند دانست چه كسى گمراه‌تر بوده است"},{"SurahNumber":25,"VerseNumber":43,"Text":"آيا آن كس را كه هواى نفس را به خدايى گرفته بود ديدى؟ آيا تو ضامن او هستى؟"},{"SurahNumber":25,"VerseNumber":44,"Text":"يا گمان كرده‌اى كه بيشترينشان مى‌شنوند و مى‌فهمند؟ اينان چون چارپايانى بيش نيستند، بلكه از چارپايان هم گمراه‌ترند"},{"SurahNumber":25,"VerseNumber":45,"Text":"نديده‌اى كه پروردگار تو چگونه سايه را مى‌كشد؟ اگر مى‌خواست در يك جا ساكنش مى‌گرداند. آنگاه آفتاب را بر او دليل گردانيديم"},{"SurahNumber":25,"VerseNumber":46,"Text":"سپس بر گرفتيمش، گرفتنى اندك‌اندك"},{"SurahNumber":25,"VerseNumber":47,"Text":"اوست كه شب را پوشش شما كرد و خواب را آرامشتان و روز را زمان برخاستنتان"},{"SurahNumber":25,"VerseNumber":48,"Text":"اوست كه پيشاپيش رحمت خود بادها را به مژده‌دادن فرستادن. و از آسمان آبى پاك نازل كرديم،"},{"SurahNumber":25,"VerseNumber":49,"Text":"تا سرزمين مرده را بدان زندگى بخشيم و چارپايان و مردم بسيارى را كه آفريده‌ايم بدان سيراب كنيم"},{"SurahNumber":25,"VerseNumber":50,"Text":"و تا به تفكر پردازند، باران را ميانشان تقسيم كرديم. ولى بيشتر مردم جز ناسپاسى نكردند"},{"SurahNumber":25,"VerseNumber":51,"Text":"اگر مى‌خواستيم، به هر قريه‌اى بيم‌دهنده‌اى مى‌فرستاديم"},{"SurahNumber":25,"VerseNumber":52,"Text":"از كافران اطاعت مكن، و به حكم خدا با آنها جهاد كن، جهادى بزرگ"},{"SurahNumber":25,"VerseNumber":53,"Text":"اوست كه دو دريا به هم بياميخت: يكى شيرين و گوارا و ديگرى شورابى سخت گزنده. و ميان آن دو مانعى و سدى استوار قرار داد"},{"SurahNumber":25,"VerseNumber":54,"Text":"اوست كه آدمى را از آب بيافريد و او را نسب و پيوند ساخت. و پروردگار تو به اين كارها تواناست"},{"SurahNumber":25,"VerseNumber":55,"Text":"سواى خداى يكتا چيزهايى را مى‌پرستند كه به آنها نه سود مى‌دهد و نه زيان. و كافر همواره پشتيبان مخالفان پروردگار خويش است"},{"SurahNumber":25,"VerseNumber":56,"Text":"ما تو را نفرستاديم مگر براى آنكه مژده دهى و بترسانى"},{"SurahNumber":25,"VerseNumber":57,"Text":"بگو: من از شما هيچ مزدى نمى‌طلبم و اين رسالت بدان مى‌گزارم تا هر كه خواهد به سوى پروردگارش راهى بيابد"},{"SurahNumber":25,"VerseNumber":58,"Text":"و بر آن زنده‌اى كه نمى‌ميرد توكل كن و به ستايش او تسبيح گوى و او خود براى آگاهى از گناهان بندگانش كافى است"},{"SurahNumber":25,"VerseNumber":59,"Text":"آن كه آسمانها و زمين و هر چه را در ميان آنهاست به شش روز بيافريد، آنگاه به عرش پرداخت. اوست خداى رحمان و در باره او از كسى بپرس كه آگاه باشد"},{"SurahNumber":25,"VerseNumber":60,"Text":"و چون به آنان گفته شد كه رحمان را سجده كنيد، گفتند: رحمان چيست؟ آيا بر هر كس كه تو فرمان مى‌دهى سجده كنيم؟ و بر نفرتشان افزوده شد"},{"SurahNumber":25,"VerseNumber":61,"Text":"بزرگ و بزرگوار است آن كسى كه در آسمان برجها بيافريد و در آنها چراغى و ماهى تابان پديد آورد"},{"SurahNumber":25,"VerseNumber":62,"Text":"و اوست كه شب و روز را براى كسانى كه مى‌خواهند عبرت گيرند يا شكرگزارى كنند از پى هم قرار داد"},{"SurahNumber":25,"VerseNumber":63,"Text":"بندگان خداى رحمان كسانى هستند كه در روى زمين به فروتنى راه مى‌روند. و چون جاهلان آنان را مخاطب سازند، به ملايمت سخن گويند"},{"SurahNumber":25,"VerseNumber":64,"Text":"و آنان كه شب را در سجده يا در قيام براى پروردگارشان به صبح مى‌آورند"},{"SurahNumber":25,"VerseNumber":65,"Text":"و آنان كه مى‌گويند: اى پروردگار ما، عذاب جهنم را از ما بگردان، زيرا عذاب جهنم عذابى است دايم،"},{"SurahNumber":25,"VerseNumber":66,"Text":"جهنم بد قرارگاه و بد مكانى است"},{"SurahNumber":25,"VerseNumber":67,"Text":"و آنان كه چون هزينه مى‌كنند اسراف نمى‌كنند و خِسّت نمى‌ورزند بلكه ميان اين دو، راه اعتدال را مى‌گيرند"},{"SurahNumber":25,"VerseNumber":68,"Text":"و آنان كه با خداى يكتا خداى ديگرى نمى‌گيرند و كسى را كه خدا كشتنش را حرام كرده -مگر به حق- نمى‌كشند و زنا نمى‌كنند. و هر كه اين كارها كند، عقوبت گناه خود را مى‌بيند"},{"SurahNumber":25,"VerseNumber":69,"Text":"عذابش در روز قيامت مضاعف مى‌شود و تا ابد به خوارى در آن عذاب خواهد بود"},{"SurahNumber":25,"VerseNumber":70,"Text":"مگر آن كسان كه توبه كنند و ايمان آورند و كارهاى شايسته كنند. خدا گناهانشان را به نيكيها بدل مى‌كند و خدا آمرزنده و مهربان است"},{"SurahNumber":25,"VerseNumber":71,"Text":"و هر كه توبه كند و كار شايسته كند، به شايستگى نزد خدا بازگردد"},{"SurahNumber":25,"VerseNumber":72,"Text":"و آنان كه به دروغ شهادت نمى‌دهند و چون بر ناپسندى بگذرند به شتاب از آن دورى مى‌جويند"},{"SurahNumber":25,"VerseNumber":73,"Text":"و آنان كه چون به آيات پروردگارشان اندرزشان دهند، در برابر آن چون كران و كوران نباشند"},{"SurahNumber":25,"VerseNumber":74,"Text":"و آنان كه مى‌گويند: اى پروردگار ما، از همسران و فرزندانمان دلهاى ما را شاد دار، و ما را پيشواى پرهيزگاران گردان"},{"SurahNumber":25,"VerseNumber":75,"Text":"اينان همان كسانند كه به خاطر صبرى كه تحمل كرده‌اند غرفه‌هاى بهشت را پاداش يابند و در آنجا به درود و سلامشان بنوازند"},{"SurahNumber":25,"VerseNumber":76,"Text":"جاودانه در آنجا باشند. چه نيكو قرارگاه و مكانى است"},{"SurahNumber":25,"VerseNumber":77,"Text":"بگو: اگر پروردگار من شما را به طاعت خويش نخوانده بود به شما نمى‌پرداخت، كه شما تكذيب كرده‌ايد و كيفرتان همراهتان خواهد بود"},{"SurahNumber":26,"VerseNumber":1,"Text":"طا، سين، ميم"},{"SurahNumber":26,"VerseNumber":2,"Text":"اينهاست آيات اين كتاب روشنگر"},{"SurahNumber":26,"VerseNumber":3,"Text":"شايد، از اينكه ايمان نمى‌آورند، خود را هلاك سازى"},{"SurahNumber":26,"VerseNumber":4,"Text":"اگر بخواهيم، از آسمان برايشان آيتى نازل مى‌كنيم كه در برابر آن به خضوع سر فرود آورند"},{"SurahNumber":26,"VerseNumber":5,"Text":"برايشان هيچ سخن تازه‌اى از خداى رحمان نازل نمى‌شود، جز آنكه از اعراض مى‌كنند"},{"SurahNumber":26,"VerseNumber":6,"Text":"پس تكذيبش كردند. زودا كه خبر آن چيزهايى كه مسخره‌اش مى‌كردند به ايشان برسد"},{"SurahNumber":26,"VerseNumber":7,"Text":"آيا به زمين ننگريسته‌اند كه چه قدر از هر گونه گياهان نيكو در آن رويانيده‌ايم"},{"SurahNumber":26,"VerseNumber":8,"Text":"در اين عبرتى است ولى بيشترشان مؤمن نبوده‌اند"},{"SurahNumber":26,"VerseNumber":9,"Text":"به راستى پروردگار تو پيروزمند و مهربان است"},{"SurahNumber":26,"VerseNumber":10,"Text":"و پروردگارت موسى را ندا داد كه: اى موسى، به سوى آن مردم ستمكار برو"},{"SurahNumber":26,"VerseNumber":11,"Text":"قوم فرعون. آيا نمى‌خواهند پرهيزگار شوند؟"},{"SurahNumber":26,"VerseNumber":12,"Text":"گفت: اى پروردگار من، مى‌ترسم كه دروغگويم خوانند"},{"SurahNumber":26,"VerseNumber":13,"Text":"و دل من تنگ گردد و زبانم گشاده نشود. هارون را رسالت ده"},{"SurahNumber":26,"VerseNumber":14,"Text":"و بر من به گناهى ادعايى دارند، مى‌ترسم كه مرا بكشند"},{"SurahNumber":26,"VerseNumber":15,"Text":"گفت: هرگز، آيات مرا هر دو نزد آنها ببريد، ما نيز با شما هستيم و گوش فرا مى‌دهيم"},{"SurahNumber":26,"VerseNumber":16,"Text":"پس نزد فرعون رويد و بگوييد: ما رسول پروردگار جهانيان هستيم،"},{"SurahNumber":26,"VerseNumber":17,"Text":"كه بنى اسرائيل را با ما بفرستى"},{"SurahNumber":26,"VerseNumber":18,"Text":"گفت: آيا به هنگام كودكى نزد خود پرورشت نداديم و تو چند سال از عمرت را در ميان ما نگذارنيدى؟"},{"SurahNumber":26,"VerseNumber":19,"Text":"و آن كار را كه از تو سرزد مرتكب نشدى؟ پس تو كافر نعمتى"},{"SurahNumber":26,"VerseNumber":20,"Text":"گفت: آن وقت كه چنان كردم از خطاكاران بودم"},{"SurahNumber":26,"VerseNumber":21,"Text":"و چون از شما ترسيدم گريختم. ولى پروردگار من به من نبوت داد و مرا در شمار پيامبران آورد"},{"SurahNumber":26,"VerseNumber":22,"Text":"و منّت اين نعمت را بر من مى‌نهى كه بنى‌اسرائيل را برده ساخته‌اى؟"},{"SurahNumber":26,"VerseNumber":23,"Text":"فرعون گفت: پروردگار جهانيان چيست؟"},{"SurahNumber":26,"VerseNumber":24,"Text":"گفت: اگر به يقين مى‌پذيريد، پروردگار آسمانها و زمين و هر چه ميان آنهاست"},{"SurahNumber":26,"VerseNumber":25,"Text":"به آنان كه در اطرافش بودند، گفت: آيا نشنيديد؟"},{"SurahNumber":26,"VerseNumber":26,"Text":"گفت: پروردگار شما و پروردگار نياكان شما"},{"SurahNumber":26,"VerseNumber":27,"Text":"فرعون گفت: اين پيامبرى كه بر شما فرستاده شده، ديوانه است"},{"SurahNumber":26,"VerseNumber":28,"Text":"گفت: اوست پروردگار مشرق و مغرب و هر چه ميان آن دوست، اگر تعقل كنيد"},{"SurahNumber":26,"VerseNumber":29,"Text":"فرعون گفت: اگر جز من كس ديگرى را به خدايى گيرى به زندانت مى‌افكنم"},{"SurahNumber":26,"VerseNumber":30,"Text":"گفت: حتى اگر معجزه‌اى روشن براى تو آورده باشم؟"},{"SurahNumber":26,"VerseNumber":31,"Text":"گفت: اگر راست مى‌گويى، بياورش"},{"SurahNumber":26,"VerseNumber":32,"Text":"عصايش را انداخت. به آشكارا اژدهايى شد"},{"SurahNumber":26,"VerseNumber":33,"Text":"و دستش را بيرون آورد. در نظر بينندگان سپيد مى‌نمود"},{"SurahNumber":26,"VerseNumber":34,"Text":"به مهتران قومش كه كنارش بودند گفت: اين مرد جادوگرى داناست"},{"SurahNumber":26,"VerseNumber":35,"Text":"مى‌خواهد به جادوى خود شما را از سرزمينتان بيرون كند. چه رأى مى‌دهيد؟"},{"SurahNumber":26,"VerseNumber":36,"Text":"گفتند: از او و برادرش مهلت بخواه و كسان به شهرها بفرست"},{"SurahNumber":26,"VerseNumber":37,"Text":"تا هر جادوگر دانايى را كه هست نزد تو بياورند"},{"SurahNumber":26,"VerseNumber":38,"Text":"جادوگران را در روزى معين به وعده‌گاه آوردند"},{"SurahNumber":26,"VerseNumber":39,"Text":"و مردم را گفتند: آيا شما نيز گرد مى‌آييد؟"},{"SurahNumber":26,"VerseNumber":40,"Text":"تا اگر جادوگران پيروز آمدند همه از آنها پيروى كنيم"},{"SurahNumber":26,"VerseNumber":41,"Text":"چون جادوگران آمدند، به فرعون گفتند: آيا اگر ما پيروز شويم ما را مزدى خواهد بود"},{"SurahNumber":26,"VerseNumber":42,"Text":"گفت: آرى، همه از مقربان خواهيد بود"},{"SurahNumber":26,"VerseNumber":43,"Text":"موسى به آنها گفت: هر چه مى‌خواهيد بيفكنيد، بيفكنيد"},{"SurahNumber":26,"VerseNumber":44,"Text":"آنان ريسمانها و چوبهاى خود بيفكندند و گفتند: به عزت فرعون كه ما پيروز شديم"},{"SurahNumber":26,"VerseNumber":45,"Text":"و موسى عصايش را افكند. ناگاه همه آن دروغهايى را كه ساخته بودند، بلعيد"},{"SurahNumber":26,"VerseNumber":46,"Text":"جادوگران به سجده افتادند"},{"SurahNumber":26,"VerseNumber":47,"Text":"گفتند: به پروردگار جهانيان ايمان آورديم"},{"SurahNumber":26,"VerseNumber":48,"Text":"پروردگار موسى و هارون"},{"SurahNumber":26,"VerseNumber":49,"Text":"گفت: آيا پيش از آنكه شما را رخصت دهم ايمان آورديد؟ هرآينه آن مرد، بزرگ شماست كه شما را جادو آموخته است. خواهيد ديد. اكنون دستها و پاهايتان را از چپ و راست خواهم بريد و همه تان را بر دار خواهم كرد"},{"SurahNumber":26,"VerseNumber":50,"Text":"گفتند: باكى نيست، ما نزد پروردگارمان باز مى‌گرديم"},{"SurahNumber":26,"VerseNumber":51,"Text":"ما اميد مى‌داريم كه پروردگارمان خطاهاى ما را ببخشد كه ما نخستين كسانى هستيم كه ايمان آورديم"},{"SurahNumber":26,"VerseNumber":52,"Text":"و به موسى وحى كرديم كه: شب‌هنگام بندگان مرا بيرون ببر كه از پى شما بيايند"},{"SurahNumber":26,"VerseNumber":53,"Text":"و فرعون گردآورندگان سپاه را به شهرها فرستاد"},{"SurahNumber":26,"VerseNumber":54,"Text":"كه اينان گروهى اندكند،"},{"SurahNumber":26,"VerseNumber":55,"Text":"و ما را به خشم آورده‌اند،"},{"SurahNumber":26,"VerseNumber":56,"Text":"و ما همگى آماده پيكاريم"},{"SurahNumber":26,"VerseNumber":57,"Text":"پس ايشان را از باغها و چشمه‌سارها بيرون كرديم،"},{"SurahNumber":26,"VerseNumber":58,"Text":"و از گنجها و خانه‌هاى نيكو،"},{"SurahNumber":26,"VerseNumber":59,"Text":"بدين سان همه را به بنى اسرائيل وا گذاشتيم"},{"SurahNumber":26,"VerseNumber":60,"Text":"فرعونيان به هنگام برآمدن آفتاب از پى آنها رفتند"},{"SurahNumber":26,"VerseNumber":61,"Text":"چون آن دو گروه يكديگر را ديدند، ياران موسى گفتند: گرفتار آمديم"},{"SurahNumber":26,"VerseNumber":62,"Text":"گفت: هرگز. پروردگار من با من است و مرا راه خواهد نمود"},{"SurahNumber":26,"VerseNumber":63,"Text":"پس به موسى وحى كرديم كه: عصايت را بر دريا بزن. دريا بشكافت و هر پاره چون كوهى عظيم گشت"},{"SurahNumber":26,"VerseNumber":64,"Text":"و آن گروه ديگر را نيز به دريا رسانديم"},{"SurahNumber":26,"VerseNumber":65,"Text":"موسى و همه همراهانش را رهانيديم"},{"SurahNumber":26,"VerseNumber":66,"Text":"و آن ديگران را غرقه ساختيم"},{"SurahNumber":26,"VerseNumber":67,"Text":"هرآينه در اين عبرتى است، و بيشترينشان ايمان نياوردند"},{"SurahNumber":26,"VerseNumber":68,"Text":"هرآينه پروردگار تو پيروزمند و بخشنده است"},{"SurahNumber":26,"VerseNumber":69,"Text":"و داستان ابراهيم را برايشان تلاوت كن"},{"SurahNumber":26,"VerseNumber":70,"Text":"آنگاه كه به پدر و قوم خود گفت: چه مى‌پرستيد؟"},{"SurahNumber":26,"VerseNumber":71,"Text":"گفتند: بتانى را مى‌پرستيم و معتكف آستانشان هستيم"},{"SurahNumber":26,"VerseNumber":72,"Text":"گفت: آيا وقتى آنها را مى‌خوانيد صدايتان را مى‌شنوند؟"},{"SurahNumber":26,"VerseNumber":73,"Text":"يا براى شما سود و زيانى دارند؟"},{"SurahNumber":26,"VerseNumber":74,"Text":"گفتند: نه، پدرانمان را ديده‌ايم كه چنين مى‌كرده‌اند"},{"SurahNumber":26,"VerseNumber":75,"Text":"گفت: آيا مى‌دانيد كه چه مى‌پرستيده‌ايد،"},{"SurahNumber":26,"VerseNumber":76,"Text":"شما و نياكانتان؟"},{"SurahNumber":26,"VerseNumber":77,"Text":"آنها دشمنان منند، ولى پروردگار جهانيان دوست من است"},{"SurahNumber":26,"VerseNumber":78,"Text":"آن كه مرا بيافريده سپس راهنماييم مى‌كند،"},{"SurahNumber":26,"VerseNumber":79,"Text":"و آن كه به من طعام مى‌دهد و مرا سيراب مى‌سازد،"},{"SurahNumber":26,"VerseNumber":80,"Text":"و چون بيمار شوم شفايم مى‌بخشد،"},{"SurahNumber":26,"VerseNumber":81,"Text":"و آن كه مرا مى‌ميراند و سپس زنده مى‌كند،"},{"SurahNumber":26,"VerseNumber":82,"Text":"و آن كه اميد مى‌دارم كه در روز قيامت خطايم را ببخشايد"},{"SurahNumber":26,"VerseNumber":83,"Text":"اى پروردگار من، مرا حكمت بخش و مرا به شايستگان بپيوند"},{"SurahNumber":26,"VerseNumber":84,"Text":"و ذكر جميل مرا در دهان آيندگان انداز"},{"SurahNumber":26,"VerseNumber":85,"Text":"و مرا از وارثان بهشت پرنعمت قرار ده"},{"SurahNumber":26,"VerseNumber":86,"Text":"و پدرم را بيامرز كه از گمراهان است"},{"SurahNumber":26,"VerseNumber":87,"Text":"و در روز قيامت مرا رسوا مساز"},{"SurahNumber":26,"VerseNumber":88,"Text":"روزى كه نه مال سود مى‌دهد و نه فرزندان"},{"SurahNumber":26,"VerseNumber":89,"Text":"مگر آن كس كه با قلبى رسته از شرك به نزد خدا بيايد"},{"SurahNumber":26,"VerseNumber":90,"Text":"و بهشت را براى پرهيزگاران نزديك آرند"},{"SurahNumber":26,"VerseNumber":91,"Text":"و جهنم را در نظر كافران آشكار كنند"},{"SurahNumber":26,"VerseNumber":92,"Text":"به آنها گويند: چيزهايى كه سواى خداى يكتا مى‌پرستيديد، كجايند؟"},{"SurahNumber":26,"VerseNumber":93,"Text":"آيا ياريتان مى‌كنند، يا خود يارى مى‌جويند؟"},{"SurahNumber":26,"VerseNumber":94,"Text":"آنها و كافران را سرنگون در جهنم اندازند،"},{"SurahNumber":26,"VerseNumber":95,"Text":"و همه سپاهيان ابليس را"},{"SurahNumber":26,"VerseNumber":96,"Text":"و در حالى كه در جهنم با يكديگر به نزاع پرداخته‌اند، مى‌گويند"},{"SurahNumber":26,"VerseNumber":97,"Text":"به خدا سوگند كه ما در گمراهى آشكار بوديم،"},{"SurahNumber":26,"VerseNumber":98,"Text":"آنگاه كه شما را با پروردگار جهانيان برابر مى‌دانستيم"},{"SurahNumber":26,"VerseNumber":99,"Text":"و ما را جز مجرمان گمراه نساختند"},{"SurahNumber":26,"VerseNumber":100,"Text":"و اكنون ما را شفيعانى نيست"},{"SurahNumber":26,"VerseNumber":101,"Text":"و ما را دوست مهربانى نيست"},{"SurahNumber":26,"VerseNumber":102,"Text":"كاش بار ديگر به دنيا باز گرديم تا از مؤمنان گرديم"},{"SurahNumber":26,"VerseNumber":103,"Text":"در اين عبرتى است، و بيشترينشان ايمان نياوردند"},{"SurahNumber":26,"VerseNumber":104,"Text":"هر آينه پروردگار تو پيروزمند و مهربان است"},{"SurahNumber":26,"VerseNumber":105,"Text":"قوم نوح پيامبران را تكذيب كردند"},{"SurahNumber":26,"VerseNumber":106,"Text":"آنگاه كه برادرشان نوح به آنها گفت: آيا پروا نمى‌كنيد؟"},{"SurahNumber":26,"VerseNumber":107,"Text":"من براى شما پيامبرى امين هستم"},{"SurahNumber":26,"VerseNumber":108,"Text":"از خدا بترسيد و از من اطاعت كنيد"},{"SurahNumber":26,"VerseNumber":109,"Text":"من از شما در برابر هدايت خود مزدى نمى‌طلبم. مزد من تنها بر عهده پروردگار جهانيان است"},{"SurahNumber":26,"VerseNumber":110,"Text":"پس، از خدا بترسيد و از من اطاعت كنيد"},{"SurahNumber":26,"VerseNumber":111,"Text":"گفتند: آيا به تو ايمان بياوريم و حال آنكه فرومايگان پيرو تو هستند؟"},{"SurahNumber":26,"VerseNumber":112,"Text":"گفت: دانش من به كارهايى كه مى‌كنند نمى‌رسد"},{"SurahNumber":26,"VerseNumber":113,"Text":"اگر مى‌فهميد، حسابشان تنها با پروردگار من است"},{"SurahNumber":26,"VerseNumber":114,"Text":"و من مؤمنان را طرد نمى‌كنم"},{"SurahNumber":26,"VerseNumber":115,"Text":"جز بيم‌دهنده‌اى آشكار نيستم"},{"SurahNumber":26,"VerseNumber":116,"Text":"گفتند: اى نوح، اگر بس نكنى، سنگسار مى‌شوى"},{"SurahNumber":26,"VerseNumber":117,"Text":"گفت: اى پروردگار من، قوم من مرا تكذيب مى‌كنند"},{"SurahNumber":26,"VerseNumber":118,"Text":"ميان من و آنها راهى برگشاى و مرا و مؤمنان همراه مرا رهايى بخش"},{"SurahNumber":26,"VerseNumber":119,"Text":"او و همراهانش را در آن كشتى انباشته، نجات داديم"},{"SurahNumber":26,"VerseNumber":120,"Text":"و باقى را غرقه كرديم"},{"SurahNumber":26,"VerseNumber":121,"Text":"هرآينه در اين عبرتى است، و بيشترينشان ايمان نياوردند"},{"SurahNumber":26,"VerseNumber":122,"Text":"هرآينه پروردگار تو پيروزمند و مهربان است"},{"SurahNumber":26,"VerseNumber":123,"Text":"قوم عاد پيامبران را تكذيب كردند"},{"SurahNumber":26,"VerseNumber":124,"Text":"آنگاه كه برادرشان هود گفت: آيا پروا نمى‌كنيد؟"},{"SurahNumber":26,"VerseNumber":125,"Text":"من براى شما پيامبرى امين هستم"},{"SurahNumber":26,"VerseNumber":126,"Text":"از خدا بترسيد و از من اطاعت كنيد"},{"SurahNumber":26,"VerseNumber":127,"Text":"من از شما در برابر هدايت خود مزدى نمى‌طلبم. مزد من تنها بر عهده پروردگار جهانيان است"},{"SurahNumber":26,"VerseNumber":128,"Text":"آيا بر فراز هر بلندى به بيهودگى برجى برمى‌آوريد؟"},{"SurahNumber":26,"VerseNumber":129,"Text":"و بدين پندار كه همواره زنده‌ايد كوشكهايى بنا مى‌كنيد؟"},{"SurahNumber":26,"VerseNumber":130,"Text":"و چون انتقام گيريد چون جباران انتقام مى‌گيريد؟"},{"SurahNumber":26,"VerseNumber":131,"Text":"پس، از خدا بترسيد و از من اطاعت كنيد"},{"SurahNumber":26,"VerseNumber":132,"Text":"و بترسيد از آن خدايى كه آنچه را كه مى‌دانيد، به شما عطا كرده است"},{"SurahNumber":26,"VerseNumber":133,"Text":"و به شما چارپايان و فرزندان ارزانى داشته است،"},{"SurahNumber":26,"VerseNumber":134,"Text":"و باغها و چشمه‌ساران"},{"SurahNumber":26,"VerseNumber":135,"Text":"من از عذاب روزى بزرگ بر شما بيمناكم"},{"SurahNumber":26,"VerseNumber":136,"Text":"گفتند: براى ما يكسان است كه ما را اندرز دهى يا اندرز ندهى"},{"SurahNumber":26,"VerseNumber":137,"Text":"اينها جز همان دروغ و نيرنگ پيشينيان نيست"},{"SurahNumber":26,"VerseNumber":138,"Text":"و ما عذاب نخواهيم شد"},{"SurahNumber":26,"VerseNumber":139,"Text":"پس تكذيبش كردند و ما آنان را هلاك كرديم. هرآينه در اين عبرتى است، و بيشترينشان ايمان نياوردند"},{"SurahNumber":26,"VerseNumber":140,"Text":"هرآينه پروردگار تو پيروزمند و مهربان است"},{"SurahNumber":26,"VerseNumber":141,"Text":"قوم ثمود پيامبران را تكذيب كردند"},{"SurahNumber":26,"VerseNumber":142,"Text":"آنگاه كه برادرشان صالح گفت: آيا پروا نمى‌كنيد؟"},{"SurahNumber":26,"VerseNumber":143,"Text":"من براى شما پيامبرى امين هستم"},{"SurahNumber":26,"VerseNumber":144,"Text":"از خدا بترسيد و از من اطاعت كنيد"},{"SurahNumber":26,"VerseNumber":145,"Text":"من از شما در برابر هدايت خود مزدى نمى‌طلبم. مزد من تنها بر عهده پروردگار جهانيان است"},{"SurahNumber":26,"VerseNumber":146,"Text":"آيا پنداريد كه شما را در اين نعمتها، ايمن رها مى‌كنند؟"},{"SurahNumber":26,"VerseNumber":147,"Text":"در باغها و چشمه‌سارها؟"},{"SurahNumber":26,"VerseNumber":148,"Text":"و كشتزارها و نخلها با آن شكوفه‌هاى نرم و لطيف؟"},{"SurahNumber":26,"VerseNumber":149,"Text":"و شادمانه در كوه‌ها خانه‌هايى مى‌تراشيد؟"},{"SurahNumber":26,"VerseNumber":150,"Text":"پس، از خدا بترسيد و از من اطاعت كنيد"},{"SurahNumber":26,"VerseNumber":151,"Text":"و فرمان اين اسرافكاران را مپذيريد"},{"SurahNumber":26,"VerseNumber":152,"Text":"اينان كه در زمين فساد مى‌كنند و اصلاح نمى‌كنند"},{"SurahNumber":26,"VerseNumber":153,"Text":"گفتند: جز اين نيست كه تو را جادو كرده‌اند"},{"SurahNumber":26,"VerseNumber":154,"Text":"تو نيز بشرى همانند ما هستى. اگر راست مى‌گويى نشانه‌اى بياور"},{"SurahNumber":26,"VerseNumber":155,"Text":"گفت: اين ماده‌شترِ من است. يك روز آب خوردن حق او باشد و يك روز حق شما"},{"SurahNumber":26,"VerseNumber":156,"Text":"به آن آسيبى مرسانيد كه عذابِ روزى بزرگ شما را فرومى‌گيرد"},{"SurahNumber":26,"VerseNumber":157,"Text":"آن را كشتند و پشيمان شدند"},{"SurahNumber":26,"VerseNumber":158,"Text":"پس عذاب آنها فروگرفت. هرآينه در اين عبرتى است، و بيشترينشان ايمان نياوردند"},{"SurahNumber":26,"VerseNumber":159,"Text":"هرآينه پروردگار تو پيروزمند و مهربان است"},{"SurahNumber":26,"VerseNumber":160,"Text":"قوم لوط پيامبران را تكذيب كردند"},{"SurahNumber":26,"VerseNumber":161,"Text":"آنگاه كه برادرشان لوط گفت: آيا پروا نمى‌كنيد؟"},{"SurahNumber":26,"VerseNumber":162,"Text":"من براى شما پيامبرى امين هستم"},{"SurahNumber":26,"VerseNumber":163,"Text":"از خدا بترسيد و از من اطاعت كنيد"},{"SurahNumber":26,"VerseNumber":164,"Text":"من از شما در برابر هدايت خود مزدى نمى‌طلبم. مزد من تنها بر عهده پروردگار جهانيان است"},{"SurahNumber":26,"VerseNumber":165,"Text":"چرا از ميان مردم جهان با نران مى‌آميزيد؟"},{"SurahNumber":26,"VerseNumber":166,"Text":"و همسرانى را كه پروردگارتان برايتان آفريده است ترك مى‌گوييد؟ نه. شما مردمى متجاوز هستيد"},{"SurahNumber":26,"VerseNumber":167,"Text":"گفتند: اى لوط، اگر بس نكنى، از شهر بيرونت مى‌كنيم"},{"SurahNumber":26,"VerseNumber":168,"Text":"گفت: من با كار شما دشمنم"},{"SurahNumber":26,"VerseNumber":169,"Text":"اى پروردگار من، مرا و كسانم را از عاقبت عملى كه مى‌كنند رهايى بخش"},{"SurahNumber":26,"VerseNumber":170,"Text":"او و همه كسانش را رهانيديم"},{"SurahNumber":26,"VerseNumber":171,"Text":"مگر پيرزنى كه خواست بماند"},{"SurahNumber":26,"VerseNumber":172,"Text":"سپس ديگران را هلاك كرديم"},{"SurahNumber":26,"VerseNumber":173,"Text":"بر آنها بارانى بارانيديم و چه بد بود باران تهديدشدگان"},{"SurahNumber":26,"VerseNumber":174,"Text":"هرآينه در اين عبرتى است، و بيشترينشان ايمان نياوردند"},{"SurahNumber":26,"VerseNumber":175,"Text":"هرآينه پروردگار تو پيروزمند و مهربان است"},{"SurahNumber":26,"VerseNumber":176,"Text":"مردم اَيكه پيامبران را تكذيب كردند"},{"SurahNumber":26,"VerseNumber":177,"Text":"آنگاه كه شعيب به آنها گفت: آيا پروا نمى‌كنيد؟"},{"SurahNumber":26,"VerseNumber":178,"Text":"من براى شما پيامبرى امين هستم"},{"SurahNumber":26,"VerseNumber":179,"Text":"از خدا بترسيد و از من اطاعت كنيد"},{"SurahNumber":26,"VerseNumber":180,"Text":"من از شما در برابر هدايت خود مزدى نمى‌طلبم. مزد من تنها بر عهده پروردگار جهانيان است"},{"SurahNumber":26,"VerseNumber":181,"Text":"پيمانه را تمام بپردازيد و كم‌فروشى مكنيد"},{"SurahNumber":26,"VerseNumber":182,"Text":"و با ترازوى درست وزن كنيد"},{"SurahNumber":26,"VerseNumber":183,"Text":"به مردم كم مدهيد و بى‌باكانه در زمين فساد مكنيد"},{"SurahNumber":26,"VerseNumber":184,"Text":"از آن كس كه شما و آفريدگان پيش از شما را آفريده است بترسيد"},{"SurahNumber":26,"VerseNumber":185,"Text":"گفتند: جز اين نيست كه تو را جادو كرده‌اند"},{"SurahNumber":26,"VerseNumber":186,"Text":"تو نيز بشرى همانند ما هستى و مى‌پنداريم كه دروغ مى‌گويى"},{"SurahNumber":26,"VerseNumber":187,"Text":"اگر راست مى‌گويى، پاره‌اى از آسمان را بر سر ما انداز"},{"SurahNumber":26,"VerseNumber":188,"Text":"گفت: پروردگار من به كارى كه مى‌كنيد داناتر است"},{"SurahNumber":26,"VerseNumber":189,"Text":"پس تكذيبش كردند و در آن روز ابرى، عذاب آنان را فرو گرفت. و آن عذاب روزى بزرگ بود"},{"SurahNumber":26,"VerseNumber":190,"Text":"هرآينه در اين عبرتى است، و بيشترينشان ايمان نياوردند"},{"SurahNumber":26,"VerseNumber":191,"Text":"هرآينه پروردگار تو پيروزمند و مهربان است"},{"SurahNumber":26,"VerseNumber":192,"Text":"و اين كتاب، نازل شده از جانب پروردگار جهانيان است"},{"SurahNumber":26,"VerseNumber":193,"Text":"آن را روح‌الامين نازل كرده است،"},{"SurahNumber":26,"VerseNumber":194,"Text":"بر دل تو، تا از بيم‌دهندگان باشى"},{"SurahNumber":26,"VerseNumber":195,"Text":"به زبان عربى روشن"},{"SurahNumber":26,"VerseNumber":196,"Text":"و آن در نوشته‌هاى پيشينيان نيز هست"},{"SurahNumber":26,"VerseNumber":197,"Text":"آيا اين نشانه برايشان بسنده نيست كه علماى بنى‌اسرائيل از آن آگاهند؟"},{"SurahNumber":26,"VerseNumber":198,"Text":"اگر آن را بر يكى از عجمان نازل كرده بوديم،"},{"SurahNumber":26,"VerseNumber":199,"Text":"و بر ايشان مى‌خواندش، بدان ايمان نمى‌آوردند"},{"SurahNumber":26,"VerseNumber":200,"Text":"بدين‌سان قرآن را در دلهاى مجرمان راه داديم"},{"SurahNumber":26,"VerseNumber":201,"Text":"بدان ايمان نمى‌آورند تا عذاب دردآور را بنگرند"},{"SurahNumber":26,"VerseNumber":202,"Text":"و آن عذاب ناگهان و بى‌خبر بر آنان فرود مى‌آيد"},{"SurahNumber":26,"VerseNumber":203,"Text":"مى‌گويند: آيا ما را مهلتى خواهند داد؟"},{"SurahNumber":26,"VerseNumber":204,"Text":"آيا به عذاب ما مى‌شتابند؟"},{"SurahNumber":26,"VerseNumber":205,"Text":"ديدى كه هر چند سالها برخوردارشان ساختيم،"},{"SurahNumber":26,"VerseNumber":206,"Text":"باز هم عذابى كه به آنها وعده شده بود بر سرشان آمد،"},{"SurahNumber":26,"VerseNumber":207,"Text":"آن برخورداريها به حالشان سود نكرد؟"},{"SurahNumber":26,"VerseNumber":208,"Text":"ما هيچ قريه‌اى را هلاك نكرديم جز آنكه برايشان بيم‌دهندگانى بودند"},{"SurahNumber":26,"VerseNumber":209,"Text":"تا پندشان دهند. زيرا ما ستمكار نيستيم"},{"SurahNumber":26,"VerseNumber":210,"Text":"و اين قرآن را شياطين نازل نكرده‌اند"},{"SurahNumber":26,"VerseNumber":211,"Text":"آنان نه درخور اين كارند و نه توان آن دارند"},{"SurahNumber":26,"VerseNumber":212,"Text":"شياطين را از شنيدن وحى معزول داشته‌اند"},{"SurahNumber":26,"VerseNumber":213,"Text":"پس با خداى يكتا خداى ديگرى را مخوان تا مباد در شمار مستحقان عذاب درآيى"},{"SurahNumber":26,"VerseNumber":214,"Text":"خويشاوندان نزديكت را بترسان"},{"SurahNumber":26,"VerseNumber":215,"Text":"در برابر هر يك از مؤمنان كه از تو پيروى مى‌كند بال فروتنى فرودآر"},{"SurahNumber":26,"VerseNumber":216,"Text":"و اگر بر تو عصيان ورزيدند بگو: من از كارهاى شما بيزارم"},{"SurahNumber":26,"VerseNumber":217,"Text":"و بر خداى پيروزمند مهربان توكل كن"},{"SurahNumber":26,"VerseNumber":218,"Text":"آن كه تو را مى‌بيند آنگاه كه برمى‌خيزى"},{"SurahNumber":26,"VerseNumber":219,"Text":"و نماز خواندنت را با ديگر نمازگزاران مى‌بيند"},{"SurahNumber":26,"VerseNumber":220,"Text":"هرآينه اوست شنواى دانا"},{"SurahNumber":26,"VerseNumber":221,"Text":"آيا شما را آگاه كنم كه شياطين بر چه كسى نازل مى‌شوند؟"},{"SurahNumber":26,"VerseNumber":222,"Text":"بر هر بسيار دروغگوى گنهكار نازل مى‌شوند"},{"SurahNumber":26,"VerseNumber":223,"Text":"گوش فرا مى‌دهند و بيشترينشان دروغگويانند"},{"SurahNumber":26,"VerseNumber":224,"Text":"و گمراهان از پى شاعران مى‌روند"},{"SurahNumber":26,"VerseNumber":225,"Text":"آيا نديده‌اى كه شاعران در هر واديى سرگشته‌اند؟"},{"SurahNumber":26,"VerseNumber":226,"Text":"و چيزها مى‌گويند كه خود عمل نمى‌كنند؟"},{"SurahNumber":26,"VerseNumber":227,"Text":"مگر آنان كه ايمان آوردند و كارهاى شايسته كردند و خدا را فراوان ياد كردند و چون مورد ستم واقع شدند انتقام گرفتند. و ستمكاران به زودى خواهند دانست كه به چه مكانى باز مى‌گردند"},{"SurahNumber":27,"VerseNumber":1,"Text":"طا، سين. اين است آيات قرآن و كتاب روشنگر"},{"SurahNumber":27,"VerseNumber":2,"Text":"رهنمون و مژده‌اى است براى مؤمنان"},{"SurahNumber":27,"VerseNumber":3,"Text":"آنان كه نماز مى‌گزارند و زكات مى‌دهند و به روز قيامت يقين دارند"},{"SurahNumber":27,"VerseNumber":4,"Text":"اعمال آنهايى را كه به آخرت ايمان ندارند در نظرشان بياراستيم. از اين روى سرگشته مانده‌اند"},{"SurahNumber":27,"VerseNumber":5,"Text":"ايشان همان كسانند كه عذاب سخت از آن آنهاست و در آخرت زيانكارترند"},{"SurahNumber":27,"VerseNumber":6,"Text":"تو كسى هستى كه قرآن از جانب خداى حكيم و دانا به تو تلقين مى‌شود"},{"SurahNumber":27,"VerseNumber":7,"Text":"موسى به خانواده خود گفت: من از دور آتشى ديدم، زودا كه از آن برايتان خبرى بياورم يا پاره آتشى. شايد گرم شويد"},{"SurahNumber":27,"VerseNumber":8,"Text":"چون به آتش رسيد، ندايش دادند كه بركت داده شده، آن كه درون آتش است و آن كه در كنار آن است. و منزه است خداى يكتا، آن پروردگار جهانيان"},{"SurahNumber":27,"VerseNumber":9,"Text":"اى موسى، من خداى پيروزمند حكيم هستم"},{"SurahNumber":27,"VerseNumber":10,"Text":"عصايت را بيفكن. چون ديدش كه همانند مارى مى‌جنبد، گريزان بازگشت و به عقب ننگريست. اى موسى، مترس. پيامبران نبايد كه در نزد من بترسند"},{"SurahNumber":27,"VerseNumber":11,"Text":"مگر كسى كه مرتكب گناهى شده باشد و پس از بدكارى، نيكوكار شود. زيرا من آمرزنده و مهربانم"},{"SurahNumber":27,"VerseNumber":12,"Text":"دستت را در گريبان ببر تا بى‌هيچ آسيبى سفيد بيرون آيد. با نه نشانه نزد فرعون و قومش برو كه مردمى عصيانگرند"},{"SurahNumber":27,"VerseNumber":13,"Text":"چون نشانه‌هاى روشنگر ما را ديدند گفتند: اين جادويى آشكار است"},{"SurahNumber":27,"VerseNumber":14,"Text":"با آنكه در دل به آن يقين آورده بودند، ولى از روى ستم و برترى‌جويى انكارش كردند. پس بنگر كه عاقبت تبهكاران چگونه بود"},{"SurahNumber":27,"VerseNumber":15,"Text":"ما به داود و سليمان دانش داديم. گفتند: سپاس از آن خدايى است كه ما را بر بسيارى از بندگان مؤمن خود برترى داد"},{"SurahNumber":27,"VerseNumber":16,"Text":"و سليمان وارث داود شد و گفت: اى مردم، به ما زبان مرغان آموختند و از هر نعمتى ارزانى داشتند. و اين عنايتى است آشكار"},{"SurahNumber":27,"VerseNumber":17,"Text":"سپاهيان سليمان از جن و آدمى و پرنده گرد آمدند و آنها به صف مى‌رفتند"},{"SurahNumber":27,"VerseNumber":18,"Text":"تا به وادى مورچگان رسيدند. مورچه‌اى گفت: اى مورچگان، به لانه‌هاى خود برويد تا سليمان و لشكريانش شما را بى‌خبر در هم نكوبند"},{"SurahNumber":27,"VerseNumber":19,"Text":"سليمان از سخن او لبخند زد و گفت: اى پروردگار من، مرا وادار تا سپاس نعمت تو را كه بر من و پدر و مادر من ارزانى داشته‌اى به جاى آورم و كارهاى شايسته‌اى كنم كه تو خشنود شوى، و مرا به رحمت خود در شمار بندگان شايسته‌ات درآور"},{"SurahNumber":27,"VerseNumber":20,"Text":"در ميان مرغان جستجو كرد و گفت: چرا هدهد را نمى‌بينم، آيا از غايب‌شدگان است؟"},{"SurahNumber":27,"VerseNumber":21,"Text":"به سخت‌ترين وجهى عذابش مى‌كنم يا سرش را مى‌برم، مگر آنكه براى من دليلى روشن بياورد"},{"SurahNumber":27,"VerseNumber":22,"Text":"درنگش به درازا نكشيد. بيامد و گفت: به چيزى دست يافته‌ام كه تو دست نيافته بودى و از سبا برايت خبرى درست آورده‌ام"},{"SurahNumber":27,"VerseNumber":23,"Text":"زنى را يافتم كه بر آنها پادشاهى مى‌كند. از هر نعمتى برخوردار است و تختى بزرگ دارد"},{"SurahNumber":27,"VerseNumber":24,"Text":"ديدم كه خود و مردمش به جاى خداى يكتا آفتاب را سجده مى‌كنند. و شيطان اعمالشان را در نظرشان بياراسته است و از راه خدا منحرفشان كرده است، چنان كه روى هدايت نخواهند ديد"},{"SurahNumber":27,"VerseNumber":25,"Text":"چرا خدايى را كه نهان آسمانها و زمين را آشكار مى‌كند و هر چه را پنهان مى‌داريد يا آشكار مى‌سازيد مى‌داند، سجده نكنند؟"},{"SurahNumber":27,"VerseNumber":26,"Text":"خداى يكتا كه هيچ خدايى جز او نيست. پروردگار عرش عظيم"},{"SurahNumber":27,"VerseNumber":27,"Text":"گفت: اكنون بنگريم كه راست گفته‌اى يا در شمار دروغگويانى"},{"SurahNumber":27,"VerseNumber":28,"Text":"اين نامه مرا ببر و بر آنها افكن، سپس به يكسو شو و بنگر كه چه جواب مى‌دهند"},{"SurahNumber":27,"VerseNumber":29,"Text":"آن گفت: اى بزرگان، نامه‌اى گرامى به سوى من افكنده شد"},{"SurahNumber":27,"VerseNumber":30,"Text":"نامه از سليمان است و اين است: «به نام خداى بخشاينده مهربان.»"},{"SurahNumber":27,"VerseNumber":31,"Text":"«بر من برترى مجوييد و به تسليم نزد من بياييد.»"},{"SurahNumber":27,"VerseNumber":32,"Text":"زن گفت: اى بزرگان، در كار من رأى بدهيد، كه تا شما حاضر نباشيد من هيچ كارى را فيصل نتوانم داد"},{"SurahNumber":27,"VerseNumber":33,"Text":"گفتند: ما قدرتمندان و خداوندان نبرد سخت هستيم. كارها به دست توست. بنگر كه چه فرمان مى‌دهى"},{"SurahNumber":27,"VerseNumber":34,"Text":"زن گفت: پادشاهان چون به قريه‌اى درآيند، تباهش مى‌كنند و عزيزانش را ذليل مى‌سازند. آرى چنين كنند"},{"SurahNumber":27,"VerseNumber":35,"Text":"من هديه‌اى نزدشان مى‌فرستم و مى‌نگرم كه قاصدان چه جواب مى‌آورند"},{"SurahNumber":27,"VerseNumber":36,"Text":"چون قاصد نزد سليمان آمد، سليمان گفت: آيا مى‌خواهيد به مال مرا يارى كنيد؟ آنچه خدا به من داده از آنچه به شما داده بهتر است. نه، شما به هديه خويش شادمان هستيد"},{"SurahNumber":27,"VerseNumber":37,"Text":"اكنون به نزدشان بازگرد. سپاهى بر سرشان مى‌كشيم كه هرگز طاقت آن را نداشته باشند. و به خوارى و خفت از آنجا بيرونشان مى‌كنيم"},{"SurahNumber":27,"VerseNumber":38,"Text":"گفت: اى بزرگان، كدام يك از شما تخت او را -پيش از آنكه به تسليم نزد من آيند- برايم مى‌آورد؟"},{"SurahNumber":27,"VerseNumber":39,"Text":"عفريتى از ميان جنها گفت: من، قبل از آنكه از جايت برخيزى، آن را نزد تو حاضر مى‌كنم، كه من بر اين كار هم توانايم و هم امين"},{"SurahNumber":27,"VerseNumber":40,"Text":"و آن كس كه از علم كتاب بهره‌اى داشت گفت: من، پيش از آنكه چشم بر هم زنى، آن را نزد تو مى‌آورم. چون آن را نزد خود ديد، گفت: اين بخشش پروردگار من است، تا مرا بيازمايد كه سپاسگزارم يا كافر نعمت. پس هر كه سپاس گويد براى خود گفته است و هر كه كفران ورزد پروردگار من بى‌نياز و كريم است"},{"SurahNumber":27,"VerseNumber":41,"Text":"گفت: تختش را ديگرگون كنيد، ببينيم آن را باز مى‌شناسد يا از آنهاست كه باز نتوانند شناخت"},{"SurahNumber":27,"VerseNumber":42,"Text":"چون آمد گفتندش: آيا تخت تو چنين بود؟ گفت: گويى همان است. و ما پيش از اين آگاه شده بوديم و تسليم بوده‌ايم"},{"SurahNumber":27,"VerseNumber":43,"Text":"و او را از هر چه به جز خداى يكتا مى‌پرستيد، بازداشت. زيرا او در زمره كافران بود"},{"SurahNumber":27,"VerseNumber":44,"Text":"گفتندش: به صحن قصر درآى. چون بديدش پنداشت كه آبگيرى ژرف است. دامن از ساقهايش برگرفت. سليمان گفت: اين صحنى است صاف از آبگينه. گفت: اى پروردگار من، من بر خويشتن ستم كرده‌ام و اينك با سليمان در برابر پروردگار جهانيان تسليم شدم"},{"SurahNumber":27,"VerseNumber":45,"Text":"و بر قوم ثمود برادرشان صالح را فرستاديم كه: خداى يكتا را بپرستيد. ناگهان دو گروه شدند و با يكديگر به خصومت برخاستند"},{"SurahNumber":27,"VerseNumber":46,"Text":"گفت: اى قوم من، چرا پيش از نيكى بر بدى مى‌شتابيد؟ چرا از خدا آمرزش نمى‌خواهيد؟ شايد بر شما رحمت آورد"},{"SurahNumber":27,"VerseNumber":47,"Text":"گفتند: ما تو را و يارانت را به فال بد گرفته‌ايم. گفت: جزاى شما نزد خداست. اينك مردمى فريب‌خورده هستيد"},{"SurahNumber":27,"VerseNumber":48,"Text":"در شهر نه مرد ناصالح بودند كه در آن سرزمين فساد مى‌كردند نه اصلاح"},{"SurahNumber":27,"VerseNumber":49,"Text":"گفتند: به خدا سوگند خوريد كه بر او و كسانش شبيخون زنيم. و چون كسى به طلب خونش برخيزد، بگوييم: ما به هنگام هلاكت كسان او آنجا نبوده‌ايم، و ما راست گفتاريم"},{"SurahNumber":27,"VerseNumber":50,"Text":"و غافل بودند كه اگر آنها حيله‌اى انديشيده‌اند ما نيز حيله‌اى انديشيده‌ايم"},{"SurahNumber":27,"VerseNumber":51,"Text":"بنگر كه عاقبت مكرشان چه شد: ما آنها و قومشان را به تمامى هلاك كرديم"},{"SurahNumber":27,"VerseNumber":52,"Text":"آن خانه‌هاى آنهاست كه به كيفر ظلمى كه مى‌كردند خالى افتاده است. در آن دانايان را عبرتى است"},{"SurahNumber":27,"VerseNumber":53,"Text":"آنهايى را كه ايمان آورده بودند و پرهيزگار بودند، نجات داديم"},{"SurahNumber":27,"VerseNumber":54,"Text":"و لوط را به يادآر. آنگاه كه به قوم خود گفت: كارهاى زشت مرتكب مى‌شويد، در حالى كه خود به زشتى آن آگاهيد؟"},{"SurahNumber":27,"VerseNumber":55,"Text":"چرا از روى شهوت به جاى زنان به مردان مى‌گراييد؟ شما مردمى نادان هستيد"}]}