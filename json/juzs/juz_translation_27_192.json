{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":51,"VerseNumber":31,"Text":"उसने कहा, \"ऐ (अल्लाह के भेजे हुए) दूतों, तुम्हारे सामने क्या मुहिम है"},{"SurahNumber":51,"VerseNumber":32,"Text":"उन्होंने कहा, \"हम एक अपराधी क़ौम की ओर भेजे गए है"},{"SurahNumber":51,"VerseNumber":33,"Text":"ताकि उनके ऊपर मिट्टी के पत्थर (कंकड़) बरसाएँ"},{"SurahNumber":51,"VerseNumber":34,"Text":"जो आपके रब के यहाँ सीमा का अतिक्रमण करनेवालों के लिए चिन्हित है।"},{"SurahNumber":51,"VerseNumber":35,"Text":"फिर वहाँ जो ईमानवाले थे, उन्हें हमने निकाल लिया"},{"SurahNumber":51,"VerseNumber":36,"Text":"किन्तु हमने वहाँ एक घर के अतिरिक्त मुसलमानों (आज्ञाकारियों) का और कोई घर न पाया"},{"SurahNumber":51,"VerseNumber":37,"Text":"इसके पश्चात हमने वहाँ उन लोगों के लिए एक निशानी छोड़ दी, जो दुखद यातना से डरते है"},{"SurahNumber":51,"VerseNumber":38,"Text":"और मूसा के वृतान्त में भी (निशानी है) जब हमने फ़िरऔन के पास के स्पष्ट प्रमाण के साथ भेजा"},{"SurahNumber":51,"VerseNumber":39,"Text":"किन्तु उसने अपनी शक्ति के कारण मुँह फेर लिया और कहा, \"जादूगर है या दीवाना।"},{"SurahNumber":51,"VerseNumber":40,"Text":"अन्ततः हमने उसे और उसकी सेनाओं को पकड़ लिया और उन्हें गहरे पानी में फेंक दिया, इस दशा में कि वह निन्दनीय था"},{"SurahNumber":51,"VerseNumber":41,"Text":"और आद में भी (तुम्हारे लिए निशानी है) जबकि हमने उनपर अशुभ वायु चला दी"},{"SurahNumber":51,"VerseNumber":42,"Text":"वह जिस चीज़ पर से गुज़री उसे उसने जीर्ण-शीर्ण करके रख दिया"},{"SurahNumber":51,"VerseNumber":43,"Text":"और समुद्र में भी (तुम्हारे लिए निशानी है) जबकि उनसे कहा गया, \"एक समय तक मज़े कर लो"},{"SurahNumber":51,"VerseNumber":44,"Text":"किन्तु उन्होंने अपने रब के आदेश की अवहेलना की; फिर कड़क ने उन्हें आ लिया और वे देखते रहे"},{"SurahNumber":51,"VerseNumber":45,"Text":"फिर वे न खड़े ही हो सके और न अपना बचाव ही कर सके"},{"SurahNumber":51,"VerseNumber":46,"Text":"और इससे पहले नूह की क़ौम को भी पकड़ा। निश्चय ही वे अवज्ञाकारी लोग थे"},{"SurahNumber":51,"VerseNumber":47,"Text":"आकाश को हमने अपने हाथ के बल से बनाया और हम बड़ी समाई रखनेवाले है"},{"SurahNumber":51,"VerseNumber":48,"Text":"और धरती को हमने बिछाया, तो हम क्या ही ख़ूब बिछानेवाले है"},{"SurahNumber":51,"VerseNumber":49,"Text":"और हमने हर चीज़ के जोड़े बनाए, ताकि तुम ध्यान दो"},{"SurahNumber":51,"VerseNumber":50,"Text":"अतः अल्लाह की ओर दौड़ो। मैं उसकी ओर से तुम्हारे लिए एक प्रत्यक्ष सावधान करनेवाला हूँ"},{"SurahNumber":51,"VerseNumber":51,"Text":"और अल्लाह के साथ कोई दूसरा पूज्य-प्रभु न ठहराओ। मैं उसकी ओर से तुम्हारे लिए एक प्रत्यक्ष सावधान करनेवाला हूँ"},{"SurahNumber":51,"VerseNumber":52,"Text":"इसी तरह उन लोगों के पास भी, जो उनसे पहले गुज़र चुके है, जो भी रसूल आया तो उन्होंने बस यही कहा, \"जादूगर है या दीवाना"},{"SurahNumber":51,"VerseNumber":53,"Text":"क्या उन्होंने एक-दूसरे को इसकी वसीयत कर रखी है? नहीं, बल्कि वे है ही सरकश लोग"},{"SurahNumber":51,"VerseNumber":54,"Text":"अतः उनसे मुँह फेर लो अब तुमपर कोई मलामत नहीं"},{"SurahNumber":51,"VerseNumber":55,"Text":"और याद दिलाते रहो, क्योंकि याद दिलाना ईमानवालों को लाभ पहुँचाता है"},{"SurahNumber":51,"VerseNumber":56,"Text":"मैंने तो जिन्नों और मनुष्यों को केवल इसलिए पैदा किया है कि वे मेरी बन्दगी करे"},{"SurahNumber":51,"VerseNumber":57,"Text":"मैं उनसे कोई रोज़ी नहीं चाहता और न यह चाहता हूँ कि वे मुझे खिलाएँ"},{"SurahNumber":51,"VerseNumber":58,"Text":"निश्चय ही अल्लाह ही है रोज़ी देनेवाला, शक्तिशाली, दृढ़"},{"SurahNumber":51,"VerseNumber":59,"Text":"अतः जिन लोगों ने ज़ुल्म किया है उनके लिए एक नियत पैमाना है; जैसा उनके साथियों का नियत पैमाना था। अतः वे मुझसे जल्दी न मचाएँ"},{"SurahNumber":51,"VerseNumber":60,"Text":"अतः इनकार करनेवालों के लिए बड़ी खराबी है, उनके उस दिन के कारण जिसकी उन्हें धमकी दी जा रही है"},{"SurahNumber":52,"VerseNumber":1,"Text":"गवाह है तूर पर्वत"},{"SurahNumber":52,"VerseNumber":2,"Text":"और लिखी हुई किताब"},{"SurahNumber":52,"VerseNumber":3,"Text":"फैले हुए झिल्ली के पन्ने में"},{"SurahNumber":52,"VerseNumber":4,"Text":"और बसा हुआ घर"},{"SurahNumber":52,"VerseNumber":5,"Text":"और ऊँची छत"},{"SurahNumber":52,"VerseNumber":6,"Text":"और उफनता समुद्र"},{"SurahNumber":52,"VerseNumber":7,"Text":"कि तेरे रब की यातना अवश्य घटित होकर रहेगी"},{"SurahNumber":52,"VerseNumber":8,"Text":"जिसे टालनेवाला कोई नहीं"},{"SurahNumber":52,"VerseNumber":9,"Text":"जिस दिल आकाश बुरी तरह डगमगाएगा"},{"SurahNumber":52,"VerseNumber":10,"Text":"और पहाड़ चलते-फिरते होंगे"},{"SurahNumber":52,"VerseNumber":11,"Text":"तो तबाही है उस दिन, झुठलानेवालों के लिए"},{"SurahNumber":52,"VerseNumber":12,"Text":"जो बात बनाने में लगे हुए खेल रहे है"},{"SurahNumber":52,"VerseNumber":13,"Text":"जिस दिन वे धक्के दे-देकर जहन्नम की ओर ढकेले जाएँगे"},{"SurahNumber":52,"VerseNumber":14,"Text":"(कहा जाएगा), \"यही है वह आग जिसे तुम झुठलाते थे"},{"SurahNumber":52,"VerseNumber":15,"Text":"अब भला (बताओ) यह कोई जादू है या तुम्हे सुझाई नहीं देता"},{"SurahNumber":52,"VerseNumber":16,"Text":"जाओ, झुलसो उसमें! अब धैर्य से काम लो या धैर्य से काम न लो; तुम्हारे लिए बराबर है। तुम वही बदला पा रहे हो, जो तुम करते रहे थे।"},{"SurahNumber":52,"VerseNumber":17,"Text":"निश्चय ही डर रखनेवाले बाग़ों और नेमतों में होंगे"},{"SurahNumber":52,"VerseNumber":18,"Text":"जो कुछ उनके रब ने उन्हें दिया होगा, उसका आनन्द ले रहे होंगे और इस बात से कि उनके रब ने उन्हें भड़कती हुई आग से बचा लिया"},{"SurahNumber":52,"VerseNumber":19,"Text":"मज़े से खाओ और पियो उन कर्मों के बदले में जो तुम करते रहे हो।"},{"SurahNumber":52,"VerseNumber":20,"Text":"पंक्तिबद्ध तख़्तो पर तकिया लगाए हुए होंगे और हम बड़ी आँखोंवाली हूरों (परम रूपवती स्त्रियों) से उनका विवाह कर देंगे"},{"SurahNumber":52,"VerseNumber":21,"Text":"जो लोग ईमान लाए और उनकी सन्तान ने भी ईमान के साथ उसका अनुसरण किया, उनकी सन्तान को भी हम उनसे मिला देंगे, और उनके कर्म में से कुछ भी कम करके उन्हें नहीं देंगे। हर व्यक्ति अपनी कमाई के बदले में बन्धक है"},{"SurahNumber":52,"VerseNumber":22,"Text":"और हम उन्हें मेवे और मांस, जिसकी वे इच्छा करेंगे दिए चले जाएँगे"},{"SurahNumber":52,"VerseNumber":23,"Text":"वे वहाँ आपस में प्याले हाथोंहाथ ले रहे होंगे, जिसमें न कोई बेहूदगी होगी और न गुनाह पर उभारनेवाली कोई बात"},{"SurahNumber":52,"VerseNumber":24,"Text":"और उनकी सेवा में सुरक्षित मोतियों के सदृश किशोर दौड़ते फिरते होंगे, जो ख़ास उन्हीं (की सेवा) के लिए होंगे"},{"SurahNumber":52,"VerseNumber":25,"Text":"उनमें से कुछ व्यक्ति कुछ व्यक्तियों की ओर हाल पूछते हुए रुख़ करेंगे"},{"SurahNumber":52,"VerseNumber":26,"Text":"कहेंगे, \"निश्चय ही हम पहले अपने घरवालों में डरते रहे है"},{"SurahNumber":52,"VerseNumber":27,"Text":"अन्ततः अल्लाह ने हमपर एहसास किया और हमें गर्म विषैली वायु की यातना से बचा लिया"},{"SurahNumber":52,"VerseNumber":28,"Text":"इससे पहले हम उसे पुकारते रहे है। निश्चय ही वह सदव्यवहार करनेवाला, अत्यन्त दयावान है।"},{"SurahNumber":52,"VerseNumber":29,"Text":"अतः तुम याद दिलाते रहो। अपने रब की अनुकम्पा से न तुम काहिन (ढोंगी भविष्यवक्ता) हो और न दीवाना"},{"SurahNumber":52,"VerseNumber":30,"Text":"या वे कहते है, \"वह कवि है जिसके लिए हम काल-चक्र की प्रतीक्षा कर रहे है"},{"SurahNumber":52,"VerseNumber":31,"Text":"कह दो, \"प्रतीक्षा करो! मैं भी तुम्हारे साथ प्रतीक्षा करता हूँ।"},{"SurahNumber":52,"VerseNumber":32,"Text":"या उनकी बुद्धियाँ यही आदेश दे रही है, या वे ही है सरकश लोग"},{"SurahNumber":52,"VerseNumber":33,"Text":"या वे कहते है, \"उसने उस (क़ुरआन) को स्वयं ही कह लिया है?\" नहीं, बल्कि वे ईमान नहीं लाते"},{"SurahNumber":52,"VerseNumber":34,"Text":"अच्छा यदि वे सच्चे है तो उन्हें उस जैसी वाणी ले आनी चाहिए"},{"SurahNumber":52,"VerseNumber":35,"Text":"या वे बिना किसी चीज़ के पैदा हो गए? या वे स्वयं ही अपने स्रष्टाँ है"},{"SurahNumber":52,"VerseNumber":36,"Text":"या उन्होंने आकाशों और धरती को पैदा किया"},{"SurahNumber":52,"VerseNumber":37,"Text":"या उनके पास तुम्हारे रब के खज़ाने है? या वही उनके परिरक्षक है"},{"SurahNumber":52,"VerseNumber":38,"Text":"या उनके पास कोई सीढ़ी है जिसपर चढ़कर वे (कान लगाकर) सुन लेते है? फिर उनमें से जिसने सुन लिया हो तो वह ले आए स्पष्ट प्रमाण"},{"SurahNumber":52,"VerseNumber":39,"Text":"या उस (अल्लाह) के लिए बेटियाँ है और तुम्हारे अपने लिए बेटे"},{"SurahNumber":52,"VerseNumber":40,"Text":"या तुम उनसे कोई पारिश्रामिक माँगते हो कि वे तावान के बोझ से दबे जा रहे है"},{"SurahNumber":52,"VerseNumber":41,"Text":"या उनके पास परोक्ष (स्पष्ट) है जिसके आधार पर वे लिए रहे हो"},{"SurahNumber":52,"VerseNumber":42,"Text":"या वे कोई चाल चलना चाहते है? तो जिन लोगों ने इनकार किया वही चाल की लपेट में आनेवाले है"},{"SurahNumber":52,"VerseNumber":43,"Text":"या अल्लाह के अतिरिक्त उनका कोई और पूज्य-प्रभु है? अल्लाह महान और उच्च है उससे जो वे साझी ठहराते है"},{"SurahNumber":52,"VerseNumber":44,"Text":"यदि वे आकाश का कोई टुकटा गिरता हुआ देखें तो कहेंगे, \"यह तो परत पर परत बादल है"},{"SurahNumber":52,"VerseNumber":45,"Text":"अतः छोडो उन्हें, यहाँ तक कि वे अपने उस दिन का सामना करें जिसमें उनपर वज्रपात होगा"},{"SurahNumber":52,"VerseNumber":46,"Text":"जिस दिन उनकी चाल उनके कुछ भी काम न आएगी और न उन्हें कोई सहायता ही मिलेगी"},{"SurahNumber":52,"VerseNumber":47,"Text":"और निश्चय ही जिन लोगों ने ज़ुल्म किया उनके लिए एक यातना है उससे हटकर भी, परन्तु उनमें से अधिकतर जानते नहीं"},{"SurahNumber":52,"VerseNumber":48,"Text":"अपने रब का फ़ैसला आने तक धैर्य से काम लो, तुम तो हमारी आँखों में हो, और जब उठो तो अपने रब का गुणगान करो"},{"SurahNumber":52,"VerseNumber":49,"Text":"रात की कुछ घड़ियों में भी उसकी तसबीह करो, और सितारों के पीठ फेरने के समय (प्रातःकाल) भी"},{"SurahNumber":53,"VerseNumber":1,"Text":"गवाह है तारा, जब वह नीचे को आए"},{"SurahNumber":53,"VerseNumber":2,"Text":"तुम्हारी साथी (मुहम्मह सल्ल॰) न गुमराह हुआ और न बहका"},{"SurahNumber":53,"VerseNumber":3,"Text":"और न वह अपनी इच्छा से बोलता है"},{"SurahNumber":53,"VerseNumber":4,"Text":"वह तो बस एक प्रकाशना है, जो की जा रही है"},{"SurahNumber":53,"VerseNumber":5,"Text":"उसे बड़ी शक्तियोंवाले ने सिखाया"},{"SurahNumber":53,"VerseNumber":6,"Text":"स्थिर रीतिवाले ने।"},{"SurahNumber":53,"VerseNumber":7,"Text":"अतः वह भरपूर हुआ, इस हाल में कि वह क्षितिज के उच्चतम छोर पर है"},{"SurahNumber":53,"VerseNumber":8,"Text":"फिर वह निकट हुआ और उतर गया"},{"SurahNumber":53,"VerseNumber":9,"Text":"अब दो कमानों के बराबर या उससे भी अधिक निकट हो गया"},{"SurahNumber":53,"VerseNumber":10,"Text":"तब उसने अपने बन्दे की ओर प्रकाशना की, जो कुछ प्रकाशना की।"},{"SurahNumber":53,"VerseNumber":11,"Text":"दिल ने कोई धोखा नहीं दिया, जो कुछ उसने देखा"},{"SurahNumber":53,"VerseNumber":12,"Text":"अब क्या तुम उस चीज़ पर झगड़ते हो, जिसे वह देख रहा है"},{"SurahNumber":53,"VerseNumber":13,"Text":"और निश्चय ही वह उसे एक बार और"},{"SurahNumber":53,"VerseNumber":14,"Text":"सिदरतुल मुन्तहा' (परली सीमा के बेर) के पास उतरते देख चुका है"},{"SurahNumber":53,"VerseNumber":15,"Text":"उसी के निकट 'जन्नतुल मावा' (ठिकानेवाली जन्नत) है।"},{"SurahNumber":53,"VerseNumber":16,"Text":"जबकि छा रहा था उस बेर पर, जो कुछ छा रहा था"},{"SurahNumber":53,"VerseNumber":17,"Text":"निगाह न तो टेढ़ी हुइ और न हद से आगे बढ़ी"},{"SurahNumber":53,"VerseNumber":18,"Text":"निश्चय ही उसने अपने रब की बड़ी-बड़ी निशानियाँ देखीं"},{"SurahNumber":53,"VerseNumber":19,"Text":"तो क्या तुमने लात और उज़्ज़ा"},{"SurahNumber":53,"VerseNumber":20,"Text":"और तीसरी एक और (देवी) मनात पर विचार किया"},{"SurahNumber":53,"VerseNumber":21,"Text":"क्या तुम्हारे लिए तो बेटे है उनके लिए बेटियाँ"},{"SurahNumber":53,"VerseNumber":22,"Text":"तब तो यह बहुत बेढ़ंगा और अन्यायपूर्ण बँटवारा हुआ"},{"SurahNumber":53,"VerseNumber":23,"Text":"वे तो बस कुछ नाम है जो तुमने और तुम्हारे बाप-दादा ने रख लिए है। अल्लाह ने उनके लिए कोई सनद नहीं उतारी। वे तो केवल अटकल के पीछे चले रहे है और उनके पीछे जो उनके मन की इच्छा होती है। हालाँकि उनके पास उनके रब की ओर से मार्गदर्शन आ चुका है"},{"SurahNumber":53,"VerseNumber":24,"Text":"(क्या उनकी देवियाँ उन्हें लाभ पहुँचा सकती है) या मनुष्य वह कुछ पा लेगा, जिसकी वह कामना करता है"},{"SurahNumber":53,"VerseNumber":25,"Text":"आख़िरत और दुनिया का मालिक तो अल्लाह ही है"},{"SurahNumber":53,"VerseNumber":26,"Text":"आकाशों में कितने ही फ़रिश्ते है, उनकी सिफ़ारिश कुछ काम नहीं आएगी; यदि काम आ सकती है तो इसके पश्चात ही कि अल्लाह अनुमति दे, जिसे चाहे और पसन्द करे।"},{"SurahNumber":53,"VerseNumber":27,"Text":"जो लोग आख़िरत को नहीं मानते, वे फ़रिश्तों के देवियों के नाम से अभिहित करते है"},{"SurahNumber":53,"VerseNumber":28,"Text":"हालाँकि इस विषय में उन्हें कोई ज्ञान नहीं। वे केवल अटकल के पीछे चलते है, हालाँकि सत्य से जो लाभ पहुँचता है वह अटकल से कदापि नहीं पहुँच सकता।"},{"SurahNumber":53,"VerseNumber":29,"Text":"अतः तुम उसको ध्यान में न लाओ जो हमारे ज़िक्र से मुँह मोड़ता है और सांसारिक जीवन के सिवा उसने कुछ नहीं चाहा"},{"SurahNumber":53,"VerseNumber":30,"Text":"ऐसे लोगों के ज्ञान की पहुँच बस यहीं तक है। निश्चय ही तुम्हारा रब ही उसे भली-भाँति जानता है जो उसके मार्ग से भटक गया और वही उसे भी भली-भाँति जानता है जिसने सीधा मार्ग अपनाया"},{"SurahNumber":53,"VerseNumber":31,"Text":"अल्लाह ही का है जो कुछ आकाशों में है और जो कुछ धरती में है, ताकि जिन लोगों ने बुराई की वह उन्हें उनके किए का बदला दे। और जिन लोगों ने भलाई की उन्हें अच्छा बदला दे"},{"SurahNumber":53,"VerseNumber":32,"Text":"वे लोग जो बड़े गुनाहों और अश्लील कर्मों से बचते है, यह और बात है कि संयोगबश कोई छोटी बुराई उनसे हो जाए। निश्चय ही तुम्हारा रब क्षमाशीलता मे बड़ा व्यापक है। वह तुम्हें उस समय से भली-भाँति जानता है, जबकि उसने तुम्हें धरती से पैदा किया और जबकि तुम अपनी माँओ के पेटों में भ्रुण अवस्था में थे। अतः अपने मन की पवित्रता और निखार का दावा न करो। वह उस व्यक्ति को भली-भाँति जानता है, जिसने डर रखा"},{"SurahNumber":53,"VerseNumber":33,"Text":"क्या तुमने उस व्यक्ति को देखा जिसने मुँह फेरा"},{"SurahNumber":53,"VerseNumber":34,"Text":"और थोड़ा-सा देकर रुक गया"},{"SurahNumber":53,"VerseNumber":35,"Text":"क्या उसके पास परोक्ष का ज्ञान है कि वह देख रहा है"},{"SurahNumber":53,"VerseNumber":36,"Text":"या उसको उन बातों की ख़बर नहीं पहुँची, जो मूसा की किताबों में है"},{"SurahNumber":53,"VerseNumber":37,"Text":"और इबराहीम की (किताबों में है), जिसने अल्लाह की बन्दगी का) पूरा-पूरा हक़ अदा कर दिया"},{"SurahNumber":53,"VerseNumber":38,"Text":"यह कि कोई बोझ उठानेवाला किसी दूसरे का बोझ न उठाएगा"},{"SurahNumber":53,"VerseNumber":39,"Text":"और यह कि मनुष्य के लिए बस वही है जिसके लिए उसने प्रयास किया"},{"SurahNumber":53,"VerseNumber":40,"Text":"और यह कि उसका प्रयास शीघ्र ही देखा जाएगा।"},{"SurahNumber":53,"VerseNumber":41,"Text":"फिर उसे पूरा बदला दिया जाएगा"},{"SurahNumber":53,"VerseNumber":42,"Text":"और यह कि अन्त में पहुँचना तुम्हारे रब ही की ओर है"},{"SurahNumber":53,"VerseNumber":43,"Text":"और यह कि वही है जो हँसाता और रुलाता है"},{"SurahNumber":53,"VerseNumber":44,"Text":"और यह कि वही जो मारता और जिलाता है"},{"SurahNumber":53,"VerseNumber":45,"Text":"और यह कि वही है जिसने नर और मादा के जोड़े पैदा किए"},{"SurahNumber":53,"VerseNumber":46,"Text":"एक बूँद से, जब वह टपकाई जाती है"},{"SurahNumber":53,"VerseNumber":47,"Text":"और यह कि उसी के ज़िम्मे दोबारा उठाना भी है"},{"SurahNumber":53,"VerseNumber":48,"Text":"और यह कि वही है जिसने धनी और पूँजीपति बनाया"},{"SurahNumber":53,"VerseNumber":49,"Text":"और यह कि वही है जो शेअरा (नामक तारे) का रब है"},{"SurahNumber":53,"VerseNumber":50,"Text":"और यह कि वही है उसी ने प्राचीन आद को विनष्ट किया"},{"SurahNumber":53,"VerseNumber":51,"Text":"और समूद को भी। फिर किसी को बाक़ी न छोड़ा।"},{"SurahNumber":53,"VerseNumber":52,"Text":"और उससे पहले नूह की क़ौम को भी। बेशक वे ज़ालिम और सरकश थे"},{"SurahNumber":53,"VerseNumber":53,"Text":"उलट जानेवाली बस्ती को भी फेंक दिया।"},{"SurahNumber":53,"VerseNumber":54,"Text":"तो ढँक लिया उसे जिस चीज़ ने ढँक लिया"},{"SurahNumber":53,"VerseNumber":55,"Text":"फिर तू अपने रब के चमत्कारों में से किस-किस के विषय में संदेह करेगा"},{"SurahNumber":53,"VerseNumber":56,"Text":"यह पहले के सावधान-कर्ताओं के सदृश एक सावधान करनेवाला है"},{"SurahNumber":53,"VerseNumber":57,"Text":"निकट आनेवाली (क़ियामत की घड़ी) निकट आ गई"},{"SurahNumber":53,"VerseNumber":58,"Text":"अल्लाह के सिवा कोई नहीं जो उसे प्रकट कर दे"},{"SurahNumber":53,"VerseNumber":59,"Text":"अब क्या तुम इस वाणी पर आश्चर्य करते हो"},{"SurahNumber":53,"VerseNumber":60,"Text":"और हँसते हो और रोते नहीं"},{"SurahNumber":53,"VerseNumber":61,"Text":"जबकि तुम घमंडी और ग़ाफिल हो"},{"SurahNumber":53,"VerseNumber":62,"Text":"अतः अल्लाह को सजदा करो और बन्दगी करो"},{"SurahNumber":54,"VerseNumber":1,"Text":"वह घड़ी निकट और लगी और चाँद फट गया"},{"SurahNumber":54,"VerseNumber":2,"Text":"किन्तु हाल यह है कि यदि वे कोई निशानी देख भी लें तो टाल जाएँगे और कहेंगे, \"यह तो जादू है, पहले से चला आ रहा है"},{"SurahNumber":54,"VerseNumber":3,"Text":"उन्होंने झुठलाया और अपनी इच्छाओं का अनुसरण किया; किन्तु हर मामले के लिए एक नियत अवधि है।"},{"SurahNumber":54,"VerseNumber":4,"Text":"उनके पास अतीत को ऐसी खबरें आ चुकी है, जिनमें ताड़ना अर्थात पूर्णतः तत्वदर्शीता है।"},{"SurahNumber":54,"VerseNumber":5,"Text":"किन्तु चेतावनियाँ उनके कुछ काम नहीं आ रही है"},{"SurahNumber":54,"VerseNumber":6,"Text":"अतः उनसे रुख़ फेर लो - जिस दिन पुकारनेवाला एक अत्यन्त अप्रिय चीज़ की ओर पुकारेगा"},{"SurahNumber":54,"VerseNumber":7,"Text":"वे अपनी झुकी हुई निगाहों के साथ अपनी क्रबों से निकल रहे होंगे, मानो वे बिखरी हुई टिड्डियाँ है"},{"SurahNumber":54,"VerseNumber":8,"Text":"दौड़ पड़ने को पुकारनेवाले की ओर। इनकार करनेवाले कहेंगे, \"यह तो एक कठिन दिन है"},{"SurahNumber":54,"VerseNumber":9,"Text":"उनसे पहले नूह की क़ौम ने भी झुठलाया। उन्होंने हमारे बन्दे को झूठा ठहराया और कहा, \"यह तो दीवाना है!\" और वह बुरी तरह झिड़का गया"},{"SurahNumber":54,"VerseNumber":10,"Text":"अन्त में उसने अपने रब को पुकारा कि \"मैं दबा हुआ हूँ। अब तू बदला ले।"},{"SurahNumber":54,"VerseNumber":11,"Text":"तब हमने मूसलाधार बरसते हुए पानी से आकाश के द्वार खोल दिए"},{"SurahNumber":54,"VerseNumber":12,"Text":"और धरती को प्रवाहित स्रोतों में परिवर्तित कर दिया, और सारा पानी उस काम के लिए मिल गया जो नियत हो चुका था"},{"SurahNumber":54,"VerseNumber":13,"Text":"और हमने उसे एक तख़्तों और कीलोंवाली (नौका) पर सवार किया"},{"SurahNumber":54,"VerseNumber":14,"Text":"जो हमारी निगाहों के सामने चल रही थी - यह बदला था उस व्यक्ति के लिए जिसकी क़द्र नहीं की गई।"},{"SurahNumber":54,"VerseNumber":15,"Text":"हमने उसे एक निशानी बनाकर छोड़ दिया; फिर क्या कोई नसीहत हासिल करनेवाला"},{"SurahNumber":54,"VerseNumber":16,"Text":"फिर कैसी रही मेरी यातना और मेरे डरावे"},{"SurahNumber":54,"VerseNumber":17,"Text":"और हमने क़ुरआन को नसीहत के लिए अनुकूल और सहज बना दिया है। फिर क्या है कोई नसीहत करनेवाला"},{"SurahNumber":54,"VerseNumber":18,"Text":"आद ने भी झुठलाया, फिर कैसी रही मेरी यातना और मेरा डराना"},{"SurahNumber":54,"VerseNumber":19,"Text":"निश्चय ही हमने एक निरन्तर अशुभ दिन में तेज़ प्रचंड ठंडी हवा भेजी, उसे उनपर मुसल्लत कर दिया, तो वह लोगों को उखाड़ फेंक रही थी"},{"SurahNumber":54,"VerseNumber":20,"Text":"मानो वे उखड़े खजूर के तने हो"},{"SurahNumber":54,"VerseNumber":21,"Text":"फिर कैसी रही मेरी यातना और मेरे डरावे"},{"SurahNumber":54,"VerseNumber":22,"Text":"और हमने क़ुरआन को नसीहत के लिए अनुकूल और सहज बना दिया है। फिर क्या है कोई नसीहत हासिल करनेवाला"},{"SurahNumber":54,"VerseNumber":23,"Text":"समूद ने चेतावनियों को झुठलाया"},{"SurahNumber":54,"VerseNumber":24,"Text":"और कहने लगे, \"एक अकेला आदमी, जो हम ही में से है, क्या हम उसके पीछे चलेंगे? तब तो वास्तव में हम गुमराही और दीवानापन में पड़ गए"},{"SurahNumber":54,"VerseNumber":25,"Text":"क्या हमारे बीच उसी पर अनुस्मृति उतारी है? नहीं, बल्कि वह तो परले दरजे का झूठा, बड़ा आत्मश्लाघी है।"},{"SurahNumber":54,"VerseNumber":26,"Text":"कल को ही वे जान लेंगे कि कौन परले दरजे का झूठा, बड़ा आत्मश्लाघी है।"},{"SurahNumber":54,"VerseNumber":27,"Text":"हम ऊँटनी को उनके लिए परीक्षा के रूप में भेज रहे है। अतः तुम उन्हें देखते जाओ और धैर्य से काम लो"},{"SurahNumber":54,"VerseNumber":28,"Text":"और उन्हें सूचित कर दो कि पानी उनके बीच बाँट दिया गया है। हर एक पीने की बारी पर बारीवाला उपस्थित होगा।"},{"SurahNumber":54,"VerseNumber":29,"Text":"अन्ततः उन्होंने अपने साथी को पुकारा, तो उसने ज़िम्मा लिया फिर उसने उसकी कूचें काट दी"},{"SurahNumber":54,"VerseNumber":30,"Text":"फिर कैसी रही मेरी यातना और मेरे डरावे"},{"SurahNumber":54,"VerseNumber":31,"Text":"हमने उनपर एक धमाका छोड़ा, फिर वे बाड़ लगानेवाले की रौंदी हुई बाड़ की तरह चूरा होकर रह गए"},{"SurahNumber":54,"VerseNumber":32,"Text":"हमने क़ुरआन को नसीहत के लिए अनुकूल और सहज बना दिया है। फिर क्या कोई नसीहत हासिल करनेवाला"},{"SurahNumber":54,"VerseNumber":33,"Text":"लूत की क़ौम ने भी चेतावनियों को झुठलाया"},{"SurahNumber":54,"VerseNumber":34,"Text":"हमने लूत के घरवालों के सिवा उनपर पथराव करनेवाली तेज़ वायु भेजी।"},{"SurahNumber":54,"VerseNumber":35,"Text":"हमने अपनी विशेष अनुकम्पा से प्रातःकाल उन्हें बचा लिया। हम इसी तरह उस व्यक्ति को बदला देते है जो कृतज्ञता दिखाए"},{"SurahNumber":54,"VerseNumber":36,"Text":"उसने जो उन्हें हमारी पकड़ से सावधान कर दिया था। किन्तु वे चेतावनियों के विषय में संदेह करते रहे"},{"SurahNumber":54,"VerseNumber":37,"Text":"उन्होंने उसे फुसलाकर उसके पास से उसके अतिथियों को बलाना चाहा। अन्ततः हमने उसकी आँखें मेट दीं, \"लो, अब चखो मज़ा मेरी यातना और चेतावनियों का"},{"SurahNumber":54,"VerseNumber":38,"Text":"सुबह सवेरे ही एक अटल यातना उनपर आ पहुँची"},{"SurahNumber":54,"VerseNumber":39,"Text":"लो, अब चखो मज़ा मेरी यातना और चेतावनियों का"},{"SurahNumber":54,"VerseNumber":40,"Text":"और हमने क़ुरआन को नसीहत के लिए अनुकूल और सहज बना दिया है। फिर क्या है कोई नसीहत हासिल करनेवाला"},{"SurahNumber":54,"VerseNumber":41,"Text":"और फ़िरऔनियों के पास चेतावनियाँ आई"},{"SurahNumber":54,"VerseNumber":42,"Text":"उन्होंने हमारी सारी निशानियों को झुठला दिया। अन्ततः हमने उन्हें पकड़ लिया, जिस प्रकार एक ज़बरदस्त प्रभुत्वशाली पकड़ता है"},{"SurahNumber":54,"VerseNumber":43,"Text":"क्या तुम्हारे काफ़िर कुछ उन लोगो से अच्छे है या किताबों में तुम्हारे लिए कोई छुटकारा लिखा हुआ है"},{"SurahNumber":54,"VerseNumber":44,"Text":"या वे कहते है, \"और हम मुक़ाबले की शक्ति रखनेवाले एक जत्था है"},{"SurahNumber":54,"VerseNumber":45,"Text":"शीघ्र ही वह जत्था पराजित होकर रहेगा और वे पीठ दिखा जाएँगे"},{"SurahNumber":54,"VerseNumber":46,"Text":"नहीं, बल्कि वह घड़ी है, जिसका समय उनके लिए नियत है और वह बड़ी आपदावाली और कटु घड़ी है"},{"SurahNumber":54,"VerseNumber":47,"Text":"निस्संदेह, अपराधी लोग गुमराही और दीवानेपन में पड़े हुए है"},{"SurahNumber":54,"VerseNumber":48,"Text":"जिस दिन वे अपने मुँह के बल आग में घसीटे जाएँगे, \"चखो मज़ा आग की लपट का"},{"SurahNumber":54,"VerseNumber":49,"Text":"निश्चय ही हमने हर चीज़ एक अंदाज़े के साथ पैदा की है"},{"SurahNumber":54,"VerseNumber":50,"Text":"और हमारा आदेश (और काम) तो बस एक दम की बात होती है जैसे आँख का झपकना"},{"SurahNumber":54,"VerseNumber":51,"Text":"और हम तुम्हारे जैसे लोगों को विनष्ट कर चुके है। फिर क्या है कोई नसीहत हासिल करनेवाला"},{"SurahNumber":54,"VerseNumber":52,"Text":"जो कुछ उन्होंने किया है, वह पन्नों में अंकित है"},{"SurahNumber":54,"VerseNumber":53,"Text":"और हर छोटी और बड़ी चीज़ लिखित है"},{"SurahNumber":54,"VerseNumber":54,"Text":"निश्चय ही डर रखनेवाले बाग़ो और नहरों के बीच होंगे"},{"SurahNumber":54,"VerseNumber":55,"Text":"प्रतिष्ठित स्थान पर, प्रभुत्वशाली सम्राट के निकट"},{"SurahNumber":55,"VerseNumber":1,"Text":"रहमान ने"},{"SurahNumber":55,"VerseNumber":2,"Text":"क़ुरआन सिखाया"},{"SurahNumber":55,"VerseNumber":3,"Text":"उसी ने मनुष्य को पैदा किया"},{"SurahNumber":55,"VerseNumber":4,"Text":"उसे बोलना सिखाया"},{"SurahNumber":55,"VerseNumber":5,"Text":"सूर्य और चन्द्रमा एक हिसाब के पाबन्द है"},{"SurahNumber":55,"VerseNumber":6,"Text":"और तारे और वृक्ष सजदा करते है"},{"SurahNumber":55,"VerseNumber":7,"Text":"उसने आकाश को ऊँचा किया और संतुलन स्थापित किया"},{"SurahNumber":55,"VerseNumber":8,"Text":"कि तुम भी तुला में सीमा का उल्लंघन न करो"},{"SurahNumber":55,"VerseNumber":9,"Text":"न्याय के साथ ठीक-ठीक तौलो और तौल में कमी न करो।"},{"SurahNumber":55,"VerseNumber":10,"Text":"और धरती को उसने सृष्टल प्राणियों के लिए बनाया"},{"SurahNumber":55,"VerseNumber":11,"Text":"उसमें स्वादिष्ट फल है और खजूर के वृक्ष है, जिनके फल आवरणों में लिपटे हुए है"},{"SurahNumber":55,"VerseNumber":12,"Text":"और भुसवाले अनाज भी और सुगंधित बेल-बूटा भी"},{"SurahNumber":55,"VerseNumber":13,"Text":"तो तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":14,"Text":"उसने मनुष्य को ठीकरी जैसी खनखनाती हुए मिट्टी से पैदा किया"},{"SurahNumber":55,"VerseNumber":15,"Text":"और जिन्न को उसने आग की लपट से पैदा किया"},{"SurahNumber":55,"VerseNumber":16,"Text":"फिर तुम दोनों अपने रब की सामर्थ्यों में से किस-किस को झुठलाओगे"},{"SurahNumber":55,"VerseNumber":17,"Text":"वह दो पूर्व का रब है और दो पश्चिम का रब भी।"},{"SurahNumber":55,"VerseNumber":18,"Text":"फिर तुम दोनों अपने रब की महानताओं में से किस-किस को झुठलाओगे"},{"SurahNumber":55,"VerseNumber":19,"Text":"उसने दो समुद्रो को प्रवाहित कर दिया, जो आपस में मिल रहे होते है।"},{"SurahNumber":55,"VerseNumber":20,"Text":"उन दोनों के बीच एक परदा बाधक होता है, जिसका वे अतिक्रमण नहीं करते"},{"SurahNumber":55,"VerseNumber":21,"Text":"तो तुम दोनों अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":22,"Text":"उन (समुद्रों) से मोती और मूँगा निकलता है।"},{"SurahNumber":55,"VerseNumber":23,"Text":"अतः तुम दोनों अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":24,"Text":"उसी के बस में है समुद्र में पहाड़ो की तरह उठे हुए जहाज़"},{"SurahNumber":55,"VerseNumber":25,"Text":"तो तुम दोनों अपने रब की अनुकम्पाओं में से किस-किस को झुठलाओग"},{"SurahNumber":55,"VerseNumber":26,"Text":"प्रत्येक जो भी इस (धरती) पर है, नाशवान है"},{"SurahNumber":55,"VerseNumber":27,"Text":"किन्तु तुम्हारे रब का प्रतापवान और उदार स्वरूप शेष रहनेवाला है"},{"SurahNumber":55,"VerseNumber":28,"Text":"अतः तुम दोनों अपने रब के चमत्कारों में से किस-किस को झुठलाओगं"},{"SurahNumber":55,"VerseNumber":29,"Text":"आकाशों और धरती में जो भी है उसी से माँगता है। उसकी नित्य नई शान है"},{"SurahNumber":55,"VerseNumber":30,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":31,"Text":"ऐ दोनों बोझों! शीघ्र ही हम तुम्हारे लिए निवृत हुए जाते है"},{"SurahNumber":55,"VerseNumber":32,"Text":"तो तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":33,"Text":"ऐ जिन्नों और मनुष्यों के गिरोह! यदि तुममें हो सके कि आकाशों और धरती की सीमाओं को पार कर सको, तो पार कर जाओ; तुम कदापि पार नहीं कर सकते बिना अधिकार-शक्ति के"},{"SurahNumber":55,"VerseNumber":34,"Text":"अतः तुम दोनों अपने रब की सामर्थ्यों में से किस-किस को झुठलाओगे"},{"SurahNumber":55,"VerseNumber":35,"Text":"अतः तुम दोनों पर अग्नि-ज्वाला और धुएँवाला अंगारा (पिघला ताँबा) छोड़ दिया जाएगा, फिर तुम मुक़ाबला न कर सकोगे।"},{"SurahNumber":55,"VerseNumber":36,"Text":"अतः तुम दोनों अपने रब की सामर्थ्यों में से किस-किस को झुठलाओगे"},{"SurahNumber":55,"VerseNumber":37,"Text":"फिर जब आकाश फट जाएगा और लाल चमड़े की तरह लाल हो जाएगा।"},{"SurahNumber":55,"VerseNumber":38,"Text":"अतः तुम दोनों अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":39,"Text":"फिर उस दिन न किसी मनुष्य से उसके गुनाह के विषय में पूछा जाएगा न किसी जिन्न से"},{"SurahNumber":55,"VerseNumber":40,"Text":"अतः तुम दोनों अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":41,"Text":"अपराधी अपने चहरों से पहचान लिए जाएँगे और उनके माथे के बालों और टाँगों द्वारा पकड़ लिया जाएगा"},{"SurahNumber":55,"VerseNumber":42,"Text":"अतः तुम दोनों अपने रब की सामर्थ्यों में से किस-किस को झुठलाओगे"},{"SurahNumber":55,"VerseNumber":43,"Text":"यही वह जहन्नम है जिसे अपराधी लोग झूठ ठहराते रहे है"},{"SurahNumber":55,"VerseNumber":44,"Text":"वे उनके और खौलते हुए पानी के बीच चक्कर लगा रहें होंगे"},{"SurahNumber":55,"VerseNumber":45,"Text":"फिर तुम दोनों अपने रब के सामर्थ्यों में से किस-किस को झुठलाओगे"},{"SurahNumber":55,"VerseNumber":46,"Text":"किन्तु जो अपने रब के सामने खड़े होने का डर रखता होगा, उसके लिए दो बाग़ है।"},{"SurahNumber":55,"VerseNumber":47,"Text":"तो तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":48,"Text":"घनी डालियोंवाले"},{"SurahNumber":55,"VerseNumber":49,"Text":"अतः तुम दोनों अपने रब के उपकारों में से किस-किस को झुठलाओगे"},{"SurahNumber":55,"VerseNumber":50,"Text":"उन दोनो (बाग़ो) में दो प्रवाहित स्रोत है।"},{"SurahNumber":55,"VerseNumber":51,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":52,"Text":"उन दोनों (बाग़ो) मे हर स्वादिष्ट फल की दो-दो किस्में हैं"},{"SurahNumber":55,"VerseNumber":53,"Text":"अतः तुम दोनो रब के चमत्कारों में से किस-किस को झुठलाओगे"},{"SurahNumber":55,"VerseNumber":54,"Text":"वे ऐसे बिछौनो पर तकिया लगाए हुए होंगे जिनके अस्तर गाढे रेशम के होंगे, और दोनों बाग़ो के फल झुके हुए निकट ही होंगे।"},{"SurahNumber":55,"VerseNumber":55,"Text":"अतः तुम अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":56,"Text":"उन (अनुकम्पाओं) में निगाह बचाए रखनेवाली (सुन्दर) स्त्रियाँ होंगी, जिन्हें उनसे पहले न किसी मनुष्य ने हाथ लगाया और न किसी जिन्न ने"},{"SurahNumber":55,"VerseNumber":57,"Text":"फिर तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":58,"Text":"मानो वे लाल (याकूत) और प्रवाल (मूँगा) है।"},{"SurahNumber":55,"VerseNumber":59,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":60,"Text":"अच्छाई का बदला अच्छाई के सिवा और क्या हो सकता है"},{"SurahNumber":55,"VerseNumber":61,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":62,"Text":"उन दोनों से हटकर दो और बाग़ है।"},{"SurahNumber":55,"VerseNumber":63,"Text":"फिर तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":64,"Text":"गहरे हरित"},{"SurahNumber":55,"VerseNumber":65,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":66,"Text":"उन दोनों (बाग़ो) में दो स्रोत है जोश मारते हुए"},{"SurahNumber":55,"VerseNumber":67,"Text":"अतः तुम दोनों अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":68,"Text":"उनमें है स्वादिष्ट फल और खजूर और अनार"},{"SurahNumber":55,"VerseNumber":69,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":70,"Text":"उनमें भली और सुन्दर स्त्रियाँ होंगी।"},{"SurahNumber":55,"VerseNumber":71,"Text":"तो तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":72,"Text":"हूरें (परम रूपवती स्त्रियाँ) ख़ेमों में रहनेवाली"},{"SurahNumber":55,"VerseNumber":73,"Text":"अतः तुम दोनों अपने रब के चमत्कारों में से किस-किस को झुठलाओगे"},{"SurahNumber":55,"VerseNumber":74,"Text":"जिन्हें उससे पहले न किसी मनुष्य ने हाथ लगाया होगा और न किसी जिन्न ने।"},{"SurahNumber":55,"VerseNumber":75,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":76,"Text":"वे हरे रेशमी गद्दो और उत्कृष्ट् और असाधारण क़ालीनों पर तकिया लगाए होंगे"},{"SurahNumber":55,"VerseNumber":77,"Text":"अतः तुम दोनों अपने रब की अनुकम्पाओं में से किस-किस को झुठलाओगे"},{"SurahNumber":55,"VerseNumber":78,"Text":"बड़ा ही बरकतवाला नाम है तुम्हारे प्रतापवान और उदार रब का"},{"SurahNumber":56,"VerseNumber":1,"Text":"जब घटित होनेवाली (घड़ी) घटित हो जाएगी"},{"SurahNumber":56,"VerseNumber":2,"Text":"उसके घटित होने में कुछ भी झुठ नहीं"},{"SurahNumber":56,"VerseNumber":3,"Text":"पस्त करनेवाली होगी, ऊँचा करनेवाली थी"},{"SurahNumber":56,"VerseNumber":4,"Text":"जब धरती थरथराकर काँप उठेगी"},{"SurahNumber":56,"VerseNumber":5,"Text":"और पहाड़ टूटकर चूर्ण-विचुर्ण हो जाएँगे"},{"SurahNumber":56,"VerseNumber":6,"Text":"कि वे बिखरे हुए धूल होकर रह जाएँगे"},{"SurahNumber":56,"VerseNumber":7,"Text":"और तुम लोग तीन प्रकार के हो जाओगे"},{"SurahNumber":56,"VerseNumber":8,"Text":"तो दाहिने हाथ वाले (सौभाग्यशाली), कैसे होंगे दाहिने हाथ वाले"},{"SurahNumber":56,"VerseNumber":9,"Text":"और बाएँ हाथ वाले (दुर्भाग्यशाली), कैसे होंगे बाएँ हाथ वाले"},{"SurahNumber":56,"VerseNumber":10,"Text":"और आगे बढ़ जानेवाले तो आगे बढ़ जानेवाले ही है"},{"SurahNumber":56,"VerseNumber":11,"Text":"वही (अल्लाह के) निकटवर्ती है"},{"SurahNumber":56,"VerseNumber":12,"Text":"नेमत भरी जन्नतों में होंगे"},{"SurahNumber":56,"VerseNumber":13,"Text":"अगलों में से तो बहुत-से होंगे"},{"SurahNumber":56,"VerseNumber":14,"Text":"किन्तु पिछलों में से कम ही"},{"SurahNumber":56,"VerseNumber":15,"Text":"जड़ित तख़्तो पर"},{"SurahNumber":56,"VerseNumber":16,"Text":"तकिया लगाए आमने-सामने होंगे"},{"SurahNumber":56,"VerseNumber":17,"Text":"उनके पास किशोर होंगे जो सदैव किशोरावस्था ही में रहेंगे"},{"SurahNumber":56,"VerseNumber":18,"Text":"प्याले और आफ़ताबे (जग) और विशुद्ध पेय से भरा हुआ पात्र लिए फिर रहे होंगे"},{"SurahNumber":56,"VerseNumber":19,"Text":"जिस (के पीने) से न तो उन्हें सिर दर्द होगा और न उनकी बुद्धि में विकार आएगा"},{"SurahNumber":56,"VerseNumber":20,"Text":"और स्वादिष्ट॥ फल जो वे पसन्द करें"},{"SurahNumber":56,"VerseNumber":21,"Text":"और पक्षी का मांस जो वे चाह"},{"SurahNumber":56,"VerseNumber":22,"Text":"और बड़ी आँखोंवाली हूरें"},{"SurahNumber":56,"VerseNumber":23,"Text":"मानो छिपाए हुए मोती हो"},{"SurahNumber":56,"VerseNumber":24,"Text":"यह सब उसके बदले में उन्हें प्राप्त होगा जो कुछ वे करते रहे"},{"SurahNumber":56,"VerseNumber":25,"Text":"उसमें वे न कोई व्यर्थ बात सुनेंगे और न गुनाह की बात"},{"SurahNumber":56,"VerseNumber":26,"Text":"सिवाय इस बात के कि \"सलाम हो, सलाम हो"},{"SurahNumber":56,"VerseNumber":27,"Text":"रहे सौभाग्यशाली लोग, तो सौभाग्यशालियों का क्या कहना"},{"SurahNumber":56,"VerseNumber":28,"Text":"वे वहाँ होंगे जहाँ बिन काँटों के बेर होंगे"},{"SurahNumber":56,"VerseNumber":29,"Text":"और गुच्छेदार केले"},{"SurahNumber":56,"VerseNumber":30,"Text":"दूर तक फैली हुई छाँव"},{"SurahNumber":56,"VerseNumber":31,"Text":"बहता हुआ पानी"},{"SurahNumber":56,"VerseNumber":32,"Text":"बहुत-सा स्वादिष्ट; फल"},{"SurahNumber":56,"VerseNumber":33,"Text":"जिसका सिलसिला टूटनेवाला न होगा और न उसपर कोई रोक-टोक होगी"},{"SurahNumber":56,"VerseNumber":34,"Text":"उच्चकोटि के बिछौने होंगे"},{"SurahNumber":56,"VerseNumber":35,"Text":"(और वहाँ उनकी पत्नियों को) निश्चय ही हमने एक विशेष उठान पर उठान पर उठाया"},{"SurahNumber":56,"VerseNumber":36,"Text":"और हमने उन्हे कुँवारियाँ बनाया"},{"SurahNumber":56,"VerseNumber":37,"Text":"प्रेम दर्शानेवाली और समायु"},{"SurahNumber":56,"VerseNumber":38,"Text":"सौभाग्यशाली लोगों के लिए"},{"SurahNumber":56,"VerseNumber":39,"Text":"वे अगलों में से भी अधिक होगे"},{"SurahNumber":56,"VerseNumber":40,"Text":"और पिछलों में से भी अधिक होंगे"},{"SurahNumber":56,"VerseNumber":41,"Text":"रहे दुर्भाग्यशाली लोग, तो कैसे होंगे दुर्भाग्यशाली लोग"},{"SurahNumber":56,"VerseNumber":42,"Text":"गर्म हवा और खौलते हुए पानी में होंगे"},{"SurahNumber":56,"VerseNumber":43,"Text":"और काले धुएँ की छाँव में"},{"SurahNumber":56,"VerseNumber":44,"Text":"जो न ठंडी होगी और न उत्तम और लाभप्रद"},{"SurahNumber":56,"VerseNumber":45,"Text":"वे इससे पहले सुख-सम्पन्न थे"},{"SurahNumber":56,"VerseNumber":46,"Text":"और बड़े गुनाह पर अड़े रहते थे"},{"SurahNumber":56,"VerseNumber":47,"Text":"कहते थे, \"क्या जब हम मर जाएँगे और मिट्टी और हड्डियाँ होकर रहे जाएँगे, तो क्या हम वास्तव में उठाए जाएँगे"},{"SurahNumber":56,"VerseNumber":48,"Text":"और क्या हमारे पहले के बाप-दादा भी"},{"SurahNumber":56,"VerseNumber":49,"Text":"कह दो, \"निश्चय ही अगले और पिछले भी"},{"SurahNumber":56,"VerseNumber":50,"Text":"एक नियत समय पर इकट्ठे कर दिए जाएँगे, जिसका दिन ज्ञात और नियत है"},{"SurahNumber":56,"VerseNumber":51,"Text":"फिर तुम ऐ गुमराहो, झुठलानेवालो"},{"SurahNumber":56,"VerseNumber":52,"Text":"ज़क्कूम के वृक्ष में से खाओंगे"},{"SurahNumber":56,"VerseNumber":53,"Text":"और उसी से पेट भरोगे"},{"SurahNumber":56,"VerseNumber":54,"Text":"और उसके ऊपर से खौलता हुआ पानी पीओगे"},{"SurahNumber":56,"VerseNumber":55,"Text":"और तौस लगे ऊँट की तरह पीओगे।"},{"SurahNumber":56,"VerseNumber":56,"Text":"यह बदला दिए जाने के दिन उनका पहला सत्कार होगा"},{"SurahNumber":56,"VerseNumber":57,"Text":"हमने तुम्हें पैदा किया; फिर तुम सच क्यों नहीं मानते"},{"SurahNumber":56,"VerseNumber":58,"Text":"तो क्या तुमने विचार किया जो चीज़ तुम टपकाते हो"},{"SurahNumber":56,"VerseNumber":59,"Text":"क्या तुम उसे आकार देते हो, या हम है आकार देनेवाले"},{"SurahNumber":56,"VerseNumber":60,"Text":"हमने तुम्हारे बीच मृत्यु को नियत किया है और हमारे बस से यह बाहर नहीं है"},{"SurahNumber":56,"VerseNumber":61,"Text":"कि हम तुम्हारे जैसों को बदल दें और तुम्हें ऐसी हालत में उठा खड़ा करें जिसे तुम जानते नहीं"},{"SurahNumber":56,"VerseNumber":62,"Text":"तुम तो पहली पैदाइश को जान चुके हो, फिर तुम ध्यान क्यों नहीं देते"},{"SurahNumber":56,"VerseNumber":63,"Text":"फिर क्या तुमने देखा तो कुछ तुम खेती करते हो"},{"SurahNumber":56,"VerseNumber":64,"Text":"क्या उसे तुम उगाते हो या हम उसे उगाते है"},{"SurahNumber":56,"VerseNumber":65,"Text":"यदि हम चाहें तो उसे चूर-चूर कर दें। फिर तुम बातें बनाते रह जाओ"},{"SurahNumber":56,"VerseNumber":66,"Text":"कि \"हमपर उलटा डाँड पड़ गया"},{"SurahNumber":56,"VerseNumber":67,"Text":"बल्कि हम वंचित होकर रह गए"},{"SurahNumber":56,"VerseNumber":68,"Text":"फिर क्या तुमने उस पानी को देखा जिसे तुम पीते हो"},{"SurahNumber":56,"VerseNumber":69,"Text":"क्या उसे बादलों से तुमने पानी बरसाया या बरसानेवाले हम है"},{"SurahNumber":56,"VerseNumber":70,"Text":"यदि हम चाहें तो उसे अत्यन्त खारा बनाकर रख दें। फिर तुम कृतज्ञता क्यों नहीं दिखाते"},{"SurahNumber":56,"VerseNumber":71,"Text":"फिर क्या तुमने उस आग को देखा जिसे तुम सुलगाते हो"},{"SurahNumber":56,"VerseNumber":72,"Text":"क्या तुमने उसके वृक्ष को पैदा किया है या पैदा करनेवाले हम है"},{"SurahNumber":56,"VerseNumber":73,"Text":"हमने उसे एक अनुस्मृति और मरुभुमि के मुसाफ़िरों और ज़रूरतमन्दों के लिए लाभप्रद बनाया"},{"SurahNumber":56,"VerseNumber":74,"Text":"अतः तुम अपने महान रब के नाम की तसबीह करो"},{"SurahNumber":56,"VerseNumber":75,"Text":"अतः नहीं! मैं क़समों खाता हूँ सितारों की स्थितियों की"},{"SurahNumber":56,"VerseNumber":76,"Text":"और यह बहुत बड़ी गवाही है, यदि तुम जानो"},{"SurahNumber":56,"VerseNumber":77,"Text":"निश्चय ही यह प्रतिष्ठित क़ुरआन है"},{"SurahNumber":56,"VerseNumber":78,"Text":"एक सुरक्षित किताब में अंकित है।"},{"SurahNumber":56,"VerseNumber":79,"Text":"उसे केवल पाक-साफ़ व्यक्ति ही हाथ लगाते है"},{"SurahNumber":56,"VerseNumber":80,"Text":"उसका अवतरण सारे संसार के रब की ओर से है।"},{"SurahNumber":56,"VerseNumber":81,"Text":"फिर क्या तुम उस वाणी के प्रति उपेक्षा दर्शाते हो"},{"SurahNumber":56,"VerseNumber":82,"Text":"और तुम इसको अपनी वृत्ति बना रहे हो कि झुठलाते हो"},{"SurahNumber":56,"VerseNumber":83,"Text":"फिर ऐसा क्यों नहीं होता, जबकि प्राण कंठ को आ लगते है"},{"SurahNumber":56,"VerseNumber":84,"Text":"और उस समय तुम देख रहे होते हो"},{"SurahNumber":56,"VerseNumber":85,"Text":"और हम तुम्हारी अपेक्षा उससे अधिक निकट होते है। किन्तु तुम देखते नहीं –"},{"SurahNumber":56,"VerseNumber":86,"Text":"फिर ऐसा क्यों नहीं होता कि यदि तुम अधीन नहीं हो"},{"SurahNumber":56,"VerseNumber":87,"Text":"तो उसे (प्राण को) लौटा दो, यदि तुम सच्चे हो"},{"SurahNumber":56,"VerseNumber":88,"Text":"फिर यदि वह (अल्लाह के) निकटवर्तियों में से है"},{"SurahNumber":56,"VerseNumber":89,"Text":"तो (उसके लिए) आराम, सुख-सामग्री और सुगंध है, और नेमतवाला बाग़ है"},{"SurahNumber":56,"VerseNumber":90,"Text":"और यदि वह भाग्यशालियों में से है"},{"SurahNumber":56,"VerseNumber":91,"Text":"तो \"सलाम है तुम्हें कि तुम सौभाग्यशाली में से हो।"},{"SurahNumber":56,"VerseNumber":92,"Text":"किन्तु यदि वह झुठलानेवालों, गुमराहों में से है"},{"SurahNumber":56,"VerseNumber":93,"Text":"तो उसका पहला सत्कार खौलते हुए पानी से होगा"},{"SurahNumber":56,"VerseNumber":94,"Text":"फिर भड़कती हुई आग में उन्हें झोंका जाना है"},{"SurahNumber":56,"VerseNumber":95,"Text":"निस्संदेह यही विश्वसनीय सत्य है"},{"SurahNumber":56,"VerseNumber":96,"Text":"अतः तुम अपने महान रब की तसबीह करो"},{"SurahNumber":57,"VerseNumber":1,"Text":"अल्लाह की तसबीह की हर उस चीज़ ने जो आकाशों और धरती में है। वही प्रभुत्वशाली, तत्वशाली है"},{"SurahNumber":57,"VerseNumber":2,"Text":"आकाशों और धरती की बादशाही उसी की है। वही जीवन प्रदान करता है और मृत्यु देता है, और उसे हर चीज़ की सामर्थ्य प्राप्त है"},{"SurahNumber":57,"VerseNumber":3,"Text":"वही आदि है और अन्त भी और वही व्यक्त है और अव्यक्त भी। और वह हर चीज़ को जानता है"},{"SurahNumber":57,"VerseNumber":4,"Text":"वही है जिसने आकाशों और धरती को छह दिनों में पैदा किया; फिर सिंहासन पर विराजमान हुआ। वह जानता है जो कुछ धरती में प्रवेश करता है और जो कुछ उससे निकलता है और जो कुछ आकाश से उतरता है और जो कुछ उसमें चढ़ता है। और तुम जहाँ कहीं भी हो, वह तुम्हारे साथ है। और अल्लाह देखता है जो कुछ तुम करते हो"},{"SurahNumber":57,"VerseNumber":5,"Text":"आकाशों और धरती की बादशाही उसी की है और अल्लाह ही की है ओर सारे मामले पलटते है"},{"SurahNumber":57,"VerseNumber":6,"Text":"वह रात को दिन में प्रविष्ट कराता है और दिन को रात में प्रविष्ट कराता है। वह सीनों में छिपी बात तक को जानता है"},{"SurahNumber":57,"VerseNumber":7,"Text":"ईमान लाओ अल्लाह और उसके रसूल पर और उसमें से ख़र्च करो जिसका उसने तु्म्हें अधिकारी बनाया है। तो तुममें से जो लोग ईमान लाए और उन्होंने ख़र्च किया, उसने लिए बड़ा प्रतिदान है"},{"SurahNumber":57,"VerseNumber":8,"Text":"तुम्हें क्या हो गया है कि तुम अल्लाह पर ईमान नहीं लाते; जबकि रसूल तुम्हें निमंत्रण दे रहा है कि तुम अपने रब पर ईमान लाओ और वह तुमसे दृढ़ वचन भी ले चुका है, यदि तुम मोमिन हो"},{"SurahNumber":57,"VerseNumber":9,"Text":"वही है जो अपने बन्दों पर स्पष्ट आयतें उतार रहा है, ताकि वह तुम्हें अंधकारों से प्रकाश की ओर ले आए। और वास्तविकता यह है कि अल्लाह तुमपर अत्यन्त करुणामय, दयावान है"},{"SurahNumber":57,"VerseNumber":10,"Text":"और तुम्हें क्यो हुआ है कि तुम अल्लाह के मार्ग में ख़र्च न करो, हालाँकि आकाशों और धरती की विरासत अल्लाह ही के लिए है? तुममें से जिन लोगों ने विजय से पूर्व ख़र्च किया और लड़े वे परस्पर एक-दूसरे के समान नहीं है। वे तो दरजे में उनसे बढ़कर है जिन्होंने बाद में ख़र्च किया और लड़े। यद्यपि अल्लाह ने प्रत्येक से अच्छा वादा किया है। अल्लाह उसकी ख़बर रखता है, जो कुछ तुम करते हो"},{"SurahNumber":57,"VerseNumber":11,"Text":"कौन है जो अल्लाह को ऋण दे, अच्छा ऋण कि वह उसे उसके लिए कई गुना कर दे। और उसके लिए सम्मानित प्रतिदान है"},{"SurahNumber":57,"VerseNumber":12,"Text":"जिस दिन तुम मोमिन पुरुषों और मोमिन स्त्रियों को देखोगे कि उनका प्रकाश उनके आगे-आगे दौड़ रहा है और उनके दाएँ हाथ में है। (कहा जाएगा,) \"आज शुभ सूचना है तुम्हारे लिए ऐसी जन्नतों की जिनके नीचे नहरें बह रही है, जिनमें सदैव रहना है। वही बड़ी सफलता है।"},{"SurahNumber":57,"VerseNumber":13,"Text":"जिस दिन कपटाचारी पुरुष और कपटाचारी स्त्रियाँ मोमिनों से कहेंगी, \"तनिक हमारी प्रतिक्षा करो। हम भी तुम्हारे प्रकाश मे से कुछ प्रकाश ले लें!\" कहा जाएगा, \"अपने पीछे लौट जाओ। फिर प्रकाश तलाश करो!\" इतने में उनके बीच एक दीवार खड़ी कर दी जाएगी, जिसमें एक द्वार होगा। उसके भीतर का हाल यह होगा कि उसमें दयालुता होगी और उसके बाहर का यह कि उस ओर से यातना होगी"},{"SurahNumber":57,"VerseNumber":14,"Text":"वे उन्हें पुकारकर कहेंगे, \"क्या हम तुम्हारे साथी नहीं थे?\" वे कहेंगे, \"क्यों नहीं? किन्तु तुमने तो अपने आपको फ़ितने (गुमराही) में डाला और प्रतीक्षा करते रहे और सन्देह में पड़े रहे और कामनाओं ने तुम्हें धोखे में डाले रखा है"},{"SurahNumber":57,"VerseNumber":15,"Text":"अब आज न तुमसे कोई फ़िदया (मुक्ति-प्रतिदान) लिया जाएगा और न उन लोगों से जिन्होंने इनकार किया। तुम्हारा ठिकाना आग है, और वही तुम्हारी संरक्षिका है। और बहुत ही बुरी जगह है अन्त में पहुँचने की"},{"SurahNumber":57,"VerseNumber":16,"Text":"क्या उन लोगों के लिए, जो ईमान लाए, अभी वह समय नहीं आया कि उनके दिल अल्लाह की याद के लिए और जो सत्य अवतरित हुआ है उसके आगे झुक जाएँ? और वे उन लोगों की तरह न हो जाएँ, जिन्हें किताब दी गई थी, फिर उनपर दीर्ध समय बीत गया। अन्ततः उनके दिल कठोर हो गए और उनमें से अधिकांश अवज्ञाकारी रहे"},{"SurahNumber":57,"VerseNumber":17,"Text":"जान लो, अल्लाह धरती को उसकी मृत्यु के पश्चात जीवन प्रदान करता है। हमने तुम्हारे लिए आयतें खोल-खोलकर बयान कर दी है, ताकि तुम बुद्धि से काम लो"},{"SurahNumber":57,"VerseNumber":18,"Text":"निश्चय ही जो सदका देनेवाले पुरुष और सदका देनेवाली स्त्रियाँ है और उन्होंने अल्लाह को अच्छा ऋण दिया, उसे उसके लिए कई गुना कर दिया जाएगा। और उनके लिए सम्मानित प्रतिदान है"},{"SurahNumber":57,"VerseNumber":19,"Text":"जो लोग अल्लाह और उसके रसूल पर ईमान लाए, वही अपने रब के यहाण सिद्दीक और शहीद है। उनके लिए उनका प्रतिदान और उनका प्रकाश है। किन्तु जिन लोगों ने इनकार किया और हमारी आयतों को झुठलाया, वही भड़कती आगवाले हैं"},{"SurahNumber":57,"VerseNumber":20,"Text":"जान लो, सांसारिक जीवन तो बस एक खेल और तमाशा है और एक साज-सज्जा, और तुम्हारा आपस में एक-दूसरे पर बड़ाई जताना, और धन और सन्तान में परस्पर एक-दूसरे से बढ़ा हुआ प्रदर्शित करना। वर्षा का मिसाल की तरह जिसकी वनस्पति ने किसान का दिल मोह लिया। फिर वह पक जाती है; फिर तुम उसे देखते हो कि वह पीली हो गई। फिर वह चूर्ण-विचूर्ण होकर रह जाती है, जबकि आख़िरत में कठोर यातना भी है और अल्लाह की क्षमा और प्रसन्नता भी। सांसारिक जीवन तो केवल धोखे की सुख-सामग्री है"},{"SurahNumber":57,"VerseNumber":21,"Text":"अपने रब की क्षमा और उस जन्नत की ओर अग्रसर होने में एक-दूसरे से बाज़ी ले जाओ, जिसका विस्तार आकाश और धरती के विस्तार जैसा है, जो उन लोगों के लिए तैयार की गई है जो अल्लाह और उसके रसूलों पर ईमान लाए हों। यह अल्लाह का उदार अनुग्रह है, जिसे चाहता है प्रदान करता है। अल्लाह बड़े उदार अनुग्रह का मालिक है"},{"SurahNumber":57,"VerseNumber":22,"Text":"जो मुसीबतें भी धरती में आती है और तुम्हारे अपने ऊपर, वह अनिवार्यतः एक किताब में अंकित है, इससे पहले कि हम उसे अस्तित्व में लाएँ - निश्चय ही यह अल्लाह के लिए आसान है"},{"SurahNumber":57,"VerseNumber":23,"Text":"(यह बात तुम्हें इसलिए बता दी गई) ताकि तुम उस चीज़ का अफ़सोस न करो जो तुम पर जाती रहे और न उसपर फूल जाओ जो उसने तुम्हें प्रदान की हो। अल्लाह किसी इतरानेवाले, बड़ाई जतानेवाले को पसन्द नहीं करता"},{"SurahNumber":57,"VerseNumber":24,"Text":"जो स्वयं कंजूसी करते है और लोगों को भी कंजूसी करने पर उकसाते है, और जो कोई मुँह मोड़े तो अल्लाह तो निस्पृह प्रशंसनीय है"},{"SurahNumber":57,"VerseNumber":25,"Text":"निश्चय ही हमने अपने रसूलों को स्पष्ट प्रमाणों के साथ भेजा और उनके लिए किताब और तुला उतारी, ताकि लोग इनसाफ़ पर क़ायम हों। और लोहा भी उतारा, जिसमें बड़ी दहशत है और लोगों के लिए कितने ही लाभ है., और (किताब एवं तुला इसलिए भी उतारी) ताकि अल्लाह जान ले कि कौन परोक्ष में रहते हुए उसकी और उसके रसूलों की सहायता करता है। निश्चय ही अल्लाह शक्तिशाली, प्रभुत्वशाली है"},{"SurahNumber":57,"VerseNumber":26,"Text":"हमने नूह और इबराहीम को भेजा और उन दोनों की सन्तान में पैग़म्बरी और क़िताब रख दी। फिर उनमें से किसी ने तो संमार्ग अपनाया; किन्तु उनमें से अधिकतर अवज्ञाकारी थे"},{"SurahNumber":57,"VerseNumber":27,"Text":"फिर उनके पीछ उन्हीं के पद-चिन्हों पर हमने अपने दूसरे रसूलों को भेजा और हमने उनके पीछे मरयम के बेटे ईसा को भेजा और उसे इंजील प्रदान की। और जिन लोगों ने उसका अनुसरण किया, उनके दिलों में हमने करुणा और दया रख दी। रहा संन्यास, तो उसे उन्होंने स्वयं घड़ा था। हमने उसे उनके लिए अनिवार्य नहीं किया था, यदि अनिवार्य किया था तो केवल अल्लाह की प्रसन्नता की चाहत। फिर वे उसका निर्वाह न कर सकें, जैसा कि उनका निर्वाह करना चाहिए था। अतः उन लोगों को, जो उनमें से वास्तव में ईमान लाए थे, उनका बदला हमने (उन्हें) प्रदान किया। किन्तु उनमें से अधिकतर अवज्ञाकारी ही है"},{"SurahNumber":57,"VerseNumber":28,"Text":"ऐ लोगों, जो ईमान लाए हो! अल्लाह का डर रखो और उसके रसूल पर ईमान लाओ। वह तुम्हें अपनी दयालुता का दोहरा हिस्सा प्रदान करेगा और तुम्हारे लिए एक प्रकाश कर देगा, जिसमें तुम चलोगे और तुम्हें क्षमा कर देगा। अल्लाह बड़ा क्षमाशील, अत्यन्त दयावान है"},{"SurahNumber":57,"VerseNumber":29,"Text":"ताकि किताबवाले यह न समझें कि अल्लाह के अनुग्रह में से वे किसी चीज़ पर अधिकार न प्राप्त कर सकेंगे और यह कि अनुग्रह अल्लाह के हाथ में है, जिसे चाहता है प्रदान करता है। अल्लाह बड़े अनुग्रह का मालिक है"}]}