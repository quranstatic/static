{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":36,"VerseNumber":28,"Text":"Uye hatina kuva tinotumira kuvanhu vake mushure make mauto kubva kudenga, uye pange pasina chikonzero chekuti titumire"},{"SurahNumber":36,"VerseNumber":29,"Text":"Kwakangova kudaidzira (Swaihah) kumwechete uye vakabva vanyaradzwa (vafa)"},{"SurahNumber":36,"VerseNumber":30,"Text":"Matambudziko kuvanhu (varanda vaAllah)! Hakuna kuva kunouya mutumwa kwavari kusara kwekuti vaimutuka (vaimutsvinyira)"},{"SurahNumber":36,"VerseNumber":31,"Text":"Havaoni here kuti madzinza mangani atakaparadza mushure mavo? Zvirokwazvo, havazombofa vakadzokera kwavari"},{"SurahNumber":36,"VerseNumber":32,"Text":"Uye zvirokwazvo, vose umwe neumwe wavo achava anounzwa kwatiri"},{"SurahNumber":36,"VerseNumber":33,"Text":"Uye chiratidzo kwavari, inyika inenge isina upenyu. Tinoipa upenyu, uye tinoburitsa kubva mairi zvirimwa (mbesa), kuti vave vanodya kubva madziri"},{"SurahNumber":36,"VerseNumber":34,"Text":"Uye tinogadzira mairi (nyika) mapindu emadheti nemagirepi, uye tinokonzera kuti zvitubu zvemvura zvive zvinobuda mairi (nyika)"},{"SurahNumber":36,"VerseNumber":35,"Text":"Kuti vave vanodya kubva kumichero yawo, uye maoko avo haasi anozvigadzira. Saka sei vasingapi kutenda"},{"SurahNumber":36,"VerseNumber":36,"Text":"Kurumbidzwa ngakuve kune avo vakasika zvinhu (zvisikwa) zvose muuviri kubva kune izvo zvinoburitswa nepasi, uye kubva kwavari (vanhu, varume nevakadzi), uye kubva kune izvo zvavasingazivi"},{"SurahNumber":36,"VerseNumber":37,"Text":"Uye chiratidzo kwavari ndecheusiku. Tinobvisa kubva mahuri (husiku) masikati, uye ngwarirai, vanenge vave murima"},{"SurahNumber":36,"VerseNumber":38,"Text":"Uye\tzuva\trinofamba\tnemunzira\tyaro\tkwenguva\tyarakatarirwa.\tUku\tndiko\tkuronga kwaSamasimba, vane ruzivo rwose"},{"SurahNumber":36,"VerseNumber":39,"Text":"Uye mwedzi takava tinoutarira nzira yawo (yekufamba nayo) kusvikira wadzoka kwatiri sedzinde rekare remaDheti rakaminama, rakaoma"},{"SurahNumber":36,"VerseNumber":40,"Text":"Hazvikwanisike kuti zuva ridarikire mwedzi kana kuti usiku udarikire masikati. Zvose zvinofamba mudenga zvichitenderera"},{"SurahNumber":36,"VerseNumber":41,"Text":"Uye chiratidzo kwavari ndechekuti takatakura zvizvarwa zvavo mungarava yakatakura (yaNowa)"},{"SurahNumber":36,"VerseNumber":42,"Text":"Uye takava tinovasikira zvakafanana nayo (ngarava) izvo zvavanotasva"},{"SurahNumber":36,"VerseNumber":43,"Text":"Uye kana tichida, tichavanyudza uye pachange pasina anodeedzera (kana mununuri achanzwa kuchema kwavo), uye havazombonunurwi"},{"SurahNumber":36,"VerseNumber":44,"Text":"Kusara kwekuti dziri tsitsi kubva kwatiri, uye semafaro kwekanguva"},{"SurahNumber":36,"VerseNumber":45,"Text":"Uye zvikanzi kwavari: “Ityai izvo zviri pamberi penyu (marwadzo epanyika), uye neizvo zviri pamberi penyu zvamusingaoni (marwadzo emuhupenyu hunotevera), kuti muve munogashira tsitsi (kana mukatambira Islaam).”"},{"SurahNumber":36,"VerseNumber":46,"Text":"Uye hakuna chiratidzo kubva muzviratidzo zvaTenzi vavo chakauya kwavari kusara kwekuti vakachifuratira"},{"SurahNumber":36,"VerseNumber":47,"Text":"Uye pazvinonzi kwavari: “Ipai kubva mune izvo zvamakapihwa naAllah,” avo vasingatendi vanoti kune avo vanotenda: “Tingape kudya avo, dai Allah vaida, ivo (Allah pachezvavo) vaivapa chikafu? Zvirokwazvo, makarasika zviri pachena.”"},{"SurahNumber":36,"VerseNumber":48,"Text":"Uye vanoti: “Chitsidzo ichi (zuva rekutongwa) chichazadzikiswa rinhi kana muri muchokwadi?”"},{"SurahNumber":36,"VerseNumber":49,"Text":"Havana kumirira kusara kweSwaihah (kudeedzera) kumwe kuchavaparadza vari pakati pekupikisana"},{"SurahNumber":36,"VerseNumber":50,"Text":"Naizvozvo havasi kuzokwanisa kutaura zvido zvavo mushure mavo (vafa), kana kudzokera kumhuri dzavo"},{"SurahNumber":36,"VerseNumber":51,"Text":"Uye hwamanda icharidzwa (kuridzwa kwepiri), uye naizvozvo vachabuda mumarinda avo vakananga kuna Tenzi vavo nokukurumidza"},{"SurahNumber":36,"VerseNumber":52,"Text":"Vachati: “Matambudziko kwatiri! Ndiani atimutsa kubva munzvimbo yedu yekurara?” (Zvichanzi kwavari): “Izvi ndizvo zvakavimbiswa neavo vane tsitsi dzose (Allah), uye vatumwa vakava vanotaura chokwadi!”"},{"SurahNumber":36,"VerseNumber":53,"Text":"Kuchangove kusheedzera kumwe, naizvozvo vose vachava vanounzwa pamberi pedu"},{"SurahNumber":36,"VerseNumber":54,"Text":"Zuva iri (rekutongwa) hapana achakanganisirwa pane chimwe chinhu, uye hamusi kuzopihwa chinhu kusara kweizvo zvamaiita"},{"SurahNumber":36,"VerseNumber":55,"Text":"Zvirokwazvo, vagari vemuParadhiso, muzuva iri, vanenge vari mubishi nezvinhu zvinofadza"},{"SurahNumber":36,"VerseNumber":56,"Text":"Ivo nevakadzi vavo vachange vari mumimvuri, vakatsamhira muzvigaro (zveumambo)"},{"SurahNumber":36,"VerseNumber":57,"Text":"Vachave nemichero (yendudzi dzose) imomo uye nezvose zvavanokumbira"},{"SurahNumber":36,"VerseNumber":58,"Text":"(Zvichanzi kwavari): “Salaam (rugare ngaruve kwamuri) – shoko kubva kuna Tenzi (Allah), vane tsitsi dzose"},{"SurahNumber":36,"VerseNumber":59,"Text":"(Zvichanzi): “Uye Imi maMujrimoon (vatadzi)! Patsanukai muzuva ranhasi (kubva kuvatendi).”"},{"SurahNumber":36,"VerseNumber":60,"Text":"“Handina kukuudzai, imi vana vaAdam, kuti musave munonamata Shaitwaan (Satani). Zvirokwazvo, muvengi ari pachena kwamuri.”"},{"SurahNumber":36,"VerseNumber":61,"Text":"“Uye kuti muve munondinamata. Iri ndiro gwara rakatwasuka.”"},{"SurahNumber":36,"VerseNumber":62,"Text":"“Uye zvirokwazvo iye (Satani) akava anorasisa vakawanda venyu. Hamuna kunzwisisa here?”"},{"SurahNumber":36,"VerseNumber":63,"Text":"“Iri ndiro Gehena ramakava munovimbiswa!”"},{"SurahNumber":36,"VerseNumber":64,"Text":"“Itsvai mariri muzuva ranhasi, nokuda kweizvo zvamaisatenda.”"},{"SurahNumber":36,"VerseNumber":65,"Text":"Nhasi, tichavhara miromo yavo, uye maoko avo achataura nesu, uye makumbo avo achapa uchapupu pamusoro peizvo zvavaiwana. (Zvinonzi chidya cheruboshwe ndicho chichatanga kupa uchapupu)"},{"SurahNumber":36,"VerseNumber":66,"Text":"Uye dai kwaiva kuda kwedu, tingadai zvirokwazvo takadzima maziso avo, kuti vave vanotambudzika panzira. Vaizoona sei"},{"SurahNumber":36,"VerseNumber":67,"Text":"Uye dai kwaiva kuda kwedu, tingadai takavashandura (kuti vave mhuka kana zvimwe zvisikwa zvisingafemi) panzvimbo dzavo. Naizvozvo vaisakwanisa kuenda mberi kana kudzokera kumashure"},{"SurahNumber":36,"VerseNumber":68,"Text":"Uye uyo watinopa hupenyu hwakareba, tinomudzosera kuhusikwa (kushaya simba mushure mokuva nesimba). Hamunzwisisi here"},{"SurahNumber":36,"VerseNumber":69,"Text":"Uye hatina kumudzidzisa (Muhammad (SAW)) nhetembo, uye hadzina kukodzera kwaari. Iyi ingori yeuchidzo neQur’aan riri pachena"},{"SurahNumber":36,"VerseNumber":70,"Text":"Kuti rive (Qur’aan) rinochenjedza uyo ari kurarama (mutendi), uye kuti rigova shoko rechokwadi kune avo vasingatendi (vakafa nekusatenda kwavo)"},{"SurahNumber":36,"VerseNumber":71,"Text":"Havaoni here kuti takavasikira mombe nemaoko edu kuti vave varidzi vadzo"},{"SurahNumber":36,"VerseNumber":72,"Text":"Uye takaita kuti dzive (mombe) pasi pavo, kuti dzimwe dzacho vave vanotatswa uye dzimwe dzacho vadye"},{"SurahNumber":36,"VerseNumber":73,"Text":"Uye vane zvakanaka zvavanowana kubva madziri, uye vanowana mukaka kuti vanwe. Sei vasingatendi"},{"SurahNumber":36,"VerseNumber":74,"Text":"Uye vakatora zvimwe zvisikwa kunze kwaAllah saanamwari vachitarisira kuti vangabatsirwa (nezvinanamwari zvavo)"},{"SurahNumber":36,"VerseNumber":75,"Text":"Havambokwanisi kuvabatsira, asi vachazounzwa pamberi semauto vachipikisana nevaivanamata (pazuva rekutongwa)"},{"SurahNumber":36,"VerseNumber":76,"Text":"Naizvozvo mashoko avo ngaasave anokusuwisa (Muhammad (SAW)). Zvirokwazvo, tinoziva zvavanoviga nezvavanobuditsa pachena"},{"SurahNumber":36,"VerseNumber":77,"Text":"Munhu haaoni here kuti takamusika kubva muNutfah (Mvura yemurume nemukadzi yakasangana)? Asi zvirokwazvo anomira semupikisi ari pachena"},{"SurahNumber":36,"VerseNumber":78,"Text":"Uye anoisa muenzaniso pamusoro pedu, uye wobva akanganwa kusikwa kwake, achibva ati: “Ndiani achapa hupenyu kumapfupa mushure mekunge aora uye aita mavhu?”"},{"SurahNumber":36,"VerseNumber":79,"Text":"Iti (Muhammad (SAW)): “Achapihwa hupenyu (mapfupa) neavo vakaasika pekutanga! Uye vane ruzivo pamusoro pezvisikwa zvose!”"},{"SurahNumber":36,"VerseNumber":80,"Text":"“Avo vanokubuditsirai moto kubva kumuti munyoro, apo pamunenge mave kubatidza kubva kwauri.”"},{"SurahNumber":36,"VerseNumber":81,"Text":"Avo vakasika matenga nenyika havana here simba rekusika zvimwe zvakafanana naizvozvo? Hongu, zvirokwazvo ndivo musiki mukuru vane ruzivo"},{"SurahNumber":36,"VerseNumber":82,"Text":"Zvirokwazvo, mutemo wavo kana vada chinhu vanongoti: “Ivapo!” – chobva chavapo"},{"SurahNumber":36,"VerseNumber":83,"Text":"Naizvozvo kurumbidzwa ngakuve kwavari, avo muruoko rwavo mune humambo hwezvinhu zvose, uye kwavari muchadzoserwa"},{"SurahNumber":37,"VerseNumber":1,"Text":"Ndinopika neavo (ngirozi) vari mumitsara"},{"SurahNumber":37,"VerseNumber":2,"Text":"Neavo (ngirozi) vanofambisa makore mune zvakanaka"},{"SurahNumber":37,"VerseNumber":3,"Text":"Neavo (ngirozi) vanosvitsa mashoko kuvanhu kubva kuna Allah"},{"SurahNumber":37,"VerseNumber":4,"Text":"Zvirokwazvo, Mwari wenyu vamwechete"},{"SurahNumber":37,"VerseNumber":5,"Text":"Tenzi vematenga nenyika neizvo zviri pakati pazvo uye Tenzi vemabvazuva"},{"SurahNumber":37,"VerseNumber":6,"Text":"Zvirokwazvo, takava tinoshongedza denga repadyo neshongedzo yenyenyedzi"},{"SurahNumber":37,"VerseNumber":7,"Text":"Uye sechidziviriro kubva kumweya yose yadhiyabhorosi yakapanduka"},{"SurahNumber":37,"VerseNumber":8,"Text":"Havakwanisi kuteerera kune gungano riri pamusoro (ngirozi) nokuda kwekuti vanotemwa kubva kumativi ose"},{"SurahNumber":37,"VerseNumber":9,"Text":"Vakarasirirwa, uye vachava nemutongo unorwadza usingaperi"},{"SurahNumber":37,"VerseNumber":10,"Text":"Kusara kweuyo anotora (anobvuta) chimwe chinhu mushure mekunge aba, uye oteverwa nemarimi emoto anovheneka"},{"SurahNumber":37,"VerseNumber":11,"Text":"Naizvozvo (Muhammad (SAW)) vabvunze (vasingatendi): “Ndivo here vakaoma kusika, kana kuti ndeizvo zvatakasika (matenga nenyika nemakomo)?” Zvirokwazvo, takavasika kubva muivhu rinonamira (matope)"},{"SurahNumber":37,"VerseNumber":12,"Text":"Asi unoshamiswa (Muhammad (SAW)) apo ivo vachituka (vachitsvinyira) (iwe pamwe neQur’aan)"},{"SurahNumber":37,"VerseNumber":13,"Text":"Uye kana vachinge vayeuchidzwa, havayeuki (havarangariri)"},{"SurahNumber":37,"VerseNumber":14,"Text":"Uye kana vachinge vaona chiratidzo (kubva kuna Allah) vanochitsvinya"},{"SurahNumber":37,"VerseNumber":15,"Text":"Uye vanoti: “Hapana zviripo kusara kwemapipi ari pachena!”"},{"SurahNumber":37,"VerseNumber":16,"Text":"“Kana tichinge tafa tave huruva nemapfupa, zvirokwazvo tichamutswa here?”"},{"SurahNumber":37,"VerseNumber":17,"Text":"“Pamwechete nemadzibaba edu ekutanga here?”"},{"SurahNumber":37,"VerseNumber":18,"Text":"Iti (Muhammad (SAW)): “Hongu, zvakare muchava munodzikisirwa.”"},{"SurahNumber":37,"VerseNumber":19,"Text":"Kuchangova kudeedzera kumwechete (Zajrah – kuridzwa kwehwamanda kechipiri), uye ngwarirai, vachange vakayeva (vakatarisa)"},{"SurahNumber":37,"VerseNumber":20,"Text":"Vachati: “Matambudziko kwatiri! Iri ndiro zuva rekutongwa (remugove)!”"},{"SurahNumber":37,"VerseNumber":21,"Text":"(Zvichanzi kwavari): “Iri ndiro zuva rekutongwa ramairamba.”"},{"SurahNumber":37,"VerseNumber":22,"Text":"(Zvichanzi kungirozi): “Unganidzai avo vaiita zvisakarurama, pamwechete nevaigara navo (vanadiyabhorosi) uye neizvo zvavainamata.”"},{"SurahNumber":37,"VerseNumber":23,"Text":"“Kunze kwaAllah, uye vatungamirirei kunzira yekumoto.”"},{"SurahNumber":37,"VerseNumber":24,"Text":"“Uye vamisei (vadzorei), zvirokwazvo vanofanirwa kubvunzwa.”"},{"SurahNumber":37,"VerseNumber":25,"Text":"“Dambudziko renyu nderei? Sei musiri kubatsirana (sezvamaisiita panyika)?”"},{"SurahNumber":37,"VerseNumber":26,"Text":"Asi zuva iroro vachazvipira (Vachakanda mapfumo pasi)"},{"SurahNumber":37,"VerseNumber":27,"Text":"Uye vachava vanocheukirana vachibvunzana"},{"SurahNumber":37,"VerseNumber":28,"Text":"Vachati: “Zvirokwazvo, ndimi maiuya kwatiri kubva kurudyi (muchitikurudzira kusatenda nekuita mabasa akaipa).”"},{"SurahNumber":37,"VerseNumber":29,"Text":"Vachati (Vadzvanyiriri): “Asi imi pachenyu makange musiri vatendi.”"},{"SurahNumber":37,"VerseNumber":30,"Text":"“Uye takanga tisina masimba pamusoro penyu. Asi makange muri vanhu vaisatenda (vaipfurikidza mwero).”"},{"SurahNumber":37,"VerseNumber":31,"Text":"“Saka izwi raTenzi vedu rava rinonangana nesu kuti zvirokwazvo tichava tinoravira (mutongo wakaomarara).”"},{"SurahNumber":37,"VerseNumber":32,"Text":"“Uye takakutungamirai kugwara rakarasika nokuda kwekuti isu pachedu takanga takarasika.”"},{"SurahNumber":37,"VerseNumber":33,"Text":"Uye zvirokwazvo zuva iroro vachava vese vanowana marwadzo"},{"SurahNumber":37,"VerseNumber":34,"Text":"Zvirokwazvo, ndiwo maitiro atinoita nevatadzi"},{"SurahNumber":37,"VerseNumber":35,"Text":"Zvirokwazvo, pazvakanzi kwavari: “Laa ilaaha illallaah (Hakuna umwe mwari anofanirwa kunamatwa kunze kwaAllah),” vakazvitutumadza"},{"SurahNumber":37,"VerseNumber":36,"Text":"Uye vakati: “Tingasiye vanamwari vedu here nokuda kwemudetembi asina kukwana?”"},{"SurahNumber":37,"VerseNumber":37,"Text":"Asi iye (Muhammad (SAW)) auya nechokwadi (Islaam) uye achisimbisa (achitsigira) vatumwa (vaivepo iye asati avepo)"},{"SurahNumber":37,"VerseNumber":38,"Text":"Zvirokwazvo, muchava (vasingatendi) munoravira mutongo unorwadza"},{"SurahNumber":37,"VerseNumber":39,"Text":"Uye hamusi kuzopihwa chimwe chinhu kusara kweizvo zvamaiita"},{"SurahNumber":37,"VerseNumber":40,"Text":"Kusara kwevaranda vaAllah vakasarudzwa (maMuslim)"},{"SurahNumber":37,"VerseNumber":41,"Text":"Vachave neraramo inozivikanwa (muParadhiso)"},{"SurahNumber":37,"VerseNumber":42,"Text":"Michero, uyezve vacharemekedzwa"},{"SurahNumber":37,"VerseNumber":43,"Text":"Mumapindu emafaro (MuParadhiso)"},{"SurahNumber":37,"VerseNumber":44,"Text":"Vakatarisana muzvigaro (zvoumambo)"},{"SurahNumber":37,"VerseNumber":45,"Text":"Mukombe wewaini yakanaka uchitenderedzwa pakati pavo"},{"SurahNumber":37,"VerseNumber":46,"Text":"(Waini) ichena, inonaka kuvanwi"},{"SurahNumber":37,"VerseNumber":47,"Text":"Havasi kuzovhiringidzwa (kurwadziwa) nayo, kana kuti kudhakwa nayo"},{"SurahNumber":37,"VerseNumber":48,"Text":"Uye parutivi pavo pachange paine vakadzi vanodzora maziso avo (vasingadi vamwe kunze kwevarume vavo), vane maziso mahombe akanaka"},{"SurahNumber":37,"VerseNumber":49,"Text":"(Vakachena) sekunge mazai (akavigwa) akachengetedzwa"},{"SurahNumber":37,"VerseNumber":50,"Text":"Nokudaro vachava vanotarisana vachibvunzana (kubvunzana kwakanaka)"},{"SurahNumber":37,"VerseNumber":51,"Text":"Mutauri pakati pavo achiti: “Zvirokwazvo, ndaive neshamwari (Panyika).”"},{"SurahNumber":37,"VerseNumber":52,"Text":"“Aitaura kuti: ‘Uri pakati peavo vanotenda (muhupenyu hunotevera here).’"},{"SurahNumber":37,"VerseNumber":53,"Text":"‘(Kuti) Kana tichinge tafa tova huruva nemapfupa, tichava tinomutswa kuti tinowana mubairo kana murango (zvichienderanda nemabasa edu)?’”"},{"SurahNumber":37,"VerseNumber":54,"Text":"(Mutauri) akati: “Mungatarise here pasi?”"},{"SurahNumber":37,"VerseNumber":55,"Text":"Naizvozvo akatarisa pasi uye akamuona ari pakati pemoto"},{"SurahNumber":37,"VerseNumber":56,"Text":"Akati: “Ndinopika naAllah! Zvirokwazvo, wakaposa hwandidzikisira (hwandiparadza).”"},{"SurahNumber":37,"VerseNumber":57,"Text":"“Dai dzisiri nyasha dzaTenzi vangu, ndingadai ndiri mumwe weavo varimo (mumoto).”"},{"SurahNumber":37,"VerseNumber":58,"Text":"(Vagari vemuParadhiso) vachati: “Hatisi kuzofa (zvakare) here?”"},{"SurahNumber":37,"VerseNumber":59,"Text":"“Kusara kwekufa kwedu kwekutanga, uye hatisi kuzopihwa murango (mushure mekupinda muParadhiso)?”"},{"SurahNumber":37,"VerseNumber":60,"Text":"Zvechokwadi, uku ndiko kubudirira kukuru"},{"SurahNumber":37,"VerseNumber":61,"Text":"Semuenzaniso weizvi siyai vashandi vashande"},{"SurahNumber":37,"VerseNumber":62,"Text":"Ndiwo magariro ari nani here (Paradhiso) kana kuti muti weZaqqoom (muti unovava zvekuti wekumoto)"},{"SurahNumber":37,"VerseNumber":63,"Text":"Zvechokwadi, takaugadzira semuedzo kune avo vasingatendi (vatadzi)"},{"SurahNumber":37,"VerseNumber":64,"Text":"Zvirokwazvo, imuti unobuda kubva pasi pemoto"},{"SurahNumber":37,"VerseNumber":65,"Text":"Kupukira kwemadzinde emichero yacho kunenge misoro yemaShayaatween (ana Dhiyabhorosi)"},{"SurahNumber":37,"VerseNumber":66,"Text":"Zvechokwadi, vachadya kubva mauri uye matumbu avo achazadzwa nawo"},{"SurahNumber":37,"VerseNumber":67,"Text":"Uye pamusoro pazvo vachapihwa mvura inopisa kuti vanwe kuti ive musanganiswa (wemvura inopisa neZaqqoom)"},{"SurahNumber":37,"VerseNumber":68,"Text":"Uye mushure mazvo, zvirokwazvo, vachadzokera mumarimi emoto"},{"SurahNumber":37,"VerseNumber":69,"Text":"Zvirokwazvo, vakawana madzibaba avo ari mugwara rakarasika"},{"SurahNumber":37,"VerseNumber":70,"Text":"Naizvozvo ivo (zvakare) vakatevera tsoka dzavo"},{"SurahNumber":37,"VerseNumber":71,"Text":"Uye zvirokwazvo vazhinji vakave vakarasika ivo vasati vavapo"},{"SurahNumber":37,"VerseNumber":72,"Text":"Uye zvirokwazvo takava tinotumira vayambiri pakati pavo (vatumwa)"},{"SurahNumber":37,"VerseNumber":73,"Text":"Naizvozvo tarisai magumo eavo vakayambirwa (asi havana kuteerera)"},{"SurahNumber":37,"VerseNumber":74,"Text":"Kusara kwevaranda vaAllah vakasarudzwa (maMuslim)"},{"SurahNumber":37,"VerseNumber":75,"Text":"Uye zvirokwazvo Nowa akatisheedza, uye ndisu tiri pamusoro peavo vanopa mhinduro"},{"SurahNumber":37,"VerseNumber":76,"Text":"Uye takamununura pamwechete nemhuri yake kubva kumarwadzo makuru (kunyura)"},{"SurahNumber":37,"VerseNumber":77,"Text":"Uye takaita kuti vana vake (Shem, Ham naJapheth) vave vanorarama"},{"SurahNumber":37,"VerseNumber":78,"Text":"Uye takava tinomusiira (kurangarira kwakanaka) pakati pemarudzi aizouya"},{"SurahNumber":37,"VerseNumber":79,"Text":"“Rugare (kubva kwatiri) ngaruve kuna Nowa pasi rose!”"},{"SurahNumber":37,"VerseNumber":80,"Text":"Zvirokwazvo, ndiwo mubairo watinopa maMuhsinoon (vanhu vanoita mabasa akanaka)"},{"SurahNumber":37,"VerseNumber":81,"Text":"Zvirokwazvo, (Nowa) akanga ari umwe wevaranda vedu vaitenda"},{"SurahNumber":37,"VerseNumber":82,"Text":"Uyezve takava tinonyudza vamwe vose (vaisatenda)"},{"SurahNumber":37,"VerseNumber":83,"Text":"Uye zvirokwazvo pakati pevakatevera nzira yake (Nowa) aiva Ibrahim (Abrahamu)"},{"SurahNumber":37,"VerseNumber":84,"Text":"Apo paakauya kuna Tenzi vake nemoyo wakachena"},{"SurahNumber":37,"VerseNumber":85,"Text":"Apo paakati kuna baba vake nevanhu vake: “Chii chamunonamata?”"},{"SurahNumber":37,"VerseNumber":86,"Text":"“Ndivana mwari venhema here vamunoda muchisiya Allah?”"},{"SurahNumber":37,"VerseNumber":87,"Text":"“Saka munofungei pamusoro paTenzi vepasi rose?”"},{"SurahNumber":37,"VerseNumber":88,"Text":"Uye akabva atarisa nyenyedzi"},{"SurahNumber":37,"VerseNumber":89,"Text":"Uye akati: “Zvirokwazvo, ndiri kurwara. (Akaita izvi kuti asaende kemhemberero dzavo kuti asare achiparadza zvidhori zvavainamata).”"},{"SurahNumber":37,"VerseNumber":90,"Text":"Naizvozvo vakabva vamusiya vachibva vaenda"},{"SurahNumber":37,"VerseNumber":91,"Text":"Uye akabva atendeukira kunanamwari vavo achibva ati: “Hamudyi here (chikafu chirimberi kwenyu)?”"},{"SurahNumber":37,"VerseNumber":92,"Text":"“Dambudziko renyu nderei rinoita kuti musataure?”"},{"SurahNumber":37,"VerseNumber":93,"Text":"Uye akabva atendeukira kwazviri achizvirova neruoko (rwake) rwerudyi"},{"SurahNumber":37,"VerseNumber":94,"Text":"Uye (vanamati vezvidhori) vakauya kwaari vachimhanya"},{"SurahNumber":37,"VerseNumber":95,"Text":"Akabva ati: “Munonamata zvamakaveza here (pachenyu)?”"},{"SurahNumber":37,"VerseNumber":96,"Text":"“Asi Allah vakakusikai (imi) nezvamunogadzira!”"},{"SurahNumber":37,"VerseNumber":97,"Text":"Vakati: “Muvakirei chivakwa uye momukanda mumoto!”"},{"SurahNumber":37,"VerseNumber":98,"Text":"Naizvozvo vakamurongera zano asi takavaita kuti vave vepasi pasi"},{"SurahNumber":37,"VerseNumber":99,"Text":"Uye akati (Anunurwa kubva mumoto): “Zvirokwazvo, ndavakuenda kuna Tenzi vangu. Vachanditungamirira!”"},{"SurahNumber":37,"VerseNumber":100,"Text":"“Tenzi vangu! Ndipeiwo vana vanoita mabasa akanaka.”"},{"SurahNumber":37,"VerseNumber":101,"Text":"Naizvozvo takamupa shoko rakanaka remukomana akashinga"},{"SurahNumber":37,"VerseNumber":102,"Text":"Uye paakanga akura (mwana wake) zvekukwanisa kufamba naye, (Ibrahim (Abrahamu)) akati: “Iwe mwana wangu! Zvirokwazvo, ndaona kuhope ndichikucheka (sechipiro kuna Allah). Naizvozvo unozviona sei?” Akati: “Imi baba vangu! Itai zvamaudzwa, kana Allah vachida, muchandiwana ndiri pakati peavo vanotsungirira.”"},{"SurahNumber":37,"VerseNumber":103,"Text":"Uye apo vose vakanga vazvipira pachezvavo (kuna Allah), uye akanga amuradzika akatarisa pasi"},{"SurahNumber":37,"VerseNumber":104,"Text":"Takamudaidza: “Iwe Ibrahim (Abrahamu)!”"},{"SurahNumber":37,"VerseNumber":105,"Text":"“Zvirokwazvo, wava unozadzisa hope (dzako)!” Zvirokwazvo, ndiwo mubairo watinopa maMuhsinoon (vanhu vanoita mabasa akanaka)"},{"SurahNumber":37,"VerseNumber":106,"Text":"Zvirokwazvo, kwaiva kuedzwa kuri pachena"},{"SurahNumber":37,"VerseNumber":107,"Text":"Uye takava tinomubhadhara nechipiro chikuru (Hwai)"},{"SurahNumber":37,"VerseNumber":108,"Text":"Uye takava tinomusiira (kurangarira kwakanaka) pakati pemarudzi aizouya"},{"SurahNumber":37,"VerseNumber":109,"Text":"“Rugare ngaruve kuna Ibrahim (Abrahamu)!”"},{"SurahNumber":37,"VerseNumber":110,"Text":"Saizvozvo tinopa mubairo maMuhsinoon (vanhu vanoita mabasa akanaka)"},{"SurahNumber":37,"VerseNumber":111,"Text":"Zvirokwazvo, akanga ari umwe wevaranda vedu vaitenda"},{"SurahNumber":37,"VerseNumber":112,"Text":"Uye takamupa shoko rakanaka raIshaaq (Isaka), muporofita kubva kune vanhu vanoita mabasa akanaka"},{"SurahNumber":37,"VerseNumber":113,"Text":"Takava tinomukomborera naIshaaq (Isaka). Uye kubva muvana vavo pane vamwe vaiita mabasa akanaka, nevamwe vaizvidzvanyirira zviri pachena pachezvavo"},{"SurahNumber":37,"VerseNumber":114,"Text":"(Naizvozvo) zvirokwazvo, takava tinokomborera Musa naHaroon (Aroni)"},{"SurahNumber":37,"VerseNumber":115,"Text":"Takava tinovanunura pamwechete nevanhu vavo kubva kudambudziko guru"},{"SurahNumber":37,"VerseNumber":116,"Text":"Takavabatsira kuti vave vanokunda"},{"SurahNumber":37,"VerseNumber":117,"Text":"Takava tinovapa Gwaro riri pachena"},{"SurahNumber":37,"VerseNumber":118,"Text":"Tikavatungamira kunzira yakatwasuka"},{"SurahNumber":37,"VerseNumber":119,"Text":"Takavasiira (ndangariro dzakanaka) pakati pemadzinza akatevera"},{"SurahNumber":37,"VerseNumber":120,"Text":"“Salaam (Rugare) ngaruve kuna Musa naHaroon (Aroni)!”"},{"SurahNumber":37,"VerseNumber":121,"Text":"Zvirokwazvo, ndiwo mapiro atinoita mugove kune vanoita mabasa akanaka"},{"SurahNumber":37,"VerseNumber":122,"Text":"Zvirokwazvo, vari vaviri (Musa naHaroon (Aroni)) vakanga vari vamwe vevaranda vedu vanotenda"},{"SurahNumber":37,"VerseNumber":123,"Text":"Uye zvirokwazvo Elyaas (Eriya) akanga ari umwe wevatumwa"},{"SurahNumber":37,"VerseNumber":124,"Text":"Paakati kuvanhu vake: “Hamutyi Allah here?”"},{"SurahNumber":37,"VerseNumber":125,"Text":"“Mungadaidza Ba’l (chiumbwa chaizivikanwa chavainamata) muchisiya musiki wepamusoro soro.”"},{"SurahNumber":37,"VerseNumber":126,"Text":"“Allah, Tenzi venyu, uye Tenzi vemadzibaba (madzitateguru) enyu ekutanga.”"},{"SurahNumber":37,"VerseNumber":127,"Text":"Asi vakamuramba (Elyaas (Eriya)), saka naizvozvo vachava vanounzwa (kumutongo)"},{"SurahNumber":37,"VerseNumber":128,"Text":"Kusara kwevaranda vaAllah vakasarudzwa"},{"SurahNumber":37,"VerseNumber":129,"Text":"Takamusiira (ndangariro dzakanaka) kumadzinza akatevera"},{"SurahNumber":37,"VerseNumber":130,"Text":"“Salaam (Rugare) ngaruve kuna Elyaaseen (Eriya)!”"},{"SurahNumber":37,"VerseNumber":131,"Text":"Zvirokwazvo, ndiwo mapiro atinoita mugove kune avo vanoita mabasa akanaka"},{"SurahNumber":37,"VerseNumber":132,"Text":"Zvirokwazvo, akanga ari umwe wevaranda vedu vanotenda"},{"SurahNumber":37,"VerseNumber":133,"Text":"Uye zvirokwazvo Loti akanga ari umwe wevatumwa"},{"SurahNumber":37,"VerseNumber":134,"Text":"(Rangarirai) patakamununura pamwechete nemhuri yake yose"},{"SurahNumber":37,"VerseNumber":135,"Text":"Kusara kwechembere (mudzimai wake) yakava pane vakasara kumashure"},{"SurahNumber":37,"VerseNumber":136,"Text":"Uye takava tinoparadza vamwe vose (Guta reSodom kuPalestine)"},{"SurahNumber":37,"VerseNumber":137,"Text":"Zvirokwazvo, munopfuura nepavari munguva dzemangwanani"},{"SurahNumber":37,"VerseNumber":138,"Text":"Uye neusiku, hamufungi here"},{"SurahNumber":37,"VerseNumber":139,"Text":"Uye zvirokwazvo, Yunus (Jonah) akange ari umwe wevatumwa"},{"SurahNumber":37,"VerseNumber":140,"Text":"(Rangarirai) apo paakamhanyira mungarava"},{"SurahNumber":37,"VerseNumber":141,"Text":"Uye akava (anobvumirana) nekutsvaga mhanza, uye akava anokundwa"},{"SurahNumber":37,"VerseNumber":142,"Text":"Uye akamedzwa nehove (hombe) sezvo iye aiva nemhosva"},{"SurahNumber":37,"VerseNumber":143,"Text":"Dai kusiri kuti akanga ari mumwe wevairumbidza Allah"},{"SurahNumber":37,"VerseNumber":144,"Text":"Angadai akaramba ari mudumbu mayo (hove) kusvikira zuva rekupedzisira (rekumutswa)"},{"SurahNumber":37,"VerseNumber":145,"Text":"Asi takava tinomukanda kumahombe kombe ava kurwara"},{"SurahNumber":37,"VerseNumber":146,"Text":"Takava tinoita kuti munhanga umere pamusoro pake"},{"SurahNumber":37,"VerseNumber":147,"Text":"Uye takamutumira kuzviuru zana (zvevanhu) kana kudarika ipapo"},{"SurahNumber":37,"VerseNumber":148,"Text":"Uye vakatenda; naizvozvo takava tinovapa mafaro kwekanguva"},{"SurahNumber":37,"VerseNumber":149,"Text":"Vabvunze (Muhammad (SAW)): “Kuna Tenzi vako ndiko kune vanasikana uye kwavari ndiko kune vanakomana here?”"},{"SurahNumber":37,"VerseNumber":150,"Text":"“Kana kuti takasika ngirozi dzechikadzi here ivo vachiona (vachipupura)?”"},{"SurahNumber":37,"VerseNumber":151,"Text":"Zvirokwazvo, zvingori zvemanyepo avo (vasingatendi) kuti vanoti"},{"SurahNumber":37,"VerseNumber":152,"Text":"“Allah vane vana (ngirozi)!” Uye zvirokwazvo vanyepi"},{"SurahNumber":37,"VerseNumber":153,"Text":"(Allah) vakasarudza vanasikana here pane vanakomana"},{"SurahNumber":37,"VerseNumber":154,"Text":"Dambudziko renyu nderei? Ko munoronga sei"},{"SurahNumber":37,"VerseNumber":155,"Text":"Hamurangariri here"},{"SurahNumber":37,"VerseNumber":156,"Text":"Kana kuti mune kodzero iri pachena here"},{"SurahNumber":37,"VerseNumber":157,"Text":"Naizvozvo huyai neGwaro renyu kana muri pachokwadi"},{"SurahNumber":37,"VerseNumber":158,"Text":"Uye vakagadzira ushamwari pakati pavo (Allah) nemaJinn, asi ivo maJinn anoziva zvakanaka kuti arikuzomira pamberi pavo (Allah)"},{"SurahNumber":37,"VerseNumber":159,"Text":"Kurumbidzwa ndekwaAllah! Kubva kune izvo zvavanovasanganisa (zvavanovatsanangudza) nazvo"},{"SurahNumber":37,"VerseNumber":160,"Text":"Kusara kwevaranda vaAllah, vavakasarudza (vatendi vechokwadi)"},{"SurahNumber":37,"VerseNumber":161,"Text":"Naizvozvo, zvirokwazvo imi (vasingatendi) neavo vamunonamata (zvidhori)"},{"SurahNumber":37,"VerseNumber":162,"Text":"Hamukwanise kurasisa (kusandura avo vanotenda muna Allah)"},{"SurahNumber":37,"VerseNumber":163,"Text":"Kusara kweavo vakanyorerwa kutsva (muGehena)"},{"SurahNumber":37,"VerseNumber":164,"Text":"Uye hakuna pakati pedu (ngirozi) kusara kwekuti ine chinzvimbo chinozivikanwa"},{"SurahNumber":37,"VerseNumber":165,"Text":"Uye zvirokwazvo, isu (ngirozi) tinomira mumitsara (tichinamata sezvamunoita maMuslim pakunamata)"},{"SurahNumber":37,"VerseNumber":166,"Text":"Uye zvirokwazvo, isu (ngirozi) ndisu avo vanorumbidza (Allah)"},{"SurahNumber":37,"VerseNumber":167,"Text":"Uye zvirokwazvo ivo (vasingatendi) vaiti"},{"SurahNumber":37,"VerseNumber":168,"Text":"“Dai tiine muyeuchidzi sevanhu vekare (Muporofita Muhammad (SAW) asati auya).”"},{"SurahNumber":37,"VerseNumber":169,"Text":"“Taiva zvirokwazvo varanda vaAllah vakasarudzwa (vatendi vechokwadi)!”"},{"SurahNumber":37,"VerseNumber":170,"Text":"Asi (Qur’aan rave rinouya) havasi kutenda mariri, naizvozvo vachaziva"},{"SurahNumber":37,"VerseNumber":171,"Text":"Uye zvirokwazvo, shoko redu rakatopfuura kuvaranda vedu, vatumwa"},{"SurahNumber":37,"VerseNumber":172,"Text":"Kuti zvirokwazvo vachava vanoitwa vakundi"},{"SurahNumber":37,"VerseNumber":173,"Text":"Uye zvirokwazvo mauto edu achava vakundi"},{"SurahNumber":37,"VerseNumber":174,"Text":"Naizvozvo vafuratire (Muhammad (SAW)) kwekanguva"},{"SurahNumber":37,"VerseNumber":175,"Text":"Uye vatarise uye vachazoona (mutongo)"},{"SurahNumber":37,"VerseNumber":176,"Text":"Vari kuda kukurumidzira mutongo wedu here"},{"SurahNumber":37,"VerseNumber":177,"Text":"Naizvozvo paunodzikiswa muzvivanze zvavo (padyo navo), kuipa kuchava mangwanani eavo vakayeuchidzwa"},{"SurahNumber":37,"VerseNumber":178,"Text":"Naizvozvo vafuratire (Muhammad (SAW)) kwekanguva"},{"SurahNumber":37,"VerseNumber":179,"Text":"Uye vatarise uye vachazoona (mutongo)"},{"SurahNumber":37,"VerseNumber":180,"Text":"Kurumbidzwa ndekwaTenzi vako, Tenzi veruremekedzo nesimba! Kubva\tmune izvo zvavanovasanganisa (zvavanovatsanangudza) nazvo"},{"SurahNumber":37,"VerseNumber":181,"Text":"Uye rugare ngaruve kune vatumwa"},{"SurahNumber":37,"VerseNumber":182,"Text":"Uye kurumbidzwa nekutendwa ndekwaAllah, Tenzi vepasi rose (vanhu nemaJinn nezvese zviripo)"},{"SurahNumber":38,"VerseNumber":1,"Text":"Swaad. (Aya mavara hapana anoziva zvaanoreva kunze kwaAllah). Ndinopika neQur’aan rizere neyeuchidzo yose"},{"SurahNumber":38,"VerseNumber":2,"Text":"Nokudaro avo vasingatendi vari mukuzvitutumadza nekupikisa"},{"SurahNumber":38,"VerseNumber":3,"Text":"Mapoka mangani evanhu atakaparadza ivo vasati vavapo! Uye vakachema apo nguva yekutiza pakanga pasisina"},{"SurahNumber":38,"VerseNumber":4,"Text":"Uye ivo (maArabhu) vanoshamiswa nokuti muyeuchidzi (Muhammad (SAW)) ava anouya kwavari kubva pakati pavo. Uye vasingatendi vanoti: “Uyu (Muporofita Muhammad (SAW)) munhu wemapipi uye munyepi.”"},{"SurahNumber":38,"VerseNumber":5,"Text":"“Aita vanamwari (vose) kuva Mwari mumwechete? Zvirokwazvo, ichi chinhu chinoshamisa!”"},{"SurahNumber":38,"VerseNumber":6,"Text":"Uye vatungamiriri vavo vakaenderera mberi (vachiti): “Endererai mberi, uye shingirirai nanamwari venyu! Zvirokwazvo, ichi chinhu chakarongwa (chakanangana nemi)!”"},{"SurahNumber":38,"VerseNumber":7,"Text":"“Hatina\tkumbonzwa\t(zvakafanana)\tneizvi\tmuchitendero\tchemazuva\tano\t(chiKristu). Zvirokwazvo, hakuna chimwe chinhu kusara kwekuti chakagadzirwa!”"},{"SurahNumber":38,"VerseNumber":8,"Text":"“Yeuchidzo yadzikiswa here kwaari (chete) kubva kwatiri?” Asi vari mukugunun’una nezveyeuchidzo yangu (Qur’aan)! Asi havasati varavira marwadzo angu"},{"SurahNumber":38,"VerseNumber":9,"Text":"Kana kuti vane mubairo wenyasha kubva kuna Tenzi vako, Samasimba, Mupi chaiye-iye"},{"SurahNumber":38,"VerseNumber":10,"Text":"Kana kuti vane humambo hwepasi nekudenga nezviri pakati pazvo ndezvavo? Kana zviri izvozvo ngavakwire kumusoro (kudenga) nechero nzira dzavanokwanisa"},{"SurahNumber":38,"VerseNumber":11,"Text":"Vachava mauto achakurirwa kunge zvikwata zvenguva yekare"},{"SurahNumber":38,"VerseNumber":12,"Text":"Kumashure kwavo kune vanhu vakaramba, vanhu vaNowa, uye vaAad, uye Farawo muridzi wehoko (dzaairwadzisa vanhu nadzo)"},{"SurahNumber":38,"VerseNumber":13,"Text":"Uye maThamood, nevanhu vaLoti, uye nevagari vemusango, ivavo ndivo vakanga vari zvikwata"},{"SurahNumber":38,"VerseNumber":14,"Text":"Hapana mumwe wavo asi kuti vakaramba vatumwa. Naizvozvo mutongo wangu wange uri wechokwadi (wakakodzera)"},{"SurahNumber":38,"VerseNumber":15,"Text":"Uye ava vakangomirira hwamanda imwechete, uye haizomiri (kurira kusvikira zvose zvaparara kusara kwaAllah)"},{"SurahNumber":38,"VerseNumber":16,"Text":"Uye vanoti: “Tenzi vedu! Tiratidzei nekukasika Qittana (Bhuku redu remabasa akanaka neakaipa kuti tive tinoaona) zuva rekutongwa risati rasvika!”"},{"SurahNumber":38,"VerseNumber":17,"Text":"Tsungirira (Muhammad (SAW)) pane zvavanotaura, uye rangarira muranda wedu Davhidha aiva nesimba. Zvirokwazvo, aiva munhu aireurura kuna Allah"},{"SurahNumber":38,"VerseNumber":18,"Text":"Zvirokwazvo,\ttakaita\tkuti\tmakomo\tnaiye\tzvive\tzvinorumbidza\tmunguva\tyemasikati nemangwanani"},{"SurahNumber":38,"VerseNumber":19,"Text":"Uye shiri dzakaunganidzwa, dzose dzaimuteerera (Davhidha) (dzaiuya dzichirumbidza zita raAllah pamwechete naye)"},{"SurahNumber":38,"VerseNumber":20,"Text":"Uye takaita kuti humambo hwake husimbe, uye takamupa Al-Hikmah (Huporofita) uye kutonga nekutaura kwakanaka"},{"SurahNumber":38,"VerseNumber":21,"Text":"Hadzina kusvika kwauri here nhau dzevaipomerana mhosva? Pavakakwira pamusoro peMihraab (imba yekunamatira)"},{"SurahNumber":38,"VerseNumber":22,"Text":"Pavakapinda maiva naDawood (Davhidha), akavatya. Vakati: “Usatye! (Tiri) vaviri vari kupomerana mhosva, umwe wedu akanganisira umwe. Naizvozvo titonge nechokwadi, uye zvakare usave unorega kuenzanisa, uye titungamirire kunzira yakatwasuka.”"},{"SurahNumber":38,"VerseNumber":23,"Text":"“Zvirokwazvo, mukoma wangu uyu (muchitendero) ane hwai makumi mapfumbamwe nepfumbamwe (99), asi ini ndine hwai imwechete (chete), uye akati: ‘Ndipe (hwai iyoyo)’, uye akandikurira mumashoko.”"},{"SurahNumber":38,"VerseNumber":24,"Text":"Dawood (Davhidha) akati (asina kuteerera rimwe divi): “Zvirokwazvo, akakukanganisira nekuda hwai yako kuti awedzere pane hwai dzake. Uye zvirokwazvo vashandi pamwechete (vanoisa upfumi pamwechete) vakawanda vanodzvanyirira vamwe, kusara kwevanotenda uye vachiita mabasa akanaka, uye vashoma.” Uye Dawood (Dhavhidha) akazviona kuti zvirokwazvo tamuedza, uye akabva akumbira ruregerero kuna Tenzi vake, uye akabva apfugama achireurura"},{"SurahNumber":38,"VerseNumber":25,"Text":"Naizvozvo takamuregerera, uye zvirokwazvo ari padyo nekusvika kwatiri, uye nenzvimbo yakanaka kudzokera (Paradhiso)"},{"SurahNumber":38,"VerseNumber":26,"Text":"Iwe Dawood (Dhavhidha)! Zvirokwazvo, takakuita mumiririri panyika, naizvozvo tonga vanhu nechokwadi, uye usave unotevedzera chido chako nekuti chichakurasisa kubva munzira yaAllah. Zvirokwazvo, avo vanorasika kubva munzira yaAllah, vachave nemutongo wakaomarara nekuti vakakanganwa zuva rekutongwa"},{"SurahNumber":38,"VerseNumber":27,"Text":"Uye hatina kusika denga nenyika nezvose zviri pakati pazvo pasina chinangwa! Ndiwo mafungiro evasingatendi! Naizvozvo matambudziko kune avo vasingatendi (muIslaam) kubva kumoto"},{"SurahNumber":38,"VerseNumber":28,"Text":"Tingabate avo vanotenda (muna Allah) uye vanoita mabasa akanaka semabatiro atinoita maMufsidoon (avo vanosanganisa Allah nezvimwe zvinhu mukunamata uye vachiita zvitadzo) panyika? Kana kuti tingabate maMuttaqoon (avo vanhu vanotya Allah) semaFujjaar (vanhu vasingatendi uye vanoita mabasa akaipa)"},{"SurahNumber":38,"VerseNumber":29,"Text":"(Iri) Igwaro ratakatumira kwauri, rizere nemakomborero, kuti vave vanodzamisa pfungwa (vanorangarira) mundima dzaro, uye kuti vanhu vanonzwisisa vave vanorangarira"},{"SurahNumber":38,"VerseNumber":30,"Text":"Uye Dawood (Dhavhidha) takamupa Sulaimaan (Soromoni). Muranda akanaka! Zvirokwazvo, aikumbira ruregerero (kwatiri)"},{"SurahNumber":38,"VerseNumber":31,"Text":"Paakaratidzwa nguva dzemasikati, mabhiza akapingudzwa emhando yepamusoro (achienda kunorwa munzira yaAllah)"},{"SurahNumber":38,"VerseNumber":32,"Text":"Akati: “Ini ndada zvakanaka (mabhiza aya) kupinda kurangarira Tenzi vangu (pamunamato wangu wemasikati, Asr)” kusvikira nguva yadarika, uye (zuva) raenda muna amai varo"},{"SurahNumber":38,"VerseNumber":33,"Text":"Ndokubva ati: “Uyai nawo (Mabhiza) kwandiri!” Akatanga kufambisa ruoko rwake pamakumbo nepahuro pawo (kusvikira kuratidzwa kwapera)"},{"SurahNumber":38,"VerseNumber":34,"Text":"Uye zvirokwazvo takava tinoedza Sulaimaan (Soromoni). Takava tinoisa Jasad (Dhiyabhorosi) pachigaro chake (akatorasikirwa nehumambo kwekanguvana), uye akava anodzokera (kuna Allah nekuteerera nekukumbira ruregerero, uye pahumambo wake nekuda kwaAllah)"},{"SurahNumber":38,"VerseNumber":35,"Text":"Akati: “Tenzi vangu! Ndiregererei, mova munondipa umambo usina achazova nawo mushure mangu. Zvirokwazvo, ndimi mupi.”"},{"SurahNumber":38,"VerseNumber":36,"Text":"Naizvozvo takamupa mhepo, yaivhuvhuta zvinyoro-nyoro nokuda kwake kwose kwaaida"},{"SurahNumber":38,"VerseNumber":37,"Text":"Uyezve maShayaatween (vanaDhiyabhorosi) kubva kumaJinn kusanganisira mhando yose yemuvaki nemushambiri"},{"SurahNumber":38,"VerseNumber":38,"Text":"Uye vamwe vakasungwa pamwechete nengetani"},{"SurahNumber":38,"VerseNumber":39,"Text":"(Allah vakati kuna Sulaimaan): “Ichi ndicho chipo chedu, saka ipa kana chengeta zvisina mubvunzo.”"},{"SurahNumber":38,"VerseNumber":40,"Text":"Uye zvirokwazvo ange ari pedyo nesu, uye ane nzvimbo yakanaka yokudzokera (Paradhiso)"},{"SurahNumber":38,"VerseNumber":41,"Text":"Uye rangarira muranda wedu Ayyoob (Jobho), paakakumbira Tenzi vake achiti: “Zvirokwazvo, Dhiyabhorosi (Satani) andiedza nemarwadzo (urwere) pamwechete nemutongo (kuparadza upfumi wangu)!”"},{"SurahNumber":38,"VerseNumber":42,"Text":"(Allah vakati kwaari): “Rova pasi netsoka yako. Ichi chitubu chemvura yekugeza inotonhora uye yekunwa.”"},{"SurahNumber":38,"VerseNumber":43,"Text":"Uye takamudzosera (zvakare) mhuri yake pamwechete nevamwe vane huwandu hwakafanana navo setsitsi kubva kwatiri, uye sendangariro kune avo vanonzwisisa"},{"SurahNumber":38,"VerseNumber":44,"Text":"“Uye tora muruoko rwako chisvumbu cheuswa worova nacho (mukadzi wako), uye usatyora chitsidzo chako.” Zvechokwadi, takamuwana aine kutsungirira. Muranda akanaka! Zvirokwazvo, aiva anokumbira ruregerero (kwatiri)"},{"SurahNumber":38,"VerseNumber":45,"Text":"Uye rangarira varanda vedu Ibrahim (Abrahamu), Ishaaq (Isaka), naYa’qoob (Jakobho), vaiva nesimba (mukutinamata) uye mukunzwisisa chitendero"},{"SurahNumber":38,"VerseNumber":46,"Text":"Zvirokwazvo takavasarudza nekuvapa (chanakaka chinova) kurangarira imba (yekudenga)"},{"SurahNumber":38,"VerseNumber":47,"Text":"Uye vanesu zvirokwazvo pane vakasarudzwa uye vakanaka"},{"SurahNumber":38,"VerseNumber":48,"Text":"Uye rangarira Ismail (Ishumaeri), Alyasa’ (Elaisha) naDhul-Kifl (Isaiah), vose vari pakati pevakanaka"},{"SurahNumber":38,"VerseNumber":49,"Text":"Iyi iyeuchidzo. Uye zvirokwazvo Al-Muttaqoon (vanotya Allah) vachave nemagumo akanaka (Paradhiso)"},{"SurahNumber":38,"VerseNumber":50,"Text":"(Eden) Paradhiso, iyo mikova yayo vachaivhurirwa"},{"SurahNumber":38,"VerseNumber":51,"Text":"Vachave vanozorora mairi, vova vanosheedzera michero yakawanda nezvinwiwa"},{"SurahNumber":38,"VerseNumber":52,"Text":"Uye parutivi pavo pachave neQaasiraat-At-Tarf (madzimai anozvibata asingadi vamwe varume kunze kwevarume vavo chete) vemazera akaenzana"},{"SurahNumber":38,"VerseNumber":53,"Text":"Izvi ndizvo zvamunovimbiswa (imi vanotya Allah) pazuva rekutongwa"},{"SurahNumber":38,"VerseNumber":54,"Text":"(Zvichanzi kwavari): Zvirokwazvo iyi iraramo yedu isingaperi"},{"SurahNumber":38,"VerseNumber":55,"Text":"Zvakadaro! Uye avo vanopfurikidza mwero (vasingatendi) vachave nokudzokera kwakaipa (Moto)"},{"SurahNumber":38,"VerseNumber":56,"Text":"Gehena! Mavachatsvira, uye inzvimbo yakaipa yekuzororera"},{"SurahNumber":38,"VerseNumber":57,"Text":"Zvakadaro! Naizvozvo vasiyei varavire mvura inopisisa uye netsvina inobuda muzvironda"},{"SurahNumber":38,"VerseNumber":58,"Text":"Uye imwe (mitongo) yakafanana neuyu – yese pamwechete"},{"SurahNumber":38,"VerseNumber":59,"Text":"Iri iboka ramuchapinda naro (muGehena), havana muchingamidzo! Zvirokwazvo, vachave vanotsva mumoto"},{"SurahNumber":38,"VerseNumber":60,"Text":"Ivo (vatevedzeri vevakarasika) vachati: “Uye nemi! Hakuna muchingamidzo kwamuri! Ndimi mava munounza izvi kwatiri (nekutirasisa kwenyu panyika), naizvozo iyi inzvimbo yakaipa kugara!”"},{"SurahNumber":38,"VerseNumber":61,"Text":"Vachati: “Tenzi vedu! Chero ani aunza izvi kwatiri, muwedzerei mutongo wakapetwa mumoto!”"},{"SurahNumber":38,"VerseNumber":62,"Text":"Uye vachati: “Dambudziko redu nderei, hatisi kuona vanhu vataiverengera pavaipi?”"},{"SurahNumber":38,"VerseNumber":63,"Text":"“Taivatora sechisekwa, kana kuti maziso edu arikutadza kuvaona?”"},{"SurahNumber":38,"VerseNumber":64,"Text":"Zvirokwazvo, ichi ichokwadi kupikisana kwevanhu vemumoto"},{"SurahNumber":38,"VerseNumber":65,"Text":"Iti (Muhammad (SAW)): “Ndingori muyambiri, uye hakuna mumwe mwari (ane kodzero yekunamatwa) kunze kwaAllah, Mumwechete, Samasimba.”"},{"SurahNumber":38,"VerseNumber":66,"Text":"“Tenzi vematenga nenyika uye nezvose zviri mazviri, vane simba rose, vanoregerera.”"},{"SurahNumber":38,"VerseNumber":67,"Text":"Iti: “(Iri Qur’aan) mashoko makuru.”"},{"SurahNumber":38,"VerseNumber":68,"Text":"“Ayo amunofuratira!”"},{"SurahNumber":38,"VerseNumber":69,"Text":"“Ndakanga ndisina ruzivo rwemadzimambo epamusoro (ngirozi) pavaipikisana vachikurukura (nezvekusikwa kwaAdam).”"},{"SurahNumber":38,"VerseNumber":70,"Text":"“Izvi zvave zvinodzikiswa kwandiri, kuti ini ndingori muyambiri ari pachena.”"},{"SurahNumber":38,"VerseNumber":71,"Text":"(Yeuka) apo Tenzi vako vakati kungirozi: “Muchokwadi, ndichava ndinosika munhu kubva muivhu.”"},{"SurahNumber":38,"VerseNumber":72,"Text":"“Naizvozvo kana ndamuumba zvakakwana uye ndikamufemera mweya wandakasika, mova munomupfugamira.”"},{"SurahNumber":38,"VerseNumber":73,"Text":"Naizvozvo ngirozi dzakapfugama dzose"},{"SurahNumber":38,"VerseNumber":74,"Text":"Kusara kwaDhiyabhorosi, akazvitutumadza uye akava umwe wevasingatendi"},{"SurahNumber":38,"VerseNumber":75,"Text":"(Allah) vakati: “Iwe Dhiyabhorosi! Chii chakudzivisa kubva mukupfugamira uyo wandasika nemaoko angu? Unozvitutumadza here kana kuti wava umwe wepamusoro-soro?”"},{"SurahNumber":38,"VerseNumber":76,"Text":"Iblees (Dhiyabhorosi) akati: “Ndiri nani pane iye. Makandisika kubva mumoto, uye mamusika kubva kuivhu.”"},{"SurahNumber":38,"VerseNumber":77,"Text":"(Allah) vakati: “Naizvozvo ibva muno! Zvirokwazvo, uri umwe weavo vakarasirirwa.”"},{"SurahNumber":38,"VerseNumber":78,"Text":"“Uye zvirokwazvo kurengera kwangu kuchave pauri kusvika muzuva rokupihwa mubhadharo.”"},{"SurahNumber":38,"VerseNumber":79,"Text":"Iblees (Dhiyabhorosi) akati: “Tenzi vangu! Ndipei kurarama (nguva) kusvika pazuva ravachamutswa (kubva kuvafi).”"},{"SurahNumber":38,"VerseNumber":80,"Text":"(Allah) vakati: “Zvirokwazvo, uri umwe weavo vakapihwa nguva (kurarama).”"},{"SurahNumber":38,"VerseNumber":81,"Text":"“Kusvika pazuva renguva yakatarwa.”"},{"SurahNumber":38,"VerseNumber":82,"Text":"Iblees (Satani)) akati: “Nesimba renyu, ndichavarasisa vose.”"},{"SurahNumber":38,"VerseNumber":83,"Text":"“Kusara kwevaranda venyu vanotenda vamakasarudza pakati pavo.”"},{"SurahNumber":38,"VerseNumber":84,"Text":"(Allah) vakati: “Chokwadi, chokwadi ndicho chandinotaura.”"},{"SurahNumber":38,"VerseNumber":85,"Text":"“Ndichazadza Gehena newe (Satani) neavo vose kubva kwavari (vanhu) vanokutevera.”"},{"SurahNumber":38,"VerseNumber":86,"Text":"Iti (Muhammad (SAW)): “Handikukumbirii mubairo pariri (Qur’an), uye handisi umwe wevanonyengedza.”"},{"SurahNumber":38,"VerseNumber":87,"Text":"“(Qur’aan) iri ringori yeuchidzo kuAl-Aalameen (vanhu nemaJinn).”"},{"SurahNumber":38,"VerseNumber":88,"Text":"“Uye zvirokwazvo muchaona chokwadi charo mushure mekanguva.”"},{"SurahNumber":39,"VerseNumber":1,"Text":"Zvakadzikiswa zveBhuku iri (Qur’aan) kubva kuna Allah, Samasimba, Vane huchenjeri hwese"},{"SurahNumber":39,"VerseNumber":2,"Text":"Zvirokwazvo, takadzikisa Bhuku kwauri (Muhammad (SAW)) muchokwadi. Naizvozvo namata Allah (Vega) nekuita mabasa echitendero nemoyo wose uchifadza Allah"},{"SurahNumber":39,"VerseNumber":3,"Text":"Zvirokwazvo, chitendero ndecha Allah Voga. Uye avo vanotora vabatsiri kunze kwaAllah (vanoti): “Tinovanamata kuti vatiswededze pedyo naAllah.” Zvirokwazvo, Allah vachatonga pakati pavo maererana izvo zvavanopesana. Zvirokwazvo, Allah havatungamiriri uyo anonyepa, uye asingatendi"},{"SurahNumber":39,"VerseNumber":4,"Text":"Dai Allah vaida kuita mwana, vangadai vakasarudza wavaida pakati pevavakasika. Kurumbidzwa ngakuve kwavari! NdiAllah, Mumwechete, Samasimba"},{"SurahNumber":39,"VerseNumber":5,"Text":"Vakasika matenga nepasi muchokwadi. Vanoita kuti husiku hupinde muzuva uye vanoita kuti zuva ripinde muhusiku. Uye vakapa mutemo kuzuva nemwedzi. Chimwe nechimwe chinofamba (munzira ne) munguva yakatarwa. Zvirokwazvo, ndivo Samasimba, Vanoregerera zvikuru"},{"SurahNumber":39,"VerseNumber":6,"Text":"Vakakusikai kubva kumunhu mumwechete (Adam); uyezve vakasika mukadzi wake (Hawwa (Evha)) kubva kwaari (Adam). Uye vakava vanokutumirai zvipfuyo zvisere dziri zviviri zviviri (hwai yechirume neyechikadzi; mbudzi yechirume neyechikadzi; mombe yechirume neyechikadzi; ngamera yechirume neyechikadzi). Vanokusikai muzvibereko zvanaamai venyu, chisikwa mushure mechisikwa mumarima matatu. Ava ndiAllah, Tenzi venyu. Kwavari ndiko kune humambo. Laa ilaaha illaa Huwa (Hakuna chimwe chinhu chine kodzero yekunamatwa kunze kwavo). Naizvozvo, sei muchiitwa kuti mufuratire"},{"SurahNumber":39,"VerseNumber":7,"Text":"Mukasatenda, zvirokwazvo, Allah ndivo mupfumi pamusoro penyu. Havafadzwi nekusatenda kwevaranda vavo. Uye mukatenda, vanofadzwa nemi. Hakuna munhu achatakura mutoro wemumwe. Uye kuna Tenzi venyu ndiko kwamuchadzokera, uye vachava vanokuudzai zvamaiita. Zvirokwazvo, vanoziva zvikuru zviri mumoyo"},{"SurahNumber":39,"VerseNumber":8,"Text":"Uye marwadzo akabata munhu, anochema kuna Tenzi vake, achikumbira ruregerero kwavari. Asi vakamupa makomborero kubva kwavari, anokanganwa zvaakanga achichemera kumashure, ogadzira vamwe vanamwari vanopokana naAllah, kuti ave anorasisa vamwe kubva munzira yavo. Iti: “Wana mufaro nekusatenda kwako kwekanguva kadiki. Zvirokwazvo, uri mumwe vevagari vemumoto!”"},{"SurahNumber":39,"VerseNumber":9,"Text":"Angave here uyo anoteerera Allah, achipfugama kana kumira (pamunamato) munguva dzeusiku, achitya hupenyu hunotevera, uye ane chivimbo chetsitsi dzaTenzi vake (akaenzana here neuyo asingatendi)? Iti: “Vakaenzana here avo vanoziva neavo vasingazivi?” Zvirokwazvo, vanoyeuka ndeavo vanhu vanonzwisisa"},{"SurahNumber":39,"VerseNumber":10,"Text":"Iti (Muhammad (SAW)): “Imi varanda vangu vanotenda (muhumwechete hwaAllah), ivai munotya Tenzi venyu. Runako (Mubairo) nderwe avo vanoita mabasa akanaka panyika pano, uye nyika yaAllah yakakura (kuti kana musingakwanisi kuvanamata pane imwe nzvimbo munovanamata kumwe). Zvirokwazvo, avo vanotsungirira vachawana mubairo wavo wakazara pasina kutongwa (kuverengerwa).”"},{"SurahNumber":39,"VerseNumber":11,"Text":"Iti (Muhammad SAW)): “Zvirokwazvo, ndakave ndinokomekedzwa kunamata Allah (Voga) nekuvateerera nokuita mabasa echitendero ndichiitira ivo chete.”"},{"SurahNumber":39,"VerseNumber":12,"Text":"“Uye ndakave ndinokomekedzwa (izvi) kuti ndive mumwe weavo vekutanga kuzvipira kuna Allah (muIslaam) (maMuslim).”"},{"SurahNumber":39,"VerseNumber":13,"Text":"Iti (Muhammad (SAW)): “Zvirokwazvo, ndikasateerera Tenzi vangu, ndinotya mutongo wezuva guru.”"},{"SurahNumber":39,"VerseNumber":14,"Text":"Iti (Muhammad (SAW)): “Ndinonamata Allah Voga ndichiita mabasa echitendero ndichiitira ivo chete (pasina kuda kuonererwa kana kuvasanganisa nezvimwe zvinhu pakuvanamata).”"},{"SurahNumber":39,"VerseNumber":15,"Text":"“Naizvozvo namatai zvamunoda kunze kwavo (Allah).” Iti (Muhammad (SAW)): “Vakarasikirwa ndeavo vacharasikirwa pachezvavo nemhuri dzavo pazuva rekutongwa. Zvirokwazvo, kuchave kurasikirwa kuri pachena!”"},{"SurahNumber":39,"VerseNumber":16,"Text":"Vachava nekuvharirwa nemoto, pamusoro pavo uye kuvharirwa pasi pavo. Allah vanovhundutsa varanda vavo neizvi: “Imi varanda vangu! Naizvozvo ivai munonditya!”"},{"SurahNumber":39,"VerseNumber":17,"Text":"Avo vanodzivirira At-Taghoot (vanamwari venhema) nokusavanamata, uye votendeukira kuna Allah (vachikumbira ruregerero), kwavari kune shoko rakanaka; naizvozvo svitsa mashoko akanaka kuvaranda vangu"},{"SurahNumber":39,"VerseNumber":18,"Text":"Avo vanoteerera shoko (rokuti hakuna mumwe mwari ane kodzero yekunamatwa kunze kwaAllah), uye votevera zvakanaka zvacho (vonamata Allah chete, vokumbira ruregerero kwavari uye wosiya vanamwari venhema), ava ndivo vakatungamirirwa naAllah uye ndivo vanhu vanonzwisisa"},{"SurahNumber":39,"VerseNumber":19,"Text":"Uye uyo shoko remutongo rakatarwa paari (akafanana here neuyo asingaiti zvivi)? Unganunure here (Muhammad (SAW)) uyo ari mumoto"},{"SurahNumber":39,"VerseNumber":20,"Text":"Asi avo vanotya Tenzi vavo (Allah), vachave nedzimba, imwe iri pamusoro peimwe dzakavakwa (dzakaturikidzana) pasi padzo nzizi dzichiyerera. (Iyi) ivimbiso yaAllah. Uye Allah havakundikani pavimbiso yavo"},{"SurahNumber":39,"VerseNumber":21,"Text":"Hauoni here kuti zvirokwazvo Allah vanodzikisa mvura kubva kudenga, uye vokonzera kuti mvura ipinde pasi, (uye voita kuti ibude kubva pasi) sezvitubu zvemvura, pedzezvo vokudza nayo zvirimwa zvine mavara akasiyana-siyana, pedzezvo zvoibva uye ozviona zvichiita ruvara rwezerere, uye vozviita zviome zvova zvidimbu zvidimbu. Zvirokwazvo, mazviri mune ndangariro kuvanhu vanonzwisisa"},{"SurahNumber":39,"VerseNumber":22,"Text":"Uyo moyo wake Allah wavakazarurira Islaam kuti ave muchiedza kubva kuna Tenzi vake (akafanana here neuyo asiri mutendi)? Naizvozvo matambudziko kune avo moyo yavo yakaoma kurangarira Allah! Ndeavo vakarasika zviripachena"},{"SurahNumber":39,"VerseNumber":23,"Text":"Allah vakadzikisa shoko rakanakisisa, Gwaro (Qur’aan), zvidimbu zvaro zvakafanana nezvimwe (mune zvakanaka uye muhuchokwadi) uye zvichidzokorodzwa-dzokorodzwa. Makanda eavo vanotya Tenzi vavo anobvunda kubva mariri (pavanoriverenga kana pavanorinzwa). Pedzezvo ganda ravo nemoyo yavo yozvininipisa mukurangarira Allah. Iri ndiro gwara raAllah. Vanotungamirira wavanoda naro. Uye uyo munhu Allah wavanoita kuti arasike, kwaari haana mutungamiri"},{"SurahNumber":39,"VerseNumber":24,"Text":"Haasi here, uyo achazotarisana nemutongo wakaipisisa zuva rekutongwa (akafanana here neuyo achapinda Paradhiso murunyararo)? Uye zvichanzi kuvaiti vemabasa akaipa: “Ravirai izvo zvamaiwana!”"},{"SurahNumber":39,"VerseNumber":25,"Text":"Avo vaivepo mushure mavo vakaramba, uye marwadzo akauya kwavari kubva kumativi avaisatarisira"},{"SurahNumber":39,"VerseNumber":26,"Text":"Naizvozvo Allah vakaita kuti vave vanoravira kudzikisirwa muhupenyu hwepasi, asi marwadzo ehupenyu hwuchatevera akakura, dai vaiziva"},{"SurahNumber":39,"VerseNumber":27,"Text":"Uye zvirokwazvo takava tinoisira vanhu mhando yose yeenzaniso muQur’aan iri kuti vave vanorangarira"},{"SurahNumber":39,"VerseNumber":28,"Text":"Qur’aan rerurimi rwechiArab risina kutsveyama (mariri) kuti vave vanodzivirira zvose zvakaipa zvavakakomekedzwa naAllah kuti vave vanodzivirira kuti vave vanotya"},{"SurahNumber":39,"VerseNumber":29,"Text":"Allah vanopa muenzaniso wemurume (muranda) ane madzimambo akawanda anopikisana (sekunge avo vanonamata vamwe pamwechete naAllah), nemurume anongova namambo mumwe chete (sekunge avo vanonamata Allah chete). Vakafanana here vaviri ava mumuenzaniso wavo? Kurumbidzwa kwose ndekwaAllah! Asi vazhinji vavo havazivi"},{"SurahNumber":39,"VerseNumber":30,"Text":"Zvirokwazvo, iwe (Muhammad (SAW)) uchafa, uye zvirokwazvo ivo vachafa"},{"SurahNumber":39,"VerseNumber":31,"Text":"Uye zvirokwazvo pazuva rekutongwa muchava munopikisana (munopokana) pamberi paTenzi venyu"}]}