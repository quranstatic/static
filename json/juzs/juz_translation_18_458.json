{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":23,"VerseNumber":1,"Text":"yaqinan imaan waalo ne falaah haasil karli"},{"SurahNumber":23,"VerseNumber":2,"Text":"jo apni namaaz mein khushu karte hai"},{"SurahNumber":23,"VerseNumber":3,"Text":"jo laghwiyaath se mu mod lete hai"},{"SurahNumber":23,"VerseNumber":4,"Text":"jo zakaath adaa karne waale hai"},{"SurahNumber":23,"VerseNumber":5,"Text":"jo apni sharamgaaho ki hifaazath karne waale hai"},{"SurahNumber":23,"VerseNumber":6,"Text":"bajuz apni biwiyo aur milkiyath ki laundiyo ke, yaqinan ye malaamato mein se nahi hai"},{"SurahNumber":23,"VerseNumber":7,"Text":"jo us ke siva kuch aur chaahe, wahi hadh se tajaawuz kar jaane waale hai"},{"SurahNumber":23,"VerseNumber":8,"Text":"jo apni amaanto aur waade ki hifaazath karne waale hai"},{"SurahNumber":23,"VerseNumber":9,"Text":"jo apni namaazo ki nigehbaani karte hai"},{"SurahNumber":23,"VerseNumber":10,"Text":"yahi waaris hai"},{"SurahNumber":23,"VerseNumber":11,"Text":"jo firdaus ke waaris honge, jahaa wo hamesha rahenge"},{"SurahNumber":23,"VerseNumber":12,"Text":"yaqinan hum ne insaan ko mitthi ke jauhar se paida kiya"},{"SurahNumber":23,"VerseNumber":13,"Text":"phir ose nutfa bana kar, mehfooz jageh mein qaraar de diya"},{"SurahNumber":23,"VerseNumber":14,"Text":"phir nutfe ko hum ne jama hoa qoon bana diya, phir us qoon ke luthde ko gosh ka tukda kar diya, phir gosh ke tukde ko haddiyaa bana di, phir haddiyo ko hum ne gosh pehna diya, phir dosri banaawat mein us ko paida kar diya, barkato waala hai wo Allah, jo sab se behetreen paida karne waala hai"},{"SurahNumber":23,"VerseNumber":15,"Text":"us ke baadh phir tum sab yaqinan mar jaane waale ho"},{"SurahNumber":23,"VerseNumber":16,"Text":"phir qayaamath ke din bila shuba tum sab uthaaye jaoge"},{"SurahNumber":23,"VerseNumber":17,"Text":"hum ne tumhaare upar saath asmaan banaaye hai aur hum maqluqaath se ghaafil nahi hai"},{"SurahNumber":23,"VerseNumber":18,"Text":"hum ek sahih andaaz se asmaan se paani barsaate hai, phir ose zameen mein tehra dete hai aur hum us ke le jaane par yaqinan qaadir hai"},{"SurahNumber":23,"VerseNumber":19,"Text":"osi paani ke zariye se hum tumhaare liye khajuro aur anguro ke baghaath paida kar dete hai, ke tumhaare liye un mein bahuth se mewe hote hai, unhee mein se tum khaate bhi ho"},{"SurahNumber":23,"VerseNumber":20,"Text":"aur wo daraqth jo toor seena pahaad se nikalta hai, jo tel nikaalta hai aur khaane waale ke liye saalan hai"},{"SurahNumber":23,"VerseNumber":21,"Text":"tumhaare liye chau paayo mein bhi badi bhaari ibrath hai, un ke peto mein se hum tumhe doodh pilaate hai, aur bhi bahuth se nafe tumhaare liye un mein hai, un mein se baaz baaz ko tum khaate bhi ho"},{"SurahNumber":23,"VerseNumber":22,"Text":"aur un par aur kashtiyo par tum sawaar karaaye jaate ho"},{"SurahNumber":23,"VerseNumber":23,"Text":"yaqinan hum ne Nuh(alaihissalaam) ko us ki khaum ki taraf rasool bana kar bheja, us ne kaha ke aye meri khaum ke logo, Allah ki ibaadath karo aur us ke siva tumhaara koyi maboodh nahi, kya tum (us se) nahi darte"},{"SurahNumber":23,"VerseNumber":24,"Text":"us ki khaum ke kaafir sardaaro ne saaf keh diya ke ye to tum jaisa hee insaan hai, ye tum par fazilath aur badaayi haasil karna chaahta hai, agar Allah hee ko manzoor hota, to kisi farishte ko utaar ta, hum ne to ise apne agle baap dadaao ke zamaane mein suna hee nahi"},{"SurahNumber":23,"VerseNumber":25,"Text":"yaqinan us shaqs ko junoon hai, pas tum ose ek waqte muqarrar tak dheel do"},{"SurahNumber":23,"VerseNumber":26,"Text":"Nuh (alaihissalaam) ne dua ki, aye mere rab! un ke jhutlaane par tu meri madad kar"},{"SurahNumber":23,"VerseNumber":27,"Text":"to hum ne un ki taraf wahi bheji, ke tu hamaari aankho ke saamne hamaari wahi ke mutaabiq ek kashti bana, jab hamara hukm aa jaaye aur tanvvor ubal pade, to , tu har qism ka ek ek joda us mein rakh le aur apne ahal ko bhi, magar un mein se jin ki baabath hamaari baath pehle guzar chuki hai, qabardaar jin logo ne zulm kiya hai, un ke baare mein, mujh se kuch kalaam na karna, wo to sab duboye jayenge"},{"SurahNumber":23,"VerseNumber":28,"Text":"jab tu aur tere saathi kashti par ba itmenaan baith jaao, to kehna ke sab tareef Allah ke liye hee hai, jis ne hamein zaalim logo se najaath ataa farmaayi"},{"SurahNumber":23,"VerseNumber":29,"Text":"aur kaha ke aye mere rab! mujhe ba barkath jageh utaar aur tu hee behetreen utaarne waala hai"},{"SurahNumber":23,"VerseNumber":30,"Text":"yaqinan us mein badi badi nishaaniya hai aur hum beshak azmaayesh karne waale hai"},{"SurahNumber":23,"VerseNumber":31,"Text":"un ke baadh hum ne aur bhi ummath paida ki"},{"SurahNumber":23,"VerseNumber":32,"Text":"phir un mein, khud un mein se (hee) rasool bhi bheja ke tum sab Allah ki ibaadath karo, us ke siva tumhaara koyi maboodh nahi, tum kyo nahi darte"},{"SurahNumber":23,"VerseNumber":33,"Text":"aur sardaraane khaum ne jawaab diya, jo kufr karte thein aur aaqirath ki mualaqaath ko jhutlaate thein, aur hum ne unhe dunyawi zindagi mein khush haal kar rakha tha, ke ye to tum jaisa hee insaan hai, tumhaari hee quraak ye bhi khaata hai aur tumhaare peene ka paani hee ye bhi peeta hai"},{"SurahNumber":23,"VerseNumber":34,"Text":"agar tum ne apne jaise hee insaan ki taabedaari karli, to beshak tum saqt qasaare waale ho"},{"SurahNumber":23,"VerseNumber":35,"Text":"kya ye tumhe is baath ka waada karta hai, ke jab tum mar kar sirf qaak aur haddi reh jaoge, to tum phir zinda kiye jaoge"},{"SurahNumber":23,"VerseNumber":36,"Text":"nahi nahi, door aur bahuth door hai wo jis ka tum waada diye jaate ho"},{"SurahNumber":23,"VerseNumber":37,"Text":"(zindagi) to sirf dunya ki zindagi hai, hum marte jeete rehte hai aur ye nahi ke hum phir uthaaye jayenge"},{"SurahNumber":23,"VerseNumber":38,"Text":"ye to bas aisa shaqs hai jis ne Allah par jhoot (buhtaan) baandh liya hai, hum to us par imaan laane waale nahi hai"},{"SurahNumber":23,"VerseNumber":39,"Text":"nabi ne dua ki ke parvardigaar, un ke jhutlaane par tu meri madad kar"},{"SurahNumber":23,"VerseNumber":40,"Text":"jawaab mila ke ye to bahuth hee jald apne kiye par pachtaane lagenge"},{"SurahNumber":23,"VerseNumber":41,"Text":"bil aaqir adl ke taqaaze ke mutaabiq, cheeq ne pakad liya aur hum ne inhe kudaa kar-kat kar daala, pas zaalimo ke liye doori ho"},{"SurahNumber":23,"VerseNumber":42,"Text":"un ke baadh hum ne aur bhi bahuth si ummate paida ki"},{"SurahNumber":23,"VerseNumber":43,"Text":"na to koyi ummath apne waqte muqarrara se aage badi aur na piche rahi"},{"SurahNumber":23,"VerseNumber":44,"Text":"phir hum ne lagataar rasool bheje, jab jab jis ummath ke paas us ka rasool ayaa, us ne jhutlaaya, pas hum ne ek ko dosre ke piche laga diya aur unhe afsaana bana diya, un ke logo ko doori hai jo imaan qubool nahi karte"},{"SurahNumber":23,"VerseNumber":45,"Text":"phir hum ne Mosa(alaihissalaam) ko aur us ke bhai Haroon(alaihissalaam) ko apni aayato aur khuli daleel ke saath bheja"},{"SurahNumber":23,"VerseNumber":46,"Text":"feraun aur us ke lashkaro ki taraf, pas unhone takabbur kiya aur thein hee wo sarkash log"},{"SurahNumber":23,"VerseNumber":47,"Text":"kehne lage ke kya hum apne jaise do shaqso par imaan laaye? halaan ke khud un ki khaum (bhi) hamaare ma taheth hai"},{"SurahNumber":23,"VerseNumber":48,"Text":"pas unhone un duno ko jhutlaaya, aaqir wo bhi halaak shuda logo mein mil gaye"},{"SurahNumber":23,"VerseNumber":49,"Text":"hum ne to mMsa(alaihissalaam) ko kitaab (bhi) di, ke log raahe raasth par aa jaaye"},{"SurahNumber":23,"VerseNumber":50,"Text":"hum ne ibn Maryam aur us ke waaleda ko, ek nishaani banaya aur un duno ko bulandh saaf qaraar waali aur jaari paani waali jageh mein panaah di"},{"SurahNumber":23,"VerseNumber":51,"Text":"aye paighambaro! halaal chize khao aur nek amal karo, tum jo kuch kar rahe ho us se main ba-qoobi waaqif hoon"},{"SurahNumber":23,"VerseNumber":52,"Text":"yaqinan tumhara ye deen ek hee deen hai aur mein hee tum sab ka rab hoon, pas tum mujh se darte raho"},{"SurahNumber":23,"VerseNumber":53,"Text":"phir unhone khud (hee) apne amr (deen) ke aapas mein tukde tukde kar liye, har gruh jo kuch us ke paas hai, osi par itra raha hai"},{"SurahNumber":23,"VerseNumber":54,"Text":"pas aap (bhi) inhe un ki ghaflath mein hee kuch muddath pada rehne de"},{"SurahNumber":23,"VerseNumber":55,"Text":"kya ye (yo) samajh baithe hai? ke hum jo bhi un ke maal wa aulaad bada rahe hai"},{"SurahNumber":23,"VerseNumber":56,"Text":"wo un ke liye bhalaiyyo mein jaldi kar rahe hai (nahi nahi) balke ye samajhte hee nahi"},{"SurahNumber":23,"VerseNumber":57,"Text":"yaqinan jo log apne rab ki haybath se darte hai"},{"SurahNumber":23,"VerseNumber":58,"Text":"aur jo apne rab ki aayato par imaan rakhte hai"},{"SurahNumber":23,"VerseNumber":59,"Text":"aur jo apne rab ke saath kisi ko shareek nahi karte"},{"SurahNumber":23,"VerseNumber":60,"Text":"aur jo log dete hai, jo kuch dete hai aur un ke dil kap kapaate hai ke wo apne rab ki taraf lautne waale hai"},{"SurahNumber":23,"VerseNumber":61,"Text":"yahi hai jo jaldi jaldi bhalaiyya haasil kar rahe hai aur yahi hai, jo un ki taraf daud jaane waale hai"},{"SurahNumber":23,"VerseNumber":62,"Text":"hum kisi nafs ko us ki taaqath se zyaada takleef nahi dete aur hamaare paas aisi kitaab hai jo haq ke saath bolti hai, un ke upar kuch bhi zulm na kiya jayega"},{"SurahNumber":23,"VerseNumber":63,"Text":"balke un ke dil us taraf se ghaflath mein hai, aur un ke liye us ke siva bhi bahuth se amaal hai jinhe wo karne waale hai"},{"SurahNumber":23,"VerseNumber":64,"Text":"yahaan tak ke jab hum ne un ke aasuda haal logo ko azaab mein pakad liya, to wo bil-bilaane lage"},{"SurahNumber":23,"VerseNumber":65,"Text":"aaj math bil-bilaao, yaqinan tum hamaare muqaable par madad na kiye jaoge"},{"SurahNumber":23,"VerseNumber":66,"Text":"meri aayate to tumhaare saamne padi jaati thi, phir bhi tum apni ediyo ke bal ulte bhaagte thein"},{"SurahNumber":23,"VerseNumber":67,"Text":"akadte aint’te, afsaana goyi karte ose chohd dete thein"},{"SurahNumber":23,"VerseNumber":68,"Text":"kya unhone is baath mein ghaur wa fikr hee nahi kiya? balke un ke paas wo ayaath jo unke agle baap dadaao ke paas nahi aya tha"},{"SurahNumber":23,"VerseNumber":69,"Text":"ya unhone apne paighambar ko pehchana nahi, ke us ke munkir ho rahe hai"},{"SurahNumber":23,"VerseNumber":70,"Text":"ya, ye kehte hai ke, ose junoon hai? balke wo to un ke paas haq laaya hai, haan un mein aksar haq se chidne waale hai"},{"SurahNumber":23,"VerseNumber":71,"Text":"agar haq hee un ki qaahisho ka pairao ho jaaye to, zameen wa asamaan aur un ke darmiyaan ki har cheez darham barham ho jaaye, haq to ye hai ke hum ne inhe un ki nasihath pahonchadi hai, lekin wo apni nasihath se mu modne waale hai"},{"SurahNumber":23,"VerseNumber":72,"Text":"kya aap un se koyi ujrath chahte hai? yaad rakhiye ke aap ke rab ki ujrath bahuth hee behtar hai aur wo sab se behtar rozi rasa hai"},{"SurahNumber":23,"VerseNumber":73,"Text":"yaqinan aap to unhe raahe raasth ki taraf bula rahe hai"},{"SurahNumber":23,"VerseNumber":74,"Text":"beshak jo log aaqirath par yaqeen nahi rakhte, wo sidhe raaste se mud jaane waale hai"},{"SurahNumber":23,"VerseNumber":75,"Text":"aur agar hum un par rahem farmaaye aur un ki taklife door karde, to ye to apni apni sarkashi mein jam kar aur behekne lage"},{"SurahNumber":23,"VerseNumber":76,"Text":"aur hum ne unhe azaab mein bhi pakda, ta-hum ye log na to apne parvardigaar ke saamne jhuke aur na hee aajizi eqtiyaar ki"},{"SurahNumber":23,"VerseNumber":77,"Text":"yahaan tak ke jab hum ne, un par saqt azaab ka, darwaaza qol diya, to osi waqt fauran mayoos ho gaye"},{"SurahNumber":23,"VerseNumber":78,"Text":"wo Allah hai jis ne tumhaare liye, kaan aur aankhe aur dil paida kiye, magar tum bahuth hee kam shukr karte ho"},{"SurahNumber":23,"VerseNumber":79,"Text":"aur wahi hai jis ne tumhe paida kar ke zameen mein phaila diya aur osi ki taraf tum jama kiye jaoge"},{"SurahNumber":23,"VerseNumber":80,"Text":"aur ye wahi hai jo jilaata aur maarta hai aur raath din ke raddo badal ka muqtaar bhi wahi hai, kya tum ko samajh boojh nahi"},{"SurahNumber":23,"VerseNumber":81,"Text":"balke un logo ne bhi waisi hee baath kahi, jo agle kehte chale aaye"},{"SurahNumber":23,"VerseNumber":82,"Text":"ke kya jab hum mar kar mitthi aur haddi ho jayenge, kya phir bhi hum zaroor uthaaye jayenge"},{"SurahNumber":23,"VerseNumber":83,"Text":"hum se aur hamaare baap dadaao se, pehle hee se ye waada hota chala ayaa hai, kuch nahi, ye to sirf agle logo ke afsaane hai"},{"SurahNumber":23,"VerseNumber":84,"Text":"pochiye to sahih, ke zameen aur us ki kul cheeze kis ki hai? batlaao agar jaante ho"},{"SurahNumber":23,"VerseNumber":85,"Text":"fauran jawaab denge ke Allah ki, keh dijiye ke phir tum nasihath kyo nahi haasil karte"},{"SurahNumber":23,"VerseNumber":86,"Text":"daryaaft ki jiye ke saatho asmaano ka aur bahuth ba azmath arsh ka rab kaun hai"},{"SurahNumber":23,"VerseNumber":87,"Text":"wo log jawaab denge ke Allah hee hai, keh dijiye ke phir tum kyo nahi darte"},{"SurahNumber":23,"VerseNumber":88,"Text":"pochiye ke tamaam cheezo ka eqtiyaar kis ke haath mein hai? ao panaah deta hai aur jis ke muqaable mein koyi panaah nahi diya jaata, agar tum jaante ho, to batla do"},{"SurahNumber":23,"VerseNumber":89,"Text":"yahi jawaab denge ke Allah hee hai, keh dijiye, phir tum kidhar se jaadu kar diye jaate ho"},{"SurahNumber":23,"VerseNumber":90,"Text":"haq ye hai ke hum ne unhe haq pahoncha diya hai aur ye beshak jhute hai"},{"SurahNumber":23,"VerseNumber":91,"Text":"na to Allah ne kisi ko bete banaya aur na us ke saath aur koyi maboodh hai, warna har maboodh apni maqlooq ko liye liye phirta aur har ek dosre par chad daudta, jo ausaaf ye batlaate hai, un se Allah paak(aur be niyaaz) hai"},{"SurahNumber":23,"VerseNumber":92,"Text":"wo ghaayeb haazir jaanne waala hai aur jo shirk ye karte hai, us se baalaatar hai"},{"SurahNumber":23,"VerseNumber":93,"Text":"aap dua kare ke aye mere parvardigaar! agar tu mujhe wo dikhaaye jis ka waada unhe diya ja raha hai"},{"SurahNumber":23,"VerseNumber":94,"Text":"to aye rab! tu mujhe un zaalimo ke gruh mein na karna"},{"SurahNumber":23,"VerseNumber":95,"Text":"hum jo kch waade unhe de rahe hai, sab aap ko dikha dene par yaqinan qaadir hai"},{"SurahNumber":23,"VerseNumber":96,"Text":"buraayi ko us tariqe se door kare, jo saraasar bhalaayi waala ho, jo kuch ye bayaan karte hai, hum ba-qoobi waaqif hai"},{"SurahNumber":23,"VerseNumber":97,"Text":"aur dua kare ke aye mere parvardigaar! main shaitaano ke was-waso se teri panaah chaahta hoon"},{"SurahNumber":23,"VerseNumber":98,"Text":"aur aye rab main teri panaah chahta hoon ke wo mere paas aa jaaye"},{"SurahNumber":23,"VerseNumber":99,"Text":"yahaan tak ke jab un mein se kisi ko mauth aane lagti hai, to kehta hai, aye mere parvardigaar! mujhe waapas lauta de"},{"SurahNumber":23,"VerseNumber":100,"Text":"ke apni chohdi hoyi dunya mein ja kar nek amaal karlo, har giz aisa nahi hoga, ye to sirf ek qaul hai, jis ka ye qaayal hai, un ke pusht to ek hijaab hai, un ke dubaara ji uthne ke din tak"},{"SurahNumber":23,"VerseNumber":101,"Text":"pas jab ke soor phoonk diya jayega, us din na to aapas ke rishtedaar hee rahenge aur na aapas ki poch gaj"},{"SurahNumber":23,"VerseNumber":102,"Text":"jin ki taraazu ka palla bhaari ho gaya, wo to najaath waale ho gaye"},{"SurahNumber":23,"VerseNumber":103,"Text":"aur jin ke taraazu ka palla halka ho gaya, ye hai wo jinhone apna nuqsaan aap kar liya, jo hamesha ke liye jahannam waasil hoye"},{"SurahNumber":23,"VerseNumber":104,"Text":"un ke chehro ko aag jhulasti rahegi aur wo wahaan badh shakal bane hoye honge"},{"SurahNumber":23,"VerseNumber":105,"Text":"kya meri aayate tumhaare saamne tilaawath nahi ki jaati thi? phir bhi tum unhe jhutlaate thein"},{"SurahNumber":23,"VerseNumber":106,"Text":"kahenge ke aye parvardigaar! hamaari badh-baqti hum par ghaalib aa gayi (waaqeyi) hum thein hee gumraah"},{"SurahNumber":23,"VerseNumber":107,"Text":"aye hamaare parvardigaar hamein yahaan se najaath de, agar ab bhi hum aisa hee kare, to beshak hum zaalim hai"},{"SurahNumber":23,"VerseNumber":108,"Text":"Allah ta’ala farmaayega, phit kaare hoye yaheen pade raho aur mujh se kalaam na karo"},{"SurahNumber":23,"VerseNumber":109,"Text":"mere bandho ki ek jamaath thi jo baraabar yahi kehti rahi ke aye hamaare parvardigaar! hum imaan la chuke hai, tu hamein baqsh aur hum par rahem farma, tu sab meherbaano se zyaada meherbaan hai"},{"SurahNumber":23,"VerseNumber":110,"Text":"(lekin) tum unhe mazaaq mein hee udaate rahe yahaan tak ke (is mashghale ne) tum ko meri yaad (bhi) bhula di aur tum un se mazaaq hee karte rahe"},{"SurahNumber":23,"VerseNumber":111,"Text":"main ne aaj unhe un ke us sabr ka badhla de diya hai, ke wo qaatir qaah apni muraad ko pahonch chuke hai"},{"SurahNumber":23,"VerseNumber":112,"Text":"Allah ta’ala daryaafth farmayega ke tum zameen mein ba-etebaar barso ki ginti ke, kis qadar rahe"},{"SurahNumber":23,"VerseNumber":113,"Text":"wo kahenge ek din ya ek din se bhi kam, ginti ginne waalo se bhi poch li jiye"},{"SurahNumber":23,"VerseNumber":114,"Text":"Allah ta’ala farmayega fi l waaqe tum wahaa bahuth hee kam rahe ho, aye kaash ke tum ose pehle hee se jaan lete"},{"SurahNumber":23,"VerseNumber":115,"Text":"kya tum ye gumaan kiye hoye ho ke hum ne tumhe yo hee bekaar paida kiya hai aur ye ke tum hamaari taraf lautaaye hee na jaoge"},{"SurahNumber":23,"VerseNumber":116,"Text":"Allah ta’ala saccha baadshah hai, wo badi bulandi waala hai, us ke siva koyi maboodh nahi, wahi buzrug arsh ka maalik hai"},{"SurahNumber":23,"VerseNumber":117,"Text":"jo shaqs Allah ke saath kisi dosre maboodh ko pukaare jis ki koyi daleel us ke paas nahi, pas us ka hisaab to us ke rab ke upar hee hai, beshak kaafir log najaath se mehroom hai"},{"SurahNumber":23,"VerseNumber":118,"Text":"aur kaho ke aye mere rab! tu baqsh aur rahem kar aur tu sab meherbaano se behtar meherbaani karne waala hai"},{"SurahNumber":24,"VerseNumber":1,"Text":"ye hai wo surath jo hum ne naazil farmaayi hai aur muqarrar kardi hai aur jis mein hum ne khuli ayaate (ehkaam) utaare hai, ta ke tum yaad rakho"},{"SurahNumber":24,"VerseNumber":2,"Text":"zina kaar aurath wa mard mein se har ek ko sau(100) kode lagaao, un par Allah ki shariyath ki hadh jaari karte hoye tumhe hargiz taras na khaana chahiye, agar tumhe Allah par aur qayaamath ke din par imaan ho, un ki saza ke waqt, musalmaano ki ek jamaath maujoodh honi chahiye"},{"SurahNumber":24,"VerseNumber":3,"Text":"zaani mard bajuz zaaniya ya mushrika aurath ke aur se nikaah nahi karta aur zina kaar aurath bhi bajuz zaani ya mushrik mard ke aur nikaah nahi karti, aur imaan waalo par ye haraam kar diya gaya"},{"SurahNumber":24,"VerseNumber":4,"Text":"jo log paak daaman logo par zina ki tuhmath lagaaye, phir chaar gawaah na pesh kar sake, to unhe assi(80) kode lagaao aur kabi bhi un ki gawaahi qubool na karo, ye faasiq log hai"},{"SurahNumber":24,"VerseNumber":5,"Text":"haan jo log us ke baadh tauba aur islaah karle, to Allah ta’ala baqshne waala aur meherbaani karne wala hai"},{"SurahNumber":24,"VerseNumber":6,"Text":"jo log apni biwiyo par badh-kaari ki tuhmath lagaaye aur un ka koyi gawaah bajuz khud un ki zaath ke na ho, to aise logo mein se har ek ka sabooth ye hai ke chaar martaba Allah ki qasam kha kar kahe ke wo saccho mein se hai"},{"SurahNumber":24,"VerseNumber":7,"Text":"aur paanchwi martaba kahe ke us par Allah ta’ala ki laanath ho, agar wo jhuto mein se ho"},{"SurahNumber":24,"VerseNumber":8,"Text":"aur us aurath se saza is tarah door ho sakti hai ke wo chaar martaba Allah ki qasam kha kar kahe ke yaqinan us ka mard jhot bolne waalo mein se hai"},{"SurahNumber":24,"VerseNumber":9,"Text":"aur paanchwi dafa kahe ke us par Allah ta’ala ka ghazab ho, agar us ka qaawind saccho mein se ho"},{"SurahNumber":24,"VerseNumber":10,"Text":"agar Allah ta’ala ka fazl wa karam tum par na hota, (to tum par mashaqqath utar ti) aur Allah ta’ala tauba qubool karne wala, ba hikmath hai"},{"SurahNumber":24,"VerseNumber":11,"Text":"jo log ye bahuth bada buhtaan baandh laaye hai, ye bhi tum mein se hee ek gruh hai, tum ise apne liye bura na samjho, balke ye to tumhaare haq mein behtar hai, haan un mein se har ek shaqs par, itna gunaah hai jitna us ne kamaaya hai aur un mein se jis ne us ke bahuth bade hisse ko sar anjaam diya hai, us ke liye azaab bhi bahuth hee bada hai"},{"SurahNumber":24,"VerseNumber":12,"Text":"ose sunte hee momin mardo aur aurto ne apne haq mein nek gumaani kyo na ki aur kyo na keh diya ke ye to khullam khulla sarih buhtaan hai"},{"SurahNumber":24,"VerseNumber":13,"Text":"wo us par chaar gawaah kyo na laaye? aur jab gawaah nahi laaye, to ye buhtaan baaz log yaqinan Allah ke nazdeek mahez jhute hai"},{"SurahNumber":24,"VerseNumber":14,"Text":"agar Allah ta’ala ka fazl wa karam tum par dunya aur aaqirath mein na hota, to yaqinan tum ne jis baath ke char-che shuro kar rakhe thein, us baare mein tumhe bahuth bada azaab pahonchta"},{"SurahNumber":24,"VerseNumber":15,"Text":"jab ke tum ose apni zabaano se naql dar naql karne lage aur apne mu se wo baath nikaalne lage, jis ki tumhe muth-laq qabar na thi, go tum ise halki baath samajhte rahe, lekin Allah ta’ala ke nazdeek wo bahuth badi baath thi"},{"SurahNumber":24,"VerseNumber":16,"Text":"tum ne aisi baath ko sunte hee kyo na keh diya ke hamein aisi baath mu se nikaalni bhi laayeq nahi, ya Allah! tu paak hai, ye to bahuth bada buhtaan hai"},{"SurahNumber":24,"VerseNumber":17,"Text":"Allah ta’ala tumhe nasihath karta hai ke phir kabi bhi aisa kaam na karna agar tum sacche momin ho"},{"SurahNumber":24,"VerseNumber":18,"Text":"Allah ta’ala tumhaare saamne apni aayate bayaan farma raha hai aur Allah ta’ala ilm wa hikmath wala hai"},{"SurahNumber":24,"VerseNumber":19,"Text":"jo log musalmaano mein be hayaayi phailaane ke aarzu mandh rehte hai, un ke liye dunya aur aaqirath mein dardnaak azaab hai, Allah sab kuch jaanta hai aur tum kuch bhi nahi jaante"},{"SurahNumber":24,"VerseNumber":20,"Text":"agar tum par Allah ta’ala ka fazl aur us ki rehmath na hoti aur ye bhi ke Allah ta’ala badi shafaqqath rakhne wala meherbaan hai (to tum par azaab utar jaata)"},{"SurahNumber":24,"VerseNumber":21,"Text":"imaan waalo! shaitaan ke qadam ba qadam na chalo, jo shaqs shaitaani qadmo ki pairvi kare, to wo to be hayaayi aur bure kaamo ka hee hukm karega aur agar Allah ta’ala ka fazl wa karam tum par na hota, to tum mein se koyi bhi kabi bhi paak saaf na hota, lekin Allah ta’ala jise paak karna chaahe kar deta hai aur Allah sab sunne wala aur sab jaane wala hai"},{"SurahNumber":24,"VerseNumber":22,"Text":"tum mein se jo buzrugi aur kushaadgi waale hai, unhe apne qaraabat-daaro aur miskino aur muhaajiro ko, fi-sabilillah dene se qasam na kha leni chahiye, balke maaf kar dena aur dar guzar kar lena chahiye, kya tum nahi chaahte ke Allah ta’ala tumhaare qusoor maaf farma de? Allah qusuro ko maaf farmaane waala meherbana hai"},{"SurahNumber":24,"VerseNumber":23,"Text":"jo log paak daaman bholi bhaali ba imaan aurto par tuhmath lagaate hai, wo dunya wa aaqirath mein mal’oon hai aur un ke liye bada bhaari azaab hai"},{"SurahNumber":24,"VerseNumber":24,"Text":"jab ke un ke muqaable mein un ki zabaane aur un ke haath paao, un ke amaal ki gawaahi denge"},{"SurahNumber":24,"VerseNumber":25,"Text":"us din Allah ta’ala unhe pura pura badhla, haq wa insaaf ke saath dega aur wo jaan lenge ke Allah ta’ala hee haq hai (aur wahi) zaaher karne wala hai"},{"SurahNumber":24,"VerseNumber":26,"Text":"qabees aurte qabees mardo ke laayeq hai aur qabees mard qabees aurto ke laayeq hai aur paak aurte paak mardo ke laayeq hai aur paak mard paak aurto ke laayeq hai, aise paak logo ke mutaalliq jo kuch bakwaas (buhtaan baaz) kar rahe hai wo un se bilkul bari hai, un ke liye baqshish hai aur izzath waali rozi"},{"SurahNumber":24,"VerseNumber":27,"Text":"aye imaan waalo! apne gharo ke siva aur gharo mein na jaao jab tak ke ijaazath na le lo aur wahaan ke rehne waalo ko salaam na karlo, yahi tumhaare liye saraasar behtar hai, ta ke tum nasihath haasil karo"},{"SurahNumber":24,"VerseNumber":28,"Text":"agar wahaan tumhe koyi bhi na mil sake to phir ijaazath mile baghair andar na jaao aur agar tum se laut jaane ko kaha jaaye to tum laut hee jaao, yahi baath tumhaare liye paakiza hai jo kuch tum kar rahe ho, Allala ta’ala qoob jaanta hai"},{"SurahNumber":24,"VerseNumber":29,"Text":"haan ghair abaadh gharo mein jahaan tumhaara koyi fayeda ya asbaab ho, jaane mein tum par koyi gunaah nahi, tum jo kuch bhi zaaher karte ho aur jo chupaate ho Allah ta’ala sab kuch jaanta hai"},{"SurahNumber":24,"VerseNumber":30,"Text":"musalmaan mardo se kaho ke apni nigaahe nichi rakhe aur apni sharam-gaaho ki hifaazath rakhe, yahi in ke liye pakizgi hai, log jo kuch kare Allah ta’ala sab se qabardaar hai"},{"SurahNumber":24,"VerseNumber":31,"Text":"musalmaan aurto se kaho ke wo bhi apni nigaahe nichi rakhe aur apni ismath mein farq na aane de aur apni zeenath ko zaaher na kare sivaaye us ke, jo zaaher hai aur apne girebaano par apni odniyaa daale rahe aur apni araayesh ko kisi ke saamne zaaher na kare, sivaaye apne qaawind ke ya apne waalid ke ya apne qusur ke ya apne ladko ke ya apne qaawindh ke ladko ke ya apne bhaiyyo ke ya apne bhatijo ke ya apne bhaanjo ke ya apne mel jol ki aurto ke ya ghulaamo ke ya aise naukar chaakar mardo ke jo shehwath waale na ho ya aise baccho ke jo aurto ke parde ki baatho se muttale nahi, aur is tarah zor zor se pao maar kar na chale ke un ki poshida zeenath maloom ho jaaye, aye musalmano! tum sab ke sab Allah ki janaab mein tauba karo, ta ke tum najaath paao"},{"SurahNumber":24,"VerseNumber":32,"Text":"tum mein se jo mard, aurath be nikaah ke ho, un ka nikaah kardo aur apne nek baqth ghulaam aur laundiyo ka bhi, agar wo muflis bhi honge to Allah ta’ala unhe apne fazl se ghani bana dega, Allah ta’ala kushaadgi wala aur ilm wala hai"},{"SurahNumber":24,"VerseNumber":33,"Text":"aur un logo ko paak daaman rehna chahiye jo apna nikaah karne ka maqdoor nahi rakhte, yahaan tak ke Allah ta’ala unhe apne fazl se maal daar bana de, tumhaare ghulaamo mein se jo koyi kuch tumhe de kar azaadi ki tehreer karaani chaahe, to tum aisi tehreer unhe kar diya karo, agar tum ko un mein koyi bhalaayi nazar aati ho, aur Allah ne jo maal tumhe de rakha hai, us mein se unhe bhi do, tumhaari jo laundiya paak daaman rehna chahti hai, unhe dunya ki zindagi ke faayede ki gharz se badh-kaari par majboor na karo, aur jo unhe majboor karde, to Allah ta’ala un par jabar ke baadh baqsh dene waala aur meherbaani karne wala hai"},{"SurahNumber":24,"VerseNumber":34,"Text":"hum ne tumhaari taraf khuli aur roushan aayate utaar di hai aur un logo ki kahaawate jo tum se pehle guzar chuke hai aur parhezgaaro ke liye nasihath"},{"SurahNumber":24,"VerseNumber":35,"Text":"Allah noor hai asmaano ka aur zameen ka, us ke noor ki misaal misl ek taaq ke hai jis mein chiraagh ho aur chiraagh sheeshe ki qandil mein ho aur sheesha misl chamakte hoye roushan sitaare ke ho, wo chiraagh ek ba barkath daraqth zaitoon ke tel se jalaya jata ho, jo daraqth na mashriqi hai na maghribi, khud wo tel qareeb hai ke aap hee roushni dene lage, agar che ose aag na bhi chuye, noor par noor hai, Allah ta’ala apne noor ki taraf rehnumaayi karta hai jise chaahe logo (ke samjhaane) ko ye misaale Allah ta’ala bayaan farma raha hai aur Allah ta’ala har cheez ke haal se ba qoobi waaqif hai"},{"SurahNumber":24,"VerseNumber":36,"Text":"un gharo mein jin ke bulandh karne aur jin mein apne naam ki yaad ka Allah ta’ala ne hukm diya hai wahaan subaah wa shaam Allah ta’ala ki tasbih bayaan karte hai"},{"SurahNumber":24,"VerseNumber":37,"Text":"aise log jinhe tijaarath aur qareed wa farooqth Allah ke zikr se aur namaaz ke qaayam karne aur zakaath adaa karne se ghaafil nahi karti, us din se darte hai, jis din bahuth se dil aur bahuth si aankhe ulat palat ho jayengi"},{"SurahNumber":24,"VerseNumber":38,"Text":"us iraade se ke Allah unhe un ke amaal ka behetreen badhla de, balke apne fazl se aur kuch zyaadati ata farmaaye, Allah ta’ala jise chaahe be-shumaar roziya deta hai"},{"SurahNumber":24,"VerseNumber":39,"Text":"aur kaafiro ke amaal misl us chamakti hoyi reth ke hai, jo chatel maidaan mein ho, jise pyaasa shaqs door se paani samajhta hai, lekin jab us ke paas pahonchta hai to, ose kuch bhi nahi paata, haan Allah ko apne paas paata hai jo us ka hisaab pura pura chuka deta hai, Allah bahuth jald hisaab kar dene waala hai"},{"SurahNumber":24,"VerseNumber":40,"Text":"ya misl un andhero ke hai jo nihaayath gehre samandar ki tay mein ho, jise upar ta le ki maujo ne dhaanp rakha ho, phir upar se baadal chaaye hoye ho, algharz andheriyaa hai, jo upar ta le pay dar pay hai, jab apna haath nikaale to us se bhi qareeb hai ke na dekh sa ke aur (baath ye hai ke) jise Allah ta’ala hee noor na de, us ke paas koyi roushni nahi hoti"},{"SurahNumber":24,"VerseNumber":41,"Text":"kya aap ne nahi dekha ke asmaano aur zameen ki kul maqlooq aur par phailaaye udne waale kul parindh Allah ki tasbih mein mashghool hai, har ek ki namaaz aur tasbih ose maloom hai, log jo kuch kare, us se Allah ba-qoobi waaqif hai"},{"SurahNumber":24,"VerseNumber":42,"Text":"zameen wa asmaan ki baadh’shaahath Allah hee ki hai aur Allah ta’ala hee ki taraf lautna hai"},{"SurahNumber":24,"VerseNumber":43,"Text":"kya aap ne nahi dekha ke Allah ta’ala baadalo ko chalaata hai, phir unhe milaata hai, phir unhe tay ba tay kar deta hai, phir aap dekhte hai ke un ke darmiyaan mein se meh barsata hai, wahi asmaan ki jaanib se olo ke pahaad mein se ole barsata hai, phir jinhe chaahe un ke paas unhe barsaaye aur jin se chaahe un se unhe hata de, baadal hee se nikalne waali bijli ki chamak, aisi hoti hai ke goya ab aankho ki roushni le chali"},{"SurahNumber":24,"VerseNumber":44,"Text":"Allah ta’ala hee din aur raath ko raddu badal karta rehta hai, aankho waalo ke liye to us mein yaqinan badi badi ibrate hai"},{"SurahNumber":24,"VerseNumber":45,"Text":"tamaam ke tamaam chalne phirne waale jaandaaro ko Allah ta’ala hee ne paani se paida kiya hai, un mein se baaz to apne pet ke bal chalte hai, baaz do paao par chalte hai, baaz chaar paao par chalte hai, Allah ta’ala jo chahta hai paida karta hai, beshak Allah ta’ala har cheez par qaadir hai"},{"SurahNumber":24,"VerseNumber":46,"Text":"bila shak wa shuba hum ne roushan aur waazeh aayate utaar di hai, Allah ta’ala jise chaahe sidhi raah dikha deta hai"},{"SurahNumber":24,"VerseNumber":47,"Text":"aur kehte hai ke hum Allah ta’ala aur rasool par imaan laaye aur farma-bardaar hoye, phir un mein se ek firqa, us ke baadh bhi phir jaata hai, ye imaan waale hai (hee) nahi"},{"SurahNumber":24,"VerseNumber":48,"Text":"jab ye us baath ki taraf bulaaye jaate hai ke Allah aur us ka rasool un ke jhagde chuka de, to bhi un ki ek jamaath mu modne waali ban jaati hai"},{"SurahNumber":24,"VerseNumber":49,"Text":"haan agar unhee ko haq pahonchta ho to, muti wa farma-bardaar ho kar us ki taraf chale aate hai"},{"SurahNumber":24,"VerseNumber":50,"Text":"kya un ke dilo mein bimaari hai? ya ye shak wa shuba mein pade hoye hai? ya unhe us baath ka dar hai ke Allah ta’ala aur us ka rasool un ki haq talfi na kare? baath ye hai ke ye log khud hee bade zaalim hai"},{"SurahNumber":24,"VerseNumber":51,"Text":"imaan waalo ka qaul to ye hai ke jab unhe is liye bulaaya jaata hai ke Allah aur us ka rasool un mein faisla karde, to wo kehte hai ke hum ne suna aur maan liya, yahi log kamyaab hone waale hai"},{"SurahNumber":24,"VerseNumber":52,"Text":"jo bhi Allah ta’ala ki, us ke rasool ki farma bardaari kare, khaufe ilaahi rakhe aur us ke azaabo se darte rahe, wahi najaath paane waale hai"},{"SurahNumber":24,"VerseNumber":53,"Text":"badi puqtagi ke saath Allah ta’ala ki qasme kha kha kar kehte hai ke aap ka hukm hote hee nikal khade honge, keh dijiye ke bas qasme na khaao(tumhaari) ita’ath (ki haqiqath) maloom hai jo kuch tum kar rahe ho, Allah ta’ala us se ba qabar hai"},{"SurahNumber":24,"VerseNumber":54,"Text":"keh di jiye ke Allah ta’ala ka hukm maano, rasool Allah ki ita’ath karo, phir bhi agar tum ne ru gardaani ki, to rasool ke zimme to sirf wahi hai jo us par laazim kar diya gaya hai, aur tum par us ki jawaab dehi hai jo tum par rakha gaya hai, hidaayath to tumhe osi waqt milegi jab rasool ki ma teheti karo, suno rasool ke zimme to sirf saaf taur par pahoncha dena hai"},{"SurahNumber":24,"VerseNumber":55,"Text":"tum mein se un logo se jo imaan laaye hai, aur nek amaal kiye hai, Allah ta’ala waada farma chuka hai ke, unhe zaroor zameen mein qalifa banayega, jaise ke un logo ko qalifa banaya tha, jo un se pehle thein aur yaqinan un ke liye un ke us deen ko mazboti ke saath muh-kam kar ke jama dega, jise un ke liye wo pasand farma chuka hai aur un ke us khauf wa qatar ko wo aman wa amaan se badal dega, wo meri ibaadath karenge, mere saath kisi ko bhi shareek na teh rayenge, us ke baadh bhi jo log na shukri aur kufr kare, wo yaqinan faasiq hai"},{"SurahNumber":24,"VerseNumber":56,"Text":"namaaz ki paabandi karo, zakaath ada karo aur Allah ta’ala ke rasool ki farma bardaari mein lage raho, ta ke tum par rahem kiya jaaye"},{"SurahNumber":24,"VerseNumber":57,"Text":"ye qayaal aap kabi bhi na karna ke, munkir log zameen mein (idhar udhar bhaag kar) hamein hara dene waale hai, un ka asli thikaana to jahannam hai, jo yaqinan bahuth hee bura thikaana hai"},{"SurahNumber":24,"VerseNumber":58,"Text":"imaan waalo! tum se tumhaari milkiyath ke ghulaamo ko aur unhe bhi jo tum mein se bulughath ko na pahonche ho (apne aane ki) teen waqto mein ijaazath haasil karni zaruri hai, namaaze fajr se pehle aur zuhar ke waqt jab ke tum apne kapde utaar rakhte ho aur eisha ki namaaz ke baadh, ye teeno waqt tumhaari (khalwath) aur parde ke hai, in waqto ke ma siva, na to tum par koyi gunaah hai aur na un par, tum sab aapas mein ek dosre ke paas ba-kasrath aane jaane waale ho(hee) Allah is tarah khol khol kar apne ehkaam tum se bayaan farma raha hai, Allah ta’ala pure ilm aur kaamil hikmath wala hai"},{"SurahNumber":24,"VerseNumber":59,"Text":"aur tumhaare bacche bhi jab bulughath ko pahonch jaaye to, jis tarah un ke agle log ijaazath maangte hai, unhe bhi ijaazath maang kar aana chahiye, Allah ta’ala tum se isi tarah apni aayate bayaan farmata hai, Allah ta’ala hee ilm wa hikmath wala hai"},{"SurahNumber":24,"VerseNumber":60,"Text":"badi budhi aurte jinhe nikaah ki ummid (aur qaahish hee) na rahi ho, wo agar apne kapde utaar rakhe to un par koyi gunaah nahi, bashart ye ke wo apna banaao singaar zaaher karne waaliya na ho, ta ham agar un se bhi ehtiyaath rakhe to un ke liye bahuth afzal hai aur Allah ta’ala sunta jaanta hai"},{"SurahNumber":24,"VerseNumber":61,"Text":"andhe par langde par bimaar par aur khud tum par (muth-laqan) koyi harj nahi ke tum apne gharo se kha lo, ya apne baapo ke gharo se, ya apni maao ke gharo se ya apne bhaiyyo ke gharo se ya apni behno ke gharo se ya apne chachao ke gharo se ya apni phupiyo ke gharo se ya apne mamuo ke gharo se ya apni qalaao ke gharo se, ya un gharo se jin ki kunjiyo ke tum maalik ho, ya apne dosto ke gharo se, tum par us mein bhi koyi gunah nahi ke tum sab saath baith kar khana khao ya alag alag, pas jab tum gharo mein jaane lago, to apne ghar waalo ko salaam kar liya karo, dua e khair hai jo ba-barkath aur pakiza hai, Allah ta’ala ki taraf se naazil shuda, yo hee Allah ta’ala khol khol kar tum se apne ehkaam bayaan farma raha hai ta ke tum samajh lo"},{"SurahNumber":24,"VerseNumber":62,"Text":"ba imaan log to wahi hai jo Allah ta’ala par aur us ke rasool par yaqeen rakhte hai aur jab aise maamle mein jis mein logo ke jama hone ki zarurath hoti hai, nabi ke saath hote hai, to jab tak aap se ijaazath na le kahi nahi jaate, jo log aise mauqe par aap se ijaazath le lete hai, haqiqath mein yahi hai jo Allah ta’ala par aur us ke rasool par imaan la chuke hai, pas jab aise log aap se apne kisi kaam ke liye ijaazath talab kare to aap un mein se jise chaahe ijaazath de de, aur un ke liye Allah ta’ala se baqshish ki dua maange, beshak Allah baqshne waala meherbaan hai"},{"SurahNumber":24,"VerseNumber":63,"Text":"tum Allah ta’ala ke Nabi ke bulaane ko aisa bulaawa na karlo jaisa ke aapas mein ek dosre ko hota hai, tum mein se unhe Allah qoob jaanta hai jo nazar bacha kar chupke se, sarak jaate hai, suno, jo log hukme rasool ki muqaalifath karte hai, unhe darte rehna chahiye, ke kahi un par koyi zabardasth aafath na aa pade ya unhe dardnaak azaab na pahonche"},{"SurahNumber":24,"VerseNumber":64,"Text":"agaah ho jaao ke asmaan wa zameen mein jo kuch hai sab Allah ta’ala hee ka hai, jis rawish par tum ho, wo ose ba-qoobi jaanta hai aur jis din ye sab us ki taraf lautaaye jayenge, us din un ko un ke kiye se wo qabardaar kar dega, Allah ta’ala sab kuch jaanne waala hai"},{"SurahNumber":25,"VerseNumber":1,"Text":"bahuth ba barkath hai wo Allah ta’ala jis ne apne bandhe par furqaan utaara, ta ke wo tamaam logo ke liye agaah karne wala ban jaaye"},{"SurahNumber":25,"VerseNumber":2,"Text":"osi Allah ki saltanath hai asamaano aur zameen ki, aur wo koyi aulaad nahi rakhta, na us ki saltanath mein koyi us ka saajhi hai, aur har cheez ko us ne paida kar ke ek munasib andaza tehra diya hai"},{"SurahNumber":25,"VerseNumber":3,"Text":"un logo ne Allah ke siva jinhe apne maboodh tehra rakhe hai wo kisi cheez ko paida nahi kar sakte, balke wo khud paida kiye jaate hai, ye to apni jaan ke nuqsaan nafa ka bhi eqtiyaar nahi rakhte aur na mauth wa hayaath ke, aur na dubara ji uthne ke wo maalik hai"},{"SurahNumber":25,"VerseNumber":4,"Text":"aur kaafiro ne kaha ye to bas khud osi ka ghada ghadaaya jhoot hai, jis par aur logo ne bhi us ki madad ki hai, dar asl ye kaafir bade hee zulm aur sar ta sar jhoot ke murtakib hoye hai"},{"SurahNumber":25,"VerseNumber":5,"Text":"aur ye bhi kaha ke ye to aglo ke afsaane hai jo us ne likha rakhe hai, bas wahi subah wa shaam us ke saamne pade jaate hai"},{"SurahNumber":25,"VerseNumber":6,"Text":"keh dijiye ke ose to us Allah ne utaara hai, jo asmaan wa zameen ki tamaam pushida baatho ko jaanta hai, beshak wo bada hee baqshne wala hai, meherbaan hai"},{"SurahNumber":25,"VerseNumber":7,"Text":"aur unhone kaha ke ye kaisa rasool hai? ke khana khaata hai aur bazaaro mein chalta phirta hai, us ke paas koyi farishta kyo nahi bheja jaata? ke wo bhi us ke saath ho kar daraane wala ban jaata"},{"SurahNumber":25,"VerseNumber":8,"Text":"ya us ke paas koyi qazaana hee daal diya jaata ya us ka koyi baagh hee hota jis mein se ye khaata aur un zaalimo ne kaha ke tum aise aadmi ke piche ho liye ho, jis par jaadu kar diya gaya hai"},{"SurahNumber":25,"VerseNumber":9,"Text":"qayaal to ki jiye! ke ye log aap ki nisbath kaisi kaisi baatein banaate hai, pas jis se khud hee behek rahe hai aur kisi tarah raah par nahi aa sakte"},{"SurahNumber":25,"VerseNumber":10,"Text":"Allah ta’ala to aisa ba-barkath hai, ke agar chaahe to aap ko bahuth se aise baghaath inaayath farma de jo un ke kahe hoye baagh se bahuth hee behtar ho, jin ke niche nehre lehre le rahi ho aur aap ko bahuth se (pokhta) mahal bhi de de"},{"SurahNumber":25,"VerseNumber":11,"Text":"baath ye hai ke ye log qayaamath ko jhoot samajhte hai aur qayaamath ke jhutlaane waalo ke liye hum ne bhadakti hoyi aag tayyaar kar rakhi hai"},{"SurahNumber":25,"VerseNumber":12,"Text":"jab wo unhe door se dekhegi, to ye us ka ghusse se bhiparna aur dahaadna sunenge"},{"SurahNumber":25,"VerseNumber":13,"Text":"aur jab ye jahannam ki kisi tang jageh mein mashke kas kar phek diye jayenge, to wahaan apne liye mauth hee mauth pukarenge"},{"SurahNumber":25,"VerseNumber":14,"Text":"(un se kaha jayega) aaj ek hee mauth ko na pukaro, balke bahuth si amwaath ko pukaaro"},{"SurahNumber":25,"VerseNumber":15,"Text":"aap keh dijiye ke kya ye behtar hai ya wo hameshgi waali jannath jis ka waada parhezgaaro se kiya gaya hai, jo un ka badhla hai aur un ke lautne ki asli jageh hai"},{"SurahNumber":25,"VerseNumber":16,"Text":"wo jo chaahenge un ke liye wahaan maujoodh hoga, hamesha rehne waale, ye to aap ke rab ke zimme waada hai, jo qaabile talab hai"},{"SurahNumber":25,"VerseNumber":17,"Text":"aur jis din Allah ta’ala unhe aur sivaaye Allah ke jinhe ye pujte rahe, unhe jama kar ke puchega, ke kya mere un bandho ko tum ne gumraah kiya, ya ye khud hee raah se gum ho gaye"},{"SurahNumber":25,"VerseNumber":18,"Text":"wo jawaab denge ke tu paak zaath hai, khud hamein hee ye zeba na tha, ke tere siva auro ko apna kaar-saaz banaate, baath ye hai ke tu ne unhe aur un ke baap dadaao ko aasudgiya ata farmaayi, yahaan tak ke wo nasihath bhula baithe, ye log thein hee halaak hone waale"},{"SurahNumber":25,"VerseNumber":19,"Text":"to unhone to, tumhe tumhaari tamaam baatho mein jhutlaaya, ab na to tum mein azaabo ke pherne ki taaqath hai na madad karne ki, tum mein se jis jis ne zulm kiya hai, hum ose bada azaab chakayenge"},{"SurahNumber":25,"VerseNumber":20,"Text":"hum ne aap se pehle jitne rasool bheje sab ke sab khaana bhi khaate thein aur bazaaro mein bhi chalte phirte thein aur hum ne tum mein se har ek ko dosre ki azmaayesh ka zariya bana diya, kya tum sabr karoge? tera rab sab kuch dekhne wala hai"}]}