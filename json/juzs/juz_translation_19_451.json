{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"جو لوگ ہمارے حضور پیش ہونے کا اندیشہ نہیں رکھتے وہ کہتے ہیں \"کیوں نہ فرشتے ہمارے پاس بھیجے جائیں؟ یا پھر ہم اپنے رب کو دیکھیں\" بڑا گھمنڈ لے بیٹھے یہ اپنے نفس میں اور حد سے گزر گئے یہ اپنی سرکشی میں"},{"SurahNumber":25,"VerseNumber":22,"Text":"جس روز یہ فرشتوں کو دیکھیں گے وہ مجرموں کے لیے کسی بشارت کا دن نہ ہوگا، چیخ اٹھیں گے کہ پناہ بخدا"},{"SurahNumber":25,"VerseNumber":23,"Text":"اور جو کچھ بھی ان کا کیا دھرا ہے اُسے لے کر ہم غبار کی طرح اڑا دیں گے"},{"SurahNumber":25,"VerseNumber":24,"Text":"بس وہی لوگ جو جنت کے مستحق ہیں اُس دن اچھی جگہ ٹھیریں گے اور دوپہرگزارنے کو عمدہ مقام پائیں گے"},{"SurahNumber":25,"VerseNumber":25,"Text":"آسمان کو چیرتا ہوا ایک بادل اس روز نمودار ہو گا اور فرشتوں کے پرے کے پرے اتار دیے جائیں گے"},{"SurahNumber":25,"VerseNumber":26,"Text":"اُس روز حقیقی بادشاہی صرف رحمان کی ہو گی اور وہ منکرین کے لیے بڑا سخت دن ہو گا"},{"SurahNumber":25,"VerseNumber":27,"Text":"ظالم انسان اپنا ہاتھ چبائے گا اور کہے گا \"کاش میں نے رسول کا ساتھ دیا ہوتا"},{"SurahNumber":25,"VerseNumber":28,"Text":"ہائے میری کم بختی، کاش میں نے فلاں شخص کو دوست نہ بنایا ہوتا"},{"SurahNumber":25,"VerseNumber":29,"Text":"اُس کے بہکائے میں آ کر میں نے وہ نصیحت نہ مانی جو میرے پاس آئی تھی، شیطان انسان کے حق میں بڑا ہی بے وفا نکلا"},{"SurahNumber":25,"VerseNumber":30,"Text":"اور رسول کہے گا کہ \"اے میرے رب، میری قوم کے لوگوں نے اس قرآن کو نشانہ تضحیک بنا لیا تھا"},{"SurahNumber":25,"VerseNumber":31,"Text":"اے محمدؐ، ہم نے تو اسی طرح مجرموں کو ہر نبی کا دشمن بنایا ہے اور تمہارے لیے تمہارا رب ہی رہنمائی اور مدد کو کافی ہے"},{"SurahNumber":25,"VerseNumber":32,"Text":"منکرین کہتے ہیں \"اِس شخص پر سارا قرآن ایک ہی وقت میں کیوں نہ اتار دیا گیا؟\" ہاں، ایسا اس لیے کیا گیا ہے کہ اس کو اچھی طرح ہم تمہارے ذہن نشین کرتے رہیں اور (اسی غرض کے لیے) ہم نے اس کو ایک خاص ترتیب کے ساتھ الگ الگ اجزاء کی شکل دی ہے"},{"SurahNumber":25,"VerseNumber":33,"Text":"اور (اس میں یہ مصلحت بھی ہے) کہ جب کبھی وہ تمہارے سامنے کوئی نرالی بات (یا عجیب سوال) لے کر آئے، اُس کا ٹھیک جواب بر وقت ہم نے تمہیں دے دیا اور بہترین طریقے سے بات کھول دی"},{"SurahNumber":25,"VerseNumber":34,"Text":"جو لوگ اوندھے منہ جہنم کی طرف دھکیلے جانے والے ہیں ان کا موقف بہت برا اور ان کی راہ حد درجہ غلط ہے"},{"SurahNumber":25,"VerseNumber":35,"Text":"ہم نے موسیٰؑ کو کتاب دی اور اس کے ساتھ اس کے بھائی ہارونؑ کو مددگار کے طور پر لگایا"},{"SurahNumber":25,"VerseNumber":36,"Text":"اور اُن سے کہا کہ جاؤ اُس قوم کی طرف جس نے ہماری آیات کو جھٹلا دیا ہے آخر کار اُن لوگوں کو ہم نے تباہ کر کے رکھ دیا"},{"SurahNumber":25,"VerseNumber":37,"Text":"یہی حال قوم نوحؑ کا ہوا جب انہوں نے رسولوں کی تکذیب کی ہم نے اُن کو غرق کر دیا اور دنیا بھر کے لوگوں کے لیے ایک نشان عبرت بنا دیا اور ان ظالموں کے لیے ایک دردناک عذاب ہم نے مہیا کر رکھا ہے"},{"SurahNumber":25,"VerseNumber":38,"Text":"اِسی طرح عاد اور ثمود اور اصحاب الرس اور بیچ کی صدیوں کے بہت سے لوگ تباہ کیے گئے"},{"SurahNumber":25,"VerseNumber":39,"Text":"اور ان میں سے ہر ایک کو ہم نے (پہلے تباہ ہونے والوں کی) مثالیں دے دے کر سمجھایا اور آخرکار ہر ایک کو غارت کر دیا"},{"SurahNumber":25,"VerseNumber":40,"Text":"اور اُس بستی پر تو اِن کا گزر ہو چکا ہے جس پر بدترین بارش برسائی گئی تھی کیا انہوں نے اس کا حال دیکھا نہ ہو گا؟ مگر یہ موت کے بعد دوسری زندگی کی توقع ہی نہیں رکھتے"},{"SurahNumber":25,"VerseNumber":41,"Text":"یہ لوگ جب تمہیں دیکھتے ہیں تو تمہارا مذاق بنا لیتے ہیں (کہتے ہیں) \"کیا یہ شخص ہے جسے خدا نے رسول بنا کر بھیجا ہے؟"},{"SurahNumber":25,"VerseNumber":42,"Text":"اِس نے تو ہمیں گمراہ کر کے اپنے معبودوں سے برگشتہ ہی کر دیا ہوتا اگر ہم اُن کی عقیدت پر جم نہ گئے ہوتے\" اچھا، وہ وقت دور نہیں ہے جب عذاب دیکھ کر اِنہیں خود معلوم ہو جائے گا کہ کون گمراہی میں دور نکل گیا تھا"},{"SurahNumber":25,"VerseNumber":43,"Text":"کبھی تم نے اُس شخص کے حال پر غور کیا ہے جس نے اپنی خواہش نفس کو اپنا خدا بنا لیا ہو؟ کیا تم ایسے شخص کو راہِ راست پر لانے کا ذمہ لے سکتے ہو؟"},{"SurahNumber":25,"VerseNumber":44,"Text":"کیا تم سمجھتے ہو کہ ان میں سے اکثر لوگ سنتے اور سمجھتے ہیں؟ یہ تو جانوروں کی طرح ہیں، بلکہ اُن سے بھی گئے گزرے"},{"SurahNumber":25,"VerseNumber":45,"Text":"تم نے دیکھا نہیں کہ تمہارا رب کس طرح سایہ پھیلا دیتا ہے؟ اگر وہ چاہتا تو اسے دائمی سایہ بنا دیتا ہم نے سورج کو اُس پر دلیل بنایا"},{"SurahNumber":25,"VerseNumber":46,"Text":"پھر (جیسے جیسے سورج اٹھتا جاتا ہے) ہم اس سائے کو رفتہ رفتہ اپنی طرف سمیٹتے چلے جاتے ہیں"},{"SurahNumber":25,"VerseNumber":47,"Text":"اور وہ اللہ ہی ہے جس نے رات کو تمہارے لیے لباس، اور نیند کو سکونِ موت، اور دن کو جی اٹھنے کا وقت بنایا"},{"SurahNumber":25,"VerseNumber":48,"Text":"اور وہی ہے جو اپنی رحمت کے آگے آگے ہواؤں کو بشارت بنا کر بھیجتا ہے پھر آسمان سے پاک پانی نازل کرتا ہے"},{"SurahNumber":25,"VerseNumber":49,"Text":"تاکہ ایک مردہ علاقے کو اس کے ذریعے زندگی بخشے اور اپنی مخلوق میں سے بہت سے جانوروں اور انسانوں کو سیراب کرے"},{"SurahNumber":25,"VerseNumber":50,"Text":"اس کرشمے کو ہم بار بار ان کے سامنے لاتے ہیں تاکہ وہ کچھ سبق لیں، مگر اکثر لوگ کفر اور ناشکری کے سوا کوئی دوسرا رویہ اختیار کرنے سے انکار کر دیتے ہیں"},{"SurahNumber":25,"VerseNumber":51,"Text":"اگر ہم چاہتے تو ایک ایک بستی میں ایک ایک نذیر اٹھا کھڑا کرتے"},{"SurahNumber":25,"VerseNumber":52,"Text":"پس اے نبیؐ، کافروں کی بات ہرگز نہ مانو اور اس قرآن کو لے کر ان کے ساتھ جہاد کبیر کرو"},{"SurahNumber":25,"VerseNumber":53,"Text":"اور وہی ہے جس نے دو سمندروں کو ملا رکھا ہے ایک لذیذ و شیریں، دوسرا تلخ و شور اور دونوں کے درمیان ایک پردہ حائل ہے ایک رکاوٹ ہے جو انہیں گڈ مڈ ہونے سے روکے ہوئے ہے"},{"SurahNumber":25,"VerseNumber":54,"Text":"اور وہی ہے جس نے پانی سے ایک بشر پیدا کیا، پھر اس سے نسب اور سسرال کے دو الگ سلسلے چلائے تیرا رب بڑا ہی قدرت والا ہے"},{"SurahNumber":25,"VerseNumber":55,"Text":"اس خدا کو چھوڑ کر لوگ اُن کو پوج رہے ہیں جو نہ ان کو نفع پہنچا سکتے ہیں نہ نقصان، اور اوپر سے مزید یہ کہ کافر اپنے رب کے مقابلے میں ہر باغی کا مدد گار بنا ہوا ہے"},{"SurahNumber":25,"VerseNumber":56,"Text":"اے محمدؐ، تم کو تو ہم نے بس ایک مبشر اور نذیر بنا کر بھیجا ہے"},{"SurahNumber":25,"VerseNumber":57,"Text":"اِن سے کہہ دو کہ \"میں اس کام پر تم سے کوئی اُجرت نہیں مانگتا، میری اُجرت بس یہی ہے کہ جس کا جی چاہے وہ اپنے رب کا راستہ اختیار کر لے"},{"SurahNumber":25,"VerseNumber":58,"Text":"اور اے محمدؐ، اُس خدا پر بھروسہ رکھو جو زندہ ہے اور کبھی مرنے والا نہیں اس کی حمد کے ساتھ اس کی تسبیح کرو اپنے بندوں کے گناہوں سے بس اُسی کا باخبر ہونا کافی ہے"},{"SurahNumber":25,"VerseNumber":59,"Text":"وہ جس نے چھ دنوں میں زمین اور آسمان کو اور اُن ساری چیزوں کو بنا کر رکھ دیا جو آسمان و زمین کے درمیان ہیں، پھر آپ ہی (کائنات کے تخت سلطنت) \"عرش\" پر جلوہ فرما ہوا رحمٰن، اس کی شان بس کسی جاننے والے سے پوچھو"},{"SurahNumber":25,"VerseNumber":60,"Text":"اِن لوگوں سے جب کہا جاتا ہے کہ اس رحمان کو سجدہ کرو تو کہتے ہیں \"رحمان کیا ہوتا ہے؟ کیا بس جسے تو کہہ دے اسی کو ہم سجدہ کرتے پھریں؟\" یہ دعوت ان کی نفرت میں الٹا اور اضافہ کر دیتی ہے"},{"SurahNumber":25,"VerseNumber":61,"Text":"بڑا متبرک ہے وہ جس نے آسمان میں برج بنائے اور اس میں ایک چراغ اور ایک چمکتا چاند روشن کیا"},{"SurahNumber":25,"VerseNumber":62,"Text":"وہی ہے جس نے رات اور دن کو ایک دوسرے کا جانشین بنایا، ہر اس شخص کے لیے جو سبق لینا چاہے، یا شکر گزار ہونا چاہے"},{"SurahNumber":25,"VerseNumber":63,"Text":"رحمان کے (اصلی) بندے وہ ہیں جو زمین پر نرم چال چلتے ہیں اور جاہل ان کے منہ کو آئیں تو کہہ دیتے ہیں کہ تم کو سلام"},{"SurahNumber":25,"VerseNumber":64,"Text":"جو اپنے رب کے حضور سجدے اور قیام میں راتیں گزارتے ہیں"},{"SurahNumber":25,"VerseNumber":65,"Text":"جو دعائیں کرتے ہیں کہ \"اے ہمارے رب، جہنم کے عذاب سے ہم کو بچا لے، اُس کا عذاب تو جان کا لاگو ہے"},{"SurahNumber":25,"VerseNumber":66,"Text":"وہ بڑا ہی برا مستقر اور مقام ہے"},{"SurahNumber":25,"VerseNumber":67,"Text":"جو خرچ کرتے ہیں تو نہ فضول خرچی کرتے ہیں نہ بخل، بلکہ ان کا خرچ دونوں انتہاؤں کے درمیان اعتدال پر قائم رہتا ہے"},{"SurahNumber":25,"VerseNumber":68,"Text":"جو اللہ کے سوا کسی اور معبود کو نہیں پکارتے، اللہ کی حرام کی ہوئی کسی جان کو ناحق ہلاک نہیں کرتے، اور نہ زنا کے مرتکب ہوتے ہیں یہ کام جو کوئی کرے وہ اپنے گناہ کا بدلہ پائے گا"},{"SurahNumber":25,"VerseNumber":69,"Text":"قیامت کے روز اس کو مکرّر عذاب دیا جائے گا اور اسی میں وہ ہمیشہ ذلت کے ساتھ پڑا رہے گا"},{"SurahNumber":25,"VerseNumber":70,"Text":"اِلّا یہ کہ کوئی (ان گناہوں کے بعد) توبہ کر چکا ہو اور ایمان لا کر عمل صالح کرنے لگا ہو ایسے لوگوں کی برائیوں کو اللہ بھلائیوں سے بدل دے گا اور وہ بڑا غفور رحیم ہے"},{"SurahNumber":25,"VerseNumber":71,"Text":"جو شخص توبہ کر کے نیک عملی اختیار کرتا ہے وہ تو اللہ کی طرف پلٹ آتا ہے جیسا کہ پلٹنے کا حق ہے"},{"SurahNumber":25,"VerseNumber":72,"Text":"(اور رحمٰن کے بندے وہ ہیں) جو جھوٹ کے گواہ نہیں بنتے اور کسی لغو چیز پر ان کا گزر ہو جائے تو شریف آدمیوں کی طرح گزر جاتے ہیں"},{"SurahNumber":25,"VerseNumber":73,"Text":"جنہیں اگر اُن کے رب کی آیات سنا کر نصیحت کی جاتی ہے تو وہ اس پر اندھے اور بہرے بن کر نہیں رہ جاتے"},{"SurahNumber":25,"VerseNumber":74,"Text":"جو دعائیں مانگا کرتے ہیں کہ \"اے ہمارے رب، ہمیں اپنی بیویوں اور اپنی اولاد سے آنکھوں کی ٹھنڈک دے اور ہم کو پرہیز گاروں کا امام بنا"},{"SurahNumber":25,"VerseNumber":75,"Text":"یہ ہیں وہ لوگ جو اپنے صبر کا پھل منزل بلند کی شکل میں پائیں گے آداب و تسلیمات سے اُن کا استقبال ہو گا"},{"SurahNumber":25,"VerseNumber":76,"Text":"وہ ہمیشہ ہمیشہ وہاں رہیں گے کیا ہی اچھا ہے وہ مستقر اور وہ مقام"},{"SurahNumber":25,"VerseNumber":77,"Text":"اے محمدؐ، لوگوں سے کہو \"میرے رب کو تمہاری کیا حاجت پڑی ہے اگر تم اس کو نہ پکارو اب کہ تم نے جھٹلا دیا ہے، عنقریب وہ سزا پاؤ گے کہ جان چھڑانی محال ہو گی"},{"SurahNumber":26,"VerseNumber":1,"Text":"ط س م"},{"SurahNumber":26,"VerseNumber":2,"Text":"یہ کتاب مبین کی آیات ہیں"},{"SurahNumber":26,"VerseNumber":3,"Text":"اے محمدؐ، شاید تم اس غم میں اپنی جان کھو دو گے کہ یہ لوگ ایمان نہیں لاتے"},{"SurahNumber":26,"VerseNumber":4,"Text":"ہم چاہیں تو آسمان سے ایسی نشانی نازل کر سکتے ہیں کہ اِن کی گردنیں اس کے آگے جھک جائیں"},{"SurahNumber":26,"VerseNumber":5,"Text":"اِن لوگوں کے پاس رحمان کی طرف سے جو نئی نصیحت بھی آتی ہے یہ اس سے منہ موڑ لیتے ہیں"},{"SurahNumber":26,"VerseNumber":6,"Text":"اب کہ یہ جھٹلا چکے ہیں، عنقریب اِن کو اس چیز کی حقیقت (مختلف طریقوں سے) معلوم ہو جائے گی جس کا یہ مذاق اڑاتے رہے ہیں"},{"SurahNumber":26,"VerseNumber":7,"Text":"اور کیا انہوں نے کبھی زمین پر نگاہ نہیں ڈالی کہ ہم نے کتنی کثیر مقدار میں ہر طرح کی عمدہ نباتات اس میں پیدا کی ہیں؟"},{"SurahNumber":26,"VerseNumber":8,"Text":"یقیناً اس میں ایک نشانی ہے، مگر ان میں سے اکثر ماننے والے نہیں"},{"SurahNumber":26,"VerseNumber":9,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":10,"Text":"اِنہیں اس وقت کا قصہ سناؤ جب کہ تمہارے رب نے موسیٰؑ کو پکارا \"ظالم قوم کے پاس جا"},{"SurahNumber":26,"VerseNumber":11,"Text":"فرعون کی قوم کے پاس، کیا وہ ڈرتے نہیں؟"},{"SurahNumber":26,"VerseNumber":12,"Text":"اُس نے عرض کیا \"اے رب، مجھے خوف ہے کہ وہ مجھے جھٹلا دیں گے"},{"SurahNumber":26,"VerseNumber":13,"Text":"میرا سینہ گھٹتا ہے اور میری زبان نہیں چلتی آپ ہارونؑ کی طرف رسالت بھیجیں"},{"SurahNumber":26,"VerseNumber":14,"Text":"اور مجھ پر اُن کے ہاں ایک جرم کا الزام بھی ہے، اس لیے ڈرتا ہوں کہ وہ مجھے قتل کر دیں گے"},{"SurahNumber":26,"VerseNumber":15,"Text":"فرمایا \"ہرگز نہیں، تم دونوں جاؤ ہماری نشانیاں لے کر، ہم تمہارے ساتھ سب کچھ سنتے رہیں گے"},{"SurahNumber":26,"VerseNumber":16,"Text":"فرعون کے پاس جاؤ اور اس سے کہو، ہم کو رب العٰلمین نے اس لیے بھیجا ہے"},{"SurahNumber":26,"VerseNumber":17,"Text":"کہ تو بنی اسرائیل کو ہمارے ساتھ جانے دے"},{"SurahNumber":26,"VerseNumber":18,"Text":"فرعون نے کہا \"کیا ہم نے تجھ کو اپنے ہاں بچہ سا نہیں پالا تھا؟ تو نے اپنی عمر کے کئی سال ہمارے ہاں گزارے"},{"SurahNumber":26,"VerseNumber":19,"Text":"اور اس کے بعد کر گیا جو کچھ کہ کر گیا، تو بڑا احسان فراموش آدمی ہے"},{"SurahNumber":26,"VerseNumber":20,"Text":"موسیٰؑ نے جواب دیا \"اُس وقت وہ کام میں نے نادانستگی میں کر دیا تھا"},{"SurahNumber":26,"VerseNumber":21,"Text":"پھر میں تمہارے خوف سے بھاگ گیا اس کے بعد میرے رب نے مجھ کو حکم عطا کیا اور مجھے رسولوں میں شامل کر لیا"},{"SurahNumber":26,"VerseNumber":22,"Text":"رہا تیرا احسان جو تو نے مجھ پر جتایا ہے تو اس کی حقیقت یہ ہے کہ تو نے بنی اسرائیل کو غلام بنا لیا تھا"},{"SurahNumber":26,"VerseNumber":23,"Text":"فرعون نے کہا \"اور یہ رب العالمین کیا ہوتا ہے؟"},{"SurahNumber":26,"VerseNumber":24,"Text":"موسیٰؑ نے جواب دیا \"آسمان اور زمین کا رب، اور اُن سب چیزوں کا رب جو آسمان اور زمین کے درمیان ہیں، اگر تم یقین لانے والے ہو"},{"SurahNumber":26,"VerseNumber":25,"Text":"فرعون نے اپنے گرد و پیش کے لوگوں سے کہا \"سُنتے ہو؟"},{"SurahNumber":26,"VerseNumber":26,"Text":"موسیٰؑ نے کہا \"تمہارا رب بھی اور تمہارے ان آباء و اجداد کا رب بھی جو گزر چکے ہیں"},{"SurahNumber":26,"VerseNumber":27,"Text":"فرعون نے (حاضرین سے) کہا \"تمہارے یہ رسول صاحب جو تمہاری طرف بھیجے گئے ہیں، بالکل ہی پاگل معلوم ہوتے ہیں"},{"SurahNumber":26,"VerseNumber":28,"Text":"موسیٰؑ نے کہا \"مشرق و مغرب اور جو کچھ ان کے درمیان ہے سب کا رب، اگر آپ لوگ کچھ عقل رکھتے ہیں"},{"SurahNumber":26,"VerseNumber":29,"Text":"فرعون نے کہا \"اگر تو نے میرے سوا کسی اور کو معبود بنایا تو تجھے میں اُن لوگوں میں شامل کر دوں گا جو قید خانوں میں پڑے سڑ رہے ہیں"},{"SurahNumber":26,"VerseNumber":30,"Text":"موسیٰؑ نے کہا \"اگرچہ میں لے آؤں تیرے سامنے ایک صریح چیز بھی؟"},{"SurahNumber":26,"VerseNumber":31,"Text":"فرعون نے کہا \"اچھا تو لے آ اگر تو سچا ہے"},{"SurahNumber":26,"VerseNumber":32,"Text":"(اس کی زبان سے یہ بات نکلتے ہی) موسیٰؑ نے اپنا عصا پھینکا اور یکایک وہ ایک صریح اژدھا تھا"},{"SurahNumber":26,"VerseNumber":33,"Text":"پھر اُس نے اپنا ہاتھ (بغل سے) کھینچا اور وہ سب دیکھنے والوں کے سامنے چمک رہا تھا"},{"SurahNumber":26,"VerseNumber":34,"Text":"فرعون اپنے گرد و پیش کے سرداروں سے بولا \"یہ شخص یقیناً ایک ماہر جادوگر ہے"},{"SurahNumber":26,"VerseNumber":35,"Text":"چاہتا ہے کہ اپنے جادو کے زور سے تم کو ملک سے نکال دے اب بتاؤ تم کیا حکم دیتے ہو؟"},{"SurahNumber":26,"VerseNumber":36,"Text":"انہوں نے کہا \"اسے اور اس کے بھائی کو روک لیجیے اور شہروں میں ہرکارے بھیج دیجیے"},{"SurahNumber":26,"VerseNumber":37,"Text":"کہ ہر سیانے جادوگر کو آپ کے پاس لے آئیں"},{"SurahNumber":26,"VerseNumber":38,"Text":"چنانچہ ایک روز مقرر وقت پر جادوگر اکٹھے کر لیے گئے"},{"SurahNumber":26,"VerseNumber":39,"Text":"اور لوگوں سے کہا گیا \"تم اجتماع میں چلو گے؟"},{"SurahNumber":26,"VerseNumber":40,"Text":"شاید کہ ہم جادوگروں کے دین ہی پر رہ جائیں اگر وہ غالب رہے"},{"SurahNumber":26,"VerseNumber":41,"Text":"جب جادوگر میدان میں آ گئے تو انہوں نے فرعون سے کہا \"ہمیں انعام تو ملے گا اگر ہم غالب رہے؟"},{"SurahNumber":26,"VerseNumber":42,"Text":"اس نے کہا \"ہاں، اور تم تو اس وقت مقربین میں شامل ہو جاؤ گے"},{"SurahNumber":26,"VerseNumber":43,"Text":"موسیٰؑ نے کہا \"پھینکو جو تمہیں پھینکنا ہے"},{"SurahNumber":26,"VerseNumber":44,"Text":"انہوں نے فوراً اپنی رسیاں اور لاٹھیاں پھینک دیں اور بولے \"فرعون کے اقبال سے ہم ہی غالب رہیں گے"},{"SurahNumber":26,"VerseNumber":45,"Text":"پھر موسیٰؑ نے اپنا عصا پھینکا تو یکایک وہ ان کے جھوٹے کرشموں کو ہڑپ کرتا چلا جا رہا تھا"},{"SurahNumber":26,"VerseNumber":46,"Text":"اس پر سارے جادوگر بے اختیار سجدے میں گر پڑے"},{"SurahNumber":26,"VerseNumber":47,"Text":"اور بول اٹھے کہ \"مان گئے ہم رب العالمین کو"},{"SurahNumber":26,"VerseNumber":48,"Text":"موسیٰؑ اور ہارونؑ کے رب کو"},{"SurahNumber":26,"VerseNumber":49,"Text":"فرعون نے کہا \"تم موسیٰؑ کی بات مان گئے قبل اس کے کہ میں تمہیں اجازت دیتا! ضرور یہ تمہارا بڑا ہے جس نے تمہیں جادو سکھایا ہے اچھا، ابھی تمہیں معلوم ہوا جاتا ہے، میں تمہارے ہاتھ پاؤں مخالف سمتوں میں کٹواؤں گا اور تم سب کو سولی چڑھا دوں گا"},{"SurahNumber":26,"VerseNumber":50,"Text":"انہوں نے جواب دیا \"کچھ پرواہ نہیں، ہم اپنے رب کے حضور پہنچ جائیں گے"},{"SurahNumber":26,"VerseNumber":51,"Text":"اور ہمیں توقع ہے کہ ہمارا رب ہمارے گناہ معاف کر دے گا کیونکہ سب سے پہلے ہم ایمان لائے ہیں"},{"SurahNumber":26,"VerseNumber":52,"Text":"ہم نے موسیٰؑ کو وحی بھیجی کہ \"راتوں رات میرے بندوں کو لے کر نکل جاؤ، تمہارا پیچھا کیا جائے گا"},{"SurahNumber":26,"VerseNumber":53,"Text":"اس پر فرعون نے (فوجیں جمع کرنے کے لیے) شہروں میں نقیب بھیج دیے"},{"SurahNumber":26,"VerseNumber":54,"Text":"(اور کہلا بھیجا) کہ \"یہ کچھ مٹھی بھر لوگ ہیں"},{"SurahNumber":26,"VerseNumber":55,"Text":"اور انہوں نے ہم کو بہت ناراض کیا ہے"},{"SurahNumber":26,"VerseNumber":56,"Text":"اور ہم ایک ایسی جماعت ہیں جس کا شیوہ ہر وقت چوکنا رہنا ہے"},{"SurahNumber":26,"VerseNumber":57,"Text":"اِس طرح ہم انہیں ان کے باغوں اور چشموں"},{"SurahNumber":26,"VerseNumber":58,"Text":"اور خزانوں اور ان کی بہترین قیام گاہوں سے نکال لائے"},{"SurahNumber":26,"VerseNumber":59,"Text":"یہ تو ہوا اُن کے ساتھ، اور (دوسری طرف) بنی اسرائیل کو ہم نے ان سب چیزوں کا وارث کر دیا"},{"SurahNumber":26,"VerseNumber":60,"Text":"صبح ہوتے ہی یہ لوگ اُن کے تعاقب میں چل پڑے"},{"SurahNumber":26,"VerseNumber":61,"Text":"جب دونوں گروہوں کا آمنا سامنا ہوا تو موسیٰؑ کے ساتھی چیخ اٹھے کہ \"ہم تو پکڑے گئے"},{"SurahNumber":26,"VerseNumber":62,"Text":"موسیٰؑ نے کہا \"ہرگز نہیں میرے ساتھ میرا رب ہے وہ ضرور میری رہنمائی فرمائے گا"},{"SurahNumber":26,"VerseNumber":63,"Text":"ہم نے موسیٰؑ کو وحی کے ذریعہ سے حکم دیا کہ \"مار اپنا عصا سمندر پر\" یکایک سمندر پھَٹ گیا اور اس کا ہر ٹکڑا ایک عظیم الشان پہاڑ کی طرح ہو گیا"},{"SurahNumber":26,"VerseNumber":64,"Text":"اُسی جگہ ہم دوسرے گروہ کو بھی قریب لے آئے"},{"SurahNumber":26,"VerseNumber":65,"Text":"موسیٰؑ اور اُن سب لوگوں کو جو اس کے ساتھ تھے، ہم نے بچا لیا"},{"SurahNumber":26,"VerseNumber":66,"Text":"اور دوسروں کو غرق کر دیا"},{"SurahNumber":26,"VerseNumber":67,"Text":"اس واقعہ میں ایک نشانی ہے، مگر اِن لوگوں میں سے اکثر ماننے والے نہیں ہیں"},{"SurahNumber":26,"VerseNumber":68,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":69,"Text":"اور اِنہیں ابراہیمؑ کا قصہ سناؤ"},{"SurahNumber":26,"VerseNumber":70,"Text":"جبکہ اس نے اپنے باپ اور اپنی قوم سے پوچھا تھا کہ \"یہ کیا چیزیں ہیں جن کو تم پوجتے ہو؟"},{"SurahNumber":26,"VerseNumber":71,"Text":"انہوں نے جواب دیا \"کچھ بت ہیں جن کی ہم پوجا کرتے ہیں اور انہی کی سیوا میں ہم لگے رہتے ہیں"},{"SurahNumber":26,"VerseNumber":72,"Text":"اس نے پوچھا \"کیا یہ تمہاری سنتے ہیں جب تم انہیں پکارتے ہو؟"},{"SurahNumber":26,"VerseNumber":73,"Text":"یا یہ تمہیں کچھ نفع یا نقصان پہنچاتے ہیں؟"},{"SurahNumber":26,"VerseNumber":74,"Text":"انہوں نے جواب دیا \"نہیں، بلکہ ہم نے اپنے باپ دادا کو ایسا ہی کرتے پایا ہے"},{"SurahNumber":26,"VerseNumber":75,"Text":"اس پر ابراہیمؑ نے کہا \"کبھی تم نے (آنکھیں کھول کر) اُن چیزوں کو دیکھا بھی جن کی بندگی تم"},{"SurahNumber":26,"VerseNumber":76,"Text":"اور تمہارے پچھلے باپ دادا بجا لاتے رہے؟"},{"SurahNumber":26,"VerseNumber":77,"Text":"میرے تو یہ سب دشمن ہیں، بجز ایک رب العالمین کے"},{"SurahNumber":26,"VerseNumber":78,"Text":"جس نے مجھے پیدا کیا، پھر وہی میری رہنمائی فرماتا ہے"},{"SurahNumber":26,"VerseNumber":79,"Text":"جو مجھے کھلاتا اور پلاتا ہے"},{"SurahNumber":26,"VerseNumber":80,"Text":"اور جب میں بیمار ہو جاتا ہوں تو وہی مجھے شفا دیتا ہے"},{"SurahNumber":26,"VerseNumber":81,"Text":"جو مجھے موت دے گا اور پھر دوبارہ مجھ کو زندگی بخشے گا"},{"SurahNumber":26,"VerseNumber":82,"Text":"اور جس سے میں امید رکھتا ہوں کہ روزِ جزا میں وہ میری خطا معاف فرما دے گا"},{"SurahNumber":26,"VerseNumber":83,"Text":"(اِس کے بعد ابراہیمؑ نے دعا کی) \"اے میرے رب، مجھے حکم عطا کر اور مجھ کو صالحوں کے ساتھ ملا"},{"SurahNumber":26,"VerseNumber":84,"Text":"اور بعد کے آنے والوں میں مجھ کو سچی ناموری عطا کر"},{"SurahNumber":26,"VerseNumber":85,"Text":"اور مجھے جنتِ نعیم کے وارثوں میں شامل فرما"},{"SurahNumber":26,"VerseNumber":86,"Text":"اور میرے باپ کو معاف کر دے کہ بے شک وہ گمراہ لوگوں میں سے ہے"},{"SurahNumber":26,"VerseNumber":87,"Text":"اور مجھے اس دن رسوا نہ کر جبکہ سب لوگ زندہ کر کے اٹھائے جائیں گے"},{"SurahNumber":26,"VerseNumber":88,"Text":"جبکہ نہ مال کوئی فائدہ دے گا نہ اولاد"},{"SurahNumber":26,"VerseNumber":89,"Text":"بجز اس کے کہ کوئی شخص قلب سلیم لیے ہوئے اللہ کے حضور حاضر ہو"},{"SurahNumber":26,"VerseNumber":90,"Text":"(اس روز) جنت پرہیزگاروں کے قریب لے آئی جائے گی"},{"SurahNumber":26,"VerseNumber":91,"Text":"اور دوزخ بہکے ہوئے لوگوں کے سامنے کھول دی جائے گی"},{"SurahNumber":26,"VerseNumber":92,"Text":"اور ان سے پوچھا جائے گا کہ \"اب کہاں ہیں وہ جن کی تم خدا کو چھوڑ کر عبادت کیا کرتے تھے؟"},{"SurahNumber":26,"VerseNumber":93,"Text":"کیا وہ تمہاری کچھ مدد کر رہے ہیں یا خود اپنا بچاؤ کر سکتے ہیں؟"},{"SurahNumber":26,"VerseNumber":94,"Text":"پھر وہ معبود اور یہ بہکے ہوئے لوگ"},{"SurahNumber":26,"VerseNumber":95,"Text":"اور ابلیس کے لشکر سب کے سب اس میں اُوپر تلے دھکیل دیے جائیں گے"},{"SurahNumber":26,"VerseNumber":96,"Text":"وہاں یہ سب آپس میں جھگڑیں گے اور یہ بہکے ہوئے لوگ (اپنے معبودوں سے) کہیں گے"},{"SurahNumber":26,"VerseNumber":97,"Text":"کہ \"خدا کی قسم، ہم تو صریح گمراہی میں مبتلا تھے"},{"SurahNumber":26,"VerseNumber":98,"Text":"جبکہ تم کو رب العالمین کی برابری کا درجہ دے رہے تھے"},{"SurahNumber":26,"VerseNumber":99,"Text":"اور وہ مجرم لوگ ہی تھے جنہوں نے ہم کو اس گمراہی میں ڈالا"},{"SurahNumber":26,"VerseNumber":100,"Text":"اب نہ ہمارا کوئی سفارشی ہے"},{"SurahNumber":26,"VerseNumber":101,"Text":"اور نہ کوئی جگری دوست"},{"SurahNumber":26,"VerseNumber":102,"Text":"کاش ہمیں ایک دفعہ پھر پلٹنے کا موقع مل جائے تو ہم مومن ہوں"},{"SurahNumber":26,"VerseNumber":103,"Text":"یقیناً اس میں ایک بڑی نشانی ہے، مگر ان میں سے اکثر لوگ ایمان لانے والے نہیں"},{"SurahNumber":26,"VerseNumber":104,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":105,"Text":"قوم نوحؑ نے رسولوں کو جھٹلایا"},{"SurahNumber":26,"VerseNumber":106,"Text":"یاد کرو جبکہ ان کے بھائی نوحؑ نے ان سے کہا تھا \"کیا تم ڈرتے نہیں ہو؟"},{"SurahNumber":26,"VerseNumber":107,"Text":"میں تمہارے لیے ایک امانت دار رسول ہوں"},{"SurahNumber":26,"VerseNumber":108,"Text":"لہٰذا تم اللہ سے ڈرو اور میری اطاعت کرو"},{"SurahNumber":26,"VerseNumber":109,"Text":"میں اس کام پر تم سے کسی اجر کا طالب نہیں ہوں میرا اجر تو رب العالمین کے ذمہ ہے"},{"SurahNumber":26,"VerseNumber":110,"Text":"پس تم اللہ سے ڈرو اور (بے کھٹکے) میری اطاعت کرو"},{"SurahNumber":26,"VerseNumber":111,"Text":"انہوں نے جواب دیا \"“کیا ہم تجھے مان لیں حالانکہ تیری پیروی رذیل ترین لوگوں نے اختیار کی ہے؟"},{"SurahNumber":26,"VerseNumber":112,"Text":"نوحؑ نے کہا \"میں کیا جانوں کہ ان کے عمل کیسے ہیں"},{"SurahNumber":26,"VerseNumber":113,"Text":"ان کا حساب تو میرے رب کے ذمہ ہے، کاش تم کچھ شعور سے کام لو"},{"SurahNumber":26,"VerseNumber":114,"Text":"میرا یہ کام نہیں ہے کہ جو ایمان لائیں ان کو میں دھتکار دوں"},{"SurahNumber":26,"VerseNumber":115,"Text":"میں تو بس ایک صاف صاف متنبہ کر دینے والا آدمی ہوں"},{"SurahNumber":26,"VerseNumber":116,"Text":"انہوں نے کہا \"اے نوحؑ، اگر تو باز نہ آیا تو پھٹکارے ہوئے لوگوں میں شامل ہو کر رہے گا"},{"SurahNumber":26,"VerseNumber":117,"Text":"نوحؑ نے دعا کی \"“اے میرے رب، میری قوم نے مجھے جھٹلا دیا"},{"SurahNumber":26,"VerseNumber":118,"Text":"اب میرے اور ان کے درمیان دو ٹوک فیصلہ کر دے اور مجھے اور جو مومن میرے ساتھ ہیں ان کو نجات دے"},{"SurahNumber":26,"VerseNumber":119,"Text":"آخرکار ہم نے اس کو اور اس کے ساتھیوں کو ایک بھری ہوئی کشتی میں بچا لیا"},{"SurahNumber":26,"VerseNumber":120,"Text":"اور اس کے بعد باقی لوگوں کو غرق کر دیا"},{"SurahNumber":26,"VerseNumber":121,"Text":"یقیناً اس میں ایک نشانی ہے، مگر ان میں سے اکثر لوگ ماننے والے نہیں"},{"SurahNumber":26,"VerseNumber":122,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":123,"Text":"عاد نے رسولوں کو جھٹلایا"},{"SurahNumber":26,"VerseNumber":124,"Text":"یاد کرو جبکہ ان کے بھائی ہودؑ نے ان سے کہا تھا \"کیا تم ڈرتے نہیں؟"},{"SurahNumber":26,"VerseNumber":125,"Text":"میں تمہارے لیے ایک امانت دار رسول ہوں"},{"SurahNumber":26,"VerseNumber":126,"Text":"لہٰذا تم اللہ سے ڈرو اور میری اطاعت کرو"},{"SurahNumber":26,"VerseNumber":127,"Text":"میں اس کام پر تم سے کسی اجر کا طالب نہیں ہوں میرا اجر تو رب العالمین کے ذمہ ہے"},{"SurahNumber":26,"VerseNumber":128,"Text":"یہ تمہارا کیا حال ہے کہ ہر اونچے مقام پر لا حاصل ایک یادگار عمارت بنا ڈالتے ہو"},{"SurahNumber":26,"VerseNumber":129,"Text":"اور بڑے بڑے قصر تعمیر کرتے ہو گویا تمہیں ہمیشہ رہنا ہے"},{"SurahNumber":26,"VerseNumber":130,"Text":"اور جب کسی پر ہاتھ ڈالتے ہو جبّار بن کر ڈالتے ہو"},{"SurahNumber":26,"VerseNumber":131,"Text":"پس تم لوگ اللہ سے ڈرو اور میری اطاعت کرو"},{"SurahNumber":26,"VerseNumber":132,"Text":"ڈرو اُس سے جس نے وہ کچھ تمہیں دیا ہے جو تم جانتے ہو"},{"SurahNumber":26,"VerseNumber":133,"Text":"تمہیں جانور دیے، اولادیں دیں"},{"SurahNumber":26,"VerseNumber":134,"Text":"باغ دیے اور چشمے دیے"},{"SurahNumber":26,"VerseNumber":135,"Text":"مجھے تمہارے حق میں ایک بڑے دن کے عذاب کا ڈر ہے"},{"SurahNumber":26,"VerseNumber":136,"Text":"انہوں نے جواب دیا \"تو نصیحت کر یا نہ کر، ہمارے لیے یکساں ہے"},{"SurahNumber":26,"VerseNumber":137,"Text":"یہ باتیں تو یوں ہی ہوتی چلی آئی ہیں"},{"SurahNumber":26,"VerseNumber":138,"Text":"اور ہم عذاب میں مُبتلا ہونے والے نہیں ہیں"},{"SurahNumber":26,"VerseNumber":139,"Text":"آخرکار انہوں نے اُسے جھٹلا دیا اور ہم نے ان کو ہلاک کر دیا یقیناً اس میں ایک نشانی ہے، مگر ان میں سے اکثر لوگ ماننے والے نہیں ہیں"},{"SurahNumber":26,"VerseNumber":140,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":141,"Text":"ثمود نے رسولوں کو جھٹلایا"},{"SurahNumber":26,"VerseNumber":142,"Text":"یاد کرو جبکہ ان کے بھائی صالحؑ نے ان سے کہا \"کیا تم ڈرتے نہیں؟"},{"SurahNumber":26,"VerseNumber":143,"Text":"میں تمہارے لیے ایک امانت دار رسول ہوں"},{"SurahNumber":26,"VerseNumber":144,"Text":"لہٰذا تم اللہ سے ڈرو اور میری اطاعت کرو"},{"SurahNumber":26,"VerseNumber":145,"Text":"میں اس کام پر تم سے کسی اجر کا طالب نہیں، میرا اجر تو رب العالمین کے ذمہ ہے"},{"SurahNumber":26,"VerseNumber":146,"Text":"کیا تم اُن سب چیزوں کے درمیان، جو یہاں ہیں، بس یوں ہی اطمینان سے رہنے دیے جاؤ گے؟"},{"SurahNumber":26,"VerseNumber":147,"Text":"اِن باغوں اور چشموں میں؟"},{"SurahNumber":26,"VerseNumber":148,"Text":"اِن کھیتوں اور نخلستانوں میں جن کے خوشے رس بھرے ہیں؟"},{"SurahNumber":26,"VerseNumber":149,"Text":"تم پہاڑ کھود کھود کر فخریہ اُن میں عمارتیں بناتے ہو"},{"SurahNumber":26,"VerseNumber":150,"Text":"اللہ سے ڈرو اور میری اطاعت کرو"},{"SurahNumber":26,"VerseNumber":151,"Text":"اُن بے لگام لوگوں کی اطاعت نہ کرو"},{"SurahNumber":26,"VerseNumber":152,"Text":"جو زمین میں فساد برپا کرتے ہیں اور کوئی اصلاح نہیں کرتے"},{"SurahNumber":26,"VerseNumber":153,"Text":"انہوں نے جواب دیا \"تو محض ایک سحر زدہ آدمی ہے"},{"SurahNumber":26,"VerseNumber":154,"Text":"تو ہم جیسے ایک انسان کے سوا اور کیا ہے لا کوئی نشانی اگر تو سچّا ہے"},{"SurahNumber":26,"VerseNumber":155,"Text":"صالحؑ نے کہا \"یہ اونٹنی ہے ایک دن اس کے پینے کا ہے اور ایک دن تم سب کے پانی لینے کا"},{"SurahNumber":26,"VerseNumber":156,"Text":"اس کو ہرگز نہ چھیڑنا ورنہ ایک بڑے دن کا عذاب تم کو آ لے گا"},{"SurahNumber":26,"VerseNumber":157,"Text":"مگر انہوں نے اس کی کوچیں کاٹ دیں اور آخرکار پچھتاتے رہ گئے"},{"SurahNumber":26,"VerseNumber":158,"Text":"عذاب نے انہیں آ لیا یقیناً اس میں ایک نشانی ہے، مگر ان میں سے اکثر ماننے والے نہیں"},{"SurahNumber":26,"VerseNumber":159,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":160,"Text":"لوطؑ کی قوم نے رسولوں کو جھٹلایا"},{"SurahNumber":26,"VerseNumber":161,"Text":"یاد کرو جبکہ ان کے بھائی لوطؑ نے ان سے کہا تھا \"کیا تم ڈرتے نہیں؟"},{"SurahNumber":26,"VerseNumber":162,"Text":"میں تمہارے لیے ایک امانت دار رسول ہوں"},{"SurahNumber":26,"VerseNumber":163,"Text":"لہٰذا تم اللہ سے ڈرو اور میری اطاعت کرو"},{"SurahNumber":26,"VerseNumber":164,"Text":"میں اس کام پر تم سے کسی اجر کا طالب نہیں ہوں، میرا اجر تو رب العالمین کے ذمہ ہے"},{"SurahNumber":26,"VerseNumber":165,"Text":"کیا تم دنیا کی مخلوق میں سے مَردوں کے پاس جاتے ہو"},{"SurahNumber":26,"VerseNumber":166,"Text":"اور تمہاری بیویوں میں تمہارے رب نے تمہارے لیے جو کچھ پیدا کیا ہے اسے چھوڑ دیتے ہو؟ بلکہ تم لوگ تو حد سے ہی گزر گئے ہو"},{"SurahNumber":26,"VerseNumber":167,"Text":"انہوں نے کہا “اے لوطؑ، \"اگر تو اِن باتوں سے باز نہ آیا تو جو لوگ ہماری بستیوں سے نکالے گئے ہیں اُن میں تو بھی شامل ہو کر رہے گا"},{"SurahNumber":26,"VerseNumber":168,"Text":"اس نے کہا \"تمہارے کرتوتوں پر جو لوگ کُڑھ رہے ہیں میں اُن میں شامل ہوں"},{"SurahNumber":26,"VerseNumber":169,"Text":"اے پروردگار، مجھے اور میرے اہل و عیال کو ان کی بد کرداریوں سے نجات دے"},{"SurahNumber":26,"VerseNumber":170,"Text":"آخرکار ہم نے اسے اور اس کے سب اہل و عیال کو بچا لیا"},{"SurahNumber":26,"VerseNumber":171,"Text":"بجز ایک بڑھیا کے جو پیچھے رہ جانے والوں میں تھی"},{"SurahNumber":26,"VerseNumber":172,"Text":"پھر باقی ماندہ لوگوں کو ہم نے تباہ کر دیا"},{"SurahNumber":26,"VerseNumber":173,"Text":"اور ان پر برسائی ایک برسات، بڑی ہی بُری بارش تھی جو اُن ڈرائے جانے والوں پر نازل ہوئی"},{"SurahNumber":26,"VerseNumber":174,"Text":"یقیناً اس میں ایک نشانی ہے، مگر اِن میں سے اکثر ماننے والے نہیں"},{"SurahNumber":26,"VerseNumber":175,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":176,"Text":"اصحاب الاَیکہ نے رسولوں کو جھٹلایا"},{"SurahNumber":26,"VerseNumber":177,"Text":"یاد کرو جبکہ شعیبؑ نے ان سے کہا تھا \"کیا تم ڈرتے نہیں؟"},{"SurahNumber":26,"VerseNumber":178,"Text":"میں تمہارے لیے ایک امانت دار رسول ہوں"},{"SurahNumber":26,"VerseNumber":179,"Text":"لہٰذا تم اللہ سے ڈرو اور میری اطاعت کرو"},{"SurahNumber":26,"VerseNumber":180,"Text":"میں اس کام پر تم سے کسی اجر کا طالب نہیں ہوں میرا اجر تو رب العالمین کے ذمہ ہے"},{"SurahNumber":26,"VerseNumber":181,"Text":"پیمانے ٹھیک بھرو اور کسی کو گھاٹا نہ دو"},{"SurahNumber":26,"VerseNumber":182,"Text":"صحیح ترازو سے تولو"},{"SurahNumber":26,"VerseNumber":183,"Text":"اور لوگوں کو ان کی چیزیں کم نہ دو زمین میں فساد نہ پھیلاتے پھرو"},{"SurahNumber":26,"VerseNumber":184,"Text":"اور اُس ذات کا خوف کرو جس نے تمہیں اور گزشتہ نسلوں کو پیدا کیا ہے"},{"SurahNumber":26,"VerseNumber":185,"Text":"انہوں نے کہا \"تو محض ایک سحرزدہ آدمی ہے"},{"SurahNumber":26,"VerseNumber":186,"Text":"اور تو کچھ نہیں مگر ایک انسان ہم ہی جیسا، اور ہم تو تجھے بالکل جھوٹا سمجھتے ہیں"},{"SurahNumber":26,"VerseNumber":187,"Text":"اگر تو سچا ہے تو ہم پر آسمان کا کوئی ٹکڑا گرا دے"},{"SurahNumber":26,"VerseNumber":188,"Text":"شعیبؑ نے کہا \"میرا رب جانتا ہے جو کچھ تم کر رہے ہو"},{"SurahNumber":26,"VerseNumber":189,"Text":"انہوں نے اسے جھٹلا دیا، آخرکار چھتری والے دن کا عذاب ان پر آ گیا، اور وہ بڑے ہی خوفناک دن کا عذاب تھا"},{"SurahNumber":26,"VerseNumber":190,"Text":"یقیناً اس میں ایک نشانی ہے، مگر ان میں سے اکثر لوگ ماننے والے نہیں"},{"SurahNumber":26,"VerseNumber":191,"Text":"اور حقیقت یہ ہے کہ تیرا رب زبردست بھی ہے اور رحیم بھی"},{"SurahNumber":26,"VerseNumber":192,"Text":"یہ رب العالمین کی نازل کردہ چیز ہے"},{"SurahNumber":26,"VerseNumber":193,"Text":"اسے لے کر تیرے دل پر امانت دار روح اتری ہے"},{"SurahNumber":26,"VerseNumber":194,"Text":"تاکہ تو اُن لوگوں میں شامل ہو جو (خدا کی طرف سے خلق خدا کو) متنبّہ کرنے والے ہیں"},{"SurahNumber":26,"VerseNumber":195,"Text":"صاف صاف عربی زبان میں"},{"SurahNumber":26,"VerseNumber":196,"Text":"اور اگلے لوگوں کی کتابوں میں بھی یہ موجود ہے"},{"SurahNumber":26,"VerseNumber":197,"Text":"کیا اِن (اہلِ مکہ) کے لیے یہ کوئی نشانی نہیں ہے کہ اِسے علماء بنی اسرائیل جانتے ہیں؟"},{"SurahNumber":26,"VerseNumber":198,"Text":"(لیکن اِن کی ہٹ دھرمی کا حال یہ ہے کہ) اگر اہم اسے کسی عجمی پر بھی نازل کر دیتے"},{"SurahNumber":26,"VerseNumber":199,"Text":"اور یہ (فصیح عربی کلام) وہ ان کو پڑھ کر سناتا تب بھی یہ مان کر نہ دیتے"},{"SurahNumber":26,"VerseNumber":200,"Text":"اِسی طرح ہم نے اس (ذکر) کو مجرموں کے دلوں میں گزارا ہے"},{"SurahNumber":26,"VerseNumber":201,"Text":"وہ اس پر ایمان نہیں لاتے جب تک عذاب الیم نہ دیکھ لیں"},{"SurahNumber":26,"VerseNumber":202,"Text":"پھر جب وہ بے خبری میں ان پر آ پڑتا ہے"},{"SurahNumber":26,"VerseNumber":203,"Text":"اُس وقت وہ کہتے ہیں \"کہ “کیا اب ہمیں کچھ مُہلت مِل سکتی ہے؟"},{"SurahNumber":26,"VerseNumber":204,"Text":"تو کیا یہ لوگ ہمارے عذاب کے لیے جلدی مچا رہے ہیں؟"},{"SurahNumber":26,"VerseNumber":205,"Text":"تم نے کچھ غور کیا، اگر ہم انہیں برسوں تک عیش کرنے کی مُہلت بھی دے دیں"},{"SurahNumber":26,"VerseNumber":206,"Text":"اور پھر وہی چیز ان پر آ جائے جس سے انہیں ڈرایا جا رہا ہے"},{"SurahNumber":26,"VerseNumber":207,"Text":"تو وہ سامانِ زیست جو ان کو ملا ہوا ہے اِن کے کس کام آئے گا؟"},{"SurahNumber":26,"VerseNumber":208,"Text":"(دیکھو) ہم نے کبھی کسی بستی کو اِس کے بغیر ہلاک نہیں کیا کہ اُس کے لیے خبردار کرنے والے حق نصیحت ادا کرنے کو موجود تھے"},{"SurahNumber":26,"VerseNumber":209,"Text":"اور ہم ظالم نہ تھے"},{"SurahNumber":26,"VerseNumber":210,"Text":"اِس (کتاب مبین) کو شیاطین لے کر نہیں اترے ہیں"},{"SurahNumber":26,"VerseNumber":211,"Text":"نہ یہ کام ان کو سجتا ہے، اور نہ وہ ایسا کر ہی سکتے ہیں"},{"SurahNumber":26,"VerseNumber":212,"Text":"وہ تو اس کی سماعت تک سے دُور رکھے گئے ہیں"},{"SurahNumber":26,"VerseNumber":213,"Text":"پس اے محمدؐ، اللہ کے ساتھ کسی دُوسرے معبُود کو نہ پکارو، ورنہ تم بھی سزا پانے والوں میں شامل ہو جاؤ گے"},{"SurahNumber":26,"VerseNumber":214,"Text":"اپنے قریب ترین رشتہ داروں کو ڈراؤ"},{"SurahNumber":26,"VerseNumber":215,"Text":"اور ایمان لانے والوں میں سے جو لوگ تمہاری پیروی اختیار کریں ان کے ساتھ تواضع سے پیش آؤ"},{"SurahNumber":26,"VerseNumber":216,"Text":"لیکن اگر وہ تمہاری نافرمانی کریں تو ان سے کہو کہ جو کچھ تم کرتے ہو اس سے میں بری الذ مہ ہوں"},{"SurahNumber":26,"VerseNumber":217,"Text":"اور اُس زبردست اور رحیم پر توکل کرو"},{"SurahNumber":26,"VerseNumber":218,"Text":"جو تمہیں اس وقت دیکھ رہا ہوتا ہے جب تم اٹھتے ہو"},{"SurahNumber":26,"VerseNumber":219,"Text":"اور سجدہ گزار لوگوں میں تمہاری نقل و حرکت پر نگاہ رکھتا ہے"},{"SurahNumber":26,"VerseNumber":220,"Text":"وہ سب کچھ سننے اور جاننے والا ہے"},{"SurahNumber":26,"VerseNumber":221,"Text":"لوگو، کیا میں تمہیں بتاؤں کہ شیاطین کس پر اُترا کرتے ہیں؟"},{"SurahNumber":26,"VerseNumber":222,"Text":"وہ ہر جعل ساز بدکار پر اُترا کرتے ہیں"},{"SurahNumber":26,"VerseNumber":223,"Text":"سُنی سُنائی باتیں کانوں میں پھونکتے ہیں، اور ان میں سے اکثر جھوٹے ہوتے ہیں"},{"SurahNumber":26,"VerseNumber":224,"Text":"رہے شعراء، تو ان کے پیچھے بہکے ہوئے لوگ چلا کرتے ہیں"},{"SurahNumber":26,"VerseNumber":225,"Text":"کیا تم دیکھتے نہیں ہو کہ وہ ہر وادی میں بھٹکتے ہیں"},{"SurahNumber":26,"VerseNumber":226,"Text":"اور ایسی باتیں کہتے ہیں جو کرتے نہیں"},{"SurahNumber":26,"VerseNumber":227,"Text":"بجز اُن لوگوں کے جو ایمان لائے اور جنہوں نے نیک عمل کیے اور اللہ کو کثرت سے یاد کیا اور جب ان پر ظلم کیا گیا تو صرف بدلہ لے لیا، اور ظلم کرنے والوں کو عنقریب معلوم ہو جائے گا کہ وہ کس انجام سے دوچار ہوتے ہیں"},{"SurahNumber":27,"VerseNumber":1,"Text":"ط س یہ آیات ہیں قرآن اور کتاب مبین کی"},{"SurahNumber":27,"VerseNumber":2,"Text":"ہدایت اور بشارت اُن ایمان لانے والوں کے لیے"},{"SurahNumber":27,"VerseNumber":3,"Text":"جو نماز قائم کرتے اور زکوٰۃ دیتے ہیں، اور پھر وہ ایسے لوگ ہیں جو آخرت پر پورا یقین رکھتے ہیں"},{"SurahNumber":27,"VerseNumber":4,"Text":"حقیقت یہ ہے کہ جو لوگ آخرت کو نہیں مانتے ان کے لیے ہم نے اُن کے کرتوتوں کو خوشنما بنا دیا ہے، اس لیے وہ بھٹکتے پھر رہے ہیں"},{"SurahNumber":27,"VerseNumber":5,"Text":"یہ وہ لوگ ہیں جن کے لیے بُری سزا ہے اور آخرت میں یہی سب سے زیادہ خسارے میں رہنے والے ہیں"},{"SurahNumber":27,"VerseNumber":6,"Text":"اور (اے محمدؐ) بلاشبہ تم یہ قرآن ایک حکیم و علیم ہستی کی طرف سے پا رہے ہو"},{"SurahNumber":27,"VerseNumber":7,"Text":"(اِنہیں اُس وقت کا قصہ سناؤ) جب موسیٰؑ نے اپنے گھر والوں سے کہا کہ \"مجھے ایک آگ سی نظر آئی ہے، میں ابھی یا تو وہاں سے کوئی خبر لے کر آتا ہوں یا کوئی انگارا چن لاتا ہوں تاکہ تم لوگ گرم ہو سکو"},{"SurahNumber":27,"VerseNumber":8,"Text":"وہاں جو پہنچا تو ندا آئی کہ \"مبارک ہے وہ جو اس آگ میں ہے اور جو اس کے ماحول میں ہے پاک ہے اللہ، سب جہانوں کا پروردگار"},{"SurahNumber":27,"VerseNumber":9,"Text":"اے موسیٰؑ، یہ میں ہوں اللہ، زبردست اور دانا"},{"SurahNumber":27,"VerseNumber":10,"Text":"اور پھینک تو ذرا اپنی لاٹھی\" جونہی کہ موسیٰؑ نے دیکھا لاٹھی سانپ کی طرح بل کھا رہی ہے تو پیٹھ پھیر کر بھاگا اور پیچھے مڑ کر بھی نہ دیکھا \"اے موسیٰؑ، ڈرو نہیں میرے حضور رسول ڈرا نہیں کرتے"},{"SurahNumber":27,"VerseNumber":11,"Text":"اِلّا یہ کہ کسی نے قصور کیا ہو پھر اگر برائی کے بعد اُس نے بھَلائی سے اپنے فعل کو بدل لیا تو میں معاف کرنے والا مہربان ہوں"},{"SurahNumber":27,"VerseNumber":12,"Text":"اور ذرا اپنا ہاتھ اپنے گریبان میں تو ڈالو چمکتا ہوا نکلے گا بغیر کسی تکلیف کے یہ (دو نشانیاں) نو نشانیوں میں سے ہیں فرعون اور اس کی قوم کی طرف (لے جانے کے لیے)، وہ بڑے بد کردار لوگ ہیں"},{"SurahNumber":27,"VerseNumber":13,"Text":"مگر جب ہماری کھلی کھلی نشانیاں اُن لوگوں کے سامنے آئیں تو انہوں نے کہا یہ تو کھلا جادو ہے"},{"SurahNumber":27,"VerseNumber":14,"Text":"انہوں نے سراسر ظلم اور غرور کی راہ سے ان نشانیوں کا انکار کیا حالانکہ دل ان کے قائل ہو چکے تھے اب دیکھ لو کہ ان مفسدوں کا انجام کیسا ہوا"},{"SurahNumber":27,"VerseNumber":15,"Text":"(دوسری طرف) ہم نے داؤدؑ و سلیمانؑ کو علم عطا کیا اور انہوں نے کہا کہ شکر ہے اُس خدا کا جس نے ہم کو اپنے بہت سے مومن بندوں پر فضیلت عطا کی"},{"SurahNumber":27,"VerseNumber":16,"Text":"اور داؤدؑ کا وارث سلیمانؑ ہوا اور اس نے کہا \"“لوگو، ہمیں پرندوں کی بولیاں سکھائی گئی ہیں اور ہمیں ہر طرح کی چیزیں دی گئی ہیں، بیشک یہ (اللہ کا) نمایاں فضل ہے"},{"SurahNumber":27,"VerseNumber":17,"Text":"سلیمانؑ کے لیے جن اور انسانوں اور پرندوں کے لشکر جمع کیے گئے تھے اور وہ پورے ضبط میں رکھے جاتے تھے"},{"SurahNumber":27,"VerseNumber":18,"Text":"(ایک مرتبہ وہ ان کے ساتھ کوچ کر رہا تھا) یہاں تک کہ جب یہ سب چیونٹیوں کی وادی میں پہنچے تو ایک چیونٹی نے کہا \"“اے چیونٹیو، اپنے بلوں میں گھس جاؤ، کہیں ایسا نہ ہو کہ سلیمانؑ اور اس کے لشکر تمہیں کچل ڈالیں اور انہیں خبر بھی نہ ہو"},{"SurahNumber":27,"VerseNumber":19,"Text":"سلیمانؑ اس کی بات پر مُسکراتے ہوئے ہنس پڑا اور بولا \"اے میرے رب، مجھے قابو میں رکھ کہ میں تیرے اس احسان کا شکر ادا کرتا رہوں جو تو نے مجھ پر اور میرے والدین پر کیا ہے اور ایسا عمل صالح کروں جو تجھے پسند آئے اور اپنی رحمت سے مجھ کو اپنے صالح بندوں میں داخل کر"},{"SurahNumber":27,"VerseNumber":20,"Text":"(ایک اور موقع پر) سلیمانؑ نے پرندوں کا جائزہ لیا اور کہا “کیا بات ہے کہ میں فلاں ہُد ہُد کو نہیں دیکھ رہا ہوں کیا وہ کہیں غائب ہو گیا ہے؟"},{"SurahNumber":27,"VerseNumber":21,"Text":"میں اسے سخت سزا دوں گا، یا ذبح کر دوں گا، ورنہ اسے میرے سامنے معقول وجہ پیش کرنی ہو گی"},{"SurahNumber":27,"VerseNumber":22,"Text":"کچھ زیادہ دیر نہ گزری تھی کہ اُس نے آ کر کہا \"“میں نے وہ معلومات حاصل کی ہیں جو آپ کے علم میں نہیں ہیں میں سَبا کے متعلق یقینی اطلاع لے کر آیا ہوں"},{"SurahNumber":27,"VerseNumber":23,"Text":"میں نے وہاں ایک عورت دیکھی جو اس قوم کی حکمران ہے اُس کو ہر طرح کا ساز و سامان بخشا گیا ہے اور اس کا تخت بڑا عظیم الشان ہے"},{"SurahNumber":27,"VerseNumber":24,"Text":"میں نے دیکھا ہے کہ وہ اور اس کی قوم اللہ کے بجائے سورج کے آگے سجدہ کرتی ہے\" شیطان نے ان کے اعمال ان کے لیے خوشنما بنا دیے اور انہیں شاہراہ سے روک دیا، اس وجہ سے وہ یہ سیدھا راستہ نہیں پاتے"},{"SurahNumber":27,"VerseNumber":25,"Text":"کہ اُس خدا کو سجدہ کریں جو آسمانوں اور زمین کی پوشیدہ چیزیں نکالتا ہے اور وہ سب کچھ جانتا ہے جسے تم لوگ چھپاتے ہو اور ظاہر کرتے ہو"},{"SurahNumber":27,"VerseNumber":26,"Text":"اللہ کہ جس کے سوا کوئی مستحقِ عبادت نہیں، جو عرش عظیم کا مالک ہے"},{"SurahNumber":27,"VerseNumber":27,"Text":"سلیمانؑ نے کہا \"ابھی ہم دیکھے لیتے ہیں کہ تو نے سچ کہا ہے یا تو جھوٹ بولنے والوں میں سے ہے"},{"SurahNumber":27,"VerseNumber":28,"Text":"میرا یہ خط لے جا اور اسے ان لوگوں کی طرف ڈال دے، پھر الگ ہٹ کر دیکھ کہ وہ کیا رد عمل ظاہر کرتے ہیں"},{"SurahNumber":27,"VerseNumber":29,"Text":"ملکہ بولی \"اے اہلِ دربار، میری طرف ایک بڑا اہم خط پھینکا گیا ہے"},{"SurahNumber":27,"VerseNumber":30,"Text":"وہ سلیمانؑ کی جانب سے ہے اور اللہ رحمٰن و رحیم کے نام سے شروع کیا گیا ہے"},{"SurahNumber":27,"VerseNumber":31,"Text":"مضمون یہ ہے کہ “میرے مقابلے میں سرکشی نہ کرو اور مسلم ہو کر میرے پاس حاضر ہو جاؤ"},{"SurahNumber":27,"VerseNumber":32,"Text":"(خط سُنا کر) ملکہ نے کہا \"“اے سردارانِ قوم میرے اس معاملے میں مجھے مشورہ دو، میں کسی معاملہ کا فیصلہ تمہارے بغیر نہیں کرتی ہوں"},{"SurahNumber":27,"VerseNumber":33,"Text":"اُنہوں نے جواب دیا \"ہم طاقت ور اور لڑنے والے لوگ ہیں آگے فیصلہ آپ کے ہاتھ میں ہے آپ خود دیکھ لیں کہ آپ کو کیا حکم دینا ہے"},{"SurahNumber":27,"VerseNumber":34,"Text":"ملکہ نے کہا کہ \"بادشاہ جب کسی مُلک میں گھس آتے ہیں تو اسے خراب اور اس کے عزت والوں کو ذلیل کر دیتے ہیں یہی کچھ وہ کیا کرتے ہیں"},{"SurahNumber":27,"VerseNumber":35,"Text":"میں اِن لوگوں کی طرف ایک ہدیہ بھیجتی ہوں، پھر دیکھتی ہوں کہ میرے ایلچی کیا جواب لے کر پلٹتے ہیں"},{"SurahNumber":27,"VerseNumber":36,"Text":"جب وہ (ملکہ کا سفیر) سلیمانؑ کے ہاں پہنچا تو اس نے کہا \"کیا تم لوگ مال سے میری مدد کرنا چاہتے ہو؟ جو کچھ خدا نے مجھے دے رکھا ہے وہ اس سے بہت زیادہ ہے جو تمہیں دیا ہے تمہارا ہدیہ تمہی کو مبارک رہے"},{"SurahNumber":27,"VerseNumber":37,"Text":"(اے سفیر) واپس جا اپنے بھیجنے والوں کی طرف ہم ان پر ایسے لشکر لے کر آئیں گے جن کا مقابلہ وہ نہ کر سکیں گے اور ہم انہیں ایسی ذلت کے ساتھ وہاں سے نکالیں گے کہ وہ خوار ہو کر رہ جائیں گے"},{"SurahNumber":27,"VerseNumber":38,"Text":"سلیمانؑ نے کہا \"“اے اہل دربار، تم میں سے کون اس کا تخت میرے پاس لاتا ہے قبل اس کے کہ وہ لوگ مطیع ہو کر میرے پاس حاضر ہوں؟"},{"SurahNumber":27,"VerseNumber":39,"Text":"جنوں میں سے ایک قوی ہیکل نے عرض کیا \"میں اسے حاضر کر دوں گا قبل اس کے کہ آپ اپنی جگہ سے اٹھیں میں اس کی طاقت رکھتا ہوں اور امانتدار ہوں"},{"SurahNumber":27,"VerseNumber":40,"Text":"جس شخص کے پاس کتاب کا علم تھا وہ بولا \"میں آپ کی پلک جھپکنے سے پہلے اسے لائے دیتا ہوں\" جونہی کہ سلیمانؑ نے وہ تخت اپنے پاس رکھا ہوا دیکھا، وہ پکار اٹھا \"یہ میرے رب کا فضل ہے تاکہ وہ مجھے آزمائے کہ میں شکر کرتا ہوں یا کافر نعمت بن جاتا ہوں اور جو کوئی شکر کرتا ہے اس کا شکر اس کے اپنے ہی لیے مفید ہے، ورنہ کوئی ناشکری کرے تو میرا رب بے نیاز اور اپنی ذات میں آپ بزرگ ہے"},{"SurahNumber":27,"VerseNumber":41,"Text":"سلیمانؑ نے کہا \"انجان طریقے سے اس کا تخت اس کے سامنے رکھ دو، دیکھیں وہ صحیح بات تک پہنچتی ہے یا اُن لوگوں میں سے ہے جو راہِ راست نہیں پاتے"},{"SurahNumber":27,"VerseNumber":42,"Text":"ملکہ جب حاضر ہوئی تو اس سے کہا گیا کیا تیرا تخت ایسا ہی ہے؟ وہ کہنے لگی \"یہ تو گویا وہی ہے ہم تو پہلے ہی جان گئے تھے اور ہم نے سرِ اطاعت جھکا دیا تھا (یا ہم مسلم ہو چکے تھے)"},{"SurahNumber":27,"VerseNumber":43,"Text":"اُس کو (ایمان لانے سے) جس چیز نے روک رکھا تھا وہ اُن معبودوں کی عبادت تھی جنہیں وہ اللہ کے سوا پوجتی تھی، کیونکہ وہ ایک کافر قوم سے تھی"},{"SurahNumber":27,"VerseNumber":44,"Text":"اس سے کہا گیا کہ محل میں داخل ہو اس نے جو دیکھا تو سمجھی کہ پانی کا حوض ہے اور اترنے کے لیے اس نے اپنے پائنچے اٹھا لیے سلیمانؑ نے کہا یہ شیشے کا چکنا فرش ہے اس پر وہ پکار اٹھی \"اے میرے رب، (آج تک) میں اپنے نفس پر بڑا ظلم کرتی رہی، اور اب میں نے سلیمانؑ کے ساتھ اللہ رب العالمین کی اطاعت قبول کر لی"},{"SurahNumber":27,"VerseNumber":45,"Text":"اور ثمود کی طرف ہم نے اُن کے بھائی صالح کو (یہ پیغام دے کر) بھیجا کہ اللہ کی بندگی کرو، تو یکایک وہ دو متخاصم فریق بن گئے"},{"SurahNumber":27,"VerseNumber":46,"Text":"صالحؑ نے کہا \"“اے میری قوم کے لوگو، بھلائی سے پہلے بُرائی کے لیے کیوں جلدی مچاتے ہو؟ کیوں نہیں اللہ سے مغفرت طلب کرتے؟ شاید کہ تم پر رحم فرمایا جائے؟"},{"SurahNumber":27,"VerseNumber":47,"Text":"انہوں نے کہا \"ہم نے تو تم کو اور تمہارے ساتھیوں کو بد شگونی کا نشان پایا ہے\" صالحؑ نے جواب دیا \"“تمہارے نیک و بد شگون کا سر رشتہ تو اللہ کے پاس ہے اصل بات یہ ہے کہ تم لوگوں کی آزمائش ہو رہی ہے"},{"SurahNumber":27,"VerseNumber":48,"Text":"اُس شہر میں نو جتھے دار تھے جو ملک میں فساد پھیلاتے اور کوئی اصلاح کا کام نہ کرتے تھے"},{"SurahNumber":27,"VerseNumber":49,"Text":"انہوں نے آپس میں کہا \"خدا کی قسم کھا کر عہد کر لو کہ ہم صالحؑ اور اس کے گھر والوں پر شب خون ماریں گے اور پھر اس کے ولی سے کہہ دیں گے کہ ہم اس خاندان کی ہلاکت کے موقع پر موجود نہ تھے، ہم بالکل سچ کہتے ہیں"},{"SurahNumber":27,"VerseNumber":50,"Text":"یہ چال تو وہ چلے اور پھر ایک چال ہم نے چلی جس کی انہیں خبر نہ تھی"},{"SurahNumber":27,"VerseNumber":51,"Text":"اب دیکھ لو کہ ان کی چال کا انجام کیا ہوا ہم نے تباہ کر کے رکھ دیا اُن کو اور ان کی پوری قوم کو"},{"SurahNumber":27,"VerseNumber":52,"Text":"وہ اُن کے گھر خالی پڑے ہیں اُس ظلم کی پاداش میں جو وہ کرتے تھے، اس میں ایک نشان عبرت ہے اُن لوگوں کے لیے جو علم رکھتے ہیں"},{"SurahNumber":27,"VerseNumber":53,"Text":"اور بچا لیا ہم نے اُن لوگوں کو جو ایمان لائے تھے اور نافرمانی سے پرہیز کرتے تھے"},{"SurahNumber":27,"VerseNumber":54,"Text":"اور لوطؑ کو ہم نے بھیجا یاد کرو وہ وقت جب اس نے اپنی قوم سے کہا \"کیا تم آنکھوں دیکھتے بدکاری کرتے ہو؟"},{"SurahNumber":27,"VerseNumber":55,"Text":"کیا تمہارا یہی چلن ہے کہ عورتوں کو چھوڑ کر مردوں کے پاس شہوت رانی کے لیے جاتے ہو؟ حقیقت یہ ہے کہ تم لوگ سخت جہالت کا کام کرتے ہو"}]}