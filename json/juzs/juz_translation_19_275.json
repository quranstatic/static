{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":25,"VerseNumber":21,"Text":"Iwo amene alibe chikhulupiriro choti adzakumana ndi Ife amati, “Kodi ndi chifukwa chiyani angelo sadatumizidwe kwa ife? Kapena ndi chifukwa chiyani kuti ife sitingaone Ambuye wathu?” Ndithudi iwo adadzikweza kwambiri"},{"SurahNumber":25,"VerseNumber":22,"Text":"Patsiku limene iwo adzaona angelo, anthu ochita zoipa sadzasangalala ayi ndipo iwo adzati, “Ambuye wathu! Ikani malire pakati pa ife ndi iwo.”"},{"SurahNumber":25,"VerseNumber":23,"Text":"Ndipo Ife tidzabweretsa zonse zimene adachita ndikuzionetsa kuti ndi zinthu zopanda ntchito ngati fumbi louluka"},{"SurahNumber":25,"VerseNumber":24,"Text":"Anthu okhala ku Paradiso, adzakhala kumalo abwino patsiku limeneli ndiponso malo abwino opumulako"},{"SurahNumber":25,"VerseNumber":25,"Text":"Patsiku limeneli kumwamba pamodzi ndi mitambo yake idzagawanika pakati ndipo angelo adzatumizidwa pansi pano m’maudindo awo"},{"SurahNumber":25,"VerseNumber":26,"Text":"Patsiku limeneli ufumu wonse udzakhala wa Mwini chisoni chosatha. Limeneli lidzakhala tsiku lovuta kwambiri kwa anthu osakhulupirira"},{"SurahNumber":25,"VerseNumber":27,"Text":"Patsiku limeneli munthu ochita zoipa adzanong’oneza bombono nati, “Oh zikadakhala bwino ndikadakhala kuti ndidatsatira zimene Mtumwi anali kunena!”"},{"SurahNumber":25,"VerseNumber":28,"Text":"“oh kalanga ine! Ndikadakhala kuti sindidasankhe a uje ndi a uje kuti akhale anzanga!”"},{"SurahNumber":25,"VerseNumber":29,"Text":"“Mosakayika ndiwo amene adandisokoneza ine kuti ndisakhulupirire machenjezo a Mulungu pamene machenjezowo atandifika. Ndithudi Satana ndi wachinyengo nthawi zonse kwa munthu.”"},{"SurahNumber":25,"VerseNumber":30,"Text":"Mtumwi adati, “Ambuye wanga! Ndithudi anthu anga alikana Buku la Korani.”"},{"SurahNumber":25,"VerseNumber":31,"Text":"Motero Ife tapanga kwa Mtumwi aliyense mdani kuchokera kwa anthu ochimwa, anthu otsutsana naye, ndipo Ambuye wako ali wokwana kukhala wokutsogolera mu zabwino ndiponso ngati wokuthandiza wako"},{"SurahNumber":25,"VerseNumber":32,"Text":"Anthu osakhulupirira anati, “Kodi ndi chifukwa chiyani Korani yonse siidavumbulutsidwe kwa iye nthawi imodzi?” Ife talivumbulutsa kotero kuti tikhoza kulimbikitsa mtima wako ndipo takupatsa ilo kwa iwe mu chivumbulutso chapang’onopang’ono"},{"SurahNumber":25,"VerseNumber":33,"Text":"Iwo sadzatha kubwera ndi mtsutso umene Ife sitidakonze yankho loona ndi kafotokozedwe kake"},{"SurahNumber":25,"VerseNumber":34,"Text":"Iwo adzaduduluzidwa cha mphumi kupita ku Gahena ndipo iwo adzakhala ndi malo oipa okhalamo ndipo njira yawo ndi yosochera"},{"SurahNumber":25,"VerseNumber":35,"Text":"Ndithudi Ife tidavumbulutsa mawu a Mulungu kwa Mose ndipo tidamupatsa m’bale wake Aroni kuti akhale nduna yomuthandiza"},{"SurahNumber":25,"VerseNumber":36,"Text":"Tidawauza iwo kuti, “Pitani nonse kwa anthu amene adakana zizindikiro zathu” ndipo pambuyo pake tidawaononga kotheratu"},{"SurahNumber":25,"VerseNumber":37,"Text":"Akakhala anthu a Nowa, tidawamiza pamene iwo adakana Atumwi awo ndipo tidawapanga iwo kukhala phunziro kwa anthu a mitundu yonse. Ndipo anthu ochimwa tawakonzera chilango chowawa"},{"SurahNumber":25,"VerseNumber":38,"Text":"Mitundu ya anthu a ku Thamoud ndi Aad nawonso tidawaononga ndiponso iwo amene anali kukhala ku Raas ndi mibadwo yochuluka imene idadza pakati pawo"},{"SurahNumber":25,"VerseNumber":39,"Text":"Ndipo onsewa, tidawapatsa zitsanzo ndipo onse tidawaononga kotheratu"},{"SurahNumber":25,"VerseNumber":40,"Text":"Ndithudi anthu osakhulupirira adadutsa pa mzinda umene udaonongeka ndi madzi a mvula. Kodi iwo sadauone mzindawu? Komabe iwo adalibe chikhulupiriro mu kuukanso kwa akufa"},{"SurahNumber":25,"VerseNumber":41,"Text":"Nthawi zonse akakuona iwe amakunyoza ndipo amati, “Kodi uyu ndiye munthu amene akuti Mulungu wamutumiza ngati Mtumwi wake?”"},{"SurahNumber":25,"VerseNumber":42,"Text":"Ngati ife tikadapanda kulimba popembedza milungu yathu ndithudi iye akadatitembenuza ife kuti tisiye milungu yathu. Koma posakhalitsa iwo adzaona chilango ndipo adzadziwa kuti ndani amene adasochera kwambiri"},{"SurahNumber":25,"VerseNumber":43,"Text":"Kodi wamuona iye amene amayesa zilakolako zake ngati milungu? Kodi iwe ungakhale munthu wosamalira munthu wotere"},{"SurahNumber":25,"VerseNumber":44,"Text":"Kodi iwe umaganiza kuti ambiri a iwo angathe kumva kapena kuzindikira? Iwo si chinthu china chilichonse koma ali ngati nyama yosochera kwambiri"},{"SurahNumber":25,"VerseNumber":45,"Text":"Kodi iwe siuona mmeneAmbuye wako amatambasulira mthunzi? Mulungu akadafuna, akadaupanga kuti ukhale wokhazikika. Ndipo Ife tapanga dzuwa kukhala chizindikiro chake"},{"SurahNumber":25,"VerseNumber":46,"Text":"Ndipo timaubweretsa kwa Ife mwapang’onopang’onomosavuta"},{"SurahNumber":25,"VerseNumber":47,"Text":"Ndiyeamenewapanga usiku kukhala chofunda ndi tulo kuti tikhale mpumulo, ndipo wapanga usana kuti uzikhala nthawi yodzuka ndi kumagwira ntchito"},{"SurahNumber":25,"VerseNumber":48,"Text":"Ndiye amene amatumiza mphepo ngati mthenga wobweretsa chisomo chake ndipo timatumiza madzi abwino kuchokera kumwamba"},{"SurahNumber":25,"VerseNumber":49,"Text":"Ndi cholinga choti tipereke moyo ku nthaka imene inali yakufa ndi kuti timwetse zinthu zimene talenga, nyama ndi anthu ambiri"},{"SurahNumber":25,"VerseNumber":50,"Text":"Ndithudi tawatumizira pakati pawo, kuti akhoza kukumbukira, chisomo cha Mulungu koma anthu ambiri amakana. Ndipo iwo amasankha kusakhulupirira"},{"SurahNumber":25,"VerseNumber":51,"Text":"Chikadakhala chifuniro chathu, tikadautsa wowachenjeza ku mzinda uliwonse"},{"SurahNumber":25,"VerseNumber":52,"Text":"Iwe usawamvere anthu osakhulupirira koma limbana nawo kwambiri pogwiritsa ntchito Korani ino"},{"SurahNumber":25,"VerseNumber":53,"Text":"Ndiye amene adatumiza nyanja ziwiri, ina yamadzi ozuna ndi abwino pamene ina ndi yamadzi a mchere ndi owawa ndipo adakhazikitsa malire olimba kwambiri pakati pa nyanjazi"},{"SurahNumber":25,"VerseNumber":54,"Text":"Ndiye amene adamulenga munthu kuchokera ku madzi ndipo adamupatsa abale chifukwa cha magazi amodzi ndiponso chifukwa cha ukwati. Ndipo Ambuye wako ndiye mwini mphamvu zonse ndipo amachita zimene afuna"},{"SurahNumber":25,"VerseNumber":55,"Text":"Komabe anthu osakhulupirira amapembedza mafano moonjezerapa Mulungu Mafanowosangathekuwathandiza kapena kuwaononga. Munthu wosakhulupirira amathandiza Satana kuchita zoipa zosakomera Ambuye wake"},{"SurahNumber":25,"VerseNumber":56,"Text":"Ndipo takutumiza iwe ngati wobweretsa nkhani yabwino ndiponso munthu wopereka chenjezo"},{"SurahNumber":25,"VerseNumber":57,"Text":"Nena, “Ine sindili kukupemphani malipiro pa ntchito iyi ayi kupatula kuti iye amene afuna atsatire njira yoyenera yopita kwa Ambuye wake.”"},{"SurahNumber":25,"VerseNumber":58,"Text":"Ndipo ika chikhulupiriro chako mwa Iye wa moyo amene sakufa ayi. Ndipo mulemekeze nthawi zonse. Iye ndi okwana chifukwa Iye amadziwa bwinobwino za machimo a akapolo ake"},{"SurahNumber":25,"VerseNumber":59,"Text":"Iye adalenga kumwamba ndi dziko lapansi ndi zonse zimene zili m’menemo masiku asanu ndi limodzi. Ndipo atatero adabuka pa chimpando chaufumu, Mwini Chisononi chosatha. Motero mufunse Iye chifukwa amadziwa china chili chonse"},{"SurahNumber":25,"VerseNumber":60,"Text":"Pamene zimanenedwa kwa iwo kuti, “Lambirani Mwini chisoni chosatha,” Iwo amati; “Kodi Mwini chisoni chosatha ndani? Kodi iwe ufuna kuti ife tizipembedza chilichonse chimene iwe utilamula?” Mawu amenewa amaonjezera kukana kwawo"},{"SurahNumber":25,"VerseNumber":61,"Text":"Alemekezeke Iye amene adalenga gulu la nyenyezi kumtambo ndipo adalenga dzuwa ndi mwezi wowala"},{"SurahNumber":25,"VerseNumber":62,"Text":"Ndipo ndiye amene amasinthanitsa usiku ndi usana chifukwa cha iye amene afuna kukumbukira kapena afuna kuonetsa kuyamika kwake"},{"SurahNumber":25,"VerseNumber":63,"Text":"Ndipo akapolo a Mwini Chisoni Chosatha ndi iwo amene amayenda modzichepetsa padziko lapansi ndipo ngati mbuli zikawayankhula mwachipongwe iwo amayankha mwaulemu"},{"SurahNumber":25,"VerseNumber":64,"Text":"Ndipo iwo amene amachezera pamaso pa Ambuye wawo, amagwada ndi kuima"},{"SurahNumber":25,"VerseNumber":65,"Text":"Amene amanena kuti, “Ambuye wathu! Tichotsereni chilango cha ku Gahena.” Ndithudi chilango chake ndi chosatha"},{"SurahNumber":25,"VerseNumber":66,"Text":"Ndithudi kumeneko ndi malo wonyansa kupumirako ndiponso malo wonyansa kukhalako"},{"SurahNumber":25,"VerseNumber":67,"Text":"Iwo akamapereka saononga chuma chawo moposa muyeso ndipo saumira koma amakhala pakatikati"},{"SurahNumber":25,"VerseNumber":68,"Text":"Ndipo anthu amene sapembedza mulungu wina kuonjezera pa Mulungu weniweni ndipo sakupha mzimu umene Mulungu waletsa kupatula mu njira yachilungamo ndipo sachita chigololo. Ndipo aliyense amene achita izi adzalandira chilango"},{"SurahNumber":25,"VerseNumber":69,"Text":"Chilango chake chidzaonjezedwa kawiri patsiku la kuuka kwa akufa ndipo adzakhala ndi manyazi nthawi zonse"},{"SurahNumber":25,"VerseNumber":70,"Text":"Kupatula okhawo amene alapa ndi kukhulupirira ndi kuchita ntchito zabwino, chifukwa potero Mulungu adzasintha zoipa zawo kukhala ntchito zabwino. Ndipo Mulungu amakhululukira ndi wachisoni chosatha"},{"SurahNumber":25,"VerseNumber":71,"Text":"Iye amene alapa ndi kuchita ntchito zabwino, ndithudi, ndiye kuti wabwerera kwa Mulungu"},{"SurahNumber":25,"VerseNumber":72,"Text":"Iwo amene sapereka umboni ku zinthu zabodza ndipo akamadutsa pamalo pamene pakuchitika zinthu zoipa kapena zoletsedwa, iwo amadutsa modzilemekeza"},{"SurahNumber":25,"VerseNumber":73,"Text":"Amene sanyozera chivumbulutso cha Ambuye wawo ndipo pamene akumbutsidwa za icho sachita ngati kuti iwo ndi a gonthi kapena a khungu"},{"SurahNumber":25,"VerseNumber":74,"Text":"Ndipo anthu amene amanena kuti, “Ambuye wathu! Tipatseni chisangalalo mu akazi ndi ana athu ndipo tipangeni ife kukhala atsogoleri a iwo amene amakuopani Inu!”"},{"SurahNumber":25,"VerseNumber":75,"Text":"Amenewa adzalipidwa Paradiso wa pamwamba chifukwa cha kupirira kwawo. Kumeneko adzalandiridwa ndi malonje abwino mawu amtendere ndi aulemu"},{"SurahNumber":25,"VerseNumber":76,"Text":"Adzakhala kumeneko nthawi zonse ndipo ndi malo abwino kukhalako ndiponso ndi malo abwino opumirako"},{"SurahNumber":25,"VerseNumber":77,"Text":"Nena “Ambuye wanga amakusamalani inu chifukwa cha mapempheroanuakwa Iyeyekha. Komatsopano, ndithudi, inu mwamukana Iye. Motero chilango chidzakhala chanu mpaka kalekale.”"},{"SurahNumber":26,"VerseNumber":1,"Text":"Ta Sin Mim"},{"SurahNumber":26,"VerseNumber":2,"Text":"Awa ndi mawu omveka a Buku la Korani"},{"SurahNumber":26,"VerseNumber":3,"Text":"Iwe mwina ukhoza kudziononga ndi madandaulo chifukwa cha kusakhulupirira kwawo"},{"SurahNumber":26,"VerseNumber":4,"Text":"Ngati Ife tifuna, tikhoza kuwavumbulutsira chizindikiro chochokera kumwamba chimene makosi awo adzakhota modzichepetsa"},{"SurahNumber":26,"VerseNumber":5,"Text":"Palibe chenjezo latsopano limene limadza kuchokera kwa Mwini chisoni chosatha koma iwo amalikana"},{"SurahNumber":26,"VerseNumber":6,"Text":"Ndithudi iwo amakana mawu a Mulungu koma nkhani zidzadza kwa iwo zokhudza zinthu zimene iwo amazichita chipongwe"},{"SurahNumber":26,"VerseNumber":7,"Text":"Kodi iwo saona nthaka, mmene ife tameretsamo mbewu zabwino zosiyanasiyana"},{"SurahNumber":26,"VerseNumber":8,"Text":"Ndithudi m’menemu muli chizindikiro komabe ambiri a iwo sakhulupirira ayi"},{"SurahNumber":26,"VerseNumber":9,"Text":"Ndithudi Ambuye wako ndiye Mwini mphamvu zonse ndiponso Mwini chisoni chosatha"},{"SurahNumber":26,"VerseNumber":10,"Text":"Ndipo pamene Ambuye wako adamuitana Mose adanena kuti, “Pita kwa anthu opanda chilungamo.”"},{"SurahNumber":26,"VerseNumber":11,"Text":"Kodi anthu a Farawo sangaope"},{"SurahNumber":26,"VerseNumber":12,"Text":"Iye adati, “Ambuye wanga! Ndithudi ine ndili kuopa kuti adzandikana.”"},{"SurahNumber":26,"VerseNumber":13,"Text":"“Ndipondikhozakupsamtimandikulepherakuyankhula. Tumizani Aroni.”"},{"SurahNumber":26,"VerseNumber":14,"Text":"“Ndipo iwo ali ndi mangawa ndi ine ndipo ndichita mantha kuti akhoza kukandipha.”"},{"SurahNumber":26,"VerseNumber":15,"Text":"Mulungu adati, “Nkosatheka kutero! Kotero pitani nonse awiri ndi zizindikiro zathu. Ife tidzakhala ndi inu ndipo tidzamva.”"},{"SurahNumber":26,"VerseNumber":16,"Text":"Ndipo mukakafika kwa Farawo mukamuuze kuti, “Ife ndife Atumwi ochokera kwa Ambuye wa zolengedwa zonse.”"},{"SurahNumber":26,"VerseNumber":17,"Text":"“Motero alekeni ana a Israyeli kuti apite ndi ife.”"},{"SurahNumber":26,"VerseNumber":18,"Text":"(Farawo) adati, “Kodi ife sitidakurere iwe pamene udali wamng’ono? Ndipo iwe unakhala pakati pathu zaka zambiri.”"},{"SurahNumber":26,"VerseNumber":19,"Text":"“Ndipo iwe udachita chimene udachita. Ndithudi iwe ndiwe mmodzi wa anthu osathokoza.”"},{"SurahNumber":26,"VerseNumber":20,"Text":"(Mose) adati, “Ine ndidachita chimenecho popeza nthawi imeneyo ndidali wosadziwa china chilichonse.”"},{"SurahNumber":26,"VerseNumber":21,"Text":"“Motero ine ndidathawa inu nonse pa nthawi imene ndidakuopani koma tsopano Ambuye wanga wandipatsa luntha ndiponso wandipanga ine kukhala mmodzi mwa Atumwi ake.”"},{"SurahNumber":26,"VerseNumber":22,"Text":"“Ndipo uwu ndi mwayi umene ubwino wake iwe uli kundinyogodola. Iwe wasandutsa ana a Israyeli kukhala akapolo ako.”"},{"SurahNumber":26,"VerseNumber":23,"Text":"Farawo adati, “Kodi Ambuye wa zolengedwa zonse ndani?”"},{"SurahNumber":26,"VerseNumber":24,"Text":"(Mose) adati, “Ambuye wa kumwamba ndi dziko lapansi ndi zonse zimene zili pakati pawo ngati inu mufuna kukhulupirira.”"},{"SurahNumber":26,"VerseNumber":25,"Text":"(Farawo) adawafunsa anthu amene adamuzungulira! “Kodi muli kumva zimene ali kunenazi.”"},{"SurahNumber":26,"VerseNumber":26,"Text":"(Mose) adapitiriza kuti, “Ambuye wanu ndiponso Ambuye wa makolo anu akale.”"},{"SurahNumber":26,"VerseNumber":27,"Text":"(Farawo) adati, “Ndithudi Mtumwi amene watumizidwa kwa inu ndi wopenga.”"},{"SurahNumber":26,"VerseNumber":28,"Text":"(Mose) adati, “Iye ndi Ambuye wa kum’mawa ndi kumadzulo ndi zonse zimene zikhala kumeneko ngati muli ozindikira.”"},{"SurahNumber":26,"VerseNumber":29,"Text":"(Farawo) adayankha kuti, “Ngati iwe utumikira mulungu wina kupatula ine, ndithudi ndikupanga kukhala mmodzi wa anthu okhala ku ndende.”"},{"SurahNumber":26,"VerseNumber":30,"Text":"(Mose) adafunsa kuti, “Kodi zingakhale choncho ngakhale nditakulangiza chizindikiro choonekeratu? “"},{"SurahNumber":26,"VerseNumber":31,"Text":"(Farawo) adati, “Tilangize chizindikiro chako ngati zonse zimene unena ndi zoona.”"},{"SurahNumber":26,"VerseNumber":32,"Text":"Motero Mose adaponya ndodo yake pansi ndipo nthawi yomweyo idasanduka njoka yeniyeni"},{"SurahNumber":26,"VerseNumber":33,"Text":"Ndipo Iye adatulutsa dzanja lake ndipo nthawi yomweyo lidasanduka loyera kwa iwo amene adaliona"},{"SurahNumber":26,"VerseNumber":34,"Text":"Farawo adauza nduna zake kuti, “Ndithudi munthu uyu ndi wodziwa matsenga.”"},{"SurahNumber":26,"VerseNumber":35,"Text":"“Iyeyu afuna kukuchotsani m’dziko lanu ndi matsenga ake. Kodi ulangizi wanu ndi wotani ndipo ukupereka langizo lanji?”"},{"SurahNumber":26,"VerseNumber":36,"Text":"Iwo adati, “Muyambe mwawasunga iye pamodzi ndi m’bale wake kwa kanthawi kochepa. Tumizani mithenga ku mizinda yanu"},{"SurahNumber":26,"VerseNumber":37,"Text":"Abweretse kwa inu munthu aliyense yemwe ndi wodziwa matsenga kwambiri.”"},{"SurahNumber":26,"VerseNumber":38,"Text":"Motero anthu amatsengawa adasonkhanitsidwa patsiku lodziwika lomwe adagwirizana"},{"SurahNumber":26,"VerseNumber":39,"Text":"Ndipo anthu adafunsidwa kuti, “Kodi nonse mudzasonkhana?”"},{"SurahNumber":26,"VerseNumber":40,"Text":"“Kuti mwina ife tikhoza kudzatsatira a matsenga ngati iwo atapambana.”"},{"SurahNumber":26,"VerseNumber":41,"Text":"Ndipo pamene anthu onse amatsenga adadza kwa Farawo, iwo adati kwa Farawo, “Kodi mudzatilipira ngati titapambana?”"},{"SurahNumber":26,"VerseNumber":42,"Text":"Iye adati, “Inde. Ndipo ndithudi inu mudzakhala kufupi ndi Ine.”"},{"SurahNumber":26,"VerseNumber":43,"Text":"Mose adawauza kuti, “Ponyani pansi chilichonse chimene mufuna kuponya.”"},{"SurahNumber":26,"VerseNumber":44,"Text":"Ndipo iwo adaponya zingwe ndi ndodo zawo ndipo adati: “Mwa mphamvu ya Farawo, ndithudi, ife tipambana.”"},{"SurahNumber":26,"VerseNumber":45,"Text":"Ndipo Mose adaponya ndodo yake ndipo nthawi yomweyo idameza zonse zabodza zimene iwo adapanga"},{"SurahNumber":26,"VerseNumber":46,"Text":"Ndipo anthu amatsenga onse aja adagwa pansi mogwada"},{"SurahNumber":26,"VerseNumber":47,"Text":"Iwo adati, “Ife takhulupirira mwa Ambuye wa zolengedwa zonse.”"},{"SurahNumber":26,"VerseNumber":48,"Text":"“Ambuye wa Mose ndi Aroni”"},{"SurahNumber":26,"VerseNumber":49,"Text":"Farawo adati, “Kodi inu mwakhulupirira mwa iye pamene ine sindinakupatseni chilolezo? Ndithudi iye ndi mtsogoleri wanu amene adakuphunzitsani matsenga. Ndithudi posachedwapa mudzazindikira. Ndithudi ine ndidzadula manja anu ndi miyendo yanu moisiyanitsa. Ndidzakudulani dzanja lamanja ndi mwendo wamanzere ndiponso ndidzakupachikani pa mtanda.”"},{"SurahNumber":26,"VerseNumber":50,"Text":"Iwo adati, “Zilibe kanthu chifukwa ndithudi ife tidzabwerera kwa Ambuye wathu.”"},{"SurahNumber":26,"VerseNumber":51,"Text":"“Ndithudi Ife tili ndi chiyembekezo kuti Ambuye wathu adzatikhululukira machimo athu popeza ndife oyamba kukhulupirira.”"},{"SurahNumber":26,"VerseNumber":52,"Text":"Ndipo tidamulamula Mose kuti, “Nyamuka nthawi ya usiku ndi akapolo anga chifukwa, ndithudi, inu mulondoledwa ndi gulu la adani anu.”"},{"SurahNumber":26,"VerseNumber":53,"Text":"Ndipo Farawo adatumiza mithenga ku mizinda yonse"},{"SurahNumber":26,"VerseNumber":54,"Text":"“Ndithudi anthu amenewa ndi kagulu ka anthu ochepa.”"},{"SurahNumber":26,"VerseNumber":55,"Text":"“Ndithudi anthu amenewa atipsetsa mtima.”"},{"SurahNumber":26,"VerseNumber":56,"Text":"“Ife tonse tili tcheru.”"},{"SurahNumber":26,"VerseNumber":57,"Text":"Ndipo tidawachotsa m’minda ndi mu a kasupe"},{"SurahNumber":26,"VerseNumber":58,"Text":"Ndiponso m’chuma ndi m’malo alionse olemekezeka"},{"SurahNumber":26,"VerseNumber":59,"Text":"Kotero tidawapanga ana a Israyeli kukhala alowa m’malo a zinthu za anthu a Farawo"},{"SurahNumber":26,"VerseNumber":60,"Text":"Pamene dzuwa linali kutuluka, iwo adalondoledwa ndi adani awo"},{"SurahNumber":26,"VerseNumber":61,"Text":"Ndipo pamene magulu awiriwa adaonana wina ndi mnzake, anthu a Mose adati, “Ndithudi atipeza.”"},{"SurahNumber":26,"VerseNumber":62,"Text":"Mose adati, “Iyayi. Ndithudi Ambuye wanga ali ndi ine ndipo adzanditsogolera.”"},{"SurahNumber":26,"VerseNumber":63,"Text":"Ndipo tidalamulira Mose kuti, “Menya madzi a m’nyanja ndi ndodo yako.” Ndipo nyanja idagawanika pakati, mbali iliyonse idali ngati phiri lalikulu"},{"SurahNumber":26,"VerseNumber":64,"Text":"Ndipo anthu a Farawo tidawayandikitsa ndi nyanja ija"},{"SurahNumber":26,"VerseNumber":65,"Text":"Ndipo Ife tidapulumutsa Mose ndi onse amene adali ndi iye"},{"SurahNumber":26,"VerseNumber":66,"Text":"Ndipo tidamiza ena"},{"SurahNumber":26,"VerseNumber":67,"Text":"Ndithudi mu ichi muli phunziro komabe anthu ambiri sakhulupirira ayi"},{"SurahNumber":26,"VerseNumber":68,"Text":"Ndithudi Ambuye wako! Iye ndiye Mwini mphamvu zonse ndi Mwini chisoni chosatha"},{"SurahNumber":26,"VerseNumber":69,"Text":"Ndipo afotokozere nkhani za Abrahamu"},{"SurahNumber":26,"VerseNumber":70,"Text":"Pamenepo iye adanena kwa abambo ake ndiponso kwa anthu ake kuti, “Kodi ndi chiyani chimene inu muli kupembedza?”"},{"SurahNumber":26,"VerseNumber":71,"Text":"Iwo adati, “Timatumikira mafano ndipo timapempha kwa iwo modzipereka kwambiri.”"},{"SurahNumber":26,"VerseNumber":72,"Text":"Ndipo adati, “Kodi iwo amakumvani pamene mumawapempha?”"},{"SurahNumber":26,"VerseNumber":73,"Text":"“Kodi amakuthandizani kapena kukuonongani?”"},{"SurahNumber":26,"VerseNumber":74,"Text":"Iwo adati, “Iyayi. Koma ife tidawapeza makolo athu akupembedza mafano.”"},{"SurahNumber":26,"VerseNumber":75,"Text":"Iye adati, “Kodi inu muli kuzidziwa zimene muli kuzipembedza?”"},{"SurahNumber":26,"VerseNumber":76,"Text":"“Inu ndiponso makolo anu akale?”"},{"SurahNumber":26,"VerseNumber":77,"Text":"“Ndithudi onse ndi adani anga kupatula Ambuye wachilengedwe.”"},{"SurahNumber":26,"VerseNumber":78,"Text":"“Amene adandipanga ine ndipo ndiye amene amandipatsa chilangizo.”"},{"SurahNumber":26,"VerseNumber":79,"Text":"“Ndipo ndiye amene amandipatsa chakudya ndi chakumwa.”"},{"SurahNumber":26,"VerseNumber":80,"Text":"“Ndipo ndikadwala, ndi Iye amene amandichiza.”"},{"SurahNumber":26,"VerseNumber":81,"Text":"“Ndipo ndiye amene adzandipangitsa kuti ndife ndi kudzandibwezeranso moyo.”"},{"SurahNumber":26,"VerseNumber":82,"Text":"“Ndi amene ine ndimayembekezera kuti adzandikhululukira machimo anga pa tsiku lachiweruzo”"},{"SurahNumber":26,"VerseNumber":83,"Text":"Ambuye ndipatseni luntha ndipo mundilole kuti ndikhale pakati pa anthu ochita zabwino"},{"SurahNumber":26,"VerseNumber":84,"Text":"Ndipatseni ulemerero umene udzatchulidwe ndi mibadwo yomwe ikubwera mtsogolo"},{"SurahNumber":26,"VerseNumber":85,"Text":"Ndipo ndiikeni m’gulu la anthu amene adzakhala kumalo a mtendere a ku Paradiso"},{"SurahNumber":26,"VerseNumber":86,"Text":"Akhululukireni abambo anga ndithudi iwo ali mmodzi mwa anthu osochera"},{"SurahNumber":26,"VerseNumber":87,"Text":"Musadzandichititse manyazi patsiku limene anthu adzaukitsidwa kwa akufa"},{"SurahNumber":26,"VerseNumber":88,"Text":"Tsiku limene chuma ndi ana sizidzathandiza wina aliyense"},{"SurahNumber":26,"VerseNumber":89,"Text":"Kupatula yekhayo amene adzadza kwa Mulungu ndi mtima woyera"},{"SurahNumber":26,"VerseNumber":90,"Text":"Pamenepo Paradiso idzayandikiritsidwa kwa anthu angwiro"},{"SurahNumber":26,"VerseNumber":91,"Text":"Ndipo Gahena idzaonetsedwa poyera kwa anthu ochimwa"},{"SurahNumber":26,"VerseNumber":92,"Text":"Mawu adzanenedwa kwa iwo kuti, “Kodi mafano anu aja amene mumatumikira ali kuti?”"},{"SurahNumber":26,"VerseNumber":93,"Text":"Kuwonjezera pa Mulungu weniweni? Kodi iwo akhoza kukuthandizani inu kapena kudzithandiza okha?”"},{"SurahNumber":26,"VerseNumber":94,"Text":"Ndipo iwo ndi onse ochimwa adzaponyedwa ku Gahena"},{"SurahNumber":26,"VerseNumber":95,"Text":"Ndiponso pamodzi ndi magulu onse a Satana"},{"SurahNumber":26,"VerseNumber":96,"Text":"Iwo adzati pamene adzakhala ali kukangana kumeneko"},{"SurahNumber":26,"VerseNumber":97,"Text":"“Pali Mulungu, ndithudi, ife tidali ochimwa moonekeratu.”"},{"SurahNumber":26,"VerseNumber":98,"Text":"Pamene tidakusandutsani inu kukhala ofanana ndi Ambuye wa zolengedwa zonse"},{"SurahNumber":26,"VerseNumber":99,"Text":"Palibe ena koma anthu ochita zoipa amene adatisocheretsa ife"},{"SurahNumber":26,"VerseNumber":100,"Text":"Palibe wina woti angatipepesere ife"},{"SurahNumber":26,"VerseNumber":101,"Text":"Ndiponso palibe bwenzi lenileni"},{"SurahNumber":26,"VerseNumber":102,"Text":"Koma tikadakhalanso ndi moyo, tikadakhala anthu okhulupirira"},{"SurahNumber":26,"VerseNumber":103,"Text":"Ndithudi mu zimenezi muli chizindikiro koma anthu ambiri sakhulupirira ayi"},{"SurahNumber":26,"VerseNumber":104,"Text":"Ndithudi Ambuye wanu! Ndiye Mwini mphamvu zonse ndi Mwini chisoni chosatha"},{"SurahNumber":26,"VerseNumber":105,"Text":"Anthu a m’badwo wa Nowa adakana Atumwi awo"},{"SurahNumber":26,"VerseNumber":106,"Text":"Pamene Nowa adati, “Kodi inu simungaope Mulungu ndi kumumvera Iye?”"},{"SurahNumber":26,"VerseNumber":107,"Text":"“Ndithudi ine ndine Mtumwi wanu wokhulupirika.”"},{"SurahNumber":26,"VerseNumber":108,"Text":"“Motero opani Mulungu ndipo mundimvere ine.”"},{"SurahNumber":26,"VerseNumber":109,"Text":"“Ine sindikupemphani malipiro ena alionse chifukwa palibe wina aliyense amene angandilipire ine kupatula Ambuye wa zolengedwa zonse.”"},{"SurahNumber":26,"VerseNumber":110,"Text":"“Kotero opani Mulungu ndipo mundimvere ine.”"},{"SurahNumber":26,"VerseNumber":111,"Text":"Iwo adati, “Kodi ife tikukhulupirire iwe pamene anthu onyozeka ndiwo amene amakutsatira iwe?”"},{"SurahNumber":26,"VerseNumber":112,"Text":"Nowa adati, “Kodi ine ndikudziwa chiyani za chimene iwo amachita?”"},{"SurahNumber":26,"VerseNumber":113,"Text":"“Ambuye wanga ndiye amene akhoza kuweruza ngati mumazindikira.”"},{"SurahNumber":26,"VerseNumber":114,"Text":"“Ndipo ine sindidzathamangitsa anthu okhulupirira moona.”"},{"SurahNumber":26,"VerseNumber":115,"Text":"“Ine ndine wopereka chenjezo poyera.”"},{"SurahNumber":26,"VerseNumber":116,"Text":"Iwo adati, “Iwe Nowa; ngati siusiya zimene uchita udzaponyedwa miyala.”"},{"SurahNumber":26,"VerseNumber":117,"Text":"Iye adati, “Ambuye wanga! Ndithudi anthu anga akundikana.”"},{"SurahNumber":26,"VerseNumber":118,"Text":"Motero weruzani mwachilungamo pakati pa ine ndi iwo. Ndipulumutseni ine pamodzi ndi anthu okhulupirira amene ali ndi ine"},{"SurahNumber":26,"VerseNumber":119,"Text":"Ife tidamupulumutsa iye pamodzi ndi iwo amene adali naye m’chombo"},{"SurahNumber":26,"VerseNumber":120,"Text":"Ndipo pambuyo pake tidamiza ena onse ndi chigumula"},{"SurahNumber":26,"VerseNumber":121,"Text":"Ndithudi mu chimenechi muli phunziro komabe ambiri sakhulupirira"},{"SurahNumber":26,"VerseNumber":122,"Text":"Ndithudi Ambuye wako ndi Mwini mphamvu ndi Mwini chisoni chosatha"},{"SurahNumber":26,"VerseNumber":123,"Text":"Anthu a ku Aad sanakhulupirire Atumwi awo"},{"SurahNumber":26,"VerseNumber":124,"Text":"Pamene m’bale wawo Houd adati, “Kodi inu simungakhale ndi mantha ndi Mulungu?”"},{"SurahNumber":26,"VerseNumber":125,"Text":"“Ndithudi ine ndine Mtumwi wanu wokhulupirika.”"},{"SurahNumber":26,"VerseNumber":126,"Text":"“opani Mulungu ndipo munditsate ine.”"},{"SurahNumber":26,"VerseNumber":127,"Text":"“Pa ntchito iyi, ine sindipempha malipiro kuchokera kwa inu chifukwa palibe wina amene angandilipire kupatula Ambuye wa zolengedwa zonse.”"},{"SurahNumber":26,"VerseNumber":128,"Text":"“Kodi inu mukumamanga nyumba pamalo paliponse pokwera mofuna kudzisangalatsa?”"},{"SurahNumber":26,"VerseNumber":129,"Text":"“Kodi muli kumanga nyumba zokongola ndi zolimba ngati kuti mudzakhalamo mpaka kalekale?”"},{"SurahNumber":26,"VerseNumber":130,"Text":"“Ndipo pamene mumenya anthu mumamenya ngati anthu ankhanza.”"},{"SurahNumber":26,"VerseNumber":131,"Text":"“Motero opani Mulungu, ndipo mundimvere ine.”"},{"SurahNumber":26,"VerseNumber":132,"Text":"“Ndipo muopeni Iye amene wakupatsani inu zinthu zonse zimene mumazidziwa.”"},{"SurahNumber":26,"VerseNumber":133,"Text":"“Iye wakupatsani nyama ndi ana,”"},{"SurahNumber":26,"VerseNumber":134,"Text":"“Ndiponso minda ndi a kasupe;”"},{"SurahNumber":26,"VerseNumber":135,"Text":"“Ndithudi ine ndili kuchita mantha ndi chilango chimene chidzadza pa inu pa tsiku loopsa.”"},{"SurahNumber":26,"VerseNumber":136,"Text":"Iwo adati, “Ndi chimodzimodzi kwa ife kaya utilalikira kapena ayi.”"},{"SurahNumber":26,"VerseNumber":137,"Text":"“Zonse zimene uli kutiopseza nazo ndi chikhalidwe cha anthu amakedzana.”"},{"SurahNumber":26,"VerseNumber":138,"Text":"“Ife sitidzalangidwa ayi.”"},{"SurahNumber":26,"VerseNumber":139,"Text":"Iwo adamukana iye ndipo Ife tidawaononga onse. Ndithudi mu chimenechi muli phunziro koma ambiri sakhulupirira ayi"},{"SurahNumber":26,"VerseNumber":140,"Text":"Ndithudi Ambuye wako ndiye Mwini mphamvu zonse ndi Mwini chisoni chosatha"},{"SurahNumber":26,"VerseNumber":141,"Text":"Anthu a Thamoud adakana Atumwi awo"},{"SurahNumber":26,"VerseNumber":142,"Text":"Pamene m’bale wawo Saleh adati, “Kodi inu simungakhale ndi mantha ndi Mulungu?”"},{"SurahNumber":26,"VerseNumber":143,"Text":"“Ndithudi ine ndine Mtumwi wanu okhulupirika.”"},{"SurahNumber":26,"VerseNumber":144,"Text":"“Motero opani Mulungu ndipo mundimvere ine.”"},{"SurahNumber":26,"VerseNumber":145,"Text":"“Pa ntchito iyi ine sindili kukupemphani malipiro. Palibe wina amene angandilipire kupatula Ambuye wa zolengedwa zonse.”"},{"SurahNumber":26,"VerseNumber":146,"Text":"“Kodi inu muganiza kuti mudzasiyidwa mu mtendere wa m’dziko lino?”"},{"SurahNumber":26,"VerseNumber":147,"Text":"“M’kati mwa minda ndi a kasupe.”"},{"SurahNumber":26,"VerseNumber":148,"Text":"“Minda ya chimanga ndi mitengo ya tende imene yapatsa zipatso zambiri.”"},{"SurahNumber":26,"VerseNumber":149,"Text":"“Ndipo muboola mapiri ndi kumangamo nyumba zanu mwaukatswiri;”"},{"SurahNumber":26,"VerseNumber":150,"Text":"“Khalani ndi mantha ndi Mulungu ndipo mundimvere ine.”"},{"SurahNumber":26,"VerseNumber":151,"Text":"“Musamvere malamulo a anthu oononga.”"},{"SurahNumber":26,"VerseNumber":152,"Text":"“Amene amachita zoipa padziko lapansi ndipo sakonza makhalidwe awo.”"},{"SurahNumber":26,"VerseNumber":153,"Text":"Iwo adati, “Iwe uli mmodzi mwa olodzedwa.”"},{"SurahNumber":26,"VerseNumber":154,"Text":"“Iwe ndiwe munthu wonga ife tomwe. Tilangize chizindikiro ngati zimene ukunenazi ndi zoona”"},{"SurahNumber":26,"VerseNumber":155,"Text":"Iye adati, “Iyi ndi ngamira yaikazi. Iyo idzamwa madzi patsiku lake ndipo inu mudzamwa patsiku lanu lokhazikitsidwa.”"},{"SurahNumber":26,"VerseNumber":156,"Text":"“Musaizunze ayi chifukwa mukatero chilango cha tsiku loopsa chidzadza kwa inu.”"},{"SurahNumber":26,"VerseNumber":157,"Text":"Komabe iwo adaipha iyo ndipo adanong’oneza bombono"},{"SurahNumber":26,"VerseNumber":158,"Text":"Chilango chidawapeza iwo. Ndithudi mu chimenechi muli chizindikiro koma ambiri a iwo sakhulupirira"},{"SurahNumber":26,"VerseNumber":159,"Text":"Ndithudi Ambuye wako! Indedi ndiye Mwini mphamvu zonse ndi Mwini chisoni chosatha"},{"SurahNumber":26,"VerseNumber":160,"Text":"Anthu a Loti adakana Atumwi awo"},{"SurahNumber":26,"VerseNumber":161,"Text":"Pamene m’bale wawo Loti adati, “Kodi inu simungaope Mulungu?”"},{"SurahNumber":26,"VerseNumber":162,"Text":"“Ndithudi ine ndine Mtumwi wanu wokhulupirika.”"},{"SurahNumber":26,"VerseNumber":163,"Text":"“Opani Mulungu ndipo mundimvere ine.”"},{"SurahNumber":26,"VerseNumber":164,"Text":"“Ine sindili kupempha kuti mundilipire chifukwa cha ichi ayi chifukwa palibe wina amene angandilipire kupatula Ambuye wa zolengedwa zonse.”"},{"SurahNumber":26,"VerseNumber":165,"Text":"“Kodi inu mwasankha kuti muzigonana ndi amuna anzanu mwa zolengedwa zonse"},{"SurahNumber":26,"VerseNumber":166,"Text":"“Kusiya akazi amene Mulungu adakulengerani? Koma inu ndinu anthu olakwa kwambiri.”"},{"SurahNumber":26,"VerseNumber":167,"Text":"Iwo adati, “Iwe Loti! Ngati siusiya zimenezi ndithudi udzakhala mmodzi mwa othamangitsidwa.”"},{"SurahNumber":26,"VerseNumber":168,"Text":"Iye adati, “Ine ndili kudana ndi makhalidwe anu.”"},{"SurahNumber":26,"VerseNumber":169,"Text":"“Ambuye wanga! Ndipulumutseni ine pamodzi ndi a pabanja langa ku ntchito zawo zoipa.”"},{"SurahNumber":26,"VerseNumber":170,"Text":"Ndipo Ife tidamupulumutsa iye pamodzi ndi anthu ake onse"},{"SurahNumber":26,"VerseNumber":171,"Text":"Kupatula mayi wokalamba, pakati pa amene adatsalira m’mbuyo"},{"SurahNumber":26,"VerseNumber":172,"Text":"Ndipo Ife tidawaononga kwambiri ena onse"},{"SurahNumber":26,"VerseNumber":173,"Text":"Ndipo choipa chidali chilango cha mvula imene idagwa pa iwo amene adachenjezedwa koma sadamvere"},{"SurahNumber":26,"VerseNumber":174,"Text":"Ndithudi mu ichi muli phunziro koma ambiri a iwo sakhulupirira"},{"SurahNumber":26,"VerseNumber":175,"Text":"Ndithudi Ambuye wako ndiye mwini mphamvu zonse ndi mwini chisoni chosatha"},{"SurahNumber":26,"VerseNumber":176,"Text":"Nawonso anthu okhala m’nkhalango adakana Atumwi"},{"SurahNumber":26,"VerseNumber":177,"Text":"Pamene Shaibu adawauza kuti, “Kodi inu simungaope Mulungu?”"},{"SurahNumber":26,"VerseNumber":178,"Text":"“Ndithudi ine ndine Mtumwi wanu wokhulupirira.”"},{"SurahNumber":26,"VerseNumber":179,"Text":"“Opani Mulungu ndipo mundimvere ine.”"},{"SurahNumber":26,"VerseNumber":180,"Text":"“Ine sindikupemphani malipiro chifukwa palibe wina aliyense amene angandilipire kupatula Ambuye wa zolengedwa zonse.”"},{"SurahNumber":26,"VerseNumber":181,"Text":"“Perekani muyeso oyenera ndipo musachepetse.”"},{"SurahNumber":26,"VerseNumber":182,"Text":"“Yesani ndi miyeso yabwino.”"},{"SurahNumber":26,"VerseNumber":183,"Text":"“Ndipo musawachepetsere anthu zinthu zawo kapena kulowetsa chisokonezo m’dziko.”"},{"SurahNumber":26,"VerseNumber":184,"Text":"“Muopeni Iye amene adakulengani inu ndi mibadwo yakale.”"},{"SurahNumber":26,"VerseNumber":185,"Text":"Iwo adati, “Ndithudi iwe walodzedwa.”"},{"SurahNumber":26,"VerseNumber":186,"Text":"“Iwe ndiwe munthu wolingana ndi ife. Ndithudi ife tili kuganiza kuti iwe uli kunama.”"},{"SurahNumber":26,"VerseNumber":187,"Text":"“Tigwetsere mtambo kuchokera kumwamba ngati zimene uli kunena ndi zoonadi.”"},{"SurahNumber":26,"VerseNumber":188,"Text":"Iye adati, “Ambuye wanga amadziwa kwambiri chimene inu mumachita.”"},{"SurahNumber":26,"VerseNumber":189,"Text":"Iwo adamukana iye kotero chilango cha thambo ndi moto chidawaononga. Ichi chidali chilango cha tsiku loopsa"},{"SurahNumber":26,"VerseNumber":190,"Text":"Ndithudi mu chimenechi muli chiphunzitso koma ambiri a iwo sakhulupirira"},{"SurahNumber":26,"VerseNumber":191,"Text":"Ndithudi Ambuye wako ndiye Mwini mphamvu zonse ndi Mwini chisoni chosatha"},{"SurahNumber":26,"VerseNumber":192,"Text":"Buku lolemekezekali lavumbulutsidwa ndi Ambuye wa zolengedwa zonse"},{"SurahNumber":26,"VerseNumber":193,"Text":"Mzimu wokhulupirika udabweretsa Bukuli"},{"SurahNumber":26,"VerseNumber":194,"Text":"Ku mtima wako kuti ukhoza kuchenjeza mitundu ya anthu"},{"SurahNumber":26,"VerseNumber":195,"Text":"Mu chinenero chomveka cha Chiarabu"},{"SurahNumber":26,"VerseNumber":196,"Text":"Ndithudi lili kupezeka mu mawu a Mulungu akale"},{"SurahNumber":26,"VerseNumber":197,"Text":"Kodi si chizindikiro kwa iwo kuti anthu ophunzira a ana a Israyeli amalidziwa"},{"SurahNumber":26,"VerseNumber":198,"Text":"Ngati Ife tikadaivumbulutsa kwa munthu wa mtundu wina uliwonse yemwesi wa Chiarabu"},{"SurahNumber":26,"VerseNumber":199,"Text":"Kuti iye ailakatule kwa iwo ndipo sakadakhulupirira iwo mwa Bukulo"},{"SurahNumber":26,"VerseNumber":200,"Text":"Kotero Ife tidaipanga iyo kuti ilowe m’mitima ya anthu ochitazoipa"},{"SurahNumber":26,"VerseNumber":201,"Text":"Iwosadzakhulupiriramuilompakapamene adzaona chilango chowawa"},{"SurahNumber":26,"VerseNumber":202,"Text":"Ndipo icho chidzadza kwa iwo mwadzidzidzi pamene iwo sakudziwa"},{"SurahNumber":26,"VerseNumber":203,"Text":"Ndipo iwo adzati, “Kodi ife sitidzapatsidwanso nthawi?”"},{"SurahNumber":26,"VerseNumber":204,"Text":"Kodi iwo angafune kuti chilango chathu chidze msanga"},{"SurahNumber":26,"VerseNumber":205,"Text":"Tandiuza. Ngati Ife titawalola kukhala mu mtendere wa zaka zambiri"},{"SurahNumber":26,"VerseNumber":206,"Text":"Ndipo pambuyo pake chilango chimene chidalonjezedwa chidza pa iwo"},{"SurahNumber":26,"VerseNumber":207,"Text":"Chisangalalo chawo chimene adapatsidwa chidzakhala chopanda phindu"},{"SurahNumber":26,"VerseNumber":208,"Text":"Palibe mtundu wa anthu umene tidaonongapo kale umene sitidautumizire owachenjeza"},{"SurahNumber":26,"VerseNumber":209,"Text":"Monga chenjezo ndipo Ife si ndife opondereza ayi"},{"SurahNumber":26,"VerseNumber":210,"Text":"Si a Satana amene adabweretsa Korani ino ayi"},{"SurahNumber":26,"VerseNumber":211,"Text":"Si koyenera kwa iwo ndiponso sangathe kutero"},{"SurahNumber":26,"VerseNumber":212,"Text":"Ndithudi iwo amanidwa kumva za Bukuli"},{"SurahNumber":26,"VerseNumber":213,"Text":"Musapembedze milungu ina kuonjezera pa Mulungu weniweni chifukwa mukatero mudzakhala m’gulu limene lidzalangidwa"},{"SurahNumber":26,"VerseNumber":214,"Text":"Achenjeze abale ako amene ali pafupi ndi iwe"},{"SurahNumber":26,"VerseNumber":215,"Text":"Ndipo onetsa chifundo kwa anthu okhulupirira amene amakutsatira iwe"},{"SurahNumber":26,"VerseNumber":216,"Text":"Ngati iwo sakumvera iwe, unene kuti, “Ine sindidzaimbidwa mlandu chifukwa cha zimene mumachita.”"},{"SurahNumber":26,"VerseNumber":217,"Text":"Ika chikhulupiriro chako mwa Mwini mphamvu zonse ndi Mwini chisoni chosatha"},{"SurahNumber":26,"VerseNumber":218,"Text":"Amene amakuona pamene umaimirira popemphera"},{"SurahNumber":26,"VerseNumber":219,"Text":"Ndi machitidwe ako pakati pa anthu opemphera"},{"SurahNumber":26,"VerseNumber":220,"Text":"Mulungu amamva chilichonse ndipo amadziwa china chilichonse"},{"SurahNumber":26,"VerseNumber":221,"Text":"Kodi ndi kuuzeni za munthu amene Satana amamutsikira"},{"SurahNumber":26,"VerseNumber":222,"Text":"Iwo amadza pa munthu wabodza ndi wochimwa"},{"SurahNumber":26,"VerseNumber":223,"Text":"Iwo amamvera mabodza okhaokha ndipo komaambiriaiwondiabodza"},{"SurahNumber":26,"VerseNumber":224,"Text":"Alakatuliamatsatidwandi anthu ochita zoipa"},{"SurahNumber":26,"VerseNumber":225,"Text":"Kodi simuona kuti iwo amangonena nkhani iliyonse mu zolakatula zawo"},{"SurahNumber":26,"VerseNumber":226,"Text":"Ndipo iwo amakamba zinthu zimene iwo sachita"},{"SurahNumber":26,"VerseNumber":227,"Text":"Kupatula okhawo amene akhulupirira ndipo amachita ntchito zabwino ndi kumakumbukira Mulungu kwambiri ndi kudziteteza pambuyo pa kuponderezedwa. Ndipo iwo amene amachita zoipa adzadziwa chimene chidzawagadabuza"},{"SurahNumber":27,"VerseNumber":1,"Text":"Ichi ndi chivumbulutso cha Korani, Buku lofotokoza bwino"},{"SurahNumber":27,"VerseNumber":2,"Text":"Malangizo ndi nkhani yosangalatsa kwa anthu okhulupirira"},{"SurahNumber":27,"VerseNumber":3,"Text":"Amene amapitiriza kupemphera ndipo amapereka msonkho wothandiza anthu osauka ndiponso amakhulupirira kwambiri m’moyo umene uli nkudza"},{"SurahNumber":27,"VerseNumber":4,"Text":"Ndithudi iwo ndi amene amakana za moyo umene uli nkudza. Ife tazipanga ntchito zawo kuti zioneke ngati zabwino motero iwo amayenda mwakhungu"},{"SurahNumber":27,"VerseNumber":5,"Text":"Iwo adzalangidwa koposa. Ndipo m’moyo umene uli nkudza, iwo sadzapindula china chilichonse"},{"SurahNumber":27,"VerseNumber":6,"Text":"Ndithudi iwe walandira Korani kuchokera kwa Iye amene ali ndi nzeru ndipo amadziwa chilichonse"},{"SurahNumber":27,"VerseNumber":7,"Text":"Pamenepo Mose adauza banja lake kuti, “Ine ndili kuona moto. Ine posachedwapa ndikubweretserani nkhani kapena khala la moto kuti mukhoza kuotha.”"},{"SurahNumber":27,"VerseNumber":8,"Text":"Ndipo pamene iye adafika pamoto paja, mawu adamveka akunena naye kuti, “odalitsidwa ndiye amene ali mu moto uwu ndiponso alionse a pamalo pozungulira. Ulemerero ukhale kwa Mulungu, Ambuye wa zolengedwe zonse.”"},{"SurahNumber":27,"VerseNumber":9,"Text":"“Mose! Ine ndine Mulungu, Mwini mphamvu zonse ndi Mwini nzeru zonse.”"},{"SurahNumber":27,"VerseNumber":10,"Text":"“Ponya ndodo yako pansi.” Ndipo pamene iye adaona kuti ilikuyenda ngati njoka, adatembenuka ndi kuthawa ndipo sadayang’ane m’mbuyo. “Iwe Mose!” Atumwi anga sachita mantha pamene ali ndi Ine"},{"SurahNumber":27,"VerseNumber":11,"Text":"Akakhala iwo amene amalakwa ndipo amachita zabwino pambuyo pochita zoipa Ine ndine wokhululukira ndiponso wachisoni chosatha"},{"SurahNumber":27,"VerseNumber":12,"Text":"“Pisa dzanja m’thumba mwako. Litulutse lili loyera ngakhale kuti siudapweteke. Ichi ndi chimodzi cha zizindikiro zisanu ndi zinayi zimene zidzaonetsedwa kwa Farawo ndi anthu ake. Ndithudi iwo ndi anthu ochimwa kwambiri.”"},{"SurahNumber":27,"VerseNumber":13,"Text":"Pamene zizindikiro zathu zooneka bwino zinaonetsedwa kwa iwo, iwo adati, “Uwu ndiwo ufiti weniweni.”"},{"SurahNumber":27,"VerseNumber":14,"Text":"Mitima yawo idadziwa kuti zizindikiro zidali zoona koma adazikana izo chifukwa chakulakwa ndiponso kunyada kwawo. Taona zimene zidawaonekera anthu olakwa"},{"SurahNumber":27,"VerseNumber":15,"Text":"Ndithudi Ife tidapereka nzeru kwa Davide ndi Solomoni. Iwo adati, “Kuyamikidwa ndi kwa Iye amene watikweza ife kukhala pamwamba pa akapolo ake ambiri okhulupirira.”"},{"SurahNumber":27,"VerseNumber":16,"Text":"Solomoniadalowam’malomwaDavide.Iye adati, “Oh inu anthu anga! Ife taphunzitsidwa chiyankhulo cha mbalame ndipo tapatsidwa zinthu zabwino zambiri. Ndithudi ichi ndi chifundo choonekeratu.”"},{"SurahNumber":27,"VerseNumber":17,"Text":"Asirikali a nkhondo a mtundu wa majini, anthu ena ndi mbalame anasonkhanitsidwa pamaso pa Solomoni ndipo adaimitsidwa pa mizere m’magulu osiyanasiyana mogwirizana ndi maudindo"},{"SurahNumber":27,"VerseNumber":18,"Text":"Mpaka pamene iwo anafika pa chigwa cha nyerere, nyerere ina idati, “Oh inu nyerere! Lowani ku maenje anu chifukwa mwina Solomoni pamodzi ndi Asirikali ake, akhoza kukuonongani mosadziwa.”"},{"SurahNumber":27,"VerseNumber":19,"Text":"Solomoni adamwetulira posangalatsidwa ndi mawu ake ndipo iye adati, “Ndilangizeni Ambuye kuti ndizikuthokozani pa zabwino zonse zimene mwandipatsa ine ndi makolo anga ndiponso kuti ndizichita ntchito zabwino zimene zimakukondweretsani inu. Ndilowetseni ine ku Paradiso kudzera m’chisomo chanu, kuti ndikhale pakati pa akapolo anu angwiro.”"},{"SurahNumber":27,"VerseNumber":20,"Text":"Iye adayendera mbalame nati, “Kodi mbalame yotchedwa mnthengu ili kuti? Kodi kapena iyo ili pamodzi ndi amene sadabwere?”"},{"SurahNumber":27,"VerseNumber":21,"Text":"“Ndithudi ndidzailanga iyo ndi chilango chowawa kapena ndidzaipha kupatula ngati ibweretsa kwa ine chifukwa chomveka.”"},{"SurahNumber":27,"VerseNumber":22,"Text":"Ndipo mbalame ya mnthengu siidachedwe ndipo idati, “Ndadziwa zimene iwe siudziwa ndipo ndikubweretsera nkhani yoona kuchokera ku Saba.”"},{"SurahNumber":27,"VerseNumber":23,"Text":"“Ine ndapeza munthu wamkazi akulamulira iwo ndipo iye wapatsidwa zinthu zonse zomuyenereza ndipo ali ndi Mpando waukulu wachifumu"},{"SurahNumber":27,"VerseNumber":24,"Text":"Ndidamupeza iye pamodzi ndi anthu ake ali kupembedza dzuwa moonjezera pa Mulungu ndipo Satana wawakongoletsera ntchito zawo zoipa ndipo wawasocheretsakunjirayoyenerandipoiwosiotsogozedwa bwino.”"},{"SurahNumber":27,"VerseNumber":25,"Text":"Ndi kuti sapembedza Mulungu amene amaulula zobisika za kumwamba ndi pa dziko lapansi ndipo Iye amadziwa zimene inu mumabisa ndi zimene mumaulula"},{"SurahNumber":27,"VerseNumber":26,"Text":"Mulungu! Kulibe mulungu wina koma Iye yekha. Ambuye wa mpando wa Chifumu"},{"SurahNumber":27,"VerseNumber":27,"Text":"Solomoni adati, “Tidzaona posachedwapa ngati zimene ukunena ndi zoona kapena zabodza.”"},{"SurahNumber":27,"VerseNumber":28,"Text":"“Pita ukapereke kalata yangayi kwa iwo ndipo ukachoke pang’ono poyembekezera yankho lawo.”"},{"SurahNumber":27,"VerseNumber":29,"Text":"Mfumukazi ya ku Saba adati, “Oh inu nduna zanga! Ine ndalandira kalata yolemekezeka.”"},{"SurahNumber":27,"VerseNumber":30,"Text":"Kalatayi ndi yochokera kwa Solomoni ndipo ikuti, “M’dzina la Mulungu, Mwini chifundo ndi Mwini chisoni chosatha.”"},{"SurahNumber":27,"VerseNumber":31,"Text":"“Usadzikweze kwa ine koma bwerani nonse kwa ine modzipereka.”"},{"SurahNumber":27,"VerseNumber":32,"Text":"Iye adati, “oh inu mafumu! Ndipatseni chilangizo chokhudza nkhani iyi ndipo sindilamula china chilichonse pokhapokha inu mutakhalapo.”"},{"SurahNumber":27,"VerseNumber":33,"Text":"Iwo adati, “Ife ndife olimba mtima ndiponso odziwa kumenya nkhondo molimba, ndipo nkhani ili kwa iwe. Ndipo udziwe mmene ungalamulire.”"},{"SurahNumber":27,"VerseNumber":34,"Text":"Iye adati, “Ndithudi mafumu akalowa mu mzinda amaononga mwaupandu ndi kuwasandutsa anthu olemekezeka kukhala onyozeka. Umo ndi mmene iwo amachitira.”"},{"SurahNumber":27,"VerseNumber":35,"Text":"“Koma ine ndiwatumizira mphatso ndipo ndidzaona yankho limene a Kazembe anga adzabwere nalo.”"},{"SurahNumber":27,"VerseNumber":36,"Text":"Ndipo pamene akazembe adadza kwa Solomoni, iye adati, “Kodi muli kundipatsa chuma chambiri? Icho chimene Mulungu wandipatsa ine ndi chabwino kuposa chuma chonse chimene wakupatsani inu. Koma inu mumasangalala ndi mphatso zanu.”"},{"SurahNumber":27,"VerseNumber":37,"Text":"“Bwererani kwa iwo. Ife tidzapita kwa iwo ndi magulu ankhondo amene iwo sangathe kuwagonjetsa ndipo tidzawathamangitsa m’dziko lawo mochititsa manyazi ndipo iwo adzanyozeka.”"},{"SurahNumber":27,"VerseNumber":38,"Text":"Iye adati, “oh inu mafumu! Kodi ndani amene angandibweretsere mpando wake wachifumu iwo asanabwerekwainemogonja?”"},{"SurahNumber":27,"VerseNumber":39,"Text":"Winawamphamvu, amene adalimmodziwamajiniadati,“Inendidzakubweretseraniinu musadanyamuke pa mpando wanu. Ine ndili ndi mphamvu zonyamulira mpando ndiponso ndine wokhulupirika.”"},{"SurahNumber":27,"VerseNumber":40,"Text":"Koma wina amene anali kudziwa Mawu a Mulungu adati “Ine ndidzakubweretserani msanga musadaphenire maso anu.” Ndipo pamene iye adaona kuti mpando wabwera kwa iye adati, “Ichi ndi chisomo cha Ambuye wanga kuti andiyese ngati ndikuthokoza kapena sindikuthokoza. Ndipo aliyense amene athokoza atero podzipezera yekha zabwino. Ndipo amene sathokoza ndithu, Ambuye wanga ali ndi zonse ndipo ndi Wolemekezeka.”"},{"SurahNumber":27,"VerseNumber":41,"Text":"Ndipo iye adati, “Sinthani mpando wake wachifumu kuti tione ngati iye akhoza kuuzindikira kapena ayi.”"},{"SurahNumber":27,"VerseNumber":42,"Text":"Ndipo pamene mfumukazi inadza kwa Solomoni idafunsidwa kuti, “Kodi mpando wako wachifumu ndi otere?” Iye adati, “Ukukhala ngati umenewu” ndipo ife tinadziwa kale ndipo tagonja kwa Mulungu mwamtendere.”"},{"SurahNumber":27,"VerseNumber":43,"Text":"Zinthu zimene amapembedza zoonjezera pa Mulungu ndi zimene zamusokoneza. Iye adali mmodzi wa anthu osakhulupirira"},{"SurahNumber":27,"VerseNumber":44,"Text":"Iye adauzidwa kuti, “Lowa mnyumba yachifumu.” Ndipo pamene iye anaiona iyo, adaganiza kuti ndi dziwe la madzi ndipo miyendo yake adaionetsa poyera. Solomoni adati, “Iyi ndi nyumba yachifumu yomatidwa ndi magalasi.” Iye adati, “Ambuye, ine ndalakwira mzimu wanga. Tsopano ndili kudzipereka pamodzi ndi Solomoni kwa Mulungu, Ambuye wazolengedwa zonse.”"},{"SurahNumber":27,"VerseNumber":45,"Text":"A Thamoud, ndithudi, tidawatumizira m’bale wawo Saleh, amene adati, “Muzipembedza Mulungu basi.” Koma iwo adagawikana m’magulu awiri okangana"},{"SurahNumber":27,"VerseNumber":46,"Text":"Iye adati, “Anthu anga! Kodi bwanji mufuna kubweretsa choipa msanga musanabweretse chabwino? Nanga ndi chifukwa chiyani simupempha chikhululukiro kwa Mulungu kuti mukhoza kupeza chisomo chake?”"},{"SurahNumber":27,"VerseNumber":47,"Text":"Iwo adati, “Ife tili kuona choipa chochokera kwa iwe ndiponso kwa anthu amene amakutsatira iwe.” Iye adati, “Choipa chimene muli kuchiona chili kuchokera kwa Mulungu. Inu ndinu anthu amene muli kuyesedwa.”"},{"SurahNumber":27,"VerseNumber":48,"Text":"M’mizinda mwawo mudali anthu asanu ndi anayi amene anali kuchita zoipa mdziko ndipo samachita zabwino ayi"},{"SurahNumber":27,"VerseNumber":49,"Text":"Iwo adati, “Tiyeni tonse tilumbire, dzina la Mulungu, kuti timuphe nthawi ya usiku pamodzi ndi a pabanja lake lonse. Ndipo tidzawauza abale ake kuti, “Ife kudalibe pamene iwo anali kuphedwa. Ndipo zimene tili kunena ndi zoona zokhazokha.”"},{"SurahNumber":27,"VerseNumber":50,"Text":"Iwo adachita chiwembu ndipo nafenso tidachita chiwembu iwo osadziwa chilichonse"},{"SurahNumber":27,"VerseNumber":51,"Text":"Ndipo taona zotsatira zake za chiwembu chawo. Ife tidawaonongeratu pamodzi ndi anthu awo onse"},{"SurahNumber":27,"VerseNumber":52,"Text":"Chifukwa chakuti iwo adalakwa, nyumba zawo zimene anali kukhalamo tsopano ndi mabwinja. Ndithudi m’zimenezi muli zizindikiro kwa anthu ozindikira"},{"SurahNumber":27,"VerseNumber":53,"Text":"Ndipo Ife tidapulumutsa anthu onse okhulupirira ndipo anali kuopa Mulungu"},{"SurahNumber":27,"VerseNumber":54,"Text":"Loti kwa anthu ake, “Kodi inu mukuchita zinthu zochititsa manyazi pamene muli kuona?”"},{"SurahNumber":27,"VerseNumber":55,"Text":"“Kodi inu muli kuchita chiwerewere ndi amuna anzanu pokwaniritsa zilakolako zanu ndi kusiya akazi? Inu ndinu mbuli basi.”"}]}