{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"Ve kitap ehliyle, ancak en güzel bir tarzda mücadele edin; yalnız içlerinden zulmedenler müstesna ve deyin ki: İnandık bize indirilene de, size indirilene de ve mabudumuz ve mabudunuz birdir ve biz, ona teslim olmuşuz"},{"SurahNumber":29,"VerseNumber":47,"Text":"Ve işte sana böyle bir kitap indirdik biz ve bu yüzden kendilerine kitap verilenler, inanıyorlar ona ve şunlardan da inanan var ona ve delillerimizi, kafirlerden başkası da bilerek inkar etmez"},{"SurahNumber":29,"VerseNumber":48,"Text":"Ve sen, bundan önce hiçbir kitap okumazdın ve sağ elinle de bir şey yazmamıştın, öyle olsaydı, batıl, şeylere kapılanlar mutlaka şüpheye düşerlerdi"},{"SurahNumber":29,"VerseNumber":49,"Text":"Hayır, o, kendilerine bilgi verilenlerin gönüllerinde kökleşip yerleşmiş olan apaçık delillerdir ve delillerimizi, zalimlerden başkası da bilerek inkar etmez"},{"SurahNumber":29,"VerseNumber":50,"Text":"Ve derler ki ona Rabbinden deliller indirilseydi. De ki: Deliller, ancak Allah katında ve ben, ancak apaçık bir korkutucuyum"},{"SurahNumber":29,"VerseNumber":51,"Text":"Onlara yetmez mi ki şüphe yok, sana kitap indirdik, onlara okunup durmada; şüphe yok ki bu kitapta elbette inanan topluluğa hem rahmet var, hem öğüt"},{"SurahNumber":29,"VerseNumber":52,"Text":"De ki: Aramda ve aranızda tanık olarak Allah yeter; bilir ne varsa göklerde ve yeryüzünde ve batıla inanıp Allah'a kafir olanlara gelince: Onlardır ziyan edenlerin ta kendileri"},{"SurahNumber":29,"VerseNumber":53,"Text":"Ve senden, azabın çarçabuk gelmesini isterler ve muayyen bir zamanı olmasaydı azap, gelip çatardı onlara ve azap, onlara apansız gelecek ve onların haberleri bile olmayacak"},{"SurahNumber":29,"VerseNumber":54,"Text":"Senden, azabın, çabucak gelmesini isterler ve şüphe yok cehennem elbette kafirleri kuşatmıştır zaten"},{"SurahNumber":29,"VerseNumber":55,"Text":"O gün azap, üstlerinden, ayaklarının altından saracak onları ve tadın diyecek, yaptıklarınızın cezasını"},{"SurahNumber":29,"VerseNumber":56,"Text":"Ey inanan kullarım, şüphe yok ki benim yeryüzüm geniştir, artık siz de yalnız bana kulluk edin"},{"SurahNumber":29,"VerseNumber":57,"Text":"Herkes tadacak ölümü, sonra da dönüp tapımıza geleceksiniz"},{"SurahNumber":29,"VerseNumber":58,"Text":"İnananları ve iyi işlerde bulunanları, kıyılarından ırmaklar akan cennetin en yüce yerlerinde yerleştireceğiz, orada ebedi olarak kalacaklar; iyi işlerde bulunanlara verilen mükafat, ne de güzeldir"},{"SurahNumber":29,"VerseNumber":59,"Text":"Öyle kişilerdir onlar ki sabrederler ve Rablerine dayanırlar"},{"SurahNumber":29,"VerseNumber":60,"Text":"Ve nice mahluk vardır ki rızıklarını kendileri bulup götürmezler; onları da Allah rızıklandırır; sizi de ve odur duyan, bilen"},{"SurahNumber":29,"VerseNumber":61,"Text":"Andolsun ki onlara, kim yarattı gökleri ve yeryüzünü ve kim ram etti güneşi ve ayı diye sorsan Allah derler mutlaka, o halde ne diye ona kulluktan dönüp uydurma şeylere kapılıyorlar"},{"SurahNumber":29,"VerseNumber":62,"Text":"Allah, kullarından dilediğinin rızkını bollaştırır, dilediğinin daraltır; şüphe yok ki Allah, her şeyi bilir"},{"SurahNumber":29,"VerseNumber":63,"Text":"Andolsun ki onlara, kim yağdırır gökten yağmuru da onunla, ölümünden sonra diriltir yeryüzünü diye sorsan Allah derler mutlaka; de ki: Hamd Allah'a, fakat çoğu akıl etmez"},{"SurahNumber":29,"VerseNumber":64,"Text":"Ve bu dünya yaşayışı, ancak aslı olmayan bir eğlenceden, bir oyundan başka bir şey değil ve şüphe yok ki ahiret yurdunda gerçek yaşayış, bunu bir bilselerdi"},{"SurahNumber":29,"VerseNumber":65,"Text":"Gemiye bindiler mi din hususunda yalnız onu tanıyarak ihlasla Allah'ı çağırırlar, fakat onları karaya çıkarıp da kurtardık mı o zaman derhal şirk koşarlar"},{"SurahNumber":29,"VerseNumber":66,"Text":"Bu da onlara verdiğimiz nimetlere nankörlük edip dünyada geçinip gitmeleri içindir, fakat yakında bilecek onlar"},{"SurahNumber":29,"VerseNumber":67,"Text":"Görmezler mi ki etraflarındaki insanlar, birbirlerini öldürüp dururken biz Harem'i, emin ettik; hala mı batıla inanırlar da Allah'ın nimetine nankörlük ederler"},{"SurahNumber":29,"VerseNumber":68,"Text":"Ve kimdir Allah'a yalan yere iftira edenden, yahut Kur'an, kendisine geldikten sonra onu yalanlayandan daha zalim? Kafirlere, cehennemde konaklayacak yer mi yok"},{"SurahNumber":29,"VerseNumber":69,"Text":"Bizim için savaşanları yollarımıza sevk ederiz biz ve şüphe yok ki Allah, elbette beraberdir iyilik edenlerle"},{"SurahNumber":30,"VerseNumber":1,"Text":"Elif lam mim"},{"SurahNumber":30,"VerseNumber":2,"Text":"Rum mağlub edildi"},{"SurahNumber":30,"VerseNumber":3,"Text":"En yakın bir yerde, fakat onlar bu mağlubiyetten sonra galip olacaklar"},{"SurahNumber":30,"VerseNumber":4,"Text":"Birkaç yıl içinde; emir, önde de Allah'ın, sonda da ve o gün inananlar, ferahlayacak, sevinecek"},{"SurahNumber":30,"VerseNumber":5,"Text":"Allah'ın yardımıyla; o, dilediğine yardım eder ve odur üstün ve rahim"},{"SurahNumber":30,"VerseNumber":6,"Text":"Allah'ın vaadidir; Allah vaadinden caymaz ve fakat insanların çoğu bilmez"},{"SurahNumber":30,"VerseNumber":7,"Text":"Dünya yaşayışının yalnız dış yüzünü bilirler ve onlar, ahiretten gafil olanlardır"},{"SurahNumber":30,"VerseNumber":8,"Text":"Hiç olmazsa kendi kendilerine bir düşünmezler mi ki Allah, gökleri ve yeryüzünü ve ikisinin arasındakileri gerçek olarak ve mukadder bir zaman için yaratmıştır ve şüphe yok ki insanların çoğu, Rablerine kavuşacaklarını inkar ederler elbet"},{"SurahNumber":30,"VerseNumber":9,"Text":"Yeryüzünü gezip de görmezler mi kendilerinden öncekilerin sonları ne olmuş; onlar, kuvvet bakımından daha üstündü bunlardan ve yeryüzünün altını üstüne getirerek ekmişler ve orasını, bunların imar ettiğinden daha da fazla imar etmişlerdi ve onlara da apaçık delillerle gelmişti peygamberleri; derken Allah zulmetmemişti onlara ve fakat onlar, kendilerine zulmetmişlerdi"},{"SurahNumber":30,"VerseNumber":10,"Text":"Sonra da Allah'ın delillerini yalanladıkları ve onlarla alay ettikleri için o kötülük edenlerin sonu kötü oldu gitti"},{"SurahNumber":30,"VerseNumber":11,"Text":"Allah, önce yaratır da sonra öldürerek tekrar halkeder ve yaratılışı yeniler, sonra da hepiniz döndürülür, onun tapısına götürülürsünüz"},{"SurahNumber":30,"VerseNumber":12,"Text":"Ve kıyametin koptuğu gün, suçlular, rahmetten meyus olurlar"},{"SurahNumber":30,"VerseNumber":13,"Text":"Ve onlara, Tanrı'ya ortak sandıkları şeylerden şefaat eden de olmaz ve onlar da Tanrı'ya şerik sandıkları şeylere kafir olurlar"},{"SurahNumber":30,"VerseNumber":14,"Text":"Ve kıyametin koptuğu gün yok mu, işte o gün tamamıyla ayrılırlar da"},{"SurahNumber":30,"VerseNumber":15,"Text":"İnanan ve iyi işlerde bulunanlar, cennet bahçesinde sevinip nimetlere nail olur onlar"},{"SurahNumber":30,"VerseNumber":16,"Text":"Ve fakat kafir olanlara ve delillerimizi ve ahirete kavuşacaklarını yalanlayanlara gelince: Artık onlardır azap için hazırlananlar"},{"SurahNumber":30,"VerseNumber":17,"Text":"Artık tenzih edin Allah'ı akşama girince ve sabaha erince"},{"SurahNumber":30,"VerseNumber":18,"Text":"Ve onadır hamd göklerde ve yeryüzünde; ve tenzih edin onu gündüzün sonlarında ve öğle vaktinde"},{"SurahNumber":30,"VerseNumber":19,"Text":"Ölüden diri izhar eder, diriden ölü izhar eder ve yeryüzünü diriltir ölümünden sonra ve böylece çıkarır mezarlarınızdan sizi de"},{"SurahNumber":30,"VerseNumber":20,"Text":"Ve delillerindendir ki sizi topraktan yaratmıştır da sonra insan haline gelir, yeryüzünün her yanına dağılırsınız"},{"SurahNumber":30,"VerseNumber":21,"Text":"Ve delillerindendir ki sizin cinsinizden eşler yaratmıştır size, onlarla uzlaşıp geçinesiniz diye ve aranıza da sevgi ve merhamet ihsan etmiştir; şüphe yok ki bunda, düşünen topluluğa deliller var"},{"SurahNumber":30,"VerseNumber":22,"Text":"Ve delillerindendir göklerin ve yeryüzünün yaratılışı ve dillerinizin ve renklerinizin ayrılığı; şüphe yok ki bunda, bilenlere deliller var"},{"SurahNumber":30,"VerseNumber":23,"Text":"Ve delillerindendir uykunuz geceleyin ve gündüzün ve lutfundan rızkınızı arayıp buluşunuz. Şüphe yok ki bunda duyan topluluğa deliller var"},{"SurahNumber":30,"VerseNumber":24,"Text":"Ve delillerindendir ki sizi hem korkutan, hem umduran şimşeği göstermede ve gökten yağmur yağdırmada da o suretle ölümünden sonra yeryüzünü diriltmede. Şüphe yok ki bunda, akıl eden topluluğa deliller var"},{"SurahNumber":30,"VerseNumber":25,"Text":"Ve delillerindendir ki gökle yer, öylece durmada; sonra sizi bir çağırdı mı hemen yeraltından çıkacaksınız"},{"SurahNumber":30,"VerseNumber":26,"Text":"Ve onundur göklerde ve yeryüzünde ne varsa; hepsi de ona itaat eder"},{"SurahNumber":30,"VerseNumber":27,"Text":"Öyle bir mabuttur ki her şeyi önce yaratır, sonra öldürür de tekrar diriltir ve bu, pek kolaydır ona ve onundur göklerde ve yeryüzünde yüce sıfatlar ve odur üstün, hüküm ve hikmet sahibi"},{"SurahNumber":30,"VerseNumber":28,"Text":"Size, kendinize ait birşeyle örnek getirmede: Kölelerinizden, cariyelerinizden, sizi rızıklandırdığımız şeylerde size ortak olanlar var mı ve siz, o mallarda, onlarla bir olur musunuz, onları mallarınıza ortak eder de onlar da, sizin korkup titrediğiniz gibi o malların üstüne korkup titrerler mi? İşte, akıl eden topluluğa delilleri böylece tekrarlayıp açıklarız"},{"SurahNumber":30,"VerseNumber":29,"Text":"Hayır, o zulmedenler, bilgisizce kendi havalarına uydular; Allah'ın saptırdığı kişiyi kim doğru yola sevkedebilir? Ve onlara bir yardımcı da yoktur"},{"SurahNumber":30,"VerseNumber":30,"Text":"Artık, yüzünü tam doğru dine döndür, Allah'ın ilk yarattığı selamet haline ki insanları, o tabii halde, selamet halinde yaratmıştır; Allah'ın yaratışı, din, değiştirilemez; budur en doğru din ve fakat insanların çoğu bilmez"},{"SurahNumber":30,"VerseNumber":31,"Text":"Ne emrettiyse ona uyarak hepiniz, yüzünüzü o dine döndürün ve namaz kılın ve şirk koşanlardan olmayın"},{"SurahNumber":30,"VerseNumber":32,"Text":"O şirk koşanlardan ki dinlerinde aykırılığa düşmüşler de bölükbölük olmuşlardır ve her zümre, kendisinde bulunana razı olup gitmiştir"},{"SurahNumber":30,"VerseNumber":33,"Text":"Ve insanlara bir zarar erişti mi dönüp Rablerini çağırırlar, sonra onlara, kendi katından bir rahmet tattırınca da onların bir bölüğü, Rablerine şirk koşarlar"},{"SurahNumber":30,"VerseNumber":34,"Text":"Şirk koşarlar, onlara verdiğimiz nimetlere nankörlük etmek için; şimdilik geçinin bakalım, yakında bilip anlarsınız"},{"SurahNumber":30,"VerseNumber":35,"Text":"Yoksa biz onlara kesin bir delil mi indirdik de şirk koştukları şeyler hakkında onlara söz söyledi"},{"SurahNumber":30,"VerseNumber":36,"Text":"İnsanlara bir rahmet tattırdık mı onunla sevinir, övünürler ve onlara, elleriyle yapıp hazırladıkları bir kötülük gelip çatınca da hemen ümitlerini keserler"},{"SurahNumber":30,"VerseNumber":37,"Text":"Görmezler mi ki şüphe yok Allah, dilediğinin rızkını bollaştırır, dilediğinin de daraltır. Şüphe yok ki bunda, inanan topluluğa deliller var elbet"},{"SurahNumber":30,"VerseNumber":38,"Text":"Artık yakınlara, yoksula ve yolda kalana hakkını ver, Allah'ın rızasını dileyenlere bu, daha hayırlıdır ve onlardır kurtulanların, muratlarına erenlerin ta kendileri"},{"SurahNumber":30,"VerseNumber":39,"Text":"Halkın malı artsın diye faize ait verdiğiniz şeyler, Allah katında artmaz; Allah'ın rızasını dileyerek verdiğiniz zekat artar ve sevaplarını katkat arttıranlar, onlardır"},{"SurahNumber":30,"VerseNumber":40,"Text":"Öyle bir Allah'tır ki sizi yaratmıştır, sonra rızık vermiştir size, sonra öldürür, sonra da diriltir sizi. Ona eş sandıklarınızın içinde bunlardan bir şey yapabilen var mı? Münezzehtir ve yücedir o şirk koşanların şirk koştukları şeylerden"},{"SurahNumber":30,"VerseNumber":41,"Text":"Bozgun belirdi karada ve denizde, insanların elleriyle kazandıkları suçlar yüzünden; bu da, belki dönerler, vazgeçerler diye yaptıklarına karşılık çekecekleri cezanın az bir kısmını onlara tattırmak için"},{"SurahNumber":30,"VerseNumber":42,"Text":"De ki: Gezin yeryüzünde de bakın, görün önce gelip geçenlerin sonları neye varmış; onların çoğu müşrikti"},{"SurahNumber":30,"VerseNumber":43,"Text":"Reddine imkan bulunmıyan o gün, Allah tarafından gelmezden önce yüzünü tam doğru olan dine çevir, o gün onlar, bölükbölük olacaklardır"},{"SurahNumber":30,"VerseNumber":44,"Text":"Kim kafir olursa küfrünün suçu, ona aittir ve kim, iyi işlerde bulunursa bu çeşit adamlar da o iyiliği kendileri için hazırlamışlardır"},{"SurahNumber":30,"VerseNumber":45,"Text":"Bu da, inanan ve iyi işlerde bulunanları, lutfundan mükafatlandırmak içindir, şüphe yok ki o, kafirleri sevmez"},{"SurahNumber":30,"VerseNumber":46,"Text":"Ve delillerindendir şükretmeniz için müjdeci rüzgarları göndermesi ve rahmetini size tattırması ve emriyle gemileri yürütmesi ve lutfundan rızkınızı aratıp buldurması"},{"SurahNumber":30,"VerseNumber":47,"Text":"Ve andolsun ki senden önce de kavimlerine peygamberler gönderdik de apaçık delillerle geldiler onlara; derken cürmettiklerinden dolayı öç aldık onlardan ve inananlara yardım, bir haktır bize"},{"SurahNumber":30,"VerseNumber":48,"Text":"Öyle bir Allah'tır ki rüzgarları yollar da bulutları sürer onlar, gökyüzünde bulutu yayar dilediği gibi ve dağınık, parçaparça bir hale de koyar onları, derken bakarsın ki bulutlardan yağmur yağmaya başlar da kullarından dilediğine nasip eder o yağmuru ve onlar da müjdelerler birbirlerini, sevinirler"},{"SurahNumber":30,"VerseNumber":49,"Text":"Halbuki onlara yağmur yağdırılmadan önce hepsi de ümitlerini kesmişlerdi"},{"SurahNumber":30,"VerseNumber":50,"Text":"Artık Allah'ın rahmet eserlerine bak da gör, ölümünden sonra nasıl diriltir yeryüzünü; şüphe yok ki o, elbette ölüyü de diriltir ve onun, her şeye gücü yeter"},{"SurahNumber":30,"VerseNumber":51,"Text":"Ve andolsun ki bir rüzgar yolladık da nebatları sararmış gördüler mi ardından hemen nankörlüğe başlarlar"},{"SurahNumber":30,"VerseNumber":52,"Text":"Hiç şüphe yok ki sen, sesini duyuramazsın ölüye ve ardına dönüp giderlerken davetini duyuramazsın sağırlara"},{"SurahNumber":30,"VerseNumber":53,"Text":"Ve sen, körleri sapıklıklarından döndürüp doğru yola sevkedemezsin. Sen, ancak delillerimize inananlara duyurursun; gerçekten de onlardır Müslüman olanlar"},{"SurahNumber":30,"VerseNumber":54,"Text":"Öyle bir Allah'tır ki sizi zayıf bir sudan yaratmıştır, sonra bir zayıflık olan çocukluk çağından çıkarıp güçkuvvet vermiştir size, sonra kuvvetli çağdan gene bir zayıflık çağına ve ihtiyarlık yaşına getirmiştir sizi; yaratır ne dilerse ve odur bilen, gücü yeten"},{"SurahNumber":30,"VerseNumber":55,"Text":"Ve kıyametin koptuğu gün suçlular, ancak bir an yatıp eğlendiklerine and içerler; işte böyle asılsız şeylere kapılıyordu onlar"},{"SurahNumber":30,"VerseNumber":56,"Text":"Kendilerine bilgi ve inanç verilenlerse derler ki: Andolsun ki siz, Allah'ın takdiri ne kadarsa, ta tekrar dirileceğiniz günedek yatıp eğlendiniz, gerçekten de budur tekrar dirileceğiniz gün ve fakat siz bilmiyorsunuz"},{"SurahNumber":30,"VerseNumber":57,"Text":"Bir gündür o gün ki kendilerine zulmedenlerin özürleri de kabul edilmeyecek o gün, tövbe edip yaptıklarından vazgeçmeleri de istenmeyecek artık"},{"SurahNumber":30,"VerseNumber":58,"Text":"Ve biz, bu Kur'an'da, insanlara her çeşit örneği getirdik ve sen, onlara bir delil göstersen: Siz derler, ancak aslı olmayan şeyleri öne sürenlersiniz"},{"SurahNumber":30,"VerseNumber":59,"Text":"İşte, Allah, bilmeyenlerin gönüllerini, bu çeşit mühürler"},{"SurahNumber":30,"VerseNumber":60,"Text":"Dayan, şüphe yok ki Allah'ın vaadi gerçektir ve adamakıllı inanmayanlar, sakın senin gayretini hafifletip gevşetmesin"},{"SurahNumber":31,"VerseNumber":1,"Text":"Elif lam mim"},{"SurahNumber":31,"VerseNumber":2,"Text":"Bunlardır beyanında hikmet, hükümlerinde metanet bulunan kitabın ayetleri"},{"SurahNumber":31,"VerseNumber":3,"Text":"O kitap, iyilik edenleri doğru yola sevkeden, onlara rahmet olan bir kitaptır"},{"SurahNumber":31,"VerseNumber":4,"Text":"Onlar, namaz kılarlar ve zekat verirler ve ahirete de iyice inanmışlardır"},{"SurahNumber":31,"VerseNumber":5,"Text":"Onlardır Rablerinden doğru yolu bulanlar, onlardır kurtulup muratlarına erenler"},{"SurahNumber":31,"VerseNumber":6,"Text":"İnsanlardan, asılsız ve boş lafları satın alan var, halkı, bilgisi olmadığı halde Allah yolundan saptırmak ve Kur'an'ı alaya almak için; onlar, öyle kişilerdir ki onlaradır horhakir bir hale getiren azap"},{"SurahNumber":31,"VerseNumber":7,"Text":"Ona ayetlerimiz okununca başını çevirir; sanki duymaz onu, sanki iki kulağında da ağırlık var; artık müjdele onu elemli bir azapla"},{"SurahNumber":31,"VerseNumber":8,"Text":"Şüphe yok ki inananlarındır ve iyi işlerde bulunanlarındır Naim cennetleri"},{"SurahNumber":31,"VerseNumber":9,"Text":"Ebedi kalırlar orada; Allah'ın vaadi gerçektir ve odur üstün, hüküm ve hikmet sahibi"},{"SurahNumber":31,"VerseNumber":10,"Text":"Gökleri direksiz yaratmıştır, onları görüp durursunuz ve yeryüzüne de sallanıp sizi sarsmaması için metin dağlar koymuştur ve oraya bütün mahlukatı yaymıştır ve gökten yağmur yağdırmıştır da yerde her çeşit güzelim nebatı, çifterçifter bitirmiştir"},{"SurahNumber":31,"VerseNumber":11,"Text":"İşte bunlar, Allah'ın yarattıklarıdır, ondan başkasının ne yarattığını gösterin bana; hayır, zulmedenler, apaçık bir sapıklık içindedir"},{"SurahNumber":31,"VerseNumber":12,"Text":"Ve andolsun ki biz, şükret Allah'a diye Lokman'a hikmet verdik ve kim şükrederse faydası kendisinedir ve kim nankörlük ederse artık şüphe yok ki Allah, müstağnidir, hamde layık odur"},{"SurahNumber":31,"VerseNumber":13,"Text":"An o zamanı ki hani Lokman, oğluna öğüt verirken oğulcağızım demişti, Allah'a şirk koşma; şüphe yok ki şirk, elbette pek büyük bir zulümdür"},{"SurahNumber":31,"VerseNumber":14,"Text":"Ve biz, insana, anasınababasına itaat etmesini tavsiye ettik; anası, yaratılışı zayıf olduğu halde gebelikle büsbütün zayıflamış, fakat gene de onu taşımıştı ve gebelikle sütten kesme müddeti, iki yıl sürmüştü; artık şükret bana ve ananla babana; dönüp geleceğin yer, benim tapımdır"},{"SurahNumber":31,"VerseNumber":15,"Text":"Eğer o hususta bir bilgin olmadığı halde, bana şirk koşman için savaşırlarsa seninle, itaat etme onlara ve dünyada iyilik et onlara ve dönüp benim itaatimi kabul edenlerin yoluna uy, sonra dönüp geleceğiniz yer, benim tapımdır; neler yaptığınızı ben haber vereceğim size"},{"SurahNumber":31,"VerseNumber":16,"Text":"Ey oğulcağızım, yaptığın hayır veya şer, bir hardal tanesi kadar bile olsa, o da bir taş içinde, yahut göklerde, yahut da yeryüzünde bulunsa Allah, onu gene meydana çıkarır; şüphe yok ki Allah'ın lütfü boldur, o, her şeyden haberdardır"},{"SurahNumber":31,"VerseNumber":17,"Text":"Ey oğulcağızım, namaz kıl, iyiliği emret, kötülükten vazgeçirmeye çalış halkı ve bu hususta uğradığın sıkıntılara dayan; şüphe yok ki bunlar, kesin olarak yapılması gereken işlerdendir"},{"SurahNumber":31,"VerseNumber":18,"Text":"Ve ululanıp insanlardan yüz çevirme ve yeryüzünde, kendini beğenerek kibirle yürüme; şüphe yok ki Allah, ululanıp övünenlerin hiçbirini sevmez"},{"SurahNumber":31,"VerseNumber":19,"Text":"Ululanarak değil, miskince de değil, vakarla yürümeye bak, sesini fazla çıkarma; şüphe yok ki seslerin en çirkini, eşek anırmasıdır"},{"SurahNumber":31,"VerseNumber":20,"Text":"Görmediler mi ki gerçekten de Allah, ram etti size ne varsa göklerde ve ne varsa yeryüzünde ve görünen ve gizli olan nimetlerini size yaydı, tamamladı ve insanlar içinde, Allah hakkında mücadeleye girişen var bilgisi, delili ve aydınlatıcı bir kitabı yokken"},{"SurahNumber":31,"VerseNumber":21,"Text":"Ve onlara, Allah ne indirdiyse ona uyun dendi mi hayır derler, biz, atalarımızı neye uymuş bulduysak ona uyarız; ya Şeytan, onları yakıp kavuran azaba çağırıyorduysa"},{"SurahNumber":31,"VerseNumber":22,"Text":"Ve kim, özünü, iyiliklerde bulunarak Allah'a teslim ederse gerçekten de o, şüphe yok ki sağlam bir kulpa yapışmıştır ve işler, sonucu, Allah tapısına varır"},{"SurahNumber":31,"VerseNumber":23,"Text":"Ve kim, kafir olursa onun kafirliği, tasalandırmasın seni; dönüp varacakları yer, bizim tapımızdır da ne yaptılarsa biz haber veririz onlara; şüphe yok ki Allah, gönüllerde ne varsa hepsini bilir"},{"SurahNumber":31,"VerseNumber":24,"Text":"Onları az bir müddet geçindiririz de sonra istemedikleri halde onları ağır bir azaba atarız"},{"SurahNumber":31,"VerseNumber":25,"Text":"Onlara, andolsun ki, gökleri ve yeryüzünü kim yarattı diye sorsan Allah derler mutlaka. De ki: Hamd Allah'a, hayır, onların çoğu bilmez"},{"SurahNumber":31,"VerseNumber":26,"Text":"Allah'ındır ne varsa göklerde ve yeryüzünde; şüphe yok ki Allah, müstağnidir, hamde layıktır"},{"SurahNumber":31,"VerseNumber":27,"Text":"Yeryüzünde ne kadar ağaç varsa hepsi kalem, deniz de mürekkeb olsa ve bundan sonra da yedi deniz daha mürekkeb olup o denize katılsa gene Allah'ın sözleri yazılıp tükenmez; şüphe yok ki Allah, üstündür, hüküm ve hikmet sahibidir"},{"SurahNumber":31,"VerseNumber":28,"Text":"Sizin yaratılışınız da, tekrar diriltilmeniz de bir kişinin yaratılması ve diriltilmesi gibidir ancak; şüphe yok ki Allah, duyar, görür"},{"SurahNumber":31,"VerseNumber":29,"Text":"Görmedin mi ki Allah, geceyi kısaltır, bir kısmı gündüz olur, gündüzü kısaltır, bir kısmı gece olur ve ram etmiştir güneşi ve ayı; hepsi de mukadder bir zamana kadar yollarında akıp durur ve şüphe yok ki Allah, ne yapıyorsanız hepsinden de haberdardır"},{"SurahNumber":31,"VerseNumber":30,"Text":"Bu da şu yüzdendir; çünkü Allah, gerçektir ve ondan başka herneye kulluk ediyorsanız hepsi de boştur ve şüphe yok ki Allah, öyle bir mabuttur ki odur pek yüce ve büyük"},{"SurahNumber":31,"VerseNumber":31,"Text":"Görmedin mi ki gemiler, gerçekten de Allah'ın nimetiyle denizlerde akıp gider size onun delillerini göstermek için; şüphe yok ki bundan adamakıllı sabreden ve adamakıllı şükreden herkese, elbette deliller var"},{"SurahNumber":31,"VerseNumber":32,"Text":"Onları, gölgeler yapan, dağlar gibi dalgalar sardı mı dini, yalnız ona ait bilerek ve özlerini yalnız ona bağlayarak Allah'ı çağırırlar; onları kurtarınca içlerinde aşırı gitmeyen, geri kalmayan ve vaadine vefa eden kişiler bulunur ve zaten de ahdine hiç vefa etmeyen nankör kişilerden başkası bilebile inkar etmez delillerimizi"},{"SurahNumber":31,"VerseNumber":33,"Text":"Ey insanlar, çekinin Rabbinizden ve korkun o günden ki baba, oğluna bir fayda veremediği gibi oğulun da babaya hiçbir hayrı olmaz ve sakın aldatmasın sizi dünya yaşayışı ve sakın o hilebaz Şeytan, aldatmasın sizi Allah hakkında"},{"SurahNumber":31,"VerseNumber":34,"Text":"Şüphe yok ki Allah katındadır kıyametin kopacağı zaman ve yağmurun ne vakit ve nereye yağacağı ve o bilir rahimlerdekini ve hiçbir kimse, yarın ne kazanacağını bilmez ve hiçbir kimse, Nerede öleceğini bilmez; şüphe yok ki Allah, her şeyi bilir, her şeyden haberdardır"},{"SurahNumber":32,"VerseNumber":1,"Text":"Elif lam mim"},{"SurahNumber":32,"VerseNumber":2,"Text":"Bu kitap, alemlerin Rabbi tarafından indirilmiştir, hiç şüphe yok bunda"},{"SurahNumber":32,"VerseNumber":3,"Text":"Yoksa, bunu o mu uyduruyor diyorlar? Hayır, o, gerçektir Rabbinden, senden önce, kendilerine bir korkutucu gelmemiş olan topluluğu, doğru yolu bulsunlar diye korkutman için indirilmiştir"},{"SurahNumber":32,"VerseNumber":4,"Text":"Öyle bir Allah'tır ki gökleri ve yeryüzünü ve ikisinin arasında ne varsa hepsini altı günde yaratmıştır da sonra arşa hakim olmuştur; ondan başka ne bir dost ve yardımcı var size, ne bir şefaatçi; hala mı düşünüp öğüt almazsınız"},{"SurahNumber":32,"VerseNumber":5,"Text":"Gökten yeredek her işi tedbir eden odur, sonra o işe memur olan melek, sizin sayışınıza göre miktarı bin yıl tutan bir günde, onun tapısına yükselip çıkar"},{"SurahNumber":32,"VerseNumber":6,"Text":"İşte budur gizliyi de bilen, açıktakini de bilen üstün ve hüküm ve hikmet sahibi mabut"},{"SurahNumber":32,"VerseNumber":7,"Text":"Öylesine mabut ki her şeyin yaratılışını güzel ve tam yerinde yapmıştır da insanı da balçıktan yaratmaya koyulmuştur"},{"SurahNumber":32,"VerseNumber":8,"Text":"Sonra onun soyunu, duru bir sudan, aşağılık bir su katresinden yaratmıştır"},{"SurahNumber":32,"VerseNumber":9,"Text":"Sonra da onu tamamlamıştır, ona kabiliyet vermiştir ve ona ruhundan üfürmüştür ve size kulak, gözler ve gönüller halketmiştir; ne de az şükredersiniz"},{"SurahNumber":32,"VerseNumber":10,"Text":"Ve dediler ki: Yeryüzüne karışıp kaybolduktan sonra mı yeniden yaratılacağız? Hayır, onlar, Rablerine kavuşacaklarını inkar etmedeler"},{"SurahNumber":32,"VerseNumber":11,"Text":"De ki: Size memur olan ölüm meleği öldürecek sizi, sonra da dönüp Rabbinizin tapısına varacaksınız"},{"SurahNumber":32,"VerseNumber":12,"Text":"Rableri katında başlarını eğerek Rabbimiz, gördük ve duyduk, artık bizi tekrar dünyaya döndür de iyi işlerde bulunalım, gerçekten de adamakıllı inandık dedikleri zaman bir görsen mücrimleri"},{"SurahNumber":32,"VerseNumber":13,"Text":"Ve dileseydik herkesi doğru yola sevk ederdik ve fakat benden şu söz çıkmıştır, mukadderdir bu: Elbette cehennemi, bütün insanlarla, cinlerle dolduracağım"},{"SurahNumber":32,"VerseNumber":14,"Text":"Tadın azabı, şu güne ulaşacağınızı unuttuğunuzdan dolayı, şüphe etmeyin ki biz de unuttuk sizi ve tadın ebedi olarak azabı yaptıklarınıza karşılık"},{"SurahNumber":32,"VerseNumber":15,"Text":"Âyetlerimize, ancak kendilerine anılıp öğüt verildiği zaman yerlere kapanıp secde edenler ve Rablerine hamd ederek onu tenzih edenler ve hiç ululanmaya kalkışmayanlar, inanırlar"},{"SurahNumber":32,"VerseNumber":16,"Text":"Yanları, yatak nedir, görmez, korkarak, umarak Rablerini çağırırlar ve kendilerini rızıklandırdığımız şeylerin bir kısmını yoksullara harcarlar"},{"SurahNumber":32,"VerseNumber":17,"Text":"Hiç kimsecik bilmez onlar için gözleri aydınlatacak ne gizli şeyler var; yaptıklarına karşılık"},{"SurahNumber":32,"VerseNumber":18,"Text":"İnanan kişi, inançtan çıkan kişiye benzer mi hiç? Eşit olmaz bunlar"},{"SurahNumber":32,"VerseNumber":19,"Text":"İnananlara ve iyi işlerde bulunanlaradır Me'va cennetleri, yaptıklarına karşılık konuk olmak için"},{"SurahNumber":32,"VerseNumber":20,"Text":"Fakat buyruktan çıkanlara gelince: Onların yurtları ateştir; oradan çıkmak istedikleri zaman tekrar atılırlar oraya ve onlara denir ki: Tadın yalanladığınız ateşin azabını"},{"SurahNumber":32,"VerseNumber":21,"Text":"Biz, belki dönerler diye pek büyük azaptan önce de onlara yakın bir azabı tattıracağız mutlaka"},{"SurahNumber":32,"VerseNumber":22,"Text":"Kendisine Rabbinin delillerinden bir kısmı anılıp onlarla öğüt verildikten sonra da onlardan yüz çevirenden daha zalim kimdir ki? Şüphe yok ki biz, mücrimlerden öç alacağız"},{"SurahNumber":32,"VerseNumber":23,"Text":"Ve andolsun ki Musa'ya da kitap vermiştik, ona kavuşacağında şüphen olmasın ve biz, İsrailoğullarına o kitabı, doğru yolu gösteren bir rehber yapmıştık"},{"SurahNumber":32,"VerseNumber":24,"Text":"Ve içlerinden, sabrettikleri takdirde onları, emrimizle doğru yola sevkedecek rehberler tayin etmiştik ve onlar, delillerimize adamakıllı inanmışlardı"},{"SurahNumber":32,"VerseNumber":25,"Text":"Şüphe yok ki Rabbin, kıyamet gününde, ayrılığa düştükleri şeyler hakkında, aralarında hükmedecek"},{"SurahNumber":32,"VerseNumber":26,"Text":"Onları doğru yola sevketmez mi onlardan önce nice ümmetleri helak etmemiz, onların yurtlarında gezip durmadalar; şüphe yok ki bunda deliller var elbet, hala mı işitmezler"},{"SurahNumber":32,"VerseNumber":27,"Text":"Görmediler mi ki biz, suyu, kurak ve çorak yerlere akıtırız da o sayede hayvanlarının ve kendilerinin yiyecekleri otları bitiririz; hala mı görmezler"},{"SurahNumber":32,"VerseNumber":28,"Text":"Ve derler ki: Doğru söylüyorsanız ne vakit olacak bu fetih"},{"SurahNumber":32,"VerseNumber":29,"Text":"De ki: Fetih günü, kafir olanlar imana gelseler de faydası yok ve onlara mühlet de verilmeyecek"},{"SurahNumber":32,"VerseNumber":30,"Text":"Artık yüz çevir onlardan ve bekle; şüphe yok ki onlar da beklemedeler"},{"SurahNumber":33,"VerseNumber":1,"Text":"Ey Peygamber, çekin Allah'tan ve itaat etme kafirlerle münafıklara; şüphe yok ki Allah, her şeyi bilir, hüküm ve hikmet sahibidir"},{"SurahNumber":33,"VerseNumber":2,"Text":"Ve Rabbinden ne vahyedildiyse ona uy; şüphe yok ki Allah, ne yapıyorsanız hepsinden de haberdardır"},{"SurahNumber":33,"VerseNumber":3,"Text":"Ve dayan Allah'a ve Allah yeter koruyucu olarak"},{"SurahNumber":33,"VerseNumber":4,"Text":"Allah, bir kişiye iki yürek vermedi ve zıhar yaptığınız eşlerinizi de analarınız yerine koymadı ve evlatlıklarınızı öz oğullarınız olarak halk etmedi; bunlar, sizin ağızlarınızdaki laflar ve Allah, doğruyu söyler ve o, doğru yolu gösterir"},{"SurahNumber":33,"VerseNumber":5,"Text":"Onları, babalarının adlarını da anarak çağırın, bu, Allah katında daha doğrudur. Babalarını bilmiyorsanız zaten onlar din bakımından kardeşleriniz ve yardımcılarınızdır ve bir yanlışlıkta bulunursanız bir vebal yok size ve fakat yüreklerinizden bir kasıtla hareket ederseniz vebal altına girersiniz ve Allah, suçları örter, rahimdir"},{"SurahNumber":33,"VerseNumber":6,"Text":"Peygamber, inananlar üzerinde, kendilerinden ziyade tasarruf ve vilayet sahibidir ve onun eşleri de inananların analarıdır ve akrabalar da, Allah'ın kitabında, diğer inananlardan ve yurtlarından göçenlerden fazla birbirlerine yakındır miras dolayısıyla, ancak dostlarınıza herhangi bir suretle iyilikte bulunabilirsiniz; bu hüküm, kitapta yazılmıştır"},{"SurahNumber":33,"VerseNumber":7,"Text":"An o zamanı ki biz, peygamberlerden kesin söz almıştık ve senden ve Nuh'tan ve İbrahim'den ve Musa'dan ve Meryemoğlu İsa'dan da ve biz, onlardan pek sağlam ve kesin söz almıştık"},{"SurahNumber":33,"VerseNumber":8,"Text":"Doğruların doğruluğunu sormak için ve kafirlere, elemli bir azap hazırladık"},{"SurahNumber":33,"VerseNumber":9,"Text":"Ey inananlar, anın size Allah'ın nimetini, hani askerler saldırmıştı üstünüze de onlara bir yel ve görmediğiniz askerler göndermiştik ve Allah, sizin yaptıklarınızı görür"},{"SurahNumber":33,"VerseNumber":10,"Text":"Hani size hem üst tarafınızdan hücum etmişlerdi, hem alt tarafınızdaki yerlerden ve hani gözler yılmıştı ve korkudan yürekler, ağızlara gelmişti ve Allah hakkında çeşitli zanlara kapılmıştınız"},{"SurahNumber":33,"VerseNumber":11,"Text":"İşte orada, inananlar, bir sınanmaya uğratılmıştı ve adamakıllı da sarsılmışlardı"},{"SurahNumber":33,"VerseNumber":12,"Text":"Hani münafıklarla gönüllerinde hastalık olanlar, Allah ve Peygamberi demişlerdi, bizi ancak aldattılar, vaatlerinde aldatıştan başka bir şey yok"},{"SurahNumber":33,"VerseNumber":13,"Text":"Ve hani onların bir bölüğü, ey Yesribliler demişti, burada durmanıza imkan yok, dönün artık ve bir bölüğü de Peygamberden, evlerimiz açık, sağlam değil diye izin istemişti, halbuki evleri açık değildi ve sağlamdı, onlar, ancak kaçmayı diliyorlardı"},{"SurahNumber":33,"VerseNumber":14,"Text":"Eğer şehrin etrafından girilip onların üstlerine varılsaydı da şirk koşmaları istenseydi hemen işe girişirler ve şehirde pek az bir müddet kalırlardı"},{"SurahNumber":33,"VerseNumber":15,"Text":"Halbuki onlar, andolsun ki bundan önce söz de vermişlerdi Allah'a geri dönmemeleri için ve Allah'a verilen söz, sorulacaktır"},{"SurahNumber":33,"VerseNumber":16,"Text":"De ki: Ölümden, yahut öldürülmeden kaçmak, size hiçbir fayda vermez ve o zaman pek az bir müddet geçinir, yaşarsınız"},{"SurahNumber":33,"VerseNumber":17,"Text":"De ki: Allah size bir kötülük gelmesini dilerse, yahut bir rahmete nail olmanızı isterse kimdir sizi Allah'tan kurtaracak ve Allah'tan başka onlar, ne bir dost bulabilirler, ne bir yardımcı"},{"SurahNumber":33,"VerseNumber":18,"Text":"Gerçekten de sizden geri kalanları ve kardeşlerine de bize gelin diyenleri bilir ve bunların pek azı savaşa gelir ancak"},{"SurahNumber":33,"VerseNumber":19,"Text":"Gelseler de can bakımından pek hasis bir halde gelir onlar, hele bir korkulu çağ, gelip çattı mı görürsün ki gözleri dönmüş, sana bakıyorlar, sanki ölüm yüzünden bayılmışlar, kendilerinden geçmişler; derken korku geçti mi keskin dilleriyle sizi incitmeye başlarlar ve hayra pek düşkün gibi bir tavır alırlar. Onlardır inanmayanlar, derken Allah da onların yaptıklarını hiçe saymıştır ve bu, Allah'a pek kolaydır"},{"SurahNumber":33,"VerseNumber":20,"Text":"Sanırlar ki düşman bölükleri gitmedi ve ö bölükler, bir daha gelseler isterler ki çöllerde, bedevilerin aralarında bulunsunlar da size ait haberleri soruştursunlar ve zaten sizin içinizde de olsalar pek az savaşacaktır onlar"},{"SurahNumber":33,"VerseNumber":21,"Text":"Andolsun ki Allah'ın Resulünde, sizin için uyulacak en güzel bir örnek var, o, size en güzel bir numune ve Allah'tan mükafat umana ve ahiret gününde mükafat umana ve Allah'ı çok çok anana da en güzel bir örnektir o"},{"SurahNumber":33,"VerseNumber":22,"Text":"İnananlar, düşman bölüklerini gördüler mi işte dediler, bu, bize Allah'ın ve Peygamberinin vaadettiği şey ve doğru söylemiştir Allah ve Peygamberi ve bu, onların ancak inançlarını ve teslim oluşlarını arttırmıştır"},{"SurahNumber":33,"VerseNumber":23,"Text":"İnananlardan öyle erler var ki Allah'a verdikleri sözde sadakat gösterirler; onlardan kimisi, adağını ödedi, kimisi de beklemede ve onlar, sözlerini, özlerini hiçbir suretle değiştirmediler"},{"SurahNumber":33,"VerseNumber":24,"Text":"Çünkü Allah, doğruları, doğrulukları yüzünden mükafatlandıracak, münafıklaraysa dilerse azap edecek, dilerse tövbe nasib edecek; şüphe yok ki Allah, suçları örter, rahimdir"},{"SurahNumber":33,"VerseNumber":25,"Text":"Ve Allah, kafirleri, hiddetleriyle, şiddetleriyle defetti, onlar hiçbir hayra nail olamadan; ve Allah, savaş için yetti inananlara ve Allah, pek kuvvetlidir, üstündür"},{"SurahNumber":33,"VerseNumber":26,"Text":"Kitap ehli oldukları halde onlara yardım edenleri de, yüreklerine korku düşürüp kalelerinden sürdü çıkardı, bir kısmını öldürüyordunuz, bir kısmını da tutsak ediyordunuz"},{"SurahNumber":33,"VerseNumber":27,"Text":"Onların yerlerine, yurtlarına, mallarına ve ayak basmadığınız bir yere sizi mirasçı yaptı ve Allah'ın, her şeye gücü yeter"},{"SurahNumber":33,"VerseNumber":28,"Text":"Ey Peygamber, eşlerine söyle: Dünya yaşayışını ve ziynetini diliyorsanız hadi gelin, size nikah paralarınızı vereyim de güzellikle bırakayım sizi"},{"SurahNumber":33,"VerseNumber":29,"Text":"Yok, eğer Allah'ı ve Peygamberini ve ahiret gününü istiyorsanız bilin ki hiç şüphe yok, Allah, iyilik edenlerinize büyük bir mükafat hazırlamıştır"},{"SurahNumber":33,"VerseNumber":30,"Text":"Ey Peygamberin eşleri, içinizden kim, apaçık çirkin bir harekette bulunursa iki kat azap edilir ona ve bu, Allah'a pek kolaydır"}]}