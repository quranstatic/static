{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":39,"VerseNumber":32,"Text":"A kto jest bardziej niesprawiedliwy aniżeli ten, kto wymyśla kłamstwo przeciwko Bogu i uważa za kłamstwo prawdę; kiedy do niego przychodzi? Czy nie ma w Gehennie miejsca schronienia dla niewiernych"},{"SurahNumber":39,"VerseNumber":33,"Text":"A każdy, kto przyszedł z samą prawdą i uznał ją za prawdę... - tacy są bogobojni"},{"SurahNumber":39,"VerseNumber":34,"Text":"Oni otrzymają u swego Pana to, co zechcą. ' To jest zapłata dla czyniących dobro"},{"SurahNumber":39,"VerseNumber":35,"Text":"Bóg odpuści im to, co oni uczynili najgorszego, i wypłaci im ich nagrodę czymś piękniejszym niż to, co czynili"},{"SurahNumber":39,"VerseNumber":36,"Text":"Czy Bóg nie jest wystarczający dla Swojego sługi, choć oni straszą ciebie tymi, którzy są poza Nim? Lecz kogo Bóg sprowadzi z drogi, ten nie będzie miał żadnego przewodnika"},{"SurahNumber":39,"VerseNumber":37,"Text":"A kogo Bóg prowadzi drogą prostą, tego nikt nie sprowadzi z drogi. Czy Bóg nie jest potężny, władcą zemsty"},{"SurahNumber":39,"VerseNumber":38,"Text":"I jeśli ich zapytasz: \"Kto stworzył niebiosa i ziemię?\", oni na pewno powiedzą: \"Bóg!\" Powiedz: \"Czy zastanowiliście się? Jeśli Bóg chce dla mnie jakiejś szkody, to czy ci, których wzywacie poza Nim, potrafią oddalić tę szkodę? Albo jeśli On zechce mnie obdarzyć miłosierdziem, to czy oni potrafią powstrzymać Jego miłosierdzie?\" Powiedz: \"Wystarczy mi Bóg! Jemu ufają wszyscy ufający"},{"SurahNumber":39,"VerseNumber":39,"Text":"Powiedz: \"O ludu mój! Działajcie według waszej możliwości, albowiem i Ja działam! I niebawem się dowiecie"},{"SurahNumber":39,"VerseNumber":40,"Text":"Do kogo przyjdzie kara hańbiąca i na kogo spadnie kara nieustanna"},{"SurahNumber":39,"VerseNumber":41,"Text":"Oto zesłaliśmy tobie Księgę dla ludzi, z prawdą. Kto idzie drogą prostą, czyni to dla samego siebie, a kto zabłądził z drogi, to błądzi ze szkodą dla siebie. Ty nie jesteś dla nich poręczycielem"},{"SurahNumber":39,"VerseNumber":42,"Text":"Bóg zabiera dusze w chwili śmierci; wzywa także te, które nie umarły, tylko są we śnie. On zatrzymuje te, których śmierć zdecydował, a odsyła inne do wyznaczonego terminu. Zaprawdę, w tym są znaki dla ludzi, którzy się zastanawiają"},{"SurahNumber":39,"VerseNumber":43,"Text":"Czy oni wzięli sobie jakichś orędowników poza Bogiem? Powiedz: \"Czy nawet wówczas, jeśli oni niczego nie posiadają i nic nie rozumieją"},{"SurahNumber":39,"VerseNumber":44,"Text":"Powiedz: \"Do Boga należy orędownictwo w całości! Do Niego należy królestwo niebios i ziemi! Do Niego będziecie sprowadzeni"},{"SurahNumber":39,"VerseNumber":45,"Text":"I kiedy jest wspominany Bóg Jedyny, to wzdragają się serca tych, którzy nie wierzą w życie ostateczne. A kiedy są wspominani ci, którzy są poza Nim, wtedy oni się radują"},{"SurahNumber":39,"VerseNumber":46,"Text":"Powiedz: \"O Boże! Stwórco niebios i ziemi! Ty, który znasz to, co skryte i jawne! Ty będziesz rozsądzał między Twoimi sługami to, w czym oni się różnią"},{"SurahNumber":39,"VerseNumber":47,"Text":"I jeśliby nawet należało do niesprawiedliwych wszystko, co jest na ziemi, i jeszcze raz tyle, to oni z pewnością chcieliby się wykupić od zła kary w Dniu Zmartwychwstania. I wtedy pojawi im się, od Boga, to, z czym oni się nigdy nie liczyli"},{"SurahNumber":39,"VerseNumber":48,"Text":"Ujrzą zło uczynków, jakie popełnili, i obejmie ich to, z czego się naśmiewali"},{"SurahNumber":39,"VerseNumber":49,"Text":"Kiedy człowieka dosięgnie jakieś zło, to wzywa Nas. Potem, kiedy obdarzymy go dobrodziejstwem pochodzącym od Nas, on mówi: \"Co mi zostało dane, zawdzięczam wiedzy.\" Wcale nie! To jest tylko próba! Lecz, zaprawdę, większość z nich nie wie"},{"SurahNumber":39,"VerseNumber":50,"Text":"Już mówili to wszystko ci, którzy byli przed nimi. Lecz nie pomogło im nic to, co zyskali"},{"SurahNumber":39,"VerseNumber":51,"Text":"I dosięgło ich zło tego, co oni zyskali. A tych, którzy są niesprawiedliwi, też dosięgnie zło tego, co zyskali, i nie będą w stanie tego udaremnić"},{"SurahNumber":39,"VerseNumber":52,"Text":"Czyż oni nie wiedzą, że Bóg rozdaje hojnie zaopatrzenie, komu chce, i wymierza. Zaprawdę, w tym są znaki dla ludzi, którzy wierzą"},{"SurahNumber":39,"VerseNumber":53,"Text":"Powiedz: \"O słudzy moi, którzy wykroczyliście przeciwko sobie samym, nie traćcie nadziei w miłosierdzie Boga! Zaprawdę, Bóg przebacza grzechy w całości. Przecież On jest Przebaczający, Litościwy"},{"SurahNumber":39,"VerseNumber":54,"Text":"Nawracajcie się więc do waszego Pana! Poddajcie Mu się całkowicie, zanim spotka was kara, wtedy bowiem nie będziecie wspomożeni"},{"SurahNumber":39,"VerseNumber":55,"Text":"Idźcie za najpiękniejszym z tego, co zesłał wam wasz Pan, zanim spotka was kara niespodziewanie, kiedy nie będziecie jej przeczuwać"},{"SurahNumber":39,"VerseNumber":56,"Text":"Aby nie powiedziała żadna dusza: \"Biada mi za to, co zaniedbałam względem Boga! Ja przecież byłam wśród wyszydzających"},{"SurahNumber":39,"VerseNumber":57,"Text":"Albo żeby nie powiedziała: \"Jeśliby Bóg poprowadził mnie drogą prostą, to znalazłabym się wśród bogobojnych"},{"SurahNumber":39,"VerseNumber":58,"Text":"Albo też żeby nie powiedziała, kiedy ujrzy karę: \"Jeśliby mi było dane powrócić, to byłabym wśród czyniących dobro"},{"SurahNumber":39,"VerseNumber":59,"Text":"Owszem! Przyszły do ciebie Moje znaki, lecz uznałeś je za kłamstwo i uniosłeś się pychą; i znalazłeś się wśród niewiernych"},{"SurahNumber":39,"VerseNumber":60,"Text":"W Dzień Zmartwychwstania zobaczysz tych, którzy pomawiali Boga o kłamstwo, z twarzami poczerniałymi. Czyż nie w Gehennie jest miejsce pobytu dla dumnych"},{"SurahNumber":39,"VerseNumber":61,"Text":"A Bóg wybawi tych, którzy byli bogobojni, dając im miejsce bezpieczne; i nie dotknie ich zło, i nie będą się smucić"},{"SurahNumber":39,"VerseNumber":62,"Text":"Bóg jest Stwórcą wszelkiej rzeczy i On jest każdej rzeczy stróżem"},{"SurahNumber":39,"VerseNumber":63,"Text":"On ma klucze niebios i ziemi. A ci, którzy nie uwierzyli w znaki Boga, ponoszą stratę"},{"SurahNumber":39,"VerseNumber":64,"Text":"Powiedz: \"Czyż każecie mi oddawać cześć komuś innemu niż Bogu, o głupcy"},{"SurahNumber":39,"VerseNumber":65,"Text":"Zostało objawione tobie i tym, którzy byli przed tobą: \"Jeśli dodajesz współtowarzyszy, to z pewnością twoje działanie będzie daremne i na pewno znajdziesz się wśród stratnych"},{"SurahNumber":39,"VerseNumber":66,"Text":"Przeciwnie! Czcij Boga i bądź między wdzięcznymi"},{"SurahNumber":39,"VerseNumber":67,"Text":"Tamci nie wymierzyli Boga Jego prawdziwą miarą. Ziemia w całości będzie Jego garścią w Dniu Zmartwychwstania, a niebiosa będą zwinięte w Jego prawicy. Chwała Mu! On jest wyniosły ponad to, co Jemu przypisują jako współtowarzyszy"},{"SurahNumber":39,"VerseNumber":68,"Text":"I zadmą w trąbę. Ci, którzy są w niebiosach, i ci, którzy są na ziemi, zostaną porażeni piorunem, z wyjątkiem tych, których Bóg zechce oszczędzić! Następnie zadmą w nią po raz drugi - i oto oni będą stać i patrzeć"},{"SurahNumber":39,"VerseNumber":69,"Text":"Ziemia zajaśnieje światłem swego Pana, księga będzie położona. Przyprowadzeni będą prorocy i świadkowie i zostanie między nimi rozstrzygnięte według prawdy, i oni nie doznają niesprawiedliwości"},{"SurahNumber":39,"VerseNumber":70,"Text":"I każda dusza otrzyma w pełni zapłatę za to, co zrobiła. On wie najlepiej, co oni czynili. I grupami"},{"SurahNumber":39,"VerseNumber":71,"Text":"zostaną zapędzeni do Gehenny ci, którzy nie uwierzyli. A kiedy tam przybędą, otworzą się jej wrota i powiedzą im jej strażnicy: \"Czy nie przychodzili do was posłańcy pochodzący spośród was? I czy nie głosili wam znaków waszego Pana, i czy nie ostrzegali was przed spotkaniem tego oto Dnia?\" Oni powiedzą: \"Tak!\" Lecz ziści się słowo kary nad niewiernymi"},{"SurahNumber":39,"VerseNumber":72,"Text":"I będzie im powiedziane: \"Wejdźcie we wrota Gehenny, będziecie tam przebywać na wieki!\" Jakże nieszczęsna to przystań dla dumnych"},{"SurahNumber":39,"VerseNumber":73,"Text":"I grupami będą poprowadzeni ci, którzy się bali swego Pana, do Ogrodu. A kiedy tam przybędą, otworzą się jego bramy i powiedzą im jego strażnicy: \"Pokój wam! Byliście dobrymi, wejdźcie więc do niego, by przebywać na wieki"},{"SurahNumber":39,"VerseNumber":74,"Text":"Oni powiedzą: \"Chwała niech będzie Bogu, który uczynił dla nas prawdziwą Swoją obietnicę i dał nam w dziedzictwo ziemię! My będziemy mieszkać w tym Ogrodzie, gdzie zechcemy.\" Wspaniała to nagroda dla działających"},{"SurahNumber":39,"VerseNumber":75,"Text":"I zobaczysz aniołów otaczających wokoło tron, którzy głoszą chwałę swego Pana. I zostanie rozstrzygnięte między nimi według prawdy, i będzie powiedziane: \"Chwała niech będzie Bogu, Panu światów"},{"SurahNumber":40,"VerseNumber":1,"Text":"Ha. Mim"},{"SurahNumber":40,"VerseNumber":2,"Text":"Objawienie Księgi pochodzi od Boga, Potężnego, Wszechwiedzącego"},{"SurahNumber":40,"VerseNumber":3,"Text":"Przebaczającego grzechy, przyjmującego pokutę, strasznego w karaniu, pełnego dobroci. Nie ma boga innego, jak tylko On! Do Niego zmierza wędrowanie"},{"SurahNumber":40,"VerseNumber":4,"Text":"Spierają się o znaki Boga tylko ci, którzy nie wierzą. Niechaj ich wzburzenie w tym kraju ciebie nie zwiedzie"},{"SurahNumber":40,"VerseNumber":5,"Text":"Przed nimi lud Noego, a po nich różne frakcje zadawały kłam. I każdy naród zamierzał pochwycić swego posłańca. I fałszywie prowadzili dyskusje, aby przez fałsz zniweczyć prawdę. Pochwyciłem ich więc, i jakaż była Moja kara"},{"SurahNumber":40,"VerseNumber":6,"Text":"I tak ziściło się słowo twojego Pana na tych, którzy nie uwierzyli: oni są mieszkańcami ognia"},{"SurahNumber":40,"VerseNumber":7,"Text":"Ci, którzy niosą tron, i ci, którzy są wokół niego, głoszą chwałę swego Pana; wierzą w Niego i proszą o przebaczenie dla tych, którzy uwierzyli: \"Panie nasz! Ty obejmujesz każdą rzecz miłosierdziem i wiedzą. Przebacz tym, którzy się nawrócili i którzy poszli po Twojej drodze; i ochroń ich od kary ognia piekielnego"},{"SurahNumber":40,"VerseNumber":8,"Text":"Panie nasz! Wprowadź ich do Ogrodów Edenu, które im obiecałeś; im i tym, którzy czynią dobro, spośród ich ojców i ich żon, jak też ich potomstwa. Zaprawdę, Ty jesteś Potężny, Mądry"},{"SurahNumber":40,"VerseNumber":9,"Text":"I uchroń ich od złych czynów! A kogo Ty uchronisz od złych czynów, już tego dnia okazałeś mu swoje miłosierdzie. A to jest osiągnięcie ogromne"},{"SurahNumber":40,"VerseNumber":10,"Text":"Zaprawdę, ogłoszą tym, którzy nie uwierzyli: \"Nienawiść Boga jest większa od waszej wzajemnej nienawiści, bo oto zostaliście wezwani do wiary, a pozostaliście niewiernymi"},{"SurahNumber":40,"VerseNumber":11,"Text":"Oni powiedzą: \"Panie nasz! Ty spowodowałeś naszą śmierć dwa razy i powołałeś nas do życia dwa razy. Teraz wyznajemy nasze grzechy. Czy jest jakaś droga wyjścia"},{"SurahNumber":40,"VerseNumber":12,"Text":"Jest tak dlatego, że kiedy wzywano Boga Jedynego, wyście nie wierzyli; a kiedy Jemu dodawano współtowarzyszy, to wyście uwierzyli. Lecz rozstrzygnięcie należy do Boga, Wyniosłego, Wielkiego"},{"SurahNumber":40,"VerseNumber":13,"Text":"On jest Tym, który pokazał wam Swoje znaki i który zsyła wam z nieba zaopatrzenie; jednak pamięta tylko ten, kto się nawraca"},{"SurahNumber":40,"VerseNumber":14,"Text":"Wzywajcie więc Boga, szczerze wyznając Jego religię, mimo sprzeciwu niewiernych"},{"SurahNumber":40,"VerseNumber":15,"Text":"On - wyniosły stopniami; On - władca tronu. On rzuca Ducha, zgodnie ze Swoim nakazem, na kogo chce spośród Swoich sług, aby ostrzec o Dniu Spotkania"},{"SurahNumber":40,"VerseNumber":16,"Text":"Tego Dnia, kiedy się pojawią, nie będzie ukryte przed Bogiem nic, co ich dotyczy. Do kogo należy dzisiaj królestwo? Do Boga Jedynego, Zwyciężającego"},{"SurahNumber":40,"VerseNumber":17,"Text":"Tego Dnia każda dusza otrzyma zapłatę za to, co zarobiła. Tego Dnia nie będzie żadnej niesprawiedliwości. Zaprawdę, Bóg jest szybki w rachunku"},{"SurahNumber":40,"VerseNumber":18,"Text":"I ostrzegaj ich przed Dniem Nieuniknionego, kiedy serca strwożone są w gardłach! Niesprawiedliwi nie znajdą ani gorącego przyjaciela, ani orędownika, który by został wysłuchany"},{"SurahNumber":40,"VerseNumber":19,"Text":"On zna zdradliwość oczu i to, co ukrywają piersi"},{"SurahNumber":40,"VerseNumber":20,"Text":"I Bóg rozstrzyga według prawdy, natomiast ci, których oni wzywają poza Nim, nie rozstrzygają niczego. Zaprawdę, Bóg jest Słyszący, Widzący"},{"SurahNumber":40,"VerseNumber":21,"Text":"Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Oni byli mocniejsi od nich siłą i dziełami pozostawionymi na ziemi. Jednak pochwycił ich Bóg za ich grzechy i nie mieli przed Bogiem żadnego obrońcy"},{"SurahNumber":40,"VerseNumber":22,"Text":"Tak było dlatego, że oni nie uwierzyli, kiedy przychodzili do nich ich posłańcy z jasnymi dowodami. Zatem pochwycił ich Bóg. Zaprawdę, Bóg jest silny, straszny w karaniu"},{"SurahNumber":40,"VerseNumber":23,"Text":"I posłaliśmy już Mojżesza, z Naszymi znakami i władzą jasną"},{"SurahNumber":40,"VerseNumber":24,"Text":"Do Faraona, Hamana i Karuna. Oni powiedzieli: \"Czarownik, kłamca"},{"SurahNumber":40,"VerseNumber":25,"Text":"A kiedy on przyniósł im prawdę od Nas, oni powiedzieli: \"Pozabijajcie synów tych, którzy wraz z nim uwierzyli, a pozostawcie przy życiu ich kobiety!\" Lecz podstęp niewiernych tylko wprowadza ich w błąd"},{"SurahNumber":40,"VerseNumber":26,"Text":"I powiedział Faraon: \"Pozwólcie mi, ja zabiję Mojżesza! Niech wzywa swego Pana! Otóż obawiam się, iż on zmieni waszą religię albo zaszczepi zepsucie na ziemi"},{"SurahNumber":40,"VerseNumber":27,"Text":"I powiedział Mojżesz: \"Szukam ucieczki u mojego Pana i waszego Pana, przed każdym dumnym, który nie wierzy w Dzień Rozrachunku"},{"SurahNumber":40,"VerseNumber":28,"Text":"I powiedział pewien człowiek wierzący, z rodu Faraona, który ukrywał swoją wiarę: \"Czy zabijecie człowieka za to, że mówi: Mój Pan - to Bóg - i przychodzi do was z jasnymi dowodami od waszego Pana? Jeśli on jest kłamcą, to jego kłamstwo obróci się przeciw niemu; a jeśli mówi prawdę, to dosięgnie was część z tego, czym on wam grozi. Zaprawdę, Bóg nie prowadzi drogą prostą tego, kto jest występnym kłamcą"},{"SurahNumber":40,"VerseNumber":29,"Text":"ludu mój! Do was należy królestwo dzisiaj i wy panujecie na ziemi. Lecz kto obroni nas przed srogością Boga, kiedy ona do nas przyjdzie?\" Powiedział Faraon: \"Ja pokazuję Wam tylko to, co widzę; i prowadzę was jedynie drogą prawości"},{"SurahNumber":40,"VerseNumber":30,"Text":"I powiedział ten, który uwierzył: \"O ludu mój! Boję się dla was dnia, podobnego do dnia frakcji"},{"SurahNumber":40,"VerseNumber":31,"Text":"I podobnego losu, jaki spotkał Noego, Adytów i Samudytów, i tych, którzy byli po nich. Bóg nie pragnie niesprawiedliwości dla Swoich sług"},{"SurahNumber":40,"VerseNumber":32,"Text":"O ludu mój! Boję się dla was Dnia wzajemnego nawoływania"},{"SurahNumber":40,"VerseNumber":33,"Text":"Dnia, kiedy odwrócicie się plecami, nie mając przed Bogiem żadnego obrońcy; bo kogo Bóg sprowadzi z drogi, ten nie ma już żadnego przewodnika"},{"SurahNumber":40,"VerseNumber":34,"Text":"I przyszedł już przedtem do was Józef z jasnymi dowodami, lecz wy nie przestaliście wątpić w to, z czym on przyszedł. A kiedy zginął, powiedzieliście: \"Nie wyśle już Bóg po nim żadnego posłańca.\" W ten sposób Bóg sprowadza z drogi tego, kto jest występny, wątpiący"},{"SurahNumber":40,"VerseNumber":35,"Text":"A ci, którzy się spierają o znaki Boga bez żadnego upoważnienia, budzą nienawiść w Bogu i w tych, którzy uwierzyli. Tak Bóg kładzie pieczęć na każdym sercu człowieka dumnego, tyrana"},{"SurahNumber":40,"VerseNumber":36,"Text":"I powiedział Faraon: O \"Hamanie! Zbuduj mi wieżę, może dosięgnę sznurów"},{"SurahNumber":40,"VerseNumber":37,"Text":"Sznurów niebios, i wzniosę się do Boga Mojżesza, ponieważ naprawdę sądzę, że on jest kłamcą.\" I w ten sposób zły czyn Faraona został fałszywie upiększony, a on odsunięty od drogi. I cały podstęp Faraona obrócił się wniwecz"},{"SurahNumber":40,"VerseNumber":38,"Text":"I powiedział ten, który uwierzył: \"O ludu mój! Postępujcie za mną! Ja poprowadzę was drogą prawości"},{"SurahNumber":40,"VerseNumber":39,"Text":"O ludu mój! Życie na rym świecie jest przemijającym używaniem; a życie ostateczne zaprawdę jest siedzibą stałości"},{"SurahNumber":40,"VerseNumber":40,"Text":"Kto czyni zło, ten otrzyma odpowiednią zapłatę. A kto czyni dobro, mężczyzna czy kobieta, i jest wierzący - tacy wejdą do Ogrodu, gdzie będą mieli zaopatrzenie bez rachunku"},{"SurahNumber":40,"VerseNumber":41,"Text":"O ludu mój! Dlaczego wzywam was do zbawienia, a wy mnie wzywacie do ognia"},{"SurahNumber":40,"VerseNumber":42,"Text":"Wy mnie nawołujecie, abym nie wierzył w Boga i dodawał Jemu jako współtowarzyszy to, o czym nie mam żadnej wiedzy, ale ja wzywam was do Potężnego, Przebaczającego"},{"SurahNumber":40,"VerseNumber":43,"Text":"Nie ma żadnej wątpliwości, że to, do czego wy mnie wzywacie, nie ma żadnego głosu ani na tym świecie, ani w ostatecznym, że nasz powrót zmierza do Boga i że ludzie występni będą mieszkańcami ognia"},{"SurahNumber":40,"VerseNumber":44,"Text":"Wy sobie przypomnicie to, co ja wam mówię. Powierzam swoją sprawę Bogu. Zaprawdę, Bóg widzi jasno Swoje sługi"},{"SurahNumber":40,"VerseNumber":45,"Text":"I uchronił go Bóg od złych rzeczy, które oni podstępnie przygotowali, wśród Faraona zaś objęła najgorsza kara"},{"SurahNumber":40,"VerseNumber":46,"Text":"Ogień! na który będą wystawieni rano i wieczór; a w Dniu, kiedy nadejdzie Godzina: \"Wprowadźcie ród Faraona na najstraszniejszą karę"},{"SurahNumber":40,"VerseNumber":47,"Text":"A kiedy sprzeczają się w ogniu, mówią słabi do tych, którzy się pysznili: \"Postępowaliśmy za wami. Czy nie możecie wybawić nas od części tego ognia"},{"SurahNumber":40,"VerseNumber":48,"Text":"I powiedzą ci, którzy się pysznili: \"Przecież wszyscy jesteśmy w nim. Zaprawdę, Bóg rozstrzygnął między Swoimi sługami"},{"SurahNumber":40,"VerseNumber":49,"Text":"I ci, którzy są w ogniu, będą mówili do strażników Gehenny: \"Proście waszego Pana, aby nam złagodził choćby jeden dzień kary"},{"SurahNumber":40,"VerseNumber":50,"Text":"Oni powiedzą: \"Czyż nie przychodzili do was posłańcy z jasnymi dowodami?\" Powiedzą: \"Tak!\" Powiedzą: \"Proście więc!\" Lecz modlitwa niewiernych jest tylko błądzeniem"},{"SurahNumber":40,"VerseNumber":51,"Text":"Zaprawdę, My pomożemy Naszym posłańcom i tym, którzy uwierzyli w życiu na tym świecie, w Dniu, kiedy powstaną świadkowie"},{"SurahNumber":40,"VerseNumber":52,"Text":"W Dniu, kiedy nie pomoże niesprawiedliwym ich usprawiedliwienie. Spotka ich przekleństwo. i dla nich będzie nieszczęsna siedziba"},{"SurahNumber":40,"VerseNumber":53,"Text":"Daliśmy już Mojżeszowi drogę prostą i daliśmy w dziedzictwo synom Izraela Księgę"},{"SurahNumber":40,"VerseNumber":54,"Text":"Jako przewodnictwo i napomnienie dla tych, którzy są obdarzeni rozumem"},{"SurahNumber":40,"VerseNumber":55,"Text":"Więc bądź cierpliwy! Zaiste, obietnica Boga jest prawdą! Proś o przebaczenie za twój grzech i głoś chwałę twego Pana wieczorem i rankiem"},{"SurahNumber":40,"VerseNumber":56,"Text":"Zaprawdę, ci, którzy spierają się o znaki Boga bez żadnego upoważnienia, w piersiach mają tylko dumę. Oni nie zdołają osiągnąć swego celu. Szukaj więc ucieczki u Boga! On jest Słyszący, Widzący"},{"SurahNumber":40,"VerseNumber":57,"Text":"Stworzenie niebios i ziemi jest, z pewnością, czymś większym od stworzenia ludzi, lecz przeważająca część ludzi nie wie"},{"SurahNumber":40,"VerseNumber":58,"Text":"Nie są sobie równi niewidomy i widzący; ani też ci, którzy wierzą i którzy pełnią dobre dzieła, nie są równi temu, który czyni zło. Jakże mało wy sobie przypominacie"},{"SurahNumber":40,"VerseNumber":59,"Text":"Zaprawdę, Godzina nadejdzie, nie ma co do tego żadnej wątpliwości! Lecz większość ludzi nie wierzy"},{"SurahNumber":40,"VerseNumber":60,"Text":"Powiedział wasz Pan: \"Wzywajcie Mnie, a ja was wysłucham! Zaprawdę, ci, którzy są zbyt dumni, by Mi oddawać cześć - wejdą do Gehenny, poniżeni"},{"SurahNumber":40,"VerseNumber":61,"Text":"Bóg jest Tym, który uczynił dla was noc, abyście wówczas odpoczywali, i dzień, pozwalający widzieć. Zaprawdę, Bóg jest władcą łaski dla ludzi, lecz większość ludzi nie dziękuje"},{"SurahNumber":40,"VerseNumber":62,"Text":"To jest Bóg - wasz Pan, Stwórca każdej rzeczy! Nie ma boga, jak tylko On! Jakże jesteście oszukani"},{"SurahNumber":40,"VerseNumber":63,"Text":"W ten sposób oszukani są ci, którzy odrzucają znaki Boga"},{"SurahNumber":40,"VerseNumber":64,"Text":"Bóg jest Tym, który przygotował dla was ziemię jako stałe miejsce pobytu, a niebo jako budowlę. On ukształtował was harmonijnie; dał wam piękną postać i zaopatrzył was w dobre rzeczy. To jest Bóg - wasz Pan! Niech będzie błogosławiony Bóg - Pan światów"},{"SurahNumber":40,"VerseNumber":65,"Text":"On - Żyjący!. Nie ma boga, jak tylko On! Witajcie Go więc; wyznając szczerze Jego religię: Chwała Bogu - Panu światów"},{"SurahNumber":40,"VerseNumber":66,"Text":"Powiedz: \"Zostało mi zakazane, abym czcił tych, których wy wzywacie poza Bogiem, kiedy przyszły do mnie jasne dowody od mojego Pana. I nakazano mi, abym się poddał całkowicie Panu światów"},{"SurahNumber":40,"VerseNumber":67,"Text":"On jest Tym, który stworzył was z prochu, potem z kropli spermy, potem z grudki krwi zakrzepłej, potem wyprowadził was jako dziecko; abyście następnie osiągnęli dojrzałość, a potem stali się starcami - choć wśród was są tacy, którzy umierają wcześniej - i abyście osiągnęli wyznaczony termin. Być może, będziecie rozumni"},{"SurahNumber":40,"VerseNumber":68,"Text":"On jest Tym, który daje życie i powoduje śmierć. A kiedy postanowi jakąś rzecz, to On mówi tylko: \"Bądź!\", i ona jest"},{"SurahNumber":40,"VerseNumber":69,"Text":"Czy nie widzisz tych, którzy się spierają o znaki Boga? Jakże oni są odwróceni"},{"SurahNumber":40,"VerseNumber":70,"Text":"Ci, którzy uznali za kłamstwo Księgę i to, z czym wysłaliśmy Naszych posłańców, niebawem się dowiedzą"},{"SurahNumber":40,"VerseNumber":71,"Text":"Kiedy z obrożami na szyi i w łańcuchach będą wleczeni"},{"SurahNumber":40,"VerseNumber":72,"Text":"Do wrzącej wody; potem do ognia zostaną wrzuceni"},{"SurahNumber":40,"VerseNumber":73,"Text":"Wtedy im powiedzą: \"Gdzie są ci, których wy czciliście jako współtowarzyszy"},{"SurahNumber":40,"VerseNumber":74,"Text":"Poza Bogiem?\" Oni powiedzą: \"Oni odeszli od nas, a raczej wzywaliśmy przedtem to, co było niczym.\" W ten sposób Bóg sprowadza z drogi niewiernych"},{"SurahNumber":40,"VerseNumber":75,"Text":"To spotkało was za to, że cieszyliście się na ziemi bezprawnie, i za to, że byliście zuchwali"},{"SurahNumber":40,"VerseNumber":76,"Text":"Wejdźcie do bram Gehenny, gdzie będziecie przebywać na wieki! Jakże to złe miejsce przebywania dla ludzi dumnych"},{"SurahNumber":40,"VerseNumber":77,"Text":"Więc bądź cierpliwy! Zaiste, obietnica Boga jest prawdą! Albo My pokażemy tobie część tego, co im obiecaliśmy, albo też wezwiemy ciebie. I do Nas oni zostaną sprowadzeni"},{"SurahNumber":40,"VerseNumber":78,"Text":"Posyłaliśmy posłańców przed tobą. Wśród nich są tacy, o których już opowiadaliśmy tobie; wśród nich są też tacy, o których tobie nie opowiadaliśmy. I żaden posłaniec nie przyszedł ze znakiem bez zezwolenia Boga. A kiedy przyjdzie rozkaz Boga, wszystko zostanie rozstrzygnięte podług prawdy; i stracą wtedy głoszący kłamstwo"},{"SurahNumber":40,"VerseNumber":79,"Text":"Bóg jest Tym, który przysposobił dla Was zwierzęta, abyście jeździli na jednych, a innymi się żywili"},{"SurahNumber":40,"VerseNumber":80,"Text":"I abyście z nich korzystali dla zaspokojenia potrzeby waszych serc. Na nich i na statkach jesteście przenoszeni"},{"SurahNumber":40,"VerseNumber":81,"Text":"On nakazuje wam Swoje znaki. Który więc ze znaków Boga odrzucicie"},{"SurahNumber":40,"VerseNumber":82,"Text":"Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Tamci byli liczniejsi od nich i mocniejsi pod względem siły, i mocniejsi pod względem dzieł, jakie pozostawili na ziemi. Lecz nie pomogło im to, czego dokonali"},{"SurahNumber":40,"VerseNumber":83,"Text":"A kiedy przyszli do nich posłańcy z jasnymi dowodami, oni cieszyli się wiedzą, jaką posiadali. I objęło ich to, z czego oni szydzili"},{"SurahNumber":40,"VerseNumber":84,"Text":"A kiedy zobaczyli Naszą srogość, powiedzieli: \"Wierzymy w Boga Jedynego, a nie wierzymy w to, co Jemu dodawaliśmy jako współtowarzyszy"},{"SurahNumber":40,"VerseNumber":85,"Text":"Lecz nie przyniosła im pożytku ich wiara, po tym jak zobaczyli Naszą srogość; takie jest od dawna prawo Boga względem Jego sług. I wtedy poniosą stratę niewierni"},{"SurahNumber":41,"VerseNumber":1,"Text":"Ha. Mim"},{"SurahNumber":41,"VerseNumber":2,"Text":"Objawienie od Miłosiernego, Litościwego"},{"SurahNumber":41,"VerseNumber":3,"Text":"Księga, której znaki są wyjaśnione, jako Koran arabski, dla ludzi, którzy posiadają wiedzę"},{"SurahNumber":41,"VerseNumber":4,"Text":"zwiastun radosnej wieści i ostrzeżenie. Lecz większość z nich się odwróciła; oni nie słuchają"},{"SurahNumber":41,"VerseNumber":5,"Text":"Powiedzieli: \"Nasze serca są zasłonięte, oddzielone od tego, do czego wzywasz; w naszych uszach jest głuchota, a między nami i tobą jest przegroda. Działaj więc, i my działamy"},{"SurahNumber":41,"VerseNumber":6,"Text":"Powiedz: \"Ja jestem tylko śmiertelnikiem, tak jak wy. Zostało mi objawione, że Bóg wasz jest Bogiem Jedynym. Idźcie więc prosto ku Niemu i proście Go o przebaczenie! I biada bałwochwalcom"},{"SurahNumber":41,"VerseNumber":7,"Text":"Którzy nie dają jałmużny i którzy nie wierzą w życie ostateczne"},{"SurahNumber":41,"VerseNumber":8,"Text":"Zaprawdę, tych, którzy wierzą i którzy pełnią dobre dzieła - czeka nagroda nieustanna"},{"SurahNumber":41,"VerseNumber":9,"Text":"Powiedz: \"Czy nie wierzycie w Tego, który stworzył ziemię w ciągu dwóch dni, i wynajdujecie Jemu równych? To jest Pan światów"},{"SurahNumber":41,"VerseNumber":10,"Text":"On umieścił na niej solidnie stojące, wznoszące się nad nią, i pobłogosławił ją. Porozdzielał na niej środki żywności w ciągu czterech dni, równo dla wszystkich proszących"},{"SurahNumber":41,"VerseNumber":11,"Text":"Potem zwrócił się ku niebu - ono było wtedy dymem - i powiedział jemu i ziemi: \"Przychodźcie dobrowolnie lub wbrew woli!\" One powiedziały: \"Przychodzimy posłuszne"},{"SurahNumber":41,"VerseNumber":12,"Text":"I On ustanowił siedem niebios, w dwa dni, i objawił każdemu niebu jego zasady. I ozdobiliśmy niebo najbliższe lampami - także dla ochrony. Takie jest ustanowienie Potężnego, Wszechwiedzącego"},{"SurahNumber":41,"VerseNumber":13,"Text":"A jeśli oni się odwrócą, to powiedz: \"Ostrzegam was przed piorunem podobnym do pioruna ludu Ad i Samud"},{"SurahNumber":41,"VerseNumber":14,"Text":"Kiedy przyszli do nich posłańcy z jednej i z drugiej strony: \"Nie czcijcie nikogo oprócz Boga!\", oni powiedzieli: \"Jeśliby zechciał nasz Pan, to zesłałby aniołów; lecz my nie wierzymy w posłannictwo, z którym wy zostaliście posłani"},{"SurahNumber":41,"VerseNumber":15,"Text":"A jeśli chodzi o lud Ad, to oni bezprawnie wbili się w dumę na ziemi i powiedzieli: \"Któż ma więcej od nas siły?\" Czyż oni nie widzieli, że Bóg, który ich stworzył, ma potężniejszą od nich moc? I oni odrzucali Nasze znaki"},{"SurahNumber":41,"VerseNumber":16,"Text":"Wysłaliśmy więc przeciwko nim wiatr wyjący w owe dni nieszczęsne, ażeby dać im zakosztować kary hańbiącej w życiu na tym świecie. Ale, zaprawdę, kara w życiu ostatecznym jest bardziej hańbiąca; a oni nie będą wspomożeni"},{"SurahNumber":41,"VerseNumber":17,"Text":"A jeśli chodzi o lud Samud, to prowadziliśmy ich drogą prostą, lecz oni woleli ślepotę zamiast drogi prostej. Dosięgną ich więc grom kary poniżającej za to, co oni czynili"},{"SurahNumber":41,"VerseNumber":18,"Text":"A uratowaliśmy tych; którzy uwierzyli i byli bogobojni"},{"SurahNumber":41,"VerseNumber":19,"Text":"W Dniu, kiedy wrogowie Boga staną przed ogniem, zostaną podzieleni"},{"SurahNumber":41,"VerseNumber":20,"Text":"A kiedy przybliżą się do niego, ich słuch, spojrzenie i skóra będą świadczyć przeciwko nim z powodu tego, co czynili"},{"SurahNumber":41,"VerseNumber":21,"Text":"I będą mówili swojej skórze: \"Dlaczego świadczysz przeciwko nam?\" One powiedzą: \"Bóg dał nam mowę, albowiem dał mowę wszelkiej rzeczy; On was stworzył po raz pierwszy i wy do Niego zostaniecie sprowadzeni"},{"SurahNumber":41,"VerseNumber":22,"Text":"I nie mogliście się ukryć, żeby Wasz słuch, spojrzenia i skóry nie świadczyły przeciwko wam. Lecz sądziliście, że Bóg niewiele wie z tego, co czynicie"},{"SurahNumber":41,"VerseNumber":23,"Text":"Oto wasze mniemanie, które mieliście o waszym Panu - ono was zgubiło. I znaleźliście się między tymi, którzy ponieśli stratę"},{"SurahNumber":41,"VerseNumber":24,"Text":"Jeśli oni nawet okażą cierpliwość, to i tak ogień będzie ich miejscem schronienia; a jeśli będą prosić o łaskę, to i tak nie znajdą się wśród tych, którzy doznają łaski"},{"SurahNumber":41,"VerseNumber":25,"Text":"I przydzieliliśmy im współtowarzyszy, którzy im upiększyli to, co jest przed nimi i co jest za nimi. I ziściło się na nich słowo o narodach, które już dawno przeminęły - spośród dżinów i ludzi. Zaprawdę, oni się znajdą wśród ponoszących stratę"},{"SurahNumber":41,"VerseNumber":26,"Text":"Powiedzieli ci, którzy nie uwierzyli: \"Nie słuchajcie tego Koranu i mówcie o nim puste słowa! Być może, zwyciężycie"},{"SurahNumber":41,"VerseNumber":27,"Text":"My na pewno damy zakosztować tym, którzy nie wierzą, kary strasznej; My zapłacimy im czymś gorszym niż to, co oni czynili"},{"SurahNumber":41,"VerseNumber":28,"Text":"Taka jest zapłata dla wrogów Boga - ogień! Dla nich będzie tam siedziba wieczności jako zapłata za to, iż oni odrzucali Nasze znaki"},{"SurahNumber":41,"VerseNumber":29,"Text":"Powiedzieli ci, którzy nie uwierzyli: \"Panie nasz! Pokaż nam tych spośród dżinów i ludzi, którzy nas sprowadzili z drogi na manowce. My ich umieścimy pod naszymi nogami, aby się znaleźli wśród najpodlejszych"},{"SurahNumber":41,"VerseNumber":30,"Text":"Zaprawdę, na tych, którzy powiedzieli: \"Pan nasz - to Bóg!\", i potem poszli prosto - zstąpią aniołowie: \"Nie obawiajcie się i nie smućcie! Cieszcie się Ogrodem, który wam został obiecany"},{"SurahNumber":41,"VerseNumber":31,"Text":"My jesteśmy waszymi opiekunami w życiu na tym świecie i w życiu ostatecznym. Dla was będzie tam to, czego zapragną wasze dusze; i dla was będzie tam to, o co wy poprosicie"},{"SurahNumber":41,"VerseNumber":32,"Text":"jako gościnne przyjęcie od Przebaczającego, Litościwego"},{"SurahNumber":41,"VerseNumber":33,"Text":"A któż wypowiada piękniejsze słowa aniżeli ten, kto modli się do Boga i kto spełnia dobre dzieło, mówiąc: \"Zaprawdę, jestem między tymi, którzy się całkowicie poddali"},{"SurahNumber":41,"VerseNumber":34,"Text":"Dobry czyn i zły czyn nie są równe. Odsuwaj więc gorszy czyn tym, co jest lepsze. Wtedy ten, który jest tobie wrogiem, będzie jak bliski przyjaciel"},{"SurahNumber":41,"VerseNumber":35,"Text":"Lecz tego nie dano nikomu innemu, jak tylko tym, którzy są cierpliwi; nie będzie to dane nikomu innemu, tylko tym, którzy mają wielkie szczęście"},{"SurahNumber":41,"VerseNumber":36,"Text":"A jeśli szatan będzie cię kusił, to szukaj ucieczki u Boga. Zaprawdę, On jest Słyszący, Wszechwiedzący"},{"SurahNumber":41,"VerseNumber":37,"Text":"Wśród Jego znaków są: noc i dzień, słońce i księżyc. Nie wybijajcie pokłonów ani słońcu, ani księżycowi! Wybijajcie pokłony przed Bogiem, który je stworzył - jeśli Jego czcicie"},{"SurahNumber":41,"VerseNumber":38,"Text":"Oni wbijają się w pychę, natomiast ci, którzy są u twego Pana, wysławiają Go nocą i dniem i nie ustają"},{"SurahNumber":41,"VerseNumber":39,"Text":"Wśród Jego znaków jest to, iż widzisz ziemię pokorną; a kiedy My zsyłamy na nią wodę, to ona się wzburza i nabrzmiewa. Zaprawdę, Ten, który ją ożywia, będzie z pewnością ożywicielem zmarłych! On jest nad każdą rzeczą wszechwładny"},{"SurahNumber":41,"VerseNumber":40,"Text":"Zaprawdę, ci, którzy nie uznają Naszych znaków, nie ukryją się przed Nami! Czyż ten, który będzie wrzucony w ogień, jest lepszy od tego, który przychodzi bezpieczny w Dniu Zmartwychwstania? Róbcie, co chcecie, On widzi dobrze, co czynicie"},{"SurahNumber":41,"VerseNumber":41,"Text":"Zaprawdę, ci, którzy nie wierzą w napomnienie, kiedy ono do nich przychodzi... - a przecież to jest Księga wspaniała"},{"SurahNumber":41,"VerseNumber":42,"Text":"Nie przenika do niej fałsz z żadnej strony. To jest objawienie pochodzące od mądrego, godnego chwały"},{"SurahNumber":41,"VerseNumber":43,"Text":"Powiedziano ci tylko to, co już powiedziano posłańcom przed tobą. Zaprawdę, twój Pan jest władcą przebaczenia i władcą kary bolesnej"},{"SurahNumber":41,"VerseNumber":44,"Text":"A jeślibyśmy go uczynili Koranem w języku wam obcym, to oni by powiedzieli: \"Dlaczego jego znaki nie zostały wyjaśnione? Dlaczego obcy, skoro jest arabski?\" Powiedz: \"Dla tych, którzy wierzą, on jest drogą prostą i uzdrowieniem; ci zaś, którzy nie wierzą, mają w swoich uszach głuchotę i dotknięci są ślepotą; są wzywani z dalekiego miejsca"},{"SurahNumber":41,"VerseNumber":45,"Text":"Daliśmy już Księgę Mojżeszowi, lecz ona była przedmiotem sporu; i jeśliby nie słowo, które wyszło już wcześniej od twego Pana, to sami rozstrzygnęliby sprawę między sobą. Zaprawdę, oni są względem niej w głębokim zwątpieniu"},{"SurahNumber":41,"VerseNumber":46,"Text":"Ten, kto czyni dobro, czyni dla siebie samego; a ten, kto czyni zło, czyni przeciwko sobie. Twój Pan nie jest niesprawiedliwy dla Swoich sług"}]}