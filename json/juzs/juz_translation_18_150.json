{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":23,"VerseNumber":1,"Text":"به تحقيق رستگار شدند مؤمنان"},{"SurahNumber":23,"VerseNumber":2,"Text":"آنان كه در نمازشان خشوع مى‌ورزند،"},{"SurahNumber":23,"VerseNumber":3,"Text":"و آنان كه از بيهوده اعراض مى‌كنند،"},{"SurahNumber":23,"VerseNumber":4,"Text":"و آنان كه زكات را مى‌پردازند،"},{"SurahNumber":23,"VerseNumber":5,"Text":"و آنان كه شرمگاه خود را نگه مى‌دارند،"},{"SurahNumber":23,"VerseNumber":6,"Text":"جز بر همسران يا كنيزان خويش، كه در نزديكى با آنان مورد ملامت قرار نمى‌گيرند؛"},{"SurahNumber":23,"VerseNumber":7,"Text":"و كسانى كه غير از اين دو بجويند از حد خويش تجاوز كرده‌اند"},{"SurahNumber":23,"VerseNumber":8,"Text":"و آنان كه امانتها و پيمانهاى خود مراعات مى‌كنند،"},{"SurahNumber":23,"VerseNumber":9,"Text":"و آنان كه بر نمازهاى خود مواظبند،"},{"SurahNumber":23,"VerseNumber":10,"Text":"اينان ميراث‌بران هستند"},{"SurahNumber":23,"VerseNumber":11,"Text":"كه فردوس را كه همواره در آن جاويدانند به ميراث مى‌برند"},{"SurahNumber":23,"VerseNumber":12,"Text":"هر آينه ما انسان را از گل خالص آفريديم"},{"SurahNumber":23,"VerseNumber":13,"Text":"سپس او را نطفه‌اى در جايگاهى استوار قرار داديم"},{"SurahNumber":23,"VerseNumber":14,"Text":"آنگاه از آن نطفه، لخته خونى آفريديم و از آن لخته خون، پاره‌گوشتى و از آن پاره‌گوشت، استخوانها آفريديم و استخوانها را به گوشت پوشانيديم؛ بار ديگر او را آفرينشى ديگر داديم. در خور تعظيم است خداوند، آن بهترين آفرينندگان"},{"SurahNumber":23,"VerseNumber":15,"Text":"و بعد از اين همه شما خواهيد مُرد"},{"SurahNumber":23,"VerseNumber":16,"Text":"باز در روز قيامت زنده مى‌گرديد"},{"SurahNumber":23,"VerseNumber":17,"Text":"و بر فراز سرتان هفت آسمان بيافريديم، حال آنكه از اين مخلوق غافل نبوده‌ايم"},{"SurahNumber":23,"VerseNumber":18,"Text":"و از آسمان به اندازه نياز آب فرستاديم و آن را در زمين جاى داديم و ما بر نابودكردنش توانا هستيم"},{"SurahNumber":23,"VerseNumber":19,"Text":"با آن آب برايتان بوستانهايى از خرما و انگور پديد آورديم. شما را در آن باغها ميوه‌هاى بسيارى است كه از آنها مى‌خوريد"},{"SurahNumber":23,"VerseNumber":20,"Text":"و درختى است كه در طور سينا مى‌رويد. روغن مى‌دهد و آن روغن براى خورندگان، نان خورشى است"},{"SurahNumber":23,"VerseNumber":21,"Text":"شما را در چارپايان عبرتى است. از شيرى كه در شكمشان هست سيرابتان مى‌كنيم و از آنها سودهاى بسيار مى‌بريد و از آنها مى‌خوريد"},{"SurahNumber":23,"VerseNumber":22,"Text":"و بر آنها و بر كشتيها سوار مى‌شويد"},{"SurahNumber":23,"VerseNumber":23,"Text":"هر آينه نوح را بر قومش فرستاديم. گفت: اى قوم من، خداى يكتا را بپرستيد. شما را خداوندى جز او نيست. آيا پروا نمى‌كنيد؟"},{"SurahNumber":23,"VerseNumber":24,"Text":"مهتران قومش كه كافر بودند، گفتند: اين مرد انسانى است همانند شما، مى‌خواهد بر شما برترى جويد. اگر خدا مى‌خواست فرشتگانى را مى‌فرستاد. ما هرگز چنين چيزى در روزگار نياكانمان نشنيده‌ايم"},{"SurahNumber":23,"VerseNumber":25,"Text":"او مرد ديوانه‌اى بيش نيست. يكچند بر او صبر كنيد"},{"SurahNumber":23,"VerseNumber":26,"Text":"گفت: اى پروردگار من، اكنون كه مرا تكذيب مى‌كنند، ياريم كن"},{"SurahNumber":23,"VerseNumber":27,"Text":"به او وحى كرديم كه كشتى را در حضور ما و به الهام ما بساز. و چون فرمان ما در رسيد و آب از تنور بيرون زد از هر جنسى دو تا و نيز كسان خود را به آن ببر. مگر آن كس كه پيش از اين در باره او سخن رفته است. و در باره ستمكاران با من سخن مگوى كه آنها همه غرقه‌شدگانند"},{"SurahNumber":23,"VerseNumber":28,"Text":"چون خود و همراهانت به كشتى نشستيد، بگو: سپاس خدايى را كه ما را از مردم ستمكاره رهايى بخشيد"},{"SurahNumber":23,"VerseNumber":29,"Text":"و بگو: اى پروردگار من، مرا فرود آور در جايگاهى مبارك، كه تو بهترين راهبرانى"},{"SurahNumber":23,"VerseNumber":30,"Text":"در اين داستان عبرتها و پندهاست، و ما تنها آزمايندگانى بوديم"},{"SurahNumber":23,"VerseNumber":31,"Text":"و بعد از آنها مردمى ديگر بيافريديم"},{"SurahNumber":23,"VerseNumber":32,"Text":"و از خودشان به ميانشان پيامبرى فرستاديم كه: خداى يكتا را بپرستيد، شما را خدايى جز او نيست. آيا پروا نمى‌كنيد؟"},{"SurahNumber":23,"VerseNumber":33,"Text":"گروهى از مهتران قومش كه كافر بودند و ديدار آخرت را دروغ مى‌شمردند و در اين دنيايشان عيش و نعمت داده بوديم، گفتند: اين مرد انسانى است همانند شما؛ از آنچه مى‌خوريد مى‌خورد و از آنچه مى‌آشاميد مى‌آشامد"},{"SurahNumber":23,"VerseNumber":34,"Text":"و اگر از انسانى همانند خود اطاعت كنيد، زيان كرده‌ايد"},{"SurahNumber":23,"VerseNumber":35,"Text":"آيا به شما وعده مى‌دهد كه چون مرديد و خاك و استخوان شديد، شما را از گور بيرون مى‌آورند؟"},{"SurahNumber":23,"VerseNumber":36,"Text":"اين وعده‌اى كه به شما داده شده بعيد است، بعيد"},{"SurahNumber":23,"VerseNumber":37,"Text":"جز همين زندگانى دنيوى ما هيچ نيست، به دنيا مى‌آييم و مى‌ميريم و ديگربار زنده نمى‌شويم"},{"SurahNumber":23,"VerseNumber":38,"Text":"اين مردى است كه به خداى يكتا دروغ مى‌بندد و ما به او ايمان نمى‌آوريم"},{"SurahNumber":23,"VerseNumber":39,"Text":"گفت: اى پروردگار من، اكنون كه تكذيبم مى‌كنند، ياريم كن"},{"SurahNumber":23,"VerseNumber":40,"Text":"گفت: به همين زودى از كرده پشيمان مى‌شوند"},{"SurahNumber":23,"VerseNumber":41,"Text":"پس به حق، بانگى سخت آنان را فرو گرفت. مانند گياه خشكشان كرديم. اى، نصيب مردم ستمكاره دورى از رحمت خدا باد"},{"SurahNumber":23,"VerseNumber":42,"Text":"و بعد از آنها مردمى ديگر بيافريديم"},{"SurahNumber":23,"VerseNumber":43,"Text":"هيچ ملتى از اجل خود نه پيش مى‌افتد و نه تأخير مى‌كند"},{"SurahNumber":23,"VerseNumber":44,"Text":"سپس پى‌درپى پيامبران خود را فرستاديم. هر بار كه پيامبرى بر ملتى آمد تكذيبش كردند و ما نيز آنها را از پس يكديگر به هلاكت رسانيديم و آنان را داستانها كرديم. اى، نصيب مردمى كه ايمان نمى‌آورند دورى از رحمت خدا باد"},{"SurahNumber":23,"VerseNumber":45,"Text":"آنگاه موسى و برادرش هارون را با آيات خود و دلايل روشن فرستاديم؛"},{"SurahNumber":23,"VerseNumber":46,"Text":"نزد فرعون و مهتران قومش. پس گردنكشى كردند كه مردمى برترى جوى بودند،"},{"SurahNumber":23,"VerseNumber":47,"Text":"و گفتند: آيا به دو انسان كه همانند ما هستند و قومشان بندگان ما بودند، ايمان بياوريم؟"},{"SurahNumber":23,"VerseNumber":48,"Text":"آنها را تكذيب كردند و خويشتن به هلاكت افكندند"},{"SurahNumber":23,"VerseNumber":49,"Text":"هر آينه ما به موسى كتاب داديم، باشد كه هدايت شوند"},{"SurahNumber":23,"VerseNumber":50,"Text":"و پسر مريم و مادرش را آيتى ساختيم و آن دو را بر بلند جايى كه قرار گاهى و آب روان داشت جاى داديم"},{"SurahNumber":23,"VerseNumber":51,"Text":"اى پيامبران، از چيزهاى پاكيزه و خوش بخوريد و كارهاى شايسته كنيد كه من به كارهايى كه مى‌كنيد آگاهم"},{"SurahNumber":23,"VerseNumber":52,"Text":"هر آينه اين دين شما دينى است واحد، و من پروردگار شمايم؛ از من بترسيد"},{"SurahNumber":23,"VerseNumber":53,"Text":"پس دين خود را فرقه‌فرقه كردند و هر فرقه‌اى به روشى كه برگزيده بود دلخوش بود"},{"SurahNumber":23,"VerseNumber":54,"Text":"آنان را تا چندى در گمراهيشان رها كن"},{"SurahNumber":23,"VerseNumber":55,"Text":"آيا مى‌پندارند كه آن مال و فرزند كه ارزانيشان مى‌داريم،"},{"SurahNumber":23,"VerseNumber":56,"Text":"براى آن است كه مى‌كوشيم خيرى به آنها برسانيم؟ نه، كه آنان در نمى‌يابند"},{"SurahNumber":23,"VerseNumber":57,"Text":"آنهايى كه از خوف پروردگارشان لرزانند،"},{"SurahNumber":23,"VerseNumber":58,"Text":"و آنهايى كه به آيات پروردگارشان ايمان مى‌آورند،"},{"SurahNumber":23,"VerseNumber":59,"Text":"و آنهايى كه به پروردگارشان شرك نمى‌آورند،"},{"SurahNumber":23,"VerseNumber":60,"Text":"و آنهايى كه همه آنچه را بايد ادا كنند، ادا مى‌كنند و باز هم دلهايشان ترسان است كه بايد نزد پروردگارشان باز گردند،"},{"SurahNumber":23,"VerseNumber":61,"Text":"اينان هستند كه به كارهاى نيك مى‌شتابند و در آن بر يكديگر سبقت مى‌جويند"},{"SurahNumber":23,"VerseNumber":62,"Text":"بر هيچ كس جز به اندازه توانش تكليف نمى‌كنيم. و نزد ما كتابى است كه به حق سخن مى‌گويد. و بر آنها ستمى نمى‌رود"},{"SurahNumber":23,"VerseNumber":63,"Text":"نه، دلهايشان از اين سخن در پرده غفلت است. و آنها را كارهايى است جز اين كارها، كه مى‌كنند"},{"SurahNumber":23,"VerseNumber":64,"Text":"تا آنگاه كه ناز پروردگانشان را به عذاب گرفتار كنيم و ناله سر دهند"},{"SurahNumber":23,"VerseNumber":65,"Text":"امروز ناله سر مدهيد كه شما را از عذاب ما كس نرهاند"},{"SurahNumber":23,"VerseNumber":66,"Text":"آيات من برايتان خوانده مى‌شد و شما نمى‌پذيرفتيد و پس‌پس مى‌رفتيد"},{"SurahNumber":23,"VerseNumber":67,"Text":"بر آن نخوت مى‌فروختيد و شب هنگام در افسانه‌سرايى ناسزا مى‌گفتيد"},{"SurahNumber":23,"VerseNumber":68,"Text":"آيا در اين سخن نمى‌انديشند يا براى آنها چيزى نازل شده كه براى نياكانشان نازل نشده بود؟"},{"SurahNumber":23,"VerseNumber":69,"Text":"يا آنكه پيامبرشان را نشناخته‌اند كه انكارش مى‌كنند؟"},{"SurahNumber":23,"VerseNumber":70,"Text":"يا مى‌گويند كه ديوانه است؟ نه، پيامبرشان با دين حق بر آنها مبعوث شد، ولى بيشترينشان از حق كراهت دارند"},{"SurahNumber":23,"VerseNumber":71,"Text":"اگر حق از پى هوسهايشان مى‌رفت، آسمانها و زمين و هر كه در آنهاست تباه مى‌شد. ولى ما اندرزشان فرستاديم و آنها از اندرزشان رويگردان شدند"},{"SurahNumber":23,"VerseNumber":72,"Text":"يا تو از آنها مزدى مى‌طلبى؟ مزد پروردگارت بهتر است، كه او بهترين روزى‌دهندگان است"},{"SurahNumber":23,"VerseNumber":73,"Text":"هر آينه تو به راه راستشان مى‌خوانى"},{"SurahNumber":23,"VerseNumber":74,"Text":"و كسانى كه به آخرت ايمان ندارند از راه راست منحرفند"},{"SurahNumber":23,"VerseNumber":75,"Text":"اگر بر آنها رحمت مى‌آورديم و آزارى را كه بدان گرفتارند از آنها دور مى‌ساختيم، باز هم همچنان با سرسختى در طغيان خويش سرگشته مى‌ماندند"},{"SurahNumber":23,"VerseNumber":76,"Text":"به عذاب گرفتارشان كرديم. پس در مقابل پروردگارشان نه فروتنى كردند و نه تضرع"},{"SurahNumber":23,"VerseNumber":77,"Text":"تا آنگاه كه درى از عذاب سخت بر رويشان گشوديم، چنان كه از همه جا نوميد گشتند"},{"SurahNumber":23,"VerseNumber":78,"Text":"و اوست آن خدايى كه برايتان گوش و چشم و دل بيافريد. چه اندك سپاس مى‌گزاريد"},{"SurahNumber":23,"VerseNumber":79,"Text":"اوست آن خدايى كه شما را در روى زمين پديد آورد و همه نزد او گرد آورده مى‌شويد"},{"SurahNumber":23,"VerseNumber":80,"Text":"و اوست آن خدايى كه زنده مى‌كند و مى‌ميراند و آمدوشد شب و روز از آن اوست. چرا تعقل نمى‌كنيد؟"},{"SurahNumber":23,"VerseNumber":81,"Text":"نه، آنها نيز همان سخنان گفتند كه پيشينيان مى‌گفتند"},{"SurahNumber":23,"VerseNumber":82,"Text":"گفتند: آيا اگر ما بميريم و خاك و استخوان شويم باز هم زنده مى‌شويم؟"},{"SurahNumber":23,"VerseNumber":83,"Text":"به ما و پدرانمان نيز پيش از اين چنين وعده‌هايى داده شده بود. اينها چيزى جز افسانه‌هاى پيشينيان نيست"},{"SurahNumber":23,"VerseNumber":84,"Text":"بگو: اگر مى‌دانيد، اين زمين و هر كه در آن است از آن كيست؟"},{"SurahNumber":23,"VerseNumber":85,"Text":"خواهند گفت: از آن خدا. بگو: آيا پند نمى‌گيريد؟"},{"SurahNumber":23,"VerseNumber":86,"Text":"بگو: كيست پروردگار آسمانهاى هفتگانه و پروردگار عرش بزرگ؟"},{"SurahNumber":23,"VerseNumber":87,"Text":"خواهند گفت: خدا. بگو: آيا پروا نمى‌كنيد؟"},{"SurahNumber":23,"VerseNumber":88,"Text":"بگو: اگر مى‌دانيد، ملكوت همه چيزها به دست كيست؟ كيست آن كه به همه كس پناه دهد و كسى را از او پناه نيست؟"},{"SurahNumber":23,"VerseNumber":89,"Text":"خواهند گفت: خدا. بگو: پس چرا فريب مى‌خوريد؟"},{"SurahNumber":23,"VerseNumber":90,"Text":"نه، ما برايشان سخن راست فرستاديم و آنان دروغ مى‌گويند"},{"SurahNumber":23,"VerseNumber":91,"Text":"خدا هيچ فرزندى ندارد و هيچ خدايى با او نيست. اگر چنين مى‌بود، هر خدايى با آفريدگان خود به يك سو مى‌كشيد و بر يكديگر برترى مى‌جستند. خدا از آن گونه كه او را وصف مى‌كنند، منزه است"},{"SurahNumber":23,"VerseNumber":92,"Text":"داناى نهان و آشكارا، از هر چه شريك او مى‌سازند برتر است"},{"SurahNumber":23,"VerseNumber":93,"Text":"بگو: اى پروردگار من، كاش چيزى را كه به آنان وعده داده شده به من مى‌نماياندى"},{"SurahNumber":23,"VerseNumber":94,"Text":"پس اى پروردگار من، مرا در زمره ستمكاران قرار مده"},{"SurahNumber":23,"VerseNumber":95,"Text":"و ما اگر بخواهيم كه آنچه را به آنان وعده داده‌ايم، تو را بنمايانيم، مى توانيم"},{"SurahNumber":23,"VerseNumber":96,"Text":"سخن بد آنان را به هر نيكوترت مى‌آيد پاسخ گوى. ما به سخن آنان آگاهتر هستيم"},{"SurahNumber":23,"VerseNumber":97,"Text":"بگو: اى پروردگار من، از وسوسه‌هاى شيطان به تو پناه مى‌آورم"},{"SurahNumber":23,"VerseNumber":98,"Text":"و به تو پناه مى‌آورم، اى پروردگار من، اگر نزد من حاضر آيند"},{"SurahNumber":23,"VerseNumber":99,"Text":"چون يكيشان را مرگ فرارسد، گويد: اى پروردگار من، مرا بازگردان"},{"SurahNumber":23,"VerseNumber":100,"Text":"شايد، كارهاى شايسته‌اى را كه ترك كرده بودم به جاى آورم. هرگز. اين سخنى است كه او مى‌گويد و پشت سرشان تا روز قيامت مانعى است كه بازگشت نتوانند"},{"SurahNumber":23,"VerseNumber":101,"Text":"چون در صور دميده شود، هيچ خويشاونديى ميانشان نماند و هيچ از حال يكديگر نپرسند"},{"SurahNumber":23,"VerseNumber":102,"Text":"آنان كه ترازويشان سنگين باشد، خود، رستگارانند"},{"SurahNumber":23,"VerseNumber":103,"Text":"و آنان كه ترازويشان سبك باشد، به خود زيان رسانيده‌اند و در جهنم، جاويد ماندگانند"},{"SurahNumber":23,"VerseNumber":104,"Text":"آتش چهره‌هايشان را مى‌سوزاند و لبانشان آماس كرده و برگشته است"},{"SurahNumber":23,"VerseNumber":105,"Text":"آيا آيات من برايتان خوانده نمى‌شد و آنها را دروغ مى‌انگاشتيد؟"},{"SurahNumber":23,"VerseNumber":106,"Text":"گويند: اى پروردگار ما، شوربختيمان بر ما غلبه كرد و ما مردمى گمراه بوديم"},{"SurahNumber":23,"VerseNumber":107,"Text":"اى پروردگار ما، ما را از اين آتش بيرون آور. اگر ديگر بار چنان كرديم، از ستمكاران باشيم"},{"SurahNumber":23,"VerseNumber":108,"Text":"گويد: در آتش گم شويد و با من سخن مگوييد"},{"SurahNumber":23,"VerseNumber":109,"Text":"آرى، گروهى از بندگان من مى‌گفتند: اى پروردگار ما، ايمان آورديم؛ ما را بيامرز، و بر ما رحمت آور كه تو بهترين رحمت آورندگانى"},{"SurahNumber":23,"VerseNumber":110,"Text":"و شما ريشخندشان مى‌كرديد، تا ياد مرا از خاطرتان بزدودند. و شما همچنان به آنها مى‌خنديديد"},{"SurahNumber":23,"VerseNumber":111,"Text":"امروز آنها را به خاطر صبرى كه مى‌كردند پاداش مى‌دهم. آنها به مراد خود رسيده‌اند"},{"SurahNumber":23,"VerseNumber":112,"Text":"گويد: به شمار سالها، چه مدت در زمين زيسته‌ايد؟"},{"SurahNumber":23,"VerseNumber":113,"Text":"گويند: يك روز يا قسمتى از يك روز. از آنها كه مى‌شمردند بپرس"},{"SurahNumber":23,"VerseNumber":114,"Text":"گويد: اگر آگاهى داشتيد، مى‌دانستيد كه جز اندكى نزيسته‌ايد"},{"SurahNumber":23,"VerseNumber":115,"Text":"آيا پنداريد كه شما را بيهوده آفريده‌ايم و شما به نزد ما بازگردانده نمى‌شويد؟"},{"SurahNumber":23,"VerseNumber":116,"Text":"پس فراتر است خداى يكتا، آن فرمانرواى راستين. هيچ خدايى جز او نيست. پروردگار عرش بزرگوار است"},{"SurahNumber":23,"VerseNumber":117,"Text":"آن كس كه جز خداى يكتا خداى ديگرى را مى‌خواند كه به حقانيتش هيچ برهانى ندارد، جز اين نيست كه حسابش نزد پروردگارش خواهد بود. و كافران رستگار نمى‌شوند"},{"SurahNumber":23,"VerseNumber":118,"Text":"و بگو: اى پروردگار من، بيامرز و رحمت آور و تو بهترين رحمت‌آورندگان هستى"},{"SurahNumber":24,"VerseNumber":1,"Text":"سوره‌اى است كه آن را نازل كرده‌ايم و واجبش ساخته‌ايم و در آن آياتى روشن فرستاده‌ايم، باشد كه پند گيريد"},{"SurahNumber":24,"VerseNumber":2,"Text":"زن و مرد زناكار را هر يك صد ضربه بزنيد. و اگر به خدا و روز قيامت ايمان داريد، مباد كه در حكم خدا نسبت به آن دو دستخوش ترحم گرديد. و بايد كه به هنگام شكنجه كردنشان گروهى از مؤمنان حاضر باشند"},{"SurahNumber":24,"VerseNumber":3,"Text":"مرد زناكار، جز زن زناكار يا مشرك را نمى‌گيرد، و زن زناكار را جز مرد زناكار يا مشرك نمى‌گيرد. و اين بر مؤمنان حرام شده است"},{"SurahNumber":24,"VerseNumber":4,"Text":"كسانى را كه زنان عفيف را به زنا متهم مى‌كنند و چهار شاهد نمى‌آورند، هشتاد ضربه بزنيد، و از آن پس هرگز شهادتشان را نپذيريد كه مردمى فاسقند"},{"SurahNumber":24,"VerseNumber":5,"Text":"مگر كسانى كه بعد از آن توبه كنند و به صلاح آيند. زيرا خدا آمرزنده و مهربان است"},{"SurahNumber":24,"VerseNumber":6,"Text":"و كسانى كه زنان خود را به زنا متهم مى‌كنند و شاهدى جز خود ندارند، هر يك از آنها را چهار بار شهادت است به نام خدا كه از راستگويان است"},{"SurahNumber":24,"VerseNumber":7,"Text":"و بار پنجم بگويد كه لعنت خدا بر او باد اگر از دروغگويان باشد"},{"SurahNumber":24,"VerseNumber":8,"Text":"و اگر آن زن چهار بار به خدا سوگند خورد كه آن مرد دروغ مى‌گويد، حد از او برداشته مى‌شود"},{"SurahNumber":24,"VerseNumber":9,"Text":"و بار پنجم بگويد كه خشم خدا بر او باد اگر مرد از راستگويان باشد"},{"SurahNumber":24,"VerseNumber":10,"Text":"چه مى‌شد اگر فضل و رحمتى كه خدا بر شما ارزانى داشته است نمى‌بود؟ و اگر نه اين بود كه خدا توبه‌پذير و حكيم است؟"},{"SurahNumber":24,"VerseNumber":11,"Text":"كسانى كه آن دروغ بزرگ را ساخته‌اند گروهى از شمايند. مپنداريد كه شما را در آن شرى بود. نه، خير شما در آن بود. هر مردى از آنها بدان اندازه از گناه كه مرتكب شده است به كيفر رسد، و از ميان آنها آن كه بيشترين اين بهتان را به عهده دارد به عذابى بزرگ گرفتار مى‌آيد"},{"SurahNumber":24,"VerseNumber":12,"Text":"چرا هنگامى كه آن بهتان را شنيديد مردان و زنان مؤمن به خود گمان نيك نبردند و نگفتند كه اين تهمتى آشكار است؟"},{"SurahNumber":24,"VerseNumber":13,"Text":"چرا چهار شاهد بر ادعاى خود نياوردند؟ پس اگر شاهدانى نياورده‌اند، در نزد خدا در زمره دروغگويانند"},{"SurahNumber":24,"VerseNumber":14,"Text":"اگر فضل و رحمت خدا در دنيا و آخرت ارزانيتان نمى‌بود، به سزاى آن سخنان كه مى‌گفتيد شما را عذابى بزرگ درمى‌رسيد"},{"SurahNumber":24,"VerseNumber":15,"Text":"آنگاه كه آن سخن را از دهان يكديگر مى‌گرفتيد و چيزى بر زبان مى‌رانديد كه در باره آن هيچ نمى‌دانستيد و مى‌پنداشتيد كه كارى خرد است، و حال آنكه در نزد خدا كارى بزرگ بود"},{"SurahNumber":24,"VerseNumber":16,"Text":"چرا آنگاه كه اين سخن شنيديد نگفتيد: ما را نشايد كه آن را بازگوييم، پروردگارا تو منزهى، اين تهمتى بزرگ است؟"},{"SurahNumber":24,"VerseNumber":17,"Text":"خدا شما را اندرز مى‌دهد كه اگر از مؤمنان هستيد، بار ديگر گرد چنان كارى مگرديد"},{"SurahNumber":24,"VerseNumber":18,"Text":"خدا آيات را براى شما بيان مى‌كند. و خدا دانا و حكيم است"},{"SurahNumber":24,"VerseNumber":19,"Text":"براى كسانى كه دوست دارند در باره مؤمنان تهمت زنا شايع شود، در دنيا و آخرت عذابى دردآور مهياست. خدا مى‌داند و شما نمى‌دانيد"},{"SurahNumber":24,"VerseNumber":20,"Text":"چه مى‌شد اگر فضل و رحمتى كه خدا به شما ارزانى داشته است نمى‌بود؟ و اگر نه اين بود كه خدا مهربان و بخشاينده است؟"},{"SurahNumber":24,"VerseNumber":21,"Text":"اى كسانى كه ايمان آورده‌ايد، پاى به جاى پاى شيطان مگذاريد. و هر كه پاى به جاى پاى شيطان گذارد، بداند كه او به فحشا و منكر فرمان مى‌دهد. و اگر فضل و رحمتى كه خدا بر شما ارزانى داشته است نمى‌بود، هيچ يك از شما هرگز روى پاكى نمى‌ديد. ولى خدا هر كس را كه بخواهد پاكيزه مى‌سازد. و خدا شنوا و داناست"},{"SurahNumber":24,"VerseNumber":22,"Text":"توانگران و آنان كه گشايشى در كار آنهاست، نبايد سوگند بخورند كه به خويشاوندان و مسكينان و مهاجران در راه خدا چيزى ندهند. بايد ببخشند و ببخشايند. آيا نمى‌خواهيد كه خدا شما را بيامرزد؟ و خداست آمرزنده مهربان"},{"SurahNumber":24,"VerseNumber":23,"Text":"كسانى كه بر آنان پاكدامن و بى‌خبر از فحشا و مؤمن تهمت زنا مى‌زنند، در دنيا و آخرت لعنت شده‌اند و برايشان عذابى است بزرگ،"},{"SurahNumber":24,"VerseNumber":24,"Text":"روزى كه زبانشان و دستهايشان و پاهايشان به زيانشان بر كارهايى كه مى‌كرده‌اند شهادت دهند"},{"SurahNumber":24,"VerseNumber":25,"Text":"آن روز كه خدا جزايشان را به تمامى بدهد و بدانند كه خدا حقيقت آشكار است"},{"SurahNumber":24,"VerseNumber":26,"Text":"زنان ناپاك براى مردان ناپاك و مردان ناپاك براى زنان ناپاك و زنان پاك براى مردان پاك و مردان پاك براى زنان پاك. آنها از آنچه در باره‌شان مى‌گويند منزهند. آمرزش و رزق نيكو براى آنهاست"},{"SurahNumber":24,"VerseNumber":27,"Text":"اى كسانى كه ايمان آورده‌ايد، به خانه‌اى غير از خانه خود، بى آنكه اجازت طلبيده و بر ساكنانش سلام كرده باشيد، داخل مشويد. اين براى شما بهتر است، باشد كه پند گيريد"},{"SurahNumber":24,"VerseNumber":28,"Text":"و اگر در خانه، كسى را نيافتيد، داخل مشويد تا شما را رخصت دهند. و اگر گويند: بازگرديد؛ بازگرديد. اين برايتان پاكيزه‌تر است. و خدا به هر كارى كه مى‌كنيد آگاه است"},{"SurahNumber":24,"VerseNumber":29,"Text":"بر شما گناهى نيست اگر به خانه‌هاى غير مسكون كه متاعى در آن داريد داخل شويد. هر چه را آشكار سازيد يا پنهان داريد خدا به آن آگاه است"},{"SurahNumber":24,"VerseNumber":30,"Text":"به مردان مؤمن بگو كه چشمان خويش فروگيرند و شرمگاه خود نگه دارند. اين برايشان پاكيزه‌تر است. زيرا خدا به كارهايى كه مى‌كنند آگاه است"},{"SurahNumber":24,"VerseNumber":31,"Text":"و به زنان مؤمن بگو كه چشمان خويش فروگيرند و شرمگاه خود نگه دارند و زينتهاى خود را جز آن مقدار كه پيداست آشكار نكنند و مقنعه‌هاى خود را تا گريبان فروگذارند و زينتهاى خود را آشكار نكنند، جز براى شوهر خود يا پدر خود يا پدر شوهر خود يا پسر خود يا پسر شوهر خود يا برادر خود يا پسر برادر خود، يا پسر خواهر خود يا زنان همكيش خود، يا بندگان خود، يا مردان خدمتگزار خود كه رغبت به آن ندارند، يا كودكانى كه از شرمگاه زنان بى‌خبرند. و نيز چنان پاى بر زمين نزنند تا آن زينت كه پنهان كرده‌اند دانسته شود. اى مؤمنان، همگان به درگاه خدا توبه كنيد، باشد كه رستگار گرديد"},{"SurahNumber":24,"VerseNumber":32,"Text":"عَزبهايتان را و غلامان و كنيزان خود را كه شايسته باشند همسر دهيد. اگر بينوا باشند خدا به كرم خود توانگرشان خواهد ساخت، كه خدا گشايش‌دهنده و داناست"},{"SurahNumber":24,"VerseNumber":33,"Text":"آنان كه استطاعت زناشويى ندارند، بايد پاكدامنى پيشه كنند تا خدا از كرم خويش توانگرشان گرداند. و از بندگانتان آنان كه خواهان بازخريدن خويشند، اگر در آنها خيرى يافتيد، بازخريدنشان را بپذيريد. و از آن مال كه خدا به شما ارزانى داشته است به آنان بدهيد. و كنيزان خود را اگر خواهند كه پرهيزگار باشند به خاطر ثروت دنيوى به زنا وادار مكنيد. هر كس كه آنان را به زنا وادارد، خدا براى آن كنيزان كه به اكراه بدان كار وادار گشته‌اند آمرزنده و مهربان است"},{"SurahNumber":24,"VerseNumber":34,"Text":"به تحقيق براى شما آياتى روشن و داستانهايى از كسانى كه پيش از شما بوده‌اند و نيز اندرزهايى براى پرهيزگاران نازل كرديم"},{"SurahNumber":24,"VerseNumber":35,"Text":"خدا نور آسمانها و زمين است. مثَل نور او چون چراغدانى است كه در آن چراغى باشد، آن چراغ درون آبگينه‌اى و آن آبگينه چون ستاره‌اى درخشنده. از روغن درخت پربركت زيتون كه نه خاورى است و نه باخترى افروخته باشد. روغنش روشنى بخشد هر چند آتش بدان نرسيده باشد. نورى افزون بر نور ديگر. خدا هر كس را كه بخواهد بدان نور راه مى‌نمايد و براى مردم مثَلها مى‌آورد، زيرا بر هر چيزى آگاه است"},{"SurahNumber":24,"VerseNumber":36,"Text":"آن نور در خانه‌هايى است كه خدا رخصت داد ارجمندش دارند و نامش در آنجا ياد شود و او را هر بامداد و شبانگاه تسبيح گويند"},{"SurahNumber":24,"VerseNumber":37,"Text":"مردانى كه هيچ تجارت و خريد و فروختى از ياد خدا و نمازگزاردن و زكات دادن بازشان ندارد، از روزى كه دلها و ديدگان دگرگون مى‌شوند هراسناكند"},{"SurahNumber":24,"VerseNumber":38,"Text":"تا خدا به نيكوتر از آنچه كرده‌اند جزايشان دهد، و از فضل خود بر آن بيفزايد، و خدا هر كه را خواهد بى‌حساب روزى دهد"},{"SurahNumber":24,"VerseNumber":39,"Text":"اعمال كافران چون سرابى است در بيابانى. تشنه، آبش پندارد و چون بدان نزديك شود هيچ نيابد و خدا را نزد خود يابد كه جزاى او را به تمام بدهد. و خدا زود به حسابها مى‌رسد"},{"SurahNumber":24,"VerseNumber":40,"Text":"يا همانند تاريكيهايى است در دريايى ژرف، كه موجش فرو پوشد و بر فراز آن موجى ديگر و بر فرازش ابرى است تيره، تاريكيهايى بر فراز يكديگر، آن سان كه اگر دست خود بيرون آرد آن را نتواند ديد. و آن كه خدا راهش را به هيچ نورى روشن نكرده باشد، هيچ نورى فرا راه خويش نيابد"},{"SurahNumber":24,"VerseNumber":41,"Text":"آيا نديده‌اى كه هر چه در آسمانها و زمين است و نيز مرغانى كه در پروازند تسبيح گوى خدا هستند؟ همه نماز و تسبيح او را مى‌دانند. و خدا به هر كارى كه مى‌كنند آگاه است"},{"SurahNumber":24,"VerseNumber":42,"Text":"از آن خداست فرمانروايى آسمانها و زمين و بازگشت همگان نزد اوست"},{"SurahNumber":24,"VerseNumber":43,"Text":"آيا نديده‌اى كه خدا ابرهايى را به آهستگى مى‌راند، آنگاه آنها را به هم مى‌پيوندد و ابرى انبوه پديد مى‌آورد و باران را بينى كه از خلال آن بيرون مى‌آيد. و از آسمان، از آن كوه‌ها كه در آنجاست تگرگ مى‌فرستد و هر كه را خواهد با آن مى‌زند و از هر كه مى‌خواهد بازش مى‌دارد. روشنايى برقش نزديك باشد كه ديدگان را كور سازد"},{"SurahNumber":24,"VerseNumber":44,"Text":"خدا شب و روز را مى‌گرداند. خردمندان را در اين عبرتى است"},{"SurahNumber":24,"VerseNumber":45,"Text":"و خدا هر جنبنده‌اى را از آب بيافريد. بعضى از آنها بر شكم مى‌روند و بعضى بر دوپا مى‌روند و بعضى بر چهارپا مى‌روند. خدا هر چه بخواهد مى‌آفريند. زيرا خدا بر هر كارى تواناست"},{"SurahNumber":24,"VerseNumber":46,"Text":"به تحقيق آياتى روشنگر نازل كرديم و خدا هر كس را كه بخواهد به راه راست هدايت مى‌كند"},{"SurahNumber":24,"VerseNumber":47,"Text":"و مى‌گويند: به خدا و پيامبرش ايمان آورده‌ايم و اطاعت مى‌كنيم. پس از آن گروهى از آنان باز مى‌گردند. و اينان ايمان نياورده‌اند"},{"SurahNumber":24,"VerseNumber":48,"Text":"چون آنها را به خدا و پيامبرش خوانند تا ميانشان حكم كند، بينى كه گروهى اعراض مى‌كنند"},{"SurahNumber":24,"VerseNumber":49,"Text":"و اگر حق با آنها باشد مى‌آيند و به حكم گردن مى‌نهند"},{"SurahNumber":24,"VerseNumber":50,"Text":"آيا در دلهايشان مرضى است يا در ترديد هستند يا بيم آن دارند كه خدا و پيامبرش بر آنها ستم كنند؟ نه، آنان خود ستم پيشگانند"},{"SurahNumber":24,"VerseNumber":51,"Text":"چون مؤمنان را به خدا و پيامبرش فرا خوانند تاميانشان حكم كند، سخنشان جز اين نيست كه مى‌گويند: شنيديم و اطاعت كرديم. اينان رستگارانند"},{"SurahNumber":24,"VerseNumber":52,"Text":"و كسانى كه از خدا وپيامبرش فرمان مى‌برند و از خدا مى‌ترسند و پرهيزگارى مى‌كنند، رستگارانند"},{"SurahNumber":24,"VerseNumber":53,"Text":"به خدا قسم خوردند، قسمهاى سخت، كه اگر به آنها فرمان دهى از ديار خود بيرون روند. بگو: قسم مخوريد، طاعتى در خور بياوريد. خدا به كارهايى كه مى‌كنيد آگاه است"},{"SurahNumber":24,"VerseNumber":54,"Text":"بگو: از خدا اطاعت كنيد و از پيامبر اطاعت كنيد. پس اگر رويگردان شويد، بر پيامبر است آنچه بدو تكليف كرده‌اند، و بر شماست آنچه بر شما تكليف كرده‌اند. و اگر از او اطاعت كنيد هدايت يابيد. و بر پيامبر جز تبليغ آشكار هيچ نيست"},{"SurahNumber":24,"VerseNumber":55,"Text":"خدا به كسانى از شما كه ايمان آورده‌اند و كارهاى شايسته كرده‌اند وعده داد كه در روى زمين جانشين ديگرانشان كند، همچنان كه مردمى را كه پيش از آنها بودند جانشين ديگران كرد. و دينشان را -كه خود برايشان پسنديده است- استوار سازد. و وحشتشان را به ايمنى بدل كند. مرا مى‌پرستند و هيچ چيزى را با من شريك نمى‌كنند. و آنها كه از اين پس ناسپاسى كنند، نافرمانند"},{"SurahNumber":24,"VerseNumber":56,"Text":"و نماز بگزاريد و زكات بدهيد و از پيامبر اطاعت كنيد، باشد كه بر شما رحمت آورند"},{"SurahNumber":24,"VerseNumber":57,"Text":"مپندار كه كافران مى‌توانند در اين سرزمين به جايى بگريزند. جايگاهشان جهنم است، و چه بد سرانجامى است"},{"SurahNumber":24,"VerseNumber":58,"Text":"اى كسانى كه ايمان آورده‌ايد، بايد بندگان شما و آنها كه هنوز به حد بلوغ نرسيده‌اند، در سه هنگام از شما براى وارد شدن به خانه رخصت طلبند: پيش از نماز صبح و هنگام ظهر كه لباس از تن بيرون مى‌كنيد و بعد از نماز عشا. اين سه وقت، وقت خلوت شماست. در غير آن سه هنگام، شما و آنها گناهى مرتكب نشده‌ايد اگر بر يكديگر بگذريد. خدا آيات را اينچنين براى شما بيان مى‌كند، و خدا دانا و حكيم است"},{"SurahNumber":24,"VerseNumber":59,"Text":"و چون اطفال شما به حد بلوغ رسيدند، بايد همانند كسانى كه ذكرشان گذشت رخصت طلبند. خدا آيات را اينچنين براى شما بيان مى‌كند. و خدا دانا و حكيم است"},{"SurahNumber":24,"VerseNumber":60,"Text":"پيرزنان كه ديگر اميد شوى‌كردنشان نيست، بى‌آنكه زينتهاى خود را آشكار كنند، اگر چادر خويش بنهند مرتكب گناهى نشده‌اند. و خوددارى‌كردن برايشان بهتر است و خدا شنوا و داناست"},{"SurahNumber":24,"VerseNumber":61,"Text":"بر نابينا حرجى نيست و بر لنگ حرجى نيست و بر بيمار حرجى نيست. و بر شما حرجى نيست اگر از خانه خود يا خانه پدرتان يا خانه مادرتان يا خانه برادرتان يا خانه خواهرتان يا خانه عمويتان يا خانه عمه‌تان يا خانه داييتان يا خانه خاله‌تان يا خانه‌اى كه كليدهاى آن نزد شماست يا خانه دوستتان چيزى بخوريد. و گناهى مرتكب نشده‌ايد اگر با هم بخوريد يا جداجدا. و چون به خانه‌اى داخل شويد بر يكديگر سلام كنيد. اين تحيتى است مبارك و پاكيزه از جانب خدا. خدا آيات را براى شما اينچنين بيان مى‌كند، باشد كه تعقل كنيد"},{"SurahNumber":24,"VerseNumber":62,"Text":"مؤمنان كسانى هستند كه به خدا و پيامبرش ايمان آورده‌اند. و چون با پيامبر در كارى همگانى باشند، تا از او رخصت نطلبيده‌اند نبايد بروند. آنان كه از تو رخصت مى‌طلبند، كسانى هستند كه به خدا و پيامبرش ايمان آورده‌اند. پس هنگامى كه از تو براى پاره‌اى از كارهايشان رخصت خواستند، به هر يك از آنان كه خواهى رخصت بده و برايشان از خدا آمرزش بخواه، كه خدا آمرزنده و مهربان است"},{"SurahNumber":24,"VerseNumber":63,"Text":"آنچنان كه يكديگر را صدا مى‌زنيد، پيامبر را صدا مزنيد. خدا مى‌داند چه كسانى از شما در پناه ديگرى خود را پنهان مى‌سازند و آهسته آهسته بيرون مى‌روند. آنان كه از فرمان او سرپيچى مى‌كنند بايد بترسند كه مباد به آنها فتنه‌اى يا عذابى دردآور برسد"},{"SurahNumber":24,"VerseNumber":64,"Text":"از آن خداست هر چه در آسمانها و زمين است. مى‌داند كه شما بر چه كاريد. و آن روز كه به او بازگردانده شوند آنان را از كارهايى كه كرده‌اند آگاه سازد. و خدا بر هر چيزى داناست"},{"SurahNumber":25,"VerseNumber":1,"Text":"بزرگ است و بزرگوار آن كس كه اين فرقان را بر بنده خود نازل كرد، تا جهانيان را بيم‌دهنده‌اى باشد"},{"SurahNumber":25,"VerseNumber":2,"Text":"آن كس كه از آن اوست فرمانروايى آسمانها و زمين، و فرزندى نگرفته است، و او را شريكى در فرمانروايى نيست، و هر چيز را بيافريده است، و آن را به اندازه آفريده است"},{"SurahNumber":25,"VerseNumber":3,"Text":"سواى او خدايانى ديگر گرفتند كه هيچ چيز نمى‌آفرينند و خود مخلوقند. نه مالك زيان خود هستند و نه سود خود، و مالك مرگ و زندگى و رستاخيز نيستند"},{"SurahNumber":25,"VerseNumber":4,"Text":"و كافران گفتند كه اين جز دروغى كه خود بافته است و گروهى ديگر او را بر آن يارى داده‌اند، هيچ نيست. حقا آنچه مى‌گويند ستم و باطل است"},{"SurahNumber":25,"VerseNumber":5,"Text":"و گفتند: اين اساطير پيشينيان است كه هر صبح و شام بر او املا مى‌شود و او مى‌نويسدش"},{"SurahNumber":25,"VerseNumber":6,"Text":"بگو: اين كتاب را كسى نازل كرده است كه نهان آسمانها و زمين را مى‌داند و آمرزنده و مهربان است"},{"SurahNumber":25,"VerseNumber":7,"Text":"گفتند: چيست اين پيامبر را كه غذا مى‌خورد و در بازارها راه مى‌رود؟ چرا فرشته‌اى بر او فرود نمى‌آيد تا با او بيم‌دهنده باشد؟"},{"SurahNumber":25,"VerseNumber":8,"Text":"چرا از آسمان گنجى برايش افكنده نشود؟ چرا او را باغى نيست كه از آن بخورد؟ و ستمكاران گفتند: شما از مرد جادوشده‌اى پيروى مى‌كنيد"},{"SurahNumber":25,"VerseNumber":9,"Text":"بنگر كه چگونه برايت داستانها مى‌آورند. گمراه شده‌اند و توان راه‌يافتنشان نيست"},{"SurahNumber":25,"VerseNumber":10,"Text":"بزرگ و بزرگوار است آن كس كه اگر خواهد بهتر از آن به تو ارزانى دارد: باغهايى كه در آنها نهرها جارى باشد و برايت قصرها پديد آورد"},{"SurahNumber":25,"VerseNumber":11,"Text":"بلكه اينان قيامت را دروغ انگارند. و ما براى كسانى كه قيامت را دروغ انگارند آتش سوزان آماده كرده‌ايم؛"},{"SurahNumber":25,"VerseNumber":12,"Text":"كه چون از راه دور ببيندشان جوشش و خروشش را بشنوند؛"},{"SurahNumber":25,"VerseNumber":13,"Text":"و چون دستها بر گردن بسته، در تنگنايى از آن افتند، به دعا مرگ خويش مى‌خواهند"},{"SurahNumber":25,"VerseNumber":14,"Text":"امروز نه يك بار مرگ خويش خواهيد، مرگ خويش فراوان خواهيد"},{"SurahNumber":25,"VerseNumber":15,"Text":"بگو: آيا اين بهتر است يا آن بهشت جاويدان كه به پرهيزگاران وعده شده است، كه پاداش و سرانجام آنان خواهد بود"},{"SurahNumber":25,"VerseNumber":16,"Text":"تا ابد هر چه بخواهند در آنجا هست. وعده‌اى است كه انجام دادن آن از پروردگارت خواسته آمده است"},{"SurahNumber":25,"VerseNumber":17,"Text":"روزى كه آنان را با چيزهايى كه سواى خداى يكتا مى‌پرستيدند به محشر گرد آورد و سپس پرسد: آيا شما اين بندگان مرا گمراه مى‌كرديد، يا آنها خود راه را گم كرده بودند؟"},{"SurahNumber":25,"VerseNumber":18,"Text":"گويند: منزهى تو. ما را سزاوار نبوده است كه جز تو كسى را به يارى گيريم. تو خود آنها و پدرانشان را برخوردار ساختى، چنان كه ياد تو را فراموش كردند و مردمى شدند به هلاكت افتاده"},{"SurahNumber":25,"VerseNumber":19,"Text":"اينان آنچه را مى‌گفتيد دروغ مى‌خواندند و اكنون نتوانيد عذابى را از خود دور سازيد يا خويشتن را يارى دهيد. و هر كس از شما كه ستم كند عذابى بزرگش مى‌چشانيم"},{"SurahNumber":25,"VerseNumber":20,"Text":"پيش از تو پيامبرانى نفرستاده‌ايم جز آنكه طعام مى‌خوردند و در بازارها راه مى‌رفتند. و شما را وسيله آزمايش يكديگر قرار داديم. آيا صبر توانيد كرد؟ و پروردگار تو بيناست"}]}