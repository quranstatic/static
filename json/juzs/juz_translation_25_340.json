{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"Vetëm Perëndia është i dijshëm kur do të ndodhë Çasti (Kijameti). Kurrfarë fruti nuk mund të dalë prej kupës së lules, as femra nuk mund të mbetet shtatzënë, as të lind, - pa dijeninë e Tij. E, atë Ditë kur Ai i thërret (idhujtarët): “Ku janë shokët e Mi, që m’i përshkruanit Mua?” Ata përgjigjen: “Na të lajmërojmë Ty se prej nesh nuk ka asnjë dëshmitar për ta (se janë shok të Tu)”"},{"SurahNumber":41,"VerseNumber":48,"Text":"Humbën (prej tyre) ata që i adhuronin më parë, dhe ata (tani), e dinë se nuk ka strehim për ta"},{"SurahNumber":41,"VerseNumber":49,"Text":"Njeriu nuk mërzitet kurrë duke kërkur të mirën (te Perëndia), e nëse e godet e keqja, ai menjëherë bie në dëshpërim dhe humbë shpresën"},{"SurahNumber":41,"VerseNumber":50,"Text":"Nëse i japim atij (njeriut) që ta shijojë mëshirën Tonë, pas një fatkeqësie që e ka goditur atë, ai me siguri, do të thotë: “Këtë e meritoj, dhe unë nuk besoj se do të ndodhë Çasti (Dita e Kijametit), e nëse kthehem te Zoti im, tek Ai më takon e mira e madhe”. Me të vërtetë, Ne do t’i lajmërojmë mohuesit, për atë që kanë punuar dhe do t’u japim ta shijojnë dënimin e rëndë"},{"SurahNumber":41,"VerseNumber":51,"Text":"Kur njeriut i dhurojmë dhuntitë Tona, ai shmanget dhe largohet me një anë, (nga të adhuruarit Neve), e kur ta godet e keqja, (atëherë) ai lutet gjerë e gjat"},{"SurahNumber":41,"VerseNumber":52,"Text":"Thuaju (atyre) o Muhammed: “A po shihni? Nëse ai (Kur’ani) është prej Perëndisë, e ju nuk e besuat; kush është në humbje më të madhe se ai që është në kundërshtim, larg (së vërtetës)?”"},{"SurahNumber":41,"VerseNumber":53,"Text":"Na, atyre, do t’u dëftojmë argumentet Tona në hapësirat tokësore e qiellore, si dhe te vet ata, deri sa t’u bëhet plotësisht e qartë, se ai (Kur’ani), është i vërtetë. Vallë, a nuk të mjafton ty, që Zoti yt është, me të vërtetë, dëshmues i çdo gjëje"},{"SurahNumber":41,"VerseNumber":54,"Text":"E, ata, me siguri, dyshojnë në takimin me Zotin e tyre. Dinie se, Ai (Perëndia), i përfshinë të gjitha gjërat (me fuqi dhe dijeni)"},{"SurahNumber":42,"VerseNumber":1,"Text":"Hâ, Mîm"},{"SurahNumber":42,"VerseNumber":2,"Text":"Ajin, Sîn, Kâaf"},{"SurahNumber":42,"VerseNumber":3,"Text":"Kështu të shpallë ty, si dhe atyre para teje, Perëndia i Plotëfuqishëm dhe i Gjithëdijshëm"},{"SurahNumber":42,"VerseNumber":4,"Text":"Atij i përkasin çka ka në qiej dhe çka ka në Tokë. Ai është i Lartësuar dhe i Madhërueshëm"},{"SurahNumber":42,"VerseNumber":5,"Text":"Gati që qiejt po shkyhen (prej madhërisë së Tij), njëri mbi tjetrin! E, engjëjt e madhërojnë duke e falenderuar Zotin e tyre dhe ërkojnë falje për ata që janë në Tokë. – (Ja, pra) Perëndia, me të vërtetë, është falës dhe mëshirues"},{"SurahNumber":42,"VerseNumber":6,"Text":"Ata që marrin, pos Perëndisë – ndihmë, shokë tjerë – Perëndia është mbikëqyrës mbi ta, e ti nuk je kujdestar i tyre"},{"SurahNumber":42,"VerseNumber":7,"Text":"Ja, kështu – Na ta kemi shpallur ty Kur’anin, në gjuhën arabe, për ta paralajmëruar popullin e Mekkes dhe ata rreth saj, dhe t’i paralajmërosh (ata) për Ditën e tubimit (Kijametit), për të cilën s’ka dyshim. (Atëherë) një grup (do të shkojë) në xhennet, e (grupi) tjetër në xhehennem"},{"SurahNumber":42,"VerseNumber":8,"Text":"E, sikur të dojë Perëndia, do t’i kishte bërë (të dy grupet) të një besimi, por Ai kë të dojë e shpie në mëshirën e Vet, kurse mohuesit nuk kanë as mbrojtës as ndihmës"},{"SurahNumber":42,"VerseNumber":9,"Text":"Vallë, a mos marrin ata mbrojtës tjetër, pos Atij?! E, Perëndia është i vetmi mbrojtës dhe Ai do t’i ngjallë të vdekurit. (Vetëm) Ai është i pushtetshëm për çdo gjë"},{"SurahNumber":42,"VerseNumber":10,"Text":"Për çfarëdo (çështje) që të polemizoni, vendimi është te Perëndia. Ky është Perëndia, Zoti im. Unë (vetëm) te Ai mbështetem dhe (vetëm) tek Ai kthehem"},{"SurahNumber":42,"VerseNumber":11,"Text":"Krijuesi i qiejve dhe i Tokës! Ai prej jush ka krijuar çifte për ju – e krijoi çifte edhe prej shtazëve – që kështu t’ju shumëzojë. Asgjë nuk i shembëllen Atij. Ai i dëgjon të gjitha dhe i sheh të gjitha"},{"SurahNumber":42,"VerseNumber":12,"Text":"Tek ai janë çelësat e thesarëve të qiejve dhe të Tokës. Ai i jep furnizim (të gjerë) kujt të dojë, por edhe ia mungon (kujt të dojë). Ai, në të vërtetë, është i Gjithëdijshëm për çdo gjë"},{"SurahNumber":42,"VerseNumber":13,"Text":"Ai ju ka urdhëruar në besim, ashtu siç e ka urdhëruar Nuhun dhe atë që ta shpallëm ty, dh me atë që e urdhëruam Ibrahimin, Musain dhe Isain: “Predikoni fenë e drejtë dhe mos u përçani në të!” Për idhujtarët është (shumë) e rëndë ajo për çka po i thërret ti. Perëndia e zgjedhë për Vete kënd të dojë Ai, dhe e udhëzon (në rrrugën e Tij) atë që i drejtohet me lutje"},{"SurahNumber":42,"VerseNumber":14,"Text":"E, ata u përçanë, prej egoizmit ne mes tyre – mu atëherë kur u erdhi dijenia. Dhe, sikur të mos ishte fjala e Zotit tënd, e thënë më parë (për shtyerjen e dënimit) deri në afatin e caktuar, atyre do t’u gjykohej menjëherë. E, ata të cilëve iu la Libri në trashëgim, dyshojnë thellë në të (Libër)"},{"SurahNumber":42,"VerseNumber":15,"Text":"Andaj, ti thirri dhe bëhu këmbëngulës, ashtu siç je urdhëruar, e mos i ndjek epshet e tyre, dhe thuaj: “Unë besoj çdo libër që e ka shpallë Perëndia, dhe më është urdhëruar që të gjykojë drejt në mes jush; Perëndia është Zoti ynë dhe Zoti juaj. Veprat tona, janë për ne, e veprat tuaja janë për ju. Në mes nesh dhe jush nuk ka kurrfarë mosmarrëveshje. Perëndia do të na tubojë të gjithëve, dhe tek Ai do të kthehemi të gjithë”"},{"SurahNumber":42,"VerseNumber":16,"Text":"E, ata që bëjnë polemikë me fenë e Perëndisë, pasi që i janë përgjegjur asaj (polemike), dokumentet e tyre janë të pavlefshme te Zoti i tyre; mbi ta do të bie pezmi (i Perëndisë) dhe për ta ka dënim të ashpër"},{"SurahNumber":42,"VerseNumber":17,"Text":"Perëndia është Ai që e ka shpallur Librin, të vërtetën e paluhatshme dhe drejtësinë. E, kush të tregon ty, - ndoshta Dita e Kijametit është afër"},{"SurahNumber":42,"VerseNumber":18,"Text":"E nxitojnë (Çastin) ata që nuk besojnë në të, e ata që besojnë, druajnë nga ajo dhe dijnë se ajo është plotësisht e vërtetë. E, me të vërtetë, ata që polemizojnë për Ditëne Kijametit, janë në humbje të largët"},{"SurahNumber":42,"VerseNumber":19,"Text":"Perëndia është i mirë ndaj robërve të Vet; Ai i jep furnizim kujt të dojë, dhe Ai është i Plotëfuqishëm dhe i Pushtetshëm"},{"SurahNumber":42,"VerseNumber":20,"Text":"Ai që dëshiron shpërblim në jetën tjetër – Na do t’ia shtojmë atë (shpërblimin) e asaj vepre, e ai që dëshiron shpërblim në këtë jetë, atij do t’i japim (diçka) prej saj, por ai nuk do të ketë pjesë në jetën tjetër"},{"SurahNumber":42,"VerseNumber":21,"Text":"Por ata, kanë shokë (udhëheqës të këqinj), të cilët u kanë përcaktuar (atyre) në fé aso dispozite, çfarë nuk ka lejuar Perëndia. Sikur të mos kishte qenë Fjala e vendimit të mëparshëm (që gjykimi do të shtyhet), ata madje do të ishin gjykuar. Me të vërtetë, për zullumqarët ka dënim të dhembshëm"},{"SurahNumber":42,"VerseNumber":22,"Text":"(Në Ditën e Kijametit) do t’i shohish zullumqarët se si frikohen për atë që kanë punuar, e (shpërblimi i asaj pune, megjithatë) do t’i godet. E, ata që kanë besuar dhe punuar vepra të mira, do të jenë në kopshtet e mrekullueshme të xhenneteve. Ata do të kenë te Zoti i tyre çka të duan; kjo është dhuratë (shumë) e madhe"},{"SurahNumber":42,"VerseNumber":23,"Text":"Kjo (dhuratë e madhe) është ajo, me të cilën Perëndia i sihariqon robërit e Vet, (ata) që kanë besuar dhe që kanë bërë vepra të mira. Thuaju (atyre): “Për këtë nuk kërkoj kurrfarë shpërblimi tjetër prej jush, pos dashurisë ndaj meje – (për farefisin)” – E, kush bën vepër të mirë, Ne do t’ia shtojmë shpërblimin, se, Perëndia, me të vërtetë, është falës dhe mirënjohës"},{"SurahNumber":42,"VerseNumber":24,"Text":"Por, ata thonë: “Ai (Muhammedi), ka trilluar gënjeshtra për Perëndinë!” E, Perëndia, nëse don, zemrën tënde e bën të paluhatshme (me durim). Perëndia e shkatërron të pavërtetën (trillimin e bërë) dhe e forcon të vërtetën me fjalët e Veta. Ai di mirë çka ka në zemrat e tyre"},{"SurahNumber":42,"VerseNumber":25,"Text":"Ai e pranon pendimin e robërve të Vet dhe i falë mëkatet dhe i di të gjitha çka punoni ju"},{"SurahNumber":42,"VerseNumber":26,"Text":"Ai u përgjigjet (miraton) atyre që besojnë dhe bëjnë vepra të mira, e u jep edhe më tepër prej dhuntisë së Vet, kurse për mohuesit do të ketë dënim të ashpër"},{"SurahNumber":42,"VerseNumber":27,"Text":"Sikur Perëndia t’i furnizonte me sasi të mëdha robërit e Vet, ata do të tërboheshin në Tokë, por Ai u jep në atë masë sa dëshiron Ai, sepse, ai i njeh mirë dhe i sheh robërit e Vet"},{"SurahNumber":42,"VerseNumber":28,"Text":"Ai, shiun e dërgon pasi që ata ta kenë humbur shpresën dhe e përhapë mëshirën e Vet; Ai është mbrojtës i vërtetë dhe i vetmi, i denjë për falenderim"},{"SurahNumber":42,"VerseNumber":29,"Text":"Dhe, një prej argumenteve të Tij është krijimi i qiejve dhe i Tokës dhe i (të gjitha) qenieve të gjalla që i ka shpërndarë nëpër to; Ai është i pushtetshëm t’i tubojë ata kur të dojë"},{"SurahNumber":42,"VerseNumber":30,"Text":"Çfarëdo fatkeqësie që ju godet, kjo është për shkak se e keni futuar vetë, e Ai edhe falë shumë"},{"SurahNumber":42,"VerseNumber":31,"Text":"Dhe, ju nuk mund t’i shmangeni Atij në tokë dhe pos Perëndisë, nuk ka për ju (tjetër) mbrojtës as ndihmës"},{"SurahNumber":42,"VerseNumber":32,"Text":"Një prej argumenteve të Tij, janë anijet e mëdha si malet, që lundrojnë nëpër det"},{"SurahNumber":42,"VerseNumber":33,"Text":"Nëse Ai don, e qetëson (ndalon) erën – frymën dhe ata mbesin të palëvizshme në sipërfaqen e tij (detit). Për këtë ka argument për çdokënd që është i durueshëm dhe falenderues"},{"SurahNumber":42,"VerseNumber":34,"Text":"ose i fundosë ato, për shkak të mëkateve që i kanë bërë ata, e falë edhe shumë (mëkate)"},{"SurahNumber":42,"VerseNumber":35,"Text":"e që ta dinë ata, të cilët polemizojnë me argumentet Tona, se nuk kanë ku t’i shmangen dënimit Tonë"},{"SurahNumber":42,"VerseNumber":36,"Text":"Çdo gjë që ju është dhënë juve, është vetëm kënaqësi në jetën e kësaj bote, e ajo që është te Perëndia (dhurata), është më e mirë dhe më e përhershme për ata që besojnë dhe mbështeten te Zoti i tyre"},{"SurahNumber":42,"VerseNumber":37,"Text":"për ata që ruhen prej mëkateve të mëdha dhe të këqiave dhe të cilët, kur t’i zemërojë dikush, falin"},{"SurahNumber":42,"VerseNumber":38,"Text":"për ata që i përgjigjen thirrjes së Zotit të tyre, dhe të cilët bëjnë namazin e këshillohen reciprokisht në punët e tyre, dhe të cilët ndajnë nga ajo që u kemi dhënë Ne"},{"SurahNumber":42,"VerseNumber":39,"Text":"dhe për ata të cilët kur i godet ndojë zullum (i vazhdueshëm), i rezistojnë (atij)"},{"SurahNumber":42,"VerseNumber":40,"Text":"Dënimi i së keqes është gjegjës me atë të keqe, e kush falë dhe pajton, shpërblimi i tij është te Perëndia. Ai, në të vërtetë, nuk i don zullumqarët"},{"SurahNumber":42,"VerseNumber":41,"Text":"Ai që reziston (përballon), kur i është bërë një padrejtësi, nuk ka kurrfarë rruge qortimi ndaj tij"},{"SurahNumber":42,"VerseNumber":42,"Text":"e, ka rrugë qortimi, vetëm kundër atyre që u bëjnë zullum (shtypje) njerëzve dhe të cilët pa të drejtë mbjellin ngatërresa në Tokë; për ta ka dënim të dhembshëm"},{"SurahNumber":42,"VerseNumber":43,"Text":"E, ai që duron dh falë, këto, në të vërtetë, janë virtyte të larta (të rekomanduara)"},{"SurahNumber":42,"VerseNumber":44,"Text":"Atë që Perëndia e shpie në humbje, për të nuk ka mbrojtës pas Tij. Dhe ti do të shohish se si zullumqarët, kur ta shohin dënimin, do të thonë: “A ekziston ndonjë rrugë për t’u kthyer?”"},{"SurahNumber":42,"VerseNumber":45,"Text":"Dhe, i sheh ata që i ekspozohen zjarrit të përulur nga poshtërimi dhe vjedhin me bisht të syrit. Ata që kanë besuar thonë: “Me të vërtetë, në humbje të madhe janë ata që kanë humbur vetveten dhe familjen e tyre në Ditën e Kijametit”. A, me të vërtetë, zullumqarët janë në dënim të përhershëm"},{"SurahNumber":42,"VerseNumber":46,"Text":"Ata nuk do të kenë mborjtës, që do t’u ndihmojnë, përveç Perëndisë, e atë që Perëndia e shangë, për te s’ka kurrfarë rruge (shpëtimi)"},{"SurahNumber":42,"VerseNumber":47,"Text":"Përgjigjuni thirrjes së Zotit tuaj, para se të vijë Dita, të cilën Perëndia nuk do ta ndalë. Atë Ditë, ju nuk do të keni kurrfarë strehimi dhe nuk do të mund të mohoni"},{"SurahNumber":42,"VerseNumber":48,"Text":"E, nëse ata kthehen (nuk të dëgjojnë), po Ne nuk të kemi dërguar ty si roje për ta. Detyra jote është vetëm të shpallësh. E, kur Ne i japim njeriut të shijojë mëshirën Tonë, ai i gëzohet asaj, e nëse e godet ndonjë e keqe për shkak të asaj që e kanë punuar duart e tija, atëherë, me të vërtetë, njeriu është mohues (i dhuntive)"},{"SurahNumber":42,"VerseNumber":49,"Text":"Të Perëndisë janë pushteti mbi qiejt dhe Tokën. Ai krijon çka të dojë! Ai, i dhuron kujt të dojë vajza, e kujt të dojë i dhuron djem"},{"SurahNumber":42,"VerseNumber":50,"Text":"ose i dhuron dy gjinitë: djem e vajza, e kë të dojë e bënë steril. Ai, në të vërtetë, është i Gjithëdijshëm dhe i Pushtetshëm"},{"SurahNumber":42,"VerseNumber":51,"Text":"Asnjë njeriu nuk i është dhënë të flasë me Perëndinë, pos me anë të Shpalljes, pas perde, ose me dërgimin e Pejgamberit (engjëllit), e me lejen e Tij, të shpallë atë që don Ai (Perëndia). Ai, me të vërtetë, është i Lartësuar dhe i Gjithëdijshëm"},{"SurahNumber":42,"VerseNumber":52,"Text":"Po ashtu, Ne ta kemi dërguar ty Shpalljen. Ti (më parë) nuk ke ditur se çka është Libri as çka është besimi (i plotë), e (Librin – Kur’anin) Ne e bëmë dritë (udhërrëfyes), me të cilin udhëzojmë kënd të dojmë nga robërit Tonë. Ti (o Muhammed), me të vërtetë, udhëzon në rrugën e drejtë"},{"SurahNumber":42,"VerseNumber":53,"Text":"(në) rrugën e Perëndisë, të cilit i përkasin çka ka në qiej dhe çka ka në Tokë. Dhe, ja, te Perëndia kthehen të gjitha gjërat"},{"SurahNumber":43,"VerseNumber":1,"Text":"Hâ, Mîm"},{"SurahNumber":43,"VerseNumber":2,"Text":"Pasha Librin e qartë"},{"SurahNumber":43,"VerseNumber":3,"Text":"Na e kemi bërë (këtë libër) Kur’anin në gjuhën arabe, për ta kuptuar ju"},{"SurahNumber":43,"VerseNumber":4,"Text":"e ai (Kur’ani) është te Ne, në Librin kryesor (Levhi Mahfudh), i lartësuar dhe plotë dijeni"},{"SurahNumber":43,"VerseNumber":5,"Text":"Vallë, a të tërhiqemi Ne e të mos ju paralajmërojmë, ngase ju jeni popull ngatërrestar"},{"SurahNumber":43,"VerseNumber":6,"Text":"E, sa pejgamberë u dërguam Ne (popujve) të mëparshëm"},{"SurahNumber":43,"VerseNumber":7,"Text":"dhe nuk u ka ardhur atyre asnjë pejgamber e që të mos jenë tallur me te"},{"SurahNumber":43,"VerseNumber":8,"Text":"E, i kemi shkatërruar edhe ata që kanë qenë më të fuqishëm se këta (Mekkasit). Dhe më parë janë përmendur shembuj për popujt e lashtë"},{"SurahNumber":43,"VerseNumber":9,"Text":"Nëse ti i pyet ata: “Kush i ka krijuar qiejt dhe Tokën?” Ata me siguri do të thonë: “Ato i ka krijuar i Plotëfuqishmi dhe i Gjithëdijshmi"},{"SurahNumber":43,"VerseNumber":10,"Text":"Ai që iu ka bërë Tokën djep dhe u krijoi rrugë në të, për të arritur atje ku synoni"},{"SurahNumber":43,"VerseNumber":11,"Text":"Ai që prej qiellit lëshon ujë me masë, e që me të – Ne ngjallim tokën e vdekur. Kështu do të nxirreni edhe ju (prej varreve – të ringjallur)"},{"SurahNumber":43,"VerseNumber":12,"Text":"Ai që krijoi çdo lloj krijese, dhe ka bërë anije e kafshë që t’i shaloni"},{"SurahNumber":43,"VerseNumber":13,"Text":"t’i shaloni ato, e pastaj t’i kujtoni dhuntitë e Zotit tuaj (kur të shaloni në to) dhe të thoni: “Qoftë lavdëruar Ai që i nënshtroi këto për ne, se, na këto, vetë nuk do të mund t’i arrinim –"},{"SurahNumber":43,"VerseNumber":14,"Text":"dhe ne, me siguri, do të kthehemi te Zoti ynë!”"},{"SurahNumber":43,"VerseNumber":15,"Text":"E, ata i kanë përshkruar Atij pjesë prej robërve të Tij. Me të vërtetë, njeriu është mohues i hapët"},{"SurahNumber":43,"VerseNumber":16,"Text":"Vallë, a ng ato që krijon Ai, të marrë për Vete vajza, e ju t’ju dhorojë djem"},{"SurahNumber":43,"VerseNumber":17,"Text":"E, kur dikush nga ata sihariqohet me atë që i përshkruan Mëshiruesit – si ai (fëmijë – vajzë), i nxihet fytyra dhe bëhet i dëshpëruar"},{"SurahNumber":43,"VerseNumber":18,"Text":"Vallë, (Perëndisë i përshkruajnë) atë që rritet në stoli (vajza), e të cilat janë të pafuqishme për polemika"},{"SurahNumber":43,"VerseNumber":19,"Text":"Ata, engjëjt – të cilët janë robërit e Zotit, i konsiderojnë për femra. A mos vallë ata kanë qenë prezent gjatë krijimit të tyre?! Dëshmia e tyre do të shënohet dhe ata do të përgjigjen (për këtë shpifje)"},{"SurahNumber":43,"VerseNumber":20,"Text":"Dhe, ata thonë: “Sikur të kishte dashur Mëshiruesi, na nuk do t’i kishim adhuruar ata. Ata nuk dinë asgjë për këtë (çka flasin), ata vetëm gënjejnë"},{"SurahNumber":43,"VerseNumber":21,"Text":"Vallë, a u kemi dhënë Ne atyre Libër para tij (Kur’anit), e ata i janë përmbajtur atij"},{"SurahNumber":43,"VerseNumber":22,"Text":"Jo, por ata thonë: “Na, me të vërtetë, i kemi gjetur etërit tanë në një rrugë – dhe, ne sigurisht udhëzohemi edhe nga gjurmët e tyre”"},{"SurahNumber":43,"VerseNumber":23,"Text":"Po ashtu, Ne në asnjë vend nuk kemi dërguar asnjë paralajmërues, para teje – e që pasanikët e korruptuar të mos thonin: “Na i kemi gjetur, me të vërtetë, etërit tanë në një rrugë, dhe me siguri, po ndjekim edhe ne gjurmët e tyre”"},{"SurahNumber":43,"VerseNumber":24,"Text":"(Ai atyre) u tha: “Vallë, a nuk ju kam sjellë unë atë që më mirë e shënon rrugën e drejtë nga ajo që i keni gjetur te të parët tuaj (etërit)?” E, ata thanë: “Na, me të vërtetë, jemi mohues të asaj me të cilën jeni dërguar!”"},{"SurahNumber":43,"VerseNumber":25,"Text":"Ne jemi hakmarrë (me dënim të merituar) ndaj atyre, e shiko pra, si ka qenë përfundimi i atyre që i konsideronin gënjeshtarë (pejgamberët)"},{"SurahNumber":43,"VerseNumber":26,"Text":"(Kujtoje ti o Muhammed!) kur Ibrahimi i tha të atit dhe popullit të tij: “Unë jam larg atyre që i adhuroni ju"},{"SurahNumber":43,"VerseNumber":27,"Text":"pos Atij, që më ka krijuar (mua) – dhe, me të vërtetë, Ai më udhëzon në rrugën e drejtë”"},{"SurahNumber":43,"VerseNumber":28,"Text":"dhe ai (Ibrahimi), e bëri këtë fjalë të përhershme te pasardhësit e tij, për t’u kthyer ata vazhdimisht në të Vërtetën"},{"SurahNumber":43,"VerseNumber":29,"Text":"Por Unë këta dhe etërit e tyre, i kam lënë në kënaqësi, përderisa u erdhi e Vërteta (Kur’ani) dhe Pejgamberi i qartë (me argumente)"},{"SurahNumber":43,"VerseNumber":30,"Text":"e, tani, kur ju erdhi e Vërteta (Kur’ani), thanë: “Kjo është magji dhe na këtë nuk e besojmë!”"},{"SurahNumber":43,"VerseNumber":31,"Text":"Dhe thanë (edhe këtë): “Sikur t’i kishte zbritur ky Kur’an ndonjë njeriu autoritativ prej njërit nga këto dy qytete (Mekkës dhe Taifës)"},{"SurahNumber":43,"VerseNumber":32,"Text":"Vallë, a mos e ndajnë ata mëshirën e Perëndisë (profetninë)? Na, furnizimin e kësaj jete e kemi ndarë, në mes tyre dhe i ngritëm disa mbi të tjerët me shkallë (për nga pozita dhe malli), që disa t’u shërbejnë të tjerëve, e mëshira e Perëndisë është më e mirë nga ajo që grumbullojnë ata"},{"SurahNumber":43,"VerseNumber":33,"Text":"Dhe, sikur të mos bëheshin të gjithë njerëzit mohues, Ne do t’i bënim prej argjendtit kulmet e shtëpive të atyre që nuk besojnë në Mëshiruesin, e madje edhe shkallët nëpër të cilat ngjiten"},{"SurahNumber":43,"VerseNumber":34,"Text":"edhe dyert e shtëpive të tyre edhe kanapet (fotelet) në të cilat mbështeten"},{"SurahNumber":43,"VerseNumber":35,"Text":"dhe stoli të llojllojshme, se, të gjitha këto janë vetëm kënaqësi të kësaj jete, e jeta tjetër te Zoti yt është për ata që ruhen (kundërshtimit të Perëndisë)"},{"SurahNumber":43,"VerseNumber":36,"Text":"Kush shmanget nga Këshilla (Kur’ani) e Mëshiruesit të Githëmbarshëm, Na do t’ia ngarkojmë djallin dhe ai do t’i bëhet shok atij"},{"SurahNumber":43,"VerseNumber":37,"Text":"Edhe, ata (djajtë), me të vërtetë, i shmangin ata nga rruga e drejtë, e ata (të mashtruarit) mendojnë se janë në rrugë të drejtë"},{"SurahNumber":43,"VerseNumber":38,"Text":"Dhe, kur të vijnë te Ne, do të thonë (të mashtruarit): “Ah! sikur të kishte qenë largësia në mes meje dhe teje (djallit) sa mes lindjes dhe perëndimit! Sa shok i keq ke qenë ti!”"},{"SurahNumber":43,"VerseNumber":39,"Text":"Dhe, nuk do t’u bënë dobi juve sot (Ditën e Kijametit), meqë keni bërë zullum, me të vërtetë ju jeni shokë në dënim"},{"SurahNumber":43,"VerseNumber":40,"Text":"Vallë, a mos ti do të bësh të dëgjojnë të shurdhërit dhe t’i udhëzosh të verbërit dhe ata që janë në humbje të qartë"},{"SurahNumber":43,"VerseNumber":41,"Text":"Nëse të largojmë ty (para se ta shohësh dënimin e tyre), Na, me siguri do t’i dënojmë ata"},{"SurahNumber":43,"VerseNumber":42,"Text":"ose, nëse dëshirojmë të të tregojmë atë çka u premtojmë – atyre, po Ne, me të vërtetë, jemi të Plotëfuqishëm mbi ta"},{"SurahNumber":43,"VerseNumber":43,"Text":"Andaj, përmbaju asaj ë të është shpallë ty, sepse, ti, me të vërtetë, je në rrugën e drejtë"},{"SurahNumber":43,"VerseNumber":44,"Text":"Kur’ani me të vërtetë, është nderë për ty dhe popullin tënd; e ju do të pyeteni"},{"SurahNumber":43,"VerseNumber":45,"Text":"Pyeti pejgamberët Tanë, të cilët i kemi dërguar para teje, a mos kemi urdhëruar Ne që të adhurohen zotëra (tjerë), pos Mëshiruesit të Gjithmbarshëm"},{"SurahNumber":43,"VerseNumber":46,"Text":"Na, me të vërtetë, ia kemi dërguar Musain me argumentet Tona – Faraonit dhe parisë së tij, dhe, ai (u) tha: “Unë jam, me të vërtetë, pejgamber i Zotit të gjithësisë!”"},{"SurahNumber":43,"VerseNumber":47,"Text":"E, kur ai, u solli atyre argumentet Tona, ata filluan t’i përqeshin ato"},{"SurahNumber":43,"VerseNumber":48,"Text":"Dhe, Ne, nuk u kemi treguar atyre asnjë argument, e që ai të mos jetë më i madh se tjetri, dhe Ne i kemi dënuar ata me ndëshkim, për t’u kthyer (në të drejtë)"},{"SurahNumber":43,"VerseNumber":49,"Text":"Ata i thanë (Musait): “O magjistar! Lutju Zotit tënd për ne, ashtu si të ka premtuar Ai ty; na, me siguri, do të shkojmë rrugës së drejtë (do të besojmë)!”"},{"SurahNumber":43,"VerseNumber":50,"Text":"E, posa i liruam prej vuajtjeve, ata e shkelën premtimin"},{"SurahNumber":43,"VerseNumber":51,"Text":"Dhe, Faraoni nisi të thërrasë popullin e vet: “O populli im! Vallë, a nuk më përket mua sundimi i Misirit (Egjiptit) dhe këto degë të lumit që po rrjedhin pranë meje; a nuk shihni"},{"SurahNumber":43,"VerseNumber":52,"Text":"E, vallë, a nuk jam unë më i mirë se ky i mjerë (i gjorë) dhe i cili mezi mund të shprehet"},{"SurahNumber":43,"VerseNumber":53,"Text":"Sikur t’iu kishin vënë atij bylyzykët e florinjtë, ose sikur të kishin ardhur bashkë me të (pranë) engjëjt?”"},{"SurahNumber":43,"VerseNumber":54,"Text":"Dhe, ai e mashtroi popullin e vet, e iu nënshtruan atij; ata, me të vërtetë, ishin popull ngatërrestar"},{"SurahNumber":43,"VerseNumber":55,"Text":"E kur Na zemruan, Na i dëbuam ata dhe i fundosëm të gjithë"},{"SurahNumber":43,"VerseNumber":56,"Text":"dhe i bëmë shembull dhe mësim për popujt e mëvonshëm"},{"SurahNumber":43,"VerseNumber":57,"Text":"Kur u muar si shembull djali i Merjemit (Isai), populli yt (Kurejshit) menjëherë nisën të bërtasin (prej gëzimit)"},{"SurahNumber":43,"VerseNumber":58,"Text":"dhe, thanë: “A janë më të mirë idhujt tanë, apo ai (Isai)? Ata, ta paraqesin këtë shembull vetëm për shkak se duan të polemizojnë, sepse, ata janë popull grindavec"},{"SurahNumber":43,"VerseNumber":59,"Text":"Ai (Isai), është vetëm rob (njeri), të cilin Ne e kemi dhuruar (me profetni), dhe e kemi bërë shembull për bijtë e Israelit"},{"SurahNumber":43,"VerseNumber":60,"Text":"e, sikur të duam, Ne në vend të jush do të bënim engjëj, që do t’ju trashëgonin në Tokë"},{"SurahNumber":43,"VerseNumber":61,"Text":"Me të vërtetë, ai (Isai), është shenjë e Çastit (Ditës së Kijametit), ardhjen e të cilit mos e dyshoni kurrsesi. Ndiqeni (rrugën time); kjo është rruga e drejtë"},{"SurahNumber":43,"VerseNumber":62,"Text":"Le të mos ju shmangë kurrsesi djalli! Ai, me të vërtetë, është armiku juaj i hapët"},{"SurahNumber":43,"VerseNumber":63,"Text":"E, kur Isai i solli argumentet e qarta, tha: “Ju kam sjellë dijeni të mrekullueshme dhe do të ju shpjegoj disa gjëra, me të cilat nuk po pajtoheni. Andaj, druajuni Perëndisë dhe bëhuni të dëgjueshëm ndaj meje"},{"SurahNumber":43,"VerseNumber":64,"Text":"Me të vërtetë, Perëndia është Zoti im dhe Zoti juaj, andaj adhuronie Atë. Kjo është rrugë e drejtë!”"},{"SurahNumber":43,"VerseNumber":65,"Text":"Grupet e ndryshme u grindën në mes tyre. Mjerë ata që kanë bërë zullum – nga dënimi i Ditës së dhembshme"},{"SurahNumber":43,"VerseNumber":66,"Text":"A mos ata presin që t’u vie (diçka tjetër), pos Çastit, papritms, e ata të mos e ndjejnë atë"},{"SurahNumber":43,"VerseNumber":67,"Text":"Atë Ditë – miqtë do të bëhen armiq të njëri-tjetrit, pos atyre që i janë druajtur Perëndisë"},{"SurahNumber":43,"VerseNumber":68,"Text":"“O robërit e Mi, për ju sot nuk ka frikë, as që do të pikëlloheni"},{"SurahNumber":43,"VerseNumber":69,"Text":"ata që kanë besuar dokumentet Tona dhe kanë qenë të dëgjueshëm ndaj Nesh –"},{"SurahNumber":43,"VerseNumber":70,"Text":"(u thuhet): hyni në xhennet të gëzuar, ju dhe bashkëshortet tuaja”"},{"SurahNumber":43,"VerseNumber":71,"Text":"Ata do të jenë të shërbyer me pjata dhe gota prej ari; aty (në xhennet) do të ketë çka t’u dojë shpirti, dhe me çka kënaqet syri, në te do të qëndrojnë përgjithmonë"},{"SurahNumber":43,"VerseNumber":72,"Text":"Ja, ky është xhenneti që u është dhënë në trashëgim për atë që keni punuar"},{"SurahNumber":43,"VerseNumber":73,"Text":"në të, do të keni pemë të shumëllojshme, disa prej të cilave do t’i hani”"},{"SurahNumber":43,"VerseNumber":74,"Text":"E, mohuesit, me të vërtetë, do të qëndrojnë përherë në dënimin e xhehennemit"},{"SurahNumber":43,"VerseNumber":75,"Text":"ai (dënimi) nuk do t’u lehtësohet atyre kurrfarë shprese për shpëtim nuk do të kenë (duke u vënë në heshtje)"},{"SurahNumber":43,"VerseNumber":76,"Text":"Ne, atyre nuk u kemi bërë padrejtësi, por ata kanë qenë të padrejtë (dhe zullumqarë të vetvetes)"},{"SurahNumber":43,"VerseNumber":77,"Text":"Ata (atëherë) do të thërrasin: “O Malik (engjëlli i mbikëqyrjes së zjarrit)! Le të na gjykojë Zoti yt me shkatërrim (vdekje)!” E ai do të thotë: “Ju, do të qëndroni përherë aty!”"},{"SurahNumber":43,"VerseNumber":78,"Text":"Na ju kemi sjellë të Vërtetën (Shpalljen), por shumica prej jush, e urren të Vërtetën"},{"SurahNumber":43,"VerseNumber":79,"Text":"Nëse ata (mohuesit) kurdisin kurtha, edhe Ne do t’u vëmë kurtha (në dënim)"},{"SurahNumber":43,"VerseNumber":80,"Text":"Vallë, a mendojnë ata se Ne nuk dëgjojmë çka flasin ata tinëzisht dhe haptas në mes tyre? Përkundrazi, Na dëgjojmë, e të dërguarit Tanë (engjëjt), që janë pranë tyre, shënojnë"},{"SurahNumber":43,"VerseNumber":81,"Text":"Thuaju (atyre o Muhammed): “Sikur Bamirësi i Gjithmbarshëm të kishte fëmijë, unë i pari do ta adhuroja"},{"SurahNumber":43,"VerseNumber":82,"Text":"Qoftë i lartësuar Zoti i qiejve dhe i Tokës, Zoti i Arshit! Nga ajo çka i përshkruajnë Atij"},{"SurahNumber":43,"VerseNumber":83,"Text":"Lëni ata le të zhyten (në të këqia) dhe le të argëtohen derisa të takohen në ditën që u është premtuar (Dita e Kijametit)"},{"SurahNumber":43,"VerseNumber":84,"Text":"Dhe Ai është Zot në qiell dhe Zot në Tokë. Ai është i Gjithëdijshëm dhe i Plotëdijshëm"},{"SurahNumber":43,"VerseNumber":85,"Text":"Dhe, qoftë i lartësuar Ai, të cilit i përket pushteti i qiejve dhe i Tokës dhe çka gjendet mes tyre. Vetëm tek Ai është dijania mbi Çastin dhe tek Ai do të ktheheni"},{"SurahNumber":43,"VerseNumber":86,"Text":"Ata që adhurojnë tjetër (zot), pos Perëndisë, - nuk do të mund të angazhohen për kënd, munden vetëm ata që e pranojën të Vërtetën, dhe ata këtë e dinë (që është vetëm një Zot)"},{"SurahNumber":43,"VerseNumber":87,"Text":"E, nëse i pyet ata kush i ka krijuar, ata me siguri do të thonë: “Perëndia!” E, nga po ia mbajnë atëherë"},{"SurahNumber":43,"VerseNumber":88,"Text":"E, fjala e tij (Muhammedit), është: “O Zoti im, me të vërtetë, ky është popull që nuk beson"},{"SurahNumber":43,"VerseNumber":89,"Text":"(O Muhammed!) largohu prej tyre dhe thuaju: “Selam!” (Lamtumirë), e ata së shpejti do ta dinë (gjendjen)"},{"SurahNumber":44,"VerseNumber":1,"Text":"Hâ, Mîm"},{"SurahNumber":44,"VerseNumber":2,"Text":"Pasha Librin e qartë"},{"SurahNumber":44,"VerseNumber":3,"Text":"Na, me të vërtetë, e kemi shpallur (Kur’anin) në natë të shenjtë, dhe Ne, me të vërtetë, jemi paralajmërues"},{"SurahNumber":44,"VerseNumber":4,"Text":"Në atë (natë) zgjidhet çdo punë e gjykueshme (e paluhatshme)"},{"SurahNumber":44,"VerseNumber":5,"Text":"me urdhërin Tonë! Na, me të vërtetë, kemi dërguar pejgamberë"},{"SurahNumber":44,"VerseNumber":6,"Text":"mëshirë prej Zotit tënd, - me të vërtetë, Ai i dëgjon të gjitha dhe i di të gjitha"},{"SurahNumber":44,"VerseNumber":7,"Text":"Zotit të qiejve dhe të Tokës dhe çka gjendet në mes tyre, nëse besoni me këmbëngulje"},{"SurahNumber":44,"VerseNumber":8,"Text":"S’ka zot tjetër pos Atij. Jeta dhe vdekja janë vepër e Tij. Ai është Zoti juaj dhe Zoti i të parëve tuaj të lashtë"},{"SurahNumber":44,"VerseNumber":9,"Text":"Por, at dyshojnë dhe argëtohen"},{"SurahNumber":44,"VerseNumber":10,"Text":"andaj ti prite atë (ditë), kur nga qielli do të lëshohet tym i qartë"},{"SurahNumber":44,"VerseNumber":11,"Text":"që do t’i mbulojë njerëzit, (e u thuhet atyre): “Ky është dënimi i dhembshëm!”"},{"SurahNumber":44,"VerseNumber":12,"Text":"(mohuesit) atëherë, do të thonë: “O Zoti ynë, lirona prej dënimit, na, me siguri do të besojmë"},{"SurahNumber":44,"VerseNumber":13,"Text":"E, prej nga ata do të marrin këshilla, e madje u pat ardhur atyre Pejgamberi (me argumente) të qarta"},{"SurahNumber":44,"VerseNumber":14,"Text":"E u shmangën prej tij dhe thanë: “(Ai është) i mësuar (prej tjetërkujt) – i çmendur (prej xhindëve)”"},{"SurahNumber":44,"VerseNumber":15,"Text":"Na, do t’i lirojmë ata nga dënimi pak (kohë), por ju, me siguri, do të ktheheni (në mohim)”"},{"SurahNumber":44,"VerseNumber":16,"Text":"(Kujtoju) ditën kur do t’i kapim ata, me një fuqi të madhe – Na, me të vërtetë, do t’i dënojmë"},{"SurahNumber":44,"VerseNumber":17,"Text":"Me të vërtetë, Na qysh më parë e kemi vënë në sprovë popullin e Faraonit, e atyre u pat ardhur pejgamberi fisnik"},{"SurahNumber":44,"VerseNumber":18,"Text":"(Duke u thënë): “Plotësoni ndaj meje atë që jeni të obliguar, o robërit e Perëndisë, sepse, unë jam për ju pejgamber i besuar"},{"SurahNumber":44,"VerseNumber":19,"Text":"dhe mos u madhëroni (mos u ngritni) mbi Perëndinë; unë, me të vërtetë, po ju sjell (prej Tij) dokument të qartë"},{"SurahNumber":44,"VerseNumber":20,"Text":"dhe unë mbështetem në Zotin tim dhe Zotin tuaj (për të më mbrojtur), që të mos më mbytni me gurë"},{"SurahNumber":44,"VerseNumber":21,"Text":"e, nëse nuk më besoni, atëherë (bile) largohuni prej meje"},{"SurahNumber":44,"VerseNumber":22,"Text":"(Nuk dëgjuan ata) dhe ai e thirri Zotin e tij: “Me të vërtetë, ky është popull mëkatarë!”"},{"SurahNumber":44,"VerseNumber":23,"Text":"(Perëndia, atij i tha): “Ec me robërit e Mi natën, meqë do t’ju ndjekin"},{"SurahNumber":44,"VerseNumber":24,"Text":"dhe lëre ti detin e hapur, se ata, me të vërtetë, do të janë ushtri e fundosur”"},{"SurahNumber":44,"VerseNumber":25,"Text":"E, sa e sa kopshtije e burime i lanë ata"},{"SurahNumber":44,"VerseNumber":26,"Text":"ara të mbjella dhe pallate të mrekullueshme"},{"SurahNumber":44,"VerseNumber":27,"Text":"dhuntitë, në të cilat kënaqeshin"},{"SurahNumber":44,"VerseNumber":28,"Text":"(ajo ka qenë) kështu, dhe Ne u kemi dhënë trashëgim ato (dhuntitë e tyre) popullit tjetër –"},{"SurahNumber":44,"VerseNumber":29,"Text":"Nuk i vajtoi ata as qielli as Toka, nuk u lanë ata (për t’u dënuar në një kohë tjetër)"},{"SurahNumber":44,"VerseNumber":30,"Text":"e Na, me të vërtetë, i shpëtuam bijtë e Israelit nga dënimi poshtërues"},{"SurahNumber":44,"VerseNumber":31,"Text":"prej Faraonit, - ai ishte mendjemadh, njeri që për keq kalonte çdo kufi –"},{"SurahNumber":44,"VerseNumber":32,"Text":"dhe, në të vërtetë, i kemi zgjedhur ata, duke i ditur (rrethanat e tyre) mbi popujt tjerë (të asaj kohe)"},{"SurahNumber":44,"VerseNumber":33,"Text":"dhe u kemi dhënë argumente, në të cilat ka sprova të qarta"},{"SurahNumber":44,"VerseNumber":34,"Text":"E, këta (Kurejshit), në të vërtetë, thonin"},{"SurahNumber":44,"VerseNumber":35,"Text":"“Ekziston vetëm vdekja jonë e parë, na nuk do të ringjallemi (më)"},{"SurahNumber":44,"VerseNumber":36,"Text":"na i sjellni pra (ringjallna) të parët tanë, nëse e thoni të vërtetën!”"},{"SurahNumber":44,"VerseNumber":37,"Text":"A janë këta më të mirë apo populli i Tubbas, apo ata para tyre (Tubbas)? – Ata, Na i kemi shkatërruar, meqë, me të vërtetë, ishin popull mëkatarë"},{"SurahNumber":44,"VerseNumber":38,"Text":"Na, nuk i kemi krijuar qiejt dhe Tokën, as atë që gjendet në mes tyre, për t’u zbavitur (pa qëllim)"},{"SurahNumber":44,"VerseNumber":39,"Text":"Na i kemi krijur ato me qëllim të plotë, por shumica e tyre nuk e dinë"},{"SurahNumber":44,"VerseNumber":40,"Text":"Me të vërtetë, Dita e dallimit (të së mirës nga e keqja), është e caktuar për të gjithë"},{"SurahNumber":44,"VerseNumber":41,"Text":"Dita kur i afërmi nuk mund t’i ndihmojë asgjë të afërmit, as që atyre do t’u ndihmojë kush"},{"SurahNumber":44,"VerseNumber":42,"Text":"pos ata që i ka mëshiruar Perëndia, sepse Ai, në të vërtetë, është i Plotëfuqishëm dhe Mëshirues"},{"SurahNumber":44,"VerseNumber":43,"Text":"Me të vërtetë, druri i Zekkumit (një lloj druri tepër i idhët)"},{"SurahNumber":44,"VerseNumber":44,"Text":"do të jetë ushqim i mëkatarit"},{"SurahNumber":44,"VerseNumber":45,"Text":"në barkun e tyre vëlon sikur xehja e shkrirë"},{"SurahNumber":44,"VerseNumber":46,"Text":"ashtu si vëlon uji i nxehtë"},{"SurahNumber":44,"VerseNumber":47,"Text":"(engjëjve u thuhet): “Rrëmbejeni atë dhe shpieni në mes të xhehennemit"},{"SurahNumber":44,"VerseNumber":48,"Text":"e, pastaj, për dënim, hedhni mbi kokën e tyre ujë të vluar!”"},{"SurahNumber":44,"VerseNumber":49,"Text":"(I thuhet atij): “Shijoje, (dënimin), meqë ti je, “i fuqishëm” dhe “fisnik” (me hamendjen tënde)"},{"SurahNumber":44,"VerseNumber":50,"Text":"kjo është, me të vërtetë, ajo në të cilën keni dyshuar ju!”"},{"SurahNumber":44,"VerseNumber":51,"Text":"E, ata që i druajnë Perëndisë, me të vërtetë, do të jenë në vend të sigurt"},{"SurahNumber":44,"VerseNumber":52,"Text":"në mes kopshtijeve dhe burimeve"},{"SurahNumber":44,"VerseNumber":53,"Text":"të veshur me petka (rroba) mëndafshi të hollë dhe të trashë, duke ndejtur të ulur njëri karshi tjetrit"},{"SurahNumber":44,"VerseNumber":54,"Text":"Kështu (do të jenë të shpërblyer), dhe Ne do t’i martojmë ata me hyri, sy bukur"},{"SurahNumber":44,"VerseNumber":55,"Text":"Aty do të kërkojnë çfarë pemësh dëshirojnë, e do të kënaqen (duke qenë të sigurt)"},{"SurahNumber":44,"VerseNumber":56,"Text":"në to (xhennete), nuk do ta shijojnë vdekjen, pos vdekjes së parë (në këtë botë) dhe i ruan (Perëndia) prej dënimit të xhehennemit"},{"SurahNumber":44,"VerseNumber":57,"Text":"kjo do të jetë dhutni prej Zotit tënd. Ky, me të vërtetë, do të jetë sukses i madh"},{"SurahNumber":44,"VerseNumber":58,"Text":"Na, i kemi bërë të lehtë atë (Kur’anin për ta kuptuar) në gjuhën tënde, për t’u këshilluar ata"},{"SurahNumber":44,"VerseNumber":59,"Text":"andaj prit ti (të shohësh çka do të bëhet me ta), por edhe ata presin (çka do të bëhet me ty)"},{"SurahNumber":45,"VerseNumber":1,"Text":"Hâ, Mîm"},{"SurahNumber":45,"VerseNumber":2,"Text":"(Kjo është) Shpallja e Librit të Perëndisë, të Plotëfuqishëm dhe të Gjithëdijshëm"},{"SurahNumber":45,"VerseNumber":3,"Text":"Me të vërtetë, në qiej dhe në Tokë ekzistojnë dokumente për ata që besojnë"},{"SurahNumber":45,"VerseNumber":4,"Text":"edhe në krijimin tuaj dhe të shtazëve, të shpërndara (nëpër Tokë), ka argument për popullin që beson me këmbëngulje"},{"SurahNumber":45,"VerseNumber":5,"Text":"edhe në ndërrimin e natës dhe të ditës, dhe në shiun që e lëshon Perëndia prej qielli e që me të e gjallëron tokën, pas thatësisë së saj, edhe ndërrimit të erërave, ka argumente për njerëzit që mendojnë"},{"SurahNumber":45,"VerseNumber":6,"Text":"Këto janë argumentet e Perëndisë, të cilat Ne ty t’i tregojmë me tërë të vërtetën, e në çfarë fjale, pos Allahut (Kur’anit) dhe argumenteve të Tij, do të besojnë ata"},{"SurahNumber":45,"VerseNumber":7,"Text":"Mjerë për çdo gënjeshtar, mëkatar (të madh)"},{"SurahNumber":45,"VerseNumber":8,"Text":"(i cili) dëgjon argumentet e Perëndisë që i lexohen, e përsëri është mendjemadh (e duke mos pranuar), thuajse nuk i ka dëgjuar ato, sihariqoje atë me dënim të dhembshëm"},{"SurahNumber":45,"VerseNumber":9,"Text":"E, kur të njohtohet me diçka nga ajetet Tona, ai ato – i përqeshë. Për të tillët do të ketë dënim të poshtëruar"},{"SurahNumber":45,"VerseNumber":10,"Text":"Para tyre është xhehennemi, dhe nuk do t’ju ndihmojë asgjë ng ato që kanë fituar, as ata (idhujtë) që i kanë marrë, pos Perëndisë, për mbrojtës! Ata i pret mundim i madh"},{"SurahNumber":45,"VerseNumber":11,"Text":"Ky është (Kur’ani) udhërrëfyes në rrugën e drejtë, e ata që nuk besojnë argumentet e Zotit të tyre, për ta ka mundim të madh, të dhembshëm"},{"SurahNumber":45,"VerseNumber":12,"Text":"Perëndia është Ai që ju ka nënshtruar juve detin, që, nëpë të me urdhërin e Tij, të lundrojnë anijet, për t’i kërkur dhuntitë e Tij dhe për të qenë ju mirënjohës"},{"SurahNumber":45,"VerseNumber":13,"Text":"Dhe ju ka nënshtruar juve çka gjendet në qiej dhe në Tokë, të gjitha janë prej Tij. Me të vërtetë, në këto ka këshilla për popullin që mendon"},{"SurahNumber":45,"VerseNumber":14,"Text":"Thuaju (o Muhammed!) besimtarëve që t’i falin ata që nuk shpresojnë në ditët e Perëndisë, në të cilën njerëzit do të shpërblehen sipas veprave të tyre"},{"SurahNumber":45,"VerseNumber":15,"Text":"Kush bën mirë, e ka për vete (dobi), e kush bën keq – bënë kundër vetes, e në fund do të ktheheni (të gjithë) te Zoti juaj"},{"SurahNumber":45,"VerseNumber":16,"Text":"Ne, me të vërtetë, u kemi dhënë bijve të Israelit Librin, pushtetin dhe profetninë dhe i kemi furnizuar me gjëra të bukura, dhe i kemi ngritur at ambi të gjithë popujt tjerë (të asaj kohe)"},{"SurahNumber":45,"VerseNumber":17,"Text":"dhe, u kemi dhënë argumente të qarta mbi besimin, e ata u përçanë, mu atëherë, kur u erdhi dijenia, pasiqë patën armiqësi në mes tyre. Zoti yt, me siguri, do t’i gjykojë (ata) në Ditën e Kijametit për atë ë ranë në konflikt"},{"SurahNumber":45,"VerseNumber":18,"Text":"E, pastaj, Ne ty ta kemi bërë një rrugë të drejtë (të mrekullueshme) të fesë, andaj ndiqe atë dhe mos shko pas kënaqësive të atyre që nuk dinë"},{"SurahNumber":45,"VerseNumber":19,"Text":"Me të vërtetë, ata nuk do të mund të ndihmojnë (ty) asgjë te Perëndia. Padyshim, zullumqarët i ndihmojnë njëri-tjetrit, e Perëndia i mbron ata që i druajnë Atij dhe ruhen nga mëkatet"},{"SurahNumber":45,"VerseNumber":20,"Text":"Ky Kur’an është argument i qartë (dritë e shpëtimit) udhërrëfyes dhe mëshirë për njerëzit që besojnë paluhatshëm"},{"SurahNumber":45,"VerseNumber":21,"Text":"A mendojnë ata që bëjnë vepra të këqia se, Ne, do t’i bëjmë të njëjtë me ata që kanë besuar dhe që kanë bërë vepra të mira, se jeta dhe vdekja e tyre do të jetë e njëjtë? Sa gjykim i keq që është ky"},{"SurahNumber":45,"VerseNumber":22,"Text":"E, Perëndia, krijoi qiej dhe Tokë me qëllim të plotë, në mënyrë që çdo njeri të jetë i shpërblyer (apo i dënuar) për atë që ka punuar. E, askujt nuk do t’i bëhet padrejtësi"},{"SurahNumber":45,"VerseNumber":23,"Text":"A e ke parë atë, që kënaqësinë e vet e ka marrë për zot, dhe Perëndia, e ka lënë në humbje duke e ditur (të keqen e tij) dhe ia ka vulosur të dëgjuarit e tij dhe zemrën e tij, e para syve të tij ka vënë perde? Kush do ta udhëzojë atë, pos Perëndisë? A nuk po kuptoni"},{"SurahNumber":45,"VerseNumber":24,"Text":"E, ata thonë: “Ekziston vetëm jeta e kësaj bote, vdesim (shumë si fëmijë) dhe jetojmë (një kohë), e vetëm koha na shkatërron”. Ata, për këtë, nuk kanë kurrfarë dijenie, ata, vetëm parafytyrojnë ashtu"},{"SurahNumber":45,"VerseNumber":25,"Text":"E, kur t’ju tregohen atyre ajetet Tona të qarta, ata nuk kanë tjetër shprehje, pos fjalës së tyre: “Ringjallni të parët tanë, nëse e thoni të vërtetën!”"},{"SurahNumber":45,"VerseNumber":26,"Text":"Thuaju (atyre): “Perëndia ju ngjallë (u jep jetën), pastaj ju vdes, e mandej do t’ju tubojë në Ditën e Kijametit, në këtë nuk ka kurrfarë dyshimi, por (këtë) shumica e njerëzve nuk e dinë”"},{"SurahNumber":45,"VerseNumber":27,"Text":"Të Perëndisë janë pushteti i qiejve dhe i Tokës! E, kur të arrijë Dita e Kijametit, atë ditë të këqinjtë do të humbin"},{"SurahNumber":45,"VerseNumber":28,"Text":"Dhe, të gjithë popujt do t’i shohësh të gjunjëzuar; çdo popull do të thirret në Librin e vet: “Sot do të shpërbleheni për atë që keni bërë"},{"SurahNumber":45,"VerseNumber":29,"Text":"Ky është Libri Ynë që do t’ju tregojë të vërtetën. Na, me të vërtetë, i kemi urdhëruar (engjëjt) që të shkruhen (shënohen) të gjitha ç’keni bërë”"},{"SurahNumber":45,"VerseNumber":30,"Text":"E, sa i përket atyre që kanë besuar dhe kanë bërë vepra të mira, ata, do t’i shpie Zoti i tyre në mëshirën e Vet (xhennet). Ky është shpëtim i qartë"},{"SurahNumber":45,"VerseNumber":31,"Text":"E, sa i përket mohuesve, (atyre do t’ju thuhet): “Vallë, a nuk u janë lexuar ajetet e Mia, por ju u mendjemadhëruat dhe u bëtë popull mëkatarë”"},{"SurahNumber":45,"VerseNumber":32,"Text":"Kur të thuhet: “Me të vërtetë, premtimi i Perëndisë është i sigurt, dhe se për Ditën e Kijametit s’ka kurrfarë dyshimi! – ju thatë: “Na nuk dimë çka është Dita e Kijametit, na për këtë kemi vetëm një parafytyrim, na nuk jemi të bindur (për këtë).”"},{"SurahNumber":45,"VerseNumber":33,"Text":"Dhe, atyre do t’u dalin në shesh të këqit që i kanë bërë, e do t’i kaplojë dënimi për atë që talleshin"},{"SurahNumber":45,"VerseNumber":34,"Text":"dhe, (atyre) u thuhet: “Ne sot po ju qesim në harresë, ashtu siç e keni lënë ju në harresë takimin e kësaj dite. Vendqëndrimi juaj është zjarri dhe, për ju nuk ka kurrfarë ndihmësi"},{"SurahNumber":45,"VerseNumber":35,"Text":"Ky dënim është ngase i keni përqeshur argumentet e Perëndisë, e jeta e kësaj bote ju ka mashtruar. Sot, ata nuk do të nxirren nga zjarri, as që do të kërkohet prej tyre arsyetimi (nuk do të përfillet)"},{"SurahNumber":45,"VerseNumber":36,"Text":"Falenderimi i përket vetëm Perëndisë. Zotit të qiejve dhe Zotit të Tokës – Zotit të gjithësisë"},{"SurahNumber":45,"VerseNumber":37,"Text":"Atij i përket tërë madhështia në qiej dhe në Tokë. Ai është i Plotëfuqishëm dhe i Gjithëdijshëm"}]}