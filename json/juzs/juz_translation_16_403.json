{"Id":403,"LanguageCodes":["tr","tur"],"Name":"tur-fizilalilkuran","Author":"Fizilal Il Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":18,"VerseNumber":75,"Text":"O kulumuz Musa´ya; «Ben sana benimle beraber olmaya katlanamazsın dememiş miydim?´ dedi"},{"SurahNumber":18,"VerseNumber":76,"Text":"Musa; «Eğer sana bir daha bir şey sorarsam artık benimle arkadaşlık etme, o zaman seni mazur görürüm» dedi"},{"SurahNumber":18,"VerseNumber":77,"Text":"Yine yola koyuldular. Bir süre sonra bir köye vardılar. Köylüden yemek istediler, fakat ağırlanma istekleri reddedildi. Az sonra yıkılmaya yüz tutmuş bir duvarla karşılaştılar. O kulumuz, eğri duvarı doğrulttu. Musa ona ´Eğer isteseydin bu yaptığın işe karşılık bir ücret alabilirdin´ dedi"},{"SurahNumber":18,"VerseNumber":78,"Text":"O kulumuz, Musa´ya dedi ki; «Bu olay, birbirimizden ayrılmamızın sebebidir. Şimdi sana sabırla karşılayamadığın olayların nedenlerini açıklayacağım"},{"SurahNumber":18,"VerseNumber":79,"Text":"O gemi var ya, yoksul deniz işçilerinin malı idi. Onda bir kusur meydana getirmek istedim. Çünkü bu denizcileri, rastladığı her sağlam gemiye zorla el koyan bir hükümdar kovalıyordu"},{"SurahNumber":18,"VerseNumber":80,"Text":"O delikanlıya gelince, onun ana babası mü´min kimselerdi. Onları azgınlığa ve kâfirliğe sürüklemesinden çekindik"},{"SurahNumber":18,"VerseNumber":81,"Text":"İstedik ki, Rabb´leri onlara o delikanlıdan daha temiz ve daha iyiliksever bir evlat bağışlasın"},{"SurahNumber":18,"VerseNumber":82,"Text":"O duvar var ya, o şehirde yaşayan iki yetim çocuğun malı idi ve duvarın altında bu yetimlere miras kalmış bir hazine vardı. Babaları iyi bir insandı. Rabb´in istedi ki, o yetimler, erginlik çağına erdikten sonra Rabb´lerinin bir merhameti olan hazinelerini kendi elleri ile duvarın altından çıkarsınlar. Yoksa ben bu işleri kendi kafamdan yapmadım. İşte sabırla karşılayamadığın olaylara ilişkin açıklamam budur"},{"SurahNumber":18,"VerseNumber":83,"Text":"Ey Muhammed, sana Zülkarneyn hakkında soru sorarlar. Onlara de ki; «Size onun hakkında bazı düşündürücü bilgiler vereceğim.»"},{"SurahNumber":18,"VerseNumber":84,"Text":"Biz onu yeryüzünde egemen kıldık ve her amaca ulaştıracak sebebi buyruğuna sunduk"},{"SurahNumber":18,"VerseNumber":85,"Text":"O da bir sebebe sarılarak yola koyuldu"},{"SurahNumber":18,"VerseNumber":86,"Text":"Sonunda güneşin battığı yere varınca güneşi, çamurlu bir su pınarında batarken buldu. Orada rastladığı bir toplum ile ilgili olarak kendisine «Ey Zülkarneyn, onlara istersen ceza ver, istersen kendilerine iyi davran» dedik"},{"SurahNumber":18,"VerseNumber":87,"Text":"Zülkarneyn o topluma dedi ki; «Aranızdaki zalimleri cezaya çarptıracağız. Onlar, ilerde Rabb´lerinin huzuruna vardıklarında eşi görülmemiş, ağır bir azaba uğrayacaklardır"},{"SurahNumber":18,"VerseNumber":88,"Text":"İman edip iyi ameller işleyenlere gelince onları, ödüllerin en güzeli beklemektedir. Böylelerine kolay işler buyuracağız"},{"SurahNumber":18,"VerseNumber":89,"Text":"Arkasından yine bir sebebe sarılarak yola koyuldu"},{"SurahNumber":18,"VerseNumber":90,"Text":"Sonunda güneşin doğduğu yere varınca güneşi, öyle bir toplumun üzerine doğarken buldu ki, bu adamlar ile güneşin ışınları arasında hiçbir engel, hiçbir sütre koymamıştık"},{"SurahNumber":18,"VerseNumber":91,"Text":"İşte böyle, onun serüveni, bütün ayrıntıları ile bilgimizin kapsamı içindedir"},{"SurahNumber":18,"VerseNumber":92,"Text":"Arkasından yine bir sebebe sarılarak yola koyuldu"},{"SurahNumber":18,"VerseNumber":93,"Text":"Sonunda iki seddin arasına varınca setlerin berisinde nerede ise hiç söz anlamayan bir toplumla karşılaştı"},{"SurahNumber":18,"VerseNumber":94,"Text":"Bu adamlar «Ey Zülkarneyn, Ye´cuc ile Me´cuc bu yörede sürekli kargaşa çıkaran topluluklardır. Sana bir miktar mal versek, karşılığında onlar ile aramızda bir set yapar mısın?» dediler"},{"SurahNumber":18,"VerseNumber":95,"Text":"Zülkarneyn onlara dedi ki; «Rabb´imin bana bağışladığı güç, sizin bana vereceğiniz maldan daha hayırlıdır. Siz bana beden gücünüzle yardımcı olunuz da onlar ile aranıza aşılmaz bir set çekeyim.»"},{"SurahNumber":18,"VerseNumber":96,"Text":"Bana demir parçaları getiriniz. Getirdikleri demir parçalarının oluşturduğu yığını yanlardaki setlerin tepeleri ile aynı düzeye çıkarınca adamlara «körükleri çalıştırınız» dedi. Demir yığınını ateş haline getirince «Bana biraz erimiş bakır getiriniz de üzerine dökeyim» dedi"},{"SurahNumber":18,"VerseNumber":97,"Text":"Ye´cuc ile Me´cuc, bu setin ne üzerinden aşabildiler ve ne de bir yerinde delik açabildiler"},{"SurahNumber":18,"VerseNumber":98,"Text":"Zülkarneyn «Bu set, Rabb´imin rahmetidir. Fakat Rabbimin belirlediği an gelince onu yerle bir eder. Hiç kuşkusuz Rabb´imin sözü gerçektir» dedi"},{"SurahNumber":18,"VerseNumber":99,"Text":"O gün biz insan yığınlarını önce dalgalanmaya bırakırız. Sonra Sur´a üflenince hepsini biraraya toplarız"},{"SurahNumber":18,"VerseNumber":100,"Text":"O gün cehennemi, kâfirlerin gözleri önüne dikeriz"},{"SurahNumber":18,"VerseNumber":101,"Text":"Dünyada onların gözlerini, bizi hatırlarına getirmelerini engelleyen bir perde örtmüştü ve kulakları da işitme yeteneğini yitirmişti"},{"SurahNumber":18,"VerseNumber":102,"Text":"Kafirler beni bırakıp da kullarımı dost edinmelerini kafi mi sandılar? Doğrusu biz cehennemi kafirlere konak olarak hazırladık"},{"SurahNumber":18,"VerseNumber":103,"Text":"Ey Muhammed, de ki; «Çalışmalarında en ağır kayba uğrayanları size haber verelim mi?»"},{"SurahNumber":18,"VerseNumber":104,"Text":"Dünya hayatında bütün emekleri boşa gittiği halde çok iyi işler yaptıklarını sananların (kimler olduğunu size söyleyelim mi)"},{"SurahNumber":18,"VerseNumber":105,"Text":"Bunlar, Rabb´lerinin ayetlerini ve O´nun huzuruna çıkaracaklarını inkâr edenlerdir. Bu yüzden onların iyi işleri geçersiz olmuştur. Kıyamet günü onların yaptıkları işleri tartıya almayız, kendilerine değer vermeyiz"},{"SurahNumber":18,"VerseNumber":106,"Text":"İşte onların cezası cehennemdir. Bu ceza onların inkârcı tutumlarının, ayetlerimi ve peygamberimi alaya almalarının karşılığıdır"},{"SurahNumber":18,"VerseNumber":107,"Text":"İman edip iyi ameller işleyenlere gelince onlar, Firdevs cennetlerinde ağırlanacaklardır"},{"SurahNumber":18,"VerseNumber":108,"Text":"Orada sonsuza dek kalacaklar, başka bir yere taşınmak istemeyeceklerdir"},{"SurahNumber":18,"VerseNumber":109,"Text":"De ki; «Rabb´imin sözlerini yazmak için, denizler mürekkep olsa da onlara bir o kadarını daha katsak, Rabb´imin sözleri bitmeden önce denizler biterdi.»"},{"SurahNumber":18,"VerseNumber":110,"Text":"De ki; «Ben de tıpkı sizin gibi bir insanım, yanız bana vahiy yolu ile ilahınızın tek Allah olduğu bildiriliyor. Buna göre kim açık alınla Rabb´inin huzuruna çıkmayı istiyorsa, iyi ameller işlesin ve kulluk görevlerinde hiç kimseyi Rabb´ine ortak koşmasın.»"},{"SurahNumber":19,"VerseNumber":1,"Text":"Kâf, ha, ya, ayn, sad"},{"SurahNumber":19,"VerseNumber":2,"Text":"Bu ayetlerde Rabbinin, kulu Zekeriyya´ya yönelik rahmeti anlatılıyor"},{"SurahNumber":19,"VerseNumber":3,"Text":"Hani O, Rabbine içinden yalvarmış"},{"SurahNumber":19,"VerseNumber":4,"Text":"Ve demişti ki; «Ey Rabbim, kemiklerim yıprandı, yaşlılık alevi başımı sardı. Şimdiye kadar sana dua edip de bedbaht olduğum hiç olmadı.»"},{"SurahNumber":19,"VerseNumber":5,"Text":"Benden sonra yerime geçecek yakınlarımdan yana endişeliyim. Eşim de çocuktan kesilmiştir. Bana kendi katından bir oğul bağışla.»"},{"SurahNumber":19,"VerseNumber":6,"Text":"Bu oğul, benim ve Yakuboğullarının mirasını sürdürsün. Ya Rabbi, onu sevimli bir insan yap"},{"SurahNumber":19,"VerseNumber":7,"Text":"Allah dedi ki; «Ya Zekeriyya, sana Yahya adında bir oğul müjdeliyoruz. Bu adı daha önce hiç kimseye vermemiştik.»"},{"SurahNumber":19,"VerseNumber":8,"Text":"Zekeriyya dedi ki; «Benim nasıl oğlum olabilir. Eşim çocuktan kesildi, ben ise ileri derecede yaşlandım.»"},{"SurahNumber":19,"VerseNumber":9,"Text":"Allah dedi ki; «Rabbin buyurdu ki, bu iş O´nun için kolaydır, vaktiyle ben seni hiçbir şey değilken yoktan varetmiştim.»"},{"SurahNumber":19,"VerseNumber":10,"Text":"Zekeriyya, «Ya Rabbi, bunun için bana bir belirti göster» dedi. Allah, ona «Bunun belirtisi, hiçbir organik rahatsızlığının sonucu olmaksızın üç gün, üç gece hiç kimse ile konuşamamandır, bu süre içinde dilinin dönmemesidir» dedi"},{"SurahNumber":19,"VerseNumber":11,"Text":"Bunun üzerine Zekeriyya mihrapta yüzünü soydaşlarına dönerek sabahları ve akşamları Allah´ı her tür noksanlıktan tenzih etmelerini işaret etti"},{"SurahNumber":19,"VerseNumber":12,"Text":"Allah, ona «Ey Yahya, tüm gücünle kitab´a (Tevrat´a) sarıl» dedi. Ona daha çocukken bilgelik verdik"},{"SurahNumber":19,"VerseNumber":13,"Text":"Yine ona tarafımızdan sevecenlik ve kalp temizliği bağışladık. O kötülüklerden sakınan bir kimse idi"},{"SurahNumber":19,"VerseNumber":14,"Text":"Yine ona ana babasına bağlılık duygusu aşıladık. O dik kafalı, serkeş ve huysuz biri değildi"},{"SurahNumber":19,"VerseNumber":15,"Text":"Doğduğu gün, öleceği gün ve tekrar diriltileceği gün ona selâm olsun"},{"SurahNumber":19,"VerseNumber":16,"Text":"Bu Kitap´ta Meryem hakkında anlattıklarımızı da hatırla. Hani O, ailesinden ayrılarak doğu tarafında bir yere çekilmişti"},{"SurahNumber":19,"VerseNumber":17,"Text":"Komşuları ile arasına bir perde germişti. Bu sırada ona ruhumuzu (Cebrail´i) gönderdik. O, ona normal bir erkek kılığında görünmüştü"},{"SurahNumber":19,"VerseNumber":18,"Text":"Meryem, O´na «Ben senden «Rahman» olan Allah´a sığınırım. Eğer kötülük yapmaktan sakınan biri isen bana dokunma!» dedi"},{"SurahNumber":19,"VerseNumber":19,"Text":"Cebrail dedi ki; «Gerçekten ben, sana temiz bir oğlan vermek için sırf Rabbinin ginderdiği elçiyim»"},{"SurahNumber":19,"VerseNumber":20,"Text":"Meryem, Cebrail´e «Benim nasıl oğlum olabilir? Bana hiç erkek eli değmiş değildir, hiç gayri meşru ilişkim de olmadı» dedi"},{"SurahNumber":19,"VerseNumber":21,"Text":"Cebrail dedi ki; «Allah ,söyle diyor: Bu iş benim için kolaydır. Bu olayı insanlara gücümüzü kanıtlayan bir mucize ve oğlunu da onlara rahmet kaynağı olarak sunmak istiyoruz. Bu olay kesinleşmiş bir hükümdür.´´"},{"SurahNumber":19,"VerseNumber":22,"Text":"Böylece Meryem, oğluna gebe kaldı. Bu döneminde gözlerden uzak bir köşeye çekildi"},{"SurahNumber":19,"VerseNumber":23,"Text":"Bir süre sonra doğum sancıları tutunca bir hurma ağacının altına sığınmak zorunda kaldı ve «Keşke, daha önce ölmüş ve hafızalardan silinmiş olsaydım» dedi"},{"SurahNumber":19,"VerseNumber":24,"Text":"Bu arada, ayakları altından şöyle bir ses duydu; «Sakın üzülme, Rabb´in senin için ayaklarının altından akan bir dere açtı.»"},{"SurahNumber":19,"VerseNumber":25,"Text":"Hurmanın dalını silkele de üzerine olgun ve taze hurmalar dökülsün"},{"SurahNumber":19,"VerseNumber":26,"Text":"Ye, iç, gönlün rahat olsun. Eğer birini görecek olursan ´Ben Rahman olan Allah´a konuşmama orucu adadım, bu yüzden bugün hiç kimse ile konuşmayacağım´ de"},{"SurahNumber":19,"VerseNumber":27,"Text":"Bebeğini kucağına alıp yakınlarının yanına gelince kendisine dediler ki; Ey Meryem, sen çok utandırıcı bir suç işledin"},{"SurahNumber":19,"VerseNumber":28,"Text":"Ey Harun´un kız kardeşi, senin ne baban kötü bir adamdı ve ne de annen iffetsiz bir kadındı"},{"SurahNumber":19,"VerseNumber":29,"Text":"Bunun üzerine Meryem, eli ile oğlunu göstererek onunla konuşmalarını önerdi. Onlar da «Biz beşikteki çocukla nasıl konuşabiliriz?» dediler"},{"SurahNumber":19,"VerseNumber":30,"Text":"O sırada beşikteki çocuk dile gelerek dedi ki; «Ben Allah´ın kuluyum. O bana kitap vererek beni peygamber yaptı.»"},{"SurahNumber":19,"VerseNumber":31,"Text":"Nerede olursam olayım, beni insanlara yararlı kıldı. Bana sağ oldukça namaz kılmamı ve zekatı emretti"},{"SurahNumber":19,"VerseNumber":32,"Text":"Beni anama düşkün bir evlat olarak yarattı; dik kafalı ve kötülük düşkünü biri olmaktan uzak tuttu"},{"SurahNumber":19,"VerseNumber":33,"Text":"Doğduğum gün, öleceğim gün ve tekrar diriltileceğim gün Allah´ın rahmeti ve bağışı benimle birliktedir"},{"SurahNumber":19,"VerseNumber":34,"Text":"İşte «gerçek söz» e göre Meryemoğlu İsa budur, oysa insanlar bu gerçek sözü kuşku ile karşılıyorlar"},{"SurahNumber":19,"VerseNumber":35,"Text":"Allah´a oğul edinmek yakışmaz. O böyle bir şeyden münezzehtir. O bir iş hakkında kesin hüküm verince o işe sadece «ol» der, o da hemen oluverir"},{"SurahNumber":19,"VerseNumber":36,"Text":"Kuşku yok ki Allah sizin de benim de Rabb´imizdir, öyleyse sırf O´na kulluk ediniz. İşte dosdoğru yol budur"},{"SurahNumber":19,"VerseNumber":37,"Text":"Çeşitli gruplara ayrılan insanlar, aralarında görüş ayrılığına düştüler. Vaygele kâfirlerin başına! O «büyük gün» de gözleri neler görecek"},{"SurahNumber":19,"VerseNumber":38,"Text":"Karşımıza gelecekleri gün kulakları ne güzel işitecek ve gözleri ne iyi görecek. Fakat o zalimler, bugün açık bir sapıklık içindedirler"},{"SurahNumber":19,"VerseNumber":39,"Text":"Ey Muhammed, onları o hayıflanma ve pişmanlık günü hakkında uyar. Hani o gün onlar halâ gaflet içinde yüzerken ve inanmazlıklarını sürdürürlerken haklarındaki hüküm kesinleşiverir"},{"SurahNumber":19,"VerseNumber":40,"Text":"Kuşku yok ki, yeryüzünün ve oradaki tüm varlıkların son mirasçısı biz olacağız, tüm insanlar bize döndürüleceklerdir"},{"SurahNumber":19,"VerseNumber":41,"Text":"Bu kitapta İbrahim hakkında anlattıklarımızı da hatırla. O son derece doğru sözlü ve dürüst bir peygamberdi"},{"SurahNumber":19,"VerseNumber":42,"Text":"Hani babasına dedi ki; «Ey babacığım, niye işitemeyen, göremeyen ve sana hiçbir yararı olmayan putlara tapıyorsun.»"},{"SurahNumber":19,"VerseNumber":43,"Text":"Babacığım, sana ulaşmayan bir ilim, geldi bana, ne olur bana tabi ol da seni dümdüz bir yola çıkarayım"},{"SurahNumber":19,"VerseNumber":44,"Text":"Ey babacığım, sakın şeytana kul olma; çünkü o, rahmeti bol olan Allah´a baş kaldırmıştır"},{"SurahNumber":19,"VerseNumber":45,"Text":"Ey babacığım, senin Allah´dan gelecek bir azaba çarptırılarak şeytanın dostu olacağından korkuyorum"},{"SurahNumber":19,"VerseNumber":46,"Text":"Babası, ona «Ey İbrahim, sen benim taptığım tanrılara sırt mı çeviriyorsun? Eğer bu tutumundan vazgeçmezsen seni taşa tutarak öldürürüm, uzun bir süre yanımdan uzaklaş» dedi"},{"SurahNumber":19,"VerseNumber":47,"Text":"İbrahim, babasına dedi ki; «Esenlik dilerim sana. Senin adına Rabbimden af dileyeceğim, hiç kuşkusuz benim Rabbim lütufkardır.»"},{"SurahNumber":19,"VerseNumber":48,"Text":"Sizleri, Allah´ı bir yana bırakarak taptığınız putlarla başbaşa bırakarak bir yana çekiliyor ve Allah´a yalvarıyorum. Umuyorum ki, Rabbime yalvarırsam kötü olmaktan kurtulurum"},{"SurahNumber":19,"VerseNumber":49,"Text":"İbrahim, onları taptıkları putlarla başbaşa bırakarak yanlarından ayrılınca kendisine İshak´ı ve Yakub´u bağışladık ve bunların her ikisini de peygamber yaptık"},{"SurahNumber":19,"VerseNumber":50,"Text":"Onlara rahmetimizden pay verdik. Her dilde saygı ile anılmalarını sağladık"},{"SurahNumber":19,"VerseNumber":51,"Text":"Bu kitapta Musa hakkında anlattıklarımızı da hatırla. O tarafımızdan seçilerek gönderilmiş bir peygamberdi"},{"SurahNumber":19,"VerseNumber":52,"Text":"Ona Tur´un sağ yanından seslendik ve kendisi ile özel olarak konuşmak için onu yakınımıza getirdik"},{"SurahNumber":19,"VerseNumber":53,"Text":"Rahmetimizin bir sonucu olarak ona kardeşi Harun´u peygamber olarak armağan ettik"},{"SurahNumber":19,"VerseNumber":54,"Text":"Bu Kitapta İsmail hakkında anlattıklarımızı da hatırla. O sözünün eri idi ve tarafımızdan gönderilmiş bir peygamberdi"},{"SurahNumber":19,"VerseNumber":55,"Text":"O yakınlarına namaz kılmayı ve zekât vermeyi emrederdi. O Rabbinin hoşnutluğunu kazanmış bir kişi idi"},{"SurahNumber":19,"VerseNumber":56,"Text":"Bu Kitapta İdris hakkında anlattıklarımızı da hatırla o son derece doğru sözlü ve dürüst bir peygamberdi"},{"SurahNumber":19,"VerseNumber":57,"Text":"Onu yüce bir konuma çıkarmıştık"},{"SurahNumber":19,"VerseNumber":58,"Text":"Bunlar nimete erdirdiği kimselerdir. Bunların kimi Adem soyundan, kimi Nuh ile birlikte gemiye bindirdiklerimizin soyundan, kimi de İbrahim ile İsrail´in soyundan gelen peygamberler ile doğru yola ilettiğimiz seçkin mü´minlerdir. Bunlar rahmeti bol Allah´ın ayetleri kendilerine okunduğunda ağlayarak secdeye kapanırlardı"},{"SurahNumber":19,"VerseNumber":59,"Text":"Bunların yerine namazı umursamayan ve ihtiraslarına tutsak olmuş kuşaklar geçti. Bu kuşaklar sapıklıklarının cezasına çarpılacaklardır"},{"SurahNumber":19,"VerseNumber":60,"Text":"Yalnız tövbe ederek iman edip iyi ameller işleyenler bu genel hükmün kapsamı dışındadırlar. Onlar cennete girecekler ve en ufak bir haksızlığa uğratılmayacaklardır"},{"SurahNumber":19,"VerseNumber":61,"Text":"Rahmeti bol Allah´ın kullarına, somut olarak göstermeden vadettiği Adn cennetlerine gireceklerdir. Allah´ın vaadi kesinlikle gerçekleşecektir"},{"SurahNumber":19,"VerseNumber":62,"Text":"Orada boş sözler değil, sadece selam sözü işitirler. Ve sabah akşam rızıklarını hazır bulurlar orada"},{"SurahNumber":19,"VerseNumber":63,"Text":"İşte kötülüklerden kaçınan kullarımızın mirasçısı olacakları için de sürekli kalacakları cennet budur"},{"SurahNumber":19,"VerseNumber":64,"Text":"Cebrail, Muhammed´e dedi ki; «Biz ancak Rabbinin izni ile yere ineriz. Geleceğimiz, geçmişimiz ve bu ikisi arasındaki tüm olaylar O´nun tasarrufu altındadır. Senin Rabbin hiçbir şeyi unutmaz"},{"SurahNumber":19,"VerseNumber":65,"Text":"O göklerin, yerin ve bu ikisi arasındaki tüm varlıkların Rabbidir. O halde sırf O´na kulluk ediniz ve bu kulluğun omuzlarına bindirdiği tüm yükümlülüklere katlanınız. O´nun bir benzerini tanıyor musun"},{"SurahNumber":19,"VerseNumber":66,"Text":"İnsan «Ben öldükten sonra mı yeniden diriltileceğim?» der"},{"SurahNumber":19,"VerseNumber":67,"Text":"İnsan, vaktiyle hiçbir şey değilken, kendisini yoktan varettiğimizi düşünmüyor mu"},{"SurahNumber":19,"VerseNumber":68,"Text":"Rabb´inin yüceliği hakkı için, onları peşlerinden gittikleri şeytanları ile birlikte biraraya getireceğiz, sonra da dizüstü çöktürerek cehennemin çevresinde toplayacağız"},{"SurahNumber":19,"VerseNumber":69,"Text":"Sonra her grubun, rahmeti bol olan Allah´a baş kaldıran en azılı ele başlarını ayıracağız"},{"SurahNumber":19,"VerseNumber":70,"Text":"Sonra biz onların hangilerinin öncelikle cehenneme girmeleri gerektiğini, kuşkusuz, herkesten iyi biliriz"},{"SurahNumber":19,"VerseNumber":71,"Text":"Aranızda cehenneme uğramayacak hiç kimse kalmayacaktır. Bu Rabbinin kesinleşmiş bir hükmüdür"},{"SurahNumber":19,"VerseNumber":72,"Text":"Sonra sakınanları kurtararak zalimleri, dizüstü çökmüş durumda orada bırakırız"},{"SurahNumber":19,"VerseNumber":73,"Text":"Açık ayetlerimiz okunduğu zaman kâfirler, mü´minlere «Hangimizin sosyal konumu daha üstün, hangimizin itibarı daha yüksektir» derler"},{"SurahNumber":19,"VerseNumber":74,"Text":"Oysa biz eski dönemlerde onlardan daha varlıklı ve daha gösterişli nice kuşakları yokettik"},{"SurahNumber":19,"VerseNumber":75,"Text":"Onlara de ki; «rahmeti bol olan Allah sapık yolda olanlara ne kadar geniş maddi imkân verirse versin, sonunda tehdit edildikleri somut azab ile ya da kıyamet günü ile yüzyüze geldiklerinde nasıl olsa kimin sosyal konumunun daha düşük ve kimin askeri gücünün daha zayıf olduğunu öğreneceklerdir.»"},{"SurahNumber":19,"VerseNumber":76,"Text":"Allah doğru yolda olanların sapmazlıklarını pekiştirir. Kalıcı iyi ameller, Rabb´in katında daha iyi ödül kazandırıcı ve daha mutlu akıbete erdiricidirler"},{"SurahNumber":19,"VerseNumber":77,"Text":"Ey Muhammed, şu ayetlerimizi inkâr eden ve «Bana kesinlikle mal ve evlat verilecek» diyen adamı gördün mü"},{"SurahNumber":19,"VerseNumber":78,"Text":"Gaybın bilgisi mi önüne açıldı, yoksa rahmeti bol olan Allah´dan kesin söz mü aldı"},{"SurahNumber":19,"VerseNumber":79,"Text":"Hayır, öyle bir şey yok. Onun söylediklerini yazacağız ve uğrayacağı azabı alabildiğine arttıracağız"},{"SurahNumber":19,"VerseNumber":80,"Text":"Sözünü ettiği malı ve evladı bize kalacak da kendisi yalnız başına huzurumuza gelecektir"},{"SurahNumber":19,"VerseNumber":81,"Text":"Müşrikler, Allah´ı bir yana bırakarak kendilerine destek olsunlar diye çeşitli ilahlar edindiler"},{"SurahNumber":19,"VerseNumber":82,"Text":"Hayır. O düzmece ilahlar, müşriklerin kendilerine yönelik tapınmalarını reddedecekler ve onlara karşı çıkacaklardır"},{"SurahNumber":19,"VerseNumber":83,"Text":"Şeytanları, kâfirlerin üzerine kışkırtıcı olarak saldığımızı görmedin mi"},{"SurahNumber":19,"VerseNumber":84,"Text":"Onların bir an önce yok edilmelerini isteme. Biz onların yaptıklarını ve alıp verdikleri nefesleri tek tek sayıyoruz"},{"SurahNumber":19,"VerseNumber":85,"Text":"O gün kötülükten sakınanları seçkin konuklara yaraşır bir saygınlıkla, rahmeti bol olan Allah´ın huzurunda biraraya getiririz"},{"SurahNumber":19,"VerseNumber":86,"Text":"Buna karşılık ağır günahkârları, susamış hayvan sürüleri gibi cehenneme süreriz"},{"SurahNumber":19,"VerseNumber":87,"Text":"Allah´ın bu yolda yetki verdiği kimseler dışında hiç kimse bir başkasına aracılık, şefaat edemez"},{"SurahNumber":19,"VerseNumber":88,"Text":"Bazı kâfirler «Rahmeti bol olan Allah, evlat edindi» dediler"},{"SurahNumber":19,"VerseNumber":89,"Text":"Sizler, böyle demekle son derece çirkin bir iddia ileri sürdünüz"},{"SurahNumber":19,"VerseNumber":90,"Text":"Bu iddia karşısında nerede ise gökler paramparça olacak, yer yarılacak ve dağlar gürültü ile göçerek yerle bir olacak"},{"SurahNumber":19,"VerseNumber":91,"Text":"Onlar rahmeti bol olan Allah´a çocuk yakıştırdılar diye"},{"SurahNumber":19,"VerseNumber":92,"Text":"Oysa rahmeti bol olan Allah´a çocuk edinmek yakışmaz"},{"SurahNumber":19,"VerseNumber":93,"Text":"Göktekilerin ve yerdekilerin tümü rahmeti bol olan Allah´ın huzuruna kul olarak geleceklerdir"},{"SurahNumber":19,"VerseNumber":94,"Text":"Allah, onları bir bir sayarak hesaba geçirmiştir"},{"SurahNumber":19,"VerseNumber":95,"Text":"Kıyamet günü hepsi O´nun huzuruna teker teker geleceklerdir"},{"SurahNumber":19,"VerseNumber":96,"Text":"İman edip iyi ameller işleyenlere gelince Allah, onlara sevgi armağan edecektir"},{"SurahNumber":19,"VerseNumber":97,"Text":"Ey Muhammed, kötülükten sakınanları müjdeleyesin ve inatçılar güruhunu uyarasın diye biz bu Kur´an´ı ana dilinde indirerek onu kolay anlamanı sağladık"},{"SurahNumber":19,"VerseNumber":98,"Text":"Biz bu inatçılardan önce nice kuşakları yokettik. Şimdi onların hiçbirini ortalıkta görüyor musun, yada onlardan kaynaklanan en zayıf bir ses kulağına geliyor mu"},{"SurahNumber":20,"VerseNumber":1,"Text":"Ta, ha"},{"SurahNumber":20,"VerseNumber":2,"Text":"Biz sana bu Kur´an´ı sıkıntıya düşesin diye indirmedik"},{"SurahNumber":20,"VerseNumber":3,"Text":"Onu Allah´dan korkanlara uyarı olsun diye indirdik"},{"SurahNumber":20,"VerseNumber":4,"Text":"O, yeri ve yüce gökleri yaratan Allah tarafından indirildi"},{"SurahNumber":20,"VerseNumber":5,"Text":"O rahmeti bol olan Allah, Arş´a kurulmuştur"},{"SurahNumber":20,"VerseNumber":6,"Text":"Göklerdeki, yerdeki, bu ikisi arasındaki ve toprağın altındaki tüm varlıklar O´nundur"},{"SurahNumber":20,"VerseNumber":7,"Text":"Söyleyeceğin sözü ister sesli olarak, ister içinden söyle. Çünkü Allah saklıyı da, saklının saklısını da bilir"},{"SurahNumber":20,"VerseNumber":8,"Text":"O kendisinden başka ilah olmayan Allah´dır. Ve en güzel isimler O´nunkilerdir"},{"SurahNumber":20,"VerseNumber":9,"Text":"Sana «Musa olayı» na ilişkin bilgi geldi mi"},{"SurahNumber":20,"VerseNumber":10,"Text":"Hani o bir ateş görünce ailesine dedi ki; «Siz burada kalın, ben bir ateş gördüm. Ya oradan size bir kor getiririm, ya ateşin yakınlarında bize yol gösterecek birini bulurum.»"},{"SurahNumber":20,"VerseNumber":11,"Text":"Ateşin yanına gelince kendisine şöyle seslenildi; «Ey Musa!»"},{"SurahNumber":20,"VerseNumber":12,"Text":"Hiç kuşkusuz ben senin Rabbi´nim. Pabuçlarını çıkar. Çünkü sen kutsal Tuva vadisindesin"},{"SurahNumber":20,"VerseNumber":13,"Text":"Seni ben peygamber seçtim. Şimdi vahyedilecek mesajı dinle"},{"SurahNumber":20,"VerseNumber":14,"Text":"Hiç kuşkusuz ben Allah´ım. Benden başka ilah yoktur. Öyleyse bana kulluk et. Beni anmak için namaz kıl"},{"SurahNumber":20,"VerseNumber":15,"Text":"Herkes yaptıklarının karşılığını görsün diye kıyamet anı kesinlikle gelecektir. Ben o anı neredeyse gizli tuttum"},{"SurahNumber":20,"VerseNumber":16,"Text":"Bu anın geleceğine inanmayanlar, ihtiraslarının tutsağı olanlar seni onun bilincinden uzaklaştırmasın. Yoksa mahvolursun, aşağı düşersin"},{"SurahNumber":20,"VerseNumber":17,"Text":"Sağ elindeki nedir, ya Musa"},{"SurahNumber":20,"VerseNumber":18,"Text":"Musa dedi ki; «O benim değneğimdir. Ona dayanırım. Onunla koyunlarıma yaprak silkerim. Bunlar dışında daha birçok işime de yarar o.»"},{"SurahNumber":20,"VerseNumber":19,"Text":"Allah «onu yere at!» dedi"},{"SurahNumber":20,"VerseNumber":20,"Text":"Musa değneği yere atıverdi. Birde ne görsün! Ansızın sürünen bir yılan oluvermiş"},{"SurahNumber":20,"VerseNumber":21,"Text":"Allah dedi ki; «Al onu yerden, korkma, biz onu eski haline dönüştüreceğiz»"},{"SurahNumber":20,"VerseNumber":22,"Text":"Elini yenine sok da hiçbir organik bozukluk sonucu olmaksızın bir başka mucize olarak ak bir parıltı ile geri çıksın"},{"SurahNumber":20,"VerseNumber":23,"Text":"Böylece sana birkaç büyük mucizemizi göstermek istedik"},{"SurahNumber":20,"VerseNumber":24,"Text":"Şimdi sen Firavun´a git. Çünkü o gerçekten azıttı.»"},{"SurahNumber":20,"VerseNumber":25,"Text":"Musa dedi ki; «Ya Rabbi! Gönlümü genişlet"},{"SurahNumber":20,"VerseNumber":26,"Text":"Görevimi kolaylaştır"},{"SurahNumber":20,"VerseNumber":27,"Text":"Dilimin düğümünü çöz"},{"SurahNumber":20,"VerseNumber":28,"Text":"Böylece söyleyeceklerimi anlayabilsinler"},{"SurahNumber":20,"VerseNumber":29,"Text":"Ailemden bana bir yardımcı armağan et"},{"SurahNumber":20,"VerseNumber":30,"Text":"Kardeşim Harun´u yani"},{"SurahNumber":20,"VerseNumber":31,"Text":"Ona arkamı dayayıp güç kazanmamı sağla"},{"SurahNumber":20,"VerseNumber":32,"Text":"O´nu görevime ortak et"},{"SurahNumber":20,"VerseNumber":33,"Text":"Böylece seni daha çok noksanlıklardan tenzih edelim"},{"SurahNumber":20,"VerseNumber":34,"Text":"Senin adını daha çok analım"},{"SurahNumber":20,"VerseNumber":35,"Text":"Kuşku yok ki, biz senin gözetimin altındayız.»"},{"SurahNumber":20,"VerseNumber":36,"Text":"Ey Musa, bu istediklerin sana verilmiştir"},{"SurahNumber":20,"VerseNumber":37,"Text":"Biz, bundan önce de bir kere daha sana lütufta bulunmuştuk"},{"SurahNumber":20,"VerseNumber":38,"Text":"Hani, annene şu mesajımızı vahyetmiştik"},{"SurahNumber":20,"VerseNumber":39,"Text":"Musa´yı bir sandukaya koy ve nehre at; nehir onu sahile atsın da oradan onu benim ve kendisinin ortak düşmanımız alsın. Gözümün önünde yetişesin diye seni sevgimin kanatları altına aldım"},{"SurahNumber":20,"VerseNumber":40,"Text":"Hani kız kardeşin gidip diyordu ki: “Ona bakacak birini size göstereyim mi?” İşte böylece annen üzülmesin de sevinsin diye seni ona geri vermiştik. Ve sen bir cana kıymıştın da, seni üzüntüden kurtarmıştık. Hem seni bir çok musibetlerle denemiştik. Böylece Medyen halkı arasında yıllarca kalmıştın. Sonra da takdire göre geldin ey Musa"},{"SurahNumber":20,"VerseNumber":41,"Text":"Şimdi seni sırf kendime ayırdım"},{"SurahNumber":20,"VerseNumber":42,"Text":"Sen ve kardeşin ayetlerimle, mucizelerimle gidiniz. Bu arada adımı anmayı hiç ihmal etmeyiniz"},{"SurahNumber":20,"VerseNumber":43,"Text":"Firavun´a gidiniz. Çünkü o gerçekten azıttı"},{"SurahNumber":20,"VerseNumber":44,"Text":"Ona yumuşak sözler söyleyiniz. Belki aklı başına gelir ya da kötü akıbete uğramaktan korkar"},{"SurahNumber":20,"VerseNumber":45,"Text":"Musa ve Harun dediler ki; «Ey Rabbi´miz, korkarız ki, Firavun bize karşı bir taşkınlık yapar, ya da azgınlığını artırır.»"},{"SurahNumber":20,"VerseNumber":46,"Text":"Allah, onlara dedi ki; «korkmayınız. Ben sizinle beraberim. Ben herşeyi işitir, her şeyi görürüm.»"},{"SurahNumber":20,"VerseNumber":47,"Text":"Ona varınız ve deyiniz ki; ´Biz Rabbinin sana gönderdiği elçileriz. İsrailoğullarının bizimle birlikte Mısır´dan ayrılmalarına izin ver. Onlara işkence etme. Sana Rabbi´inden, doğru söylediğimizi kanıtlayacak mucizeler ile geldik. Doğru yola girenler esenliğe ereceklerdir"},{"SurahNumber":20,"VerseNumber":48,"Text":"Bize gelen vahye göre Allah´ın ayetlerini yalanlayarak gerçeğe sırt çevirenler azaba uğrayacaklardır"},{"SurahNumber":20,"VerseNumber":49,"Text":"Firavun «Ey Musa, sizin Rabb´iniz kimdir?» dedi"},{"SurahNumber":20,"VerseNumber":50,"Text":"Musa «Bizim Rabb´imiz, her varlığı farklı niteliklerle donatarak yaratan, sonra da bu varlıkları nitelikleri doğrultusunda yönlendiren Allah´dır.»"},{"SurahNumber":20,"VerseNumber":51,"Text":"Firavun «Peki, bizden önceki kuşakların durumu ne olacak?» dedi"},{"SurahNumber":20,"VerseNumber":52,"Text":"Musa dedi ki; «Onlara ilişkin bilgi Rabb´imin katındaki kitapta yazılıdır benim Rabb´im ne yanılır ne de unutur.»"},{"SurahNumber":20,"VerseNumber":53,"Text":"O size yeryüzünü beşik yaptı, orada sizin için yollar açtı ve gökten su indirdi. O su sayesinde çiftler halinde çeşitli bitkiler bitirdik"},{"SurahNumber":20,"VerseNumber":54,"Text":"Bu bitkilerden kendiniz yiyesiniz ve hayvanlarınızı otlatasınız diye. Sağduyu sahiplerinin bu olaylardan alacakları birçok dersler vardır"},{"SurahNumber":20,"VerseNumber":55,"Text":"Sizleri topraktan yarattık, yine oraya döndüreceğiz ve tekrar dirilterek oradan çıkaracağız"},{"SurahNumber":20,"VerseNumber":56,"Text":"Biz Firavun´a tüm ayetlerimizi gösterdik, fakat o bunları yalanladı, kabul etmeye yanaşmadı"},{"SurahNumber":20,"VerseNumber":57,"Text":"Dedi ki; «Ey Musa, sen bizi büyücülüğünle yurdumuzdan çıkarmaya mı geldin?»"},{"SurahNumber":20,"VerseNumber":58,"Text":"Biz de seninki gibi bir büyü ile karşına çıkacağız. Seninle buluşacağımız bir zaman belirle. Bu randevudan sen de bizde caymayalım. Buluşma yerimiz açık bir düzlük olsun"},{"SurahNumber":20,"VerseNumber":59,"Text":"Musa «Sizinle buluşmamız süslenme gününüzde, halkın toplandığı kuşluk vakti olsun» dedi"},{"SurahNumber":20,"VerseNumber":60,"Text":"Bunun üzerine Firavun dönüp gitti, hilelerini hazırladıktan sonra randevu yerine geldi"},{"SurahNumber":20,"VerseNumber":61,"Text":"Musa onlara dedi ki; «Vay gele başınıza! Allah adına yalan uydurmayınız. Yoksa sizi bir azaba çarptırarak kökünüzü kurutur. Allah´a iftira atan gerçekten aldanmıştır.»"},{"SurahNumber":20,"VerseNumber":62,"Text":"Bunun üzerine büyücüler aralarında gizlice fısıldaşarak durumlarını tartıştılar"},{"SurahNumber":20,"VerseNumber":63,"Text":"Ve dediler ki; «Bu iki adam büyücüdür, sizleri büyüleyerek yurdunuzdan çıkarmak, sizin örnek dininizi ortadan kaldırmak istiyorlar.»"},{"SurahNumber":20,"VerseNumber":64,"Text":"Bütün hilelerinizi biraraya getiriniz, sonra sıra halinde buluşma yerine geliniz. Bugün üstün gelen başarıya ermiştir"},{"SurahNumber":20,"VerseNumber":65,"Text":"Büyücüler «Ey Musa, ya sen önce hünerini göster ya da önce biz hünerimizi ortaya koyalım» dediler"},{"SurahNumber":20,"VerseNumber":66,"Text":"O da: “Hayır siz koyun” dedi. Bir de ne görsün ipleri ve değnekleri büyüleri yüzünden kendisine gerçekten yürüyorlarmış gibi geldi"},{"SurahNumber":20,"VerseNumber":67,"Text":"Bunun üzerine Musa´nın içine korku düştü"},{"SurahNumber":20,"VerseNumber":68,"Text":"Allah ona dedi ki; «Korkma, üstün gelecek olan sensin.»"},{"SurahNumber":20,"VerseNumber":69,"Text":"Sağ elindeki değneğini yere atıver de onların gösterdikleri marifetleri yutuversin. Onların hünerleri, bir büyücü hilesinden ibarettir. Büyücü hiçbir yerde başarılı olamaz"},{"SurahNumber":20,"VerseNumber":70,"Text":"Bunu üzerine büyücüler secdeye kapanarak «Biz Musa ile Harun´un Rabbine inandık» dediler"},{"SurahNumber":20,"VerseNumber":71,"Text":"Firavun dedi ki; «Ben size izin vermeden ona inandınız ha! O size büyücülüğü öğreten elebaşınızdır. andolsun ki, sağlı sollu birer el ve ayağınızı kesecek, arkasından sizi hurma dallarına asacağım, böylece hangimizin azabı daha ağır, daha sürekliymiş, öğreneceksiniz"},{"SurahNumber":20,"VerseNumber":72,"Text":"Büyücüler dediler ki; «Biz seni, bize gelen açık delillere ve yaratıcımıza tercih edemeyiz. Vereceğin hükmü ver. Senin hükmün ancak dünya hayatında geçerli olabilir"},{"SurahNumber":20,"VerseNumber":73,"Text":"Biz Rabbimize inandık. O´ndan günahlarımızı affetmesini ve bize zorla yaptırdığın büyücülüğümüzün suçunu bağışlamasını diliyoruz. Allah´ın ödülü, herkesinkinden daha üstün ve daha kalıcıdır"},{"SurahNumber":20,"VerseNumber":74,"Text":"Kim Rabbine günahkâr olarak gelirse onun için cehennem vardır. O orada ne ölür ve ne de dirilir"},{"SurahNumber":20,"VerseNumber":75,"Text":"Kim Rabbine, iyi ameller işlemiş bir mü´min olarak gelirse işte onlar için yüksek dereceler vardır"},{"SurahNumber":20,"VerseNumber":76,"Text":"Altlarından çeşitli ırmaklar akan «Adn» cennetleri yani. Onlar orada sürekli kalacaklardır. İşte günahlardan arınmışların ödülü budur"},{"SurahNumber":20,"VerseNumber":77,"Text":"Musa´ya «Kullarımı geceleyin yola çıkar, denize değneğini vurarak onlar için kuru bir yol aç, ne yakalanmaktan kork ve ne de boğulmaktan çekin» diye vahyettik"},{"SurahNumber":20,"VerseNumber":78,"Text":"Firavun, ordusu ile peşlerine düştü, fakat denizin suları onları korkunç bir saldırı ile kuşatıverdi"},{"SurahNumber":20,"VerseNumber":79,"Text":"Firavun, soydaşlarını sapıklığa sürükledi, onları doğru yola iletemedi"},{"SurahNumber":20,"VerseNumber":80,"Text":"Ey İsrailoğulları, sizi düşmanınızdan kurtardık. Size Tur´un sağ yanında Tevrat´ı indirmeyi vadettik. Size gökten kudret helvası ile bıldırcın indirdik"},{"SurahNumber":20,"VerseNumber":81,"Text":"Size sunduğumuz temiz rızıklardan yiyiniz. Yiyeceklere ilişkin sınırlarımızı çiğnemeyiniz. Yoksa gazabıma çarpılırsınız. Kim gazabıma çarpılırsa mahvolur"},{"SurahNumber":20,"VerseNumber":82,"Text":"Kuşku yok ki, ben tövbe edip iman edenlere iyi ameller işleyip doğru yoldan ayrılmayanlara karşı affediciyim"},{"SurahNumber":20,"VerseNumber":83,"Text":"Ey Musa, «soydaşlarının önünden koşup gelmenin sebebi nedir?»"},{"SurahNumber":20,"VerseNumber":84,"Text":"Musa, «Ya Rabbi, işte onlar da arkamdan geliyorlar. Ben önlerinden koşarak sana geldim ki, hoşnutluğunu kazanayım» dedi"},{"SurahNumber":20,"VerseNumber":85,"Text":"Allah dedi ki «Biz senin arkandan soydaşlarını sınavdan geçirdik ve Samiri onları yoldan çıkardı.»"},{"SurahNumber":20,"VerseNumber":86,"Text":"Bunun üzerine Musa soydaşlarının yanına öfkeli ve üzgün olarak döndü. Onlara dedi ki: «Rabb´iniz size güzel bir vaadde bulunmadı mı? Sizden ayrılalı çok uzun bir zaman mı geçti, yoksa Allah´ın gazabına çarpılmak istediniz de mi bana verdiğiniz sözden caydınız"},{"SurahNumber":20,"VerseNumber":87,"Text":"Soydaşları dediler ki; «Biz sana verdiğimiz sözden kendi başımıza caymadık. Fakat yanımızda Mısırlılar´a ait birkaç insan yükü süs eşyası getirmiştik. Bu yükleri ateşe attık. Samiri de yanındaki süs eşyalarını ateşe atmıştı"},{"SurahNumber":20,"VerseNumber":88,"Text":"Samiri, o erimiş altınlardan böğüren bir buzağı heykelini yontarak İsrailoğullarının önlerine dikti. Onlar da birbirlerine «İşte sizin ve Musa´nın ilahı budur, fakat Musa onu unuttu» dediler"},{"SurahNumber":20,"VerseNumber":89,"Text":"Oysa onlar, o buzağı heykellerinin kendilerine cevap vermediğini, ne zarar ve ne de fayda dokunduramadığını görmüyorlar mı"},{"SurahNumber":20,"VerseNumber":90,"Text":"Üstelik Harun daha önce onlara «Ey soydaşlarım, bu altın heykel aracılığı ile siz sınav geçiriyorsunuz. Aslında sizin Rabb´iniz rahmeti bol olan Allah´dır. Bana uyunuz ve dediğimi yapınız» demişti"},{"SurahNumber":20,"VerseNumber":91,"Text":"Onlar Harun´a «Musa bize dönünceye kadar bu buzağı heykeline tapmayı sürdüreceğiz» dediler"},{"SurahNumber":20,"VerseNumber":92,"Text":"Musa dönünce dedi ki: «Ey Harun, onların sapıttıklarını gördüğünde seni engelleyen ne oldu"},{"SurahNumber":20,"VerseNumber":93,"Text":"Niye beni izleyerek onlara karşı koymadın? Yoksa emrime karşı mı geldin"},{"SurahNumber":20,"VerseNumber":94,"Text":"Harun Musa´ya «Ey anamın oğlu, saçımı sakalımı çekme, ben ´İsrailoğullarını birbirlerine düşürdün, sözümü tutmadın´ diyeceksin diye korktum» dedi"},{"SurahNumber":20,"VerseNumber":95,"Text":"Bunun üzerine Musa «Ey Samiri, peki senin amacın neydi?» dedi"},{"SurahNumber":20,"VerseNumber":96,"Text":"Samiri dedi ki; «Ben onların görmediklerini gördüm. Bana gelen ilahi elçinin ayak izlerinden avucumu doldurarak onu erimiş altın külçesinin bulunduğu potaya attım. Böyle yapmamın iyi olacağı içime doğdu.»"},{"SurahNumber":20,"VerseNumber":97,"Text":"Musa ona dedi ki: «Çekil karşımdan» Sen hayatı boyunca insanlara ´Bana değmeyin´ demeye mahkûm oldun. Ayrıca asla yakanı kurtaramayacağın başka bir cezan daha vardır. Şimdi tapmaya devam ettiğin ilahının başına neler geleceğini gör. Onu ateşte eriteceğiz, sonra da parçalarını denize atacağız"},{"SurahNumber":20,"VerseNumber":98,"Text":"Aslında sizin ilahınız, kendisinden başka ilah olmayan Allah´dır. O´nun bilgisi her şeyi kapsamı içine almıştır"},{"SurahNumber":20,"VerseNumber":99,"Text":"Sana böylece geçmişin bazı olayların anlatıyoruz. Sana katımızdan öğüt içerikli bir kitap verdik"},{"SurahNumber":20,"VerseNumber":100,"Text":"Kim bu kitab´a yüz çevirirse, kıyamet günü ağır bir günah yükünü sırtında taşır"},{"SurahNumber":20,"VerseNumber":101,"Text":"Onlar ebedi olarak bu yükün altında kalırlar. Kıyamet günü bu yük onlar için ne kötü bir yüktür"},{"SurahNumber":20,"VerseNumber":102,"Text":"Sur´a üflendiği gün, o gün günahkârları korkudan ağarmış gözlerle biraraya toplarız"},{"SurahNumber":20,"VerseNumber":103,"Text":"Kısık bir ses tonu ile birbirlerine «Siz dünyada sadece on gün kaldınız» derler"},{"SurahNumber":20,"VerseNumber":104,"Text":"Aralarındaki konuşmaları biz herkesten iyi biliriz. Bu arada en isabetli görüşlüleri «Siz dünyada sadece bir gün kaldınız» derler"},{"SurahNumber":20,"VerseNumber":105,"Text":"Ey Muhammed, sana dağlara ilişkin soru sorarlar. De ki; Rabb´im onları ufalayıp havada savurur"},{"SurahNumber":20,"VerseNumber":106,"Text":"Yerlerini dümdüz ve çırılçıplak bir alana dönüştürür"},{"SurahNumber":20,"VerseNumber":107,"Text":"O alanda hiçbir engebe, hiçbir tümsek göremezsin"},{"SurahNumber":20,"VerseNumber":108,"Text":"O gün insanlar, hiç sağa sola sapmaksızın, kendilerini toplamaya çağıran görevlinin adımlarını izlerler. Rahmeti bol olan Allah´ın korkusu ile tüm sesler kısılmıştır. Bu yüzden fısıltıdan başka bir şey duyamazsın"},{"SurahNumber":20,"VerseNumber":109,"Text":"O gün rahmeti bol olan Allah´ın izin verdikleri ve sözünden hoşlandıkları dışında hiç kimsenin aracılığı, şefaati işe yaramaz"},{"SurahNumber":20,"VerseNumber":110,"Text":"Allah, insanların geçmişlerini ve geleceklerini tümü ile bilir"},{"SurahNumber":20,"VerseNumber":111,"Text":"O gün bütün yüzler, diri ve tüm varlıkları gözetip yöneten Allah´ın karşısında öne eğiktir. Sırtında zulüm yükü taşıyanlar perişan olmuşlardır"},{"SurahNumber":20,"VerseNumber":112,"Text":"Mü´min oldukları halde iyi ameller işleyenler ne haksızlığa ve ne de ödül kısıntısına uğramaktan korkarlar"},{"SurahNumber":20,"VerseNumber":113,"Text":"Biz bu Kur´anı böylece sana Arapça bir kitap olarak indirdik. Bu kitapta çeşitli tehditlere yer verdik ki, insanlar kötülüklerden sakınsınlar ya da gönüllerinde uyarıcı bir iz bırakır"},{"SurahNumber":20,"VerseNumber":114,"Text":"Gerçek egemen olan Allah yücedir. Ey Muhammed, Kur´anın sana vahyedilişi sona ermeden onu okumakta acele etme ve ´Rabb´im bilgimi artır´ de"},{"SurahNumber":20,"VerseNumber":115,"Text":"Biz vaktiyle Adem´e o yasak ağacın meyvasından yememesini tembih ettik. Fakat o bu tembihimizi unuttu. Onda güçlü irade bulamadık"},{"SurahNumber":20,"VerseNumber":116,"Text":"Hani meleklere «Adem´e secde ediniz» dedik de hemen secde ettiler. Yalnız iblis bu emre uymadı"},{"SurahNumber":20,"VerseNumber":117,"Text":"Bunun üzerine dedik ki: «Ey Adem, bu şeytan senin ve eşinin düşmanıdır. Sakın sizi cennetten çıkarmasın. Yoksa sıkıntı çeker, mutsuz olursun.»"},{"SurahNumber":20,"VerseNumber":118,"Text":"Şimdi cennette acıkmayacaksın, çıplak kalmayacaksın"},{"SurahNumber":20,"VerseNumber":119,"Text":"Yine burada susuzluk çekmeyecek, sıcaktan kavrulmayacaksın"},{"SurahNumber":20,"VerseNumber":120,"Text":"Fakat şeytan «Ey Adem, ölümsüzlük ağacını ve hiç yıkılmayacak egemenliğin sırrını sana göstereyim mi?» diyerek onu ayarttı"},{"SurahNumber":20,"VerseNumber":121,"Text":"Böylece ikisi de o ağacın meyvasından yediler. Meyvayı tadar tatmaz ayıp yerlerinin farkına vardılar. Bunun üzerine cennetteki ağaçların yaprakları ile örtünmeye koyuldular. Adem Rabb´inin emrine karşı geldi ve yoldan çıktı"},{"SurahNumber":20,"VerseNumber":122,"Text":"Fakat bir süre sonra Rabb´i, onu seçkinlerden yaptı, tövbesini kabul ederek kendisini doğru yola iletti"},{"SurahNumber":20,"VerseNumber":123,"Text":"Allah dedi ki; Her ikiniz de cennetten yere ininiz. Sizler birbirinizin düşmanısınız. Benden size bir hidayet geldiğinde kim benim doğru yola çağıran mesajıma uyarsa o, ne sapıtır ve ne de sıkıntıya düşer"},{"SurahNumber":20,"VerseNumber":124,"Text":"Ama kim benim uyarıcı mesajıma sırt çevirirse o geçim sıkıntısına düşer ve kıyamet günü onu kör olarak toplantı yerine süreriz"},{"SurahNumber":20,"VerseNumber":125,"Text":"O der ki «Ya Rabb´i, beni niye kör olarak toplantı yerine sürdün, oysa daha önce benim gözlerim görüyordu.»"},{"SurahNumber":20,"VerseNumber":126,"Text":"Allah da ona der ki: «İşte böyle. Vaktiyle sana ayetlerim geldi de onları unutmuştun. Bugün de böylece tarafımdan unutulursun"},{"SurahNumber":20,"VerseNumber":127,"Text":"Biz azıtarak Rabb´inin ayetlerine inanmayanları işte böyle cezalandırırız. Hiç kuşkusuz ahiret azabı daha ağır ve daha süreklidir"},{"SurahNumber":20,"VerseNumber":128,"Text":"Vaktiyle yok ettiğimiz nice eski kuşakların acı sonları onları doğru yola iletmiyor mu? Oysa onlar bu yok edilmiş kuşakların oturdukları konutları geziyorlar. Sağduyu sahiplerinin bu olaylardan çıkaracağı birçok dersler vardır"},{"SurahNumber":20,"VerseNumber":129,"Text":"Eğer Rabb´inin daha önce verilmiş bir hükmü ve belirlenmiş bir vadesi olmasaydı yok edilmeleri kaçınılmaz olurdu"},{"SurahNumber":20,"VerseNumber":130,"Text":"Ey Muhammed, öyleyse onların söylediklerine sabret. Güneşin doğuşundan ve batışından önce Rabb´ini övgü ile noksanlıklardan tenzih et; gecenin bir bölümü ile gündüzün başlangıcı ile sonunda da O´nu noksanlıklardan tenzih et ki, karşılığında hoşnut olasın"},{"SurahNumber":20,"VerseNumber":131,"Text":"Sınavdan geçirmek amacı ile bazı kâfirlere verdiğimiz dünya hayatına ilişkin çekici nimetlere sakın göz dikme. Rabb´inin katındaki rızık daha değerli ve daha süreklidir"},{"SurahNumber":20,"VerseNumber":132,"Text":"Ey Muhammed, yakınlarına namaz kılmayı emret, kendin de onu sürekli olarak kıl. Senden geçim peşinde koşmanı istemiyoruz. Biz geçimini sağlarız. Mutlu son, kötülüklerden sakınanların olacaktır"},{"SurahNumber":20,"VerseNumber":133,"Text":"Müşrikler «Muhammed bize Rabb´inden bir mucize getirseydi ya» dediler. Onlara daha önce inen kutsal sayfalara ilişkin açıklamalar gelmedi mi"},{"SurahNumber":20,"VerseNumber":134,"Text":"Eğer onları daha önce azaba çarptırarak yok etseydik; «Ey Rabb´imiz, bu rezilliğe ve perişanlığa düşmeden önce bize bir peygamber gönderseydin de ayetlerine uysaydık, olmaz mıydı?» diyeceklerdi"},{"SurahNumber":20,"VerseNumber":135,"Text":"Onlara de ki: «Şimdi siz de biz de bekleme dönemindeyiz. Bekleyiniz, ilerde hangimizin düz yolda olduğunu, hangimizin doğru yönde ilerlediğini öğreneceksiniz.»"}]}