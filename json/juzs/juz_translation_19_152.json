{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"و کسانی که به لقای ما امید ندارند گویند چرا فرشتگان بر ما نازل نمی‌شوند، یا چرا پروردگارمان را نمی‌بینیم؟ در دلشان استکباری‌ورزیدند و سرکشی بزرگی کردند"},{"SurahNumber":25,"VerseNumber":22,"Text":"روزی که فرشتگان را ببینند، آن روز بشارتی برای گناهکاران نیست، و گویند حرمان نصیب شماست‌"},{"SurahNumber":25,"VerseNumber":23,"Text":"و به هرگونه کاری که کرده‌اند می‌پردازیم و آن را هیچ و پوچ می‌گردانیم‌"},{"SurahNumber":25,"VerseNumber":24,"Text":"در آن روز بهشتیان خوش جایگاه‌تر و مرفه‌ترند"},{"SurahNumber":25,"VerseNumber":25,"Text":"و روزی که آسمان با ابرها بشکافد و فرشتگان فرو فرستاده شوند"},{"SurahNumber":25,"VerseNumber":26,"Text":"در چنین روزی فرمانروایی بر حق از آن خداوند رحمان است، و روزی است که بر کافران سخت و سنگین است‌"},{"SurahNumber":25,"VerseNumber":27,"Text":"و روزی است که ستمکار [مشرک‌] دست [حسرت‌] می‌گزد و می‌گوید کاش من راه [پیروی از] پیامبر را پیش می‌گرفتم‌"},{"SurahNumber":25,"VerseNumber":28,"Text":"وای بر من کاش من فلانی را دوست نمی‌گرفتم‌"},{"SurahNumber":25,"VerseNumber":29,"Text":"او مرا از پند [قرآن‌] پس از آنکه برایم آمده بود، دور و گمراه کرد، و شیطان تنها گذار انسان است‌"},{"SurahNumber":25,"VerseNumber":30,"Text":"و پیامبر گوید پروردگارا قوم من این قرآن را وانهادند"},{"SurahNumber":25,"VerseNumber":31,"Text":"و بدین‌سان برای هر پیامبری دشمنی از گناهکاران قرار دادیم، و پروردگارت بس رهنما و یاور است‌"},{"SurahNumber":25,"VerseNumber":32,"Text":"و کافران گویند چرا قرآن یکباره بر او نازل نمی‌شود؟ بدین‌سان [نازل می‌شود] تا دل تو را به آن استوار داریم و آن را چنانکه باید و شاید بخوانیم‌"},{"SurahNumber":25,"VerseNumber":33,"Text":"و [کافران‌] به نزد تو هیچ مثلی نیاورند، مگر آنکه [جوابی‌] بر حق و خوش‌بیان‌تر برایت بیاوریم‌"},{"SurahNumber":25,"VerseNumber":34,"Text":"[آری‌] کسانی که به سوی جهنم بر روی چهره‌هایشان محشور شوند، اینان بدمرتبه‌تر و گمراه‌ترند"},{"SurahNumber":25,"VerseNumber":35,"Text":"و به راستی به موسی کتاب آسمانی دادیم و برادرش هارون را همراه او دستیار گرداندیم‌"},{"SurahNumber":25,"VerseNumber":36,"Text":"آنگاه گفتیم که به سوی قومی که آیات ما را دروغ انگاشتند بروید، آنگاه به کلی نابودشان کردیم‌"},{"SurahNumber":25,"VerseNumber":37,"Text":"و قوم نوح چون پیامبران را دروغگو انگاشتند، غرقه‌شان کردیم و آنان را برای مردم مایه عبرت ساختیم، و برای ستمکاران [مشرک‌] عذابی دردناک آماده ساختیم‌"},{"SurahNumber":25,"VerseNumber":38,"Text":"و عاد و ثمود و اصحاب رس و نسلهایی فراوان را در میان اینان [هلاک کردیم‌]"},{"SurahNumber":25,"VerseNumber":39,"Text":"و برای هر یک مثلها زدیم و همه را یکایک هلاک ساختیم‌"},{"SurahNumber":25,"VerseNumber":40,"Text":"و به سراغ شهری که بر آن باران بلا باریده شده بود، رفتند، آیا آن را نمی‌دیدند، یا بلکه امیدی به حشر و نشر نداشتند"},{"SurahNumber":25,"VerseNumber":41,"Text":"و چون تو را می‌دیدند جز به ریشخندت نمی‌گرفتند [و می‌گفتند] آیا این همان کسی است که خداوند به پیامبری برانگیخته است؟"},{"SurahNumber":25,"VerseNumber":42,"Text":"چه بسا نزدیک بود که ما را از پرستش خدایانمان -اگر در راه آنان مقاومت نمی‌کردیمبیراه کند، و به زودی، چون عذاب را بینند، بدانند که چه کسی گمراه‌تر است‌"},{"SurahNumber":25,"VerseNumber":43,"Text":"آیا آن کس را که هوای نفسش را خدای خود گرفته بود، ندیده‌ای، آیا تو نگهبان او هستی؟"},{"SurahNumber":25,"VerseNumber":44,"Text":"یا گمان می‌کنی که بیشترینه آنان گوش شنوا دارند یا تعقل می‌کنند، آنان جز همانند چارپایان نیستند، بلکه ایشان گمراه‌ترند"},{"SurahNumber":25,"VerseNumber":45,"Text":"آیا نیندیشیده‌ای که پروردگارت چگونه سایه را می‌گسترد، و اگر می‌خواست آن را ساکن می‌گرداند، سپس خورشید را نمایانگر آن می‌گردانیم‌"},{"SurahNumber":25,"VerseNumber":46,"Text":"سپس آن را اندک اندک به سوی خود باز می‌گیریم‌"},{"SurahNumber":25,"VerseNumber":47,"Text":"و او کسی است که شب را برای شما پرده‌پوش و خواب را آرام‌بخش گرداند و روز را مایه جنب و جوش ساخت‌"},{"SurahNumber":25,"VerseNumber":48,"Text":"و او کسی است که بادها را پیشاپیش رحمتش [باران‌] مژده‌بخش می‌فرستد، و از آسمان آبی بس پاکیزه فرو فرستادیم‌"},{"SurahNumber":25,"VerseNumber":49,"Text":"تا بدان سرزمینی پژمرده را زنده گردانیم و آن را به چارپایان و مردمان بسیاری از آنان که آفریده‌ایمشان می‌نوشانیم‌"},{"SurahNumber":25,"VerseNumber":50,"Text":"و به راستی که آن را گونه‌گونه برایشان بیان داشتیم تا پند گیرند، و بیشترینه مردم، چیزی غیر از ناسپاسی نخواستند"},{"SurahNumber":25,"VerseNumber":51,"Text":"و اگر می‌خواستیم در هر شهری [پیامبر] هشداردهنده‌ای برمی‌انگیختیم‌"},{"SurahNumber":25,"VerseNumber":52,"Text":"پس، از کافران اطاعت مکن و با آنان به سختی جهاد کن‌"},{"SurahNumber":25,"VerseNumber":53,"Text":"و او کسی است که دو دریا را به هم برآمیخت این یک شیرین و خوشگوار، و این یک شور و تلخ و در میان آن دو برزخ و حایلی جداگر قرار داد"},{"SurahNumber":25,"VerseNumber":54,"Text":"و او کسی است که از آب انسانی آفرید، و او را دارای پیوند نسبی و سببی گردانید و پروردگار تو تواناست‌"},{"SurahNumber":25,"VerseNumber":55,"Text":"و به جای خداوند چیزی را می‌پرستند که نه سودی برایشان دارد و نه زیانی، و کافر بر مخالفت پروردگارش پشتیبان [دیگران‌] است‌"},{"SurahNumber":25,"VerseNumber":56,"Text":"و ما تو را جز مژده رسان و هشداردهنده نفرستاده‌ایم‌"},{"SurahNumber":25,"VerseNumber":57,"Text":"بگو برای آن از شما مزدی نمی‌طلبم، مگر اینکه کسی بخواهد که به سوی پروردگارش راه برد"},{"SurahNumber":25,"VerseNumber":58,"Text":"و بر [خداوند] زنده‌ای که نمی‌میرد توکل کن و شاکرانه او را تسبیح گوی و او به گناهان بندگانش بس آگاه است‌"},{"SurahNumber":25,"VerseNumber":59,"Text":"همان کسی که آسمانها و زمین و مابین آنها را در شش روز آفرید و سپس بر عرش استیلاء یافت، اوست خداوند رحمان، و درباره‌اش از [فردی‌] آگاه بپرس‌"},{"SurahNumber":25,"VerseNumber":60,"Text":"و چون به آنان گفته شود به خداوند رحمان سجده برید، گویند رحمان دیگر کیست، آیا به چیزی که تو می‌فرمایی سجده بریم؟ و بر رمیدگیشان می‌افزاید"},{"SurahNumber":25,"VerseNumber":61,"Text":"بزرگا کسی که در آسمان برجهایی آفریده است و در آنها چراغی و ماهی تابان قرار داده است‌"},{"SurahNumber":25,"VerseNumber":62,"Text":"و او کسی است که شب و روز را پیایند همدیگر آفرید، تا هر که خواهد پند گیرد یا خواهد سپاس گزارد"},{"SurahNumber":25,"VerseNumber":63,"Text":"و بندگان خدای رحمان کسانی‌اند که روی زمین فروتنانه راه می‌روند، و چون نادانان ایشان را مخاطب سازند، سلیمانه پاسخ دهند"},{"SurahNumber":25,"VerseNumber":64,"Text":"و کسانی که برای پروردگارشان به سجده و قیام شب زنده‌داری کنند"},{"SurahNumber":25,"VerseNumber":65,"Text":"و کسانی که گویند پروردگارا از ما عذاب جهنم را بگردان، چرا که عذاب آن سخت و سنگین است‌"},{"SurahNumber":25,"VerseNumber":66,"Text":"آن بد جایگاه و منزلگاهی است‌"},{"SurahNumber":25,"VerseNumber":67,"Text":"و کسانی که چون انفاق کنند، اسراف نمی‌کنند و بخل نمی‌ورزند و در میان این دو اعتدالی هست‌"},{"SurahNumber":25,"VerseNumber":68,"Text":"و کسانی که در جنب خداوند خدای دیگری را نمی‌پرستند و هیچ نفسی را که خداوند [کشتنش را] حرام داشته، جز به حق نمی‌کشند، و زنا نمی‌کنند، و هر کس چنین کند [عقوبت‌] گناه را خواهد دید"},{"SurahNumber":25,"VerseNumber":69,"Text":"در روز قیامت عذابش دو چندان شود، و به خواری و زاری جاودانه در آن [عذاب‌] بماند"},{"SurahNumber":25,"VerseNumber":70,"Text":"مگر کسی که توبه کند و ایمان ورزد و عملی صالح پیشه کند، و اینان کسانی هستند که خداوند سیئاتشان را به حسنات بدل می‌کند، و خداوند آمرزگار مهربان است‌"},{"SurahNumber":25,"VerseNumber":71,"Text":"و هر کس توبه کند و عمل صالح پیشه کند، حقا که به درگاه خداوند چنانکه باید و شاید توبه کرده است‌"},{"SurahNumber":25,"VerseNumber":72,"Text":"و نیز کسانی که در مجلس باطل حضور نیابند و چون بر امری لغو بگذرند کریمانه بگذرند"},{"SurahNumber":25,"VerseNumber":73,"Text":"و کسانی که چون آیات پروردگارشان را فرایادشان دهند، هنگام شنیدن آن ناشنواوار و نابیناوار به سجده درنیایند"},{"SurahNumber":25,"VerseNumber":74,"Text":"و کسانی که گویند پروردگارا به ما از همسرانمان و زاد و رودمان مایه روشنی چشم ببخش، و ما را پیشوای پرهیزگاران قرار ده‌"},{"SurahNumber":25,"VerseNumber":75,"Text":"اینانند که غرفه‌های بهشتی را به خاطر صبری که [در شداید] ورزیده‌اند، نصیب می‌برند، و در آنجا با تحیت و سلام روبه‌رو می‌شوند"},{"SurahNumber":25,"VerseNumber":76,"Text":"جاودانه در آنند، چه نیکو جایگاه و منزلگاهی است‌"},{"SurahNumber":25,"VerseNumber":77,"Text":"بگو اگر دعایتان نباشد، پروردگار من به شما اعتنایی ندارد، و به راستی که [حقایق‌] را دروغ انگاشته‌اید، و زودا که [عذابتان‌] گریبانگیر شود"},{"SurahNumber":26,"VerseNumber":1,"Text":"طسم طا سین میم"},{"SurahNumber":26,"VerseNumber":2,"Text":"این آیات کتاب روشنگرست‌"},{"SurahNumber":26,"VerseNumber":3,"Text":"چه بسا تو جانت را می‌فرسایی که چرا [مشرکان‌] مؤمن نمی‌شوند"},{"SurahNumber":26,"VerseNumber":4,"Text":"اگر معجزه‌ای از آسمان بر آنان نازل می‌کنیم، آنگاه گردنهایشان را [به تسلیم‌] در برابر آن فرود خواهند آورد"},{"SurahNumber":26,"VerseNumber":5,"Text":"و هیچ یادی نوپدید از سوی خدای رحمان برای آنان نیامد مگر آنکه از آن رویگردان بودند"},{"SurahNumber":26,"VerseNumber":6,"Text":"به راستی که آن را دروغ انگاشتند، زودا که خبر [و نتیجه‌] آنچه ریشخندش می‌کردند برایشان بیاید"},{"SurahNumber":26,"VerseNumber":7,"Text":"آیا به زمین ننگریسته‌اند که چه بسیار در آن از هر جفت ارزشمندی رویانده‌ایم‌"},{"SurahNumber":26,"VerseNumber":8,"Text":"بی‌گمان در این مایه عبرتی هست، ولی بیشترینه آنان مؤمن نیستند"},{"SurahNumber":26,"VerseNumber":9,"Text":"و بی‌گمان پروردگارت پیروزمند مهربان است‌"},{"SurahNumber":26,"VerseNumber":10,"Text":"و چنین بود که پروردگارت به موسی ندا در داد که به سوی قوم ستم‌پیشه برو"},{"SurahNumber":26,"VerseNumber":11,"Text":"قوم فرعون، که آیا پروا نمی‌کنید؟"},{"SurahNumber":26,"VerseNumber":12,"Text":"گفت پروردگارا من می‌ترسم که مرا دروغگو بینگارند"},{"SurahNumber":26,"VerseNumber":13,"Text":"و دلم تنگ می‌شود و زبانم گشاده نیست، پس به هارون نیز [برای همکاری‌] پیام بفرست‌"},{"SurahNumber":26,"VerseNumber":14,"Text":"و آنان را بر من [ادعای‌] گناهی هست، لذا می‌ترسم که مرا بکشند"},{"SurahNumber":26,"VerseNumber":15,"Text":"فرمود چنین نیست معجزات ما را [همراه‌] ببرید، ما خود همراه شما شنوا هستیم‌"},{"SurahNumber":26,"VerseNumber":16,"Text":"به سوی فرعون بروید و بگویید ما پیامبر پروردگار جهانیان هستیم‌"},{"SurahNumber":26,"VerseNumber":17,"Text":"برای اینکه را همراه ما بفرستی‌"},{"SurahNumber":26,"VerseNumber":18,"Text":"[فرعون‌] گفت آیا تو را در کودکی در میان خود پرورش ندادیم؟ و سالهایی از عمرت را در نزد ما به سر نبردی؟"},{"SurahNumber":26,"VerseNumber":19,"Text":"و کاری را که کرده بودی کردی و تو از کافر [نعمت‌]انی‌"},{"SurahNumber":26,"VerseNumber":20,"Text":"گفت آن کار را در هنگامی می‌کردم که از سرگشتگان بودم‌"},{"SurahNumber":26,"VerseNumber":21,"Text":"آنگاه چون از شما ترسیدم از شما گریختم، سپس پروردگارم به من حکمت بخشید و مرا از پیامبران گردانید"},{"SurahNumber":26,"VerseNumber":22,"Text":"و آیا این نعمتی است که بر من منت می‌نهی که بنی‌اسرائیل را به بردگی کشانده‌ای؟"},{"SurahNumber":26,"VerseNumber":23,"Text":"فرعون گفت و \"پروردگار جهانیان\" دیگر چیست؟"},{"SurahNumber":26,"VerseNumber":24,"Text":"گفت اگر ایقان داشته باشید، پروردگار آسمانها و زمین است و آنچه در میان آنهاست‌"},{"SurahNumber":26,"VerseNumber":25,"Text":"[فرعون‌] به اطرافیانش گفت آیا نمی‌شنوید؟"},{"SurahNumber":26,"VerseNumber":26,"Text":"[موسی‌] گفت پروردگار شما و پروردگار نیاکان نخستین شما"},{"SurahNumber":26,"VerseNumber":27,"Text":"[فرعون‌] گفت بی‌شک پیامبرتان که به سوی شما فرستاده شده است، دیوانه است‌"},{"SurahNumber":26,"VerseNumber":28,"Text":"[موسی‌] گفت اگر تعقل کنید [او] پروردگار مشرق و مغرب است و آنچه در میان آنهاست‌"},{"SurahNumber":26,"VerseNumber":29,"Text":"[فرعون‌] گفت اگر خدایی جز من برگزینی، تو را از زندانیان خواهم ساخت‌"},{"SurahNumber":26,"VerseNumber":30,"Text":"[موسی‌] گفت ولو معجزه‌ای آشکار برایت بیاورم؟"},{"SurahNumber":26,"VerseNumber":31,"Text":"[فرعون‌] گفت اگر راست می‌گویی بیاورش‌"},{"SurahNumber":26,"VerseNumber":32,"Text":"آنگاه [موسی‌] عصایش را درانداخت و ناگهان به صورت اژدهایی آشکار درآمد"},{"SurahNumber":26,"VerseNumber":33,"Text":"و دستش را [از گریبانش‌] بیرون آورد، و ناگهان سپید و درخشان در دید تماشاگران پدیدار شد"},{"SurahNumber":26,"VerseNumber":34,"Text":"[فرعون‌] به بزرگان پیرامونش گفت این [مرد] جادوگری داناست‌"},{"SurahNumber":26,"VerseNumber":35,"Text":"می‌خواهد شما را با جادویش از سرزمینتان آواره کند، تا رأی شما چه باشد"},{"SurahNumber":26,"VerseNumber":36,"Text":"گفتند او و برادرش را [به نحوی‌] بازدار و گردآورندگان [جادوگران‌] را به شهرها بفرست‌"},{"SurahNumber":26,"VerseNumber":37,"Text":"تا هر جادوگر دانایی را به حضورت بیاورند"},{"SurahNumber":26,"VerseNumber":38,"Text":"آنگاه جادوگران در موعد روزی معین گرد آورده شدند"},{"SurahNumber":26,"VerseNumber":39,"Text":"و به مردم گفته شد آیا شما هم جمع می‌شوید؟"},{"SurahNumber":26,"VerseNumber":40,"Text":"باشد که اگر جادوگران پیروز شدند از آنان پیروی کنیم‌"},{"SurahNumber":26,"VerseNumber":41,"Text":"چون جادوگران [گرد] آمدند به فرعون گفتند آیا اگر ما پیروز شویم، پاداشی داریم؟"},{"SurahNumber":26,"VerseNumber":42,"Text":"[فرعون‌] گفت آری و شما در آن صورت از نزدیکان [من‌] خواهید بود"},{"SurahNumber":26,"VerseNumber":43,"Text":"موسی به آنان گفت چیزی را که اندازنده‌اش هستید، بیندازید"},{"SurahNumber":26,"VerseNumber":44,"Text":"آنگاه ریسمانها و چوبدستی‌هایشان را در انداختند و گفتند به جاه و جلال فرعون که ما پیروز خواهیم شد"},{"SurahNumber":26,"VerseNumber":45,"Text":"سپس موسی عصایش را درانداخت [که اژدها شد] و ناگهان برساخته‌هایشان را فرو بلعید"},{"SurahNumber":26,"VerseNumber":46,"Text":"و جادوگران به سجده افتادند"},{"SurahNumber":26,"VerseNumber":47,"Text":"گفتند به پروردگار جهانیان ایمان آوردیم‌"},{"SurahNumber":26,"VerseNumber":48,"Text":"پروردگار موسی و هارون‌"},{"SurahNumber":26,"VerseNumber":49,"Text":"[فرعون‌] گفت آیا پیش از آنکه به شما اجازه دهم به او ایمان آوردید، بی‌شک او بزرگتر [و آموزگار] شماست که به شما جادوگری آموخته است به زودی خواهید دانست، دستان و پاهایتان را در خلاف جهت همدیگر خواهم برید، سپس همگی‌تان را به دار خواهم زد"},{"SurahNumber":26,"VerseNumber":50,"Text":"[جادوگران‌] گفتند باکی نیست، ما به پروردگارمان روی آورده‌ایم‌"},{"SurahNumber":26,"VerseNumber":51,"Text":"ما امید داریم که پروردگارمان خطاهای ما را ببخشد چرا که نخستین ایمان آورندگان بوده‌ایم‌"},{"SurahNumber":26,"VerseNumber":52,"Text":"و به موسی وحی کردیم که بندگان مرا شبانه روانه کن، که شما تعقیب می‌شوید"},{"SurahNumber":26,"VerseNumber":53,"Text":"آنگاه فرعون گردآورندگان را به شهرها فرستاد"},{"SurahNumber":26,"VerseNumber":54,"Text":"[آنان درباره یاران موسی‌] گفتند اینان گروهکی اندکشمارند"},{"SurahNumber":26,"VerseNumber":55,"Text":"و ایشان ما را به خشم آورده‌اند"},{"SurahNumber":26,"VerseNumber":56,"Text":"و ما انبوهی مسلح هستیم‌"},{"SurahNumber":26,"VerseNumber":57,"Text":"آنگاه ایشان را از باغها و چشمه‌ها آواره کردیم‌"},{"SurahNumber":26,"VerseNumber":58,"Text":"و از گنجها و جایگاه نیکو"},{"SurahNumber":26,"VerseNumber":59,"Text":"و بدین‌سان آنها را به بنی‌اسرائیل به میراث دادیم‌"},{"SurahNumber":26,"VerseNumber":60,"Text":"سپس ایشان را به هنگام طلوع آفتاب دنبال کردند"},{"SurahNumber":26,"VerseNumber":61,"Text":"و چون دو گروه همدیگر را دیدند، یاران موسی گفتند، ما گیر افتاده‌ایم‌"},{"SurahNumber":26,"VerseNumber":62,"Text":"[موسی‌] گفت چنین نیست، پروردگارم با من است و به زودی مرا راهنمایی خواهد کرد"},{"SurahNumber":26,"VerseNumber":63,"Text":"سپس به موسی وحی کردیم که با عصایت به دریا بزن، آنگاه [دریا] بشکافت و هر پاره‌ای از آن همچون کوهی بزرگ بود"},{"SurahNumber":26,"VerseNumber":64,"Text":"و دیگران را به آنجا نزدیک کردیم‌"},{"SurahNumber":26,"VerseNumber":65,"Text":"و موسی و همراهانش، همگیشان را رهانیدیم‌"},{"SurahNumber":26,"VerseNumber":66,"Text":"سپس دیگران را غرقه ساختیم‌"},{"SurahNumber":26,"VerseNumber":67,"Text":"بی‌گمان در این مایه عبرتی هست، و بیشترینه آنان مؤمن نبودند"},{"SurahNumber":26,"VerseNumber":68,"Text":"همانا پروردگارت پیروزمند مهربان است‌"},{"SurahNumber":26,"VerseNumber":69,"Text":"و بر آنان داستان ابراهیم را بخوان‌"},{"SurahNumber":26,"VerseNumber":70,"Text":"چنین بود که به پدرش و قومش گفت که شما چه می‌پرستید؟"},{"SurahNumber":26,"VerseNumber":71,"Text":"گفتند بتانی می‌پرستیم و در خدمت آنها معتکفیم‌"},{"SurahNumber":26,"VerseNumber":72,"Text":"[ابراهیم‌] گفت آیا چون آنان را به پرستش می‌خوانید، ندای شما را می‌شنوند؟"},{"SurahNumber":26,"VerseNumber":73,"Text":"یا برای شما سودی یا زیانی دارند"},{"SurahNumber":26,"VerseNumber":74,"Text":"گفتند نه ولی پدرانمان را یافتیم که چنین می‌کردند"},{"SurahNumber":26,"VerseNumber":75,"Text":"[ابراهیم‌] گفت آیا در آنچه می‌پرستید تامل نکرده‌اید؟"},{"SurahNumber":26,"VerseNumber":76,"Text":"هم شما و هم نیاکان کهنتان‌"},{"SurahNumber":26,"VerseNumber":77,"Text":"[بدانید که‌] آنها دشمن منند، بر خلاف پروردگار جهانیان‌"},{"SurahNumber":26,"VerseNumber":78,"Text":"همان کسی که مرا آفریده است و همو که هدایتم می‌کند"},{"SurahNumber":26,"VerseNumber":79,"Text":"و همان کسی که مرا سیر و سیراب می‌سازد"},{"SurahNumber":26,"VerseNumber":80,"Text":"و چون بیمار شدم مرا شفا می‌بخشد"},{"SurahNumber":26,"VerseNumber":81,"Text":"و همان کسی که مرا می‌میراند و سپس [از نو] زنده‌ام می‌سازد"},{"SurahNumber":26,"VerseNumber":82,"Text":"و همان کسی که امید دارم که در روز جزا خطای مرا ببخشد"},{"SurahNumber":26,"VerseNumber":83,"Text":"پروردگارا به من حکمت ببخش و مرا به شایستگان بپیوند"},{"SurahNumber":26,"VerseNumber":84,"Text":"و برای من در میان امتهای آینده سخن [گوی‌] نیک قرار ده‌"},{"SurahNumber":26,"VerseNumber":85,"Text":"و مرا از میراث بران بهشت پرناز و نعمت بدار"},{"SurahNumber":26,"VerseNumber":86,"Text":"و پدرم را بیامرز که او از سرگشتگان بود"},{"SurahNumber":26,"VerseNumber":87,"Text":"و مرا در روزی که [مردم‌] برانگیخته شوند رسوا مساز"},{"SurahNumber":26,"VerseNumber":88,"Text":"[همان‌] روزی که مال و پسران سود ندهد"},{"SurahNumber":26,"VerseNumber":89,"Text":"مگر آنکه کسی دلی پاک و پیراسته [از شک و شرک‌] به نزد خداوند آورد"},{"SurahNumber":26,"VerseNumber":90,"Text":"و بهشت برای پرهیزگاران نزدیک شود"},{"SurahNumber":26,"VerseNumber":91,"Text":"و جهنم برای گمراهان آشکار گردد"},{"SurahNumber":26,"VerseNumber":92,"Text":"و به آنان گفته شود آنچه به جای خداوند می‌پرستیدید کجاست‌"},{"SurahNumber":26,"VerseNumber":93,"Text":"آیا شما را یاری می‌دهند یا خود یاری می‌یابند؟"},{"SurahNumber":26,"VerseNumber":94,"Text":"آنگاه ایشان و گمراهان [دیگر] در آن سرنگون شوند"},{"SurahNumber":26,"VerseNumber":95,"Text":"و سپاهیان ابلیس همگی‌"},{"SurahNumber":26,"VerseNumber":96,"Text":"در حالی که در آنجا با همدیگر ستیزه می‌کنند گویند"},{"SurahNumber":26,"VerseNumber":97,"Text":"به خدا ما در گمراهی آشکار بودیم‌"},{"SurahNumber":26,"VerseNumber":98,"Text":"چرا که شما را با پروردگار جهانیان برابر می‌شمردیم‌"},{"SurahNumber":26,"VerseNumber":99,"Text":"و جز گناهکاران کسی ما را گمراه نکرد"},{"SurahNumber":26,"VerseNumber":100,"Text":"حال هیچ شفیعی نداریم‌"},{"SurahNumber":26,"VerseNumber":101,"Text":"و نه دوستی مهربان‌"},{"SurahNumber":26,"VerseNumber":102,"Text":"کاش برای ما بازگشتی بود، تا آنگاه از مؤمنان می‌شدیم‌"},{"SurahNumber":26,"VerseNumber":103,"Text":"بی‌گمان در این مایه عبرتی هست، و بیشترینه آنان مؤمن نبودند"},{"SurahNumber":26,"VerseNumber":104,"Text":"و همانا پروردگارت پیروزمند مهربان است‌"},{"SurahNumber":26,"VerseNumber":105,"Text":"قوم نوح پیامبران را دروغگو می‌انگاشتند"},{"SurahNumber":26,"VerseNumber":106,"Text":"چنین بود که برادرشان نوح به ایشان گفت آیا [از شرک‌] پروا نمی‌کنید؟"},{"SurahNumber":26,"VerseNumber":107,"Text":"من برای شما پیامبر امینی هستم‌"},{"SurahNumber":26,"VerseNumber":108,"Text":"پس از خدا پروا و از من پیروی کنید"},{"SurahNumber":26,"VerseNumber":109,"Text":"و برای آن از شما پاداشی نمی‌طلبم، پاداش من جز بر پروردگار جهانیان نیست‌"},{"SurahNumber":26,"VerseNumber":110,"Text":"پس از خداوند پروا و از من پیروی کنید"},{"SurahNumber":26,"VerseNumber":111,"Text":"گفتند آیا به تو ایمان بیاوریم، حال آنکه فرومایگان از تو پیروی می‌کنند"},{"SurahNumber":26,"VerseNumber":112,"Text":"[نوح‌] گفت من از [حقیقت‌] آنچه ایشان کرده‌اند آگاهی ندارم‌"},{"SurahNumber":26,"VerseNumber":113,"Text":"اگر دریابید، حساب ایشان جز بر پروردگار من نیست‌"},{"SurahNumber":26,"VerseNumber":114,"Text":"و من طردکننده مؤمنان نیستم‌"},{"SurahNumber":26,"VerseNumber":115,"Text":"من جز هشداردهنده‌ای روشنگر نیستم‌"},{"SurahNumber":26,"VerseNumber":116,"Text":"گفتند ای نوح اگر دست برنداری از سنگسار شدگان خواهی شد"},{"SurahNumber":26,"VerseNumber":117,"Text":"[نوح‌] گفت پروردگارا قوم من مرا دروغگو انگاشتند"},{"SurahNumber":26,"VerseNumber":118,"Text":"پس در میان من و ایشان، چنانکه باید و شاید، داوری کن و مرا و همراهان مؤمنم را رهایی ده‌"},{"SurahNumber":26,"VerseNumber":119,"Text":"آنگاه او و همراهانش را در کشتی پر و گرانبار رهایی دادیم‌"},{"SurahNumber":26,"VerseNumber":120,"Text":"سپس بازماندگان را غرقه ساختیم‌"},{"SurahNumber":26,"VerseNumber":121,"Text":"بی‌گمان در این مایه عبرتی هست، و بیشترینه آنان مؤمن نبودند"},{"SurahNumber":26,"VerseNumber":122,"Text":"و همانا پروردگارت پیروزمند مهربان است‌"},{"SurahNumber":26,"VerseNumber":123,"Text":"قوم عاد پیامبران را دروغگو انگاشتند"},{"SurahNumber":26,"VerseNumber":124,"Text":"چنین بود که برادرشان هود به آنان گفت آیا [از شرک‌] پروا نمی‌کنید؟"},{"SurahNumber":26,"VerseNumber":125,"Text":"من برای شما پیامبری امینم‌"},{"SurahNumber":26,"VerseNumber":126,"Text":"پس از خداوند پروا و از من پیروی کنید"},{"SurahNumber":26,"VerseNumber":127,"Text":"و برای آن از شما پاداشی نمی‌طلبم، پاداش من جز بر پروردگار جهانیان نیست‌"},{"SurahNumber":26,"VerseNumber":128,"Text":"آیا در هر بلندی بنایی از سر بازیچه می‌سازید"},{"SurahNumber":26,"VerseNumber":129,"Text":"و کوشکها[ی استوار] می‌سازید به امید آنکه جاویدان بمانید؟"},{"SurahNumber":26,"VerseNumber":130,"Text":"و چون دست گشایید همچون زورگویان دست گشایید"},{"SurahNumber":26,"VerseNumber":131,"Text":"پس از خداوند پروا و از من پیروی کنید"},{"SurahNumber":26,"VerseNumber":132,"Text":"و از کسی که شما را به آنچه می‌دانید یاری‌تان داد، پروا کنید"},{"SurahNumber":26,"VerseNumber":133,"Text":"شما را با [بخشیدن‌] چارپایان و پسران یاری داد"},{"SurahNumber":26,"VerseNumber":134,"Text":"و نیز باغها و چشمه‌سارها"},{"SurahNumber":26,"VerseNumber":135,"Text":"من از عذاب روزی سهمگین بر شما بیمناکم‌"},{"SurahNumber":26,"VerseNumber":136,"Text":"گفتند برای ما یکسان است چه پند دهی، چه از پنددهندگان نباشی‌"},{"SurahNumber":26,"VerseNumber":137,"Text":"این جز شیوه پیشینیان نیست‌"},{"SurahNumber":26,"VerseNumber":138,"Text":"و ما از عذاب شوندگان نیستیم‌"},{"SurahNumber":26,"VerseNumber":139,"Text":"بدین‌سان او را دروغگو انگاشتند، آنگاه آنان را نابود کردیم، بی‌گمان در این مایه عبرتی هست، و بیشترینه آنان مؤمن نبودند"},{"SurahNumber":26,"VerseNumber":140,"Text":"و همانا پروردگارت پیروزمند مهربان است‌"},{"SurahNumber":26,"VerseNumber":141,"Text":"قوم ثمود [هم‌] پیامبران را دروغگو انگاشتند"},{"SurahNumber":26,"VerseNumber":142,"Text":"چنین بود که برادرشان صالح به آنان گفت آیا [از شرک‌] پروا نمی‌کنید؟"},{"SurahNumber":26,"VerseNumber":143,"Text":"من برای شما پیامبری امینم‌"},{"SurahNumber":26,"VerseNumber":144,"Text":"پس از خداوند پروا و از من پیروی کنید"},{"SurahNumber":26,"VerseNumber":145,"Text":"و برای آن از شما پاداشی نمی‌طلبم، پاداش من جز بر پروردگار جهانیان نیست‌"},{"SurahNumber":26,"VerseNumber":146,"Text":"آیا شما را به حالتی که در اینجا هست در امن و امان رها می‌کنند؟"},{"SurahNumber":26,"VerseNumber":147,"Text":"در باغها و چشمه‌سارها"},{"SurahNumber":26,"VerseNumber":148,"Text":"و کشتزارها و خرمابنانی که بار و بر آنها لطیف است‌"},{"SurahNumber":26,"VerseNumber":149,"Text":"و از کوهها، ماهرانه [برای خود] خانه‌هایی می‌تراشید"},{"SurahNumber":26,"VerseNumber":150,"Text":"پس از خداوند پروا و از من پیروی کنید"},{"SurahNumber":26,"VerseNumber":151,"Text":"و از فرمان گزافکاران اطاعت مکنید"},{"SurahNumber":26,"VerseNumber":152,"Text":"[همان‌] کسانی که در این سرزمین فتنه و فساد می‌کنند و در صلاح نمی‌کوشند"},{"SurahNumber":26,"VerseNumber":153,"Text":"گفتند جز این نیست که تو از جادوزدگانی‌"},{"SurahNumber":26,"VerseNumber":154,"Text":"تو جز بشری همانند ما نیستی، اگر راست می‌گویی معجزه‌ای بیاور"},{"SurahNumber":26,"VerseNumber":155,"Text":"گفت این ماده شتری است که آبشخوری [معین‌] برای او، و آبشخور روزی معین برای شماست‌"},{"SurahNumber":26,"VerseNumber":156,"Text":"و به آن آسیبی نرسانید که عذاب روزی سهمگین گریبانگیرتان خواهد شد"},{"SurahNumber":26,"VerseNumber":157,"Text":"آنگاه آن را پی کردند، و سپس پشیمان شدند"},{"SurahNumber":26,"VerseNumber":158,"Text":"و عذاب ایشان را فرو گرفت، بی‌گمان در این مایه عبرتی هست و بیشترینه آنان مؤمن نبودند"},{"SurahNumber":26,"VerseNumber":159,"Text":"و همانا پروردگارت پیروزمند مهربان است‌"},{"SurahNumber":26,"VerseNumber":160,"Text":"قوم لوط [هم‌] پیامبران را دروغگو انگاشتند"},{"SurahNumber":26,"VerseNumber":161,"Text":"چنین بود که برادرشان لوط به آنان گفت آیا [از شرک‌] پروا نمی‌کنید؟"},{"SurahNumber":26,"VerseNumber":162,"Text":"من برای شما پیامبری امینم‌"},{"SurahNumber":26,"VerseNumber":163,"Text":"پس از خداوند پروا و از من پیروی کنید"},{"SurahNumber":26,"VerseNumber":164,"Text":"و برای آن از شما پاداشی نمی‌طلبم، پاداش من جز بر پروردگار جهانیان نیست‌"},{"SurahNumber":26,"VerseNumber":165,"Text":"آیا از میان مردم جهان با مردان می‌آمیزید؟"},{"SurahNumber":26,"VerseNumber":166,"Text":"و همسرانی که پروردگارتان برای شما آفریده است رها می‌کنید، آری شما قومی تجاوزکار هستید"},{"SurahNumber":26,"VerseNumber":167,"Text":"گفتند ای لوط اگر دست برنداری از رانده شدگان خواهی شد"},{"SurahNumber":26,"VerseNumber":168,"Text":"[لوط] گفت من از دشمنان کار و کردار شما هستم‌"},{"SurahNumber":26,"VerseNumber":169,"Text":"پروردگارا مرا و خانواده‌ام را از شر کاری که می‌کنند رهایی ده‌"},{"SurahNumber":26,"VerseNumber":170,"Text":"آنگاه او و خانواده‌اش همگی را رهانیدیم‌"},{"SurahNumber":26,"VerseNumber":171,"Text":"مگر پیرزنی را که از بازپس ماندگان بود"},{"SurahNumber":26,"VerseNumber":172,"Text":"سپس دیگران را نابود کردیم‌"},{"SurahNumber":26,"VerseNumber":173,"Text":"و بر آنان بارانی [از بلا] باریدیم، چه بد است باران هشداریافتگان‌"},{"SurahNumber":26,"VerseNumber":174,"Text":"بی‌گمان در این مایه عبرتی هست، و بیشترینه آنان مؤمن نبودند"},{"SurahNumber":26,"VerseNumber":175,"Text":"و همانا پروردگارت پیروزمند مهربان است‌"},{"SurahNumber":26,"VerseNumber":176,"Text":"اصحاب ایکه [هم‌] پیامبران را دروغگو انگاشتند"},{"SurahNumber":26,"VerseNumber":177,"Text":"چنین بود که شعیب به ایشان گفت آیا [از شرک‌] پروا نمی‌کنید؟"},{"SurahNumber":26,"VerseNumber":178,"Text":"من برای شما پیامبری امینم‌"},{"SurahNumber":26,"VerseNumber":179,"Text":"پس از خداوند پروا و از من پیروی کنید"},{"SurahNumber":26,"VerseNumber":180,"Text":"و برای آن از شما پاداشی نمی‌طلبم، پاداش من جز بر پروردگار جهانیان نیست‌"},{"SurahNumber":26,"VerseNumber":181,"Text":"پیمانه را تمام دهید و از کم‌فروشان مباشید"},{"SurahNumber":26,"VerseNumber":182,"Text":"و با ترازوی درست بسنجید"},{"SurahNumber":26,"VerseNumber":183,"Text":"و به مردم اجناسشان را کم مدهید و در این سرزمین فتنه و فساد برپا مکنید"},{"SurahNumber":26,"VerseNumber":184,"Text":"و از کسی که شما و امت پیشین را آفریده است پروا کنید"},{"SurahNumber":26,"VerseNumber":185,"Text":"گفتند جز این نیست که تو از جادوزدگانی‌"},{"SurahNumber":26,"VerseNumber":186,"Text":"و تو جز بشری همانند ما نیستی و ما تو را بی‌شبهه از دروغگویان می‌دانیم‌"},{"SurahNumber":26,"VerseNumber":187,"Text":"پس اگر از راستگویانی پاره‌ای از آسمان را بر [سر] ما بینداز"},{"SurahNumber":26,"VerseNumber":188,"Text":"[شعیب‌] گفت پروردگار من به آنچه می‌کنید داناتر است‌"},{"SurahNumber":26,"VerseNumber":189,"Text":"آنگاه او را دروغگو انگاشتند و عذاب روز ابری سایه‌افکن آنان را فروگرفت، که عذاب روزی سهمگین بود"},{"SurahNumber":26,"VerseNumber":190,"Text":"بی‌گمان در این مایه عبرتی هست و بیشترینه آنان مؤمن نبودند"},{"SurahNumber":26,"VerseNumber":191,"Text":"و همانا پروردگارت پیروزمند مهربان است‌"},{"SurahNumber":26,"VerseNumber":192,"Text":"و آن [قرآن‌] فرو فرستاده پروردگار جهانیان است‌"},{"SurahNumber":26,"VerseNumber":193,"Text":"که روح‌الامین [جبرئیل‌] آن را بر دل تو فرود آورده است‌"},{"SurahNumber":26,"VerseNumber":194,"Text":"تا از هشداردهندگان باشی‌"},{"SurahNumber":26,"VerseNumber":195,"Text":"به زبان عربی شیوا"},{"SurahNumber":26,"VerseNumber":196,"Text":"و [خبر] آن در صحف [آسمانی‌] پیشینیان هست‌"},{"SurahNumber":26,"VerseNumber":197,"Text":"آیا این برای آنان نشانه‌[ی صدق‌] نیست که علمای بنی‌اسرائیل آن را [از پیش‌] می‌شناسند"},{"SurahNumber":26,"VerseNumber":198,"Text":"و اگر آن را بر بعضی از گنگان بیگانه زبان نازل کرده بودیم‌"},{"SurahNumber":26,"VerseNumber":199,"Text":"سپس آن را برایشان می‌خواند، به آن ایمان نمی‌آوردند"},{"SurahNumber":26,"VerseNumber":200,"Text":"بدین‌سان آن را در دلهای گناهکاران راه داده‌ایم‌"},{"SurahNumber":26,"VerseNumber":201,"Text":"که به آن ایمان نمی‌آورند مگر آنکه عذاب دردناک را بنگرند"},{"SurahNumber":26,"VerseNumber":202,"Text":"که ناگهانی بر سر آنان آید و آنان آگاه نباشند"},{"SurahNumber":26,"VerseNumber":203,"Text":"آنگاه گویند آیا ما مهلت یافته خواهیم بود؟"},{"SurahNumber":26,"VerseNumber":204,"Text":"پس آیا عذاب ما را به شتاب می‌خواهند"},{"SurahNumber":26,"VerseNumber":205,"Text":"ملاحظه کن که اگر سالها برخوردارشان سازیم‌"},{"SurahNumber":26,"VerseNumber":206,"Text":"سپس آنچه از آن بیمشان داده‌ایم، به سراغ آنان آید"},{"SurahNumber":26,"VerseNumber":207,"Text":"آن برخورداریشان به کار آنان نیاید"},{"SurahNumber":26,"VerseNumber":208,"Text":"و [اهل‌] هیچ شهری را نابود نکردیم مگر آنکه هشداردهندگانی داشتند"},{"SurahNumber":26,"VerseNumber":209,"Text":"[برای‌] پندآموزی، و ما ستمگر نبوده‌ایم‌"},{"SurahNumber":26,"VerseNumber":210,"Text":"و آن را شیاطین نازل نکرده‌اند"},{"SurahNumber":26,"VerseNumber":211,"Text":"و آنان را نرسد، و چنین کاری نتوانند کرد"},{"SurahNumber":26,"VerseNumber":212,"Text":"چرا که ایشان از شنیدن [وحی‌] برکنار هستند"},{"SurahNumber":26,"VerseNumber":213,"Text":"پس در جنب خداوند خدایی دیگر [به نیایش‌] مخوان که از عذاب دیدگان خواهی شد"},{"SurahNumber":26,"VerseNumber":214,"Text":"و خاندان خویشاوندت را هشدار ده‌"},{"SurahNumber":26,"VerseNumber":215,"Text":"و در برابر مؤمنانی که از تو پیروی می‌کنند مهربان و فروتن باش‌"},{"SurahNumber":26,"VerseNumber":216,"Text":"پس اگر از تو سرپیچی کردند بگو که من از آنچه می‌کنید بری و برکنارم‌"},{"SurahNumber":26,"VerseNumber":217,"Text":"و بر [خداوند] پیروزمند مهربان توکل کن‌"},{"SurahNumber":26,"VerseNumber":218,"Text":"همان که تو را به هنگامی که [برای عبادت‌] برمی‌خیزی می‌بیند"},{"SurahNumber":26,"VerseNumber":219,"Text":"و نیز گشتن تو را در میان نمازگزاران‌"},{"SurahNumber":26,"VerseNumber":220,"Text":"چرا که او شنوای داناست‌"},{"SurahNumber":26,"VerseNumber":221,"Text":"آیا شما را آگاه کنم که شیاطین بر چه کسی فرود می‌آیند؟"},{"SurahNumber":26,"VerseNumber":222,"Text":"بر هر تهمت‌زن گناهکاری فرود می‌آیند"},{"SurahNumber":26,"VerseNumber":223,"Text":"گوش فرا می‌دهند و بیشترینه آنان دروغگو هستند"},{"SurahNumber":26,"VerseNumber":224,"Text":"و شاعران [کافر] را گمراهان پیروی می‌کنند"},{"SurahNumber":26,"VerseNumber":225,"Text":"آیا نمی‌نگری که ایشان در هر وادی سرگشته‌اند"},{"SurahNumber":26,"VerseNumber":226,"Text":"و ایشان چیزهایی می‌گویند که خود انجام نمی‌دهند"},{"SurahNumber":26,"VerseNumber":227,"Text":"مگر کسانی که ایمان آورده و کارهای شایسته کرده‌اند و خداوند را بسیار یاد می‌کنند، و پس از آنکه ستم دیده‌اند انتقامشان را گرفته‌اند، و کسانی که ستم کرده‌اند زودا که بدانند که به چه بازگشتگاهی راه خواهند برد"},{"SurahNumber":27,"VerseNumber":1,"Text":"طس [طا سین‌] این آیات قرآن و کتابی روشنگر است‌"},{"SurahNumber":27,"VerseNumber":2,"Text":"رهنمود و مژده‌بخش مؤمنان‌"},{"SurahNumber":27,"VerseNumber":3,"Text":"کسانی که نماز را برپا می‌دارند و زکات را می‌پردازند و به آخرت ایقان دارند"},{"SurahNumber":27,"VerseNumber":4,"Text":"بی‌گمان کسانی که به آخرت ایمان ندارند کار و کردارشان را در چشمشان آراسته جلوه می‌دهیم، و ایشان سرگشته‌اند"},{"SurahNumber":27,"VerseNumber":5,"Text":"اینان کسانی هستند که عذاب سخت را [در پیش‌] دارند و در آخرت زیانکارترین [انسانها] هستند"},{"SurahNumber":27,"VerseNumber":6,"Text":"و تو قرآن را از پیشگاه فرزانه‌ای دانا فرا می‌گیری‌"},{"SurahNumber":27,"VerseNumber":7,"Text":"چنین بود که موسی به خانواده‌اش گفت من آتشی می‌بینم، به زودی از آن خبری برای شما می‌آورم یا شعله اخگری برایتان می‌آورم باشد که گرم شوید"},{"SurahNumber":27,"VerseNumber":8,"Text":"و چون به نزدیک آن آمد، ندا داده شد که هر کس در نزدیک آتش و پیرامون آن است، برکت یافته است، و پاک است خداوندی که پروردگار جهانیان است‌"},{"SurahNumber":27,"VerseNumber":9,"Text":"ای موسی آن منم که خداوند پیروزمند فرزانه هستم‌"},{"SurahNumber":27,"VerseNumber":10,"Text":"و عصایت را بینداز، آنگاه که آن را نگریست که می‌جنبید گویی که ماری است، پشت کرد [و پا به فرار گذاشت‌] و برنگشت [گفته شد] ای موسی مترس که پیامبران در پیشگاه من نمی‌ترسند"},{"SurahNumber":27,"VerseNumber":11,"Text":"مگر کسی که ستمی کرده باشد، سپس نیکوکاری را جانشین گناه کرده باشد، که آنگاه من آمرزگار مهربانم‌"},{"SurahNumber":27,"VerseNumber":12,"Text":"و دستت را در گریبانت کن، تا سپید و درخشان بدون هیچ بیماری [پیسی‌] بیرون آید [و با] معجزات نه‌گانه به سوی فرعون و قومش [برو] که ایشان قومی نافرمانند"},{"SurahNumber":27,"VerseNumber":13,"Text":"و چون آیات ما روشنگرانه به سر وقت آنان آمد، گفتند این جادویی آشکار است‌"},{"SurahNumber":27,"VerseNumber":14,"Text":"و آنها را از در ستم و سرکشی انکار کردند، و حال آنکه دلهایشان آنها را باور داشت، بنگر که سرانجام اهل فساد چگونه بود"},{"SurahNumber":27,"VerseNumber":15,"Text":"و به راستی به داوود و سلیمان دانشی بخشیدیم و هر دو گفتند سپاس خداوند را که ما را بر بسیاری از بندگان مؤمنش برتری داد"},{"SurahNumber":27,"VerseNumber":16,"Text":"و سلیمان از داوود میراث برد و گفت ای مردم به ما [فهم‌] زبان مرغان آموخته شده است، و بسی چیزها به ما بخشیده شده است، این بخششی آشکار است‌"},{"SurahNumber":27,"VerseNumber":17,"Text":"و سپاهیان سلیمان از جن و انس و مرغان به نزد او گرد آمدند، آنگاه به همدیگر پیوستند"},{"SurahNumber":27,"VerseNumber":18,"Text":"تا آنجا که به وادی موران رسیدند، موری [به زبان حال‌] گفت ای موران به درون خانه‌هایتان بروید که سلیمان و سپاهیانش شما را ناآگاهانه درهم نکوبند"},{"SurahNumber":27,"VerseNumber":19,"Text":"[سلیمان‌] از سخن او دهان به خنده گشود و گفت پروردگارا به من الهام کن [و توفیق ده‌] که بر نعمتت که بر من و پدر و مادرم ارزانی داشتی سپاسگزارم و کاری نیک کنم که آن را بپسندی، و مرا به رحمتت در زمره بندگان شایسته‌ات درآور"},{"SurahNumber":27,"VerseNumber":20,"Text":"و سپس از [حال‌] مرغان بازجست و گفت مرا چه می‌شود که هدهد را نمی‌بینم، یا شاید از غائبان است؟"},{"SurahNumber":27,"VerseNumber":21,"Text":"او را عذابی سخت می‌کنم یا سرش را می‌برم، مگر آنکه حجتی روشن برای من [برای غیبت خود] بیاورد"},{"SurahNumber":27,"VerseNumber":22,"Text":"آنگاه [هدهد] مدتی نه چندان دراز [در غیبت‌] درنگ کرد، سپس [آمد و] گفت من به چیزی که تو آگاهی نیافتی، آگاه شدم و برایت از سبا خبری یقینی آورده‌ام‌"},{"SurahNumber":27,"VerseNumber":23,"Text":"من زنی را یافتم که بر آنان فرمانروایی می‌کرد و از همه‌چیز برخوردار بود، و تختی شگرف داشت‌"},{"SurahNumber":27,"VerseNumber":24,"Text":"او و قومش را چنین یافتم که به جای خداوند، به خورشید سجده می‌کردند، و شیطان کار و کردارشان را در نظرشان آراسته جلوه داده بود، و ایشان را از راه [خدا] باز داشته بود و آنان رهیافته نبودند"},{"SurahNumber":27,"VerseNumber":25,"Text":"تا سجده نکنند در برابر خداوندی که نهان آسمانها و زمین را آشکار می‌کند و آنچه پنهان می‌دارید و آنچه آشکار می‌دارید می‌داند"},{"SurahNumber":27,"VerseNumber":26,"Text":"خداوند است که خدایی جز او نیست و او پروردگار عرش عظیم است‌"},{"SurahNumber":27,"VerseNumber":27,"Text":"[سلیمان‌] گفت خواهیم دید که آیا راست گفته‌ای یا از دروغگویان بوده‌ای‌"},{"SurahNumber":27,"VerseNumber":28,"Text":"این نامه مرا ببر و نزد آنان بیفکن، سپس از آنان روی برتاب، و ببین که چه پاسخی می‌دهند"},{"SurahNumber":27,"VerseNumber":29,"Text":"[بلقیس‌] گفت ای بزرگان نزد من نامه‌ای گرامی انداخته شده است‌"},{"SurahNumber":27,"VerseNumber":30,"Text":"آن از سوی سلیمان است و با نام خداوند بخشنده مهربان [آغاز می‌گردد]"},{"SurahNumber":27,"VerseNumber":31,"Text":"حاکی از اینکه بر من سرکشی مکنید و با من از در تسلیم در آیید"},{"SurahNumber":27,"VerseNumber":32,"Text":"[بلقیس‌] گفت ای بزرگان در کارم به من نظر دهید [چرا که‌] هیچ کاری را از پیش نبرده‌ام، مگر آنکه شما در آن حاضر و ناظر بوده‌اید"},{"SurahNumber":27,"VerseNumber":33,"Text":"گفتند ما نیرومندان و رزم‌آوران سهمگینی هستیم و حکم حکم توست، بنگر که چه می‌فرمایی‌"},{"SurahNumber":27,"VerseNumber":34,"Text":"[بلقیس‌] گفت همانا پادشاهان چون به شهری درآیند، آن را به تباهی کشند و گرانقدران اهلش را بی‌مقدار گردانند، و اینگونه عمل کنند"},{"SurahNumber":27,"VerseNumber":35,"Text":"و من فرستنده هدیه‌ای به سوی آنان هستم و چشم به راه اینکه فرستادگان چه پاسخی می‌آورند"},{"SurahNumber":27,"VerseNumber":36,"Text":"و چون [پیک‌] نزد سلیمان آمد، [سلیمان هدیه را دید و] گفت آیا به من مدد مالی می‌رسانید؟ بدانید که آنچه خداوند به من بخشیده است، از آنچه به شما بخشیده است بهتر است، آری [می‌بینم که‌] شما به هدیه‌تان دلخوشید"},{"SurahNumber":27,"VerseNumber":37,"Text":"به سوی آنان باز گرد [و بگو] به سر آنان لشکری آوریم که تاب پایداری در برابر آن را نداشته باشند و آنان را خوار و زبون از آنجا آواره کنیم‌"},{"SurahNumber":27,"VerseNumber":38,"Text":"گفت ای بزرگان کدامیک از شما پیش از آنکه آنان از در تسلیم نزد من آیند، تخت او را برای من می‌آورد؟"},{"SurahNumber":27,"VerseNumber":39,"Text":"عفریتی از جنیان گفت من پیش از آنکه از جایت برخیزی آن را به نزد تو می‌آورم، و من بر این کار توانا و درستکارم‌"},{"SurahNumber":27,"VerseNumber":40,"Text":"کسی که از \"علم کتاب\" بهره‌ای داشت گفت من پیش از آنکه چشمت را برهم زنی آن را به نزدت می‌آورم [پذیرفت و آورد] و چون [سلیمان‌] آن را در نزد خویش مستقر دید، گفت این از فضل پروردگار من است که می‌آزمایدم که آیا شکر می‌ورزم یا کفران، و هر کس شکرورزد جز این نیست که به سود خویش شکرورزیده است و هر کس کفران کند، پروردگارم بی‌نیاز و بخشنده است‌"},{"SurahNumber":27,"VerseNumber":41,"Text":"[سلیمان‌] گفت تختش را در دید او ناشناخته کنید، تا بنگریم که به آن پی می‌برد یا از کسانی است که پی نمی‌برند"},{"SurahNumber":27,"VerseNumber":42,"Text":"و چون [بلقیس‌] آمد به او گفته شد آیا تخت تو این چنین است؟ گفت‌گویی همان است، و پیش از این، به ما علم [به حقانیت سلیمان‌] داده شده است و ما فرمانبردار بوده‌ایم‌"},{"SurahNumber":27,"VerseNumber":43,"Text":"و آنچه به جای خدا می‌پرستید، او را [از ایمان به خدا] باز داشته بود، که او [در آغاز] از قوم کافران بود"},{"SurahNumber":27,"VerseNumber":44,"Text":"به او گفته شد وارد قصر شو، و چون آن را دید پنداشت که برکه آبی است، و از دو ساق پایش جامه برداشت [سلیمان‌] گفت آن قصری صاف و صیقلی از آبگینه‌هاست [و آب نیست‌] [بلقیس‌] گفت پروردگارا بر خود ستم کرده‌ام و اینک همراه سلیمان در برابر خداوند که پروردگار جهانیان است فرمانبردارم‌"},{"SurahNumber":27,"VerseNumber":45,"Text":"و به راستی به سوی قوم ثمود، برادرشان صالح را فرستادیم، که خداوند را بپرستید، آنگاه به دو گروه ستیزه‌جو تقسیم شدند"},{"SurahNumber":27,"VerseNumber":46,"Text":"[صالح‌] گفت ای قوم من چرا عذاب را پیش از رحمت، به شتاب می‌طلبید، چرا از خداوند آمرزش نمی‌خواهید، باشد که مشمول رحمت شوید"},{"SurahNumber":27,"VerseNumber":47,"Text":"گفتند ما به تو و همراهانت فال بد زده‌ایم گفت فال شما با خداست، بلکه شما قومی هستید که در معرض آزمونید"},{"SurahNumber":27,"VerseNumber":48,"Text":"و در شهر نه تن بودند که در آن سرزمین به فساد می‌پرداختند و هیچ‌کار شایسته‌ای نمی‌کردند"},{"SurahNumber":27,"VerseNumber":49,"Text":"گفتند به خدا هم قسم شوید که بر او و خانواده‌اش شبیخون بزنیم، سپس به خونخواهش بگوییم که ما در کشتار خانواده‌اش حاضر و ناظر نبوده‌ایم، و ما راستگوییم‌"},{"SurahNumber":27,"VerseNumber":50,"Text":"و مکرورزیدند، و ما نیز مکر در میان آوردیم و آنان در نمی‌یافتند"},{"SurahNumber":27,"VerseNumber":51,"Text":"پس بنگر که سرانجام مکرشان چگونه بود که ایشان و قومشان را همگی، نابود کردیم‌"},{"SurahNumber":27,"VerseNumber":52,"Text":"این است خانه‌هایشان که به خاطر ستمی که ورزیدند [خاموش و] خالی است، بی‌گمان در این برای اهل معرفت مایه عبرتی هست‌"},{"SurahNumber":27,"VerseNumber":53,"Text":"و کسانی را که ایمان آوردند و پروا و پرهیز ورزیدند نجات دادیم‌"},{"SurahNumber":27,"VerseNumber":54,"Text":"و نیز لوط را [فرستادیم‌] که به قومش گفت آیا دیده و دانسته مرتکب کار ناشایسته می‌شوید؟"},{"SurahNumber":27,"VerseNumber":55,"Text":"آیا شما از روی شهوت، با مردان به جای زنان می‌آمیزید؟ آری شما قومی ندانم‌کار هستید"}]}