{"Id":474,"LanguageCodes":["yuw"],"Name":"yuw-muhammadbinabdu","Author":"Muhammad Bin Abdul Hamid Silika","Language":"Yau","Description":"Yau","Direction":"ltr","Source":"https://quranenc.com/en/browse/yaw_silika","Translations":[{"SurahNumber":67,"VerseNumber":1,"Text":"Anyakwiche (pa uchimbichimbi ni upile) Ajula (Allah) jwauli mu Nkono Mwakwe uchimwene, soni Jwalakwe pa chindu chilichose aŵele Jwakombola"},{"SurahNumber":67,"VerseNumber":2,"Text":"Ajula jwaagumbile chiwa ni umi kuti an'dinje (yanti) ana ŵani mwa jenumanja ŵali ŵakolosya kusyene masengo. Soni Jwalakwe ni Jwamachili gakupunda, Jwakululuka kusyene"},{"SurahNumber":67,"VerseNumber":3,"Text":"Ajula jwaagumbile mawunde nsano nagaŵili mwakusajikanya (line pachanya pa lijakwe, natamuno nnole kwinaniko) ngankuona kutindana kulikose mu kagumbe ka (Allah) Jwaukoto wejinji, basi wilisyani kulola, ana nkujiona midala jilijose"},{"SurahNumber":67,"VerseNumber":4,"Text":"Soni wilisyani kulola kaŵilikose, chikum'bujile mwasyene kulolako (meso gali) nkuchenga soni galakwe gali pambesi pakupela (nambo so! Nganim'ba nchiweni chilema chilichose)"},{"SurahNumber":67,"VerseNumber":5,"Text":"Soni chisimu chene pamasile patulisalalisye liwunde lya duniya ni nyali (ndondwa), ni tusitesile kuŵa (mwakuumila yenje) yagasomela mashetani. Soni twalinganyichisye ŵangayao ilagasyo ya Moto Wakulapuka"},{"SurahNumber":67,"VerseNumber":6,"Text":"Soni akwete kupata ŵandu ŵankanile M'mbuje gwao ilagasyo ya Jahannama, kaje kusakala nnope malo gakuujila gakwe"},{"SurahNumber":67,"VerseNumber":7,"Text":"Ndema jatachiponyedwa mwalakwemo tachikupikana kulilima kwakwe soni aku uli nkutokota kusyene"},{"SurahNumber":67,"VerseNumber":8,"Text":"Ukusigalaga panandi kuti ukatichekatiche ligongo lya ukali. Ndema jilijose jalikaponyedweje mwalakwemo likuga (lya achimakafili), chaakaawusyeje akuwusunga (Motowo ŵali Achimalaika kuti): “Ana nganam’bichilila nkutetela?”"},{"SurahNumber":67,"VerseNumber":9,"Text":"Takajanjeje (kuti): “Elo, chisimu jwatuichilile nkutetela, nambo twakaaniile, ni twatite: ‘Allah nganatumisya chilichose, nganim'batu jenumanja ikaŵeje mu kupotela kwekulungwa.”"},{"SurahNumber":67,"VerseNumber":10,"Text":"Soni takajileje: “Tungaŵe twapikanile (yaŵatusalilaga ila) kapena kuiganichisya mwalunda, nga nganituŵa mu ŵandu ŵa ku Moto Wakulapuka.”"},{"SurahNumber":67,"VerseNumber":11,"Text":"Basi takajitichisye ileŵi yao (nambo kwitichisyako ngakuja kwakamuchisya), mwanti kutalichila nikwao ŵandu ŵa ku Moto Wakulapuka (kutyochela ku chanasa cha Allah)"},{"SurahNumber":67,"VerseNumber":12,"Text":"Chisimu aŵala ŵaakun’jogopa M’mbuje gwao akakum’bona, akwete kupata chikululuko ni malipilo gekulungwa"},{"SurahNumber":67,"VerseNumber":13,"Text":"Soni (kanga) chin'gasise maloŵe genu (gakun'gaamba Muhammadi ﷺ) kapena chin'galochesye papaswela (yalumope), chisimu Jwalakwe (Allah) ni Nkumanyilila yayili m’mitima"},{"SurahNumber":67,"VerseNumber":14,"Text":"Ana jukamanyilila Jwagumbile? Kutendaga Jwalakwe ni Jwakumanyilila yakunyilila nnope, Jwaasimanya abali syosope"},{"SurahNumber":67,"VerseNumber":15,"Text":"Jwalakwe ni Ajula jwam'biichiile litaka kuŵa lyakutumika (pa chilichose chankusaka, mpela kwendajenda, kulima ni kutaŵapo yakutaŵataŵa), basi jendani mbali ni mbali syetakalyo soni lyagani mu lisiki Lyakwe (Allah), soni Kukwakwe pe ni kwakuujila (kwenu pa Kiyama)"},{"SurahNumber":67,"VerseNumber":16,"Text":"Ana nkuiona kuti n'di pantunjelele mwanti (Allah) Jwaali kwinani ngaŵa nkuntitimisya nalyo litaka, basi nikuŵa lyalakwelyo lina nkutenganyika (pakuwowochelwa)"},{"SurahNumber":67,"VerseNumber":17,"Text":"Kapena nkuiona kuti n'di pantunjelele mwanti (Allah) Jwaali kwinani ngaŵa nkuntumichisya chimbunga chasakalawe (nikun'jonanga nasyo sakalawesyo)? Basi ni tinchimanyilila mwachikasaŵelaga chitetelo Changu"},{"SurahNumber":67,"VerseNumber":18,"Text":"Soni yakuonaonape pamasile paŵaakaaniile aŵala ŵapaujo pao, nambi kwaliji uli kasilika Kwangu (ngati najonasile wosope)"},{"SurahNumber":67,"VerseNumber":19,"Text":"Ana ngaakuiona ijuni pachanya pao mwaikusapangulila mapapiko ni kugapinda? Pangali jwaakuijangata ikaŵeje (Allah) Jwaukoto wejinji, chisimu Jwalakwe pa chindu chilichose aŵele Jwakulolechesya"},{"SurahNumber":67,"VerseNumber":20,"Text":"Kapena niŵani aŵala ŵali asilikali ŵenu ŵanti ni kunkulupusya pangaŵaga (Allah) Jwaukoto wejinji? Nganaŵatu achimakafili ikaŵeje ali mu kunyenjeka basi"},{"SurahNumber":67,"VerseNumber":21,"Text":"Kapena niŵani aŵala ŵampaka ampe lisiki naga Jwalakwe (Allah) ali aumbete lisiki Lyakwe? Nambo ŵanganyao akwendelechela kulikwesya ni kuitila (yakuona)"},{"SurahNumber":67,"VerseNumber":22,"Text":"Ana mundu jwaakwenda chiinamile (akakulola m'bujo jwanti komboleka kugwa) chamakuku ni jwali jwakongoka, kapena mundu jwaakwenda chongochele petala lyagoloka"},{"SurahNumber":67,"VerseNumber":23,"Text":"Jilani: “Jwalakwe ni Ajula jwaŵan'gumbile (nkakupatikana kalakose), ni ŵam'biichiile kupikana, kulola ni mitima (jaganichisya). Nambo kutogolela kwenu kuŵele kwannonope.”"},{"SurahNumber":67,"VerseNumber":24,"Text":"Jilani: “Jwalakwe ni Ajula jwan'jenesye petaka, soni Kukwakwe ni kutinchisonganganyisidwa.”"},{"SurahNumber":67,"VerseNumber":25,"Text":"(Achimakafili) niakutiji: “Ana nichakachi (chatichikwanilana) chele chilanga (cha Kiyamachi) nam'baga jenumanja nkuŵecheta yakuona?”"},{"SurahNumber":67,"VerseNumber":26,"Text":"Jilani: “Umanyilisi (wa yele) uli kwa Allah pe, sano une ngambile kuŵa nkutetela jwakusalichisya.”"},{"SurahNumber":67,"VerseNumber":27,"Text":"Nambo ndema jatakachione (chilanga cha Kiyamacho) chili dusi (ni ŵanganyao), ngope sya aŵala ŵaŵakanile sichipiilila ni kalaluka (ligongo lya madandausi). Ni kuchiŵechetedwa (mwa kwachindimbula kuti): “Ayi niayilayila yamwaliji nkuiŵilasya (kuti iyiche, sano ni iyiiche).”"},{"SurahNumber":67,"VerseNumber":28,"Text":"Jilani: “Ana nkuiona uli, naga Allah ali anjonasile une pamo ni aŵala ŵandinao (mwankusachila ŵanganyammwe), kapena kututendela chanasa, ana ni ŵani ŵampaka agajokole makafili ku ilagasyo yakupoteka nnope?”"},{"SurahNumber":67,"VerseNumber":29,"Text":"Jilani: “Jwalakwe ni (Allah) Jwaukoto wejinji, tunkulupilile Jwele, soni kwa Jwalakwe pe ni kutujeegamiile. Basi tinchimanyilila (panyuma pakwika ilagasyo kuti) nduni jwali m’kupotela kwakuonechela.”"},{"SurahNumber":67,"VerseNumber":30,"Text":"Jilani: “Ana nkuiona uli, naga mesi genu (gosope) gali gajumilile, ana ni ŵani ŵampaka ayiche nago kukwenu mesi gatutumule?”"},{"SurahNumber":68,"VerseNumber":1,"Text":"Nûn. Nguchilumbila chakulembela (chaakuleembelaga Achimalaika ni ŵane wosope) kwisa soni yaakulembaga"},{"SurahNumber":68,"VerseNumber":2,"Text":"Mmwe (Muhammadi ﷺ) nganim'ba ŵamasoka pachindimba cha Ambuje ŵenu (champele, wauli utume)"},{"SurahNumber":68,"VerseNumber":3,"Text":"Soni chisimu nkwete kupata mmwejo malipilo gangamala (ligongo lya kulagasika kwenu pakwenesya utenga)"},{"SurahNumber":68,"VerseNumber":4,"Text":"Soni chisimu mmwe n'di pachanya pandamo jambone nnope"},{"SurahNumber":68,"VerseNumber":5,"Text":"Basi, sampano tinyyione, nombe nao soni taione"},{"SurahNumber":68,"VerseNumber":6,"Text":"Yanti ana ŵani mwa jenumanja ŵagaapatile masoka? (Mmwejo kapena ŵanganyao)"},{"SurahNumber":68,"VerseNumber":7,"Text":"Chisimu Ambuje ŵenu ni ŵaakummanyilila chenene mundu jwaapoteele kuleka litala Lyakwe, soni Ŵalakweo ni ŵaakwamanyilila chenene ŵali ŵakongoka"},{"SurahNumber":68,"VerseNumber":8,"Text":"Basi ngasimwapikanila ŵakanila"},{"SurahNumber":68,"VerseNumber":9,"Text":"Akasasachililaga n'di mwaakundilile (pa yakusakala), basi nombe nao ni ankundilile (pa yambone)"},{"SurahNumber":68,"VerseNumber":10,"Text":"Soni ngasimumpikanila jwalijose jwakulumbila-lumbila soni jwakwaluka"},{"SurahNumber":68,"VerseNumber":11,"Text":"Nkusogoda, jwakwendajenda kupita nchitenda unakunaku"},{"SurahNumber":68,"VerseNumber":12,"Text":"Jwakusiŵilila yambone, jwakusumba mpika, jwasambi syejinji"},{"SurahNumber":68,"VerseNumber":13,"Text":"Jwakumula ntima soni panyuma pa yele jwakulipakasya utundu wa ŵane"},{"SurahNumber":68,"VerseNumber":14,"Text":"(Akulikwesya) ligongo lyakuŵa jwana chipanje ni ŵanache"},{"SurahNumber":68,"VerseNumber":15,"Text":"Pati gachisoomedwaga kukwakwe ma Ȃya Getu jukasatiji: “Asi ni adisiadisi sya ŵandu ŵandanda.”"},{"SurahNumber":68,"VerseNumber":16,"Text":"Chiitum'biika chimanyilo palupula"},{"SurahNumber":68,"VerseNumber":17,"Text":"Chisimu Uwwe twalinjile (achimakafili ŵachikuraishio pakwapa chindimba ni kuchikana) yatwatite pakwalinga achinsyene n'gunda, ndema jaŵalumbile kuti takaugungule (isogosi yakwe) kumasikusiku (kuti ŵakulaga akaaona atakwika muŵaŵendile)"},{"SurahNumber":68,"VerseNumber":18,"Text":"Ni nganaŵecheta maloŵe ganti “Nasakaga Allah.”"},{"SurahNumber":68,"VerseNumber":19,"Text":"Nilyaawusyungwile (n'gundao) likungu lyakuumila kwa Ambuje ŵenu kutendaga ŵanganyao ali nnugono"},{"SurahNumber":68,"VerseNumber":20,"Text":"Basi niwachelelwe uli nti chisawu wegungule"},{"SurahNumber":68,"VerseNumber":21,"Text":"Basi ni ŵaŵilangene kumasikusiku"},{"SurahNumber":68,"VerseNumber":22,"Text":"“Laŵililani kun'gunda wenu naga nkusaka gungula.”"},{"SurahNumber":68,"VerseNumber":23,"Text":"Basi ni ŵaŵigwile aku achisongonelanaga"},{"SurahNumber":68,"VerseNumber":24,"Text":"“Akasan'jinjilila ata panandi kwalakweko lelo masikini jwalijose.”"},{"SurahNumber":68,"VerseNumber":25,"Text":"Ni ŵalaŵilile mwachisindo achiganichisyaga kuti apakombwele (kwasiŵilila masikinio)"},{"SurahNumber":68,"VerseNumber":26,"Text":"Basi ndema jaŵauweni (n'gundao) ŵatite: “Chisimu uwe tusokonechele.”"},{"SurahNumber":68,"VerseNumber":27,"Text":"(Niŵatite soni: “Ngwamba, niwwuwu) nambo kuti uwwe tujiimiidwe.”"},{"SurahNumber":68,"VerseNumber":28,"Text":"Jwakulungamika chilikati chao jwatite: “Ana nganinansalila yanti: ‘Ana uli ngankunswejesya (Allah pakuŵecheta maloŵe ganti: Naga Allah akusaka chitukagungule)?”"},{"SurahNumber":68,"VerseNumber":29,"Text":"Ŵanganyao ŵatite: “Aswejeele Ambuje ŵetu! Chisimu uwwe twaliji ŵakulitenda lupuso (pangankumbuchila Allah).”"},{"SurahNumber":68,"VerseNumber":30,"Text":"Basi ni ŵalolegene aku achidandaulanaga (pakupulisyana yaagajima masikini)"},{"SurahNumber":68,"VerseNumber":31,"Text":"Ŵanganyao ŵatite: “Kutapana kwetuwe! Chisimu uwwe twaliji ŵakusumba mpika (paganisya yagajima masikini).”"},{"SurahNumber":68,"VerseNumber":32,"Text":"“Mwine Ambuje ŵetu kuŵa nkututindanyichisya ni (n'gunda) wambone nnope kupunda walakweu, chisimu uwwe kwa Ambuje ŵetu tukusachilila (chikululuko Chakwe).”"},{"SurahNumber":68,"VerseNumber":33,"Text":"Mwele ni mwaikasaŵelaga ilagasyo (ya pa duniya), nambo ilagasyo ya ku Akhera ni yaikulungwa nnope ingaŵe ŵamanyililaga"},{"SurahNumber":68,"VerseNumber":34,"Text":"Chisimu ŵakun'jogopa Allah akwete kupata kwa Ambuje ŵao Matimbe Gachindimba (Mbepo)"},{"SurahNumber":68,"VerseNumber":35,"Text":"Ana twatende Asilamu nti chisawu akuleeŵa (pakwalipila mwakulandana)"},{"SurahNumber":68,"VerseNumber":36,"Text":"Chipali chichi kukwenu! Ana nkwiilanya chinauli"},{"SurahNumber":68,"VerseNumber":37,"Text":"Kapena nkwete chitabu chankusoomaga nkati mwakwe"},{"SurahNumber":68,"VerseNumber":38,"Text":"Yanti chisimu nkwete kupata mu lyele (lisiku lya Kiyamalyo) yankuisaka"},{"SurahNumber":68,"VerseNumber":39,"Text":"Kapena nkwete ŵanganyammwe ilanga Kukwetu yakuja kwika mpaka lisiku lya Kiyama, yakuti chisimu ŵanganyammwe chinchipata yankulijiilanyichisya"},{"SurahNumber":68,"VerseNumber":40,"Text":"Mwawusyani kuti ŵani mwa ŵanganyao ŵali nnongola jwatachajimila pa yalakweyi"},{"SurahNumber":68,"VerseNumber":41,"Text":"Kapena akwete ŵanganyao ŵakamusyangana nao? Basi ayiche naotu ŵakamusyangana naowo naga akuŵecheta yakuona"},{"SurahNumber":68,"VerseNumber":42,"Text":"(Kumbuchilani) lisiku lya luchiunukulidwa Lusonjo (lwa Allah) ni tachiŵilanjidwa (achinakunaku) kuti atende sijida (kunsujudila Allah) nambo ngasakombola"},{"SurahNumber":68,"VerseNumber":43,"Text":"Meso gao gachiteteŵala, ni kuchaunichila kunyosyeka. Nambo posepo ŵaliji nkuŵilanjidwa kuti asujudu (kuswali) ali ŵambonembonepe (ku duniya)"},{"SurahNumber":68,"VerseNumber":44,"Text":"Basi munekani ni akukanila aji abaliji, chitwajigale mbolembole (wa ku ipotesi) kupitila m’matala gangaakugamanyilila"},{"SurahNumber":68,"VerseNumber":45,"Text":"Soni ngamba kwalechelesya ŵanganyao, chisimu mpango Wangu uŵele wakulimbangana"},{"SurahNumber":68,"VerseNumber":46,"Text":"Kapena nkwajuga malipilo (pakulungusya utenga), mwanti ŵanganyao ni akusitopelwa nasyo ngongole"},{"SurahNumber":68,"VerseNumber":47,"Text":"Kapena akwete (chitabu) chakusisika, mwanti ŵanganyao niakulemba"},{"SurahNumber":68,"VerseNumber":48,"Text":"Basi pilililani ku ulamusi wa Ambuje ŵenu (wakwalechelesya achimakafili), mwanti ngasim'ba mpela nsyene somba (Yunusu pakwanguya kwakasilichila ŵandu ŵakwe), ndema jajwaŵilasile (Ambujegwe) juli jwakutaŵika ni madandausi"},{"SurahNumber":68,"VerseNumber":49,"Text":"Ukaŵa kunsimana ukoto wakuumila kwa M’mbujegwe jukaponyedwe pantetete juli jwanchesela"},{"SurahNumber":68,"VerseNumber":50,"Text":"Basi Ambujegwe ŵansagwile ni kuntenda kuŵa jumpepe mwa ŵandu ŵambone"},{"SurahNumber":68,"VerseNumber":51,"Text":"Soni chisimu aŵala ŵakufuulu akusigalaga panandi kuti antelesyasye ni meso gao (ligongo lya kunchima) ndema jaakuchipikana chikumbusyo (Qur’an), ni akutiji: “Chisimu jwalakwe (Muhammadi ﷺ) jwamasoka.”"},{"SurahNumber":68,"VerseNumber":52,"Text":"Ni nganijiŵa jalakwe (Qur’aniji) ikaŵeje chikumbusyo ku iumbe yosope"},{"SurahNumber":69,"VerseNumber":1,"Text":"Chakusimichika (kwika kwakwe)"},{"SurahNumber":69,"VerseNumber":2,"Text":"Ana chakusimichika (kwika kwakwe) nichichi"},{"SurahNumber":69,"VerseNumber":3,"Text":"Ana ni chichi champaka chimmanyisye ya chakusimichika (kwika kwakwe)? (Jeletu ni Kiyama)"},{"SurahNumber":69,"VerseNumber":4,"Text":"Ŵanya Asamuda ni Adi ŵakaaniile ya chagunda ntima (Kiyama)"},{"SurahNumber":69,"VerseNumber":5,"Text":"Mwanti ŵanya Asamuda ŵajonanjidwe ni n'gumilo wakupelenganya nnope"},{"SurahNumber":69,"VerseNumber":6,"Text":"Sano ŵanya Adi ni ŵajonanjidwe ni mbungo jakusisima nnope soni jamachili gakupelenganya"},{"SurahNumber":69,"VerseNumber":7,"Text":"(Allah) ŵajitumisye kukwao yilo nsano naiŵili ni muusi nsano nautatu mwakulundanya, mwanti nkaweni ŵandu mwalakwemo ali jajaja! Nti chisawu mapata ga itela yatende gangali chachipali nkati mwakwe"},{"SurahNumber":69,"VerseNumber":8,"Text":"Nambi kwali nkum'bona mwa ŵanganyao jwalijose jwasigele"},{"SurahNumber":69,"VerseNumber":9,"Text":"Nombe Afiriauna kwisa soni ŵandu ŵa paujo pakwe ni achinsyene misi jajapitikusyidwe (ŵandu ŵa Lutwi) ŵayiche ni ilemwa"},{"SurahNumber":69,"VerseNumber":10,"Text":"Sano (ŵaliose mwa ŵanganyao) ŵannyosyisye Ntenga jwa M’mbuje gwao, basi (Allah) ni jwaakwembekenye ni ilagasyo yakupelenganya nnope"},{"SurahNumber":69,"VerseNumber":11,"Text":"Chisimu Uwwe ndema jagaagumbalile mesi (pachigumula cha Nuhu), twankwesisye ŵanganyammwe m’chombo chakwenda (mwakujajaŵala)"},{"SurahNumber":69,"VerseNumber":12,"Text":"Kuti tuchitende kuŵa chikumbusyo kukwenu, ni kuti lijisunje (jele abaliji) liwiwi lyakupikanichisya"},{"SurahNumber":69,"VerseNumber":13,"Text":"Basi pandema jalichigombedwa lipenga n'gombo umpepe"},{"SurahNumber":69,"VerseNumber":14,"Text":"Nombe litaka ni matumbi ni kutyosyedwa m’mangwakwe kaneka ni kusyajidwa nsyago umo"},{"SurahNumber":69,"VerseNumber":15,"Text":"Basi lyele lisikulyo chichipatikana chakupatikana (Kiyama)"},{"SurahNumber":69,"VerseNumber":16,"Text":"Ni lichipapuka liwunde, mwanti lyalakwe palyele lisikulyo lichiŵa nyangwinyangwi (ngalimba)"},{"SurahNumber":69,"VerseNumber":17,"Text":"Ni Achimalaika tachiŵa ali mungulugulu mwakwemo, soni pachanya pao lyele lisikulyo (Achimalaika ŵakwana) nsano naŵatatu, tachitwichila Arishi ja Ambuje ŵenu (Chindanda Chaulungu)"},{"SurahNumber":69,"VerseNumber":18,"Text":"Lyele lisikulyo tachiika namwe (ku magambo), pangali chilichose chankasasisaga jenumanja chachichisisika"},{"SurahNumber":69,"VerseNumber":19,"Text":"Sano mundu jwatachipedwa chitabu chakwe chakunkono wakwe wan'dyo, basi tachiti: “Eni! Soomani chitabu changu!”"},{"SurahNumber":69,"VerseNumber":20,"Text":"“Chisimu une (ku duniya) nasimichisyaga yanti tinjisimangana nacho chiŵalanjilo changu.”"},{"SurahNumber":69,"VerseNumber":21,"Text":"Basi jwalakwe tachiŵa mu ndamo jakusengwasya"},{"SurahNumber":69,"VerseNumber":22,"Text":"Mu Mbepo Japenani"},{"SurahNumber":69,"VerseNumber":23,"Text":"Isogosi yakwe yakuŵandichila (yangasausya kaŵa)"},{"SurahNumber":69,"VerseNumber":24,"Text":"(Tachasalila kuti): “Lyagani soni mwagani mwakusengwa ligongo lya ayila imwalongwesye m’moŵa gagaapite (kala ku duniya).”"},{"SurahNumber":69,"VerseNumber":25,"Text":"Nambo kwa mundu jwatachipedwa chitabu chakwe cha kunkono wakwe wanchiji, basi tachiti (pakudandaula): “Nkongwene! Nabola nga nganimbedwa chitabu changu!”"},{"SurahNumber":69,"VerseNumber":26,"Text":"“Ningaatende ngachimanya chiŵalanjilo changu!”"},{"SurahNumber":69,"VerseNumber":27,"Text":"“Ha! Nabola chiwa chila chikaŵe chipelela (changu ni ngaujila soni ku umi)!”"},{"SurahNumber":69,"VerseNumber":28,"Text":"“Nganichingamuchisya chipanje changu.”"},{"SurahNumber":69,"VerseNumber":29,"Text":"“Gaanjonasichile machili gangu (gakulichenjelela).”"},{"SurahNumber":69,"VerseNumber":30,"Text":"(Kuchiŵechetedwa kuti): “Munkamulani soni muntaŵe makongwa.”"},{"SurahNumber":69,"VerseNumber":31,"Text":"“Kaneka ni mumponye ku Moto Waukali.”"},{"SurahNumber":69,"VerseNumber":32,"Text":"“Kaneko muntaŵikanye m’malundelunde (ga unyolo), ulewu wakwe makono makumi nsano nagaŵili .”"},{"SurahNumber":69,"VerseNumber":33,"Text":"Chisimu jwalakwe jwaliji jukaakunkulupilila Allah Jwakuchimbichika nnope"},{"SurahNumber":69,"VerseNumber":34,"Text":"Soni nganaŵa jwakuchisya yagaliisya masikini"},{"SurahNumber":69,"VerseNumber":35,"Text":"Basi nganakola jwalakwejo lelo kwekuno nsyoŵe (jwakunkamuchisya)"},{"SurahNumber":69,"VerseNumber":36,"Text":"Namuno yakulya ikaŵeje uwowu (wakusulula m’maŵanga ga ŵandu ŵa ku Moto)"},{"SurahNumber":69,"VerseNumber":37,"Text":"Pangali ŵatachiulya ikaŵeje ŵakulemwa"},{"SurahNumber":69,"VerseNumber":38,"Text":"Basi nguilumbila yankuiwona"},{"SurahNumber":69,"VerseNumber":39,"Text":"Ni yangankuiwona"},{"SurahNumber":69,"VerseNumber":40,"Text":"Chisimu jalakwe (Qur'aniji) liŵele liloŵe lya Ntenga Jwakuchimbichika (Jibulilu)"},{"SurahNumber":69,"VerseNumber":41,"Text":"Ni nganijiŵa jalakwejo liloŵe lya nkwimba chilaanga, yannonope ni yankuikulupilila"},{"SurahNumber":69,"VerseNumber":42,"Text":"Soni ngaŵa liloŵe lya abimbi, yannonope ni yankukumbuchila"},{"SurahNumber":69,"VerseNumber":43,"Text":"(Jiŵele) jakutulusyidwa kuumila kwa M'mbuje jwa iwumbe yosope"},{"SurahNumber":69,"VerseNumber":44,"Text":"Soni ingaŵe kuti (Muhammadi ﷺ) jwalukenye Kukwetu unami winewakwe"},{"SurahNumber":69,"VerseNumber":45,"Text":"Chisimu tukankwembekenye mwamachili"},{"SurahNumber":69,"VerseNumber":46,"Text":"Kaneka nitukakatile kwene mwa jwalakwejo ntasi (wakwe waumi nikuwa)"},{"SurahNumber":69,"VerseNumber":47,"Text":"Mwanti nga nganapatikana jwalijose mwa jenumanja jwakun'gosa (ku ipotesi Yetu)"},{"SurahNumber":69,"VerseNumber":48,"Text":"Soni chisimu jalakwe (Qur’ani) jiŵele chikumbusyo kwa ŵakun'jogopa (Allah)"},{"SurahNumber":69,"VerseNumber":49,"Text":"Sonitu Uwwe tukumanyilila kusyene yanti mwa ŵanganyammwe mwana ŵakanila"},{"SurahNumber":69,"VerseNumber":50,"Text":"Soni chisimu jalakwe (Qur’ani) jichiŵa jakwadandaulikasya kusyene achimakafili (ku Kiyama ndema jatachiuwona ntendele wa ŵajikuya ni ipotesi ya ŵajikana)"},{"SurahNumber":69,"VerseNumber":51,"Text":"Soni chisimu jalakweji jiŵele jakuona kusyesyene"},{"SurahNumber":69,"VerseNumber":52,"Text":"Basi liswejesyani lina lya Ambuje ŵenu Ŵakuchimbichika nnope"},{"SurahNumber":70,"VerseNumber":1,"Text":"Jwawusisye nkuwusya (mwachipongwe) yailagasyo yakupatikana (kuti: Tiyipatikane chakachi)"},{"SurahNumber":70,"VerseNumber":2,"Text":"Kwa achimakafili pangali jwampaka ayisiŵilile"},{"SurahNumber":70,"VerseNumber":3,"Text":"Yakuumila kwa Allah Nsyene Makwelelo"},{"SurahNumber":70,"VerseNumber":4,"Text":"Akasakwelaga Kukwakwe Achimalaika ni Jibulilu jwakwe. (Tiyichipatikana ilagasyoyo) mu lisiku (lya Kiyama) lyalili chipiimo chaulewu wakwe yaka yakwana masausande makumi nsano"},{"SurahNumber":70,"VerseNumber":5,"Text":"Basi pililani kupilila kwambone"},{"SurahNumber":70,"VerseNumber":6,"Text":"Chisimu ŵanganyao akuiwona (ilagasyoyo) kuti ili kwanaula (yangaŵa nkupatikana)"},{"SurahNumber":70,"VerseNumber":7,"Text":"Nambo Uwwe tukuiwona kuti ili dusi (kupatikana)"},{"SurahNumber":70,"VerseNumber":8,"Text":"Lisiku lya lichiŵa liwunde chisawu ntofu wenyelenyenduche"},{"SurahNumber":70,"VerseNumber":9,"Text":"Nombe matumbi gachiŵa chisawu litonji (pa kaululuche kakwe)"},{"SurahNumber":70,"VerseNumber":10,"Text":"Soni nsyoŵe ngasaja kuwusya ya nsyoŵe jwakwe"},{"SurahNumber":70,"VerseNumber":11,"Text":"Namuno kuti tachipedwa lipesa lyakuonegana (mwanti mundu nikwaona babagwe, ŵanagwe ni ŵaulongo, nambo ngasakombola kwaŵechetekasya namuno kwaŵenda chikamuchisyo), jwakuleŵa tachilajila ali aliombwele ku ilagasyo ya lyele lisikulyo pakutola ŵanagwe"},{"SurahNumber":70,"VerseNumber":12,"Text":"Kwisa soni ŵankwakwe ni nchimwenegwe"},{"SurahNumber":70,"VerseNumber":13,"Text":"Ni ŵalukosyo lwakwe ŵaŵaliji nkunsunga"},{"SurahNumber":70,"VerseNumber":14,"Text":"Ni yosope yayili pachilambo (kupeleka kwa Allah), kut in'jokole"},{"SurahNumber":70,"VerseNumber":15,"Text":"Nambo kwapi! (Nganikuŵa kun'jokwele kuliwombola kwakweko), chisimu walakweo ni Moto Wakolela (mwamachili)"},{"SurahNumber":70,"VerseNumber":16,"Text":"Wakusupula mwanakamo lipende lyamuntwe"},{"SurahNumber":70,"VerseNumber":17,"Text":"Uchiŵa uli nkum'bilanga mundu jwa ŵachitundumalile chikulupi ni kunyosya"},{"SurahNumber":70,"VerseNumber":18,"Text":"Ni ŵasonganganyisye (chipanje) ni kusalasya (mwakusalasya ata Zaka ngatola)"},{"SurahNumber":70,"VerseNumber":19,"Text":"Chisimu mundu agumbidwe kuŵa jwakupapamba kusyene (jwangapilila)"},{"SurahNumber":70,"VerseNumber":20,"Text":"Pati impatile yakusakala akasaŵa jasajasa"},{"SurahNumber":70,"VerseNumber":21,"Text":"Nambo pati impatile yambone akasaŵa jwaugaga"},{"SurahNumber":70,"VerseNumber":22,"Text":"Ikaŵeje ŵakuswali"},{"SurahNumber":70,"VerseNumber":23,"Text":"Aŵala ŵanya ŵaakuŵa pa swala syao ali nkwendelechela (kusiswaliswali)"},{"SurahNumber":70,"VerseNumber":24,"Text":"Ni aŵala ŵamuli nchipanje chao mwana liunjili lyachimanyichile"},{"SurahNumber":70,"VerseNumber":25,"Text":"Lyakumpa nkuŵenda ni nkwimidwa jwakwe (ligongo lyakulisiŵilila kuŵenda)"},{"SurahNumber":70,"VerseNumber":26,"Text":"Ni aŵala ŵaakwitichisya ya Lisiku Lyamalipilo"},{"SurahNumber":70,"VerseNumber":27,"Text":"Ni aŵala ŵanya ŵaakuŵa nkuijogopa ilagasyo ya M’mbuje gwao"},{"SurahNumber":70,"VerseNumber":28,"Text":"Chisimu ilagasyo ya M’mbuje gwao nganiyiŵa yati kulupuka nayo (mundu jwakusakala)"},{"SurahNumber":70,"VerseNumber":29,"Text":"Ni aŵala ŵanya ŵaakuŵa ali nkuugosa utukani wao (pangatenda yansese)"},{"SurahNumber":70,"VerseNumber":30,"Text":"Ikaŵeje kwa achiŵammakwao kapena (mateeka) gagapatile magasa gao gakun'dyo; basi chisimu ŵanganyao (pa yalakweyo) nganaŵa agambidwe"},{"SurahNumber":70,"VerseNumber":31,"Text":"Nambo ŵatasache yangaŵaga yele, basi ŵanganyao niŵali ŵakusumba mpika"},{"SurahNumber":70,"VerseNumber":32,"Text":"Ni aŵala ŵanya ŵaakuŵa ali nkusunga chenene amana syao kwisa soni ilanga yao"},{"SurahNumber":70,"VerseNumber":33,"Text":"Ni aŵala ŵanya ŵaakuŵa ali nkwimilichika pakupeleka umboni wao"},{"SurahNumber":70,"VerseNumber":34,"Text":"Ni aŵala ŵanya ŵaakuŵa ali nkwendelechela kusigosa swala syao (pakusiswaliswali)"},{"SurahNumber":70,"VerseNumber":35,"Text":"Ŵanganyao tachiŵa m’Matimbe ga ku Mbepo ali nkupedwa uchimbichimbi"},{"SurahNumber":70,"VerseNumber":36,"Text":"Ana chipali chichi kwa aŵala ŵaakufuulu chaakukangamalila kukwenu (mmwe Muhammadi ﷺ ali atunjile meso)"},{"SurahNumber":70,"VerseNumber":37,"Text":"(Ni kutama) nganyanganya chakun'dyo ni kunchiji (kwenu nambo ningakuuya yankwasalila)"},{"SurahNumber":70,"VerseNumber":38,"Text":"Ana jwalijose mwa jamanjao akukolaga tama janti takajinjisyidwe ku Litimbe Lyachindimba (ku Mbepo)"},{"SurahNumber":70,"VerseNumber":39,"Text":"Ngwamba! Chisimu Uwwe twagumbile ŵanganyao kuumila mu yaakuimanyilila (gagali mesi)"},{"SurahNumber":70,"VerseNumber":40,"Text":"Basi ngunnumbila M'mbuje jwa kungopoko ni kungapililo kosope (kwa lyuŵa, mwesi ni ndondwa), kuti chisimu Uwwe tuŵele Ŵakombola"},{"SurahNumber":70,"VerseNumber":41,"Text":"Kuti twagalausye (nikwikanao ŵane) ŵambone kwapunda ŵanganyao, sonitu Uwwe nganituŵa ŵanti nikupundidwa (ni chilichose)"},{"SurahNumber":70,"VerseNumber":42,"Text":"Basi mwalekani agambeje kuweweta yangali mate ni kupita nching'anda, mpaka chasimangane nalyo Lisiku lyao alila lyaakuŵa ali nkupedwa chilanga (cha kwisa kwakwe)"},{"SurahNumber":70,"VerseNumber":43,"Text":"Lisiku lyatachikopokangana m’malembe mwachitema chisawu ŵanganyao akuutuchila ku (isanamu yao) yaisimichidwe"},{"SurahNumber":70,"VerseNumber":44,"Text":"Meso gao gali gateteŵele, kwaluka kuli kwaunichile, lyalakwelyo ni Lisiku alila lyaŵaliji nkupedwa chilanga (cha kwisa kwakwe)"},{"SurahNumber":71,"VerseNumber":1,"Text":"Chisimu Uwwe twantumisye Nuhu ku ŵandu ŵakwe (ni kuntenda kuti): “Mwatetelani ŵandu ŵenu nkaniyayichilile ilagasyo yakupoteka nnope.”"},{"SurahNumber":71,"VerseNumber":2,"Text":"Jwalakwe jwatite: “E ŵandu ŵangu! Chisimu une ninkuntetela jwenu jwakuonechela.”"},{"SurahNumber":71,"VerseNumber":3,"Text":"“Mun'galagatilani Allah ni kun'jogopa soni mumbikanilani une.”"},{"SurahNumber":71,"VerseNumber":4,"Text":"“Tankululuchile sambi syenu ni kunchelewasya kwikanila ndema jajikolanjidwe (kuŵa mbesi ja umi wenu), chisimu ndema ja Allah (jakuwila mundu) pati jiyiche, jangaŵa nkujichelewasya ingaŵe mwamanyililaga.”"},{"SurahNumber":71,"VerseNumber":5,"Text":"Jwalakwe jwatite: “Ambuje ŵangu! Chisimu une mbele ndili nkwaŵilanjila ŵandu ŵangu chilo ni muusi.”"},{"SurahNumber":71,"VerseNumber":6,"Text":"“Nambo kuŵilanjila kwanguko nganikwajonjechesya (chilichose) ikaŵeje kutilape.”"},{"SurahNumber":71,"VerseNumber":7,"Text":"“Soni chisimu une ndema jilijose jimbele ndili nkwaŵilanjila (Kukwenu) kuti mwakululuchile, aŵele ali nkuŵika yala yao m’mawiwi mwao ni kuliunichilaga nguwo syao, soni aŵele ali nkuchalila (kutenda makani), ni alikwesisye kulikwesya kusyene.”"},{"SurahNumber":71,"VerseNumber":8,"Text":"“Kaneka une chisimu naŵilanjiile ŵanganyao mwakunyanyika.”"},{"SurahNumber":71,"VerseNumber":9,"Text":"“Kaneko chisimu une nagombelesye kukwao, soni ni nasongonele mwaasili.”"},{"SurahNumber":71,"VerseNumber":10,"Text":"“Basi ni natite: ‘Mum'bendani chikululuko M'mbuje gwenu, chisimu Jwalakwejo juŵele Jwakululuka kusyene.”"},{"SurahNumber":71,"VerseNumber":11,"Text":"“Juntuluchisye wula mwawinji.”"},{"SurahNumber":71,"VerseNumber":12,"Text":"“Ni jun'jonjechesye chipanje ni ŵanache, ni kum'bichila migunda, ni kum'bichila soni sulo.”"},{"SurahNumber":71,"VerseNumber":13,"Text":"“Chipali chichi kukwenu changampela Allah uchimbichimbi (pakun'galagatila Jwele Jikape)!”"},{"SurahNumber":71,"VerseNumber":14,"Text":"“Kutendaga pamasile pan'gumbile mu kaŵe kakulekangana-lekangana kane panyuma pa kane!”"},{"SurahNumber":71,"VerseNumber":15,"Text":"“Ana ngankuyiona yatite kagumbe Allah mawunde nsano nagaŵili mwakusajikanya?”"},{"SurahNumber":71,"VerseNumber":16,"Text":"“Ni auŵisile mwesi mwalakwemo kuŵa lilanguka, ni aliŵisile lyuŵa kuŵa nyali?”"},{"SurahNumber":71,"VerseNumber":17,"Text":"“Soni Allah ammesisye (pakun'gumba) kuumila mwitaka mwammela.”"},{"SurahNumber":71,"VerseNumber":18,"Text":"“Kaneka tachim'buchisya m’momo (panyuma pakuwa), ni kwisa kunkoposya mwanakamo (pa Kiyama).”"},{"SurahNumber":71,"VerseNumber":19,"Text":"“Soni Allah am'biichiile litaka kuŵa chakutandika.”"},{"SurahNumber":71,"VerseNumber":20,"Text":"“Kuti n'jendejejendeje palakwepo m’matala gakusapanguka.”"},{"SurahNumber":71,"VerseNumber":21,"Text":"Nuhu jwatite: “Ambuje ŵangu! Chisimu ŵanganyao anyosisye une, ni ankuyiye ajula jwangaŵa nkun'jonjechesya chipanje chakwe ni ŵanache ŵakwe (chilichose) ikaŵeje kupelelwape.”"},{"SurahNumber":71,"VerseNumber":22,"Text":"“Ni atesile malindi gamakulungwa nnope.”"},{"SurahNumber":71,"VerseNumber":23,"Text":"“Soni aŵele ali nkuti: ‘Ngasinneka (galagatila) milungu jenu ata panandi, ngasinnogwa kwaleka Awadda, Asuwa'a, Ayagh'utha, Aya’uka ni Anasra.”"},{"SurahNumber":71,"VerseNumber":24,"Text":"“Soni ŵanganyao pamasile paŵasokonesye (ŵandu) ŵajinji, ni ngasimwajonjechesya ŵakulitenda lupuso (chine chakwe) ikaŵeje kupotelape.”"},{"SurahNumber":71,"VerseNumber":25,"Text":"Ligongo lya ilemwa yao ŵamisyidwe (m’mesi) ni kwinjisyidwa ku Moto, soni nganansimana jwalijose jwanti ni kwakulupusya jwangaŵaga Allah"},{"SurahNumber":71,"VerseNumber":26,"Text":"Soni Nuhu jwatite: “Ambuje ŵangu! Ngasimunneka pa chilambo pano ata jumo mwa makafiliŵa.”"},{"SurahNumber":71,"VerseNumber":27,"Text":"“Chisimu Mmwe naga nkwaleka ŵanganyao taŵe ali nkwasokonesya achikapolo Ŵenu, soni ŵanyao ngaŵa nkuŵeleka (mwanache jwambone) ikaŵeje jwakusakasya nnope, jwakanila kusyene.”"},{"SurahNumber":71,"VerseNumber":28,"Text":"“Ambuje ŵangu! Mungululuchilani une ni achinangolo ŵangu, ni jwalijose jwaajinjile m’nyumba mwangu ali jwakulupilila, kwisa soni ŵakulupilila ŵachilume ni ŵachikongwe (wosope), ni ngasimwajonjechesya ŵakulitenda lupuso (chine chakwe) ikaŵeje chonasikope.”"},{"SurahNumber":72,"VerseNumber":1,"Text":"Jilani (mmwe Muhammadi ﷺ): “Ijuwulidwe kukwangu yanti likuga line lya majini lyapikanile (Qur’an), basi ni gatite (pakugasalila majini gajao): ‘Chisimu uwwe tupikene Qur’an jakusimosya"},{"SurahNumber":72,"VerseNumber":2,"Text":"Jikongolela kuchongoko mwanti tujikulupilile, soni nganituŵa tum’bwanganyisye M’mbuje gwetu ni chilichose"},{"SurahNumber":72,"VerseNumber":3,"Text":"Soni chisimu Uchimbichimbi wa M’mbuje gwetu unyakwiche kusyene, nganijulitendela ŵankwakwe namuno mwanache"},{"SurahNumber":72,"VerseNumber":4,"Text":"Soni chisimu jwam’bwawate mwetuwe jwaliji nkum'bechetela Allah yaukoleko wakunaula"},{"SurahNumber":72,"VerseNumber":5,"Text":"Soni chisimu uwwe twaliji nkuganichisya yanti mundu ni lijini ngaŵa nkum'bechetela Allah yaunami"},{"SurahNumber":72,"VerseNumber":6,"Text":"Soni chisimu achalume ŵachiŵandu ŵaliji nkulijuya mwa achalume ŵachijini, basi niŵaliji nkwajonjechesya kusumba mpika pasambi"},{"SurahNumber":72,"VerseNumber":7,"Text":"Soni chisimu ŵanganyao ŵaiche mwaganisya mwamwaganichisyaga ŵanganyammwe kuti Allah ngaŵa nkutumisya (ntume) jwalijose (kuŵandu ni majini)"},{"SurahNumber":72,"VerseNumber":8,"Text":"Soni chisimu uwwe twasachilile kuja kwika kwinani, nambo twakusimene kuli kugumbele achilonda ŵamachili (ŵachilaika) ni yenje (yandondwa)"},{"SurahNumber":72,"VerseNumber":9,"Text":"Soni chisimu uwwe (kala) twaliji nkutama mwalakwemo m’malo mwakupikanila (abali syakwinani), nambo jwatasache kuja kupikanila sanojino, takachisimane chenje (chandondwa) chili chin'juŵilile"},{"SurahNumber":72,"VerseNumber":10,"Text":"Soni chisimu uwwe ngatukumanyilila kuti, ana akusachiilidwa yangalumbana ŵali pa chilambo kapena M’mbuje gwao jukwasachilila chongoko"},{"SurahNumber":72,"VerseNumber":11,"Text":"Soni chisimu mwetuwe mwana ŵane ŵambone, nambo ŵane mwetuwe nganaŵa iyyo. Tuŵele (mikutula ja) matala gakulekangana-lekangana (ga dini)"},{"SurahNumber":72,"VerseNumber":12,"Text":"Soni chisimu uwwe twaimanyi kusyene yanti ngaŵa nkunnepelaasya Allah (kutupa ilagasyo) pa chilambo pano, soni ngaŵa nkunnepelaasya pakutilila (kwinani)"},{"SurahNumber":72,"VerseNumber":13,"Text":"Soni chisimu uwwe ndema jatuchipikene chongolo (Qur’an) tuchikulupilile, basi jwatankulupilile M’mbujeegwe nikuti ngajogopa kupungusyidwa (yambone yakwe) kapena kutwichidwa (nsigo wa sambi sya jwine)"},{"SurahNumber":72,"VerseNumber":14,"Text":"Soni chisimu mwetuwe mwana Asilamu ni mwana ŵane mwetuwe ŵapombotale (kuleka litala lyagoloka lya Usilamu). Sano ŵajinjile mu Usilamu, basi ŵanganyao ni ŵalungeme ku chongoko.”"},{"SurahNumber":72,"VerseNumber":15,"Text":"Nambo aŵala ŵapombotele (kuleka Usilamu), nikuti chachiŵa sasu sya ku Jahannama"},{"SurahNumber":72,"VerseNumber":16,"Text":"Soni mwanti ingaŵe ŵajimilichiche (akupombotalao) petala (lya Usilamu), chisimu tungaamwesisye mesi gamajinji (nga nganalajila chilichose)"},{"SurahNumber":72,"VerseNumber":17,"Text":"Kuti twalinje muwele (ukotowo yanti: Ana chapitilisye Usilamu kapena chakufulu)? Sano jwatakutundumalile kunkumbuchila M’mbujeegwe (Allah), tan'jinjisye ku ilagasyo yakusausya nnope"},{"SurahNumber":72,"VerseNumber":18,"Text":"Soni chisimu misikiti nsyene jwakwe ni Allah, basi ngasimun'galagatila jwalijose pampepe ni Allah"},{"SurahNumber":72,"VerseNumber":19,"Text":"Soni chisimu ndema ja jwajimi kapolo jwa Allah (Muhammadi ﷺ pa swala) achim'bombaga (Allah), ŵasigele panandi (achimajini) kuti ammate (ligongo lya winji nnope ni kunyambatikana pakusaka kupikanila Qur’an)"},{"SurahNumber":72,"VerseNumber":20,"Text":"Jilani: “Chisimu ngun'galagatila M'mbuje gwangu pe, ni ngangum'bwanganya Najo julijose.”"},{"SurahNumber":72,"VerseNumber":21,"Text":"Jilani: “Chisimu une nganingola kukwenu (machili gakumpela) isausyo kapena chongoko.”"},{"SurahNumber":72,"VerseNumber":22,"Text":"Jilani: “Chisimu une ngaŵa nkuunjokola jwalijose (ku ipotesi ya) kuumila kwa Allah (naga ndili nannyosisye), soni ngaŵa nkupata kwakutilila kwangaŵaga Kukwakwe"},{"SurahNumber":72,"VerseNumber":23,"Text":"Ikaŵeje kulungusya (yakuona) ya kuumila kwa Allah ni utenga Wakwe (gele ni machili gangwete une), sano jwatannyosye Allah ni Ntenga Jwakwe ﷺ; basi chisimu uŵele wakwe jwalakwejo moto wa Jahannama, chakaŵe ŵandamo mwalakwemo yaka-yaka.”"},{"SurahNumber":72,"VerseNumber":24,"Text":"Kwikanila ndema jataachiiwona yaakuŵa ali nkupedwa chilanga (cha kwika kwakwe), pele nipatachimamyilila (yanti) ana ŵani ŵaakwete nkwaakamuchisya jwangali machili ni ŵaali chiŵalanjilo channono"},{"SurahNumber":72,"VerseNumber":25,"Text":"Jilani: “Ngangupata kumanyilila kuti ana ili pakuŵandika (ipotesi) yankupedwa chilangayo kapena Ambuje ŵangu tayiŵiichile ndaŵi jelewu!”"},{"SurahNumber":72,"VerseNumber":26,"Text":"(Jwalakwe ni) Nkumanyilila yakusisika, basi ni jwangailosya yakusisika Yakweyo kwa jwalijose"},{"SurahNumber":72,"VerseNumber":27,"Text":"Ikaŵeje Ntenga jwansagwile, basi chisimu akasam'biichilaga m'bujo mwakwe ni munyuma mwakwe (Achimalaika) ŵakunnonda-londa"},{"SurahNumber":72,"VerseNumber":28,"Text":"Kuti amanyilile (Ntengajo) yanti pamasile paŵaalungwisye (Achimitenga ŵane wosope) mautenga ga M’mbuje gwao, soni nikuti (Allah) ayisyuungwiile yali nayo (paaimanya chenene), soni ni akusenye chiŵalanjilo cha chilichose"},{"SurahNumber":73,"VerseNumber":1,"Text":"E, mmwe ŵan'diŵijiiliile mu nguwo"},{"SurahNumber":73,"VerseNumber":2,"Text":"Jimani chilo (kuswali) ikaŵeje kandaŵi kannono"},{"SurahNumber":73,"VerseNumber":3,"Text":"Litika lyakwe (½), kapena mpungusye mwitikamo panandi"},{"SurahNumber":73,"VerseNumber":4,"Text":"Kapena n'jonjechesye petikalyo, ni nsoomeje Qur’an mwaakosoŵalila"},{"SurahNumber":73,"VerseNumber":5,"Text":"Chisimu Uwwe chituntuluchisye mmwejo liloŵe lyausito"},{"SurahNumber":73,"VerseNumber":6,"Text":"Chisimu kwimuchila chilo (kuswali) nikwakuli kwakwinjilisya nnope (mu ntima), soni yakuŵecheta yakwe ikasaŵaga yagoloka kusyene"},{"SurahNumber":73,"VerseNumber":7,"Text":"Chisimu mmwejo muusi nkwete ipaka yejinji"},{"SurahNumber":73,"VerseNumber":8,"Text":"Ni likumbuchilani lina lya Ambuje ŵenu (Allah pakulikolanga), soni lipelekani Kukwakwe nalipelekape"},{"SurahNumber":73,"VerseNumber":9,"Text":"M'mbuje jwa kungopoko ni kungapililo, pangali nnungu jwine (jwakuŵajilwa kun’galagatila) ikaŵeje Jwalakwe, basi muntendani kuŵa Nkun'jegama"},{"SurahNumber":73,"VerseNumber":10,"Text":"Soni pililani pa yaakuŵecheta (achimakafili), ni mwaŵambalani kuŵambala kwambone"},{"SurahNumber":73,"VerseNumber":11,"Text":"Soni munekaani Une ni ŵakanila achinsyene ukoto (wa duniya), gambani kwalechelela panandipe (timalane nao)"},{"SurahNumber":73,"VerseNumber":12,"Text":"Chisimu Kukwetu kwana matondolo gakulimbangana ni Moto Waukali"},{"SurahNumber":73,"VerseNumber":13,"Text":"Ni yakulya yakwama (palukosi) kwisa soni ilagasyo yakupoteka nnope"},{"SurahNumber":73,"VerseNumber":14,"Text":"Lisiku lya lichitenganyika litaka kwisa soni matumbi, ni gachiŵa matumbigo chisau liunjili lya nsanga wakupwelembwesuka"},{"SurahNumber":73,"VerseNumber":15,"Text":"Chisimu Uwwe tutumisye kukwenu Ntenga (Muhammadi ﷺ) kuŵa mboni pa jenumanja, mpela yatwatite pakutumisya kwa Afiriauna Ntenga (Musa)"},{"SurahNumber":73,"VerseNumber":16,"Text":"Nambo Afiriauna ŵannyosyisye Ntengajo, basi ni twaakwembekenye ni ilagasyo yakandapala kusyene"},{"SurahNumber":73,"VerseNumber":17,"Text":"Ana chin'digose chinauli (ku ipotesi) naga nkulikanila Lisiku lyalichitendekasya ŵanache kola wuuli"},{"SurahNumber":73,"VerseNumber":18,"Text":"Liwunde lichipasuka mu lyele Lisikuli (ligongo lya kogoya kwakwe), chilanga Chakwe (Allah) chichiŵa chakutendekwa (mwangalepeleka)"},{"SurahNumber":73,"VerseNumber":19,"Text":"Chisimu galakwe (ma Ȃyaga) gaŵele chikumbusyo, basi jwaakusaka aliikolochesye chilepe litala lyakuujila kwa M'bujegwe"},{"SurahNumber":73,"VerseNumber":20,"Text":"Chisimu Ambuje ŵenu akumanyilila yanti mmwejo (Muhammadi ﷺ) nkwima (kuswali) mwakunandipila pa ipande iŵili mu ipande itatu yaachilo (⅔), kapena litika lyakwe (½), kapena chimo mu ipande itatu (⅓), pamo ni likuga lya aŵala ŵan'di nao, sano Allah ni Jwaakupimila chenene (ulewu wa) chilo ni muusi, jwaimanyi yanti nganim'ba nkukwanisye kupimila kusyesyene (nikuswali mwannamulile, niligongo lyakwe n'gamba kuswali chilo chosope), basi ankululuchile (pakuusyaausya lilamusili). Kwaligongo lyele; soomagani chachijepepele chakuumila m Qur’an. Jwaimanyi yanti ŵane mwa jenumanja tachiŵa ŵakulwala, soni ŵane tachiŵa ali nkwendajenda pa chilambo kupita nchisosasosa umbone wa Allah, soni ŵane tachiŵa ali nkuputa ngondo petala lya Allah, basi soomagani chachijepepele chakuumila mwele (mu Qur’animo), ni n'jimicheje Swala mwakolosya ni kutolaga Zaka, soni munkongosyeje Allah ngongole jambone. Soni chambone chilichose chankulilongochesya mwachimisyene tinkachisimane kwa Allah chili chambone nnope ni chamalipilo gekulungwa kusyene. Ni mum'bendagani chikuluko Allah, chisimu Allah ni Jwakululuka kusyene, Jwachanasa channope"},{"SurahNumber":74,"VerseNumber":1,"Text":"E, mmwe ŵan'diunichile nguwo"},{"SurahNumber":74,"VerseNumber":2,"Text":"Jimani ni mwaatetele (ŵandu)"},{"SurahNumber":74,"VerseNumber":3,"Text":"Soni Ambuje ŵenu (Allah) mwakusyaani"},{"SurahNumber":74,"VerseNumber":4,"Text":"Soni nguwo syenu siswejesyani"},{"SurahNumber":74,"VerseNumber":5,"Text":"Soni yakusakala (mpela isanamu) iŵambalani"},{"SurahNumber":74,"VerseNumber":6,"Text":"Soni ngasimumpa (jwinejwakwe chindu) ni ligongo lyakuti mpochele yejinji"},{"SurahNumber":74,"VerseNumber":7,"Text":"Soni ligongo lya Ambuje ŵenu (Allah) pililani"},{"SurahNumber":74,"VerseNumber":8,"Text":"Basi ndema jalichigombedwa lipenga"},{"SurahNumber":74,"VerseNumber":9,"Text":"Lyele lisikulyotu lichiŵa lisiku lyakunonopa kusyene"},{"SurahNumber":74,"VerseNumber":10,"Text":"Kwa achimakafili ngasiliŵa lyakwepepala"},{"SurahNumber":74,"VerseNumber":11,"Text":"Munekaani ni mundu jwanan'gumbile jikajikape"},{"SurahNumber":74,"VerseNumber":12,"Text":"Ninampele ipanje yejinji"},{"SurahNumber":74,"VerseNumber":13,"Text":"Ni ŵanache ŵakuŵanajo"},{"SurahNumber":74,"VerseNumber":14,"Text":"Ni nankolochesye (ndamo jakwe) kunkolochesya kwambone nnope"},{"SurahNumber":74,"VerseNumber":15,"Text":"Panyuma pakwe jukolaga tama janti ndili nan'jonjechesye"},{"SurahNumber":74,"VerseNumber":16,"Text":"Kwapi! Chisimu jwalakwejo jwaliji nkugakanila maaya Getu"},{"SurahNumber":74,"VerseNumber":17,"Text":"Chingankanganichisye ku ilagasyo yakusausya kuikwela"},{"SurahNumber":74,"VerseNumber":18,"Text":"Chisimu jwalakwe jwachetelele (yatajile paajigamba Qur’an) ni jwapimiile"},{"SurahNumber":74,"VerseNumber":19,"Text":"Basi julwesedwe, ana jwapimiile chantiuli"},{"SurahNumber":74,"VerseNumber":20,"Text":"Soni julwesedwe, ana jwapimiile chantiuli"},{"SurahNumber":74,"VerseNumber":21,"Text":"Kaneka ni jwalolite (ŵandu)"},{"SurahNumber":74,"VerseNumber":22,"Text":"Kaneko ni jwautile sinya ni kusakasya kungope (kulosya ukali)"},{"SurahNumber":74,"VerseNumber":23,"Text":"Kaneko soni jwachitundumalile (chikulupi) ni kulikwesya"},{"SurahNumber":74,"VerseNumber":24,"Text":"Ni jwatite: “Nganijiŵatu jalakwe (Qur’aniji) ikaŵeje usaŵi waukupocheledwa (kuumila kwa asaŵi ŵakala).”"},{"SurahNumber":74,"VerseNumber":25,"Text":"“Nganijiŵatu jalakwe (Qur’aniji) ikaŵeje maloŵe ga mundu.”"},{"SurahNumber":74,"VerseNumber":26,"Text":"Sampano tinan'jinjisye ku Saqara"},{"SurahNumber":74,"VerseNumber":27,"Text":"Ana ni chichi champaka chimmanyisye ya Saqara"},{"SurahNumber":74,"VerseNumber":28,"Text":"(Weletu ni Moto) wangasigasya (chilichose chachiponyedwemo) soni wangachileka (kuti chikopoche)"},{"SurahNumber":74,"VerseNumber":29,"Text":"Wakutinisya ni kuŵiilisya lipende"},{"SurahNumber":74,"VerseNumber":30,"Text":"Pa walakweo pana (Achimalika ŵakuugosa) ŵakwana likumi kwisa nsano nancheche"},{"SurahNumber":74,"VerseNumber":31,"Text":"Ni nganitwaaŵiika akuuloleela Moto ikaŵeje Achimalaika, soni nganituchiŵiika chiŵalanjilo chaocho ikaŵeje kuŵa mayeso gakwalinjila achimakafili, kuti asimichisye ŵandu ŵaŵapedwile chitabu (ya chiŵalanjilochi), ni kuti soni ajonjechesye chikulupi chao ŵandu ŵaakulupilile, soni kuti akakaichila ŵandu ŵaŵapedwile chitabu ni ŵakulupilila, ni kuti soni aŵala ŵamuli m’mitima mwao mwana ulwele (wa unakunaku) ni achimakafili ajileje: “Ana Allah akusaka chichi pachilandanyo chalakwechi?” Iyyoyopeyo niyaakutiji Allah pa kunnechelela kusokonechela jwansachile ni kun'jongola jwansachile. Ni pangali ŵaakumanyilila mikutula ja asilikali ŵa Ambuje ŵenu ikaŵeje Jwelepejo. Ni nganiuŵa Walakwe (Motowo) ikaŵeje chikumbusyo kwa ŵandu (cha kwatetela nacho)"},{"SurahNumber":74,"VerseNumber":32,"Text":"Ngwamba! Nguulumbila mwesi"},{"SurahNumber":74,"VerseNumber":33,"Text":"Ni chilo ndema jachikutyoka (pakucha)"},{"SurahNumber":74,"VerseNumber":34,"Text":"Ni kumasikusiku ndema jakukulanguka"},{"SurahNumber":74,"VerseNumber":35,"Text":"Chisimu Walakwe (Motowo) uŵele limpepe (m’makungu) gekulungwa nnope"},{"SurahNumber":74,"VerseNumber":36,"Text":"Chitetelo kwa ŵandu"},{"SurahNumber":74,"VerseNumber":37,"Text":"Kwa jwalijose mwa jenumanja jwaasachile kuti alongolele (pakutenda yambone) kapena kusigalila (pakupanganya yakusakala)"},{"SurahNumber":74,"VerseNumber":38,"Text":"Mundu jwalijose tachiŵa uwombosi wakuliombolela ku (yakusakala) yaŵapanganyisye (pakutaŵidwa ku Moto)"},{"SurahNumber":74,"VerseNumber":39,"Text":"Ikaŵeje aŵala ŵakunkono wan'dyo"},{"SurahNumber":74,"VerseNumber":40,"Text":"(Chachiŵa) m’Matimbe ga ku Mbepo achiwuusyanaga"},{"SurahNumber":74,"VerseNumber":41,"Text":"Ya (ŵandu) ŵakuleŵa"},{"SurahNumber":74,"VerseNumber":42,"Text":"“Ana ni chichi chachin'jinjisye ŵanganyammwe ku Saqara?”"},{"SurahNumber":74,"VerseNumber":43,"Text":"(Pakwanga) chachitiji: “Nganituŵa mwa akuswali.”"},{"SurahNumber":74,"VerseNumber":44,"Text":"“Soni nganituŵa nkwaaliisya masikini.”"},{"SurahNumber":74,"VerseNumber":45,"Text":"“Ni twaliji nkutiŵila (mu sambi) pamo ni akutiŵila.”"},{"SurahNumber":74,"VerseNumber":46,"Text":"“Ni twaliji soni nkukanila ya Lisiku Lyamalipilo.”"},{"SurahNumber":74,"VerseNumber":47,"Text":"“Mpaka chatuichilile chiwa.”"},{"SurahNumber":74,"VerseNumber":48,"Text":"Basi ngasichija kwakamuchisya ŵanganyao chondechonde cha akuchondelela"},{"SurahNumber":74,"VerseNumber":49,"Text":"Ana chipali chichi kukwao chikwatendekasya kuchitundumalila chikumbusyo (Qur’an)"},{"SurahNumber":74,"VerseNumber":50,"Text":"(Kakwipuche kakwe kuti akajipikana Qur’an) gamba kuŵa ŵanganyao mpela mbunda (syamwitinji) syasikwipusyidwe"},{"SurahNumber":74,"VerseNumber":51,"Text":"Syasikutila lisimba"},{"SurahNumber":74,"VerseNumber":52,"Text":"Yeti mundu jwalijose mwa ŵanganyao akusakaga ali apedwile ikalakala yeunukule-unukule (kuumila kwa Allah kutendela umboni yakuŵecheta Muhammadi ﷺ)"},{"SurahNumber":74,"VerseNumber":53,"Text":"Ngwamba! Nambo kuti ŵanganyao ngaakujijogopa Akhera"},{"SurahNumber":74,"VerseNumber":54,"Text":"Ngwamba! Chisimu jalakwe (Qur’aniji) jiŵele chikumbusyo"},{"SurahNumber":74,"VerseNumber":55,"Text":"Basi jwaakusaka taalikumbusye najo"},{"SurahNumber":74,"VerseNumber":56,"Text":"Ni nganaŵa alikumbwisye ŵanganyao ikaŵeje naga Allah ali asachile. Jwalakwe ni jwaali Jwakuŵajilwa kogopedwa soni ni Nysene chikululuko"},{"SurahNumber":75,"VerseNumber":1,"Text":"Ngulilumbila lisiku lya Kiyama"},{"SurahNumber":75,"VerseNumber":2,"Text":"Ni nguulumbila soni ntima wakuliigamba"},{"SurahNumber":75,"VerseNumber":3,"Text":"Ana akuganichisya mundu kuti ngaŵa nkusonganganya Uwwe maupa gakwe"},{"SurahNumber":75,"VerseNumber":4,"Text":"Elo (tuchigasonganganya), ngati Uwwe tuli ŵakombola kwalanya chenene (tumisela twa) songa sya yala yakwe, (kuli uli maupa)"},{"SurahNumber":75,"VerseNumber":5,"Text":"Nambo mundu (akukanila ya Kiyama) pakusachilila kwendelechela kusakasya m'bujo mwakwe"},{"SurahNumber":75,"VerseNumber":6,"Text":"Akuusya (mwa chipongwe kuti): “Ana lisiku lya Kiyama lichiŵa chakachi?”"},{"SurahNumber":75,"VerseNumber":7,"Text":"Sano ndema ja lichikolondoka liso (ligongo lya woga)"},{"SurahNumber":75,"VerseNumber":8,"Text":"Ni kutyoka kuŵala kwa mwesi"},{"SurahNumber":75,"VerseNumber":9,"Text":"Ni kusonganganyisyidwa lyuŵa ni mwesi"},{"SurahNumber":75,"VerseNumber":10,"Text":"Lyele lisikulyo mundu tachiti: “Kwakutilila ni kwapi?”"},{"SurahNumber":75,"VerseNumber":11,"Text":"Iyayi, pangali kwakutilila"},{"SurahNumber":75,"VerseNumber":12,"Text":"Kwa Ambuje ŵenupe (Allah) lyele lisikulyo nikuchipelela kwakuujila"},{"SurahNumber":75,"VerseNumber":13,"Text":"Tachisalilidwa mundu lyele lisikulyo ichindu yajwalongwesye (kupanganya) ni yajwalesile (munyuma)"},{"SurahNumber":75,"VerseNumber":14,"Text":"Nambo mundu tachilichonjela nsyene (ligongo kutandila lipende, makono ni ngongolo syakwe ichijuwula masengo gakusakala ga jwapanganyisye)"},{"SurahNumber":75,"VerseNumber":15,"Text":"Namuno tatole madandawusi gakwe (pakuliŵalanga ngasigankamuchisya)"},{"SurahNumber":75,"VerseNumber":16,"Text":"Ngasin'jitenganyila (Qur’aniji mmwe Muhammadi ﷺ) lulimi lwenu (ndema jajikutuluka) kuti n'jikulumisye (kujisunga ni kujisooma)"},{"SurahNumber":75,"VerseNumber":17,"Text":"Chisimu ili Kukwetu Uwwe kujisonganganya (mu ntima mwenu) ni kumpa ukombosi wakujisooma"},{"SurahNumber":75,"VerseNumber":18,"Text":"Sano pati tuchinsoomelaga, basi kuyichisyani kusoomwa kwakwe"},{"SurahNumber":75,"VerseNumber":19,"Text":"Soni chisimu ili Kukwetu Uwwe kujisalichisya"},{"SurahNumber":75,"VerseNumber":20,"Text":"Ngaŵa (chine chikuntendekasya kaanila Kiyama), nambo kuti ŵanganyammwe nkunonyelwa umi wachitema (wa duniya)"},{"SurahNumber":75,"VerseNumber":21,"Text":"Ni nkujileka Akhera"},{"SurahNumber":75,"VerseNumber":22,"Text":"Ngope sine lyele lisikulyo sichiŵa syakuŵala"},{"SurahNumber":75,"VerseNumber":23,"Text":"Sili nkwalola Ambuje ŵao (Allah)"},{"SurahNumber":75,"VerseNumber":24,"Text":"Sano nambo ngope sine lyele lisikulyo sichiyinda"},{"SurahNumber":75,"VerseNumber":25,"Text":"Sichisimichisya yanti chiitendekwe kukwakwe yakuniula n'gongo"},{"SurahNumber":75,"VerseNumber":26,"Text":"Ngaŵa (yanti nikanila), ndema jauchiika ntima paligongwa (papasimanile maupa gammakoyo)"},{"SurahNumber":75,"VerseNumber":27,"Text":"Nikuŵechetedwa (yanti): “Ŵani ŵampaka aposye (chilwelechi)?”"},{"SurahNumber":75,"VerseNumber":28,"Text":"Nikumala mwakusimichisya (chilwelecho) kuti kwalakweku ni kulekangana (najo duniya)"},{"SurahNumber":75,"VerseNumber":29,"Text":"Mwanti lusonjo nikusajikana ni lusonjo (lujakwe ndema jakutyoka ntima)"},{"SurahNumber":75,"VerseNumber":30,"Text":"Kwa Ambuje ŵenupe lyele lisikulyo ni kwakuwujila mwakuchinjidwa"},{"SurahNumber":75,"VerseNumber":31,"Text":"Mwanti (kafili) nganijukunda (chikulupi) soni (namuno swala) nganijuswali"},{"SurahNumber":75,"VerseNumber":32,"Text":"Nambo jwakaaniile ni kunyosya"},{"SurahNumber":75,"VerseNumber":33,"Text":"Kaneka jwapite kwiŵasa lyakwe (juli nkwenda) mwakutwanga"},{"SurahNumber":75,"VerseNumber":34,"Text":"Chonasiko nichenu! Chonasiko chisyene"},{"SurahNumber":75,"VerseNumber":35,"Text":"Soni chonasiko nichenu! Chonasiko chisyene"},{"SurahNumber":75,"VerseNumber":36,"Text":"Ana jukuganichisya mundu yanti chijugambe kulechedwa wambape (ngapedwa malamusi soni ngaja kulipidwa)"},{"SurahNumber":75,"VerseNumber":37,"Text":"Ana nganijuŵa lindondwa lya ulume wakutajidwa (m’chiŵelechelo)"},{"SurahNumber":75,"VerseNumber":38,"Text":"Kaneka jwaliji chipande cha myasi, niŵan'gumbile ni kunkolosya"},{"SurahNumber":75,"VerseNumber":39,"Text":"Ni ŵagumbile kuumila mwalakwemo mitundu jiŵili (jaŵandu) jwannume ni jwankongwe"},{"SurahNumber":75,"VerseNumber":40,"Text":"Ana Jwalakwe (Allah jwaŵapakombwele kutenda yele) nganaŵa jwanti ni kombola kwasyusya (ŵandu) ŵawe"},{"SurahNumber":76,"VerseNumber":1,"Text":"Ana nganijipita kwamundu mbinga jelewu ja ndaŵi nkanaŵe kuŵa chindu chanti ni kusalidwa"},{"SurahNumber":76,"VerseNumber":2,"Text":"Chisimu Uwwe tun'gumbile mundu kuumila mwindondwa lyakuwanganyichilana (lya mesi ga ŵalume ni ŵakongwe), kuti tun'dinje (ni malamusi Getu), ni tuntesile kuŵa jwakupikana, jwakulola"},{"SurahNumber":76,"VerseNumber":3,"Text":"Chisimu Uwwe tunsaalichiisye jwalakwejo litala (lyambone ni lyakusakala, sano ili ni nsyene) kuŵa jwakutogolela (pakusagula lyambonelyo) kapena kuŵa jwakanila (pakusagula lyakusakala)"},{"SurahNumber":76,"VerseNumber":4,"Text":"Chisimu Uwwe twalinganyichisye achimakafili malundelunde ga unyolo, ni makongwa kwisa soni Moto Wakulapuka"},{"SurahNumber":76,"VerseNumber":5,"Text":"Chisimu atenda ngoto chakamweje chipanda (chankologo) chakuwanganyichisya chakwe (nkologowo) chigakaŵeje (mesi ga) Kaafuura"},{"SurahNumber":76,"VerseNumber":6,"Text":"(Kaafuurajo ni) tutumule jwachakamwejemo achikapolo ŵa Allah, chakam'bumyeje (palipose pachakasacheje) kaumye kangasausya"},{"SurahNumber":76,"VerseNumber":7,"Text":"(Ŵanganyao ni aŵala) ŵaakukwanilisya nasili (syao), soni ni akulijogopa Lisiku lya ichiŵa yakusakala yakwe yakwenela"},{"SurahNumber":76,"VerseNumber":8,"Text":"Ni akutolaga yakulya - achiisakaga - kwapa masikini, jwawina ni mateeka"},{"SurahNumber":76,"VerseNumber":9,"Text":"(Chamuntima akutiji): “Chisimu tukun'diisya pakusachilila chinonyelo cha Allah, ngatukusaka kukwenu malipilo galigose namuno kutogolela.”"},{"SurahNumber":76,"VerseNumber":10,"Text":"“Chisimu uwwe tukogopa kwa M’mbuje gwetu Lisiku lyakuuta sinya (kafili) soni lyakupoteka nnope ni kupwelembwesula (ligongo lya kuleupa kwakwe mu ilagasyo).”"},{"SurahNumber":76,"VerseNumber":11,"Text":"Basi Allah tachagosa kuyakusakala ya lyele lisikulyo ni kwapa kumelemenda (kungope kwao) ni kusengwa"},{"SurahNumber":76,"VerseNumber":12,"Text":"Soni tachalipila ligongo lya kupilila kwao Litimbe lya ku Mbepo kwisa soni nguwo sya silika"},{"SurahNumber":76,"VerseNumber":13,"Text":"Ali ajegeme kwalakweko nyyindanda yetandiche chenene, ngaaja kuchiona chitukuta cha lyuŵa namuno mbepo ja chikweenya"},{"SurahNumber":76,"VerseNumber":14,"Text":"Soni miulili jakwe chijikaaŵandichile ŵanganyao, ni mikonga (ja isogosi) chijikagoyeche kwakwalala (yanti konyola chitamile)"},{"SurahNumber":76,"VerseNumber":15,"Text":"Soni chiikaŵeje ili nkwasyungula ikolelo ya silifa kwisa soni migawo jegalasi"},{"SurahNumber":76,"VerseNumber":16,"Text":"Jegalasi (jagumbidwa) kuumila mu silifa, chakajipimileje (pakujigumbasya) kapimile kambone (kakulandana ni njota jao, ngapelembechesya soni ngajonjechesya)"},{"SurahNumber":76,"VerseNumber":17,"Text":"Ni chakamwesyedweje kwalakweko chipanda (chankologo) chakuwanganyichisya chakwe (nkologowo) chichikaŵe (mesi ga) chikasu"},{"SurahNumber":76,"VerseNumber":18,"Text":"(Jwalakwejo ni) tutumule jwajuli kwalakweko jwakuŵilanjikwa Salsabila"},{"SurahNumber":76,"VerseNumber":19,"Text":"Soni chaakaasyunguleje ŵanganyao (pakwaatumichila) achachanda ŵakutamilichika (pa uchanda, ŵangachekulupa). N'di mwaweni ŵanganyao mpaka mwaganichisye kuti ngalekale syakumelemenda nnope syemwasyidwe"},{"SurahNumber":76,"VerseNumber":20,"Text":"Soni patinchilola kwalakwe (ku Mbepoko) tinchiuona ntendele wakusengwasya ni uchimwene wekulungwa"},{"SurahNumber":76,"VerseNumber":21,"Text":"Pachanya pao chipakaŵe pana nguwo sya silika jwakuŵeŵela syachisamba kwisa soni nguwo sya silika jwakandapalila. Soni chakawechedwe makosa ga silifa, nombe soni M’mbuje gwao (Allah) chijukaamwesye ŵanganyao yakumwa yakulenjela kusyene"},{"SurahNumber":76,"VerseNumber":22,"Text":"(Chakasalilidwe kuti): “Chisimu galakwega gaŵele malipilo genu, soni masengo genu gaŵele gakupocheledwa.”"},{"SurahNumber":76,"VerseNumber":23,"Text":"Chisimu Uwwe tujitulwisye kukwenu (mmwe Muhammadi ﷺ) Qur’an kujitulusya kwapanandi panandi (kuti n'jisunje chenene)"},{"SurahNumber":76,"VerseNumber":24,"Text":"Basi pililani ni lilamusi lya Ambuje ŵenu (Allah) ni ngasimumpikanila mwa ŵanganyao jwasambi kapena jwakanila (jwalijose)"},{"SurahNumber":76,"VerseNumber":25,"Text":"Soni likumbuchilani lina lya Ambuje ŵenu kundaŵi ni kwigulo (pakuswali swala sya Fajr, Dhuhr ni Asr)"},{"SurahNumber":76,"VerseNumber":26,"Text":"Soni chilo munsujudilani (pakuswali swala sya Maghrib ni Isha), ni munswejesyeje chilo ndema jelewu"},{"SurahNumber":76,"VerseNumber":27,"Text":"Chisimu ŵanganyaŵa akunonyelwa umi wachitema (wa duniya), ni akulileka munyuma mwao Lisiku lya usito"},{"SurahNumber":76,"VerseNumber":28,"Text":"Uwwe ni ŵatwaagumbile ŵanganyao soni twaliyiye kagumbidwe kao, soni tuli tusachile mpaka tuiche nao ŵane ŵanti mpela ŵanganyao kwinjila m’malo mwao (nambo ali ŵakun'jogopa Allah)"},{"SurahNumber":76,"VerseNumber":29,"Text":"Chisimu galakwe (ma Ȃyaga) gaŵele chikumbusyo, basi jwaakusaka aliikolochesye chilepe litala lyakuujila kwa M'bujegwe (Allah)"},{"SurahNumber":76,"VerseNumber":30,"Text":"Ni nganim'ba nsachile ŵanganyammwe ikaŵeje akasache kaje Allah, chisimu Allah aŵele Jwakumanyilila nnope, Jwalunda lwakusokoka"},{"SurahNumber":76,"VerseNumber":31,"Text":"Taakan'jinjisye jwansachile ku ukoto Wakwe (ku Mbepo), nambo ŵakulitenda lupuso ŵalinganyichisye ilagasyo yakupoteka nnope"},{"SurahNumber":77,"VerseNumber":1,"Text":"Ngujilumbila mbungo jajikupuga mwakuyana"},{"SurahNumber":77,"VerseNumber":2,"Text":"Ni mbungo jajikupuga mwa chimbunga"},{"SurahNumber":77,"VerseNumber":3,"Text":"Ni mbungo jajikwenesya (mawunde kwisa soni wula) mu kajenesye (kaasachile Allah)"},{"SurahNumber":77,"VerseNumber":4,"Text":"Ni ma Ȃya (ga Qur’an) gakulekanganya (chilikati cha yakuona ni yaunami)"},{"SurahNumber":77,"VerseNumber":5,"Text":"Ni (Achimalaika) ŵaakupelekaga utenga (kwa Achimitenga)"},{"SurahNumber":77,"VerseNumber":6,"Text":"Kuti utyose kuliŵalanga (kwakupeleka madandausi) kapena kuti utetele"},{"SurahNumber":77,"VerseNumber":7,"Text":"Chisimu ichindu yankupedwa chilanga (cha kwisa kwakwe, mpela Kiyama) iŵele yakupatikana (mwangalepeleka)"},{"SurahNumber":77,"VerseNumber":8,"Text":"Pa ndema ja sichisiimaasidwa ndondwa (kuŵala kwakwe)"},{"SurahNumber":77,"VerseNumber":9,"Text":"Ni ndema ja lichipesedwa liwunde (nikuŵa mapesa-mapesa)"},{"SurahNumber":77,"VerseNumber":10,"Text":"Ni ndema ja gachichuŵidwa matumbi ni kusyajidwa mwachitema ni kuululusyidwa"},{"SurahNumber":77,"VerseNumber":11,"Text":"Ni ndema ja chachisonganganyisyidwa Achimitenga pa ndema jetomechedwe"},{"SurahNumber":77,"VerseNumber":12,"Text":"Ana lisikuchi lyaiŵichilidwe (yayisalidweyi kuti tiyitendekwe)"},{"SurahNumber":77,"VerseNumber":13,"Text":"Pa Lisiku Lyachiilanyo"},{"SurahNumber":77,"VerseNumber":14,"Text":"Ana ni chichi champaka chimmanyisye ya Lisiku Lyachiilanyo"},{"SurahNumber":77,"VerseNumber":15,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":16,"Text":"Ana Uwwe nganitwajonanga (ŵandu) ŵandanda (ligongo lya ilemwa yao)"},{"SurahNumber":77,"VerseNumber":17,"Text":"Kaneka chitukuichisye pajamanjao (kwajonanga ŵandu) ŵambesi"},{"SurahNumber":77,"VerseNumber":18,"Text":"Mwele ni mwatukutendelaga ni ŵandu ŵakuleŵa"},{"SurahNumber":77,"VerseNumber":19,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":20,"Text":"Ana nganitun'gumba jenumanja kuumila mmesi gakunyosyeka"},{"SurahNumber":77,"VerseNumber":21,"Text":"Basi ni twagaŵisile pa malo gakutamilichika ni kusunjika (m’chiŵelechelo)"},{"SurahNumber":77,"VerseNumber":22,"Text":"Kwikanila ndema jakumanyika"},{"SurahNumber":77,"VerseNumber":23,"Text":"Basi ni twapimiile (ndema jakupagwila mwanache), Uwwetu niŵambone nnope mwa akupimila (ichindu)"},{"SurahNumber":77,"VerseNumber":24,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":25,"Text":"Ana nganituliŵika litaka kuŵa chikuti"},{"SurahNumber":77,"VerseNumber":26,"Text":"Cha ŵachijumi ni ŵawe"},{"SurahNumber":77,"VerseNumber":27,"Text":"Ni tuŵisile mwalakwemo yakunyichisya yaileu-leu (gagali matumbi), ni tumpele kumwa ŵanganyammwe mesi gakunong’a"},{"SurahNumber":77,"VerseNumber":28,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":29,"Text":"(Chachisalilidwa achimakafili kuti): “Ŵigulani mwanja kwa ayila yamwaliji nkuikanila"},{"SurahNumber":77,"VerseNumber":30,"Text":"Ŵigulani mwanja ku m'bulili (walyosi lya ku Moto) waukwete nyambi sitatu"},{"SurahNumber":77,"VerseNumber":31,"Text":"Nganiuŵa mwa m'bulili wachisisimila soni wangakamuchisya kwilamba (lya Moto).”"},{"SurahNumber":77,"VerseNumber":32,"Text":"Chisimu Walakwe (Motowo) ukasaponyaga (pakutatasika) ndamba (syekulungwa) mpela nyumba jandalaja"},{"SurahNumber":77,"VerseNumber":33,"Text":"Syanti mpela ngamiya syam'bilichila"},{"SurahNumber":77,"VerseNumber":34,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":35,"Text":"Lyalakweli nilisiku lyatachitenda ngapaŵecheta (ŵanganyao)"},{"SurahNumber":77,"VerseNumber":36,"Text":"Soni ngasapedwa luusa lwanti aliŵalanje (pakupeleka madandausi)"},{"SurahNumber":77,"VerseNumber":37,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":38,"Text":"Lyalakweli ni Lisiku Lyachiilanyo, tunsonganganyisye ŵanganyammwe ni (ŵandu) ŵandanda"},{"SurahNumber":77,"VerseNumber":39,"Text":"Sano naga nkwete malindi, basi mundendelani"},{"SurahNumber":77,"VerseNumber":40,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":41,"Text":"Chisimu ŵakun'jogopa (Allah) chachiŵa m’miulili (jakusisimila chenene) ni achitutumule"},{"SurahNumber":77,"VerseNumber":42,"Text":"Ni isogosi yatachiilaluchilaga"},{"SurahNumber":77,"VerseNumber":43,"Text":"(Tachasalila kuti): “Lyagani soni mwagani mwakusengwa ligongo lya ayila (yambone) yamwaliji nkutenda.”"},{"SurahNumber":77,"VerseNumber":44,"Text":"Chisimu Uwwe iyyoyopeyo ni yatukutiji pakwalipila ŵakolosya"},{"SurahNumber":77,"VerseNumber":45,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":46,"Text":"(E, jenumanja achimakafili!) Lyagani ni kusengwa panandi (mukandaŵi kannono kaumi wa duniyau), chisimu ŵanganyammwe ŵaleŵeleŵe"},{"SurahNumber":77,"VerseNumber":47,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":48,"Text":"Soni pati iŵechetedwe kukwao (yanti): “Jinamani (kuswali).” Ngakwinamaga"},{"SurahNumber":77,"VerseNumber":49,"Text":"Ipotesi lyele lisikulyo taachiipata ŵakanila"},{"SurahNumber":77,"VerseNumber":50,"Text":"Ana ni abalichi jatachijikulupilila panyuma pa aji (Qur’an)"}]}