{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Rispose: “Non ti avevo detto, che non avresti avuto pazienza insieme con me?”"},{"SurahNumber":18,"VerseNumber":76,"Text":"Disse [Mosè]: “Se dopo di ciò ancora ti interrogherò, non mi tenere più insieme con te. Ti prego di scusarmi”"},{"SurahNumber":18,"VerseNumber":77,"Text":"Continuarono insieme e giunsero nei pressi di un abitato. Chiesero da mangiare agli abitanti, ma costoro rifiutarono l'ospitalità. S'imbatterono poi in un muro che minacciava di crollare e [quello] lo raddrizzò. Disse [Mosè]: “Potresti ben chiedere un salario per quello che hai fatto”"},{"SurahNumber":18,"VerseNumber":78,"Text":"Disse: “Questa è la separazione. Ti spiegherò il significato di ciò che non hai potuto sopportare con pazienza"},{"SurahNumber":18,"VerseNumber":79,"Text":"Per quel che riguarda la nave, apparteneva a povera gente che lavorava sul mare. L' ho danneggiata perché li inseguiva un tiranno che l'avrebbe presa con la forza"},{"SurahNumber":18,"VerseNumber":80,"Text":"Il giovane aveva padre e madre credenti, abbiamo voluto impedire che imponesse loro ribellione e miscredenza"},{"SurahNumber":18,"VerseNumber":81,"Text":"e abbiamo voluto che il loro Signore desse loro in cambio [un figlio] più puro e più degno di affetto"},{"SurahNumber":18,"VerseNumber":82,"Text":"Il muro apparteneva a due orfani della città e alla sua base c'era un tesoro che apparteneva loro. Il loro padre era uomo virtuoso e il tuo Signore volle che raggiungessero la loro età adulta e disseppellissero il loro tesoro; segno questo della misericordia del tuo Signore. Io non l'ho fatto di mia iniziativa. Ecco quello che non hai potuto sopportare con pazienza”"},{"SurahNumber":18,"VerseNumber":83,"Text":"Ti interrogheranno a proposito del Bicorne. Di': “Vi racconterò qualcosa sul suo conto”"},{"SurahNumber":18,"VerseNumber":84,"Text":"In verità, gli abbiamo dato ampi mezzi sulla terra e modo di riuscire in ogni impresa"},{"SurahNumber":18,"VerseNumber":85,"Text":"Egli seguì una via"},{"SurahNumber":18,"VerseNumber":86,"Text":"Quando giunse all'[estremo] occidente, vide il sole che tramontava in una sorgente ribollente e nei pressi c'era un popolo. Dicemmo: “O Bicorne, puoi punirli oppure esercitare benevolenza nei loro confronti”"},{"SurahNumber":18,"VerseNumber":87,"Text":"Disse: “Puniremo chi avrà agito ingiustamente e poi sarà ricondotto al suo Signore che gli infliggerà un terribile castigo"},{"SurahNumber":18,"VerseNumber":88,"Text":"E chi crede e compie il bene avrà la migliore delle ricompense e gli daremo ordini facili”"},{"SurahNumber":18,"VerseNumber":89,"Text":"Seguì poi una via"},{"SurahNumber":18,"VerseNumber":90,"Text":"E, quando giunse dove sorge il sole, trovò che sorgeva su di un popolo cui non avevamo fornito alcunché per ripararsene"},{"SurahNumber":18,"VerseNumber":91,"Text":"Così avvenne e Noi abbracciavamo nella Nostra scienza tutto quello che era presso di lui"},{"SurahNumber":18,"VerseNumber":92,"Text":"Seguì poi una via"},{"SurahNumber":18,"VerseNumber":93,"Text":"Quando giunse alle due barriere, trovò, tra di loro, un popolo che quasi non comprendeva alcun linguaggio"},{"SurahNumber":18,"VerseNumber":94,"Text":"Dissero: “O Bicorne, invero Gog e Magog portano grande disordine sulla terra! Ti pagheremo un tributo se erigerai una barriera tra noi e loro”"},{"SurahNumber":18,"VerseNumber":95,"Text":"Disse: “Ciò che il mio Signore mi ha concesso è assai migliore. Voi aiutatemi con energia e porrò una diga tra voi e loro"},{"SurahNumber":18,"VerseNumber":96,"Text":"Portatemi masse di ferro”. Quando poi ne ebbe colmato il valico [tra le due montagne] disse: “Soffiate!”. Quando fu incandescente, disse: “Portatemi rame, affinché io lo versi sopra”"},{"SurahNumber":18,"VerseNumber":97,"Text":"Così non poterono scalarlo e neppure aprirvi un varco"},{"SurahNumber":18,"VerseNumber":98,"Text":"Disse: “Ecco una misericordia che proviene dal mio Signore. Quando verrà la promessa del mio Signore, sarà ridotta in polvere; e la promessa del mio Signore è veridica”"},{"SurahNumber":18,"VerseNumber":99,"Text":"In quel Giorno, lasceremo che calino in ondate gli uni sugli altri.Sarà soffiato nel Corno e li riuniremo tutti insieme"},{"SurahNumber":18,"VerseNumber":100,"Text":"In quel Giorno mostreremo l'Inferno ai miscredenti"},{"SurahNumber":18,"VerseNumber":101,"Text":"che hanno avuto gli occhi velati di fronte al Mio Monito e che non potevano udire"},{"SurahNumber":18,"VerseNumber":102,"Text":"I miscredenti credono di potersi scegliere per patroni i Miei servi, all'infuori di Me? In verità, abbiamo preparato l'Inferno come dimora dei miscredenti"},{"SurahNumber":18,"VerseNumber":103,"Text":"Di': “Volete che vi citiamo coloro le cui opere sono più inutili"},{"SurahNumber":18,"VerseNumber":104,"Text":"coloro il cui sforzo in questa vita li ha sviati, mentre credevano di fare il bene?”"},{"SurahNumber":18,"VerseNumber":105,"Text":"Sono coloro che negarono i segni del loro Signore e l'Incontro con Lui. Le loro azioni falliscono e non avranno alcun peso nel Giorno della Resurrezione"},{"SurahNumber":18,"VerseNumber":106,"Text":"La loro retribuzione sarà l'Inferno, per la loro miscredenza e per essersi burlati dei Miei segni e dei Miei Messaggeri"},{"SurahNumber":18,"VerseNumber":107,"Text":"Coloro che credono e compiono il bene avranno per dimora i giardini del Paradiso"},{"SurahNumber":18,"VerseNumber":108,"Text":"dove rimarranno in perpetuo senza desiderare alcun cambiamento"},{"SurahNumber":18,"VerseNumber":109,"Text":"Di': “Se il mare fosse inchiostro per scrivere le Parole del mio Signore, di certo si esaurirebbe prima che fossero esaurite le Parole del mio Signore, anche se Noi ne aggiungessimo altrettanto a rinforzo”"},{"SurahNumber":18,"VerseNumber":110,"Text":"Di': “Non sono altro che un uomo come voi. Mi è stato rivelato che il vostro Dio è un Dio Unico. Chi spera di incontrare il suo Signore compia il bene e nell'adorazione non associ alcuno al suo Signore”"},{"SurahNumber":19,"VerseNumber":1,"Text":"Kâf, Hâ', Ya', Aîn, Sâd"},{"SurahNumber":19,"VerseNumber":2,"Text":"[Questo è il] racconto della Misericordia del tuo Signore verso il Suo servo Zaccaria"},{"SurahNumber":19,"VerseNumber":3,"Text":"quando invocò il suo Signore con un'invocazione segreta"},{"SurahNumber":19,"VerseNumber":4,"Text":"dicendo: “O Signor mio, già sono stanche le mie ossa e sul mio capo brilla la canizie e non sono mai stato deluso invocandoti, o mio Signore"},{"SurahNumber":19,"VerseNumber":5,"Text":"Mia moglie è sterile e temo [il comportamento] dei miei parenti dopo di me: concedimi, da parte Tua, un erede"},{"SurahNumber":19,"VerseNumber":6,"Text":"che erediti da me ed erediti dalla famiglia di Giacobbe. Fa', mio Signore, che sia a Te gradito!”"},{"SurahNumber":19,"VerseNumber":7,"Text":"“O Zaccaria, ti diamo la lieta novella di un figlio. Il suo nome sarà Giovanni. A nessuno, in passato, imponemmo lo stesso nome.”"},{"SurahNumber":19,"VerseNumber":8,"Text":"Disse: “Come potrò mai avere un figlio? Mia moglie è sterile e la vecchiaia mi ha rinsecchito”"},{"SurahNumber":19,"VerseNumber":9,"Text":"Rispose: “È così! Il tuo Signore ha detto: \"Ciò è facile per me: già una volta ti ho creato quando non esistevi\"”"},{"SurahNumber":19,"VerseNumber":10,"Text":"Disse [Zaccaria]: “Dammi un segno, mio Signore!”. Rispose: “Il tuo segno sarà che, pur essendo sano, non potrai parlare alla gente per tre notti”"},{"SurahNumber":19,"VerseNumber":11,"Text":"Uscì dall'oratorio verso la sua gente e indicò loro di rendere gloria [al Signore] al mattino e alla sera"},{"SurahNumber":19,"VerseNumber":12,"Text":"“O Giovanni, tienti saldamente alla Scrittura.” E gli demmo la saggezza fin da fanciullo"},{"SurahNumber":19,"VerseNumber":13,"Text":"tenerezza da parte Nostra e purezza. Era uno dei timorati"},{"SurahNumber":19,"VerseNumber":14,"Text":"amorevole con i suoi genitori, né violento, né disobbediente"},{"SurahNumber":19,"VerseNumber":15,"Text":"Pace su di lui, nel giorno in cui nacque, in quello della sua morte e nel Giorno in cui sarà risuscitato a [nuova] vita"},{"SurahNumber":19,"VerseNumber":16,"Text":"Ricorda Maria nel Libro, quando si allontanò dalla sua famiglia, in un luogo ad oriente"},{"SurahNumber":19,"VerseNumber":17,"Text":"Tese una cortina tra sé e gli altri. Le inviammo il Nostro Spirito che assunse le sembianze di un uomo perfetto"},{"SurahNumber":19,"VerseNumber":18,"Text":"Disse [Maria]: “Mi rifugio contro di te presso il Compassionevole, se sei [di Lui] timorato!”"},{"SurahNumber":19,"VerseNumber":19,"Text":"Rispose: “Non sono altro che un messaggero del tuo Signore, per darti un figlio puro”"},{"SurahNumber":19,"VerseNumber":20,"Text":"Disse: “Come potrei avere un figlio, ché mai un uomo mi ha toccata e non sono certo una libertina?”"},{"SurahNumber":19,"VerseNumber":21,"Text":"Rispose: “È così. Il tuo Signore ha detto: \"Ciò è facile per Me... Faremo di lui un segno per le genti e una misericordia da parte Nostra. È cosa stabilita\"”"},{"SurahNumber":19,"VerseNumber":22,"Text":"Lo concepì e, in quello stato, si ritirò in un luogo lontano"},{"SurahNumber":19,"VerseNumber":23,"Text":"I dolori del parto la condussero presso il tronco di una palma. Diceva: “Me disgraziata! Fossi morta prima di ciò e fossi già del tutto dimenticata!”"},{"SurahNumber":19,"VerseNumber":24,"Text":"Fu chiamata da sotto: “Non ti affliggere, ché certo il tuo Signore ha posto un ruscello ai tuoi piedi"},{"SurahNumber":19,"VerseNumber":25,"Text":"scuoti il tronco della palma: lascerà cadere su di te datteri freschi e maturi"},{"SurahNumber":19,"VerseNumber":26,"Text":"Mangia, bevi e rinfrancati. Se poi incontrerai qualcuno, di': \"Ho fatto un voto al Compassionevole e oggi non parlerò a nessuno\"”"},{"SurahNumber":19,"VerseNumber":27,"Text":"Tornò dai suoi portando [il bambino]. Dissero: “O Maria, hai commesso un abominio"},{"SurahNumber":19,"VerseNumber":28,"Text":"O sorella di Aronne, tuo padre non era un empio, né tua madre una libertina”"},{"SurahNumber":19,"VerseNumber":29,"Text":"Maria indicò loro [il bambino]. Dissero: “Come potremmo parlare con un infante nella culla?”"},{"SurahNumber":19,"VerseNumber":30,"Text":"[Ma Gesù] disse: “In verità, sono un servo di Allah. Mi ha dato la Scrittura e ha fatto di me un profeta"},{"SurahNumber":19,"VerseNumber":31,"Text":"Mi ha benedetto ovunque sia e mi ha imposto l'orazione e la decima finché avrò vita"},{"SurahNumber":19,"VerseNumber":32,"Text":"e la bontà verso colei che mi ha generato. Non mi ha fatto né violento, né miserabile"},{"SurahNumber":19,"VerseNumber":33,"Text":"Pace su di me, il giorno in cui sono nato, il giorno in cui morrò e il Giorno in cui sarò resuscitato a nuova vita”"},{"SurahNumber":19,"VerseNumber":34,"Text":"Questo è Gesù, figlio di Maria, parola di verità della quale essi dubitano"},{"SurahNumber":19,"VerseNumber":35,"Text":"Non si addice ad Allah prendersi un figlio. Gloria a Lui! Quando decide qualcosa dice: “Sii!” ed essa è"},{"SurahNumber":19,"VerseNumber":36,"Text":"“In verità, Allah è il mio e vostro Signore, adorateLo! Questa è la retta via.”"},{"SurahNumber":19,"VerseNumber":37,"Text":"Poi le sette furono in disaccordo tra loro. Guai a coloro che non credono, quando compariranno nel Giorno terribile"},{"SurahNumber":19,"VerseNumber":38,"Text":"Ah, come vedranno e intenderanno nel Giorno in cui saranno ricondotti a Noi! Ma gli ingiusti, oggi, sono in palese errore"},{"SurahNumber":19,"VerseNumber":39,"Text":"Avvertili del Giorno del Rimorso, in cui sarà emesso l'Ordine, mentre essi saranno distratti e non credenti"},{"SurahNumber":19,"VerseNumber":40,"Text":"Siamo Noi che erediteremo la terra e quanti che vi stanno sopra, e a Noi saranno ricondotti"},{"SurahNumber":19,"VerseNumber":41,"Text":"Ricorda nel Libro Abramo. In verità era un veridico, un profeta"},{"SurahNumber":19,"VerseNumber":42,"Text":"Disse a suo padre: “O padre, perché adori ciò che non vede e non sente e non può proteggerti da alcunché"},{"SurahNumber":19,"VerseNumber":43,"Text":"O padre, mi è stata data una scienza che tu non hai avuto, seguimi e ti condurrò sulla retta via"},{"SurahNumber":19,"VerseNumber":44,"Text":"O padre, non adorare Satana: egli è sempre disobbediente al Compassionevole"},{"SurahNumber":19,"VerseNumber":45,"Text":"O padre, temo che ti giunga un castigo del Compassionevole e che tu divenga uno dei prossimi di Satana”"},{"SurahNumber":19,"VerseNumber":46,"Text":"Disse: “O Abramo, hai in odio i miei dèi? Se non desisti, ti lapiderò. Allontanati per qualche tempo”"},{"SurahNumber":19,"VerseNumber":47,"Text":"Rispose: “Pace su di te, implorerò per te il perdono del mio Signore, poiché Egli è sollecito nei miei confronti"},{"SurahNumber":19,"VerseNumber":48,"Text":"Mi allontano da voi e da ciò che adorate all'infuori di Allah. Mi rivolgo al Signore, ché certamente non sarò infelice nella mia invocazione al mio Signore”"},{"SurahNumber":19,"VerseNumber":49,"Text":"Quando poi si fu allontanato da loro e da quello che adoravano all'infuori di Allah, gli donammo Isacco e Giacobbe ed entrambi li facemmo profeti"},{"SurahNumber":19,"VerseNumber":50,"Text":"Concedemmo loro la Nostra misericordia e un sublime, veritiero eloquio"},{"SurahNumber":19,"VerseNumber":51,"Text":"Ricorda Mosè, nel Libro. In verità era un eletto, un messaggero, un profeta"},{"SurahNumber":19,"VerseNumber":52,"Text":"Lo chiamammo dalla parte destra del Monte e lo facemmo avvicinare in confidenza"},{"SurahNumber":19,"VerseNumber":53,"Text":"E come misericordia da parte Nostra, gli demmo suo fratello Aronne, come profeta"},{"SurahNumber":19,"VerseNumber":54,"Text":"Ricorda Ismaele, nel Libro. In verità, era sincero nella sua promessa, era un messaggero, un profeta"},{"SurahNumber":19,"VerseNumber":55,"Text":"Imponeva alla sua famiglia l'orazione e la decima ed era gradito al suo Signore"},{"SurahNumber":19,"VerseNumber":56,"Text":"Ricorda Idris, nel Libro. In verità era veridico, un profeta"},{"SurahNumber":19,"VerseNumber":57,"Text":"Lo elevammo in alto luogo"},{"SurahNumber":19,"VerseNumber":58,"Text":"Essi sono coloro che Allah ha colmato [della Sua grazia] tra i profeti discendenti di Adamo, tra coloro che portammo con Noè, tra i discendenti di Abramo e di Israele e tra coloro che abbiamo guidato e scelto. Quando venivano recitati loro i segni del Compassionevole, cadevano in prosternazione, piangendo"},{"SurahNumber":19,"VerseNumber":59,"Text":"Coloro che vennero dopo di loro tralasciarono l'orazione, e si abbandonarono alle passioni. Incontreranno la perdizione"},{"SurahNumber":19,"VerseNumber":60,"Text":"Coloro che invece si pentono, credono e compiono il bene, entreranno nel Giardino e non subiranno alcun torto"},{"SurahNumber":19,"VerseNumber":61,"Text":"nei Giardini di Eden, che il Compassionevole ha promesso ai Suoi servi che [hanno creduto] nell'invisibile, ai Suoi servi, ché la Sua promessa è imminente"},{"SurahNumber":19,"VerseNumber":62,"Text":"e non ascolteranno colà nessun discorso vano, ma solo: “Pace!”, e verranno sostentati al mattino e alla sera"},{"SurahNumber":19,"VerseNumber":63,"Text":"Questo è il Giardino che faremo ereditare ai nostri servi che saranno stati timorati"},{"SurahNumber":19,"VerseNumber":64,"Text":"“Noi scendiamo solo per ordine del tuo Signore. A Lui appartiene tutto quello che ci sta innanzi, tutto quello che è dietro di noi e ciò che vi è frammezzo. Il tuo Signore non è immemore.”"},{"SurahNumber":19,"VerseNumber":65,"Text":"È il Signore dei cieli e della terra e di tutto ciò che vi è frammezzo, adoraLo dunque e persevera nell'adorazione. Conosci qualcuno che abbia il Suo stesso nome"},{"SurahNumber":19,"VerseNumber":66,"Text":"Dice l'uomo: “Quando sarò morto, chi mi riporterà alla vita?”"},{"SurahNumber":19,"VerseNumber":67,"Text":"Non si ricorda l'uomo che fummo Noi a crearlo quando ancora non era nulla"},{"SurahNumber":19,"VerseNumber":68,"Text":"Per il tuo Signore, li riuniremo insieme ai diavoli e poi li condurremo, inginocchiati, attorno all'Inferno"},{"SurahNumber":19,"VerseNumber":69,"Text":"Quindi trarremo da ogni gruppo quello che fu più arrogante verso il Compassionevole"},{"SurahNumber":19,"VerseNumber":70,"Text":"ché meglio di tutti conosciamo coloro che più meritano di bruciarvi"},{"SurahNumber":19,"VerseNumber":71,"Text":"Nessuno di voi mancherà di passarvi: ciò è fermamente stabilito dal tuo Signore"},{"SurahNumber":19,"VerseNumber":72,"Text":"Salveremo coloro che Ci hanno temuto e lasceremo gli ingiusti in ginocchio"},{"SurahNumber":19,"VerseNumber":73,"Text":"Quando vengono recitati i Nostri chiari versetti, i miscredenti dicono a coloro che credono: “Quale dei due partiti ha miglior posizione e buona compagnia?”"},{"SurahNumber":19,"VerseNumber":74,"Text":"Quante generazioni abbiamo annientato prima di loro, più ricche di beni e di prestigio"},{"SurahNumber":19,"VerseNumber":75,"Text":"Di': “Che il Compassionevole prolunghi [la vita] di coloro che sono sviati, finché non vedranno il castigo e l'Ora che li minaccia. Sapranno allora chi si trova nella peggiore situazione e [chi ha] la compagine più debole”"},{"SurahNumber":19,"VerseNumber":76,"Text":"Allah rafforza la guida di quelli che seguono la retta via. Le buone tracce che restano sono le migliori, per la ricompensa e per il miglior esito presso Allah"},{"SurahNumber":19,"VerseNumber":77,"Text":"Che ti sembra di colui che ha rinnegato i Nostri segni, asserendo: “Certo avrò beni e figli”"},{"SurahNumber":19,"VerseNumber":78,"Text":"Conosce il mistero o ha stretto un patto con il Compassionevole"},{"SurahNumber":19,"VerseNumber":79,"Text":"Certo che no! Annoteremo quello che dice, e molto accresceremo il suo tormento"},{"SurahNumber":19,"VerseNumber":80,"Text":"Saremo Noi ad ereditare ciò di cui parla, e si presenterà da solo dinnanzi a Noi"},{"SurahNumber":19,"VerseNumber":81,"Text":"Si sono presi dèi, all'infuori di Allah, [sperando] che fossero loro d'aiuto"},{"SurahNumber":19,"VerseNumber":82,"Text":"Invece no! Essi rifiuteranno la loro adorazione e saranno loro nemici"},{"SurahNumber":19,"VerseNumber":83,"Text":"Non vedi, che abbiamo mandato i diavoli contro i miscredenti, per incitarli con forza"},{"SurahNumber":19,"VerseNumber":84,"Text":"Non aver fretta di combatterli. Siamo Noi a tenere il computo"},{"SurahNumber":19,"VerseNumber":85,"Text":"Il Giorno in cui riuniremo i timorati presso il Compassionevole, come invitati d'onore"},{"SurahNumber":19,"VerseNumber":86,"Text":"e spingeremo i malvagi nell'Inferno, come [bestie] all'abbeveratoio"},{"SurahNumber":19,"VerseNumber":87,"Text":"non beneficeranno di nessuna intercessione, a parte colui che avrà fatto un patto con il Compassionevole"},{"SurahNumber":19,"VerseNumber":88,"Text":"Dicono: “Allah Si è preso un figlio”"},{"SurahNumber":19,"VerseNumber":89,"Text":"Avete detto qualcosa di mostruoso"},{"SurahNumber":19,"VerseNumber":90,"Text":"Manca poco che si spacchino i cieli, si apra la terra e cadano a pezzi le montagne"},{"SurahNumber":19,"VerseNumber":91,"Text":"perché attribuiscono un figlio al Compassionevole"},{"SurahNumber":19,"VerseNumber":92,"Text":"Non si addice al Compassionevole, prenderSi un figlio"},{"SurahNumber":19,"VerseNumber":93,"Text":"Tutte le creature dei cieli e della terra si presentano come servi al Compassionevole"},{"SurahNumber":19,"VerseNumber":94,"Text":"Egli li ha contati e tiene il conto"},{"SurahNumber":19,"VerseNumber":95,"Text":"e nel Giorno della Resurrezione ognuno si presenterà da solo, davanti a Lui"},{"SurahNumber":19,"VerseNumber":96,"Text":"In verità il Compassionevole concederà il Suo Amore a coloro che credono e compiono il bene"},{"SurahNumber":19,"VerseNumber":97,"Text":"Lo rendemmo facile alla tua lingua, perché tu annunci la lieta novella ai timorati e avverta il popolo ostile"},{"SurahNumber":19,"VerseNumber":98,"Text":"Quante generazioni facemmo perire prima di loro! Ne puoi ritrovare anche uno solo o sentire il minimo bisbiglio"},{"SurahNumber":20,"VerseNumber":1,"Text":"Tâ-Hâ"},{"SurahNumber":20,"VerseNumber":2,"Text":"Non abbiamo fatto scendere il Corano su di te per renderti infelice"},{"SurahNumber":20,"VerseNumber":3,"Text":"ma come Monito per chi ha timore [di Allah]"},{"SurahNumber":20,"VerseNumber":4,"Text":"sceso da parte di Colui Che ha creato la terra e gli alti cieli"},{"SurahNumber":20,"VerseNumber":5,"Text":"Il Compassionevole Si è innalzato sul Trono"},{"SurahNumber":20,"VerseNumber":6,"Text":"Appartiene a Lui quello che è nei cieli e quello che sta sulla terra, quello che vi è frammezzo e nel sottosuolo"},{"SurahNumber":20,"VerseNumber":7,"Text":"[È inutile che] parli ad alta voce, ché in verità Egli conosce il segreto, anche il più nascosto"},{"SurahNumber":20,"VerseNumber":8,"Text":"Allah, non c'è dio all'infuori di Lui! A Lui appartengono i nomi più belli"},{"SurahNumber":20,"VerseNumber":9,"Text":"Ti è giunta la storia di Mosè"},{"SurahNumber":20,"VerseNumber":10,"Text":"Quando vide un fuoco, disse alla sua famiglia: “Aspettate! Ho avvistato un fuoco, forse [potrò] portarvene un tizzone o trovare nei suoi pressi una guida”"},{"SurahNumber":20,"VerseNumber":11,"Text":"Quando vi giunse, sentì chiamare: “O Mosè"},{"SurahNumber":20,"VerseNumber":12,"Text":"in verità sono il tuo Signore. Levati i sandali, ché sei nella valle santa di Tuwâ"},{"SurahNumber":20,"VerseNumber":13,"Text":"Io ti ho scelto. Ascolta ciò che sta per esserti rivelato"},{"SurahNumber":20,"VerseNumber":14,"Text":"In verità, Io sono Allah: non c'è dio all'infuori di Me. AdoraMi ed esegui l'orazione per ricordarti di Me"},{"SurahNumber":20,"VerseNumber":15,"Text":"In verità, l'Ora è imminente anche se la tengo celata, affinché ogni anima sia compensata delle opere sue"},{"SurahNumber":20,"VerseNumber":16,"Text":"Non lasciare che ti ostacoli colui che non crede in essa ed è incline alle sue passioni, ché altrimenti periresti"},{"SurahNumber":20,"VerseNumber":17,"Text":"O Mosè, cosa tieni nella tua mano destra?”"},{"SurahNumber":20,"VerseNumber":18,"Text":"Disse: “È il mio bastone, mi ci appoggio, e faccio cadere foglie [degli alberi] per i miei montoni e mi serve anche per altre cose”"},{"SurahNumber":20,"VerseNumber":19,"Text":"Disse [Allah]: “Gettalo, Mosè”"},{"SurahNumber":20,"VerseNumber":20,"Text":"Lo gettò ed ecco che divenne un serpente che strisciava veloce"},{"SurahNumber":20,"VerseNumber":21,"Text":"Disse [Allah]: “Afferralo e non temere: gli daremo la sua forma originaria"},{"SurahNumber":20,"VerseNumber":22,"Text":"Stringi la mano sotto l'ascella: ne uscirà bianca, senza alcun male. Ecco un altro segno"},{"SurahNumber":20,"VerseNumber":23,"Text":"per mostrarti altri Nostri segni ben più grandi"},{"SurahNumber":20,"VerseNumber":24,"Text":"Vai da Faraone. In verità si è ribellato”"},{"SurahNumber":20,"VerseNumber":25,"Text":"Disse: “Aprimi il petto, Signore"},{"SurahNumber":20,"VerseNumber":26,"Text":"facilita il mio compito"},{"SurahNumber":20,"VerseNumber":27,"Text":"e sciogli il nodo della mia lingua"},{"SurahNumber":20,"VerseNumber":28,"Text":"sì che possano capire il mio dire"},{"SurahNumber":20,"VerseNumber":29,"Text":"concedimi in aiuto uno della mia famiglia"},{"SurahNumber":20,"VerseNumber":30,"Text":"Aronne, mio fratello"},{"SurahNumber":20,"VerseNumber":31,"Text":"Accresci con lui la mia forza"},{"SurahNumber":20,"VerseNumber":32,"Text":"e associalo alla mia missione"},{"SurahNumber":20,"VerseNumber":33,"Text":"perché possiamo renderTi gloria molto"},{"SurahNumber":20,"VerseNumber":34,"Text":"e perché possiamo ricordarTi molto"},{"SurahNumber":20,"VerseNumber":35,"Text":"e in verità, Tu sempre ci osserverai”"},{"SurahNumber":20,"VerseNumber":36,"Text":"Disse: “O Mosè, la tua richiesta è esaudita"},{"SurahNumber":20,"VerseNumber":37,"Text":"Già innanzi ti favorimmo"},{"SurahNumber":20,"VerseNumber":38,"Text":"quando ispirammo a tua madre quello che le fu ispirato"},{"SurahNumber":20,"VerseNumber":39,"Text":"Mettilo in una cesta e gettala nell'acqua, così che le onde la riportino a riva ove lo raccoglierà un Mio e suo nemico\". Ho posto su di te il Mio [sguardo] amorevole, affinché tu venissi allevato sotto il Mio occhio"},{"SurahNumber":20,"VerseNumber":40,"Text":"Passava tua sorella e disse: \"Posso indicarvi chi potrà occuparsene\". E ti riportammo a tua madre, perché si consolassero i suoi occhi e più non si affliggesse. Uccidesti un uomo: ti cavammo d'impaccio e ti imponemmo molte prove. Rimanesti per anni presso la gente di Madyan. Poi venisti fin qui, o Mosè, per una predestinazione"},{"SurahNumber":20,"VerseNumber":41,"Text":"Ti ho scelto per Me"},{"SurahNumber":20,"VerseNumber":42,"Text":"Va' con tuo fratello con i segni Miei e non trascurate di ricordarMi"},{"SurahNumber":20,"VerseNumber":43,"Text":"Andate da Faraone: in verità si è ribellato"},{"SurahNumber":20,"VerseNumber":44,"Text":"Parlategli con dolcezza. Forse ricorderà o temerà [Allah]”"},{"SurahNumber":20,"VerseNumber":45,"Text":"Dissero: “O Signor nostro, temiamo che si scagli contro di noi o che accresca la ribellione”"},{"SurahNumber":20,"VerseNumber":46,"Text":"Rispose: “Non temete. Io sono con voi: [tutto] odo e vedo"},{"SurahNumber":20,"VerseNumber":47,"Text":"Andate pure da lui e ditegli: In verità, siamo due messaggeri del tuo Signore. Lascia partire con noi i Figli di Israele e non tormentarli più. Siamo venuti da te con un segno da parte del tuo Signore. Pace, su chi segue la retta via"},{"SurahNumber":20,"VerseNumber":48,"Text":"In verità ci è stato rivelato, che il castigo sarà per chi nega e volge le spalle!\"”"},{"SurahNumber":20,"VerseNumber":49,"Text":"Disse [Faraone]: “O Mosè, chi è il vostro Signore?”"},{"SurahNumber":20,"VerseNumber":50,"Text":"Rispose:“Il nostro Signore è Colui Che ha dato ad ogni cosa la sua propria natura e poi l'ha guidata sulla retta via”"},{"SurahNumber":20,"VerseNumber":51,"Text":"Disse: “Cosa ne è delle generazioni antiche?”"},{"SurahNumber":20,"VerseNumber":52,"Text":"Rispose: “La conoscenza di ciò è in una Scrittura presso il mio Signore. Il mio Signore non sbaglia e non dimentica”"},{"SurahNumber":20,"VerseNumber":53,"Text":"È Lui Che vi ha dato la terra come culla e vi ha tracciato sentieri e dal cielo fa scendere l'acqua, per mezzo della quale facciamo germinare diverse specie di piante"},{"SurahNumber":20,"VerseNumber":54,"Text":"Mangiatene e fatevi pascolare il vostro bestiame. Ecco segni per coloro che hanno intelletto"},{"SurahNumber":20,"VerseNumber":55,"Text":"Da essa vi abbiamo creati, in essa vi faremo ritornare e da essa vi trarremo un'altra volta"},{"SurahNumber":20,"VerseNumber":56,"Text":"Gli mostrammo tutti i Nostri segni, ma li ha tacciati di menzogna e rinnegati"},{"SurahNumber":20,"VerseNumber":57,"Text":"Disse: “O Mosè, sei venuto per cacciarci dalla nostra terra con la tua magia"},{"SurahNumber":20,"VerseNumber":58,"Text":"Allora ti opporremo una magia simile. Fissa per te e per noi un incontro in un luogo appropriato, noi non mancheremo e tu neppure”"},{"SurahNumber":20,"VerseNumber":59,"Text":"Rispose: “L'incontro sarà nel giorno della festa. Che la gente sia riunita al mattino”"},{"SurahNumber":20,"VerseNumber":60,"Text":"Si ritirò Faraone, preparò i suoi artifici e poi si presentò"},{"SurahNumber":20,"VerseNumber":61,"Text":"Disse Mosè: “Guai a voi, non inventate menzogne contro Allah: vi annienterebbe per punizione. Chi inventa menzogne è certamente perduto”"},{"SurahNumber":20,"VerseNumber":62,"Text":"Discussero in proposito [i maghi], in segreti conciliaboli"},{"SurahNumber":20,"VerseNumber":63,"Text":"Dissero: “Quei due sono sicuramente due maghi che vogliono cacciarvi dalla vostra terra con la magia e cancellare la vostra esemplare dottrina”"},{"SurahNumber":20,"VerseNumber":64,"Text":"“Riunite i vostri incantesimi e venite in fila. Chi avrà oggi il sopravvento sarà il vincitore.”"},{"SurahNumber":20,"VerseNumber":65,"Text":"Dissero: “Getti tu, Mosè, o gettiamo noi per primi?”"},{"SurahNumber":20,"VerseNumber":66,"Text":"Disse: “Gettate pure!”. Ed ecco che gli parve che le loro corde e i loro bastoni si mettessero a correre, per effetto di magia"},{"SurahNumber":20,"VerseNumber":67,"Text":"Mosè ne fu intimorito nell'intimo"},{"SurahNumber":20,"VerseNumber":68,"Text":"Gli dicemmo: “Non aver paura. Avrai il sopravvento"},{"SurahNumber":20,"VerseNumber":69,"Text":"Getta quello che c'è nella tua mano destra: divorerà quello che han fatto, perché quello che han fatto è artificio di mago; e il mago, ovunque vada, non avrà riuscita”"},{"SurahNumber":20,"VerseNumber":70,"Text":"I maghi caddero in prosternazione e dissero: “Crediamo nel Signore di Aronne e di Mosè”"},{"SurahNumber":20,"VerseNumber":71,"Text":"Disse [Faraone]: “Crederete in lui, prima che io ve lo permetta? È certo lui il vostro maestro che vi ha insegnato la magia. Vi farò tagliare mani e piedi alternati e vi farò crocifiggere a tronchi di palma e capirete chi di noi è più duro e pertinace nel castigo”"},{"SurahNumber":20,"VerseNumber":72,"Text":"Dissero: “Non ti potremmo mai preferire a quello che ci è stato provato e a Colui Che ci ha creati. Attua pure quello che hai deciso. Le tue decisioni non riguardano che questa vita"},{"SurahNumber":20,"VerseNumber":73,"Text":"In verità noi crediamo nel nostro Signore, ché ci perdoni i nostri peccati e la magia che ci hai imposto. Allah è migliore e duraturo”"},{"SurahNumber":20,"VerseNumber":74,"Text":"Chi si presenterà empio al suo Signore, certamente avrà l'Inferno dove non morirà, né vivrà"},{"SurahNumber":20,"VerseNumber":75,"Text":"Chi [invece] si presenterà a Lui credente, e avrà compiuto opere buone... ecco coloro che avranno l'onore più grande"},{"SurahNumber":20,"VerseNumber":76,"Text":"i Giardini di Eden dove scorrono i ruscelli e in cui rimarranno in perpetuo. Questo è il compenso per chi si purifica"},{"SurahNumber":20,"VerseNumber":77,"Text":"In verità, ispirammo questo a Mosè: “Parti durante la notte, alla testa dei Miei servi e apri per loro una strada asciutta nel mare: non devi temere che vi raggiungano, non aver alcun timore”"},{"SurahNumber":20,"VerseNumber":78,"Text":"Li inseguì Faraone con i suoi armati e furono sommersi dalle onde"},{"SurahNumber":20,"VerseNumber":79,"Text":"Faraone sviò la sua gente e non la guidò [al bene]"},{"SurahNumber":20,"VerseNumber":80,"Text":"O Figli di Israele, vi liberammo dal vostro nemico e vi demmo convegno sul lato destro del Monte. Facemmo scendere su di voi la manna e le quaglie"},{"SurahNumber":20,"VerseNumber":81,"Text":"“Mangiate le ottime cose di cui vi abbiamo provveduto e non ribellatevi o la Mia collera sarà su di voi, e colui sul quale si abbatte la Mia collera è destinato all'abisso!”"},{"SurahNumber":20,"VerseNumber":82,"Text":"In verità, Io sono Colui che assolve chi si pente, crede, compie il bene e poi segue la retta via"},{"SurahNumber":20,"VerseNumber":83,"Text":"“Cos'è che ti ha spinto a sopravanzare il tuo popolo, o Mosè?”"},{"SurahNumber":20,"VerseNumber":84,"Text":"Rispose: “Essi sono sui miei passi. Mi sono affrettato verso di Te, o Signore, per compiacerTi”"},{"SurahNumber":20,"VerseNumber":85,"Text":"Disse: “In tua assenza abbiamo tentato la tua gente e il Sâmirî li ha traviati”"},{"SurahNumber":20,"VerseNumber":86,"Text":"Ritornò Mosè al suo popolo pieno di collera e dispiacere, disse: “O popol mio, non vi ha fatto il vostro Signore una bella promessa? [L'attesa] del patto era troppo lunga per voi? Avete voluto che fosse su di voi la collera del vostro Signore e così avete mancato alla promessa che mi avevate fatto?”"},{"SurahNumber":20,"VerseNumber":87,"Text":"Dissero: “Non è per nostra volontà che abbiamo mancato alla promessa. Eravamo appesantiti dai gioielli di quella gente. Li abbiamo buttati, il Sâmirî li ha gettati"},{"SurahNumber":20,"VerseNumber":88,"Text":"e ne ha tratto un vitello dal corpo mugghiante”. E [tutti] dissero: “È il vostro dio, il dio di Mosè. [Mosè] ha dimenticato [di informarvene]!”"},{"SurahNumber":20,"VerseNumber":89,"Text":"Che? Non vedevano che quello non poteva rispondere e non poteva apportar loro né danno, né giovamento"},{"SurahNumber":20,"VerseNumber":90,"Text":"Già Aronne li aveva avvertiti: “O popol mio, siete caduti nella tentazione! Il Compassionevole è veramente il vostro Signore. Seguitemi allora, e obbedite ai miei ordini”"},{"SurahNumber":20,"VerseNumber":91,"Text":"Risposero: “Non cesseremo di adorarlo, finché Mosè non sarà di ritorno”"},{"SurahNumber":20,"VerseNumber":92,"Text":"Disse [Mosè]: “O Aronne, cosa ti ha impedito, quando li hai visti sviarsi"},{"SurahNumber":20,"VerseNumber":93,"Text":"Perché non mi hai raggiunto? Hai disobbedito ai miei ordini?”"},{"SurahNumber":20,"VerseNumber":94,"Text":"Rispose: “O figlio di mia madre, non prendermi per la barba o per i capelli. Temevo che avresti detto: \"Hai creato una divisione tra i Figli di Israele e non hai obbedito alle mie parole\"”"},{"SurahNumber":20,"VerseNumber":95,"Text":"Disse [Mosè]: “E tu, Sâmirî, qual era il tuo disegno?”"},{"SurahNumber":20,"VerseNumber":96,"Text":"Rispose: “Ho visto quello che non hanno visto, ho preso un pugno di polvere dalla traccia dell'Inviato e l'ho gettata, questo mi ha suggerito l'animo mio”"},{"SurahNumber":20,"VerseNumber":97,"Text":"“Vattene - disse [Mosè] - \"Per [tutta] la vita dovrai avvertire: Non toccatemi\". Sei destinato ad un incontro cui non potrai mancare! Guarda il dio che hai adorato assiduamente: lo bruceremo e disperderemo [le ceneri] nel mare"},{"SurahNumber":20,"VerseNumber":98,"Text":"In verità, il vostro Dio è Allah, al di fuori del Quale non c'è divinità alcuna. Egli tutto abbraccia nella Sua Scienza.”"},{"SurahNumber":20,"VerseNumber":99,"Text":"Così ti raccontiamo le storie del passato. È un Monito da parte Nostra che ti abbiamo dato"},{"SurahNumber":20,"VerseNumber":100,"Text":"Chiunque se ne allontana, nel Giorno della Resurrezione porterà un fardello"},{"SurahNumber":20,"VerseNumber":101,"Text":"resteranno perpetuamente in quello stato. Che atroce fardello, nel Giorno della Resurrezione"},{"SurahNumber":20,"VerseNumber":102,"Text":"Nel Giorno in cui sarà soffiato nel Corno, riuniremo in quel Giorno i malvagi, [e avranno] gli occhi bluastri"},{"SurahNumber":20,"VerseNumber":103,"Text":"Bisbiglieranno tra loro: “Non siete rimasti [nella tomba] che dieci [giorni]”"},{"SurahNumber":20,"VerseNumber":104,"Text":"Conosciamo meglio [di chiunque altro] quello che diranno, quando il più ragionevole di loro, dirà: “Siete rimasti solo un giorno”"},{"SurahNumber":20,"VerseNumber":105,"Text":"Ti chiederanno [a proposito] delle montagne; di': “Il mio Signore le ridurrà in polvere"},{"SurahNumber":20,"VerseNumber":106,"Text":"e ne farà una pianura livellata"},{"SurahNumber":20,"VerseNumber":107,"Text":"dove non vedrai asperità o depressioni”"},{"SurahNumber":20,"VerseNumber":108,"Text":"In quel Giorno, seguiranno indefettibilmente colui che li avrà chiamati e abbasseranno le voci davanti al Compassionevole. Non sentirai altro che un mormorio"},{"SurahNumber":20,"VerseNumber":109,"Text":"In quel Giorno si potrà godere dell'intercessione solo con il permesso del Compassionevole e da parte di coloro le cui parole saranno da Lui accette"},{"SurahNumber":20,"VerseNumber":110,"Text":"Egli conosce quello che li precede e quello che li segue, mentre la loro scienza non può comprenderLo"},{"SurahNumber":20,"VerseNumber":111,"Text":"Si umilieranno i loro volti davanti al Vivente, Colui Che esiste di per Se stesso e per il Quale sussiste ogni cosa, mentre chi sarà carico di peccati si perderà"},{"SurahNumber":20,"VerseNumber":112,"Text":"e chi sarà stato credente e avrà compiuto il bene, non temerà alcun danno o ingiustizia"},{"SurahNumber":20,"VerseNumber":113,"Text":"Lo facemmo scendere [sotto forma di] Corano arabo, nel quale formulammo esplicite minacce. Chissà che non divengano timorati o che sia per essi un monito"},{"SurahNumber":20,"VerseNumber":114,"Text":"Sia esaltato Allah, il Re, il Vero. Non aver fretta di recitare, prima che sia conclusa la rivelazione, ma di': “Signor mio, accresci la mia scienza”"},{"SurahNumber":20,"VerseNumber":115,"Text":"Già imponemmo il patto ad Adamo, ma lo dimenticò, perché non ci fu in lui risolutezza"},{"SurahNumber":20,"VerseNumber":116,"Text":"E quando dicemmo agli angeli: “Prosternatevi davanti ad Adamo”, tutti si prosternarono, eccetto Iblis, che rifiutò"},{"SurahNumber":20,"VerseNumber":117,"Text":"Dicemmo: “O Adamo, in verità quello è un nemico manifesto, per te e per la tua sposa. Bada a che non vi tragga, entrambi, fuori dal Paradiso, ché in tal caso saresti infelice"},{"SurahNumber":20,"VerseNumber":118,"Text":"[Ti promettiamo che qui] non avrai mai fame e non sarai nudo"},{"SurahNumber":20,"VerseNumber":119,"Text":"non avrai mai sete e non soffrirai la calura del giorno”"},{"SurahNumber":20,"VerseNumber":120,"Text":"Gli sussurrò Satana: “O Adamo, vuoi che ti mostri l'albero dell'eternità e il regno imperituro?”"},{"SurahNumber":20,"VerseNumber":121,"Text":"Ne mangiarono entrambi e presero coscienza della loro nudità. Iniziarono a coprirsi intrecciando foglie del giardino. Adamo disobbedì al suo Signore e si traviò"},{"SurahNumber":20,"VerseNumber":122,"Text":"Lo scelse poi il suo Signore, accolse il suo pentimento e lo guidò"},{"SurahNumber":20,"VerseNumber":123,"Text":"e disse: “Scendete insieme! Sarete nemici gli uni degli altri. Quando poi vi giungerà una guida da parte mia... chi allora la seguirà non si svierà e non sarà infelice”"},{"SurahNumber":20,"VerseNumber":124,"Text":"Chi si sottrae al Mio Monito, avrà davvero vita miserabile e sarà resuscitato cieco nel Giorno della Resurrezione"},{"SurahNumber":20,"VerseNumber":125,"Text":"Dirà: “Signore! Perché mi hai resuscitato cieco quando prima ero vedente?”"},{"SurahNumber":20,"VerseNumber":126,"Text":"[Allah] Risponderà: “Ecco, ti giunsero i Nostri segni e li dimenticasti; alla stessa maniera oggi sei dimenticato”"},{"SurahNumber":20,"VerseNumber":127,"Text":"Compensiamo così il trasgressore che non crede ai segni del suo Signore. In verità, il castigo dell'altra vita è più severo e durevole"},{"SurahNumber":20,"VerseNumber":128,"Text":"Non è servito loro da lezione che facemmo perire le generazioni, nelle cui dimore, oggi. si aggirano? In verità, in ciò vi sono certo segni per coloro che hanno intelletto"},{"SurahNumber":20,"VerseNumber":129,"Text":"Se non fosse stato per una precedente parola del tuo Signore e per un termine già stabilito, già [tutto questo] sarebbe avvenuto"},{"SurahNumber":20,"VerseNumber":130,"Text":"Sopporta dunque con pazienza quello che dicono, glorifica e loda il tuo Signore prima del levarsi del sole e prima che tramonti. GlorificaLo durante la notte e agli estremi del giorno, così che tu possa essere soddisfatto"},{"SurahNumber":20,"VerseNumber":131,"Text":"Non volgere lo sguardo ai beni effimeri che abbiamo concesso ad alcuni di loro, per metterli alla prova. Il compenso del tuo Signore è certamente migliore e più duraturo"},{"SurahNumber":20,"VerseNumber":132,"Text":"Comanda la preghiera alla tua gente e assiduamente assolvila. Non ti chiediamo alcun nutrimento: siamo Noi a nutrirti! Il felice esito è nel timore di Allah"},{"SurahNumber":20,"VerseNumber":133,"Text":"Dicono: “Perché mai non ci porta un segno da parte del suo Signore?”. Non è forse giunta a loro la Prova che era [annunciata] nelle antiche scritture"},{"SurahNumber":20,"VerseNumber":134,"Text":"Se per castigo li avessimo fatti perire prima della sua venuta, avrebbero certamente detto: “O Signor nostro, perché non ci hai inviato un messaggero? Avremmo seguìto i Tuoi segni, prima di essere umiliati e coperti di abominio”"},{"SurahNumber":20,"VerseNumber":135,"Text":"Di': “Tutti aspettano, aspettate allora, e ben presto saprete chi sono i compagni della retta via e chi sono i ben guidati”"}]}