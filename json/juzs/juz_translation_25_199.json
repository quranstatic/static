{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":41,"VerseNumber":47,"Text":"Si-i Rukaniyan Phakandoda so katawi ko Bangkit: Na da-a Phakaliyo a manga Onga pho-on ko manga daogiyan, go da-a Khaogat a Babai, go da-a Pumbawata a ba di si-i ko Kata-o Niyan. Na si-i ko Gawi-i a itawag Iyan kiran: A anda so manga Sakotowa Akun? Tharoon niran: A Phakitokawan nami Ruka: A da-a pud rukami a saksi (on)"},{"SurahNumber":41,"VerseNumber":48,"Text":"Na doratun siran o Piyanongganoi ran gowani, go Matangkud iran a da-a Kaphagapasa niran"},{"SurahNumber":41,"VerseNumber":49,"Text":"Dı Purotosun so Manosiya ko Kapanguni sa Mapiya, na amai ka Misogaton so Marata, na karupowan, a ka-a da-an sa Panginam"},{"SurahNumber":41,"VerseNumber":50,"Text":"Na Ibut o Pakata-ama Mi sukaniyan sa Limo a pho-on Rukami, ko oriyan o Morala a minisogaton, na Mata-an a Putharo-on niyan ndun: A giyai na ruk akun, go di ko tatarima-an so Bangkit o ba Makatindug; na ibut o Pakandoda ko ko Kad-nan ko, na Mata-an! A Mapum bagiyan ko si-i ko Hadapan Niyan so Lubi a Mapiya! Na Mata-an! A Panotholun Nami dun ko siran a Miyamangongkir so Pinggolaola iran, go Mata-an a Phakita-a man Nami kiran ndun so Siksa a masopi-it"},{"SurahNumber":41,"VerseNumber":51,"Text":"Na igira a ini Pangalimo Ami so Manosiya, na tomalikhod, go itangkiri iyan a kilid iyan; na igira a Miīinisogaton so Marata, na Makandowa-a sa malayat"},{"SurahNumber":41,"VerseNumber":52,"Text":"Tharowangka: A aiguda iyo amai ka sukaniyan (a Qur-an) na pho-on ko Hadapan o Allah, oriyan niyan na Inongkir iyo Sukaniyan? Ba adun a Makalawan a ribat ko tao a sukaniyan na matatago ko kasosorang a mawatan (ko bunar)"},{"SurahNumber":41,"VerseNumber":53,"Text":"Phaki-ilai Ami kiran ndun so manga Tanda Ami ko mbalabala, go si-i ko manga ginawa iran, taman sa Mapayag kiran a Mata-an! A Sukanıyan so (Qur-an a) bunar. Ba da Makatarotop so Kadnan Ka a Mata-an! A Sukaniyan i Saksi ko langowan taman"},{"SurahNumber":41,"VerseNumber":54,"Text":"Ba di Mata-an! A siran na matatago ko Kashasangka ko Kimbaratumowa-an ko Kadnan niran Ba di Mata-an! A Sukaniyan i Matao ko langowan taman"},{"SurahNumber":42,"VerseNumber":1,"Text":"Ha Mim"},{"SurahNumber":42,"VerseNumber":2,"Text":"Ain. Sin. Qaf"},{"SurahNumber":42,"VerseNumber":3,"Text":"Lagid man noto a Kaphagilahami Ruka (Ya Muhammad) go so siran a Miya-ona an Ka, so Allah, a Mabagur, a Maongangun"},{"SurahNumber":42,"VerseNumber":4,"Text":"Ruk Iyan so shisi-i ko mangaLangit a go so shisi-i ko Lopa: Go Sukaniyan so Maporo, a Lubi a Mala"},{"SurahNumber":42,"VerseNumber":5,"Text":"Maito bo na so manga Langit na Phangabubungkag ko Kaporowan niran: Na so manga Malaikat na Iputhasbik Iran so Podi ko Kadnan Niran, go Ipuphangunıi Ran sa Ma-ap so tao a matatago ko Lopa: Ba di Mata-an! A so Allah na Sukaniyan so Manapi, a Makalimoon"},{"SurahNumber":42,"VerseNumber":6,"Text":"Na so Miyamangowa sa salakao Rukaniyan a manga Panarigan,- Na so Allah i Tomotonggo kiran; go kuna a ba Suka i Sasarigi kiran"},{"SurahNumber":42,"VerseNumber":7,"Text":"Na lagidaya man a Kini-ilahamun Nami Ruka ko Qur-an a basa Arab: Ka-an Ka Mapakaiktiyar so (tao sa Makkah a) Amoran o manga Īngud a go so makaliliyoton,- go an Ka Kapaki-iktiyari so Alongan a Kapulimod, a da-a sangka a madadalumon: So saba-ad na khatago ko Sorga, na so saba-ad na khatago ko Kadug"},{"SurahNumber":42,"VerseNumber":8,"Text":"Na o kabaya o Allah, na Mata-an a khabaloi Niyan siran ko okit a isa; na ogaid na Phakasoludun Niyan so tao a kabaya Iyan ko Limo Iyan; na so manga Darowaka na da-a bagiyan niran a Panarigan go da a Tabanga (iran)"},{"SurahNumber":42,"VerseNumber":9,"Text":"I no siran khowa sa salakao koAllah a manga Panarigan? A so Allah,- Na Sukaniyan i Panarigan, go Sukaniyan ı Magoyag ko Miyamatai: Go Sukaniyan i Gaos ko langowan taman"},{"SurahNumber":42,"VerseNumber":10,"Text":"Na so da kano Ron Pagayonayon a shai, na so Kokoman Niyan na si-i ko Allah: Giyoto man so Allah a Kadnan Ko: Sukanyan i Siyarigan Ko, go ron Nako Pagundod"},{"SurahNumber":42,"VerseNumber":11,"Text":"Mimba-as ko manga Langit a go so Lopa: Shinggayan kano Niyan a pho-on ko manga ginawa niyo sa manga Karoma, go pho-on ko manga Ayam sa nggaganapa: Pumbarumbadun kano Niyan sa sabap ro-o: Da dun a lagid Iyan a isa bo, go Sukaniyan so Puphakanug, a Puphakailai"},{"SurahNumber":42,"VerseNumber":12,"Text":"Ruk Iyan so manga Gonsi o manga Langit a go so Lopa: Puphakaoladun Niyan so Riskhi ko tao a kabaya Iyan: Go Puphakasimpitun Niyan. Mata-an! A Sukaniyan i Mata-o ko langowan taman"},{"SurahNumber":42,"VerseNumber":13,"Text":"Piyayag Iyan rukano a okit so ini Sogo Iyan noto ko Nuh, go so ini Ilaham Ami Ruka (Ya Muhammad), go so ini Sogo Ami oto ko Ibrahim, go so Musa, go so Isa: A Pamayandugun Niyo so Agama, go di Niyo to Pumbulabulagi: Minindarasag o manga Pananakoto so Ipundolon Ka kiran oto. So Allah na Punggawi-in Niyan non so tao a kabaya Iyan, go Punggonanao Niyan non so tao a Puphananangoran (ko Onot Rukaniyan)"},{"SurahNumber":42,"VerseNumber":14,"Text":"Na da siran mbulabulag inonta ko oriyan o KĶiyapakaoma kiran o Kata-o,- ka dungki ran. Na o da so Katharo a Miya-ona a pho-on ko Kadnan Ka, a taman ko ta-alik a miyapunto, na Miyakokom siran ndun: Na Mata-an! A so siran a Piyakapangowaris ko Kitab a Miya-oriyan niran, na matatago dun ko kashasangka po-on Rukaniyan sa Mapayag a Kashangka"},{"SurahNumber":42,"VerseNumber":15,"Text":"Na makapantag ro-o, na Panolongka, go Ontolangka so ini Sogo Ruka, go Dingka Phangonoti so manga nunga iran; go Tharowangka: A Piyaratiyaya Ko so Initoron o Allah a Kitab; go ini Sogo Rakun a Paginontolanangko sukano. So Allah i Kadnan Nami go Kadnan niyo: Ruk Ami so manga Galubuk Ami, na ruk iyo so manga Galubuk iyo. Da-a rido ko lut Ami go lut iyo. So Allah na thimo-on Tano Niyan, go Ron so Khabolosan"},{"SurahNumber":42,"VerseNumber":16,"Text":"Na so siran a gi-i siran Makiphapawala makapantag ko Allah ko oriyan o KĶiyatarima-a Rukaniyan,- Na so Daowa iran na ilang si-i ko Kadnan niran: Go Miyakaphaoto siran sa Rarangit, go adun a bagiyan niran a siksa a Sangat (ko Akhirat)"},{"SurahNumber":42,"VerseNumber":17,"Text":"So Allah so Tomiyoron ko Kitab (ka-an Mapayag) so Bunar, go so Timbangan. Na anta-i kaphakitokawan niyan Ruka sa masikun a so Bangkit na marani"},{"SurahNumber":42,"VerseNumber":18,"Text":"Puphagalokalokan naya o siran a di ron Mapaparatiyaya: Na so Miyamaratiyaya na ika-aluk iran oto, ka katawan niran a Mata-an noto! A Bunar. Ba di Mata-an a siran a Puphamawal ko Bangkit na matatago dun ko Kadadag a mawatan"},{"SurahNumber":42,"VerseNumber":19,"Text":"So Allah i Masalinggagao ko manga Oripun Niyan: Puphakalaan Niyan ko Riskhi so tao a kabaya Iyan: Go Sukaniyan so Mabagur, a Domada-ag"},{"SurahNumber":42,"VerseNumber":20,"Text":"Sa tao a kabaya iyan so Balas ko Akhirat, na Pagomanan Ami ron so Balas rukaniyan; Na sa tao a kabaya iyan so Balas ko Doniya, na mbugan Ami ron, na da-a Bagiyan niyan ko Akhirat a kipantag"},{"SurahNumber":42,"VerseNumber":21,"Text":"Ba adun a manga Sandogowa iran, a mimba-al kiran ko okit a so di Sogowan sukaniyan o Allah? Na o da so Katharo a Kokoman (a miya-ona), na Miyakokom siran ndun. Na Mata-an! A so manga Darowaka na adun a Bagiyan niran a siksa a Malipudus"},{"SurahNumber":42,"VerseNumber":22,"Text":"Khailaingka so manga Darowaka a ika-aluk iran so Pinggalubuk iran, a giyoto na Phakatana kiran. Na so Miyamaratiyaya go Pinggalubuk iran so manga Pipiya na si-i ko manga Pipiya a Darpa ko manga Sorga: Khakowa iran so nganin a Kabaya iran si-1 ko Kadnan Niyan. Giyoto man na Sukaniyan so Kakaya-an a Mala"},{"SurahNumber":42,"VerseNumber":23,"Text":"Giyoto man so Puphanotholun o Allah ko manga Oripun Niyan, a so Miyamaratiyaya go Pinggalubuk iran so manga Pipiya. Tharowangka: A da-a Phangunin Ko rukano sa Makapantag saya a sokai inonta so Kanggiginawai si-i ko manga Tonganai. Na sa tao nggalubuk sa Mapiya, na omanan Nami ron ro-o sa Mapiya: Mata-an! A so Allah na Manapi, a Masalamatun"},{"SurahNumber":42,"VerseNumber":24,"Text":"Ino iran gi-i Tharowa: I inangkob Iyan so Allah sa Kabokhag? Na o kabaya o Allah, na khatukhus Iyan so poso o Ka. Thiphadun o Allah so ribat, na Pakaphangotara-an Niyan so Bunar sabap ko manga Katharo lyan. Mata-an! A Sukaniyan i1 Mata-o ko shisi-i ko manga Rarub (a manga pamikiran)"},{"SurahNumber":42,"VerseNumber":25,"Text":"Go Sukaniyan so Putharima ko Taobat a pho-on ko manga Oripun Niyan, go Phuma-ap ko manga Rarata: Go katawan Niyan so gi-i niyo Nggolaola-an"},{"SurahNumber":42,"VerseNumber":26,"Text":"Go Putharima ko siran a Miyamaratiyaya go Pinggalubuk iran so manga Pipiya, go Phagomanan Niyan siran ko Kakaya-an Niyan: Na so Miyamangongkir na adun a Bagiyan niran a siksa a sangat"},{"SurahNumber":42,"VerseNumber":27,"Text":"Na o Pakaolada o Allah so Riskhi ko manga Oripun Niyan, na Mangalandada siran ndun ko Lopa; na ogaid na Iputhoron Niyan si-i ko diyangka a kabaya Iyan. Mata-an! A Sukaniyan i Kaip ko manga Oripun Niyan, a Puphakailai"},{"SurahNumber":42,"VerseNumber":28,"Text":"Go Sukaniyan so Puphakatoronun Niyan so Oran ko oriyan o kiyadai kiran sa Panginam, go Pumbumbar ko Limo Iyan. Na Sukaniyan so Panarigan, a Puphodin"},{"SurahNumber":42,"VerseNumber":29,"Text":"Na pud ko manga Tanda Iyan so KĶiya-aduna ko manga Langit a go so Lopa, go so ini Parak Iyan sa dowa oto a manga Baraniyawa: Na Sukaniyan si-i ko Kalimoda kiran amai ka kabaya Iyan na Gaos Iyan"},{"SurahNumber":42,"VerseNumber":30,"Text":"Na sa dun sa misogat rukano a Tiyoba, na sabap ko Pinggalubuk o manga lima niyo (a dosa), na Phuma-ap sa madakul"},{"SurahNumber":42,"VerseNumber":31,"Text":"Na di kano dun makapalagoi ko Lopa; go da-a bagiyan niyo a salakao ko Allah, a Panarigan, go da-a mamakatabang (rukano)"},{"SurahNumber":42,"VerseNumber":32,"Text":"Go pud ko manga Tanda Iyan so Puphamangutas ko Kalodan, a ndalagid o manga Palao (a manga Kapal)"},{"SurahNumber":42,"VerseNumber":33,"Text":"O kabaya Iyan, na Maphakalungun Niyan so ndo: na khabaloi siran a khitatangun ko liyawao o Kalodan. Mata-an! A adun a matatago ro-o man a titho a manga Tanda ko oman i Mapantang, a Masalamatun"},{"SurahNumber":42,"VerseNumber":34,"Text":"O di na khikagum Iyan siran sabap ko Pinggalubuk iran (a Dosa); na Phuma-ap sa Madakul"},{"SurahNumber":42,"VerseNumber":35,"Text":"Na katokawan o siran a Puphamawal ko manga Ayat Ami, a da-a Kaphagapasan niran"},{"SurahNumber":42,"VerseNumber":36,"Text":"Na sa dun sa Pukhibugai rukano a shai na matag sagad a Karimbaran ko Kaoyagoyag ko Doniya: Na so shisi-i ko Allah (a balas) i tomo a go Kakal: A bagiyan o siran a Miyamaratiyaya go so bo so Kadnan niran i Sasarigan niran"},{"SurahNumber":42,"VerseNumber":37,"Text":"Go siran na Panananggila-an niran so manga ala a dosa go so manga Pakasisingai, go igira a kiyararangitan siran na siran na Phunapi siran"},{"SurahNumber":42,"VerseNumber":38,"Text":"Go siran na Tiyarima iran so Kadnan niran, go ini Pamayandug iran so Sambayang; go so Punggolaola-an niran na Puphamagodasaan niran; go so saba-ad ko inibugai Ami kiran na Ipuphamumugai ran"},{"SurahNumber":42,"VerseNumber":39,"Text":"Go siran na igira a Miyasogat siran o Ka-aniyaya, na siran na Phagato siran"},{"SurahNumber":42,"VerseNumber":40,"Text":"Na aya Balas o Marata na Marata a lagid iyan: Na sa tao a Muma-ap go makiphasada (ko ridowai niyan), na so Balas rukaniyan na Miyatangkud ko Allah: Mataan! a Sukaniyan na di Niyan Khabaya-an so manga Salimbot"},{"SurahNumber":42,"VerseNumber":41,"Text":"Na Mata-an a sa tao a Miyato ko oriyan o Kiya-aniyaya niyan, na siran man na da kiran 1 lalan (ko siksa)"},{"SurahNumber":42,"VerseNumber":42,"Text":"Aya bo a adun a lalan non (o siksa) na si-i ko siran a Phaganiyaya-an niran so manga Manosiya, go Puphangalandada siran ko Lopa sa di ontol: Siran man na adun a bagiyan niran a siksa a Malipudus"},{"SurahNumber":42,"VerseNumber":43,"Text":"Na Mata-an a sa tao a Phantang go Nomapi, na Mata-an! A giyoto man na pud dun ko Mapiya ko manga Olaola"},{"SurahNumber":42,"VerseNumber":44,"Text":"Na sa tao a Dadagun o Allah, na da-a bagiyan niyan a Panarigan ko oriyan niyan. Na Mailaingka so manga Darowaka, ko Kasandungi ran ko siksa, a Matharo iran: A ba adun a okit a Kapakakasoi (ko Doniya)"},{"SurahNumber":42,"VerseNumber":45,"Text":"Na Khailaingka siran a Phaganagun siran ko Apoi, a Makasasangkop siran, po-on ko Kahina-an, Makapuphangilailai siran sa kailai a Masolun. Na Tharo-on o siran a Miyamaratiyaya: A Mata-an! A aya manga logi na so Liyogi ran so manga Ginawa iran, a go so ta-alok kiran ko Alongan a Qiyamah. Tanodan, ka Mata-an! A so manga Darowaka na Khatago ko siksa a Tatap"},{"SurahNumber":42,"VerseNumber":46,"Text":"Go da-a mabaloi a bagiyan niran a manga Panarigan a Mamakatabang kiran, a salakao ko Allah. Na sa tao a Dadagun o Allah, na da-a Mambagiyan niyan a lalan (a ontol)"},{"SurahNumber":42,"VerseNumber":47,"Text":"Tarima-a niyo so Kadnan niyo, ko da pun Kapakatalingoma o Alongan a da-a Phakarunon koAllah! Da-a bagiyan niyo a Khalindongan sa Alongan noto, go da-a bagiyan niyo a Kapaka-ongkir"},{"SurahNumber":42,"VerseNumber":48,"Text":"Na o talikhod siran, na da Ami Suka Sogowa a Somisiyap kiran. Da-a Paliyogat Ruka a rowar ko Kapamakasampai. Na Mata-an! A Sukami na igira a Piyakata-am Ami so Manosiya sa pho-on Rukami a Limo, na Ishonor iyan noto; na o Masogat siran a Marata, sabap ko miniona o manga lima iran (a Dosa), na Mata-an! A so Manosiya na da-a Tadum iyan"},{"SurahNumber":42,"VerseNumber":49,"Text":"Ruk o Allah so Kapa-ar ko manga Langit a go so Lopa. Phagadunun Niyan so nganin a Kabaya Iyan. Pumbugan Niyan so tao a Kabaya Iyan sa (manga Wata a) manga Babai, go Pumbugan Niyan so tao a Kabaya Iyan sa (manga Wata a) manga Mama"},{"SurahNumber":42,"VerseNumber":50,"Text":"O di na Pakashangisangi-in Niyan siran: A manga Mama a go manga Babai, go Pumbalowin Niyan so tao a Kabaya Iyan a Baluk: Mata-an! A Sukaniyan i Mata-o, a Gaos"},{"SurahNumber":42,"VerseNumber":51,"Text":"Na da mapatot ko Manosiya o ba Mbitiyarain sukaniyan o Allah inonta o laham, o di na si-i ko sabala a Runding, o di na Somogo sa Sogo, na Iphagilaham Iyan sa sabap sa idin Niyan, so Kabaya Iyan: Mata-an! A Sukaniyan i Maporo, a Maongangun"},{"SurahNumber":42,"VerseNumber":52,"Text":"Na lagid aya man a Kiniilahamun Nami Ruka (Ya Muhammad) ko Qur-an pho-on ko Sogowan Nami: Da ko butad Ka i Bangka katawi (gowani) o antonaa so Kitab, go antona-a so Paratiyaya? Na ogaid na biyaloi Ami oto a Sindao, a Puthoro-on Nami sa sabap Rukaniyan so tao a Kabaya Ami ko manga Oripun Nami; na Mata-an! A Suka (Ya Muhammad) i titho a Makapunggonanao ko okit a Maka-o ontol"},{"SurahNumber":42,"VerseNumber":53,"Text":"A okiīt o Allah, a so Khiruk ko nganin a shisi-i ko manga Langit a go so nganin a shisi-i ko Lopa. Tanodan, ka si-i bo ko Allah Phakandod so langowan taman a pukhakaolaola"},{"SurahNumber":43,"VerseNumber":1,"Text":"Ha Mim. So Allah i Mata-o ko Paka-a antapan Niyan non"},{"SurahNumber":43,"VerseNumber":2,"Text":"Ibut ko Kitab a Miyakapayag"},{"SurahNumber":43,"VerseNumber":3,"Text":"Mata-an! A Sukami na biyaloi Ami Sukaniyan a Qur-an a basa Arab, ka-aniyo sabota"},{"SurahNumber":43,"VerseNumber":4,"Text":"Na Mata-an! A Sukaniyan na Madadalum ko asal o Kitab (a so Laokh Makhpo!l), si-i ko Hadapan Nami, a titho a Maporo, a sindadan o Ongangun"},{"SurahNumber":43,"VerseNumber":5,"Text":"Ba Ami rukano Phokasa so Pananadum sa Kadapai, ka kagiya sukano na Pagtao a manga Malawani"},{"SurahNumber":43,"VerseNumber":6,"Text":"Na madakul a Siyogo Ami a Nabi ko Miyanga o ona"},{"SurahNumber":43,"VerseNumber":7,"Text":"Na da-a Puphakatalingoma kiran a Nabi a ba iran noto di Puphamagurugi"},{"SurahNumber":43,"VerseNumber":8,"Text":"Na bininasa Mi so lawan kiran sa Bagur;- go Miya-ipos so ibarat o Miyanga-o ona"},{"SurahNumber":43,"VerseNumber":9,"Text":"Na Ibut o Isha-an Ka kiran, o antawa-a i Miyadun ko manga Langit a go so Lopa? Na Mataan a Putharo-on niran: A Inadun siran o (Allah a) Mabagur, a MataO"},{"SurahNumber":43,"VerseNumber":10,"Text":"So inisunggai Niyan rukano so Lopa a Darpa, go singgayan kano Niyan non sa manga lalan, ka angkano makaontol"},{"SurahNumber":43,"VerseNumber":11,"Text":"Go Sukaniyan so Piyakatoron Niyan a pho-on ko Kawang so ig sa didiyangka-an;- na inoyag Ami sa sabap Rukaniyan so Ingud a Maatai; na lagid man noto a Kaphakagumawa rukano (ko manga Kobor)"},{"SurahNumber":43,"VerseNumber":12,"Text":"Go Sukaniyan so Miyadun ko Nggaganapa, a kalangolangowan niyan, go sominggai rukano ko manga Kapal a go so manga Ayam a so Kapuphaguda-an niyo"},{"SurahNumber":43,"VerseNumber":13,"Text":"Ka angkano gi-i Makathakna ko manga Likod iyan, oriyan niyan na a niyo Katadumi so Limo o Kadnan niyo, igira a Miyakathakna kano ron, go a niyo Matharo: Soti so Piyakaphasiyonot Iyan rukami aya, a kuna a ba sukami i Phamakagaga-on"},{"SurahNumber":43,"VerseNumber":14,"Text":"Go Mata-an! A Sukami na si-i bo ko Kadnan namı, i titho a khandodan nami"},{"SurahNumber":43,"VerseNumber":15,"Text":"Na Singgayan niran sa Bagiyan Niyan ko manga Oripun Niyan sa saba-ad! Mata-an! A so Manosiya na titho a Miyongkir, a Mapayag"},{"SurahNumber":43,"VerseNumber":16,"Text":"A ti Kominowa ko Phagadunun Niyan sa manga Wata a Babai, na Piyakibisa Niyan rukano so manga Wata a Mama"},{"SurahNumber":43,"VerseNumber":17,"Text":"Na igira a Miyapanothol ko isa kiran so Biyaloi niyan a ruk o (Allah a) Masalinggagao a ibarat, na Mabaloi so Paras iyan a Mangirungkirum, a sukaniyan na Mapupuno a rata a ginawa"},{"SurahNumber":43,"VerseNumber":18,"Text":"Ino (iran mbaloya a ruk o Allah) so Phagoyagun makapantag ko Kaphaparahiyasan, a sukaniyan Makapantag ko Kapakiphawala na di Phakaosai"},{"SurahNumber":43,"VerseNumber":19,"Text":"Go biyaloi ran so manga Malaikat a so siran na manga Oripun o (Allah a) Masalinggagao a manga Babai. Ba iran Kiyashaksian so Kiya-aduna kiran? Khisorat dun so Kiyashaksi iran (sa Kabokhag), go Khi-isha kiran"},{"SurahNumber":43,"VerseNumber":20,"Text":"Na Pitharo iran: A o kabaya o Masalinggagao, na di ami siran Masimba! Da-a bagiyan niran ro-o a Kata-o! Da ko siran inonta na puphangusarun niran"},{"SurahNumber":43,"VerseNumber":21,"Text":"Ba Ami siran bigan sa Kitab ko ona-an naya, na siran na aya iran noto kukupitan"},{"SurahNumber":43,"VerseNumber":22,"Text":"Kuna, ka Piīitharo iran: A Mata-an! A sukami na miyato-on nami so manga Lokus amı sangkai a okit, na Mata-an! A sukami na so manga rarad iran 1 Pukhudugun nami"},{"SurahNumber":43,"VerseNumber":23,"Text":"Na lagid man noto a da-a Siyogo Ami a Miya-ona an Ka ko Ingud a Puphamaka-iktiyar, a ba da Tharowa o manga Gayagomaya-on: A Mata-an! A sukami na Miyato-on nami so manga Lokus ami sangkai a okit, na Mata-an! A sukami na so manga rarad iran 1 Pukhudugun nami"},{"SurahNumber":43,"VerseNumber":24,"Text":"Pitharo Iyan: A ti apiya pun Miīini-oma Ko rukano so Lubi a Torowan a di so Miyato-on niyo ron so manga Lokus iyo? Pitharo iran: A Mata-an! A sukami na so ini Sogo Rukano to na Inongkir ami"},{"SurahNumber":43,"VerseNumber":25,"Text":"Na siniksa ami siran: na Pamimikiranangka o antona-a i Miyambutad o Kiya-akiran ko Miyamanaplis"},{"SurahNumber":43,"VerseNumber":26,"Text":"Na gowani na Pitharo o Ibrahim ko Ama Iyan go so Pagtao Niyan: A Mata-an! A Sakun na angiyas Ako ko Pushimba-an niyo"},{"SurahNumber":43,"VerseNumber":27,"Text":"Inonta so (Allah a) Miyadun Rakun, ka Mata-an! A Sukaniyan na Thoro-on Nako Niyan"},{"SurahNumber":43,"VerseNumber":28,"Text":"Na biyaloi Niyan naya a Katharo a Posaka ko Pukhababadanon, ka-an siran Makambalingan (ko Paratiyaya)"},{"SurahNumber":43,"VerseNumber":29,"Text":"Kuna, ka Piyakapulagod Akun so siran naya go so manga Lokus iran, taman sa Miyakaoma kiran so Bunar, go so Sogo a Miyakaosai"},{"SurahNumber":43,"VerseNumber":30,"Text":"Na kagiya a Makatalingoma kiran so Bunar, na Pitharo iran: A giyaya na Balik Mata, go Mata-an! a sukami na Inongkir ami aya"},{"SurahNumber":43,"VerseNumber":31,"Text":"Go Pitharo iran: A ino da Toronun a ungkai a Qur-an ko Mama a pho-on ko dowa a Ingud, a Susula-an"},{"SurahNumber":43,"VerseNumber":32,"Text":"Ba siran idi-i mbagibagi ko Limo o Kadnan Ka? Sukami i Mimbagibagi kiran ko Kaoyagan niran ko Kaoyagoyag ko Doniya: Na ini Poro Ami so saba-ad kiran ko Kaporowan o saba-ad sa manga Daradat, ka an Makowa o saba-ad kiran so saba-ad a Talasogowai. Na so Limo o Kadnan Ka i tomo a di so Puphanimo-on niran"},{"SurahNumber":43,"VerseNumber":33,"Text":"O di so oba mabaloi so manga Manosiya ko okiīt a isa, na Mata-an a Isunggai Ami a ruk o tao a Mo-ongkir ko (Allah a) Masalinggagao, a ruk o manga Walai ran so manga Atup a Pirak, go manga Towak a Pukhipanik iran non"},{"SurahNumber":43,"VerseNumber":34,"Text":"Go ruk o manga Walai ran so manga Pinto, go manga Kantir (a Pirak) a gi-i siran non Makashandasandang"},{"SurahNumber":43,"VerseNumber":35,"Text":"Go manga Kabolawanan. Na da ko kalangolangowan noto inonta na matag sagad a Kapipiya Ginawa ko Kaoyagoyag ko Doniya: Na so Akhirat, si-i ko Kadnan Ka, i bagiyan o Khipanananggila"},{"SurahNumber":43,"VerseNumber":36,"Text":"Na sa tao a Tomalikhod ko Tadum ko (Allah a) Masalinggagao, na Sunggayan Nami sukaniyan sa Shaitan, na giyoto 1i sarikita iyan"},{"SurahNumber":43,"VerseNumber":37,"Text":"Na Mata-an! A siran na Phagalangan niran siran ndun ko lalan (a Ontol), go aya Tangkapiran non na Mata-an! a siran na Maka-o ontol siran"},{"SurahNumber":43,"VerseNumber":38,"Text":"Taman sa amai ka Makaoma Rukami, na Tharo-on niyan: A hai dinganomambo o milut rakun a go suka so Kawatan o dowa Masarik! Na sayana a Miyakaratarata a Sarikita"},{"SurahNumber":43,"VerseNumber":39,"Text":"Na di rukano dun Makanggai a gona sa Alongan nai a masa a (Kiyapayag o)Kiyandarowaka 1yo, Mata-an! A sukano na Murakhurakhus kano ko siksa"},{"SurahNumber":43,"VerseNumber":40,"Text":"Ino Suka Maphakanug Ka so Bungul, o di na Khatoro o Ka so Bota, go so tao a aya butad iyan na matatago ko Karibat a Mapayag"},{"SurahNumber":43,"VerseNumber":41,"Text":"Na apiya tanganun Nami Suka dun, na Mata-an! A Sukami na ndanugun Ami siran dun"},{"SurahNumber":43,"VerseNumber":42,"Text":"O di na Pakimasa-an Nami Ruka so inidiyandi Ami kiran: Na Mata-an! A Sukami na Khagaga Mi siran"},{"SurahNumber":43,"VerseNumber":43,"Text":"Na Kupitingka so ini Ilaham Ruka: Mata-an! A Suka na shisi-i ko okit a Maka-o ontol"},{"SurahNumber":43,"VerseNumber":44,"Text":"Na Mata-an! A (giya Qur-an naya na) titho a Munang a ruk Ka a go ruk o Pagtaongka; na Ipagisha Rukano bo"},{"SurahNumber":43,"VerseNumber":45,"Text":"Na Isha-an Ka so Siyogo Ami ko Miya-ona an Ka a manga Sogo Ami; o ba adun a ini Sunggai Ami a salakao ko (Allah a) Masalinggagao, a manga Tohan a Puphamanimba-an"},{"SurahNumber":43,"VerseNumber":46,"Text":"Na Sabunsabunar a siyogo Ami so Musa rakhus o manga Tanda Ami, si-i ko Pir-aon go so Pagtao niyan: Na Pitharo Iyan: A Mata-an! A Sakun na Sogo o Kadnan o manga Ka-adun"},{"SurahNumber":43,"VerseNumber":47,"Text":"Na kagiya a Mitalingoma Niyan kiran so manga Tanda Ami, na sa maoto na siran na ba iran ndun noto gi-i khakala-an"},{"SurahNumber":43,"VerseNumber":48,"Text":"Na da-a Puphakimasa-an Nami kiran a Tanda a ba di Sukaniyan i mala a di so pud Iyan (a Miya-ona); na inidanug Amı kiran so siksa, ka-an siran Makambalingan (ko ontol)"},{"SurahNumber":43,"VerseNumber":49,"Text":"Na Pitharo iran: Hai mala i Kata-o! Panguningka mingka ko Kadnan Ka sabap ko ini diyandi Iyan Ruka; Mata-an! a sukami na Miyaratiyaya kami dun"},{"SurahNumber":43,"VerseNumber":50,"Text":"Nakagiya a pokasun Ami kiran so siksa, na sa maoto na siran na gi-i siran Mbarungkas"},{"SurahNumber":43,"VerseNumber":51,"Text":"Na Piyakalangkap o Pir-aon ko Pagtao niyan, a Pitharo iyan: A Hai Pagtao akun! Ba akun di ruk so Kadatu sa Misir, go giyangkai a manga Lawasaig a Puphamangondas ko kababa-angko? Ba kano di Phakailai"},{"SurahNumber":43,"VerseNumber":52,"Text":"Kuna, ka sakun i tomo a di giyangkai a (Mama a) so Sukaniyan na Pukhalaklak, go Marugun a Kapuphakaosai Niyan"},{"SurahNumber":43,"VerseNumber":53,"Text":"Na ino da Alopa Sukaniyan a manga Salunda a Bolawan, o di na da-a Miyakatalingoma a pud Iyan a manga Malaikat a khigagabai Ron"},{"SurahNumber":43,"VerseNumber":54,"Text":"Na Miyalalong iyan so Pagtao niyan, na KĶKiya-onotan niran sukaniyan: Mata-an! A siran na mimbaloi siran a Pagtao a manga Songklid"},{"SurahNumber":43,"VerseNumber":55,"Text":"Na kagiya a Tiyopowan Kami ran, na diyanug Ami siran, na Inulud Ami siran langon"},{"SurahNumber":43,"VerseNumber":56,"Text":"Na Biyaloi Ami siran a Miyanga-o ona a Poringana, go ibarat ko Miyanga-o ori"},{"SurahNumber":43,"VerseNumber":57,"Text":"Na kagiya a Balowin so Wata o Maryam a ibarat, na sa maoto na so Pagtaongka na po-on ro-o na Pukhisagorong siran a Ka- kayad"},{"SurahNumber":43,"VerseNumber":58,"Text":"Go Pitharo iran: Ino so manga Katohanan nami aya tomo, antawa-a Sukaniyan (i tomo)? Da-a Kiyapayaga iran Ruka on, a rowarsa Kapamawal: Kuna, ka siran na Pagtao a manga Pawal"},{"SurahNumber":43,"VerseNumber":59,"Text":"Da ko Sukaniyan (a Isa) inonta na Oripun: A ini Pangalimo Ami Sukaniyan, go Biyaloi Ami Sukaniyan a ladiyawan ko mangaMoriyatao o Israil"},{"SurahNumber":43,"VerseNumber":60,"Text":"Na o Kabaya Ami, na Mataan a Phaka-adun Kami sa sambi iyo a manga Malaikat ko Lopa, a mamakasambi siran"},{"SurahNumber":43,"VerseNumber":61,"Text":"Na Mata-an! a so Īsa na titho a nana-o ko Bangkit: Na di kano ron Pukhadowadowa-i, go Onoti Yako niyo: Giyaya i okit a Maka-o ontol"},{"SurahNumber":43,"VerseNumber":62,"Text":"Na di kano Phaki-alang ko Shaitan: Mata-an! A Sukaniyan na ridowai niyo a Mapayag"},{"SurahNumber":43,"VerseNumber":63,"Text":"Na kagiya a Makatalingoma so Īsa a rakhus o manga Rarayag a Karina, na Pitharo Iyan: Sabunar a Minitalingoma ko rukano so Ongangun, go kagiya a Pagosain Ko rukano so saba-ad ko nganin a di kano ron Phagayonayon: Na kalukun niyo so Allah, go Onoti Yako niyo"},{"SurahNumber":43,"VerseNumber":64,"Text":"Mata-an! A so Allah, na Sukaniyan 1ı Kadnan Ko go Kadnan niyo: Na Showasowata niyo Sukaniyan: Giyaya i okit a Maka-o ontol"},{"SurahNumber":43,"VerseNumber":65,"Text":"Na Mishoransorang so Pishagorompong kondolondolonan niran: Na sangat a siksa a Bagiyan o siran a Mindadarowaka, a pud ko siksa ko Gawi-i a Malipudus"},{"SurahNumber":43,"VerseNumber":66,"Text":"Ba adun a Punaya-on niran a rowar ko Bangkit, sa Kapakatalingoma niyan kiran a Mitalumba, a siran na di siran Maka-i inungka"},{"SurahNumber":43,"VerseNumber":67,"Text":"So Mbobolayoka sa Alongan noto na so saba-ad kiran na ridowai o saba-ad,-Inonta so Miyamananggila"},{"SurahNumber":43,"VerseNumber":68,"Text":"Hai manga Oripun Ko! Da-a Pangandam iyo sa Alongan nai, go da rukano i1 ba kano Makamboko"},{"SurahNumber":43,"VerseNumber":69,"Text":"So Miyamaratiyaya ko manga Ayat Ami, go Mimbabayorantang"},{"SurahNumber":43,"VerseNumber":70,"Text":"(Na Putharo-on kiran:) Solud kano ko Sorga, sukano a go so manga Karoma niyo, a Kokormatun kano"},{"SurahNumber":43,"VerseNumber":71,"Text":"Ipuphagilid kiran so manga Talam a Bolawan, go manga Baso: Go matatago-on so Pukhababayaan sukaniyan o manga Ginawa, go Ikhaso-at o manga Mata: Na sukano na makakakal kano ron ndun"},{"SurahNumber":43,"VerseNumber":72,"Text":"Na giyoto man so Sorga a so Piyakipangowarisan rukano to sabap ko Pinggolaola niyo (a mapiya)"},{"SurahNumber":43,"VerseNumber":73,"Text":"Adun a ruk iyo ro-o a manga Onga a madakul, a so saba-adon na Pukhakan niyo"},{"SurahNumber":43,"VerseNumber":74,"Text":"Mata-an! A so manga Baradosa na si-i ko siksa ko Naraka Jahannam, manga kakal"},{"SurahNumber":43,"VerseNumber":75,"Text":"Di kiran khababasan, go siran na ka-a da-an siran ro-o sa Panginam"},{"SurahNumber":43,"VerseNumber":76,"Text":"Na da Ami siran salimboti: Na ogaid na miyabaloi siran a siran i manga salimbot"},{"SurahNumber":43,"VerseNumber":77,"Text":"Na Mishadao iran: Hai Malik! Tinggasa kami o Kadnan Ka! Tharo-on Niyan: Mata-an! A sukano na Makakakal kano (ron)"},{"SurahNumber":43,"VerseNumber":78,"Text":"Sabunsabunar a Minitalingoma Mi rukano so Bunar: Na ogaid na so kadakulan rukano na so Bunar na Ikagogowad iran"},{"SurahNumber":43,"VerseNumber":79,"Text":"Ba adun a KĶiyambaibaitan niran a showa-an? Na Mata-an! A Sukami i Mimbaibait"},{"SurahNumber":43,"VerseNumber":80,"Text":"Ba iran Tatarima-a sa Mataan! A Sukami na Diyamıi Khanug so Pagu-uma-an niran go so Khokonsikonsi-an niran? Owai (Pukhanug Ami), go so manga Sogo Ami a (manga Malaikat a) Makamamasa kiran, na Ipuphanorat iran"},{"SurahNumber":43,"VerseNumber":81,"Text":"Tharowangka (Ya Muhammad): A o adun a Wata o (Allah a) Masalinggagao, na Sakun i maona ko Puphanonowatanon"},{"SurahNumber":43,"VerseNumber":82,"Text":"Soti so Kadnan o manga Langit a go so Lopa, a Kadnan o Aras, a Mawatan ko iphuropa iran"},{"SurahNumber":43,"VerseNumber":83,"Text":"Na Ganatingka siran ko Kapuphamurak iran, go so Kabibimban niran, taman sa Miıthomlanga iran so Alongan niran, a so ididiyandiıi kiran"},{"SurahNumber":43,"VerseNumber":84,"Text":"Na Sukaniyan so si-i sa Langit na Tohan, go si-i sa Lopa na Tohan; na Sukaniyan so Maongangun, a Mata-o"},{"SurahNumber":43,"VerseNumber":85,"Text":"Na Soti so (Allah a) Khiruk ko Kapa-ar ko manga Langit a go so Lopa, go so nganin a Pagulutan a dowa nan: Go si-i Rukaniyan so Katawi ko Bangkit: Go rongkano Phakandoda"},{"SurahNumber":43,"VerseNumber":86,"Text":"Na da-a Kapa-ar o siran a Puphanongganowin niran a salakao Rukaniyan,- Ko kapanapa-at inonta so Mishaksi ko Bunar, a siran na Katawan niran"},{"SurahNumber":43,"VerseNumber":87,"Text":"Na Ibut o Isha-an Ka kiran o antawa-a i Miyadun kiran, na Mata-an a Putharo-on niran ndun: A so Allah: Na andamanaya i Katatalikhod iran"},{"SurahNumber":43,"VerseNumber":88,"Text":"Na Pitharo o Nabi: Hai Kadnan Ko! Mata-an! A siran naya na Pagtao a di siran Mapaparatiyaya"},{"SurahNumber":43,"VerseNumber":89,"Text":"(Pitharo o Allah:) Na Napiingka siran (Ya Muhammad), go Tharo Ka sa Kalilintad! Ka Katokawan niran mbo"},{"SurahNumber":44,"VerseNumber":1,"Text":"Ha Mim. So Allah i Mata-o ko Paka-a antapan Niyan non"},{"SurahNumber":44,"VerseNumber":2,"Text":"Ibut ko Kitab a Miyakapayag (ko ontol a go so ribat)"},{"SurahNumber":44,"VerseNumber":3,"Text":"Mata-an! A Sukami na Initoron Ami Sukaniyan (a Qur-an) ko Gagawi-i a Piyakandakulan sa Mapiya: Mata-an! A Sukami na Miyabaloi Kami a Puphamaka-iktiyar"},{"SurahNumber":44,"VerseNumber":4,"Text":"Ron gi-i Pakashusunggaya-a so langowan o Sogowan a Miyapasad a kokoman"},{"SurahNumber":44,"VerseNumber":5,"Text":"Sogowan a pho-on ko Hadapan Nami. Mata-an! A Sukami na Miyabaloi Kami a Puphanonogo"},{"SurahNumber":44,"VerseNumber":6,"Text":"Limo a pho-on ko Kadnan Ka: Mata-an naya! a Sukaniyan so Puphakanug, a Mata-o"},{"SurahNumber":44,"VerseNumber":7,"Text":"A Kadnan o manga Langit a go so Lopa go so nganin a Pagulutan a dowa nan, o sukano na Thotomangkud kano"},{"SurahNumber":44,"VerseNumber":8,"Text":"Da-a Tohan a inonta Sukaniyan: A Puphangoyag go Puphangimatai,- Kadnan iyo go Kadnan o manga Lokus iyo a Miyanga-o ona"},{"SurahNumber":44,"VerseNumber":9,"Text":"Kuna, ka siran na matatago ko kashasangka a sa-sabulaon niran"},{"SurahNumber":44,"VerseNumber":10,"Text":"Na Nayawangka so Gawi-i a Kitalingoma-an o Langit ko Bul a Mapayag"},{"SurahNumber":44,"VerseNumber":11,"Text":"A Mikolob ko manga Manosiya: (na Matharo iran a:) Giyai na siksa a Malipudus"},{"SurahNumber":44,"VerseNumber":12,"Text":"(Go Matharo iran:) Kađdnan nami! Pokasangka rukami so siksa, ka Mata-an! A sukami na Miyaratiyaya kami"},{"SurahNumber":44,"VerseNumber":13,"Text":"Andamanaya i Kakhaparoliya iran ko Pananadum, a Sabunar a Miyakaoma kiran so Sogo, a"},{"SurahNumber":44,"VerseNumber":14,"Text":"Miyakapayag,14. Oriyan niyan na Tiyalikhodan niran noto, go Pitharo iran: A Piyangundao a Pumbuthangun"},{"SurahNumber":44,"VerseNumber":15,"Text":"Mata-an! A Sukami na Piyokas Ami so siksa sa da Mathai, na Mata-an! A sukano na Mimbalingan kano (bo)"},{"SurahNumber":44,"VerseNumber":16,"Text":"Si-i ko isa Alongan na Olangun Nami so Bagur a Mala: Mataan! A Sukami i Pundadanug"},{"SurahNumber":44,"VerseNumber":17,"Text":"Na Sabunsabunar a Tiniyoba Ami ko Miya-ona an niran so Pagtao o Pir-aon: Go Minitalingoma kiran o (musa a) Sogo a susula-an, (a Pitharo Iyan)"},{"SurahNumber":44,"VerseNumber":18,"Text":"Palada niyo Rakun so manga Oripun o Allah: Mata-an! A Sakun na Sogo rukano a Kasasana-an"},{"SurahNumber":44,"VerseNumber":19,"Text":"Go di niyo Pagombawi so Allah: Mata-an! A Sakun na Minitalingoma Ko rukano so KĶKatantowan a Mapayag"},{"SurahNumber":44,"VerseNumber":20,"Text":"Go Mata-an! A Sakun na Lominindong Ako ko Kadnan Ko go Kadnan niyo, ka o ba a Ko niyo Radiyama"},{"SurahNumber":44,"VerseNumber":21,"Text":"Na o di Ako niyo Pharatiyaya-a na awata Ko niyo"},{"SurahNumber":44,"VerseNumber":22,"Text":"Na Miyangangarapan ko Kadnan Niyan: Mata-an! A siran naya na Pagtao a manga Baradosa"},{"SurahNumber":44,"VerseNumber":23,"Text":"Na (Pitharo o Allah a:) Pangulumun Ka so manga Oripun Ko ko Kagagawi-i: Mata-an! A sukano na Thondogun kano (iran)"},{"SurahNumber":44,"VerseNumber":24,"Text":"Go Ganatingka so Kalodan a Masusurai: Mata-an! A siran na Tantara a Phanguludun"},{"SurahNumber":44,"VerseNumber":25,"Text":"Madakul a Kiyaganatan niran a manga Pamomolan a go manga Bowalan"},{"SurahNumber":44,"VerseNumber":26,"Text":"Go manga Pur go Darpa a Mapiya"},{"SurahNumber":44,"VerseNumber":27,"Text":"Go Limo a Miyabaloi siran non a Khikasosonor"},{"SurahNumber":44,"VerseNumber":28,"Text":"Giyoto man (i inikidiya Mi kiran)! Go Piyakipangowarisan Ami oto ko Pagtao a Miyangao ori (a pagtao o Musa)"},{"SurahNumber":44,"VerseNumber":29,"Text":"Na da siran Kasugadi o Langit a go so Lopa: Go da siran bugi sa Ta-alik"},{"SurahNumber":44,"VerseNumber":30,"Text":"Na Sabunsabunar a Siyabut Ami so manga Moriyatao o Israil pho-on ko siksa a Phakahina"},{"SurahNumber":44,"VerseNumber":31,"Text":"A pho-on ko Pir-aon; Mataan! A sukaniyan na Miyabaloi a Miphaporo a pud ko manga Malawani"},{"SurahNumber":44,"VerseNumber":32,"Text":"Na Sabunsabunar a Pinili Ami siran si-i ko Kata-o ko manga Ka-adun (ko Masa iran)"},{"SurahNumber":44,"VerseNumber":33,"Text":"Go bigan Nami siran ko manga Tanda a so KĶatatagowan sa tupung, a Mapayag"},{"SurahNumber":44,"VerseNumber":34,"Text":"Mata-an! A siran naya na gi-i ran Tharo-on"},{"SurahNumber":44,"VerseNumber":35,"Text":"Da-a salakao a rowar ko Kapatai tano a Paganai, go kuna a ba tano Phanga-o oyag ko oriyan o Kapatai"},{"SurahNumber":44,"VerseNumber":36,"Text":"Na Pakambowata niyo so manga Lokus ami, o sukano 1 manga Bunar"},{"SurahNumber":44,"VerseNumber":37,"Text":"Ba siran i tomo, antawa-a so Pagtao o Tubba, go so Miya-ona an niran? Bininasa Mi siran, Mata-an! A siran na Miyabaloi siran a manga sala"},{"SurahNumber":44,"VerseNumber":38,"Text":"Da ko KĶKiya-aduna Mi ko manga Langit a go so Lopa, go so nganin a Pagulutan a dowa nan, o ba Kami Khikabibimban"},{"SurahNumber":44,"VerseNumber":39,"Text":"Da ko Kiya-aduna Mi sa dowa nan inonta na si-i ko Bunar: Na ogaid na so Kadakulan kiran na di ran katawan"},{"SurahNumber":44,"VerseNumber":40,"Text":"Mata-an! a so Alongan a Kokoman na diyandi kiran langon"},{"SurahNumber":44,"VerseNumber":41,"Text":"Alongan a da-a Khilinding o Tonganaıi ko Tonganai niyan a malto bo, go di siran Phangatatabangan"},{"SurahNumber":44,"VerseNumber":42,"Text":"IĪnonta so ini Kalimo o Allah: Mata-an! A Sukaniyan na Sukaniyan so Mabagur, a Makalimoon"},{"SurahNumber":44,"VerseNumber":43,"Text":"Mata-an! A so kayo a Zaqqum"},{"SurahNumber":44,"VerseNumber":44,"Text":"Na Pangunungkun o Baradosa"},{"SurahNumber":44,"VerseNumber":45,"Text":"Lagid o Totonagun a Galang, a Pundidi ko manga Tiyan"},{"SurahNumber":44,"VerseNumber":46,"Text":"Lagid o Kapundidi o Phulikabo a 1g"},{"SurahNumber":44,"VerseNumber":47,"Text":"(Tharo-on:) Kowa-a niyo sukaniyan na goyoda niyo to ko Lumbak o Naraka Jahim"},{"SurahNumber":44,"VerseNumber":48,"Text":"Oriyan niyan na ododa niyo ko Poro o Olo niyan so siksa a Phulikabo"},{"SurahNumber":44,"VerseNumber":49,"Text":"(Tharo-on non:) Ta-a mingka! Mata-an! A suka na suka so Mabagur, a Paga-adatan (sa Doniya)"},{"SurahNumber":44,"VerseNumber":50,"Text":"Mata-an! A giyaya so sukano na Shasangka kano ron"},{"SurahNumber":44,"VerseNumber":51,"Text":"Mata-an! A so Khipanananggila na si-i koDarpa a sasarigan"},{"SurahNumber":44,"VerseNumber":52,"Text":"Si-i ko manga Pamomolan go manga Bowalan"},{"SurahNumber":44,"VerseNumber":53,"Text":"Ndiditar siran sa Sotra a Manipis go Sotra a Makapal, a Khipaga-adapa dapa"},{"SurahNumber":44,"VerseNumber":54,"Text":"Giyoto dun man, go Pakaphamangaroma-an Nami siran sa manga Tataid, a manga. Pipiya i Kapumata"},{"SurahNumber":44,"VerseNumber":55,"Text":"Puphananawag siran ro-o sa Pithibarang a Onga, a Khisasarig siran"},{"SurahNumber":44,"VerseNumber":56,"Text":"Da-a khasagadan niran ro-o a Kapatai, inonta so Kapatai a Paganai (sa Doniya); go Phakalidasun Niyan siran ko siksa ko Naraka Jahim"},{"SurahNumber":44,"VerseNumber":57,"Text":"Kakaya-an a pho-on ko Kadnan Ka! Giyoto man na Sukaniyan so Da-ag, a Mala"},{"SurahNumber":44,"VerseNumber":58,"Text":"Na aya dun a Kiyaluboda Mi ron, si-i ko Basangka, na a niran Sabota (a Qur-an naya)"},{"SurahNumber":44,"VerseNumber":59,"Text":"Na nayao Ka; Mata-an! A siran na Nomanayao siran (mambo)"},{"SurahNumber":45,"VerseNumber":1,"Text":"Ha Mim. So Allah i Mata-oko paka-a antapan Niyan non"},{"SurahNumber":45,"VerseNumber":2,"Text":"Initoron so Kitab a pho-on ko Allah a Mabagur, a Maongangun"},{"SurahNumber":45,"VerseNumber":3,"Text":"Mata-an! A shisi-i ko manga Langit a go so Lopa, so Tiīitho a manga Tanda ko Miyamaratiyaya"},{"SurahNumber":45,"VerseNumber":4,"Text":"Go shisi-i ko KĶiya-aduna rukano, go so Ipuphayapat Iyan a manga Baraniyawa, so manga Tanda ko Pagtao a Khitotomangkud"},{"SurahNumber":45,"VerseNumber":5,"Text":"Go (shisi-i ko) gi-i Kapakashambi o Gagawi-i a go so Daondao, go so Kiyapakatorona o Allah pho-on ko Kawang ko (Oran a) Pagupur, na Inoyag Iyan sa sabap Rukaniyan so Lopa ko oriyan o Kiyapatai Niyan, go so Kapukhaalin o manga ndo,- sa manga Tanda a ruk o Pagtao a Punggudaguda-an niran"},{"SurahNumber":45,"VerseNumber":6,"Text":"Giyoto man so manga Ayat o Allah, a Pumbatiya-an Nami Ruka oto si-i ko Bunar: Na antona-a i Tothol ko oriyan o (Katharo o) Allah go so manga Ayat Iyan i Pharatiyaya-an niran"},{"SurahNumber":45,"VerseNumber":7,"Text":"Sangat a siksa a bagiyan o oman i Bokhag, a Baradosa"},{"SurahNumber":45,"VerseNumber":8,"Text":"Puphamakinugun niyan so manga Ayat o Allah a Pumbatiyaan non, oriyan niyan na idadayon niyan ndun so Dosa, a Mananakabor, ka maniyan noto a da Manug: Na Puphanotholangka on so siksa, a Malipudus"},{"SurahNumber":45,"VerseNumber":9,"Text":"Na igira a adun a Miyasowa iyan ko manga Ayat Ami a maito bo, na balowin niyan noto a Kasandagan: Siran man na adun a bagiyan niran a siksa a Phakahina"},{"SurahNumber":45,"VerseNumber":10,"Text":"Si-i ko kasasangoran niran so Naraka Jahannam: Go da-a Milinding kiran o Miyasokat iran a maito bo, go da-a (Milinding kiran o) nganin a Kinowa iran a salakao ko Allah a manga Panarigan: Go adun a bagiyan niran a siksa a Mala"},{"SurahNumber":45,"VerseNumber":11,"Text":"Giyaya na Torowan: Na so Miyamangongkir ko manga Ayat o Kadnan niran, na adun a bagiyan niran a siksa a pud ko Sangat a siksa a Malipudus"},{"SurahNumber":45,"VerseNumber":12,"Text":"So Allah so Piyakaphasiyonot Iyan rukano so Kalodan, ka-an Puphamakakutas so manga Kapal ko Liyawao niyan sabap sa Sogowan Niyan, go angkano gi-i Makambabanog ko Kakawasa-an Niyan, go angkano Makapanalamat"},{"SurahNumber":45,"VerseNumber":13,"Text":"Go Piyakaphasiyonot Iyan rukano so nganin a shıisi-i ko manga Langit a go so nganin a shisi-i ko Lopa: Sa Kalangolangowan Niyan a pho-on Rukaniyan; Mata-an! A Matatago ro-o man so Titho a manga Tanda a ruk o Pagtao a Puphamimikiranun niran"},{"SurahNumber":45,"VerseNumber":14,"Text":"Tharowangka ko siran a Miyamaratiyaya: Napi-i ran so siran a di-i ran Ikhaluk so manga Gawi-i o Allah: Ka Imbadal Iyan ko Pagtao so Pinggalubuk iran"},{"SurahNumber":45,"VerseNumber":15,"Text":"Sa tao a Nggalubuk sa Mapiya, na ruk o Ginawa niyan; na sa tao a Nggalubuk sa Marata, na Phakatana-on. Oriyan niyan na si-i kano bo ko KĶKadnan niyo Phamakandoda"},{"SurahNumber":45,"VerseNumber":16,"Text":"Na Sabunsabunar a ini Bugai Ami ko manga Moriyatao o Israil so Kitab, go so Ongangun, go so Kananabi-i; go ini Pagupur Ami kiran so manga Pīipiya; go ini Lubi Ami siran ko manga Ka-adun (ko Masa iran)"},{"SurahNumber":45,"VerseNumber":17,"Text":"Go bigan Nami siran sa manga Rarayag a Karina a pud ko Sogowan: Na da siran Shorangsorang inonta ko oriyan o KĶiyapakaoma kiran o Kata-o, ka Dungki ran; Mata-an! A so Kadnan Ka na Khokomun Niyan siran ko Alongan a Qiyamah si-i ko Miyabaloi siran non a Shosorangsorang"},{"SurahNumber":45,"VerseNumber":18,"Text":"Oriyan niyan na Piyakathakna Ami Suka ko okit a pud ko Sogowan: Na Kudugangka oto, na Dingka pagonoti so manga Nunga o siran adi manga Tata-o"},{"SurahNumber":45,"VerseNumber":19,"Text":"Mata-an! A siran na da dun a Milinding iran Ruka ko Allah a Maito bo: na Mata-an! A so manga Darowaka na so saba-ad kiran i manga Panarigan, o saba-áad: Na so Allah i Panarigan o Khipanananggila"},{"SurahNumber":45,"VerseNumber":20,"Text":"Giya Qur-an naya na manga osayan a ruk o manga manosiya, go Torowan go Limo ko Pagtao a Khitotomangkud"},{"SurahNumber":45,"VerseNumber":21,"Text":"Ba tatarima-a o siran a Miyamakasogok ko manga Rarata sa balowin nami siran a lagid o siran a Miyamaratiyaya, -go Pinggalubuk iran so manga Pipiya, a makapulagid so Kaoyagoyag iran a go so Kapatairan? miyakaratarata so Ipukhokom iran"},{"SurahNumber":45,"VerseNumber":22,"Text":"Na Inadun o Allah so manga Langit a go so Lopa si-iko Bunar, go an Mibalas ko oman i Ginawa so Pinggalubuk iyan, a siran na di siran Kasalimbotan"},{"SurahNumber":45,"VerseNumber":23,"Text":"Aiguda a Ka ko tao a biyaloi niyan a Katohanan niyan so Nunga iyan? Go Diyadag sukaniyan o Allah si-i ko Kata-o, go Piyarkat Iyan so Kanugiyan go so poso iyan, go Tiyagowa Niyan so KĶailai niyan sa Pilus? Na antawa-a i Makanggonanao ron ko oriyan o Allah? Ino kano di Phananadum"},{"SurahNumber":45,"VerseNumber":24,"Text":"Na Pitharo iran: Da-a salakao saya a rowar ko Kaoyagoyag tano ko Doniya; Puphamatai tano go Puphanga-o oyag (so manga Wata) tano, go da-a Puphakabinasa rukutano a rowar ko Masa. Na da-a ruk iran ro-o a Kata-o: Da ko siran inonta na Puphagarangan siran"},{"SurahNumber":45,"VerseNumber":25,"Text":"Na igira a Puphangadian kiran so manga Ayat Ami a manga Rarayag, na da-a Miyabaloi a Rason niran a rowar sa Kiyatharowa iran: Sa Pakagumawa niyo so manga Lokus Ami, o sukano i manga Bunar"},{"SurahNumber":45,"VerseNumber":26,"Text":"Tharowangka: A so Allah na Phagoyagun kano Niyan, go Phagimatain kano Niyan; oriyan niyan na Thimo-on kano Niyan ko Alongan a Qiyamah, a da-a sangka a Madadalumon: na ogaid na so kadakulan ko manga manosiya na di iran katawan"},{"SurahNumber":45,"VerseNumber":27,"Text":"Na ruk o Allah so Kapa-ar ko manga Langit a go so Lopa, na si-i ko Gawi-i a Kapakatindug o Bangkit, -Na sa Alongan noto na Malogi so Minggagalubuk sa Ribat"},{"SurahNumber":45,"VerseNumber":28,"Text":"Na Mailaingka so oman 1 isa ka Tindug a Malilimod a khipakatitikoro: Oman i isa ka Tindug na itawagon so Daptar iyan: Sa Alongan nai na Imbalas rukano so Pinggolaola niyo"},{"SurahNumber":45,"VerseNumber":29,"Text":"Giyaya so Daptar Ami a Putharo-angkano niyan: Sa Bunar: Mata-an! A Sukami i Pundaptar ko Pinggolaola niyo"},{"SurahNumber":45,"VerseNumber":30,"Text":"Na so miyamaratiyaya go Pinggalubuk iran so manga Pipiya, na Phakasoludun siran o Kadnan niran ko Limo Iyan (ko Sorga): Giyoto man na sukaniyan so Daag a Mala"},{"SurahNumber":45,"VerseNumber":31,"Text":"Na so Miyamangongkir (na Tharo-on kiran:) Ba da mabaloi so manga Ayat Akun a Kapuphangadi-an rukano? Na Mimaratabat kano, go Mimbaloi kano a Pagtao a manga Sala"},{"SurahNumber":45,"VerseNumber":32,"Text":"Na igira a Pitharo a Mata-an! A so Diyandi o Allah na Bunar, go so Bangkit na da-a sangka a madadalumon, na Tharo-on niyo: Diyami katawan o antona-a 1 Bangkit: Da-a Pikir ami (ron) a rowar sa Arangan, go kuna a ba kami Khipakata-tangkud"},{"SurahNumber":45,"VerseNumber":33,"Text":"Na mapayag kiran so manga Rarata ko Pinggolaola iran, go katangkalan siran o Piyamagurugan niran noto (a siksa)"},{"SurahNumber":45,"VerseNumber":34,"Text":"Na adun a Tharo: A sa Alongan nai na Pakalilipatan Ami sukano lagid o Kiyalipati niyo ko Kimbaratumowa-an sa Alongan niyo wai! Na darpa iyo so Naraka, go da-a bagiyan niyo a Phamakatabang"},{"SurahNumber":45,"VerseNumber":35,"Text":"Giyoto man na sabap sa Mata-an! A sukano na biyaloi niyo so manga Ayat o Allah a Kasandagan, go Miyalimpang kano o Kaoyagoyag ko Doniya: na sa Alongan naya na di siran ro-o Pamaka-awa-an, go disiran Pakaphangunin sa Rila"},{"SurahNumber":45,"VerseNumber":36,"Text":"na ruk o Allah so Podi, a Kadnan o manga Langit go Kadnan o Lopa, -A kadnan o manga kaadun"},{"SurahNumber":45,"VerseNumber":37,"Text":"go Ruk Iyan so Kabusaran ko manga Langit a go so Lopa: Go Sukaniyan so Mabagur, a Maongangun! Si-ko ngaran o Allah, a Masalinggagao, a Makalimo-on"}]}