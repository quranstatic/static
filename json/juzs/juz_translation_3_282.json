{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":2,"VerseNumber":253,"Text":"Oto tacy są posłańcy! Wywyższyliśmy jednych z nich ponad drugich. Wśród nich są tacy, z którymi mówił Bóg; i wywyższył jednych z nich w hierarchii. I daliśmy Jezusowi, synowi Marii, jasne dowody, i umocniliśmy Go przez Ducha świętego. I gdyby zechciał Bóg, to nie zwalczaliby się ci, którzy przyszli do nich, kiedy już otrzymali jasne dowody. Lecz oni się poróżnili. Wśród nich byli tacy, którzy uwierzyli, i wśród. nich byli tacy, którzy nie uwierzyli. A gdyby zechciał Bóg, to oni nie walczyliby ze sobą. Lecz Bóg czyni to, co chce"},{"SurahNumber":2,"VerseNumber":254,"Text":"O wy, którzy wierzycie, rozdawajcie z tego, w co was zaopatrzyliśmy, zanim nadejdzie dzień, kiedy nie będzie ani handlu, ani przyjaźni, ani wstawiennictwa. Niewierni są niesprawiedliwi"},{"SurahNumber":2,"VerseNumber":255,"Text":"Bóg! Nie ma boga, jak tylko On - Żyjący, Istniejący! Nie chwyta Go ni drzemka, ni sen. Do Niego należy to, co jest w niebiosach, i to, co jest na ziemi! A któż będzie się wstawiał u Niego inaczej jak za Jego zezwoleniem? On wie, co było przed nimi, i On wie, co będzie po nich. Oni nie obejmują niczego z Jego wiedzy, oprócz tego, co On zechce. Jego tron jest tak rozległy jak niebiosa i ziemia; Jego nie męczy utrzymywanie ich. On jest Wyniosły, Ogromny"},{"SurahNumber":2,"VerseNumber":256,"Text":"Nie ma przymusu w religii! Prawość wyróżniła się od nieprawości. I ten, kto odrzuca fałszywe bóstwa, a wierzy w Boga, uchwycił za najpewniejszy uchwyt, nie mający żadnego pęknięcia. Bóg jest słyszący, wszechwiedzący"},{"SurahNumber":2,"VerseNumber":257,"Text":"Bóg jest opiekunem tych, którzy wierzą; On ich wyprowadza z ciemności ku światłu. A opiekunami tych, którzy nie uwierzyli, są fałszywe bóstwa. One ich wyprowadzą ze światła ku ciemnościom. Tacy są mieszkańcami ognia; oni tam będą przebywać na wieki"},{"SurahNumber":2,"VerseNumber":258,"Text":"Czy ty nie widziałeś tego, który prowadził spór z Abrahamem w sprawie jego Pana, ponieważ Bóg dał mu królestwo? Oto powiedział Abraham: \"Panie mój! Ty jesteś Tym, który daje życie i sprowadza śmierć.\" On powiedział: \"Ja daję życie i sprowadzam śmierć.\" Powiedział Abraham: \"Oto Bóg przywodzi słońce ze wschodu, więc ty przywiedź je z zachodu!\" I zawstydzony został ten, który nie uwierzył. Bóg nie prowadzi prostą drogą niesprawiedliwych"},{"SurahNumber":2,"VerseNumber":259,"Text":"Albo takiego jak ten, który przechodził mimo miasta leżącego w gruzach aż do fundamentów; on powiedział: \"Jak ożywi je Bóg, po tym jak ono umarło?\" Uśmiercił go Bóg na sto lat, potem go wskrzesił, mówiąc: \"Ile ty tam przebywałeś?\" On powiedział: \"Przebywałem tam dzień lub część dnia.\" Powiedział Bóg: \"Nie, ty przebywałeś tam sto lat! I popatrz na twoje jedzenie i picie, one się nie zepsuły. ' I popatrz na twojego osła! - My czynimy z ciebie znak dla ludzi - popatrz na te kości, jak My je zestawimy, a następnie obleczemy je w ciało!\" A kiedy się to stało jasne, on powiedział: \"Wiem; że Bóg jest nad każdą rzeczą wszechwładny"},{"SurahNumber":2,"VerseNumber":260,"Text":"I oto powiedział Abraham: \"Panie mój!. Pokaż mi, jak ożywiasz zmarłych!\" Powiedział: \"Czy ty nie wierzysz?\" On powiedział: \"Tak! Lecz niech się moje serce uspokoi.\" Powiedział: \"Weź więc cztery ptaki i przyciśnij je do siebie; potem połóż na każdej górze jakąś część z nich i zawołaj je,. a one przylecą do ciebie pośpiesznie. Wiedz, że Bóg jest potężny, mądry"},{"SurahNumber":2,"VerseNumber":261,"Text":"Ci, którzy rozdają swoje majątki na drodze Boga, są podobni do ziarna, które wydało siedem kłosów, a w każdym kłosie - sto ziaren. Bóg daje wielokrotnie temu, komu chce. Bóg jest wszechobejmujący, wszechwiedzący"},{"SurahNumber":2,"VerseNumber":262,"Text":"Ci, którzy rozdają swoje majątki na drodze Boga, nie czyniąc z tego powodu żadnego wyrzutu czy szkody - otrzymają nagrodę u swego Pana, nie doznają żadnego lęku ani nie będą się smucić"},{"SurahNumber":2,"VerseNumber":263,"Text":"Uprzejme słowa i przebaczenie są lepsze niż jałmużna, po której następuje obraza. Bóg jest bogaty, wspaniałomyślny"},{"SurahNumber":2,"VerseNumber":264,"Text":"O wy, którzy wierzycie! Nie czyńcie daremną waszej jałmużny przez wyrzuty i obrazę, tak jak ten, który rozdaje swój majątek przez wzgląd na ludzi, a nie wierzy w Boga i w Dzień Ostatni. On jest podobny do skały pokrytej ziemią: dosięga ją burza deszczowa i pozostawia ją nagą i twardą. Oni nie mają żadnej władzy nad niczym, co zyskali. A Bóg nie prowadzi drogą prostą ludzi niewiernych"},{"SurahNumber":2,"VerseNumber":265,"Text":"Ci, którzy rozdają swoje majątki, pragnąc przypodobać się Bogu i umocnić swoje dusze, są podobni do ogrodu na wzgórzu: dosięga go burza deszczowa i on przynosi podwójne plony. A jeśli nie dosięgnie go burza deszczowa, to tylko rosa... Bóg widzi dobrze to, co wy czynicie"},{"SurahNumber":2,"VerseNumber":266,"Text":"Czy chciałby któryś z was mieć ogród z palm i winnej latorośli, gdzie w dole płyną strumyki, gdzie są dla niego wszelkiego rodzaju owoce? I oto dosięgłaby go starość - a jego potomstwo byłoby słabowite - a na ogród jego spadłby ognisty huragan i spaliłby go. W ten sposób wyjaśnia wam Bóg znaki. Być może, wy się zastanowicie"},{"SurahNumber":2,"VerseNumber":267,"Text":"O wy, którzy wierzycie! Rozdawajcie z dobrych rzeczy, ' które zyskaliście, i z tego, co wyprowadziliśmy dla was z ziemi. Nie zmierzajcie do tego, co podłe, aby z tego rozdawać, i czego sami nie wzięlibyście, jeślibyście nie przymknęli na to oczu. Wiedzcie, że Bóg jest bogaty, godny chwały"},{"SurahNumber":2,"VerseNumber":268,"Text":"Szatan obiecuje wam ubóstwo i nakazuje wam bezeceństwo; a Bóg obiecuje wam od Siebie przebaczenie i łaskę. Bóg jest wszechobejmujący, wszechwiedzący"},{"SurahNumber":2,"VerseNumber":269,"Text":"On daje mądrość temu, komu chce. A komu darowano mądrość, temu darowano obfite dobro. Ale przypominają sobie to tylko ludzie obdarzeni rozumem"},{"SurahNumber":2,"VerseNumber":270,"Text":"I cokolwiek rozdajecie jako jałmużnę albo jakiekolwiek składacie ślubowanie - to, zaprawdę, wie to Bóg! A niesprawiedliwi nie będą mieli pomocników"},{"SurahNumber":2,"VerseNumber":271,"Text":"Jeśli dajecie jawnie jałmużnę, to jest dobrze; ale jeśli ją ukrywacie i dajecie biednym, to jest lepsze dla was i to zmazuje wam nieco waszych złych czynów. Bóg jest w pełni świadomy tego, co czynicie"},{"SurahNumber":2,"VerseNumber":272,"Text":"Nie do ciebie należy prowadzenie ich drogą prostą; lecz Bóg prowadzi drogą prostą, kogo chce. A co rozdajecie z dobra - to dla samych siebie; wy rozdajecie tylko, poszukując oblicza Boga. I cokolwiek rozdacie z dobra, to zostanie wam w pełni odpłacone i nie doznacie niesprawiedliwości"},{"SurahNumber":2,"VerseNumber":273,"Text":"To jest dla ubogich, którzy zostali doprowadzeni do biedy, działając na drodze Boga, i nie mogą wędrować po ziemi; głupiec uważa ich za bogatych z powodu ich wstrzemięźliwości, ale ty poznasz ich po ich znamionach: oni nie proszą ludzi natrętnie: A cokolwiek wy rozdajecie z dobra, to, zaprawdę, Bóg o tym wie dobrze"},{"SurahNumber":2,"VerseNumber":274,"Text":"Ci, którzy rozdają swoje majątki nocą i dniem, skrycie i jawnie, otrzymają nagrodę u swego Pana, nie doznają strachu i nie będą się smucić"},{"SurahNumber":2,"VerseNumber":275,"Text":"A ci, którzy pożerają lichwę, nie powstaną inaczej, niż powstaje ten, którego przewrócił szatan przez dotknięcie. Tak jest, ponieważ oni mówią: \"handel jest podobny do lichwy.\" Lecz Bóg dozwolił handel, a zakazał lichwy. A ten, kto otrzymał napomnienie od swego Pana i powstrzymał się, będzie miał swoje poprzednie zyski i jego sprawa należy do Boga. A którzy powrócą, tacy będą mieszkańcami ognia; oni tam będą przebywać na wieki"},{"SurahNumber":2,"VerseNumber":276,"Text":"Bóg zniweczy lichwę, a pomnoży dawanie jałmużny. Bóg nie miłuje żadnego niewiernego grzesznika"},{"SurahNumber":2,"VerseNumber":277,"Text":"Zaprawdę, ci, którzy wierzą i czynią dobre dzieła; ci, którzy odprawiają modlitwę i dają jałmużnę - będą mieli nagrodę u swego Pana; nie doznają strachu! I nie będą się smucić"},{"SurahNumber":2,"VerseNumber":278,"Text":"O wy, którzy wierzycie! Bójcie się Boga i porzućcie to, co pozostało z lichwy, jeśli jesteście wierzącymi"},{"SurahNumber":2,"VerseNumber":279,"Text":"Jeśli jednak tego nie uczynicie, to oczekujcie wezwania do wojny od Boga i Jego Posłańca! A jeśli się nawrócicie, to otrzymacie swój kapitał. Nie czyńcie niesprawiedliwości, to i wy nie doznacie niesprawiedliwości"},{"SurahNumber":2,"VerseNumber":280,"Text":"A jeśli kto jest w trudnym położeniu, to należy poczekać, aż jego sytuacja się poprawi; ale darowanie tego jako jałmużny jest dla was lepsze; żebyście tylko wiedzieli"},{"SurahNumber":2,"VerseNumber":281,"Text":"I bójcie się Dnia, kiedy zostaniecie sprowadzeni do Boga! Wtedy zostanie wypłacone w pełni każdej duszy, co ona zarobiła - i nikt nie dozna niesprawiedliwości"},{"SurahNumber":2,"VerseNumber":282,"Text":"O wy, którzy wierzycie! Jeśli zaciągacie dług między sobą na określony czas, to zapisujcie to! I niech zapisuje między wami pisarz, według sprawiedliwości. I niech pisarz nie sprzeciwia się, by pisać tak, jak nauczył go Bóg. I niech on pisze, a dłużnik niech dyktuje! I niech się boi Boga, swojego Pana, i niczego z tego nie umniejsza. A jeśli dłużnik jest głupcem, słabym albo nie może dyktować, niech dyktuje jego opiekun, zgodnie ze sprawiedliwością! Żądajcie świadectwa dwóch świadków spośród waszych mężczyzn! A jeśli nie będzie dwóch mężczyzn, to jeden mężczyzna i dwie kobiety mogą być świadkami, na których się zgodzicie; jeśli jedna z nich zbłądzi, to druga będzie mogła ją napomnieć. A świadkowie niech nie odmawiają, kiedy są wzywani! I nie wzdragajcie się tego zapisywać - czy to będzie dług mały, czy duży - z zaznaczeniem jego terminu. To jest dla was sprawiedliwsze w obliczu Boga i bardziej prawidłowe dla świadectwa, i odpowiedniejsze dla usunięcia wątpliwości. Chyba że to jest handel towarem, który wy sobie przekazujecie z ręki do ręki; wtedy nie popełnicie grzechu, jeśli tego nie zapiszecie. I żądajcie świadków, kiedy dokonujecie między sobą transakcji, i nie wywierajcie żadnego przymusu ani na pisarza, ani na świadka! A jeśli tak czynicie, to popełniacie grzech. Bójcie się Boga! Bóg was poucza. On o każdej rzeczy jest wszechwiedzący"},{"SurahNumber":2,"VerseNumber":283,"Text":"A jeśli jesteście w podróży i nie znajdujecie pisarza - to powinniście wziąć zastaw. A jeśli jeden z was powierza drugiemu jakiś depozyt, to ten, któremu go powierzono, powinien go zwrócić; i niech boi się Boga, swojego Pana! Nie ukrywajcie świadectwa! Ktokolwiek je ukrywa - to, zaprawdę, jego serce jest grzeszne! A Bóg wie dobrze, co wy czynicie"},{"SurahNumber":2,"VerseNumber":284,"Text":"Do Boga należy to, co jest w niebiosach, i to, co jest na ziemi! I czy wy ukazujecie to, co jest w waszych duszach, czy też ukrywacie, Bóg z tego zażąda od was rachunku. On przebaczy temu, komu zechce, i On ukarze tego, kogo zechce. Bóg jest nad każdą rzeczą wszechwładny"},{"SurahNumber":2,"VerseNumber":285,"Text":"Posłaniec i ludzie wierzący uwierzyli w to, co im zostało zesłane od ich Pana. Wszyscy uwierzyli w Boga i w Jego aniołów, w Jego Księgi i w Jego posłańców. My nie czynimy różnicy między żadnym z Jego posłańców! Oni powiedzieli: \"Usłyszeliśmy i posłuchaliśmy! Twoje przebaczenie! Panie nasz! Do Ciebie zmierza wędrowanie"},{"SurahNumber":2,"VerseNumber":286,"Text":"Bóg nie nakłada na duszę niczego więcej nad jej możliwości. Dla niej będzie to, co dla siebie zyskała; i przeciwko niej będzie to, co ona zyskała! Panie nasz! Nie bierz nam za złe, jeśli zapomnieliśmy lub jeśli zgrzeszyliśmy! Panie nasz! Nie nakładaj na nas ciężaru, jak nałożyłeś na tych, którzy byli przed nami! Panie nasz! Nie nakładaj na nas tego, czego my nie jesteśmy w stanie unieść! Odpuść nam, przebacz nam i zmiłuj się nad nami! Ty jesteś naszym Panem! Dopomóż nam przeciw ludowi niewiernych"},{"SurahNumber":3,"VerseNumber":1,"Text":"Alif. Lam. Mim"},{"SurahNumber":3,"VerseNumber":2,"Text":"Bóg! Nie ma boga; jak tylko On - Żyjący, Istniejący"},{"SurahNumber":3,"VerseNumber":3,"Text":"On tobie zesłał Księgę z prawdą, stwierdzając prawdziwość tego, co już było przed nią. On zesłał niegdyś Torę i Ewangelię"},{"SurahNumber":3,"VerseNumber":4,"Text":"Jako drogę prostą dla ludzi i On zesłał rozróżnienie. Zaprawdę, tych, którzy nie uwierzyli w znaki Boga - czeka kara straszna! Bóg jest potężny, włada zemstą"},{"SurahNumber":3,"VerseNumber":5,"Text":"Zaprawdę, nic nie jest ukryte przed Bogiem ani na ziemi, ani w niebie"},{"SurahNumber":3,"VerseNumber":6,"Text":"On jest tym, który kształtuje was w łonach, tak jak chce. Nie ma boga, jak tylko On! On jest Potężny, Mądry"},{"SurahNumber":3,"VerseNumber":7,"Text":"On jest Tym, który zesłał tobie Księgę. W niej są znaki solidne - one stanowią istotę Księgi i inne - dwuznaczne. Ci, co w sercach mają skłonność do zwątpienia, postępują za tym, co w niej jest wieloznaczne, poszukując niezgody i dążąc do wyjaśnienia tego, co niejasne; lecz nikt nie zna tego wyjaśnienia, tylko Bóg! A ci, którzy są utwierdzeni w wiedzy, mówią: \"My wierzymy w niego; wszystko pochodzi od naszego Pana.\" Lecz przypominają to sobie tylko ludzie obdarzeni rozumem"},{"SurahNumber":3,"VerseNumber":8,"Text":"Panie nasz! Nie pozwól zboczyć naszym sercom po tym, jak poprowadziłeś nas drogą prostą! i obdarz nas Swoim miłosierdziem! Zaprawdę, Ty jesteś Dawcą"},{"SurahNumber":3,"VerseNumber":9,"Text":"Panie nasz! Zaprawdę, Ty zbierasz ludzi na ów Dzień, co do którego nie ma wątpliwości! Zaprawdę, Bóg nie zmienia obietnicy"},{"SurahNumber":3,"VerseNumber":10,"Text":"Zaprawdę, tym, którzy nie uwierzyli, nie pomogą nic wobec Boga ani ich majątki, ani ich dzieci! Oni będą paliwem dla ognia"},{"SurahNumber":3,"VerseNumber":11,"Text":"Tak jak było z ludźmi Faraona i tymi, którzy byli przed nimi. Oni za kłamstwo uznali Nasze znaki; i pochwycił ich Bóg za ich grzechy. Bóg jest straszny w karaniu"},{"SurahNumber":3,"VerseNumber":12,"Text":"Powiedz tym, którzy nie uwierzyli: \"Wy niebawem będziecie zwyciężeni i zostaniecie zebrani ku Gehennie.\" A jakże to złe miejsce odpoczynku"},{"SurahNumber":3,"VerseNumber":13,"Text":"Mieliście już znak w dwóch oddziałach, które się spotkały: jeden oddział walczył na drodze Boga, a drugi pozostał niewierny. Ci ostatni widzieli na własne oczy, że tamtych było dwukrotnie więcej. Lecz Bóg wspiera Swoją pomocą tego, kogo chce. Zaprawdę, w tym jest przykład pouczający dla tych, którzy mają jasne spojrzenie"},{"SurahNumber":3,"VerseNumber":14,"Text":"Upiększane jest ludziom upodobanie do namiętności: do kobiet i do synów, do nagromadzonych kintarów złota i srebra, do koni wyróżniających się szlachetnością, do trzód i zasiewów. To jest używanie życia na tym świecie. Lecz u Boga jest najpiękniejsza przystań"},{"SurahNumber":3,"VerseNumber":15,"Text":"Powiedz: \"Czyż ja mam wam obwieścić coś lepszego aniżeli to?\" Ci, którzy się boją Boga, znajdą u swego Pana Ogrody, gdzie w dole płyną strumyki; oni tam będą przebywać na wieki; - i żony czyste - i upodobanie od Boga. A Bóg patrzy na Swoje sługi"},{"SurahNumber":3,"VerseNumber":16,"Text":"na tych, którzy mówią: \"Panie nasz! Zaprawdę, my wierzymy! Przebacz nam więc nasze grzechy i uchroń nas od kary ognia"},{"SurahNumber":3,"VerseNumber":17,"Text":"na cierpliwych i szczerych, pokornych i rozdających, o świcie proszących o przebaczenie"},{"SurahNumber":3,"VerseNumber":18,"Text":"Zaświadcza Bóg, iż nie ma boga, jak tylko On, - i aniołowie, i ludzie posiadający wiedzę - utrzymując ze słusznością: \"Nie ma boga, jak tylko On, Potężny, Mądry"},{"SurahNumber":3,"VerseNumber":19,"Text":"Religią prawdziwą w oczach Boga jest islam! Ci, którym została dana Księga, przez zawiść poróżnili się między sobą, dopiero wtedy, gdy przyszła do nich wiedza. A kto nie wierzy w znaki Boga... zaprawdę, Bóg jest szybki w rozrachunku"},{"SurahNumber":3,"VerseNumber":20,"Text":"A jeśli oni będą się z tobą spierać, to powiedz: \"Poddałem całkowicie swoją twarz Bogu, a także ci, którzy poszli za mną.\" I powiedz tym, którym została dana Księga, i ludziom prostym: \"Czy poddaliście się całkowicie?\" Jeśli oni poddali się całkowicie, to poszli drogą prostą; a jeśli się odwrócili... do ciebie należy tylko obwieszczenie posłannictwa. A Bóg widzi jasno Swoje sługi"},{"SurahNumber":3,"VerseNumber":21,"Text":"Zaprawdę, tym, którzy nie wierzą w znaki Boga i którzy zabijają proroków bez żadnego prawa, i którzy spośród ludzi zabijają tych, co nakazują sprawiedliwość - obwieść karę bolesną"},{"SurahNumber":3,"VerseNumber":22,"Text":"To są ci, których uczynki są daremne w życiu na tym świecie i w życiu ostatecznym; oni nie będą mieli żadnych pomocników"},{"SurahNumber":3,"VerseNumber":23,"Text":"Czyż nie widziałeś tych, którym została dana część Księgi? Oni zostali wezwani do Księgi Boga, aby ona rozstrzygnęła między nimi. Następnie część z nich się odwróciła, i sprzeciwiła"},{"SurahNumber":3,"VerseNumber":24,"Text":"Tak się stało, ponieważ oni powiedzieli: \"Ogień dotknie nas tylko przez pewną liczbę dni.\" I zmyleni zostali w swojej religii tym, co sami sobie zmyślali"},{"SurahNumber":3,"VerseNumber":25,"Text":"A jak będzie, kiedy zbierzemy ich w Dniu, co do którego nie ma wątpliwości, i każdej duszy będzie w pełni wypłacone to, co ona zarobiła, i nikt nie dozna niesprawiedliwości"},{"SurahNumber":3,"VerseNumber":26,"Text":"Powiedz: \"O Boże! Władco królestwa! Ty dajesz królestwo, komu chcesz, i Ty odbierasz królestwo, od kogo chcesz: Ty wynosisz, kogo chcesz, i Ty poniżasz, kogo chcesz. W Twoim ręku jest dobro! Zaprawdę; Ty jesteś nad każdą rzeczą wszechwładny"},{"SurahNumber":3,"VerseNumber":27,"Text":"Ty wprowadzasz noc w dzień i Ty wprowadzasz dzień w noc. Ty wyprowadzasz żyjące z martwego i Ty wyprowadzasz martwe z żyjącego. Ty dajesz zaopatrzenie, komu chcesz; bez rachunku"},{"SurahNumber":3,"VerseNumber":28,"Text":"Niech wierzący nie biorą sobie za przyjaciół niewiernych, z pominięciem wiernych! A kto tak uczyni, ten nie ma nic wspólnego z Bogiem, chyba że obawiacie się z ich strony jakiegoś niebezpieczeństwa. Bóg ostrzega was przed samym Sobą i do Boga zmierza wędrowanie"},{"SurahNumber":3,"VerseNumber":29,"Text":"Powiedz: \"Czy wy ukrywacie to, co jest w waszych piersiach, czy wy to ujawniacie - wie o tym Bóg. On zna to, co jest w niebiosach, i to, co jest na ziemi. Bóg jest nad każdą rzeczą wszechwładny"},{"SurahNumber":3,"VerseNumber":30,"Text":"Tego dnia, kiedy każdej duszy zostanie przedstawione to, co uczyniła dobrego, i to, co uczyniła złego, każda z nich będzie pragnąć, aby między nią a tym dniem znalazła się ogromna przestrzeń. Ostrzega was Bóg przed samym Sobą. Bóg jest dobrotliwy dla Swoich sług"},{"SurahNumber":3,"VerseNumber":31,"Text":"Powiedz: \"Jeśli kochacie Boga, to postępujcie za mną! Wtedy i Bóg będzie was miłował i przebaczy wam wasze grzechy. Bóg jest przebaczający, litościwy"},{"SurahNumber":3,"VerseNumber":32,"Text":"Powiedz: \"Słuchajcie Boga i Posłańca! A jeśli się odwrócicie... zaprawdę, Bóg nie kocha niewiernych"},{"SurahNumber":3,"VerseNumber":33,"Text":"Bóg wybrał Adama i Noego, rodzinę Abrahama i rodzinę Imrana - ponad światy"},{"SurahNumber":3,"VerseNumber":34,"Text":"Jako potomstwo jednych od drugich. Zaprawdę, Bóg jest słyszący, wszechwiedzący"},{"SurahNumber":3,"VerseNumber":35,"Text":"Oto powiedziała żona Imrana: \"Panie mój! Ja poświęcam Tobie to, co jest w moim łonie. Przyjmij to więc ode mnie, wszak Ty jesteś Słyszący, Wszechwiedzący"},{"SurahNumber":3,"VerseNumber":36,"Text":"A kiedy ona porodziła, powiedziała: \"Panie mój! Oto złożyłam ją - istotę żeńską.\" - A Bóg wie najlepiej, co ona złożyła, przecież rodzaj męski nie jest jak żeński. - \"Nazwałam ją Marią. I oto oddaję ją, ją i jej potomstwo, Tobie pod opiekę przed szatanem przeklętym"},{"SurahNumber":3,"VerseNumber":37,"Text":"I przyjął ją jej Pan przyjęciem pięknym, i uczynił, iż wyrosła wzrostem pięknym, i zaopiekował się nią Zachariasz. Za każdym razem, jak wchodził do niej Zachariasz, do przybytku świętego, znajdował u niej zaopatrzenie. Powiedział: \"O Mario! Skąd to przychodzi do ciebie?\" Ona powiedziała: \"To jest od Boga.\" Zaprawdę, Bóg daje zaopatrzenie, komu chce - bez żadnego rachunku"},{"SurahNumber":3,"VerseNumber":38,"Text":"Wtedy Zachariasz pomodlił się do swego Pana i powiedział: \"Panie mój! Obdaruj mnie, od Siebie, wspaniałym potomstwem. Ty przecież słyszysz modlitwę"},{"SurahNumber":3,"VerseNumber":39,"Text":"I ogłosili mu aniołowie kiedy on, stojąc, modlił się w sanktuarium: \"Bóg obwieszcza ci radosną wieść o Janie. On potwierdzi słowo od Boga; będzie szlachetnym panem, czystym i prorokiem wśród sprawiedliwych"},{"SurahNumber":3,"VerseNumber":40,"Text":"Zachariasz powiedział: \"Panie mój! Jak ja mogę mieć syna, kiedy już osiągnąłem podeszły wiek, a moja żona jest bezpłodna?\" Bóg powiedział: \"Tak będzie! Bóg czyni, co chce"},{"SurahNumber":3,"VerseNumber":41,"Text":"On powiedział: \"Panie mój! Uczyń mi jakiś znak!\" Powiedział: \"Oto twój znak: nie będziesz mówił z ludźmi przez trzy dni inaczej, jak tylko przez gesty. I wspominaj twego Pana wielekroć, i wysławiaj go wieczorami i rankami"},{"SurahNumber":3,"VerseNumber":42,"Text":"I oto powiedzieli aniołowie: \"O Mario! Zaprawdę, Bóg wybrał ciebie i uczynił cię czystą, i wybrał ciebie ponad kobietami światów"},{"SurahNumber":3,"VerseNumber":43,"Text":"O Mario! Poddaj się pokornie twemu Panu, wybijaj pokłony i skłaniaj się wraz z tymi, którzy się skłaniają"},{"SurahNumber":3,"VerseNumber":44,"Text":"To należy do opowiadań o tym, co skryte, które tobie objawiamy. Ty nie byłeś wśród nich, kiedy oni rzucali swoje trzciny, aby rozstrzygnąć, który z nich ma się opiekować Marią; i nie byłeś wśród nich, kiedy się sprzeczali"},{"SurahNumber":3,"VerseNumber":45,"Text":"Oto powiedzieli aniołowie: \"O Mario! Bóg zwiastuje ci radosną wieść o Słowie pochodzącym od Niego, którego imię Mesjasz, Jezus, syn Marii. On będzie wspaniały na tym świecie i w życiu ostatecznym, i będzie jednym z przybliżonych"},{"SurahNumber":3,"VerseNumber":46,"Text":"I będzie przemawiał do ludzi już w kołysce, a także jako mąż dojrzały; i będzie wśród sprawiedliwych"},{"SurahNumber":3,"VerseNumber":47,"Text":"Ona powiedziała: \"O Panie mój! Jakże będę miała syna, skoro nie dotknął mnie żaden mężczyzna?\" Powiedział: \"Tak będzie! Bóg stwarza to, co chce! Kiedy On decyduje o istnieniu jakiejś rzeczy, to tylko mówi: Bądź! - i to się staje"},{"SurahNumber":3,"VerseNumber":48,"Text":"On nauczy go Księgi i mądrości, Tory i Ewangelii"},{"SurahNumber":3,"VerseNumber":49,"Text":"I uczyni go posłańcem do synów Izraela: \"Przyszedłem do was ze znakiem od waszego Pana. Ja utworzę wam z gliny postać ptaka i tchnę w niego, i on stanie się ptakiem. Ja uzdrowię chorego i trędowatego i ożywię zmarłych - za zezwoleniem Boga. Ja wam opowiem, co jecie i co gromadzicie w waszych domach. Zaprawdę, w tym jest znak dla was, jeśli jesteście wierzącymi"},{"SurahNumber":3,"VerseNumber":50,"Text":"Ja przychodzę potwierdzić prawdziwość tego, co było przede mną w Torze, i aby uczynić dla was dozwolonym część tego, co wam było zakazane. Przyszedłem do was ze znakiem pochodzącym od waszego Pana. Bójcie się Boga i słuchajcie mnie"},{"SurahNumber":3,"VerseNumber":51,"Text":"Zaprawdę, Bóg jest moim i waszym Panem! Przeto czcijcie Go! To jest droga prosta"},{"SurahNumber":3,"VerseNumber":52,"Text":"A kiedy Jezus poczuł w nich niewiarę, powiedział: \"Kto jest moim pomocnikiem dla sprawy Boga?\" Powiedzieli apostołowie: \"My jesteśmy pomocnikami Boga. My w Niego uwierzyliśmy. Daj świadectwo, iż jesteśmy całkowicie poddani"},{"SurahNumber":3,"VerseNumber":53,"Text":"Panie nasz! Uwierzyliśmy w to, co zesłałeś, i poszliśmy za Posłańcem. Zapisz nas więc między tymi, którzy dają świadectwo"},{"SurahNumber":3,"VerseNumber":54,"Text":"Oni knuli podstęp i Bóg knuł podstęp; a Bóg jest najlepszy spośród knujących podstępy"},{"SurahNumber":3,"VerseNumber":55,"Text":"Oto powiedział Bóg: \"O Jezusie! Oto Ja powołam ciebie i wyniosę ku Sobie, oczyszczając cię od tych, którzy nie uwierzyli; i umieszczę tych, którzy poszli za tobą, ponad niewiernymi - aż do Dnia Zmartwychwstania. Następnie do Mnie powrócicie i wtedy rozstrzygnę między wami, w czym się różniliście"},{"SurahNumber":3,"VerseNumber":56,"Text":"Tych, którzy nie uwierzyli, ukarzę karą straszną na tym świecie i w życiu ostatecznym; i oni nie będą mieli pomocników"},{"SurahNumber":3,"VerseNumber":57,"Text":"A tym, którzy uwierzyli i którzy czynili dobre dzieła, On da w pełni należną im nagrodę. A Bóg nie kocha ludzi niesprawiedliwych"},{"SurahNumber":3,"VerseNumber":58,"Text":"Oto co tobie recytujemy ze znaków i mądrego napomnienia"},{"SurahNumber":3,"VerseNumber":59,"Text":"Zaprawdę, Jezus jest u Boga jak Adam: On stworzył go z prochu, a następnie powiedział do niego: \"Bądź!\" - i on jest"},{"SurahNumber":3,"VerseNumber":60,"Text":"Prawda pochodzi od twego Pana, nie bądź więc z liczby wątpiących"},{"SurahNumber":3,"VerseNumber":61,"Text":"A kto się będzie z tobą sprzeczał w jej przedmiocie po tym, jak otrzymałeś wiedzę, to powiedz: \"Pozwólcie! Wezwijmy naszych synów i waszych synów, nasze kobiety i wasze kobiety, nas samych i was samych, potem będziemy się pokornie modlić i wzywać przekleństwa Boga na kłamców"},{"SurahNumber":3,"VerseNumber":62,"Text":"Zaprawdę, to jest opowiadanie prawdziwe! I nie ma boga, jak tylko Bóg! I, zaprawdę, Bóg jest Potężny, Mądry"},{"SurahNumber":3,"VerseNumber":63,"Text":"Jeśli oni się odwrócą, to Bóg przecież zna doskonale tych, którzy szerzą zgorszenie"},{"SurahNumber":3,"VerseNumber":64,"Text":"Powiedz: \"O ludu Księgi! Dochodźcie do słowa jednakowego dla was i dla nas: abyśmy nie czcili nikogo innego, jak tylko Boga, abyśmy nie dodawali Jemu niczego za współtowarzyszy i aby jedni z nas nie brali sobie innych ' jako panów, poza Bogiem.\" A jeśli oni się odwrócą, to powiedzcie: \"Bądźcie świadkami, że my jesteśmy całkowicie poddani"},{"SurahNumber":3,"VerseNumber":65,"Text":"O ludu Księgi Dlaczego dyskutujecie w sprawie Abrahama? Przecież Tora i Ewangelia zostały zesłane po nim. Czyż nie macie rozumu"},{"SurahNumber":3,"VerseNumber":66,"Text":"Oto jacy jesteście: dyskutujecie nad tym, o czym macie wiedzę; ale dlaczego dyskutujecie nad tym, o czym nie macie żadnej wiedzy? Bóg wie, a wy nie wiecie"},{"SurahNumber":3,"VerseNumber":67,"Text":"Abraham nie był żydem ani chrześcijaninem, lecz był szczerze wierzącym hanifem, całkowicie poddanym, i nie był on z liczby bałwochwalców"},{"SurahNumber":3,"VerseNumber":68,"Text":"Zaprawdę, ludzie najbliżsi Abrahamowi to z pewnością ci, którzy poszli za nim. i ten Prorok, i ci, którzy wierzą. Bóg jest opiekunem ludzi wierzących"},{"SurahNumber":3,"VerseNumber":69,"Text":"Pewna grupa spośród ludu Księgi chciałaby sprowadzić was z drogi; lecz oni sprowadzają z drogi tylko samych siebie i nie są tego świadomi"},{"SurahNumber":3,"VerseNumber":70,"Text":"O ludu Księgi! Dlaczego nie wierzycie w znaki Boga, skoro jesteście świadkami"},{"SurahNumber":3,"VerseNumber":71,"Text":"O ludu Księgi Dlaczego ubieracie prawdę w fałsz i zasłaniacie prawdę, a przecież wy wiecie"},{"SurahNumber":3,"VerseNumber":72,"Text":"I powiedziała pewna grupa spośród ludu Księgi: \"Wierzcie na początku dnia w to, co zostało zesłane tym, którzy uwierzyli, a wyrzeknijcie się wiary na jego końcu"},{"SurahNumber":3,"VerseNumber":73,"Text":"I nie wierzcie nikomu innemu jak tylko temu, kto poszedł za waszą religią!\" Powiedz: \"Zaprawdę, droga prosta - droga Boga - jest taka, żeby każdemu było dane to, co wam dano, w przeciwnym razie bowiem oni będą się sprzeczać z wami przed waszym Panem.\" Powiedz: \"Zaprawdę, łaska jest w ręku Boga! On daje ją, komu chce. Bóg jest wszechobejmujący, wszechwiedzący"},{"SurahNumber":3,"VerseNumber":74,"Text":"On obdarza szczególnie Swoim miłosierdziem tego, kogo chce. Bóg jest władcą łaski ogromnej"},{"SurahNumber":3,"VerseNumber":75,"Text":"Wśród ludu Księgi są tacy, którzy, jeśli zawierzysz im kintar, to oni go tobie oddadzą; i wśród nich są tacy, I którzy jeśli im zawierzysz dinara, to oni go tobie nie oddadzą, jeśli nie będziesz ciągle stał nad nimi. Jest tak, ponieważ oni mówią: \"Nie mamy żadnego obowiązku względem ludzi nieświadomych. \" Oni mówią przeciw Bogu kłamstwo, a przecież oni wiedzą"},{"SurahNumber":3,"VerseNumber":76,"Text":"Tak! Ten, kto wiernie wypełnia swoje przymierze i jest bogobojny... przecież Bóg kocha bogobojnych"},{"SurahNumber":3,"VerseNumber":77,"Text":"Zaprawdę, ci, którzy handlują, za niską cenę, przymierzem Boga i swoimi przysięgami, nie będą mieli udziału w życiu ostatecznym i nie przemówi do nich Bóg ani nie spojrzy na nich w Dniu Zmartwychwstania, i nie oczyści ich. Czeka ich kara bolesna"},{"SurahNumber":3,"VerseNumber":78,"Text":"A wśród nich są tacy, którzy wypaczają Księgę swoją mową, tak abyście uważali, że to należy do Księgi, a to przecież nie należy do Księgi. Oni mówią: \"To pochodzi od Boga\" - a przecież to nie pochodzi od Boga. I mówią przeciw Bogu kłamstwo, wiedząc o tym"},{"SurahNumber":3,"VerseNumber":79,"Text":"Nie godzi się człowiekowi, któremu Bóg dał Księgę, mądrość i proroctwo, mówić potem do ludzi: \"Bądźcie moimi sługami, poza Bogiem!\" być może, oni powrócą! Raczej: \"Bądźcie mistrzami, ponieważ wy stale nauczacie Księgi i ponieważ ją stale studiujecie"},{"SurahNumber":3,"VerseNumber":80,"Text":"On nie rozkazuje wam, abyście sobie brali aniołów i proroków za panów. Czyż On nakazuje wam niewiarę, po tym, jak staliście się całkowicie poddani"},{"SurahNumber":3,"VerseNumber":81,"Text":"Oto Bóg zawarł przymierze z prorokami: \"Oto co dałem wam z Księgi i mądrości! Następnie przyjdzie do was Posłaniec, potwierdzający prawdziwość tego, co posiadacie. Wy jemu uwierzycie i będziecie mu z pewnością pomagać!\". On powiedział: \"Czy wy zgadzacie się i przyjmujecie pod tym warunkiem Mój ciężar?\" Oni powiedzieli: \"Zgadzamy się!\" On powiedział: \"Dajcie więc świadectwo, a ja będę z wami pośród świadków"},{"SurahNumber":3,"VerseNumber":82,"Text":"A którzy się potem odwrócą, są ludźmi zepsutymi"},{"SurahNumber":3,"VerseNumber":83,"Text":"Czyż oni poszukują innej religii niż religia Boga? A przecież Jemu poddaje się całkowicie ten, kto jest w niebiosach, i ten, kto jest na ziemi, dobrowolnie i wbrew woli, i do Niego wy będziecie sprowadzeni"},{"SurahNumber":3,"VerseNumber":84,"Text":"Powiedz: \"Wierzymy w Boga i w to, co nam zesłał, i w to, co zostało zesłane Abrahamowi i Isma`ilowi, Izaakowi i Jakubowi, jak i plemionom; i w to, co zostało dane Mojżeszowi, Jezusowi i prorokom - od ich Pana. My nie robimy rozróżnienia między żadnym z nich i jesteśmy Jemu całkowicie poddani"},{"SurahNumber":3,"VerseNumber":85,"Text":"A od tego, kto poszukuje innej religii niż islam, nie będzie ona przyjęta; i on w życiu ostatecznym będzie w liczbie tych, którzy ponieśli stratę"},{"SurahNumber":3,"VerseNumber":86,"Text":"Jakże miałby prowadzić Bóg drogą prostą ludzi, którzy odrzucili wiarę, po tym, jak uwierzyli i zaświadczyli, że Posłaniec to prawda, i po tym, jak przyszły do nich jasne dowody? Bóg nie prowadzi drogą prostą ludzi niesprawiedliwych"},{"SurahNumber":3,"VerseNumber":87,"Text":"Dla nich zapłatą będzie: przekleństwo Boga, aniołów i ludzi, wszystkich razem"},{"SurahNumber":3,"VerseNumber":88,"Text":"Będą tam wiecznie przebywać; nie będzie im zmniejszona kara ani też nie będzie im dana zwłoka"},{"SurahNumber":3,"VerseNumber":89,"Text":"Z wyjątkiem tych, którzy potem się nawrócili i czynili dobro. Zaprawdę, Bóg jest przebaczający, litościwy"},{"SurahNumber":3,"VerseNumber":90,"Text":"Od tych, którzy odrzucili wiarę, po tym, jak uwierzyli, a następnie powiększyli swoją niewiarę, nawrócenie ich nie zostanie przyjęte, i tacy są zabłąkani"},{"SurahNumber":3,"VerseNumber":91,"Text":"Zaprawdę, od tych, którzy nie uwierzyli i zmarli, będąc niewiernymi, nie zostanie przyjęta nawet ziemia pełna złota, jeśliby oni chcieli się dzięki niej wykupić. Czeka ich kara bolesna i nie będą mieli pomocników"},{"SurahNumber":3,"VerseNumber":92,"Text":"Nigdy nie osiągniecie prawdziwej pobożności, dopóki nie będziecie rozdawać z tego, co kochacie. Cokolwiek rozdacie, Bóg wie o tym doskonale"}]}