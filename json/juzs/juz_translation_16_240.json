{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":18,"VerseNumber":75,"Text":"(Hidhiri) naagamba nti ssaakugambye nti mazima ggwe tojja kusobola kugumiikiriza nga oli nange"},{"SurahNumber":18,"VerseNumber":76,"Text":"(Musa) naagamba nti kenkubuuza ku kintu ekirala kyonna oluvanyuma lwa kino tonzikiriza kubeera naawe, mazima ofunye ensonga ekusonyiyisa ku nze"},{"SurahNumber":18,"VerseNumber":77,"Text":"Nebagenda bombi okutuusa lwe batuuka ku bantu b'omukitundu, nebasaba abantu baamu okubawa emmere naye baagaana okubafuula abagenyi baabwe, wabula baasanga mu kyo (ekitundu) ekisenge nga kyagala kugwa (Hidhiri) naakiddaabiriza (Musa) naagamba nti singa oyagadde waalikisabiddeko empeera (noosasulwa)"},{"SurahNumber":18,"VerseNumber":78,"Text":"(Hidhiri) naagamba nti: wano nze naawe wetwawukanidde, (wabula) ngenda kukubuulira amakulu g'ebyo byotaasobodde kugumiikiriza"},{"SurahNumber":18,"VerseNumber":79,"Text":"Lyo eryato lyabadde, lya ba Masikiini nga bapakasiza ku nnyanja, nagenderedde okulissaako akamogo, anti, mu maaso eyo waabaddeyo Kabaka nga atwala buli lyato eddungi mu ngeri ya bunyazi"},{"SurahNumber":18,"VerseNumber":80,"Text":"Ate yye omulenzi bakaddebe bombi baali bakkiriza, netutya yye (omulenzi) okubatuusaako obuzibu bwokubula n'okukaafuwala"},{"SurahNumber":18,"VerseNumber":81,"Text":"Olwo nno twayagadde Mukama Omulabirizi wa bombi abawaanyisizeemu bombi ekirungi okusinga yye mubutukuvu, era asinga okuba omusaasizi"},{"SurahNumber":18,"VerseNumber":82,"Text":"Ate kyo ekisenge kyabadde kya balenzi babiri bamulekwa mu kibuga (ekyo), wansi waakyo waabaddeyo eby'ogugagga bya bombi era nga Kitaabwe wa bombi yali mulongoofu, olwo nno Mukama omulabiriziwo yayagala bombi okumala okusajjakula, olwo nno baggyeyo eby'obugagga byabwe bombi, ekyo nga kusaasira okuva eri Mukama Omulabiriziwo, era ssaakikoze lwa kusalawo kwange (wabula) bubaka obwavudde eri (Katonda), okwo nno kwe kunnyonnyola byotasobodde kugumiikiriza"},{"SurahNumber":18,"VerseNumber":83,"Text":"Bakubuuza ebikwata ku Dhul Karinaini, bagambe nti nja kubayitiramu ku bimukwatako"},{"SurahNumber":18,"VerseNumber":84,"Text":"Mazima ffe twamuwa obusobozi mu nsi, era twamuwa ku buli kintu okumanya engeri gye kikolebwamu"},{"SurahNumber":18,"VerseNumber":85,"Text":"Olwo nno naagoberera enkola (eyo)"},{"SurahNumber":18,"VerseNumber":86,"Text":"Okutuusa lwe yatuuka enjuba gyegwa, naagisanga nga erabika nga egwa mu luzzi olw'ettosi, era mu kitundu ekyo naasangayo abantu, netumugamba nti owange Dhul Karinaini, bwoba oyagadde osobola okubabonereza oba oyinza okubakolamu ekirungi"},{"SurahNumber":18,"VerseNumber":87,"Text":"(Dhul Karinaini) naagamba nti oyo aneeyisa obubi tujja kumubonereza, ate oluvanyuma alizzibwa ewa Mukama Omulabirizewe, naamubonereza ebibonerezo ebisuffu"},{"SurahNumber":18,"VerseNumber":88,"Text":"Naye oyo akkiriza naakola emirimu emirungi, agenda kusasulwa empeera ennungi era tugenda kumugamba ebigambo ebyangu okuva gye tuli"},{"SurahNumber":18,"VerseNumber":89,"Text":"Ate oluvanyuma naagoberera enkola eyo"},{"SurahNumber":18,"VerseNumber":90,"Text":"Okutuusa lwe yatuuka enjuba gyeva naagisanga nga eviirayo ku bantu abo betutaawa kya kwebikka kuwona kwokya kwayo"},{"SurahNumber":18,"VerseNumber":91,"Text":"Bwe tutyo bwe twakikola ate mazima byonna bye yalina, okumanya kwaffe kwali kubyetoolodde"},{"SurahNumber":18,"VerseNumber":92,"Text":"Ate oluvanyuma bwe yamala naagoberera enkola y'emu"},{"SurahNumber":18,"VerseNumber":93,"Text":"Okutuusa lwe yatuuka wakati w'ensozi ebbiri, naasanga wakati wa zombiriri abantu, kumpi nga tebategeera kigambo kyonna"},{"SurahNumber":18,"VerseNumber":94,"Text":"Nebagamba nti owange Dhul Karinaini mazima Yajuuja ne Majuuja boonoonyi mu nsi abaffe tukuteerewo empeera (tukupakase) obe nga otuteera wakati waffe nabo ekikomera"},{"SurahNumber":18,"VerseNumber":95,"Text":"Naagamba nti ekyo kyonna Mukama Omulabirizi wange kyanansobozesa kinaaba kirungi, kale munyambe n'amaanyi nja kuteeka wakati wa mmwe nabo ekikomera (ekigumu)"},{"SurahNumber":18,"VerseNumber":96,"Text":"Mundeetere ebitundu tundu bye byuma (bye baaleeta) okutuusa lwe yajjuza ebyuma mu bbanga eriri wakati w'ensozi ebbiri, naagamba nti mufuuwe (emivubo) okutuusa ekyuma lwe yakifuula omuliro naagamba nti mundeetere ekikomo ekisaanuuse naakifukirirako"},{"SurahNumber":18,"VerseNumber":97,"Text":"(Yajuuja ne Majuuja) tebasobolangako kukirinya era nga bwe batasobolangako kukiwummulamu kituli"},{"SurahNumber":18,"VerseNumber":98,"Text":"(Dhul Karinaini) naagamba nti kuno kusaasira okuva eri Mukama Omulabirizi wange, n'olwekyo endagaano ya Mukama Omulabirizi wange bwelituuka, agenda kukifuula ekimerengufu, anti bulijjo endagaano ya Mukama omulabirizi wange ya mazima"},{"SurahNumber":18,"VerseNumber":99,"Text":"Tulireka abamu ku bo nebaba nga beekuluumulira mu bannaabwe nga balinga amayengo. Era engombe egenda kufuuyibwa olwo nno bonna tubakunganye"},{"SurahNumber":18,"VerseNumber":100,"Text":"Ku lunaku olwo tugenda kusoosootola omuliro Jahannama eri abakaafiiri olusoosootola"},{"SurahNumber":18,"VerseNumber":101,"Text":"Abo amaaso gaabwe agaali mu kubikkibwa nebatosobola kunjogerako era baali tebasobola kuwulira"},{"SurahNumber":18,"VerseNumber":102,"Text":"Abaffe abo abakaafuwala basuubira okufuula abaddu bange abakuumi baabwe nze nebandekawo, nze nebansuulirira, mazima ffe twateekateeka Jahannama nga bwe butuulo bwa bakaafiiri"},{"SurahNumber":18,"VerseNumber":103,"Text":"Abaffe tubabuulire abasinga okufaafaganirwa emirimu gya bwe"},{"SurahNumber":18,"VerseNumber":104,"Text":"Beebo okukola kwa bwe okubeera okwonoonefu mu bulamu obw'ensi, so nga ate bo balowooza nti bakola bulungi"},{"SurahNumber":18,"VerseNumber":105,"Text":"Abo beebo abawakanya ebigambo bya Mukama omulabirizi waabwe, era nebawakanya okumusisinkana, olwo nno emirimu gya bwe negifaafaagana, n'olwekyo ku lunaku lw'enkomerero, tetugenda kubalabamu buzito bwonna"},{"SurahNumber":18,"VerseNumber":106,"Text":"Bwe kityo nno empeera yaabwe muliro Jahannama olw'ebyo bye baawakanya era nebafuula obubonero bwange n'ababaka bange ekisekererwa"},{"SurahNumber":18,"VerseNumber":107,"Text":"Mazima abo abakkiriza era nebakola emirimu emirongoofu, e jjana eza Firidausi, bwe buliba obutuulo bwa bwe"},{"SurahNumber":18,"VerseNumber":108,"Text":"Bakuzibeeramu olubeerera tebagenda kwetaaga kukyusibwa kuva mu zo"},{"SurahNumber":18,"VerseNumber":109,"Text":"Gamba nti singa ennyanja zaali nga ye bwino (akozesebwa mu kuwandiika) ebigambo bya Mukama omulabirizi wange, ennyanja zandikalidde, nga ebigambo bya Mukama omulabirizi wange tebinnagwayo, nebwetandireese ennyanja ezenkana eziriwo zibe nga ziziyamba"},{"SurahNumber":18,"VerseNumber":110,"Text":"Bagambe nti mazima nze ndi muntu nga mmwe, (wabula) nfuna obubaka nga bugamba nti mazima Katonda wa mmwe ali omu, kale nno, buli yenna asuubira okusisinkana Mukama omulabiriziwe ateekwa okukola emirimu emirungi era mu kusinza n’atagatta kintu kyonna ku Mukama Omulabiriziwe"},{"SurahNumber":19,"VerseNumber":1,"Text":"Kaaf Haa Yaa Ain Swad"},{"SurahNumber":19,"VerseNumber":2,"Text":"Okwogera ku kusaasira kwa Mukama Omulabiriziwo kwe yawa omudduwe Zakaria"},{"SurahNumber":19,"VerseNumber":3,"Text":"Mu kiseera bwe yasaba Mukama Omulabiriziwe okusaba okw'ekyama"},{"SurahNumber":19,"VerseNumber":4,"Text":"Naagamba nti ayi Mukama omulabirizi wange, mazima nze amagumba gannyenjebuse, n'omutwe gubunye envi, ate nga ssirekererwangako ayi Mukama Omulabirizi wange buli lwe nkusaba"},{"SurahNumber":19,"VerseNumber":5,"Text":"Era mazima nze, nneekengedde ab'omusaayi gwange (bayinza okweyisa obubi) oluvanyuma lwange, ate nga ne Mukyala wange mugumba awo nno nkusaba ompe okuva gyoli omwana"},{"SurahNumber":19,"VerseNumber":6,"Text":"Anaansikira, era asikire ab'olulyo lwa Yakubu, era omufuule asiimibwa ayi Mukama Omulabirizi wange"},{"SurahNumber":19,"VerseNumber":7,"Text":"(Naayanukulwa nti) owange Zakaria mazima ffe tukuwa amawulire ag'essanyu nti ogenda kufuna omwana omulenzi, nga erinya lye ye Yahaya (erinnya) lye tutassangawo oluberyeberye aliyitibwa"},{"SurahNumber":19,"VerseNumber":8,"Text":"(Zakaria) naagamba nti omwana omulenzi (oyo) nnaamufuna ntya, nga Mukyala wange mugumba nga n’olwo bukadde nfuuse mugogge"},{"SurahNumber":19,"VerseNumber":9,"Text":"(Malayika) naagamba nti (bwe kityo bwe kirina okuba), Mukama Omulabiriziwo agambye nti: ekyo ku nze kyangu era mazima nakutonda nga mu kusooka tewali kintu kyonna"},{"SurahNumber":19,"VerseNumber":10,"Text":"(Zakaria) naagamba nti ayi Mukama Omulabirizi wange nteeraawo akabonero (akanaalaga nti omukyala ali lubuto) naamugamba nti bwe butayogera na bantu okumala ebiro bisatu ebijjudde (awamu n'okuba nga oli mulamu)"},{"SurahNumber":19,"VerseNumber":11,"Text":"Awo nno yafuluma, naasisinkana abantu be nga ava mu ssinzizo naabalagira (nga tayogera, wabula nga akozesa bubonero) nti muteendereze, (Katonda) enkya n'olweggulo"},{"SurahNumber":19,"VerseNumber":12,"Text":"(Yahaya naalagirwa nti) owange Yahaya ekitabo (Tawurat) kikwate na maanyi, era twamuwa okumanya ensonga nga akyali muto"},{"SurahNumber":19,"VerseNumber":13,"Text":"Era twamussaawo nga kulumirwa (bantu) okuva gye tuli era nga butukuvu, era yali mutya Katonda"},{"SurahNumber":19,"VerseNumber":14,"Text":"Era nga yayisa bulungi bakaddebe bombi era tabangako mwekuluntaze omujeemu"},{"SurahNumber":19,"VerseNumber":15,"Text":"Era emirembe gibeere ku ye olunaku lwe yazaalibwa, n'olunaku lwalifa, n'olunaku lwalizuukizibwa nga mulamu"},{"SurahNumber":19,"VerseNumber":16,"Text":"Era yogera nga ojja mu kitabo (Kur’ani ebikwata ku) Mariam bwe yeesamba abantube nadda ku ludda olw'ebuvanjuba"},{"SurahNumber":19,"VerseNumber":17,"Text":"Naateekawo olutimbe baleme kumulaba awo nno twamutumira mwoyo waffe (Jiburilu) naamweyoleka nga muntu ddala"},{"SurahNumber":19,"VerseNumber":18,"Text":"(Mariam) naagamba nti nsaba Mukama Katonda Omusaasizi akuntaaseeko bwoba nga otya Katonda (ndeka tonsemberera)"},{"SurahNumber":19,"VerseNumber":19,"Text":"(Malayika) naamugamba nti mazima nze ndi mubaka okuva ewa Mukama Omulabiriziwo nkuleetedde omwana omulenzi omutukuvu"},{"SurahNumber":19,"VerseNumber":20,"Text":"Mariam naagamba nti nyinza ntya okufuna omwana nga tewali muntu yankutteko, ate nga sibangako malaaya"},{"SurahNumber":19,"VerseNumber":21,"Text":"(Malayika naagamba nti) bwe kityo bwe kirina okuba, Mukama Omulabiriziwo agambye nti kyo ku nze kyangu. Era tube nga tumufuula akabonero eri abantu (akalaga obuyinza bwa Katonda), era nga kusaasira okuva gye tuli, era kyali ekigambo ekyasalibwawo (edda)"},{"SurahNumber":19,"VerseNumber":22,"Text":"(Mariam) n'aba olubuto lwa Issa, neyeesamba nalwo okuva mu bantu okulaga eri ekifo ekyesudde"},{"SurahNumber":19,"VerseNumber":23,"Text":"Awo nno ebisa nebimusindiikiriza naasibira wansi w'omutende, naagamba nti, ndabye nze singa nnafa nga kino tekinnabaawo nemba ekyerabiddwa ekitakyafiibwako"},{"SurahNumber":19,"VerseNumber":24,"Text":"(Malayika) naamukoowoola nga asinziira wansi we nti tonakuwala, mazima Mukama omulabiriziwo atadde wansi wo omwaala"},{"SurahNumber":19,"VerseNumber":25,"Text":"Weenyenyeze omutende gujja kukusuulira entende embisi, ezituuse okunoga"},{"SurahNumber":19,"VerseNumber":26,"Text":"Olwo nno, lya ku (ntende) era onywe ku (mwaala) otebenkere amaaso (obeere bulungi), wonna woolabira omuntu yenna, ggwe mugambe nti neeyamye ku lwa Katonda Omusaasizi okusirika, ssigenda kwogera na muntu yenna olwa leero"},{"SurahNumber":19,"VerseNumber":27,"Text":"Naamuleeta eri abantube nga amusitudde nebagamba nti owange Mariam mazima okoze ekintu ekisasamaza"},{"SurahNumber":19,"VerseNumber":28,"Text":"Owange mwannyina wa Haruna, Kitaawo tabangako muntu mukozi wa kibi, era ne Maamawo tabangako Malaaya"},{"SurahNumber":19,"VerseNumber":29,"Text":"(Mariam) naasonga ku mwana, (bali) nebagamba tuyinza tutya okwogera n'omwana ali ku kaali omuwere"},{"SurahNumber":19,"VerseNumber":30,"Text":"(Omwana) naagamba nti mazima nze ndi muddu wa Katonda, ampadde ekitabo (enjiri) era nanfuula Nabbi"},{"SurahNumber":19,"VerseNumber":31,"Text":"Era nanfuula ow'omukisa wonna wennabanga, era ankuutidde okusaala, n'okutoola Zakka, ebbanga lye nnaamala nga ndi mulamu"},{"SurahNumber":19,"VerseNumber":32,"Text":"Era (ankuutidde) okuyisa obulungi Maama wange, era tanfudde eyeekuza, omwonoonefu"},{"SurahNumber":19,"VerseNumber":33,"Text":"Era emirembe gibeere ku nze olunaku lwe nnazaalibwa, n'olunaku lwe ndifa, n'olunaku lwe ndizuukizibwa nemba omulamu"},{"SurahNumber":19,"VerseNumber":34,"Text":"Oyo ye Issa Mutabani wa Mariam, ekigambo eky'amazima ekyo (abeeyita abagoberezibe) kye babuusabuusa"},{"SurahNumber":19,"VerseNumber":35,"Text":"Katonda tekimusaanira kweteerawo mwana. Anti yye musukkulumu (ku buli kintu), bwasalawo ekintu mazima akigamba nti ba, nekiba"},{"SurahNumber":19,"VerseNumber":36,"Text":"Era mazima ddala Katonda ye Mukama omulabirizi wange, era Omulabirizi wa mmwe, kale mumusinze, eryo ly'ekkubo eggolokofu"},{"SurahNumber":19,"VerseNumber":37,"Text":"Wabula ebibiina bya bantu byayawukana (ku nsonga ya Issa), n'olwekyo okubonaabona kugenda kubeera ku abo abaakaafuwala (nebabikka amazima agakwata ku Issa) ku lunaku olunene abantu bonna lwe balibaako"},{"SurahNumber":19,"VerseNumber":38,"Text":"Bagenda kuba nga bawulira nnyo era nga balaba nnyo, olunaku lwe balitujjira naye abeeyisa obubi olwa leero (kuno ku nsi) bali mu bubuze obw'olwatu"},{"SurahNumber":19,"VerseNumber":39,"Text":"Batiise (Ggwe Muhammad) olunaku lw'okwejjusa mu kiseera ekigambo lwe kirisalibwawo, (abalongoofu bayingire e jjana aboonoonyi bayingire omuliro), wabula bo olwa leero bali mu bugayaavu era bbo tebakkiriza"},{"SurahNumber":19,"VerseNumber":40,"Text":"Mazima ffe, ffe tulisikira ensi n'abagiriko era gye tuli gye balizzibwa"},{"SurahNumber":19,"VerseNumber":41,"Text":"Era yogera nga ojja mu kitabo (kino Kur’ani) ebikwata ku Ibrahim, mazima yye yali mukkiriza ow'amazima era nga Nabbi"},{"SurahNumber":19,"VerseNumber":42,"Text":"Mujjukire (Ibrahim) bwe yagamba Kitaawe nti owange Taata lwaki osinza ebitawulira, era ebitalaba, era ebitayinza kukugasa mu kintu kyonna"},{"SurahNumber":19,"VerseNumber":43,"Text":"Owange Taata mazima nze nzigyiddwa okumanya okutaakujjira, n'olwekyo ngoberera, nja kukulungamya ku kkubo eggolokofu"},{"SurahNumber":19,"VerseNumber":44,"Text":"Owange Taata tosinzanga Sitane, mazima Sitane yajeemera Katonda omusaasizi"},{"SurahNumber":19,"VerseNumber":45,"Text":"Owange Taata mazima nze ntya ebibonerezo okuva ewa Katonda omusaasizi okukutuukako, olwo n'oba mukwano gwa Sitane"},{"SurahNumber":19,"VerseNumber":46,"Text":"(Kitaawe) naagamba nti owange Ibrahim oyagala kuva ku ba Katonda bange, bwotookikomye nja kukukuba amayinja, nviira mangu ssaagala kukulaba"},{"SurahNumber":19,"VerseNumber":47,"Text":"Ibrahim naagamba nti emirembe gibe ku ggwe, nja kwegayirira Mukama Omulabirizi wange akusonyiwe, mazima yye bulijjo annumirwa"},{"SurahNumber":19,"VerseNumber":48,"Text":"Nja kubaviira (mbaleke) n'ebyo bye musinza nemuva ku Katonda era nja kusaba Mukama Omulabirizi wange, nkakasa siyinza kuba mwonoonefu olw'okusinza Mukama Omulabirizi wange"},{"SurahNumber":19,"VerseNumber":49,"Text":"Bwe yabaviira naabaleka n'ebyo bye basinza nebalekawo Katonda, twamugabira Ishak, ne Yakubu buli omu ku bombi twamufuula Nabbi"},{"SurahNumber":19,"VerseNumber":50,"Text":"Era twabagabira okuva mu kusaasira kwaffe, netubateerawo okwogerwako okw'amazima okubafuula ab'awaggulu"},{"SurahNumber":19,"VerseNumber":51,"Text":"Yogera mu Kitabo (Kur’ani) ebikwata ku Musa, mazima yye yali mulondemu, era yali mubaka era Nabbi"},{"SurahNumber":19,"VerseNumber":52,"Text":"Twamukoowoola ku ludda olwa ddyo olw'olusozi (Sinai), netumusembeza nga twogera naye"},{"SurahNumber":19,"VerseNumber":53,"Text":"Era netumuwa okuva mu kusasira kwaffe Mugandawe Haruna nga (naye) Nabbi"},{"SurahNumber":19,"VerseNumber":54,"Text":"Era yogera nga ojja mu Kitabo (Kur’ani) ebikwata ku Ismail, mazima yye yali mutuukiriza wa ndagaano, era yali Mubaka nga Nabbi"},{"SurahNumber":19,"VerseNumber":55,"Text":"Yalinga alagira abantu be okusaala n'okutoola Zakka. Era bulijjo nga asiimwa ewa Mukama Omulabiriziwe"},{"SurahNumber":19,"VerseNumber":56,"Text":"Era yogera nga ojja mu kitabo (Kur’ani) ebikwata ku Idrisa, mazima yye yali musuffu mu mazima nga Nabbi"},{"SurahNumber":19,"VerseNumber":57,"Text":"Era twamusitula netumuwa ekifo ekya waggulu"},{"SurahNumber":19,"VerseNumber":58,"Text":"Abo beebo Katonda beyagabira ebyengera mu ba Nabbi nga bava mu bazzukulu ba Adam, ne mu abo betwatwala ne Nuhu mu lyato, ne mu bazzukulu ba Ibrahim, ne Israil ne mu abo betwalungamya, era netubaawula. Ebigambo bya Katonda omusaasizi buli lwe byabasomerwanga bakkanga wansi nga bavunnama era nga bakaaba"},{"SurahNumber":19,"VerseNumber":59,"Text":"Olwo nno oluvanyuma lwabwe wajjayo abaabaddira mu bigere, abataafa ku sswala, era nebagoberera eby'obwagazi, luliba lumu bagenda kusisinkana okufaafaaganirwa n'okuzikirira"},{"SurahNumber":19,"VerseNumber":60,"Text":"Okugyako oyo eyeenenya, era nakkiriza era naakola emirimu emirongoofu, abo bagenda kuyingira e jjana era tebagenda kulyazaamaanyizibwa kintu kyonna"},{"SurahNumber":19,"VerseNumber":61,"Text":"(Baliyingira) e jjana ez'olubeerera, ezo Katonda omusaasizi ze yalagaanyisa abaddube nga tebazirabyeko, mazima endagaano ye erina kutuukirira"},{"SurahNumber":19,"VerseNumber":62,"Text":"Tebagenda kuwulira mu yo (e jjana) luyoogaano wabula (baliwulira) bigambo bya mirembe byereere baliweebwa riziki yaabwe mu yo enkya n'olweggulo"},{"SurahNumber":19,"VerseNumber":63,"Text":"Eyo ye jjana, eyo gye tulisikiza, abamu ku baddu baffe, oyo eyali atya Katonda"},{"SurahNumber":19,"VerseNumber":64,"Text":"Era ffe (ba Malayika) tetukka okugyako lwa kiragiro kya Mukama Omulabiriziwo, bibye byonna ebiri mu maaso gaffe n'ebiri emabega waffe, n’ebyo ebiri wakati wa byombi era Mukama omulabiriziwo tabeerangako eyeerabira"},{"SurahNumber":19,"VerseNumber":65,"Text":"(Katonda) ye Mukama omulabirizi w'eggulu omusanvu n'ensi, n'ebyo ebiri wakati wa byombi kale nno musinze ogumiikirize ku kumusinza (bwotokola ekyo) abaffe omanyiiyo amufaanana"},{"SurahNumber":19,"VerseNumber":66,"Text":"Omuntu agamba nti bwendiba nfudde ate ndiggyibwa (mu ntaana) nga ndi mulamu"},{"SurahNumber":19,"VerseNumber":67,"Text":"Abaffe omuntu tajjukira nti mazima ffe twamutonda omulundi ogwasooka nga yali tabangako kintu kyonna"},{"SurahNumber":19,"VerseNumber":68,"Text":"N'olwekyo ndayidde Mukama omulabiriziwo, ddala tugenda kubazuukiza ne (Sitane) nazo tuzizuukize, oluvanyuma tugenda kubaleetera ddala awali omuliro Jahannama nga bakutaamiridde"},{"SurahNumber":19,"VerseNumber":69,"Text":"Oluvanyuma ddala tugenda kuggya mu buli kibiina buli yenna eyali asinga okwewaggula ku Katonda ow'ekisa ekingi"},{"SurahNumber":19,"VerseNumber":70,"Text":"Oluvanyuma ffe tuliba tumanyi nnyo abo abasinga okusaanira okugwesogga"},{"SurahNumber":19,"VerseNumber":71,"Text":"Tewali n'omu yenna ku mmwe okugyako w'a kuguyitako, ekyo ku Mukama omulabiriziwo kikakafu ekyaggwa edda"},{"SurahNumber":19,"VerseNumber":72,"Text":"Oluvanyuma tuliwonya abo abatya Katonda, olwo nno tuleke mu gwo abeeyisa obubi nga bagangalamye"},{"SurahNumber":19,"VerseNumber":73,"Text":"Bwe bisomebwa ku bo ebigambo byaffe nga binnyonnyofu, abo abaakaafuwala bagamba abo abakkiriza, nti ku bibiina ebibiri kiriwa ekirina ekifo ekirungi? era abalina enkungaana ezisinga obulungi"},{"SurahNumber":19,"VerseNumber":74,"Text":"Mirembe emeka gye twazikiriza oluberyeberye lwa bwe, nga abo be baali basinza ebintu ebirungi nendabika ennungi"},{"SurahNumber":19,"VerseNumber":75,"Text":"Bagambe nti oyo yenna abeera mu bubuze, Katonda omusaasizi amulindiriza olulindiriza, okutuusa nga balabye bye baalagaanyisibwa, kabibe bibonerezo oba essaawa ey'enkomerero olwo nno bagenda kumanya ani alina ekifo ekibi era ani alina eggye erinafu"},{"SurahNumber":19,"VerseNumber":76,"Text":"Ate abo abaalungama Katonda abongera bulungamu, byo ebisigalawo ebirungi y'empeera esinga obulungi ewa Mukama omulabiriziwo, eyo nga mpeera era nga bwe buddo obusinga obulungi"},{"SurahNumber":19,"VerseNumber":77,"Text":"Abaffe olabye oyo alimbisa ebigambo byaffe, era naagamba nti (ne ku nkomerero) ngenda kuweebwa emmaali n'abaana"},{"SurahNumber":19,"VerseNumber":78,"Text":"Abaffe yasobola okulaba ebyekusifu, oba yafuna ewa Katonda omusaasizi endagaano, (atuuke okugamba nti aliba ne mmaali n'abaana ku nkomerero)"},{"SurahNumber":19,"VerseNumber":79,"Text":"Si bwe guli, tujja kuwandiika buli kyayogera tumulindirize ku bibonerezo olulindiriza"},{"SurahNumber":19,"VerseNumber":80,"Text":"Olwo nno tweddize ebyo bye yagamba, ate nga agenda kutujjira nga ali yekka nga talina kyalina"},{"SurahNumber":19,"VerseNumber":81,"Text":"Era beeteerawo bye basinza nebaleka Katonda omu, mbu olwo balyoke babeere eri bano abataddewo abawi b'obuwagizi"},{"SurahNumber":19,"VerseNumber":82,"Text":"Ssi bwe guli, bajja kuwakanya eky'okubasinza bafuuke ekyennyume kyabwe"},{"SurahNumber":19,"VerseNumber":83,"Text":"Tolaba nti mazima ffe tusindika Sitane eri abakaafiiri nga zibawagira oluwagira"},{"SurahNumber":19,"VerseNumber":84,"Text":"Toyanguya kubasabira kuzikirira, mazima ennaku zaabwe tuzibabalira bubalizi"},{"SurahNumber":19,"VerseNumber":85,"Text":"(Bategeeze) olunaku lwe tulikunganya abatya Katonda, netubatwala ewa Katonda omusaasizi nga bagenyi"},{"SurahNumber":19,"VerseNumber":86,"Text":"Ate tusindiikirize aboonoonyi, nga tubatwala ku muliro Jahannama nga balinga ensolo ezigenda okunywa amazzi"},{"SurahNumber":19,"VerseNumber":87,"Text":"Tebaliba na buyinza bwa kuwolereza, wabula oyo eyafuna endagaano ewa Mukama Katonda ow'ekisa ekingi"},{"SurahNumber":19,"VerseNumber":88,"Text":"(Abatakkiriza) bagamba nti Katonda omusaasizi yeeteerawo omwana"},{"SurahNumber":19,"VerseNumber":89,"Text":"Mazima mu kwogera ekyo muleese ekintu ekibi ennyo"},{"SurahNumber":19,"VerseNumber":90,"Text":"Eggulu omusanvu kumpi okweyuza olw'ekyo, n'ensi ebula okwatikayatika n'ensozi kumpi kugwa nga zimogosemogose"},{"SurahNumber":19,"VerseNumber":91,"Text":"Olw'okugamba nti Mukama Katonda Omusaasizi alina omwana"},{"SurahNumber":19,"VerseNumber":92,"Text":"Ate nga tekigwana ku Katonda omusaasizi kweteerawo mwana"},{"SurahNumber":19,"VerseNumber":93,"Text":"Tewali kitonde kiri mu ggulu musanvu n'ensi okugyako nga kigenda kujja ewa Katonda omusaasizi nga kiri mu ngeri ya buddu"},{"SurahNumber":19,"VerseNumber":94,"Text":"Mazima yabakomekkereza, era naababala olubala"},{"SurahNumber":19,"VerseNumber":95,"Text":"Era bonna bagenda kumujjira olunaku lw'enkomerero kinnoomu"},{"SurahNumber":19,"VerseNumber":96,"Text":"Mazima abo abakkiriza nebakola emirimu emirungi, Katonda ajja kubateerawo okwagalwa"},{"SurahNumber":19,"VerseNumber":97,"Text":"Mazima (Kur’ani) twagifuula nnyangu ku lulimilwo, obe nga osanyusa nayo abo abatya Katonda, ate obe nga otiisa nayo abo abayitirivu b'okugiwakanya"},{"SurahNumber":19,"VerseNumber":98,"Text":"(Abantu ba) mirembe emeka gye twazikiriza oluberyeberye lwa bwe (bano abalimbisa Kur’ani), abaffe olina gwolabako mu bo, oba gwowulizaako olukwakwayo"},{"SurahNumber":20,"VerseNumber":1,"Text":"Twa-haa"},{"SurahNumber":20,"VerseNumber":2,"Text":"Tetwakussaako Kur’ani obe nga ozitoowererwa"},{"SurahNumber":20,"VerseNumber":3,"Text":"Wabula twagikussaako nga kya kujjukiza eri oyo atya Katonda"},{"SurahNumber":20,"VerseNumber":4,"Text":"(Kur’ani eno) yassibwa okuva eri oyo eyatonda ensi n'eggulu eryewanise"},{"SurahNumber":20,"VerseNumber":5,"Text":"Katonda omusaasizi ow'ekisa ekingi, yatebenkera ku Arish"},{"SurahNumber":20,"VerseNumber":6,"Text":"Bibye ebyo ebiri mu ggulu omusanvu n'ebyo ebiri mu nsi, n'ebyo ebiri wakati wa byombi, n'ebyo ebiri wansi w'ettaka"},{"SurahNumber":20,"VerseNumber":7,"Text":"Singa olina ekigambo kyonna kyoyatudde (k'obe nga tokyatudde) anti mazima yye amanyi ekyekyama n'ekisinga okubeera ekikweke"},{"SurahNumber":20,"VerseNumber":8,"Text":"Katonda y'oyo ewatali kisinzibwa kya mazima okugyako yye. Y'alina amannya agasinga obulungi"},{"SurahNumber":20,"VerseNumber":9,"Text":"Abaffe kwakujjira okwogera (ku kyafaayo) kya Musa"},{"SurahNumber":20,"VerseNumber":10,"Text":"Mu kiseera weyalabira omuliro alyoke agambe abantube nti (mutuule) wano, mazima nze nengende omuliro (kangendeyo) sikulwa nga mbaleetera okuva gye guli eryanda si nakindi nensanga awali omuliro obulungamu"},{"SurahNumber":20,"VerseNumber":11,"Text":"Musa bwe yagutuukako yakoowoolwa nti: owange ggwe Musa"},{"SurahNumber":20,"VerseNumber":12,"Text":"Mazima nze, nze Mukama omulabiriziwo kale ggyamu engattozo, anti mazima ggwe oli mu lusenyi olutukuvu oluyitibwa Tuwa"},{"SurahNumber":20,"VerseNumber":13,"Text":"Era mazima nze nkulonze okubeera (omubaka) wange, kale nno wuliriza obubaka obukussibwako"},{"SurahNumber":20,"VerseNumber":14,"Text":"Mazima nze, nze Katonda nga tewali kisinzibwa mu butuufu okugyako nze, kale nno nsinza, oyimirizeewo e sswala obeere nga onjogerako mu yo"},{"SurahNumber":20,"VerseNumber":15,"Text":"Anti mazima ekiseera (ebitonde lwe birizuukizibwa) kijja kutuuka mbula kukikweka (nange mbe nga sikimanya, ate bo bakimanyira wa), olwo nno (bwe kiriba kituuse) buli mwoyo gulyoke gusasulwe ebyo bye gwatakabanira"},{"SurahNumber":20,"VerseNumber":16,"Text":"Kale nno takulabankanya okukuggya ku kukolerera ekiseera ekyo, oyo yenna atakikkiriza nga agoberera kwagalakwe (nekikuviirako) okuzikirira"},{"SurahNumber":20,"VerseNumber":17,"Text":"Owange Musa kiki ekiri mu mukono gwo ogwa ddyo"},{"SurahNumber":20,"VerseNumber":18,"Text":"Naagamba nti ogwo muggo gwange, gunyamba nga ntambula, era gwe nneeyambisa okukuba ebikoola embuzi zange (ziryoke zirye) era nina mugwo emigaso emirala"},{"SurahNumber":20,"VerseNumber":19,"Text":"Katonda naagamba owange Musa gukasuke wansi"},{"SurahNumber":20,"VerseNumber":20,"Text":"Naagukasuka, okugenda okulaba nga gwo musota ogutambula"},{"SurahNumber":20,"VerseNumber":21,"Text":"Katonga naagamba gukwate, era totya, tujja kuguzza ku mbeera yaagwo ey'abulijjo"},{"SurahNumber":20,"VerseNumber":22,"Text":"Yingiza omukono gwo mu nkwawazo, gugenda kuvaayo nga mweru nga ate tegutuukiddwako kabi, nakyo nga ky'amagero kirala"},{"SurahNumber":20,"VerseNumber":23,"Text":"Olwo nno tulyoke tukulage obubonero bwaffe obunene"},{"SurahNumber":20,"VerseNumber":24,"Text":"Genda ewa Firaawo mazima yye yabula (naafuuka kiwagi)"},{"SurahNumber":20,"VerseNumber":25,"Text":"(Musa) naagamba nti ayi Mukama Omulabirizi wange, nyanjululiza ekifuba kyange"},{"SurahNumber":20,"VerseNumber":26,"Text":"Era onsobozese omulimu gwange"},{"SurahNumber":20,"VerseNumber":27,"Text":"Era ojje okwesiba mu lulimi lwange"},{"SurahNumber":20,"VerseNumber":28,"Text":"Bategeere ebigambo byange"},{"SurahNumber":20,"VerseNumber":29,"Text":"Era onteerewo omuyambi nga ava mu b'oluganda lwange"},{"SurahNumber":20,"VerseNumber":30,"Text":"(Nga ye) Haruna muganda wange"},{"SurahNumber":20,"VerseNumber":31,"Text":"Nkusaba oggumize naye obusobozi bwange"},{"SurahNumber":20,"VerseNumber":32,"Text":"Era omugatte (ku nze) mu mulimu gwange"},{"SurahNumber":20,"VerseNumber":33,"Text":"Olwo nno tube nga tukutendereza nnyo"},{"SurahNumber":20,"VerseNumber":34,"Text":"Era tukwogereko nnyo"},{"SurahNumber":20,"VerseNumber":35,"Text":"Mazima ggwe bulijjo otulabira ddala"},{"SurahNumber":20,"VerseNumber":36,"Text":"(Katonda) naagamba nti owange Musa, oweereddwa ebisabwa byo"},{"SurahNumber":20,"VerseNumber":37,"Text":"Era mazima twakugabira ekyengera omulundi omulala (oluberyeberye lwa kino)"},{"SurahNumber":20,"VerseNumber":38,"Text":"Mu kiseera bwe twatumira eri Maamawo ekyo kye twamutumira"},{"SurahNumber":20,"VerseNumber":39,"Text":"(Netumugamba) nti musse mu sanduke (bwomala) ogisse ku mazzi (g'omugga) amazzi gajja kumukasuka ku lubalama, olwo nno omulabe wange era nga mulabe we ajja kumutwala, era nakussaako ggwe (Musa) okwagala okuva gyendi, era olyoke obeere mu kulabirirwa kwange"},{"SurahNumber":20,"VerseNumber":40,"Text":"Jjukira ekiseera mwannyoko bwe yatambula (naatuuka ku bantu bo mu maka ga Firaawo), naagamba nti abaffe mbalagirire omuntu anaamulabirira, olwo netukuzza ewa Maamawo, eriiso lye liryoke litebenkere (omutima gumubeere wamu), era aleme kunakuwala, (era jjukira nti lumu) watta omuntu wabula netukuwonya okweraliikirira era twakugezesa n'ebigezo bingi, nootuula emyaka egiwera mu bantu be Madiana. Oluvanyuma owange Musa bwomaze nojja wano Katonda nga bwe yakugerera"},{"SurahNumber":20,"VerseNumber":41,"Text":"Era nkwawudde nga oli wange (nkuwadde obubaka)"},{"SurahNumber":20,"VerseNumber":42,"Text":"Genda ggwe ne mugandawo, nga mututte obubonero bwange, kyokka temukoowanga okunjogerako"},{"SurahNumber":20,"VerseNumber":43,"Text":"Mugende mwembiriri ewa Firaawo, mazima yeewaggula"},{"SurahNumber":20,"VerseNumber":44,"Text":"Mumugambe ebigambo ebigonvu, alyoke ajjukire era atye"},{"SurahNumber":20,"VerseNumber":45,"Text":"(Musa ne Haruna) nebagamba nti, ayi Mukama omulabirizi waffe mazima ffe tutya, ayinza okutubonyaabonya ennyo, oba (yye) okweyongera okwewaggula"},{"SurahNumber":20,"VerseNumber":46,"Text":"(Katonda) naagamba nti temutya mazima nze ndi wamu nammwe mpulira era ndaba"},{"SurahNumber":20,"VerseNumber":47,"Text":"Kale nno mugende gyali mwembiriri mumugambe nti mazima ffe fembi tuli babaka ba Mukama omulabiriziwo, tuleke tugende n'abaana ba Israil era tobabonyaabonya. Mazima tukujjidde n'ekyamagero okuva ewa Mukama omulabiriziwo, era bulijjo emirembe gibeera ku oyo agoberera obulungamu"},{"SurahNumber":20,"VerseNumber":48,"Text":"Mazima ffe tuweereddwa obubaka nti, mazima ebibonerezo bibeera ku oyo yenna alimbisa naava ku kituufu"},{"SurahNumber":20,"VerseNumber":49,"Text":"(Oluvanyuma bombi baatuuka ewa Firaawo), naagamba nti owange Musa olwo ani Mukama omulabirizi wa mmwe mwembiriri"},{"SurahNumber":20,"VerseNumber":50,"Text":"(Musa) naagamba nti Mukama omulabirizi waffe y'oyo eyawa buli kintu obutonde bwakyo, oluvanyuma naakirungamya (ku ngeri gye kiteekwa okuwangaalamu)"},{"SurahNumber":20,"VerseNumber":51,"Text":"(Firaawo) naagamba (bwe guba bwe gutyo) emirembe egyakulembera gyo gibalibwa gitya"},{"SurahNumber":20,"VerseNumber":52,"Text":"(Musa) naagamba nti ebigifaako biri wa Mukama omulabirizi wange nga biri mu kitabo (byawandiikibwa dda), Mukama omulabirizi wange takola kikyamu era teyeerabira"},{"SurahNumber":20,"VerseNumber":53,"Text":"(Omulabirizi wange) oyo eyabateerawo ensi nga kyaliiro, naabateera mu yo amakubo, era nassa okuva waggulu amazzi netumeza nago emitendera ebiri mu bimera ebitali bimu"},{"SurahNumber":20,"VerseNumber":54,"Text":"(Netugamba nti) mulye era mulunde ebisolo bya mmwe. Mazima mu ekyo mulimu obubonero eri ab'amagezi"},{"SurahNumber":20,"VerseNumber":55,"Text":"Mulyo (ettaka) mwe twabatonda era mulyo mwe tubazza era mulyo mwe tulibaggya omulundi omulala"},{"SurahNumber":20,"VerseNumber":56,"Text":"Era mazima twamulaga (Firaawo) obubonero bwaffe bwonna naalimbisa era naagaana"},{"SurahNumber":20,"VerseNumber":57,"Text":"(Firaawo) naagamba nti owange Musa ekikuleese kutuggya mu nsi yaffe olw'eddogolyo"},{"SurahNumber":20,"VerseNumber":58,"Text":"Kale nno naffe tujja kukuleetera eddogo eriringa lyo, teeka wakati waffe naawe endagaano, gye tutajja kwawukanako ffe wadde ggwe, (tusisinkane mu) kifo ekikiriziganyiziddwako (enjuyi zombi)"},{"SurahNumber":20,"VerseNumber":59,"Text":"(Musa) naagamba nti endagaano yammwe (tusisinkane) olunaku lw'okwenyiriza, era abantu balagirwanga okukungaana mu kalasa mayanzi"},{"SurahNumber":20,"VerseNumber":60,"Text":"Olwo nno Firaawo yavaawo, naagenda n’agattagatta enkwe ze oluvanyuma najja (ku lunaku olulagaanye)"},{"SurahNumber":20,"VerseNumber":61,"Text":"Musa naabagamba (abalogo) nti: nga mulabye nnyo! Temutemerera Katonda obulimba naabasanyawo, n'ebibonerezo, era bulijjo afaafaaganirwa oyo agunjawo obulimba"},{"SurahNumber":20,"VerseNumber":62,"Text":"(Abalogo), ekigambo kyabwe nebakyawukanamu wakati waabwe, wabula olukiiko lwali mu kyama"},{"SurahNumber":20,"VerseNumber":63,"Text":"Nebagamba nti mazima bano bombi balogo, baagala babaggye mu nsi yammwe, olw'eddogo lyabwe bombi era baggyewo enkola ya mmwe ennungi"},{"SurahNumber":20,"VerseNumber":64,"Text":"Musse kimu mu kusalawo kwa mmwe, olwo nno mulumbe nga muli lunyiriri lumu, era mazima anaawangula olwa leero y'anaaba yeesiimye"},{"SurahNumber":20,"VerseNumber":65,"Text":"Nebagamba nti owange Musa ggwe (osooka) okusuula omuggo oba ffe tube abasooka okusuula"},{"SurahNumber":20,"VerseNumber":66,"Text":"(Musa) naagamba nti wabula mmwe musuule, okugenda okulaba nga emiguwa gyabwe n'emiggo gyabwe, olw'eddogo lyabwe nga gimulabikira nti mazima ddala gitambula"},{"SurahNumber":20,"VerseNumber":67,"Text":"Musa naafuna okutya mu mutima gwe"},{"SurahNumber":20,"VerseNumber":68,"Text":"Netumugamba nti totya, mazima, ggwe ajja okuwangula"},{"SurahNumber":20,"VerseNumber":69,"Text":"Era suula ekyo ekiri mu mukono gwo ogwa ddyo (nga gwe muggo), gujja kumira ebyo bye bakoze. Anti mazima ddala bye bakoze nkwe za mulogo ate nga omulogo buli waaba tawangula"},{"SurahNumber":20,"VerseNumber":70,"Text":"(Bwe yakola ekyo) abalogo bonna nebagwa nga bavunnama, nebagamba nti tukkirizza Mukama omulabirizi wa Haruna ne Musa"},{"SurahNumber":20,"VerseNumber":71,"Text":"(Firaawo) naagamba nti, mumukkirizza mutya nga sinnaba kubakkiriza, (kirabika) nti mazima yye ye mukulu wa mmwe oyo eyabayigiriza eddogo, n'olwekyo nja kutemerako ddala emikono gyammwe n'amagulu gammwe, (ngantema) omukono ogwa ddyo n'okugulu okwa kkono, era nja kubabamba ku ndoddo z'emitende, era mugenda kumanyira ddala nti ani ku fenna asinza ebibonerezo era ow'okusigalawo"},{"SurahNumber":20,"VerseNumber":72,"Text":"(Abalogo) nebagamba tetujja kukulembeza ku mazima ameeyolefu, agamaze okutujjira, wadde okukulembeza ku oyo eyatonda, kale ggwe, salawo kyosalawo, mazima osobola kusalawo ku buno obulamu obw'ensi"},{"SurahNumber":20,"VerseNumber":73,"Text":"Mazima ffe tukkirizza Mukama omulabirizi waffe, abe nga atusonyiwa ebisobyo byaffe, era atusonyiwe ebyo byotuwaliriza okukola eby'eddogo, era bulijjo Katonda y'asinga obulungi era ow'okusigalawo"},{"SurahNumber":20,"VerseNumber":74,"Text":"Mazima oyo yenna alijja nga mwonoonyi ewa Mukama omulabiriziwe, mazima agenda kuyingira omuliro Jahannama tagenda kufa nga ali mu gwo wadde okubeera omulamu"},{"SurahNumber":20,"VerseNumber":75,"Text":"Ate oyo alimujjira nga mukkiriza, era nga yakola emirimu emirongoofu, abo bagenda kuweebwa amadaala aga waggulu"},{"SurahNumber":20,"VerseNumber":76,"Text":"(Amadaala ago) e jjana ez'olubeerera, nga emigga gikulukutira wansi waazo, baakutuula mu zo obugenderevu, era eyo y'empeera y'oyo eyeetukuza"},{"SurahNumber":20,"VerseNumber":77,"Text":"Era mazima twatumira Musa nti, tambula ekiro n'abaddu bange (abaana ba Israil) obakubire ku nyanja ekkubo ekkalu, totya (mulabe) kubasanga, era totya (nyanja kubasaanyawo)"},{"SurahNumber":20,"VerseNumber":78,"Text":"Olwo nno Firaawo yabagoberera n'eggyerye, olwo nebabikkibwa amazzi ago (Katonda) geyasalawo gababikke"},{"SurahNumber":20,"VerseNumber":79,"Text":"Bwatyo Firawo yabuza abantube era (naye) teyalungama"},{"SurahNumber":20,"VerseNumber":80,"Text":"Abange abaana ba (Israil) mazima twabawonya omulabe wa mmwe, era twabalagaanyisa mu kifo ekiri ku ludda olwa ddyo ku lusozi, (wetwayogerera ne Musa era wetwamuweera Taurat) era twabassiza Manna ne Saliwa (ekisooka mmere ekirala nva)"},{"SurahNumber":20,"VerseNumber":81,"Text":"(okwo netwongerako nti), mulye mu buli kirungi mu ebyo bye tubagabira temusukka ekikomo mu kwo (okulya) nemukakatwako obusungu bwange, era bulijjo oyo yenna gwe bukakatako obusungu bwange aba abuze"},{"SurahNumber":20,"VerseNumber":82,"Text":"Era mazima nze ndi musonyiyi, eri oyo eyeenenya naakola emirimu emirongoofu, ate bulijjo naabeera ku bulungamu"},{"SurahNumber":20,"VerseNumber":83,"Text":"(Musa bwe yatuuka ku lusozi, Katonda naamugamba nti) owange Musa, kiki ekikwanguyizza nooleka abantu bo"},{"SurahNumber":20,"VerseNumber":84,"Text":"Naagamba nti bo, baabo bangoberera, nze nyanguye okujja gyoli Mukama omulabirizi wange, obe nga osiima"},{"SurahNumber":20,"VerseNumber":85,"Text":"(Katonda) naagamba nti, mazima twakemye abantubo nga ovuddeyo, Saamiriyyu naababuza"},{"SurahNumber":20,"VerseNumber":86,"Text":"Olwo nno Musa nadda eri abantu be, nga musunguwavu nga mwennyamivu, naagamba nti abange bantu bange. Abaffe Mukama omulabirizi wa mmwe teyabalagaanyisa endagaano ennungi, ekiseera ekiragaane kye kyabawanvuwako, oba mwayagala mutuukibweko obusungu okuva ewa Mukama omulabirizi wa mmwe, olwo nno nemuva ku ndagaano yange"},{"SurahNumber":20,"VerseNumber":87,"Text":"Nebagamba nti: Endagaanoyo tetwagivuddeko lwa kweyagalira kwaffe, wabula mazima ffe twatikkiddwa ebizito mu by'okwewunda bya bantu ba (Firaawo) olwo nno netubikasuka ( mu muliro) bwatyo Saamiriyyu bwe yasudde"},{"SurahNumber":20,"VerseNumber":88,"Text":"Olwo (Saamiriyyu) naabakoleramu ennyana erina omubiri, era nga engonga, nebagamba nti ono ye Katonda wa mmwe, era Katonda wa Musa wabula Musa yeerabidde, (naagenda so nga Katonda yamulese wano)"},{"SurahNumber":20,"VerseNumber":89,"Text":"Abaffe tebaalaba nti ennyana eyo, yali tesobola kubaddamu kigambo kyonna, era nga tefuga kubatuusaako kabi wadde omugaso"},{"SurahNumber":20,"VerseNumber":90,"Text":"Ate nga mazima Haruna yali amaze okubagamba mu kusooka nti abange bantu bange, mazima mukemeddwa olweyo (ennyana), era mazima Mukama omulabirizi wa mmwe, ye Katonda omusaasizi kale nno mungoberere era mugondere ekiragiro kyange"},{"SurahNumber":20,"VerseNumber":91,"Text":"Nebagamba nti, tetugenda kulekayo kugisinza, okutuusa Musa lwanadda gye tuli"},{"SurahNumber":20,"VerseNumber":92,"Text":"(Musa bwe yakomawo) yagamba nti owange Haruna bwe walabye nga babuze ki ekyakugaanye"},{"SurahNumber":20,"VerseNumber":93,"Text":"Okungoberera (n'obanenya nga bwenkoze) abaffe wajeemedde ekiragiro kyange"},{"SurahNumber":20,"VerseNumber":94,"Text":"(Haruna) naagamba nti owange mwana wa nnyabo tonsika kirevu, wadde omutwe gwange, mazima nze natidde ggwe okugamba nti, wayawukanyizza abaana ba Israil, nootalinda kigambo kyange"},{"SurahNumber":20,"VerseNumber":95,"Text":"(Musa) naagamba nti ate ggwe Saamiriyyu, kiki ekyakukozesezza ekyo"},{"SurahNumber":20,"VerseNumber":96,"Text":"(Saamiruyyi) naagamba nti nalabye kye bataalabye olwo nno nenjoola olubatu lw'ettaka omubaka (Jiburilu) weyayise, nenkolamu ennyana nze bwentyo bwe nnalabye"},{"SurahNumber":20,"VerseNumber":97,"Text":"(Musa) naagamba nti kale genda, mazima ossiddwako ekibonerezo mu bulamu obw'ensi, ekya tewali kukwataganako, era mazima oweereddwa ekiseera ekigere, togenda ku kyawukanako era tunula (olabe) Katondawo oyo gwe wamaliddeko ebiseera nga osinza, oluvanyuma tugenda kumumansira ddala mu mazzi olumansa"},{"SurahNumber":20,"VerseNumber":98,"Text":"Mazima Katonda wa mmwe ye Katonda oyo awatali kisinzibwa kyonna (mu butuufu) okugyako yye, yamalayo buli kintu kyonna mu kumanya"},{"SurahNumber":20,"VerseNumber":99,"Text":"Bwe kityo tukutegeeza amawulire agakwata ku bya kulembera era mazima twakuwa okuva gye tuli ekijjukizza (Kur’ani)"},{"SurahNumber":20,"VerseNumber":100,"Text":"Omuntu agyawukanako mazima agenda kwetikka ku lunaku lw'enkomerero ebibi (ayingizibwe omuliro)"},{"SurahNumber":20,"VerseNumber":101,"Text":"Baakutuula mu gwo olubeerera, omugugu gwabwe ku lunaku lw'enkomerero gugenda kubeera mubi"},{"SurahNumber":20,"VerseNumber":102,"Text":"Olunaku engombe lwe rifuuyibwa, era ku lunaku olwo tugenda kukungaanya aboonoonyi nga amaaso gabatwaakadde"},{"SurahNumber":20,"VerseNumber":103,"Text":"Baliyogeraganya mu bwama, nga bagamba nti: tetumaze ku nsi okugyako ennaku kkumi (zokka)"},{"SurahNumber":20,"VerseNumber":104,"Text":"Ffe tusinga okumanya bye boogera, mu kiseera abasinga okutegeera bwe baagamba nti temwatuula ku nsi okugyako olunaku lumu lwokka"},{"SurahNumber":20,"VerseNumber":105,"Text":"Bakubuuza ekirituuka ku nsozi, gamba nti Mukama omulabirizi wange agenda kuzisaanyaawo olusaanyawo (zibe nga enfuufu)"},{"SurahNumber":20,"VerseNumber":106,"Text":"Olwo nno agireke nga museetwe nga nkalu"},{"SurahNumber":20,"VerseNumber":107,"Text":"Nga tolaba mu yo makoona wadde obutunnumba"},{"SurahNumber":20,"VerseNumber":108,"Text":"Olunaku olwo baligoberera omukoowooze awatali kuwalira, amaloboozi gonna negakkakkanira Katonda, togenda kuwulira mpozzi olukwakwayo (lwokka)"},{"SurahNumber":20,"VerseNumber":109,"Text":"Ku lunaku olwo okuwolereza tekugenda kugasa, okugyako oyo Katonda omusaasizi gwaliba akkirizza era naasiima byayogera"},{"SurahNumber":20,"VerseNumber":110,"Text":"(Katonda) y’amanyi ebiri mu maaso gaabwe, n'ebiri emabega waabwe ate tebayinza kubimanya nebabimalayo"},{"SurahNumber":20,"VerseNumber":111,"Text":"Ebyenyi bigenda kugondera oyo (Katonda) omulamu, eyeeyimirizaawo yekka, mazima aliba aweebuuse oyo alyetikka okweyisa obubi"},{"SurahNumber":20,"VerseNumber":112,"Text":"Ate oyo akola emirimu emirongoofu nga naye mukkiriza, talitya kulyazaamaanyizibwa, era nga era bwatagenda kutya kunyigirizibwa"},{"SurahNumber":20,"VerseNumber":113,"Text":"Mu ngeri bwetyo, twagissa Kur’ani nga eri mu lulimi luwarabu, netunnyonnyola mu yo buli kika kya bitiisa, olwo nno babe nga batya Katonda, oba bafune okubuulirirwa"},{"SurahNumber":20,"VerseNumber":114,"Text":"Wa waggulu nnyo Katonda omufuzi owa mazima, (gwe Muhmmad) toyanguyiriza noosoma Kur’ani nga obubaka obukuweebwa tebunnagwayo, era gamba nti ayi Mukama omulabirizi wange nyongera okumanya"},{"SurahNumber":20,"VerseNumber":115,"Text":"Era mazima twakozesa Adam oluberyeberye endagaano, kyokka neyeerabira era tetwamusangamu bunywevu (obutakola ebyo ebyamugaanibwa)"},{"SurahNumber":20,"VerseNumber":116,"Text":"Era jjukira ekiseera bwe twagamba ba Malayika nti muvunnamire Adam nebavunnama okugyako Ibuliisu (Sitane) yagaana"},{"SurahNumber":20,"VerseNumber":117,"Text":"Netugamba nti owange Adam mazima ono (Sitane) mulabewo, era mulabe wa Mukyalawo, temukkirizanga naabafulumya mu jjana nemwonooneka"},{"SurahNumber":20,"VerseNumber":118,"Text":"Mazima olina ggwe, obutawulira njala mu yo, (e jjana) wadde okuyita obwereere"},{"SurahNumber":20,"VerseNumber":119,"Text":"Era nti mazima ggwe, togenda kuwulira nyonta, nga oli mu yo wadde okwokebwa omusana"},{"SurahNumber":20,"VerseNumber":120,"Text":"Sitane yamulabankanya, naamugamba nti owange Adam, abaffe nkulagirire omuti oguwa obulamu obw'olubeerera, n'obufuzi obutaggwaawo"},{"SurahNumber":20,"VerseNumber":121,"Text":"Olwo nno (Adam ne Haawa) nebalya ku muti, obwereere bwabwe nebubalabikira, nebatandika okwebikka ebikoola byo mu jjana, era nekiba nti Adam yajeemera Mukama omulabiriziwe naabula"},{"SurahNumber":20,"VerseNumber":122,"Text":"Oluvanyuma Mukama omulabiriziwe, yamusembeza nakkiriza okwenenyakwe era naamulungamya"},{"SurahNumber":20,"VerseNumber":123,"Text":"(Katonda) naagamba nti mwenna mugiveemu (mwe ababiri ne sitaane), abamu mu mmwe baliba balabe ba bannaabwe naye bwe buliba bubajjidde obulungamu, okuva gyendi oyo yenna aligoberera okulungamya kwange, tagenda kubula, wadde okwonooneka"},{"SurahNumber":20,"VerseNumber":124,"Text":"Ate oyo ava ku kubuulirira kwange, mazima abeera mu bulamu obunyiga, ate ku lunaku lw'enkomerero tugenda kumuzuukiza nga muzibe"},{"SurahNumber":20,"VerseNumber":125,"Text":"Aligamba nti ayi Mukama omulabirizi wange, lwaki onzuukizza nga ndi muzibe, nga ate mazima nali ndaba"},{"SurahNumber":20,"VerseNumber":126,"Text":"(Katonda) naagamba nti bwe kityo, ebigambo byaffe byakujjira noobyerabira, mu ngeri y'emu olwa leero werabiddwa"},{"SurahNumber":20,"VerseNumber":127,"Text":"Bwe kityo bwe tusasula oyo eyayonoona naatakkiriza bigambo bya Mukama omulabiriziwe, ate nga lubeerera ebibonerezo by'o ku lunaku lw'enkomerero, bye bisinga obukakali era bye by'olubeerera"},{"SurahNumber":20,"VerseNumber":128,"Text":"Abaffe tekibayigiriza, eky'okuba nti emirembe emeka gye twazikiriza oluberyeberye lwabwe (bano), nga batambula mu bitundu bya bali (betwazikiriza) mazima mu ekyo mulimu eby'okuyiga eri ab'amagezi"},{"SurahNumber":20,"VerseNumber":129,"Text":"Era singa si kigambo ekyakulembera nga kyava ewa Mukama omulabiriziwo, era singa tekiri nti entuuko ya buli omu ngere olwo kyandibadde kikakafu (okubazikiriza)"},{"SurahNumber":20,"VerseNumber":130,"Text":"Kale nno gumiikiriza ku ebyo bye boogera, era otendereze ebitendo bya Mukama omulabiriziwo, nga enjuba tennavaayo n'era nga tennagwa, era ne mu kiseera ky'ekiro mutendereze ne ku ssaawa ez'emisana olwo nno obeere mu basiima"},{"SurahNumber":20,"VerseNumber":131,"Text":"Era totunuzanga amaaso go eri ebyo bye tweyagaza nabyo abaafumbiriganwa mu bo (abakaafiiri), nga bya kwewunda bya bulamu bwansi, tubakeme nabyo. Era bulijjo okugabirira kwa Mukama omulabiriziwo kwe kusinga obulungi era kwe kw'olubeerera"},{"SurahNumber":20,"VerseNumber":132,"Text":"Era lagira abantu bo okusaala, era ogumiikirize ku kwo (okusaala), tetukusaba nti weegabirire, ffe tukugabirira. Enkomerero eri mu kutya Katonda"},{"SurahNumber":20,"VerseNumber":133,"Text":"Era (abakaafiiri) bagamba nti singa atuleetera akabonero okuva ewa Mukama omulabiriziwe, naye abaffe tebwabajjira obunnyonnyofu, bw'ebyo obuli mu bitabo ebyasooka"},{"SurahNumber":20,"VerseNumber":134,"Text":"Era singa twabazikiriza n'ebibonerezo oluberyeberyelwe, (Nabbi Muhammad nga tannatumwa) bandigambye nti ayi Mukama omulabirizi waffe, singa watutumira omubaka, olwo nno netugoberera ebigambo byo, netutatuuka ku kukkakkanyizibwa netuswaala"},{"SurahNumber":20,"VerseNumber":135,"Text":"Gamba nti buli omu alindiridde, kale mulindirire, lumu mulimanya, baani abaali ku kkubo eggolokofu, era ani yalungama"}]}