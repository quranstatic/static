{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":9,"VerseNumber":93,"Text":"Hariho inzira yabamwe bagusaba uruhusha mugihe bafise uburyo mugabo nabiyemeje kuguma inyuma hamwe n’abasigara inyuma, n’Imana yarabateyeko ikidodo kumitima yabo, kuri ivyo ntana kimwe bazi"},{"SurahNumber":9,"VerseNumber":94,"Text":"Bazobasaba imbabazi mugihe muzo garuka, wewe n’uvuge uti:- ntimusabe izo mbabazi kuko twebwe ntitubizeye, n’Imana iramaze kutumenyesha inkuru zanyu, ubu vuba Imana izobona ibikorwa vyanyu hamwe n’intumwa yayo, hanyuma muzosubizwa kwa nyene ubumenyi w’amabanga hamwe n’ibiri k’umugaragaro, nayo izobabwira ivyo mwahora mugira"},{"SurahNumber":9,"VerseNumber":95,"Text":"Bazorahira kw’izina ry’Imana mugihe muzogaruka iwabo kugira ngo mubagirire imbabazi, rero ntimubiteho nagatoyi, ntankeka abo bantu n’umwanda, n’ubwicaro bwabo nubwo mumuriro udahera witiriwe Jahannamu, iyo niyo mpembo yivyo basoromye"},{"SurahNumber":9,"VerseNumber":96,"Text":"Bararahira kugira ngo mubagirire imbabazi rero nimwaba girira imbabazi Imana ntizoba iri kumwe n’abantu basenyura amategeko yayo"},{"SurahNumber":9,"VerseNumber":97,"Text":"Abanyagihugu barimonogoje cane mubuhakanyi bwabo n’ububeshi bwabo, nabo bakaba batumbereye cane mukutamenya imbibe yabimwe muvyamanuwe n’Imana kuntumwa yayo, n’Imana niyo ifise ubumenyi n’ubuhizi buhagije"},{"SurahNumber":9,"VerseNumber":98,"Text":"Mu vy’ukuri abo banyagihu harimwo abiyumvira yuko muvyo batanga n’amagarama y’impfagusa, nabo bakaba babarorereye kuvyago, ivyo vyago ni bibi bizoba kuribo, n’Imana niyo yumva kandi niyo ifise ubumenyi buhagije"},{"SurahNumber":9,"VerseNumber":99,"Text":"No muri abo banyagihugu, harimwo abemera Imana yabo y’ukuri hamwe n’umusi w’imperuka, kandi bakemera yuko muvyo batanga arivyo bibegereza ku Mana, hamwe n’ibisabisho vy’intumwa y’Imana, rero nimwumve yuko ivyo bagira vyose nivyo kubegereza ku Mana, nayo niyo izobinjiza mumpuhwe zayo, ntankeka Imana niyo ifise ikigongwe cinshi kandi niyo ifise impuhwe zihagije"},{"SurahNumber":9,"VerseNumber":100,"Text":"Nabamwe bagenda imbere yanyu nukuba abambere mubimutse hamwe n’abasangwa hamwe n’ababakurikiye kunyifato nziza, Imana izobaha impuhwe zayo nabo bamwemerere, nayo yarabateguriye imirima icamwo inzuzi imbere yabo, bazobayo mubuzima bwabo bwose, iyo rero niyo ntsinzi niniya bafise"},{"SurahNumber":9,"VerseNumber":101,"Text":"No mubanyagihugu baba hambavu yanyu n’ababa muducimbiri two hafi yanyu harimwo ababeshi, n’abasangwa bomugisagara c’Imadinat nabone harimwo bamwe bakaruhariwe mububeshi batabizi, mugabo twebwe turabazi, kandi tuzobahana incuro zibiri hanyuma basubizwe mubihano bininiya cane"},{"SurahNumber":9,"VerseNumber":102,"Text":"N’abandi bemeye ibicumuro vyabo barateranije ibikorwa vyiza n’ibindi bibi, nkumbure Imana izobagirira ikigongwe cabo, mu vy’ukuri niyo nyene ikigongwe n’impuhwe zihagije"},{"SurahNumber":9,"VerseNumber":103,"Text":"Niwakire imperezwa mumatungo yabo, hanyuma ubasukure kubera izo mperezwa zabo nukubavuga neza, nukubasabira igisabisho, mu vy’ukuri ubasabiye biturutse kuri wewe boshobora gutekanirwa, n’Imana niyo yumva kandi niyo ifise ubumenyi buhagije"},{"SurahNumber":9,"VerseNumber":104,"Text":"Mbega ntibazi yuko Imana yakira imbabazi z’abantu bayo nukwakira imperezwa zabo, kandi Imana niyo yemera ikigongwe cinshi hamwe n’impuhwe zayo zihagije"},{"SurahNumber":9,"VerseNumber":105,"Text":"Kandi uvuge uti:- nimugire ibikorwa vyiza Imana irabibona ibikorwa vyanyu hamwe n’intumwa yayo hamwe naba Isilamu bose, hanyuma muzosubizwa kuwufise ubumenyi bw’amabanga yose hamwe n’ibiri k’umugaragaro, nayo izobabwira ivyo mwahora mugira vyose"},{"SurahNumber":9,"VerseNumber":106,"Text":"Hari n’abandi barindirijwe kw’itegeko ry’Imana, kumbure izobahana canke izobakira, nayo niyo ifise ubumenyi n’ubuhizi buhagije"},{"SurahNumber":9,"VerseNumber":107,"Text":"Hariho abubatse isengero ry’urwankano n’ugushigikira ubuhakanyi bw’Imana, hamwe n’ugutandukanya abemeye Imana yabo y’ukuri n’ukugira aho hantu habe ari aho kurorerera bamwe batera ingwano Imana hamwe n’intumwa yayo aho hambere hahise, ntankeka bazorahira bavuga bati:- ntanabi twashaka atari ineza gusa, mugabo Imana niyo cabona yuko aribo babeshi"},{"SurahNumber":9,"VerseNumber":108,"Text":"Ntuhagarare kuri iryo sengero nagatoyi, kuko iryo sengero ryubatswe kumpamvu yugusengerwamwo Imana y’ukuri kuva k’umusi wa mbere wategerezwa kuri wewe kuba uwuhagazemwo, muri iryo sengero harimwo abantu bagomba kwisukura, n’Imana irakunda abisukura"},{"SurahNumber":9,"VerseNumber":109,"Text":"Mbega uwashinze umushingi w’inyubakwa yiwe mugutinya Imana hamwe nugusaba imbabazi siwe mwiza, canke uwashinze umushingi w’inyubakwa yiwe hejuru y’impande y’ikinogo kimanyagurikako ibinonko vyaco, hanyuma urwo ruhome rugahenukirayo hamwe nawe mumuriro udahera witiriwe Jahannamu, n’Imana ntishobora kurongora abantu bayihemukira"},{"SurahNumber":9,"VerseNumber":110,"Text":"Iyo nyubakwa yabo bubatse izoba ariyo mpamvu yugutera amakenga mu mitima yabo kugeza naho imitima yabo izomanyagurika ibimanyu manyu, n’Imana niyo ifise ubumenyi n’ubuhizi buhagije"},{"SurahNumber":9,"VerseNumber":111,"Text":"Imana niyo yaguze imitima yaba Isilamu hamwe n’amatungo yabo kugira ngo nayo ibahe ijuru, barwanira munzira y’Imana, bakica kandi bakicwa, iri niryo sezerano yiyemeje Imana mugitabu cayo ca Taurati hamwe n’igitabu c’injili hamwe n’igitabu ca Qur’ani gitagatifu, none yoba ari nde akurikiza cane ayo masezerano yayo gusumba Imana, rero nimuhimbarwe kubidandazwa vyanyu mwagiriraniye nayo, nuko rero iyo niyo ntsinzi niniya"},{"SurahNumber":9,"VerseNumber":112,"Text":"Abasaba ikigongwe hamwe n’abagira amasengesho yabo hamwe n’abashimira Imana hamwe n’abisonzesha hamwe n’abunama n’abashira imitwe yabo hasi hamwe n’abategeka kugira ibintu vyiza n’ugutuza kugira amabi hamwe n’abakingira imbibe z’Imana, abo bantu n’ubamenyeshe inkuru nziza abo bemeye Imana yabo y’ukuri"},{"SurahNumber":9,"VerseNumber":113,"Text":"Ntibishoboka kuntumwa y’Imana hamwe n’abayemeye bimwe bivuye k’umutima ngo babasabire ikigongwe abagereranya Imana n’ibindi bintu naho boba ari abagenzi babo munyuma yaho hamenyekana yuko bari mubantu bo mumuriro udahera"},{"SurahNumber":9,"VerseNumber":114,"Text":"Ntivyari kuba kuntumwa y’Imana Ibrahimu (iii) ngo imusabire Se wiwe ikigongwe atari ukubera yuko indagano yagiriraniye nawe, mugabo mugihe hamenyekana yuko ari umwansi w’Imana, yaciye atandukana nawe, mu vy’ukuri intumwa y’Imana Ibrahimu (iii) yari mubantu bagarukira ku Mana yiwe n’ukuba ari umwihanganyi"},{"SurahNumber":9,"VerseNumber":115,"Text":"Kandi ntibiba ku Mana ngo iharure abantu yuko bazimiye mugihe yamaze kubarongora, kugeza naho hamenyekana ukwikinga nabo, mu vy’ukuri Imana niyo ifise ubumenyi bw’ibintu vyose"},{"SurahNumber":9,"VerseNumber":116,"Text":"Imana irafise ubwami bw’Amajuru n’Isi, kandi niyo irema kandi niyo yica, namwe ntawubakingira canke umufasha atari Imana yonyene gusa"},{"SurahNumber":9,"VerseNumber":117,"Text":"Ntankeka Imana yaratumbereje impuhwe zayo kuntumwa y’Imana hamwe n’abimutse n’abasangwa hamwe nabamukurikiye muri kirya gihe c’ingorane no mugihe caho imitima yabamwe muribo yari hafi yuguhinduka, mugabo Imana irabatumbereza kumpuhwe zayo, mu vy’ukuri Imana kuribo n’intungane na nyene impuhwe zihagiye"},{"SurahNumber":9,"VerseNumber":118,"Text":"Nabamwe batatu barindirijwe kugeza naho Isi ibabera amananiza kuribo naho tuyibonako yagutse, n’imitima yabo iba mungorane kuribo, baca bemeza yuko ataho umuntu yohungira atari ku Mana yiwe gusa, hanyuma Imana irabatumbera kumpuhwe zayo kugira ngo bemererwe ikigongwe cabo, mu vy’ukuri Imana niyo yakira ikigongwe na nyene impuhwe zihagije"},{"SurahNumber":9,"VerseNumber":119,"Text":"Mwebwe mwemeye Imana yanyu y’ukuri, nimutinye Imana yanyu kandi mube hamwe n’abantu b’ukuri"},{"SurahNumber":9,"VerseNumber":120,"Text":"Ntibarekuriwe abantu bo mugisagara c’IMadinat hamwe n’abanyagihugu baho baba hambavu yabo, kuguma inyuma y’intumwa y’Imana canke bikunde kumitima yabo gusumba umutima w’intumwa y’Imana, ivyo nukubera yuko atangorane bafise y’inyota canke ingorane iyariyo yose canke ikigoyi munzira y’Imana, kandi badahonyora munzira ishavuza abatemera Imana yabo y’ukuri, kandi batayiha umwansi uruhombo urwarirwo rwose atari uko gusa bandikirwa igikorwa ciza kubera ivyo bakora, mu vy’ukuri Imana ntiyonona impembo yabagira ineza"},{"SurahNumber":9,"VerseNumber":121,"Text":"Kandi ntibatanga mubitangwa ivyarivyo vyose vyaba bitoyi canke bininiya, kandi ntibarengana umwaba uwariwo wose atari uko bandikirwa kugira ngo Imana ibahembe impembo nziza kuvyo bahora bagira"},{"SurahNumber":9,"VerseNumber":122,"Text":"Kandi ntivyari kuba, kuba Isilamu ngo basohoke bose uko bangana, mugabo nikuki hatosohoka umurwi umwe womubwoko bwo muribo ngo ugende kwiga neza inyigisho z’idini ry’Imana hanyuma ugende kwimenyereza ubumenyi bw’idini n’ugutuza abagenzi babo nibagaruka kugira ngo bashobore kubagabisha"},{"SurahNumber":9,"VerseNumber":123,"Text":"Mwebwe mwemeye Imana yanyu y’ukuri, nimurwane nabarya batemera Imana yabo y’ukuri bari hafi yanyu, hanyuma baze basange kuri mwebwe hari ibikomeye kuri mwebwe, kandi mumenye yuko Imana iri kumwe n’abayitinya"},{"SurahNumber":9,"VerseNumber":124,"Text":"Mugihe hamanuwe igisomwa c’amajambo y’Imana matagatifu, harimwo bamwe muribo bavuga bati:- ni nde muri mwebwe iki gisomwa camwongereje ukwemera kwiwe? nayo bamwe bemeye Imana yabo y’ukuri kirabongereza uko kwemera kwabo kandi bakanezerwa"},{"SurahNumber":9,"VerseNumber":125,"Text":"Nayo bamwe bafise ingwara mu mitima yabo, kibongereza amabi hejuru y’ayandi bari basanganywe, bagasandaba bari mubahakanyi bw’Imana y’ukuri"},{"SurahNumber":9,"VerseNumber":126,"Text":"Mbega ntibabona yuko bafise ibibazo rimwe canke kabiri, mumwaka hanyuma ntibasabe imbabazi canke ngo bibuke"},{"SurahNumber":9,"VerseNumber":127,"Text":"Mugihe hamanuwe igisomwa gishasha c’amajambo y’Imana matagatifu, baca barabana bamwe n’abandi, mbega hari uwubabona, hanyuma baca bahindukira biruka, n’Imana yarahinduye imitima yabo kubera yuko ari abantu badashaka gutegera"},{"SurahNumber":9,"VerseNumber":128,"Text":"Intumwa y’Imana yo mubwoko bwanyu bumwe vyaramutera agahinda kubibagora nukubitaho cane, kubemeye Imana yabo y’ukuri n’intungane naniyo nyene ikigongwe gihagije"},{"SurahNumber":9,"VerseNumber":129,"Text":"Nibaguma bahakana wewe nuvuge uti:- Imana yonyene izonyuzuriza kuko atayindi Mana isengwa atariyo yonyene gusa, kuko niyo nizeye kandi niyo muremyi w’inyegamo niniya cane"},{"SurahNumber":10,"VerseNumber":1,"Text":"Alif, Laam, Miiym, (Insiguro yizi ndome hamwe n’uwufise ubumenyi bwazo n’Imana yonyene gusa). Hanyuma aya n’amajambo y’Imana matagatifu ari muri iki gitabu gitagatifu gifise ubuhizi bukwiye"},{"SurahNumber":10,"VerseNumber":2,"Text":"Mbega n’igitangaro ku bantu yuko tweretse umuntu muribo yuko yotuza abantu nuguha abemeye Imana yabo y’ukuri inkuru nziza yuko bazoronka iteka rininiya imbere y’Umuremyi wabo, nabo baca bavuga bati:- ntivyari kuba ibi vyose atari uko ari ibihenda maso gusa"},{"SurahNumber":10,"VerseNumber":3,"Text":"Ntankeka Umuremyi wanyu n’Imana yo yaremye Amajuru n’Isi mukiringo c’imisi itandatu, hanyuma ica iganza hejuru y’inyegamo yayo, kuko niyo igira ivyayo vyose, rero ntawuzo sabira uwundi atari inyuma y’itegeko ryayo, iyi rero niyo Mana ariyo Muremyi wanyu, rero nimuyisenge yonyene gusa, mbega mwebwe ntimwibuka"},{"SurahNumber":10,"VerseNumber":4,"Text":"Kumana niho mwese muzosubirayo, iyi n’indagano y’Imana y’ukuri, mu vy’ukuri niyo yatanguje kurema ibiremwa vyose, kandi niyo izobagarura kugira ngo ibahembe kubera ubutungane bw’abemeye Imana yabo y’ukuri, hamwe n’ukugira ibikorwa vyiza, nayo abahakanye Imana yabo y’ukuri, abo bazoronka ibinyobwa vy’amazi y’amarike hamwe n’ibihano bibabaza cane kubera uko guhakana kwabo"},{"SurahNumber":10,"VerseNumber":5,"Text":"Imana niyo yagize Izuba ngo ribe ariyo mishwarara, n’Ukwezi nako kuba ariwo muco, hanyuma iwupimira ibituro kugira ngo mumenye igitigiri c’imyaka hamwe n’ibindi biharuro, Imana rero ntiyabiremye uko nyene atari k’ukuri, itandukanya aya majambo yayo y’ukuri kubantu bashaka gutahura"},{"SurahNumber":10,"VerseNumber":6,"Text":"Mu vy’ukuri mugukurikirana kw’Ijoro n’Umutaga, hamwe nivyo Imana yaremye biri mw’Ijuru no kw’Isi, hariho ibimenyetso kubantu bayitinya bimwe vy’ukuri"},{"SurahNumber":10,"VerseNumber":7,"Text":"Mu vy’ukuri bamwe badatinya guhura natwe, nukwemera ubuzima bwo ng’aha kw’Isi n’ukwihumuriza kuri ivyo, nabamwe batitaho kumajambo yacu"},{"SurahNumber":10,"VerseNumber":8,"Text":"Ubwicaro bwabo nubwo mumuriro udahera kubera ivyo bahora bagira"},{"SurahNumber":10,"VerseNumber":9,"Text":"Mu vy’ukuri bamwe bemeye Imana yabo y’ukuri nukugira ibikorwa vyiza, Umuremyi wabo azobarongora kubera ukwemera kwabo, kandi hazoca imbere yabo inzuzi, mumirima n’imigisha myiza ntangere"},{"SurahNumber":10,"VerseNumber":10,"Text":"Amasengesho yabo azobera mw’ijuru azoba arayo kuvuga ati:- ubutagatifu nirwawe ewe Mana n’indamutso zabo ziyo mw’ijuru nizukuvuga ziti:- amahoro y’Imana abe kuri twese, n’ibisabisho vyabo vyanyuma nivyo kuvuga biti:- dukengurukire Imana, Umuremyi w’ibiremwa vyose. N’amahayagizwa yose meza niyo akwiriye Imana, Umuremyi w’ibiremwa vyose"},{"SurahNumber":10,"VerseNumber":11,"Text":"Iyo Imana iha abantu ningoga na ningoga ishari nkuko bipfuza kuzanirwa amahirwe, ntankeka bari guhabwa uwo mwanya wabo, rero bamwe badatinya guhura natwe tubasiga mu buzimire bwabo batayaya hirya no hino nabi cane"},{"SurahNumber":10,"VerseNumber":12,"Text":"N’igihe umuntu ahuye n’ingorane aradusaba muburyo ubwaribwo bwose ashoboye, hanyuma aryamiye urubavu canke yicaye canke ahagaze, mugabo tumukuriyeho ivyo bibazo vyiwe, aca abigira nkuko atamye adutakambira ngo tumukurireho izo ngorane yari afise, uku rero niko basharijwe abantu barenga imbibe kuvyo bahora bagira"},{"SurahNumber":10,"VerseNumber":13,"Text":"Mu vy’ukuri twebwe turamaze guhonya abantu benshi imbere yanyu, mugihe bagira amabi yabo nugushikirwa n’intumwa zabo zifise n’ivyemezo biri k’umugaragaro, mugabo ntibigeze bemera nagatoyi, uko rero niko duhemba abantu bagira amabi"},{"SurahNumber":10,"VerseNumber":14,"Text":"Hanyuma tugira mwebwe kuba ari mwebwe mufata ibibanza vyabo inyuma yabo ngaha kw’Isi kugira ngo turabe ingene mukora"},{"SurahNumber":10,"VerseNumber":15,"Text":"Mugihe basomewe amajambo y’Imana matagatifu ari k’umugaragaro, bamwe badatinya guhura natwe bama bavuga bati:- nimuzane iyindi Qur’ani atari iyi canke muyihindure, wewe vuga uti:- Jewe sinshobora kuyihindura kugushaka kw’umutima wanje, kandi jewe sinkurikira atari ivyo neretswe kuri jewe, mu vy’ukuri jewe ndatinya yuko ninahakana Umuremyi wanje nzoronka ibihano vy’umusi mukuru"},{"SurahNumber":10,"VerseNumber":16,"Text":"Vuga yuko iyo Imana ibishaka jewe sinari kubasomera iyi Qur’ani ntagatifu kandi sinari kubamenyesha iyi Qur’ani, mugabo narabaye hagati yanyu kugihe kirekire imbere yibi vyose, none mwebwe ntimutegera"},{"SurahNumber":10,"VerseNumber":17,"Text":"None ni nde muhemu yahemukiye umutima wiwe gusumba uwandikira Imana ibintu vy’ububeshi n’uwuhakana amajambo yayo? Mu vy’ukuri ntantsinzi yabagira amabi ayariyo yose"},{"SurahNumber":10,"VerseNumber":18,"Text":"Nayo abasenga abatari Imana y’ukuri ataco badashobora kubagirira inabi iyariyo yose canke kubagirira akamaro akariko kwose, nabo bakavuga bati:- abo nibo badusabira imbere y’Imana yacu, wewe vuga uti:- mbega mubwira Imana itazi ibiri mw’ijuru canke kw’isi? Rero iri kure n’ukutishobora kwayo kandi iri n’iteka rihagije nabo bayigereranya n’ibindi bintu"},{"SurahNumber":10,"VerseNumber":19,"Text":"N’abantu ntibamyeho atari umurwi umwe gusa hanyuma uwo murwi waracanyemwo, rero iyo hataba ijambo ryabaye imbere yaho rivuye ku Muremyi wawe ntankeka urubanza rwabo rwari rwaramaze gucibwa hagati yabo muvyo batumvikanyeko"},{"SurahNumber":10,"VerseNumber":20,"Text":"Bavuga bati:- ni kuki hatamanuwe kuriwe mubivuye ku Muremyi wiwe nk’ibitangaro? Rero nawe vuga uti:- Ubumenyi bw’ibintu bitaboneka buri ku Mana, rero nimurindire nanje ndikumwe namwe mubarindira"},{"SurahNumber":10,"VerseNumber":21,"Text":"Mugihe abantu tubahonjesheje imigisha yacu nabo bari mungorane zabashikiye, mukanya baca batanguza ivyitwazo vy’amajambo yacu matagatifu, wewe nuvuge uti:- Imana iroroshe muguhindura ivyitwazo vyabo, mu vy’ukuri intumwa zacu zandika ivyo vyitwazo vyose bagira"},{"SurahNumber":10,"VerseNumber":22,"Text":"Imana yonyene niyo ibagendesha ngaha kw’Isi no mubiyaga naho mwoba muri mumato yanyu nayo agendeshwa n’umuyaga mwiza ubanezereza, mu mwanya umuyaga ukaze ubashikiye n’imikuba y’amazi nayo ikabashikira iturutse kumpande zose, bagatangura kwiyumvira yuko basatirijwe hose, mugihe baca basaba Imana bayitakambira hamwe n’ubwitonzi ntangere bavuga bati:- niwaturokora kuri ibi, ntankeka twebwe tuzoba turi mu bantu bakenguruka"},{"SurahNumber":10,"VerseNumber":23,"Text":"Mugabo Imana ibarokoye mumwanya baca bagira amanyama kuri iy’Isi ata kuri bafise, mwebwe bantu, amanyama yanyu azobahumira mwebwe nyene, kandi n’umunezero w’ubuzima bwo ngaha kw’Isi gusa, hanyuma ingaruka yanyu izoba iri iwacu, aha niho tuzobabwira ivyo mwahora mugira"},{"SurahNumber":10,"VerseNumber":24,"Text":"Mu vy’ukuri akarorero k’ubuzima bwo ng’aha kw’Isi ni nk’amazi twamanuye tuyakuye mubicu, hanyuma ibiterwa vyo ng’aha kw’Isi biribwa n’abantu hamwe n’ibikoko bivanzemwo navyo kugeza naho Isi ikwiza ubwiza bwayo n’ugushariza nabo nyene biyumviriye yuko aribo bafise ubushobozi hejuru yavyo mu mwanya itegeko ryacu ryarabashikiye mw’ijoro canke k’umutaga hanyuma tubigira nkakumwe bitabayeho nkuko bitabayeho n’ejo hahise, uku rero niko tubabwira aya majambo y’Imana matagatifu ku bantu biyumvira"},{"SurahNumber":10,"VerseNumber":25,"Text":"N’Imana ibahamagarira mungoro y’amahoro, kandi irongora uwo yishakiye munzira igororotse"},{"SurahNumber":10,"VerseNumber":26,"Text":"Bamwe bagize ineza bazoronswa ineza zabo n’umusesekara, n’inkungugu ntizizopfuka amaso yabo, kandi ntihazoboneka ibimaramare kuribo, abo nibo bantu bo mw’ijuru bazobayo mu buzima bwabo bwose"},{"SurahNumber":10,"VerseNumber":27,"Text":"Nabamwe bagize ibikorwa bibi, impembo y’ivyo bikorwa bibi nink’akarorero kavyo nyene, n’ibimaramare bizobashikira, kandi ntibazoba bafise uwushobora kubakingira n’ibihano vy’Imana, rero amaso yabo azoba afutswe n’ibimanyu vy’ijoro vy’umwijima muniniya, rero abo nibo bantu bo mumuriro udahera, ariho bazobayo mubuzima bwamisi yose"},{"SurahNumber":10,"VerseNumber":28,"Text":"N‘umusi tuzobegeranya bose hanyuma tubabwire bamwe bagereranya Imana n’ibindi bintu duti:- nimuhagarare kuruhande rwanyu hamwe nabamwe mwagereranije kuba basomambike banyu b’Imana hanyuma tubashire kuruhande rwabo, abo bagereranije abandi n’Imana bazovuga bati:- mwebwe ntimwamye mudusenga twebwe"},{"SurahNumber":10,"VerseNumber":29,"Text":"Imana yonyene irahagije kuba ariyo cabona kiri hagati yacu na mwebwe, mu vy’ukuri twebwe ntamakuru y’amasengesho yanyu twari tuzi"},{"SurahNumber":10,"VerseNumber":30,"Text":"Iyo umuntu wese yomenya ivyo yagize vyose, hanyuma bakazosubizwa ku Mana yabo, ariwe Muremyi wabo w’ukuri, hanyuma hakazozimangana bimwe bahora badukana navyo"},{"SurahNumber":10,"VerseNumber":31,"Text":"Vuga uti:- ni nde abaha imfashanyo ivuye mw’ijuru no kw’isi? Canke ni nde nyene amatwi n’amaso yanyu, kandi ni nde akura umuntu muzima mubasandavye nugukura uwasandavye mu bantu bazima? None ni nde agira ibi vyose? Nabo bazovuga bati:- n’Imana, rero wewe vuga uti:- mbega mwebwe ntimutinya"},{"SurahNumber":10,"VerseNumber":32,"Text":"Iyo niyo Mana Umuremyi wanyu w’ukuri, none n’ikihe kintu kiriho inyuma y’ukuri atari ubuzimire gusa, none mwebwe muhindukizwa hehe"},{"SurahNumber":10,"VerseNumber":33,"Text":"Uku niko ijambo ry’Umuremyi wawe rizobashikira bamwe biyonkoye, yuko batazo kwemera"},{"SurahNumber":10,"VerseNumber":34,"Text":"Vuga uti:- mbega hariho umwe muribo mugereranya n’Imana yatanguje kurema ibiremwa hanyuma ikazobigarura vuga uti:- n’Imana niyo yatanguje kurema ibiremwa vyose hanyuma niyo izo bigarura, none muhindurirwa hehe"},{"SurahNumber":10,"VerseNumber":35,"Text":"Vuga uti:- mbega hari muri abo mugereranya n’Imana ibarongora m’ukuri? Vuga uti:- Imana niyo irongora abantu m’ukuri, rero uwurongora abantu m’ukuri siwe ategerezwa cane gukurikirwa canke umwe atarongotse atari uwurongowe, mbega mubaye gute? None mutegeka gute"},{"SurahNumber":10,"VerseNumber":36,"Text":"Benshi muribo ntibakurikira ibintu n’ibindi atari amakenga gusa, nayo amakenga ntaco amaze imbere y’ukuri n’ikintu na gitoyi, mu vy’ukuri Imana niyo ifise ubumenyi bw’ibintu vyose mugira"},{"SurahNumber":10,"VerseNumber":37,"Text":"Ntibishoboka yuko iyi Qur’ani ntagatifu yoba yaranditswe kubinyoma kandi itavuye ku Mana, ahubwo n’amajambo yavuye ku Mana yemeza ivyabaye imbere yaho, kandi n’amajambo y’ibitabu vy’akahise, rero ntamakenga arimwo kandi n’amajambo yavuye kumuremyi w’abantu bose"},{"SurahNumber":10,"VerseNumber":38,"Text":"Mbega nibo bavuga yuko ariwe yayiyandikiye, vuga uti:- nimuzane kimwe mugisomwa kimeze nk’iki gisomwa, hanyuma muhamagare abo mushoboye kuronka dukuye mwo Imana yonyene gusa, nimwaba mwebwe muvugisha ukuri kwama"},{"SurahNumber":10,"VerseNumber":39,"Text":"Ahubwo barahakanye muvyo batazi vy’ukuri nuko kuri ntikwari bwabashikire namba haba k’ububeshi bwabo canke k’ukuri kwabo, uku rero niko kwabaye uguhahana kwababayeko imbere yabo, rero nimugende murabe amaherezo yabo bantu bahemukiye imitima yabo"},{"SurahNumber":10,"VerseNumber":40,"Text":"No muribo harimwo abemera iyi Qur’ani ntagatifu, n’abandi muribo batayemera, n’Umuremyi wawe arazi neza abononyi"},{"SurahNumber":10,"VerseNumber":41,"Text":"Nibabandanya n’uguhakana wewe n’uvuge uti:- Jewe ndafise ibikorwa vyanje namwe murafise ibikorwa vyanyu, mwebwe muri kure nivyo nkora, nanje ndikure yivyo mwebwe mukora"},{"SurahNumber":10,"VerseNumber":42,"Text":"Hari bamwe muribo bakwumviriza, rero woshobora kubumvisha abatumva naho badashaka gutegera"},{"SurahNumber":10,"VerseNumber":43,"Text":"Harimwo bamwe muribo bakwitegereza n’amaso yabo mbega woshobora kurongora impumyi nabo badashaka kubona"},{"SurahNumber":10,"VerseNumber":44,"Text":"Mu vy’ukuri Imana ntihemukira abantu bayo kukintu icarico cose, mugabo abantu nibo bahemukira imitima yabo"},{"SurahNumber":10,"VerseNumber":45,"Text":"N’umusi izobegerenya nkakumwe batabayeho ng’aha kw’Isi atari isaha imwe yonyene gusa y’umutaga, niho bazomenyana mu vy’ukuri abazohomba muri bamwe bahakanye yuko kutazohura n’Imana yabo kandi ntibazoba mubarongoka"},{"SurahNumber":10,"VerseNumber":46,"Text":"Nitwakwereka bimwe muvyo tubatuza canke tukwishe, ingaruka yabo izoba iwacu hanyuma Imana niyo cabona civyo bagira vyose"},{"SurahNumber":10,"VerseNumber":47,"Text":"N’abantu bose bamye bafise intumwa y’Imana, rero mugihe hashika intumwa yabo nuguciribwa urubanza ruri hagati yabo rw’ukuri nabo badahemukiwe"},{"SurahNumber":10,"VerseNumber":48,"Text":"Nabo bavuga bati:- niryari iryo sango rizobera nimwaba muvugisha ukuri"},{"SurahNumber":10,"VerseNumber":49,"Text":"Vuga uti:- ntaco ntunze kubera umutima wanje haba kucongirira inabi canke icongirira ineza mugabo Imana ibishatse abantu bose barafise ikiringo cabo kigeze ntikibatebesha n’isaha n’imwe canke ngo babe imbere yaco"},{"SurahNumber":10,"VerseNumber":50,"Text":"Vuga uti:- mubona gute nkiyo mwoshikirwa nivyo bihano vy’Imana mw’ijoro canke k’umurango, none nikuki bamwe bafise ibicumuro bahakana yuko vyobashikira ningoga na ningoga"},{"SurahNumber":10,"VerseNumber":51,"Text":"Bimaze kuba niho muzo kwemera? Mbega ubu niho mwemera kandi namwe mwamye mubihimiriza ngo bibe"},{"SurahNumber":10,"VerseNumber":52,"Text":"Hanyuma abahemukiye imitima yabo bazobabwira bati:- nimuhonje ibihano bizobagumako ataco muzorihwa, atari kuvyo mwahora mugira"},{"SurahNumber":10,"VerseNumber":53,"Text":"Barakubaza bati:- mbega ni vy’ukuri ivyo uvuga? Wewe vuga uti:- egome, ndarahiye ku Muremyi wanje yuko ari ivy’ukuri, namwe ntimushobora kunanira Imana"},{"SurahNumber":10,"VerseNumber":54,"Text":"Nihaba umuntu uwariwe wese yahemukiye umutima wiwe, akaba afise ibiri ngaha kw’isi, ntankeka yari gutanga ivyo afise vyose kugira ngo yikombore mugihe bazobona ibihano bibashikiye niho bazo kwihangana guhisha aho banyegeza ibibubakiyeko vy’agahinda hanyuma hazocibwa urubanza hagati yabo rw’ukuri kandi nabo ntibazo hemukirwa namba"},{"SurahNumber":10,"VerseNumber":55,"Text":"Ni mwumvirize, ntankeka ibiri mw’Ijuru no kw’Isi ni vy’Imana, kandi mwumvirize mu vy’ukuri indagano y’Imana ni y’ukuri mugabo benshi muribo ntavyo bazi"},{"SurahNumber":10,"VerseNumber":56,"Text":"Imana niyo rurema, kandi niyo yica, n’iwe niyo muzosubizwayo mwese"},{"SurahNumber":10,"VerseNumber":57,"Text":"Mwebwe bantu, mwarashikiwe n’ubutumwa buvuye ku Muremyi wanyu hamwe n’ihumure ry’imitima yanyu hamwe n’uburongozi buniniya n’imigisha kubemera Imana y’ukuri"},{"SurahNumber":10,"VerseNumber":58,"Text":"Vuga uti:- kubera impuhwe z’Imana n’imigisha yayo, rero nibanezerwe kuri ivyo, kuko ibi nivyo vyiza gusumba ivyo bariko baregeranya"},{"SurahNumber":10,"VerseNumber":59,"Text":"Vuga uti:- mbega mubona gute kuri yamigisha Imana yabamanuriye hanyuma mugira kuriyo ivyabujijwe n’ibindi navyo mubiha uburenganzira bwarekuriwe n’amategeko y’Imana, wewe vuga uti:- mbega Imana yarabarekuriye kugira ivyo canke muyadukirizako ububeshi gusa"},{"SurahNumber":10,"VerseNumber":60,"Text":"None n’uwuhe mwikeko wabamwe badukiza ku Mana ibintu vy’ububeshi kubera umusi w’imperuka, mu vy’ukuri Imana irafise imigisha myinshi iri hejuru y’abantu mugabo benshi muribo ntibayi kengurukira"},{"SurahNumber":10,"VerseNumber":61,"Text":"Ntugira umurimo mumirimo iyariyo yose, canke ntusoma muri iki gitabu gitagatifu ca Qur’ani, canke ntagikorwa mushobora kugira atari uko twebwe tuba turi ivyabona kuri mwebwe mugihe muriko murakorera kuri ivyo, rero ntakintu na kimwe kinyegezwa imbere y’umuremyi wawe naho coba gifise uburemere bungana n’akanyegeri naho koba kari kw’Isi canke mw’Ijuru, canke naho koba gatoyi gusumba ako kanyegeri canke kaniniya gusumba ako, nuko vyose biri mugitabu c’Imana kimenyesha ibiri k’umugaragaro"},{"SurahNumber":10,"VerseNumber":62,"Text":"Nimutegere neza mwebwe bakunzi b’Imana, ntimuzoba mufise ubwobwa canke ntimuzoba mufise agahinda"},{"SurahNumber":10,"VerseNumber":63,"Text":"Nabo nibamwe bemeye Imana yabo y’ukuri bakaba bayigamburukira"},{"SurahNumber":10,"VerseNumber":64,"Text":"Barafise ibikorwa vyiza mubuzima bwo ng’aha kw’isi no k’umusi w’imperuka, rero ntibahindagurika mumajambo y’Imana, uko rero niko gutsinda gukuru"},{"SurahNumber":10,"VerseNumber":65,"Text":"Kandi ntuterwe n’agahinda kubera amajambo yabo, mu vy’ukuri iteka ryose niry’Imana, niyo yumva kandi niyo ifise ubumenyi buhagije"},{"SurahNumber":10,"VerseNumber":66,"Text":"Nimwumvirize, ntankeka ibiri mw’Ijuru hamwe n’ibiri kw’Isi vyose nivy’Imana, na bamwe basenga ibitari Imana, ntibakurikira abo babagereranya atari ivyikeko gusa, kandi ntibavuga atari ububeshi gusa"},{"SurahNumber":10,"VerseNumber":67,"Text":"Niyo yabagiriye ijoro kugira ngo muruhukire mwo, n’umutaga w’umuco, mu vy’ukuri muri ibi vyose harimwo ibimenyetso ku bantu bumva"},{"SurahNumber":10,"VerseNumber":68,"Text":"Bavuga yuko Imana yigiriye ikibondo, nayo ikaba iri kure yivyo, kandi irikwijije, ibintu vyose ni rwiwe ibiri mumajuru n’ibiri kw’Isi, namwe ntavyemezo mufise kuri ivyo, mbega mwivugira gusa hejuru y’Imana kuvyo mutazi"},{"SurahNumber":10,"VerseNumber":69,"Text":"Vuga uti:- bamwe badukana ububeshi ku Mana y’ukuri abo ntatsinzi bafise"},{"SurahNumber":10,"VerseNumber":70,"Text":"N’amahirwe makeyi cane kuri iy’Isi, hanyuma iwacu niho hari ingaruka yabo, aho niho tuzoba honjesha ibihano bikaze kubera bwabuhakanyi bwabo"},{"SurahNumber":10,"VerseNumber":71,"Text":"Basomere inkuru y’intumwa y’Imana Nuhu (iii) mugihe yabwira abantu biwe ati:- mwebwe bantu banje niba ukuba kwanje namwe n’ukwibutsa kwanje kwaya majambo y’Imana matagatifu kubashavuza ntaco jewe nizeye Imana yanje gusa, namwe nimwegeranye ivyanyu vyose hamwe nabo mucuditse hamwe, nayo impanuro zanyu ntimuzinyegeze kuri mwebwe, hanyuma muze mubicishe kuri jewe kandi ntimumpe n’umwanya namutoyi"},{"SurahNumber":10,"VerseNumber":72,"Text":"Mugabo nimutemera naho, jewe sindabasaba impembo iyariyo yose, kuko impembo yanje ntayiriho atari ku Mana, nkaba nategetswe mbe ndimu bantu b’amahoro kuriyo"},{"SurahNumber":10,"VerseNumber":73,"Text":"Mugabo baramuhakanye natwe turamurokora hamwe nabo bari kumwe nawe mubwato, duca tubagira kuba aribo basigaye duca twibiza mumazi bamwe bahakanye amajambo yacu y’Imana matagatifu, rero nurabe ingene yabaye amaherezo yabo bantu batujijwe"},{"SurahNumber":10,"VerseNumber":74,"Text":"Hanyuma twarabarungikiye intumwa z’Imana nyinshi munyuma yiwe kubantu babo, nabo barabashikira bafise ivyemezo biri k’umugaragaro, mugabo ntibari mubemera muvyo bahakanye aho hambere, uko rero niko dutera ibidodo hejuru y’imitima y’abantu barenga imbibe zagenywe"},{"SurahNumber":10,"VerseNumber":75,"Text":"Hanyuma munyuma yabo twararungitse intumwa y’Imana Mussa (iii) hamwe n’intumwa y’Imana Haruna (iii) ngo bagende kwa Fir’auni hamwe n’abantu biwe b’abategetsi bakuru bakuru, bafise n’ivyemezo vyacu mugabo barishimye nukuba mu bantu biyonkoye"},{"SurahNumber":10,"VerseNumber":76,"Text":"Mugihe bashikirwa n’ukuri kuvuye iwacu, baciye bavuga bati:- ntankeka ubu n’uburozi bugaragara"},{"SurahNumber":10,"VerseNumber":77,"Text":"Intumwa y’Imana Mussa (iii) ivuga iti:- muvuga kubera ukuri mugihe kwabashikiye? Ubu n’uburozi? N’abarozi ntantsinzi bafise"},{"SurahNumber":10,"VerseNumber":78,"Text":"Bavuze bati:- mbega waje ngaha kugira ngo udukure muvyo twasanganye abavyeyi bacu bafise, rero kugira ngo ubutegetsi bube rwanyu kuri iy’Isi? Twebwe ntidushobora kubemera na gatoyi"},{"SurahNumber":10,"VerseNumber":79,"Text":"Fir’auni nawe yavuze ati:- nimunzanire abarozi bose bincabwenge"},{"SurahNumber":10,"VerseNumber":80,"Text":"Rero mugihe bashika babarozi, intumwa y’Imana Mussa (iii) yababwiye ati:- nimute hasi ivyo mushaka guta"},{"SurahNumber":10,"VerseNumber":81,"Text":"Bahejeje guta hasi, intumwa y’Imana Mussa (iii) yavuze iti:- ivyo bintu mwazanye n’uburozi, ubu rero Imana igomba ibereke ibinyoma mu vy’ukuri Imana ntishigikira ibikorwa vy’abononyi"},{"SurahNumber":10,"VerseNumber":82,"Text":"N’Imana izoshigikira ukuri kw’amajambo yayo naho bazoshavura abantu babi"},{"SurahNumber":10,"VerseNumber":83,"Text":"Ntibayemeye intumwa y’Imana Mussa (iii) atari bamwe mumiyabaga yomu bantu biwe kubera ugutinya uyo Fir’auni hamwe n’abategetsi babo kugira ngo ntibacurwe bufuni na buhoro, mu vy’ukuri Fir’auni yari umuntu w’amanyama muri ico gihugu, mu vy’ukuri niwe yari mubantu barenze akarimbi"},{"SurahNumber":10,"VerseNumber":84,"Text":"N’intumwa y’Imana Mussa (iii) yavuze iti:- bantu banje nimwaba mwebwe mwemeye Imana yanyu y’ukuri, nimuyizere yonyene nimwaba muri aba Isilamu b’ukuri"},{"SurahNumber":10,"VerseNumber":85,"Text":"Nabo bimwishura bati:- turizeye Imana yacu y’ukuri, ewe Muremyi wacu, ntudushire mu bantu bashizemwo ingorane nabo bahemukiye imitima yabo"},{"SurahNumber":10,"VerseNumber":86,"Text":"Kandi uturokore kumpuhwe zawe nabo bantu bahakana Imana yabo y’ukuri"},{"SurahNumber":10,"VerseNumber":87,"Text":"Twaramushikirije ubutumwa intumwa y’Imana Mussa (iii) hamwe na mwene wabo, yuko bokwubakira amazu abo bantu bo mugisagara canyu, kandi mugire izo nzu zanyu zibe ariyo masengero yanyu, kandi muhagarike amasengesho yanyu kandi mubashikirize inkuru nziza abemeye Imana yabo y’ukuri"},{"SurahNumber":10,"VerseNumber":88,"Text":"N’intumwa y’Imana Mussa (iii) yavuze iti :- Muremyi wacu, ni wewe wahaye Fir’auni hamwe n’abategetsi biwe ibisharizo n’amatungo menshi muri buno buzima bwo ng’aha kw’isi, Muremyi wacu uko niko batakaza abantu munzira yawe, Muremyi wacu nuhonye ayo matungo yabo yose, hanyuma urwanye imitima yabo kuko ntibazopfa bemeye namba kugeza aho bazobonera ibihano bibabaza cane"},{"SurahNumber":10,"VerseNumber":89,"Text":"Yaravumereye iti:- ivyo mwasavye biremerewe, rero nimutumbere neza, kandi ntimukurikire inzira zabamwe ataco bazi"},{"SurahNumber":10,"VerseNumber":90,"Text":"Twarabarenganije bene Israeri mukiyaga bari kumwe na Fir’auni hamwe n’ingabo ziwe baca babakurikira n’ubuhemu bw’imitima yabo hamwe n’ubwishime kugeza naho Fir’auni yibizwa mumazi nuguca avuga ati:- ndemeye yuko atayindi Mana y’ukuri itegerezwa gusegwa bimwe vy’ukuri atari irya bemera bene Israeri, nanje ndi mubagamburutsi b’Imana y’ukuri"},{"SurahNumber":10,"VerseNumber":91,"Text":"Ubu rero kowiyonkoye imbere yaha nuguca uba mu bantu b’abononyi"},{"SurahNumber":10,"VerseNumber":92,"Text":"Rero uno musi turakurokora hamwe n’umubiri wawe, kugira ngo ube ari ikimenyetso kubantu bazoza inyuma yawe, n’abantu benshi baribagiye ibi bimenyetso vyacu"},{"SurahNumber":10,"VerseNumber":93,"Text":"Munyuma twaraba teguriye bene Israeri uburaro bwiza n’ukubaha imigisha mvyiza, nabo ntibacanyemwo kugeza aho bashikirwa n’ubumenyi, mu vy’ukuri Umuremyi wawe azobacira urubanza ruzoba hagati yabo k’umusi w’imperuka kuvyo batahora bumvikanako"},{"SurahNumber":10,"VerseNumber":94,"Text":"Niwaba ufise amakenga kuri ivyo twakumanuriye rero nubaze bamwe basoma ibitabu imbere yawe, mu vy’ukuri ukuri kuramaze kugushikira kuvuye ku Muremyi wawe, rero ntube mubagira amakenga"},{"SurahNumber":10,"VerseNumber":95,"Text":"Kandi ntube muri bamwe bahakana ibimenyetso vy’Imana hanyuma ntuze ube mubantu bo muruhombo"},{"SurahNumber":10,"VerseNumber":96,"Text":"Mu vy’ukuri bamwe ijambo ry’Umuremyi wawe ryamaze kugaragara kuribo ntibazo kwemera nagatoyi"},{"SurahNumber":10,"VerseNumber":97,"Text":"Naho ibimenyetso ivyarivyo vyose bizoba shikira, nukugeza aho bazo kwibonera ibihano bibabaza"},{"SurahNumber":10,"VerseNumber":98,"Text":"Nikuki hatabayeho igisagara cemeye kugira ngo uko kwemera kwaho kubafashe, dukuyemwo abantu b’intumwa y’Imana Yunusu (iii) mugihe bemera Imana yabo y’ukuri, twaraba kuriyeho ibihano vy’ibimaramare mubuzima bwabo bwo ng’aha kw’Isi nukuba nezereza kukiringo kigufiya cane"},{"SurahNumber":10,"VerseNumber":99,"Text":"Iyo Umuremyi wawe ashaka, ntankeka bari kwemera uko bangana bose mubari ng’aha kw’isi, mbega wewe uzobategeka abantu kunguvu kugeza naho baba aba Isilamu"},{"SurahNumber":10,"VerseNumber":100,"Text":"Nta muntu n’umwe ashobora kwemera ivyarivyo vyose atari kw’itegeko ry’Imana nayo yegeka umwanda ngo ubashikire bamwe badakoresha ubwenge bwabo"},{"SurahNumber":10,"VerseNumber":101,"Text":"Vuga uti:- nimurabe, ikizoturuka gituruka kivuye mw’ijuru no kw’isi, n’ibi bimenyetso vyose hamwe n’amagabisho yose ataco bizofasha abantu batemera Imana yabo y’ukuri"},{"SurahNumber":10,"VerseNumber":102,"Text":"Rero barindiriye ikindi kintu nk’akarorero k’ijoro kubantu babayeho imbere yabo, wewe vuga uti:- rero nimurindire jewe ndikumwe namwe mu bantu barindiriye"},{"SurahNumber":10,"VerseNumber":103,"Text":"Hanyuma twararokoye intumwa zacu z’Imana hamwe nabamwe bemera Imana yabo y’ukuri, kubera uku kuri twebwe niho twabarokora abantu bemeye Imana yabo y’ukuri"},{"SurahNumber":10,"VerseNumber":104,"Text":"Vuga uti:- mwebwe bantu! Nimwaba mufise amakenga mw’idini ryanje, mumenye yuko jewe ntasenga abo mwebwe musenga aho gusenga Imana yonyene ibica, kandi nategetswe n’Imana ngo mbe ndi mu bantu bemera Imana y’ukuri"},{"SurahNumber":10,"VerseNumber":105,"Text":"Tumbereza amaso yawe munzira y’idini mugusukurira amasengesho y’Imana, kandi ntube mubagereranya Imana n’ibindi bintu"},{"SurahNumber":10,"VerseNumber":106,"Text":"Kandi ntusenge ibitari Imana, muri bamwe ataco bakumarira, canke ata nabi bakugirira, rero niwabigira gutyo uzoba uri mu bantu bahemukiye imitima yabo"},{"SurahNumber":10,"VerseNumber":107,"Text":"Imana ishatse ikagutako ingorane, ntawundi muntu ashobora kuzigukurako atariyo yonyene gusa, nayo kuri iyo migisha igushakiye ineza, nta muntu n’umwe ashobora kuyigusubizako iyo migisha yayo, rero iyishikana kuwo yishakiye mu bantu biwe beranda, nayo niyo ifise ikigongwe cinshi n’impuhwe zihagije"},{"SurahNumber":10,"VerseNumber":108,"Text":"Vuga uti:- mwa bantu mwe! Ukuri kwama kuramaze kubashikira kuvuye ku Muremyi wanyu, rero uwurongotse arongoka kubwiwe, n’uwuzimiye azimira kubwiwe, nanje sindi mubabacungera hejuru yanyu"},{"SurahNumber":10,"VerseNumber":109,"Text":"Nukurikire kuvyo weretswe, kandi wihangane kugeza aho Imana izotanga itegeko ryayo, nayo niyo nziza gusumba abaca manza bose"},{"SurahNumber":11,"VerseNumber":1,"Text":"Alif, Laam, Ra, (Insiguro yizi ndome hamwe n’uwufise ubumenyi bwazo n’Imana yonyene gusa). Iki n’igitabu amajambo yaco yateguwe neza, kandi atandukanywa neza kuva kwa nyene ubuhizi na nyene ubumenyi bw’ibintu vyose"},{"SurahNumber":11,"VerseNumber":2,"Text":"Kugira ngo ntimuze musenge atari Imana yonyene y’ukuri, mu vy’ukuri jewe kuri mwebwe ndi uwutuza hamwe n’umutanzi w’inkuru nziza mvuye kuriwe"},{"SurahNumber":11,"VerseNumber":3,"Text":"Kugira ngo musabe ikigongwe ku Muremyi wanyu, hanyuma musubire kuriyo, niyo izobanezereza kuminezero myiza kugeza kugihe cagenywe, kandi izoha impembo kwa nyene impembo ziwe, nimwahakana jewe ntinya kuri mwebwe ibihano vy’umusi mukuru"},{"SurahNumber":11,"VerseNumber":4,"Text":"Ingaruka yanyu niku Mana, nayo niyo nyene ububasha buri hejuru y’ibintu vyose"},{"SurahNumber":11,"VerseNumber":5,"Text":"Nimwumvirize, nibo banyegeza ibiri mumishaha yabo kugira ngo bayinyegeze Imana, nimwumvirize mugihe bipfutse impuzu zabo nayo niyo ifise ubumenyi bw’ivyo banyegeza hamwe n’ivyo baserura, mu vy’ukuri niyo nyene ubumenyi bw’ibiri mumishaha yabo"}]}