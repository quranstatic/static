{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"بزرگوار و دارای برکات بسیار، آن کسی که فرمانروائی (جهان هستی) از آن او است و او بر هر چیزی کاملاً قادر و توانا است"},{"SurahNumber":67,"VerseNumber":2,"Text":"همان کسی که مرگ و زندگی را پدید آورده است تا شما را بیازماید کدامتان کارتان بهتر و نیکوتر خواهد بود. او چیره و توانا، و آمرزگار و بخشاینده است"},{"SurahNumber":67,"VerseNumber":3,"Text":"آن که هفت آسمان را بالای یکدیگر و همآهنگ آفریده است. اصلاً در آفرینش و آفریده‌های خداوند مهربان خلل و تضادّ و عدم تناسبی نمی‌بینی (و بلکه هستی با تمام عظمتی که دارد، از انسجام و استحکام شگفت برخوردار است، و نظم و نظام عجیب و قوانین و روابط دقیق بر ذرّه ذرّه‌ی کائنات حکمفرما است). پس دیگر باره بنگر (و با دقّت جهان را وارسی کن) آیا هیچ گونه خلل و رخنه‌ای می‌بینی؟"},{"SurahNumber":67,"VerseNumber":4,"Text":"باز هم (دیده‌ی خود را بگشای و به عالم هستی بنگر و) بارها و بارها بنگر و ورانداز کن. دیده سرانجام فروهشته و حیران، و درمانده و ناتوان، به سویت باز می‌گردد"},{"SurahNumber":67,"VerseNumber":5,"Text":"ما آسمان نزدیک (به شما) را با چراغهائی (به نام ستارگان) آراسته‌ایم، و آنها را وسیله‌ی راندن اهریمنان ساخته‌ایم، و برای ایشان عذاب آتش سوزانی را آماده کرده‌ایم"},{"SurahNumber":67,"VerseNumber":6,"Text":"کسانی که به پروردگار خود ایمان نداشته باشند، عذاب دوزخ دارند، و چه بد جایگاهی است"},{"SurahNumber":67,"VerseNumber":7,"Text":"هر زمان که به دوزخ انداخته شوند، تنوره می‌زند و غُرّشی از آن می‌شنوند"},{"SurahNumber":67,"VerseNumber":8,"Text":"دوزخ از شدّت خشم (بر ایشان)، نزدیک است بترکد و پاره‌پاره شود. هر زمان که گروهی بدان انداخته می‌شوند، دوزخبانان از آنان می‌پرسند: آیا پیغمبر بیم دهنده‌ای به میان شما نیامده است (تا شما را از چنین روزی و وضعی بترساند؟)"},{"SurahNumber":67,"VerseNumber":9,"Text":"می‌گویند: آری! پیغمبران بیم دهنده‌ای به میان ما آمدند و ما دروغگویشان نامیدیم و گفتیم: خداوند به هیچ وجه چیزی را (به نام وحی، برای کسی) نفرستاده است، و شما دچار گمراهی بزرگی هستید"},{"SurahNumber":67,"VerseNumber":10,"Text":"و می‌گویند: اگر ما گوش شنوا می‌داشتیم، و یا عقل خود را به کار می‌گرفتیم، هرگز از زمره‌ی دوزخیان نمی‌گشتیم"},{"SurahNumber":67,"VerseNumber":11,"Text":"اینجا است که به گناه خود اعتراف می‌کنند. پس دوری (از رحمت خدا) بهره‌ی دوزخیان باد"},{"SurahNumber":67,"VerseNumber":12,"Text":"کسانی که در نهان، از پروردگار خود می‌ترسند، آمرزش و پاداش بزرگ و فراوانی دارند"},{"SurahNumber":67,"VerseNumber":13,"Text":"چه سخنان خود را آهسته گوئید و زمزمه کنید، وچه بلند گوئید و آشکار سازید، (برای خدا یکسان و عیان است). چرا که او کاملاً آگاه از اسرار و خفایای سینه‌ها است"},{"SurahNumber":67,"VerseNumber":14,"Text":"مگر کسی که (مردمان را) می‌آفریند (حال و وضع ایشان را) نمی‌داند، و حال این که او دقیق و باریک بین بس آگاهی است؟"},{"SurahNumber":67,"VerseNumber":15,"Text":"او کسی است که زمین را رام شما گردانیده است. در اطراف و جوانب آن راه بروید، و از روزی خدا بخورید. زنده شدن دوباره در دست او است"},{"SurahNumber":67,"VerseNumber":16,"Text":"آیا از کسی که در آسمان است، خود را در امان می‌دانید که دستور بدهد زمین بشکافد و شما را فرو ببرد، و آن گاه بلرزد و بجنبد و حرکت بکند؟"},{"SurahNumber":67,"VerseNumber":17,"Text":"یا این که از کسی که در آسمان است خود را در امان می‌دانید که طوفان شن بر شما گمارد (و شما را در زیر ریگهای روان دفن نماید؟). آن گاه خواهید دانست که تهدید من چگونه است"},{"SurahNumber":67,"VerseNumber":18,"Text":"کسانی که پیش از اینان بوده‌اند (آیات و پیغمبران مرا) تکذیب کرده‌اند، ببین که خشم و کینه‌ی من بر سر ایشان چه آورده است و چه کرده است؟"},{"SurahNumber":67,"VerseNumber":19,"Text":"آیا پرندگانی را نگاه نکرده‌اند که بالای سر آنان (در پروازند و) گاهی بالهای خود را گسترده و گاهی جمع می‌کنند؟! جز خداوند مهربان کسی آنها را (بر فراز آسمان) نگاه نمی‌دارد، چرا که او هر چیزی را می‌بیند (و می‌داند هر آفریده‌ای برای ادامه‌ی زندگی خود نیازمند چیست)"},{"SurahNumber":67,"VerseNumber":20,"Text":"آخر کدام اشخاص و افرادند که لشکر شمایند و جدای از خداوند مهربان به شما کمک می‌کنند و از شما مواظبت می‌نمایند؟! کافران گرفتار غرورند و بس"},{"SurahNumber":67,"VerseNumber":21,"Text":"یا این که چه کسانیند که اگر خداوند روزی خود را باز دارد بتوانند به شما روزی برسانند؟! اصلاً کافران در سرکشی و گریز پافشاری می‌کنند"},{"SurahNumber":67,"VerseNumber":22,"Text":"آیا آن کسی که نگونسار و بر رخساره راه می‌رود راهیاب‌تر است، یا کسی که بر پا ایستاده و درست در راه راست گام بر می‌دارد؟"},{"SurahNumber":67,"VerseNumber":23,"Text":"خدا کسی است که شما را (از عدم) آفریده است، و برای شما گوش و چشم و دل درست کرده است (که وسیله‌ی کار و سعادت شما هستند. امّا شما این نعمتها را) کمتر سپاسگزاری می‌کنید"},{"SurahNumber":67,"VerseNumber":24,"Text":"بگو: او کسی است که شما را در زمین تولید و تکثیر کرده و پخش و پراکنده نموده است، و در پیش او گرد آورده می‌شوید"},{"SurahNumber":67,"VerseNumber":25,"Text":"می‌گویند: اگر راست می‌گوئید، این وعده‌ای که می‌دهید، کی خواهد بود؟"},{"SurahNumber":67,"VerseNumber":26,"Text":"بگو: اطّلاع و آگاهی (از فرا رسیدن مجازات دنیوی و یا وقوع قیامت) متعلّق به خدا است و بس. من فقط و فقط بیم دهنده‌ی آشکاری هستم"},{"SurahNumber":67,"VerseNumber":27,"Text":"هنگامی که این وعده‌ی الهی را از نزدیک مشاهده کردند، چهره‌های کافران درهم و زشت می‌گردد، و بدیشان گفته می‌شود: این همان چیزی است که خود می‌خواستید (و در فرا رسیدن و دیدن آن شتاب می‌ورزیدید)"},{"SurahNumber":67,"VerseNumber":28,"Text":"بگو به من خبردهید اگر خداوند مرا و تمام کسانی را که با من هستند (و ایمان آورده‌اند) هلاک سازد، و یا به ما رحم نماید (و ما را فعلاً نکشد، به هر حال ما چه حال بمیریم و چه در آینده، اهل نجات هستیم). امّا چه کسی کافران را از عذاب دردناک (دوزخ می‌رهاند و) در پناه خود می‌دارد؟"},{"SurahNumber":67,"VerseNumber":29,"Text":"بگو: خدا مهربان است و بدو ایمان آورده‌ایم و بدو پشت بسته‌ایم، لذا خواهید دانست که چه کسی (از ما و شما) در گمراهی و سرگشتگی آشکاری است"},{"SurahNumber":67,"VerseNumber":30,"Text":"بگو: مرا خبر دهید، اگر آبهای (مورد استفاده‌ی) شما به زمین فرو رود، چه کسی می‌تواند آب روان در دسترس شما مردمان قرار دهد؟"},{"SurahNumber":68,"VerseNumber":1,"Text":"نون. سوگند به قلم! و قسم به چیزی که می‌نویسند"},{"SurahNumber":68,"VerseNumber":2,"Text":"در سایه‌ی نعمت و لطف پروردگارت، تو دیوانه نیستی"},{"SurahNumber":68,"VerseNumber":3,"Text":"تو دارای پاداش بزرگ و ناگسیختنی هستی"},{"SurahNumber":68,"VerseNumber":4,"Text":"تو دارای خوی سترگ (یعنی صفات پسندیده و افعال حمیده) هستی"},{"SurahNumber":68,"VerseNumber":5,"Text":"خواهی دید و خواهند دید"},{"SurahNumber":68,"VerseNumber":6,"Text":"که کدام یک از شما مبتلا به دیوانگی است (محمّد، یا شما کافران و مشرکان)"},{"SurahNumber":68,"VerseNumber":7,"Text":"پروردگار تو مسلّماً (از هر کس دیگری) بهتر می‌داند که چه کسی از راه او گمراه شده است، و چه کسی راهیاب است"},{"SurahNumber":68,"VerseNumber":8,"Text":"حال که چنین است، از تکذیب کنندگان اطاعت و پیروی مکن (و بر دعوت خود پایدار باش و به راه آنان مرو. اطاعت از ایشان گمراهی و بدبختی است)"},{"SurahNumber":68,"VerseNumber":9,"Text":"ایشان دوست می‌دارند که نرمش و سازش نشان دهی، تا آنان هم نرمش و سازش کنند (بدین امید که برخی از فرمانهای خدا را به خاطر آنان ترک کنی، و در بعضی از مسائل با ایشان همگام و همآهنگ شوی)"},{"SurahNumber":68,"VerseNumber":10,"Text":"از فرومایه‌ای که بسیار سوگند می‌خورد، پیروی مکن"},{"SurahNumber":68,"VerseNumber":11,"Text":"بسیار عیبجوئی که دائماً سخن‌چینی می‌کند"},{"SurahNumber":68,"VerseNumber":12,"Text":"بسیار مانع کار خیر، و تجاوز پیشه، و بزهکار است"},{"SurahNumber":68,"VerseNumber":13,"Text":"علاوه بر اینها درشتخوی و سنگین دل، و انگشت نما به بدیها است"},{"SurahNumber":68,"VerseNumber":14,"Text":"(آیا این همه زشتیها و پلشتیها) بدان خاطر است که دارا و دارای فرزندان است؟"},{"SurahNumber":68,"VerseNumber":15,"Text":"هنگامی که آیه‌های ما بر او خوانده می‌شود، می‌گوید: افسانه‌های پیشینیان است"},{"SurahNumber":68,"VerseNumber":16,"Text":"ما بر بینی او داغ (ننگ) می‌نهیم"},{"SurahNumber":68,"VerseNumber":17,"Text":"ما آنان را آزموده‌ایم، همان گونه که صاحبان باغ را آزموده‌ایم. هنگامی که سوگند یاد کردند که میوه‌های باغ را بامدادان (دور از انظار مردم) بچینند"},{"SurahNumber":68,"VerseNumber":18,"Text":"و هیچ چیز از آن بر جای نگذارند"},{"SurahNumber":68,"VerseNumber":19,"Text":"شب هنگام که آنان در خواب بودند، بلای بزرگ و فراگیری از جانب پروردگارت سراسر باغ را در بر گرفت"},{"SurahNumber":68,"VerseNumber":20,"Text":"و باغ (سوخت و) همچون شب (تاریک و سیاه) گردید"},{"SurahNumber":68,"VerseNumber":21,"Text":"سحرگاهان همدیگر را ندا در دادند"},{"SurahNumber":68,"VerseNumber":22,"Text":"اگر می‌خواهید میوه‌های خود را بچینید، صبح زود حرکت کنید و خویشتن را به کشتزار خود برسانید"},{"SurahNumber":68,"VerseNumber":23,"Text":"آنان پچ پچ کنان به راه افتادند (تا فقراء سخن ایشان را نشنوند و متوجّه آنان نشوند)"},{"SurahNumber":68,"VerseNumber":24,"Text":"نباید امروز بینوائی در باغ پیش شما بیاید"},{"SurahNumber":68,"VerseNumber":25,"Text":"بامدادان بدین قصد که می‌توانند (از ورود بینوایان به باغ) جلوگیری کنند و (ایشان را) باز دارند (به سوی باغ) روان شدند"},{"SurahNumber":68,"VerseNumber":26,"Text":"هنگامی که باغ را دیدند، گفتند: ما راه را گم کرده‌ایم! (این باغ ما نیست)"},{"SurahNumber":68,"VerseNumber":27,"Text":"(بعد از اندکی تأمّل، گفتند: ما درست آمده‌ایم و راه را گم نکرده‌ایم) بلکه ما محروم (از حاصل و بهره) هستیم. (ای وای ما! ما همه چیز خود را از دست داده‌ایم)"},{"SurahNumber":68,"VerseNumber":28,"Text":"نیکمردترین ایشان گفت: مگر من به شما نگفتم: چرا نباید به تسبیح و تقدیس خدا بپردازید؟"},{"SurahNumber":68,"VerseNumber":29,"Text":"گفتند: پروردگارمان پاک و منزّه است (از این که به کسی ستم کند). قطعاً ما (با انجام گناهان و ترک عبادات و خیرات، به خود) ستم کرده‌ایم"},{"SurahNumber":68,"VerseNumber":30,"Text":"پس به همدیگر رو کردند و زبان به سرزنش یکدیگر گشودند"},{"SurahNumber":68,"VerseNumber":31,"Text":"گفتند: وای بر ما! ما مردمان نافرمان و سرکشی بوده‌ایم (و زیر بار قانون خدا نرفته‌ایم، و به وظائف انسانی خود عمل نکرده‌ایم)"},{"SurahNumber":68,"VerseNumber":32,"Text":"امیدواریم پروردگارمان (باغی) بهتر از این باغ را به ما ارزانی دارد. ما (در کارهای خود تجدید نظر نموده‌ایم و از اعمال بد خویش دست کشیده‌ایم و) رو به سوی پروردگارمان کرده‌ایم"},{"SurahNumber":68,"VerseNumber":33,"Text":"عذاب (دنیوی خدا) این گونه است، و قطعاً عذاب آخرت سخت‌تر و بزرگتر (از این عذابهای دنیوی) است، اگر مردم متوجّه بوده و بدانند"},{"SurahNumber":68,"VerseNumber":34,"Text":"پرهیزگاران در نزد پروردگار خود، باغهای پر نعمت بهشت را دارند"},{"SurahNumber":68,"VerseNumber":35,"Text":"آیا فرمانبرداران را همچون گناهکاران یکسان می‌شماریم؟"},{"SurahNumber":68,"VerseNumber":36,"Text":"شما را چه می‌شود؟! چگونه داوری می‌کنید؟"},{"SurahNumber":68,"VerseNumber":37,"Text":"آیا شما کتابی (از جانب خدا) دارید که از روی آن (قوانین خدا را) می‌خوانید (و برابر آن حکم صادر می‌کنید؟)"},{"SurahNumber":68,"VerseNumber":38,"Text":"و شما آنچه را که بر می‌گزینید (و برابر آن داوری می‌کنید) در آن است؟"},{"SurahNumber":68,"VerseNumber":39,"Text":"یا با ما پیمانهائی بسته‌اید که تا روز قیامت به هر چه حکم کنید حق شما باشد؟"},{"SurahNumber":68,"VerseNumber":40,"Text":"از آنان بپرس، کدام یک از ایشان، ضامن چنین پیمانهائی است"},{"SurahNumber":68,"VerseNumber":41,"Text":"یا این که شریکهائی دارند (که همچون ایشان می‌اندیشند، و سردستگان و خطّ دهندگان ایشان بوده و از آنان حمایت و جانبداری می‌کنند؟). اگر راست می‌گویند، شرکاء (و رؤساء) خود را بیاورند (تا شهادت بر ضمانت خود را بدهند و بگویند که از مشرکان در محضر یزدان دفاع و حمایت خواهند کرد)"},{"SurahNumber":68,"VerseNumber":42,"Text":"روزی، هول و هراس به اوج خود می‌رسد، و کار سخت دشوار می‌شود. بدین هنگام از کافران و مشرکان خواسته می‌شود که سجده کنند و کرنش ببرند، امّا ایشان نمی‌توانند چنین کنند"},{"SurahNumber":68,"VerseNumber":43,"Text":"این در حالی است که چشمانشان (از خوف و وحشت و شرمندگی و شرمساری) به زیر افتاده است، و خواری و پستی وجود ایشان را فرا گرفته است. پیش از این نیز (در دنیا) بدان گاه که سالم و تندرست بودند به سجده بردن و کرنش کردن خوانده می‌شدند (و ایشان با وجود توانائی، سجده و کرنش نمی‌کردند)"},{"SurahNumber":68,"VerseNumber":44,"Text":"مرا واگذار با آنان که این کلام (آسمانی قرآن) را تکذیب می‌کنند. (من خود می‌دانم که با ایشان چه کار می‌کنم). ما آنان را اندک اندک به گونه‌ای که در نیابند و از راهی که متوجّه نشوند به سوی عذاب خواهیم کشاند"},{"SurahNumber":68,"VerseNumber":45,"Text":"و به آنان فرصت می‌دهم (و در عذابشان شتاب نخواهم کرد). نقشه و چاره‌جوئی من دقیق و استوار است (و کسی از آن رهائی ندارد)"},{"SurahNumber":68,"VerseNumber":46,"Text":"چه بسا تو از ایشان (در برابر تبلیغ رسالت، بدون این که ما بدانیم) مزدی خواسته‌ای و پرداخت آن برای آنان سنگین است (و از ادای آن در رنج هستند؟)"},{"SurahNumber":68,"VerseNumber":47,"Text":"یا این که اسرار غیب پیش ایشان است و آنان (آنچه را که می‌گویند از روی آن) می‌نویسند؟"},{"SurahNumber":68,"VerseNumber":48,"Text":"در برابر فرمان پروردگارت شکیبا باش (و در کار تبلیغ، مقاوم و استوار). و همسان یونس مباش که با دلی پر کینه و اندوه، خدا را به فریاد خواند (و خواهان تعجیل در عذاب قوم خود شد)"},{"SurahNumber":68,"VerseNumber":49,"Text":"اگر نعمت و رحمت پروردگارش به یاریش نشتافته و به دادش نرسیده بود (از شکم ماهی) حتماً به بیرون افکنده می‌شد و نکوهیده در بیابان برهوت رها می‌گردید"},{"SurahNumber":68,"VerseNumber":50,"Text":"پروردگارش (با پذیرش توبه‌اش مجدّداً) او را برگزید و از زمره‌ی شایستگانش کرد"},{"SurahNumber":68,"VerseNumber":51,"Text":"نزدیک است کافران هنگامی که آیات قرآن را می‌شنوند، تو را با چشمان (خیره و زل زده‌ی) خود به سر درآورند و هلاک سازند، و می‌گویند: او قطعاً دیوانه است"},{"SurahNumber":68,"VerseNumber":52,"Text":"در صورتی که قرآن جز اندرز و پند جهانیان و مایه‌ی بیداری و هوشیاری ایشان نیست"},{"SurahNumber":69,"VerseNumber":1,"Text":"رخداد راستین"},{"SurahNumber":69,"VerseNumber":2,"Text":"رخداد راستین چگونه رخدادی است؟"},{"SurahNumber":69,"VerseNumber":3,"Text":"تو چه می‌دانی رخداد راستین چگونه رخدادی است؟"},{"SurahNumber":69,"VerseNumber":4,"Text":"قوم ثمود و قوم عاد (رخداد راستین) درهم کوبنده را تکذیب کردند"},{"SurahNumber":69,"VerseNumber":5,"Text":"در نتیجه قوم ثمود با عذاب سرکش و سهمگین (صاعقه) نابود گشتند"},{"SurahNumber":69,"VerseNumber":6,"Text":"و قوم عاد به وسیله‌ی تندباد سرد و سرکش و پر سر و صدای ویرانگری نابود شدند"},{"SurahNumber":69,"VerseNumber":7,"Text":"خداوند چنین تندبادی را هفت شب و هشت روز پیاپی بر آنان گمارد. (اگر در آنجا می‌بودی) در این مدّت مردمان را می‌دیدی که روی زمین افتاده‌اند و انگار تنه‌های پوک و توخالی درختان خرمایند"},{"SurahNumber":69,"VerseNumber":8,"Text":"آیا کسی را می‌بینی که از ایشان بر جای مانده باشد"},{"SurahNumber":69,"VerseNumber":9,"Text":"فرعون و کسانی که پیش از او بودند، و همچنین اهالی شهرها و آبادیهای زیر و روشده‌ی (قوم لوط) مرتکب گناهان بزرگ شدند"},{"SurahNumber":69,"VerseNumber":10,"Text":"آنان با فرستاده‌ی پروردگارشان به مخالفت برخاستند، و خداوند ایشان را به سختی فرو گرفت (و به عذاب شدیدی گرفتار ساخت)"},{"SurahNumber":69,"VerseNumber":11,"Text":"ما بدان گاه که (در طوفان نوح) آب طغیان کرد (و از حدّ معمول فراتر رفت، نیاکان) شما را سوار کشتی کردیم"},{"SurahNumber":69,"VerseNumber":12,"Text":"تا آن (حادثه‌ی نجات مؤمنان و غرق شدن کافران، درس عبرتی و) مایه‌ی اندرزی، برای شما بوده و گوشهای شنوا آن را فرا گیرند و به خاطر سپرند"},{"SurahNumber":69,"VerseNumber":13,"Text":"هنگامی که یک دم در صور دمیده شود"},{"SurahNumber":69,"VerseNumber":14,"Text":"و زمین و کوهها از جا برداشته شوند و یکباره در هم کوبیده و متلاشی گردند"},{"SurahNumber":69,"VerseNumber":15,"Text":"بدان هنگام است که آن واقعه (ی بزرگ قیامت در جهان) رخ می‌دهد (و رستاخیز بر پا می‌شود)"},{"SurahNumber":69,"VerseNumber":16,"Text":"و آسمان از هم می‌شکافد و می‌پراکند، و در آن روز سست و نااستوار می‌گردد"},{"SurahNumber":69,"VerseNumber":17,"Text":"و فرشتگان در اطراف و کناره‌های آسمان (جدید آن روزی) قرار می‌گیرند، و در آن روز، هشت فرشته، عرش پروردگارت را بر فراز سر خود بر می‌دارند"},{"SurahNumber":69,"VerseNumber":18,"Text":"در آن روز (برای حساب و کتاب، به خدا) نموده می‌شوید، و (چه رسد به کارهای آشکارتان) چیزی از کارهای نهانیتان مخفی و پوشیده نمی‌ماند"},{"SurahNumber":69,"VerseNumber":19,"Text":"و امّا هر کس که نامه‌ی اعمالش به دست راست او داده شود، (فریاد شادی سر می‌دهد و) می‌گوید: (ای اهل محشر! بیائید) نامه‌ی اعمال مرا بگیرید و بخوانید"},{"SurahNumber":69,"VerseNumber":20,"Text":"آخر من می‌دانستم که (رستاخیزی در کار است و) من با حساب و کتاب خود رویاروی می‌شوم"},{"SurahNumber":69,"VerseNumber":21,"Text":"پس او در زندگی رضایت بخشی خواهد بود"},{"SurahNumber":69,"VerseNumber":22,"Text":"در میان باغ والای بهشت، جایگزین خواهد شد"},{"SurahNumber":69,"VerseNumber":23,"Text":"میوه‌های آن در دسترس است"},{"SurahNumber":69,"VerseNumber":24,"Text":"در برابر کارهائی که در روزگاران گذشته (ی دنیا) انجام می‌داده‌اید. بخورید و بنوشید، گوارا باد"},{"SurahNumber":69,"VerseNumber":25,"Text":"و امّا کسی که نامه‌ی اعمالش به دست چپش داده شود، می‌گوید: ای کاش هرگز نامه‌ی اعمالم به من داده نمی‌شد"},{"SurahNumber":69,"VerseNumber":26,"Text":"و هرگز نمی‌دانستم که حساب من چیست"},{"SurahNumber":69,"VerseNumber":27,"Text":"ای کاش پایان بخشِ عمرم، همان مرگ بود و بس"},{"SurahNumber":69,"VerseNumber":28,"Text":"دارائی من، مرا سودی نبخشید، و به درد (بیچارگی امروز) من نخورد"},{"SurahNumber":69,"VerseNumber":29,"Text":"قدرت من، از دست من برفت! (و دلیل و برهان من، پوچ و نادرست از آب درآمد)"},{"SurahNumber":69,"VerseNumber":30,"Text":"(خدا به فرشتگان نگهبان دوزخ دستور می‌فرماید:) او را بگیرید و به غل و بند و زنجیرش کشید"},{"SurahNumber":69,"VerseNumber":31,"Text":"سپس او را به دوزخ بیندازید"},{"SurahNumber":69,"VerseNumber":32,"Text":"سپس او را با زنجیری ببندید و بکَشید که هفتاد ذراع درازا دارد"},{"SurahNumber":69,"VerseNumber":33,"Text":"چرا که او به خداوند بزرگ ایمان نمی‌آورد"},{"SurahNumber":69,"VerseNumber":34,"Text":"و مردمان را به دادن خوراک به بینوا، تشویق و ترغیب نمی‌کرد"},{"SurahNumber":69,"VerseNumber":35,"Text":"لذا امروز در اینجا یار مهربانی ندارد"},{"SurahNumber":69,"VerseNumber":36,"Text":"و خوراکی هم ندارد مگر از زردابه و خونابه (ی دوزخیان)"},{"SurahNumber":69,"VerseNumber":37,"Text":"چنین خوراکی را جز بزهکاران نمی‌خورند"},{"SurahNumber":69,"VerseNumber":38,"Text":"سوگند می‌خورم به آنچه می‌بینید"},{"SurahNumber":69,"VerseNumber":39,"Text":"و سوگند می‌خورم به آنچه نمی‌بینید"},{"SurahNumber":69,"VerseNumber":40,"Text":"این (قرآن از سوی خدا آمده است و) گفتاری است (که) از (زبان) پیغمبر بزرگواری (به نام محمّد، پخش و تبلیغ می‌شود)"},{"SurahNumber":69,"VerseNumber":41,"Text":"و سخن هیچ شاعری نیست (چنان که شما گمان می‌برید. اصلاً) شما کمتر ایمان می‌آورید (و به دنبال حق و حقیقت می‌افتید)"},{"SurahNumber":69,"VerseNumber":42,"Text":"و گفته‌ی هیچ غیبگو و کاهنی نیست. اصلاً شما کمتر پند می‌گیرید (و یادآور حق و حقیقت می‌گردید، و درست و نادرست را فرق می‌نهید)"},{"SurahNumber":69,"VerseNumber":43,"Text":"(بلکه کلامی است که) از جانب پروردگار جهانیان نازل شده است"},{"SurahNumber":69,"VerseNumber":44,"Text":"اگر پیغمبر پاره‌ای سخنان را به دروغ بر ما می‌بست"},{"SurahNumber":69,"VerseNumber":45,"Text":"ما دست راست او را می‌گرفتیم"},{"SurahNumber":69,"VerseNumber":46,"Text":"سپس رگ دلش را پاره می‌کردیم"},{"SurahNumber":69,"VerseNumber":47,"Text":"و کسی از شما نمی‌توانست مانع (این کار ما در باره‌ی) او شود (و مرگ را از او باز دارد)"},{"SurahNumber":69,"VerseNumber":48,"Text":"مسلّماً قرآن پند و اندرز پرهیزگاران است"},{"SurahNumber":69,"VerseNumber":49,"Text":"ما قطعاً می‌دانیم که برخی از شما (قرآن را) تکذیب می‌کنند"},{"SurahNumber":69,"VerseNumber":50,"Text":"آخر قرآن، مایه‌ی حسرت و سبب اندوه کافران است"},{"SurahNumber":69,"VerseNumber":51,"Text":"قرآن، یقینِ راستین (و حق و حقیقت فرو فرستاده‌ی جهان آفرین) است"},{"SurahNumber":69,"VerseNumber":52,"Text":"حال که چنین است. با ذکر نام پروردگار بزرگوار خود، خدا را تسبیح و تقدیس کن"},{"SurahNumber":70,"VerseNumber":1,"Text":"خواستاری (از روی تمسخر) درخواست عذابی کرد که به وقوع می‌پیوندد"},{"SurahNumber":70,"VerseNumber":2,"Text":"(این عذاب) گریبانگیر کافران می‌گردد، و هیچ کس نمی‌تواند آن را از ایشان باز دارد"},{"SurahNumber":70,"VerseNumber":3,"Text":"از ناحیه‌ی خدائی به وقوع می‌پیوندد که صاحب درجات و مقامات عالی است"},{"SurahNumber":70,"VerseNumber":4,"Text":"فرشتگان و جبرئیل به سوی او (پر می‌کشند و) بالا می‌روند در مدّتی که پنجاه هزار سال (معمولی برای انسانها) طول می‌کشد"},{"SurahNumber":70,"VerseNumber":5,"Text":"صبر جمیل داشته باش (و جزع و فزع و یأس و نومیدی به خود راه مده)"},{"SurahNumber":70,"VerseNumber":6,"Text":"آنان آن روز را بعید و دور می‌دانند"},{"SurahNumber":70,"VerseNumber":7,"Text":"و ما آن را ممکن و نزدیک می‌دانیم"},{"SurahNumber":70,"VerseNumber":8,"Text":"روزی، آسمان، همسان فلز گداخته‌ای می‌شود"},{"SurahNumber":70,"VerseNumber":9,"Text":"و کوهها همسان پشم رنگین می‌گردد"},{"SurahNumber":70,"VerseNumber":10,"Text":"هیچ دوست صمیمی و خویشاوند نزدیکی، سراغ دوست صمیمی و خویشاوند نزدیکی را نمی‌گیرد و از او نمی‌پرسد"},{"SurahNumber":70,"VerseNumber":11,"Text":"(دوستان صمیمی و خویشاوندان نزدیک) به همدیگر نشان داده می‌شوند و معرّفی می‌گردند (امّا هر کس گرفتار کار خویشتن است، و هول و هراس بیش از آن است که کسی بتواند به دیگری بیندیشد. وضع چنان است که) شخص گناهکار آرزو می‌کند کاش می‌شد برای رهائی خود از عذاب آن روز، پسران خود را فدا سازد"},{"SurahNumber":70,"VerseNumber":12,"Text":"همچنین همسر و برادرش را"},{"SurahNumber":70,"VerseNumber":13,"Text":"همچنین فامیل و قبیله و عشیره‌ای که او را در پناه خود می‌گرفتند"},{"SurahNumber":70,"VerseNumber":14,"Text":"و حتّی تمام کسانی را که در روی زمین هستند (همگی را فدا کند) تا این که مایه‌ی نجاتش شود"},{"SurahNumber":70,"VerseNumber":15,"Text":"هرگز! (این تمنّاها و آرزوها بر آورده نمی‌گردد، و هیچ فدیه و فدائی پذیرفته نمی‌شود). این، آتش سوزان و سراپا شعله (ی دوزخ) است"},{"SurahNumber":70,"VerseNumber":16,"Text":"پوست بدن را می‌کند و با خود می‌برد"},{"SurahNumber":70,"VerseNumber":17,"Text":"به سوی خود می‌خواند (و نام می‌برد) کسی را که پشت (به فرمان خدا) کرده است و (از اطاعت او) روی‌گردان بوده است"},{"SurahNumber":70,"VerseNumber":18,"Text":"و دارائی را جمع آورده است و در خزینه‌ها نگاهداری کرده است (و در خیرات و حسنات آن را مصرف ننموده است)"},{"SurahNumber":70,"VerseNumber":19,"Text":"آدمی کم‌طاقت و ناشکیبا، آفریده شده است"},{"SurahNumber":70,"VerseNumber":20,"Text":"هنگامی که بدی بدو رو می‌کند، سخت بی‌تاب و بیقرار می‌گردد"},{"SurahNumber":70,"VerseNumber":21,"Text":"و زمانی که خوبی بدو رو می‌کند، سخت (از حسنات و خیرات دست باز می‌دارد و) دریغ می‌ورزد"},{"SurahNumber":70,"VerseNumber":22,"Text":"مگر نمازگزاران"},{"SurahNumber":70,"VerseNumber":23,"Text":"نمازگزارانی که همیشه نماز خود را به موقع می‌خوانند و بر آن مداومت و مواظبت دارند"},{"SurahNumber":70,"VerseNumber":24,"Text":"همان کسانی که در دارائی ایشان سهم مشخّصی است"},{"SurahNumber":70,"VerseNumber":25,"Text":"برای دادن به گدا و بی‌چیز"},{"SurahNumber":70,"VerseNumber":26,"Text":"آن کسانی که به روز جزا و سزا ایمان دارند"},{"SurahNumber":70,"VerseNumber":27,"Text":"کسانی که از عذاب پروردگارشان بیمناک و ترسانند"},{"SurahNumber":70,"VerseNumber":28,"Text":"آخر، عذاب پروردگارشان امان نمی‌دهد (کسی را که در آن بیفتد)"},{"SurahNumber":70,"VerseNumber":29,"Text":"و آن کسانی که عورت خود را محافظت می‌دارند"},{"SurahNumber":70,"VerseNumber":30,"Text":"مگر از زنان و کنیزان خود، که در این صورت لومه و سرزنشی بر ایشان نیست"},{"SurahNumber":70,"VerseNumber":31,"Text":"آنان که فراتر از این را بطلبند، متعدّی و متجاوز بشمارند (و از حلال به حرام گرائیده‌اند)"},{"SurahNumber":70,"VerseNumber":32,"Text":"و کسانی که امانتدار بوده و نگاهدارنده‌ی عهد و پیمان خود هستند"},{"SurahNumber":70,"VerseNumber":33,"Text":"و کسانی که گواهیهائی را که باید بدهند، چنان که باید اداء می‌کنند (و شهادت لازم را پنهان و کتمان نمی‌کنند)"},{"SurahNumber":70,"VerseNumber":34,"Text":"و کسانی که مواظب و مراقب (اوقات و ارکان) نمازهای خود می‌باشند"},{"SurahNumber":70,"VerseNumber":35,"Text":"آنان (که دارای چنین صفاتی باشند) در باغهای بهشت مورد احترام و اکرام هستند"},{"SurahNumber":70,"VerseNumber":36,"Text":"کافران را چه شده است که به سوی تو شتابان می‌آیند (و گردن می‌کشند و به سخنان تو گوش فرا می‌دهند؟)"},{"SurahNumber":70,"VerseNumber":37,"Text":"دسته دسته، در راست و چپ (تو حلقه می‌زنند و) قرار می‌گیرند"},{"SurahNumber":70,"VerseNumber":38,"Text":"آیا هر یک از ایشان امیدوارند که به بهشت پر نعمت وارد شوند (چرا که خویشتن را در پیشگاه خدا بالاتر و گرامی‌تر از مؤمنان می‌دانند؟)"},{"SurahNumber":70,"VerseNumber":39,"Text":"هرگز! (این همه غرور بیجا چیست؟). ما ایشان را از چیزی که خودشان می‌دانند (از قطره‌ی آب گندیده و بدبوئی، منی نام) آفریده‌ایم"},{"SurahNumber":70,"VerseNumber":40,"Text":"سوگند به پروردگار خاورها و باخترها که توانائیم"},{"SurahNumber":70,"VerseNumber":41,"Text":"توانائیم بر این که جای ایشان را به کسانی بدهیم که از آنان بهترند، و ما هیچ وقت مغلوب و شکست خورده نخواهیم بود"},{"SurahNumber":70,"VerseNumber":42,"Text":"آنان را به حال خود واگذار تا به باطل خود فرو روند و به بازیچه بنشینند، تا زمانی که به روزی می‌رسند که بدیشان وعده داده شده است، (آن وقت می‌دانند که چه کار کرده‌اند)"},{"SurahNumber":70,"VerseNumber":43,"Text":"آن روزی که از گورها شتابان بیرون می‌شوند، گوئی که به سوی بتهایشان می‌دوند"},{"SurahNumber":70,"VerseNumber":44,"Text":"در حالی که چشمانشان (از هول و هراس) به زیر افتاده است، و خواری و پستی ایشان را فرو گرفته است. (بدیشان گفته می‌شود:) این همان روزی است که به شما وعده داده می‌شد"},{"SurahNumber":71,"VerseNumber":1,"Text":"ما نوح را به سوی قومش فرستادیم (و بدو دستور دادیم) که قوم خود را (از عذاب خدا) بترسان، پیش از آن که عذاب دردناکی به سراغ ایشان بیاید"},{"SurahNumber":71,"VerseNumber":2,"Text":"گفت: ای قوم من! من برای شما بیم دهنده‌ی روشن و روشنگرم"},{"SurahNumber":71,"VerseNumber":3,"Text":"خدا را بپرستید، و از او بترسید، و از من فرمانبرداری کنید"},{"SurahNumber":71,"VerseNumber":4,"Text":"(اگر دعوت مرا بپذیرید) خداوند گناهان شما را می‌آمرزد، و تا اجل نهائی مرگ شما را به تأخیر می‌اندازد. امّا اگر متوجّه باشید، هنگامی که اجل نهائی الهی فرا رسد، تأخیر پیدا نمی‌کند"},{"SurahNumber":71,"VerseNumber":5,"Text":"نوح گفت: پروردگارا! من قوم خود را شب و روز (به سوی ایمان به تو) فرا خوانده‌ام"},{"SurahNumber":71,"VerseNumber":6,"Text":"امّا دعوت و فرا خواندنم تنها بر گریز ایشان افزود"},{"SurahNumber":71,"VerseNumber":7,"Text":"من هر زمان که ایشان را دعوت کرده‌ام تا (ایمان بیاورند و) تو آنان را بیامرزی، انگشتهای خود را به گوشهایشان فرو کرده‌اند (تا ندای حق را نشنوند) و جامه‌هایشان را بر سر کشیده‌اند (تا قیافه‌ی مرا نبینند) و (در فسق و فجور و ظلم و زور بیشتر فرو رفته‌اند و بر کفر) پافشاری کرده‌اند و سخت سرکشی نموده و بزرگی فروخته‌اند"},{"SurahNumber":71,"VerseNumber":8,"Text":"سپس من آنان را آشکارا و با صدای بلند (به یکتاپرستی و ایمان راستین) دعوت کرده‌ام"},{"SurahNumber":71,"VerseNumber":9,"Text":"گذشته از این، به گونه‌ی علنی و (جمعی)، و به صورت نهانی (و فردی، دعوت آسمانی را) بدیشان رسانده‌ام"},{"SurahNumber":71,"VerseNumber":10,"Text":"و بدیشان گفته‌ام: از پروردگار خویش طلب آمرزش کنید که او بسیار آمرزنده است (و شما را می‌بخشاید)"},{"SurahNumber":71,"VerseNumber":11,"Text":"(اگر چنین کنید) خدا از آسمان بارانهای پر خیر و برکت را پیاپی می‌باراند"},{"SurahNumber":71,"VerseNumber":12,"Text":"و با اعطاء دارائی و فرزندان، شما را کمک می‌کند و یاری می‌دهد، و باغهای سرسبز و فراوان بهره‌ی شما می‌سازد، و رودبارهای پر آب در اختیارتان می‌گذارد"},{"SurahNumber":71,"VerseNumber":13,"Text":"شما را چه می‌شود که برای خدا عظمت و شکوهی قائل نیستید؟"},{"SurahNumber":71,"VerseNumber":14,"Text":"در حالی که خدا شما را در مراحل مختلف خلقت به گونه‌های گوناگونی آفریده است (و در هر گام شما را رهبری و هدایت کرده، و به شما لطف و عنایت نموده است)"},{"SurahNumber":71,"VerseNumber":15,"Text":"مگر نمی‌بینید که خداوند چگونه هفت آسمان را یکی بالای دیگر آفریده است؟"},{"SurahNumber":71,"VerseNumber":16,"Text":"و ماه را در میان آنها تابان، و خورشید را چراغ (درخشان) کرده است؟"},{"SurahNumber":71,"VerseNumber":17,"Text":"خدا است که شما را از زمین به گونه‌ی شگفتی آفریده است"},{"SurahNumber":71,"VerseNumber":18,"Text":"سپس شما را به همان زمین بر می‌گرداند، و بعد شما را به گونه‌ی شگفتی (زنده می‌گرداند و) از زمین بیرون می‌آورد"},{"SurahNumber":71,"VerseNumber":19,"Text":"خداوند زمین را برای شما گسترده و فراخ کرده است"},{"SurahNumber":71,"VerseNumber":20,"Text":"تا از جاده‌های وسیع آن بگذرید"},{"SurahNumber":71,"VerseNumber":21,"Text":"نوح (بعد از یأس و نومیدی از ایشان به آستان الهی عرضه داشت و) گفت: پروردگارا! آنان از من نافرمانی کرده‌اند، و از کسانی پیروی نموده‌اند که اموال و اولادشان جز زیان و خسران (برای ایشان پدید نیاورده است و) بر آنان نیفزوده است"},{"SurahNumber":71,"VerseNumber":22,"Text":"(چنین رهبران گمراهی) نیرنگ بزرگی به کار برده‌اند"},{"SurahNumber":71,"VerseNumber":23,"Text":"به آنان گفته‌اند: معبودهای خود را وامگذارید، و وَدّ، سُواع، یَغوث، یعوق، و نَسر را رها نسازید"},{"SurahNumber":71,"VerseNumber":24,"Text":"و بدین وسیله بسیاری از مردم را گمراه ساخته‌اند! (پروردگارا! این خودخواهان گمراهند گمراه‌ترشان گردان) و جز گمراهی بر ستمکاران میفزا"},{"SurahNumber":71,"VerseNumber":25,"Text":"(سرانجام، همگی) به خاطر گناهانشان (در طوفان) غرق شدند، و به دوزخ در افتادند، و جز خدا برای خود یار و یاوری نیافتند (که بتواند از ایشان دفاع کند و از دوزخشان برهاند)"},{"SurahNumber":71,"VerseNumber":26,"Text":"نوح (به دعای خود ادامه داد و) گفت: پروردگارا! هیچ احدی از کافران را بر روی زمین زنده باقی مگذار"},{"SurahNumber":71,"VerseNumber":27,"Text":"که اگر ایشان را رها کنی، بندگانت را گمراه می‌سازند، و جز فرزندان بزهکار و کافرِ سرسخت نمی‌زایند و به دنیا نمی‌آورند"},{"SurahNumber":71,"VerseNumber":28,"Text":"پروردگارا! مرا، و پدر و مادرم را، و همه‌ی کسانی را که مؤمنانه و باورمندانه به خانه‌ی من در می‌آیند و سایر مردان و زنان با ایمان را بیامرز! و کافران را جز هلاک و نابودی میفزا"},{"SurahNumber":72,"VerseNumber":1,"Text":"(ای محمّد! به امت خود) بگو: به من وحی شده است که گروهی از پریان (به‌تلاوت قرآن من) گوش فرا داده‌اند و (پس از مراجعت به میان قوم خود، بدیشان) گفته‌اند: ما قرآن زیبا و شگفتی را شنیده‌ایم"},{"SurahNumber":72,"VerseNumber":2,"Text":"همگان را به راه راست رهنمود می‌سازد، و ما بدان ایمان آورده‌ایم (و دیگر از ایمان خود بر نمی‌گردیم و یکتاپرستی را در پیش می‌گیریم، و) کسی را انباز پروردگارمان نمی‌سازیم"},{"SurahNumber":72,"VerseNumber":3,"Text":"جلال و عظمت پروردگار ما والا است، او همسر و فرزندی بر نگرفته است"},{"SurahNumber":72,"VerseNumber":4,"Text":"نادانان ما درباره‌ی خداوند سخنان ناروائی می‌گفته‌اند"},{"SurahNumber":72,"VerseNumber":5,"Text":"و ما (پیش از این) چنین می‌پنداشتیم که آدمیان و پریان هرگز بر خدا دروغ نمی‌بندند (و از زبان خدا دروغ نمی‌گویند و بدو نسبتهای ناروائی - همچون داشتن زن و فرزند - نمی‌دهند)"},{"SurahNumber":72,"VerseNumber":6,"Text":"و کسانی از انسانها به کسانی از پریها پناه می‌آوردند، و بدین وسیله بر گمراهی و سرکشی ایشان می‌افزودند"},{"SurahNumber":72,"VerseNumber":7,"Text":"و (انسانهای کافر) گمان برده‌اند، همان گونه که شما (پریهای کافر) گمان برده‌اید، که خداوند هرگز کسی را پیغمبر نمی‌سازد، و کسی را دوباره زنده نمی‌گرداند"},{"SurahNumber":72,"VerseNumber":8,"Text":"ما قصد آسمان کردیم، و همه جای آن را پر از محافظان و نگهبانان نیرومند (ملائکه) و شهابها (ی سوزنده) یافتیم"},{"SurahNumber":72,"VerseNumber":9,"Text":"ما (پیش از این) در گوشه‌ها و کنارهای آسمان برای استراق سمع می‌نشستیم (و کسب خبر می‌کردیم) ولی اکنون هر کس بخواهد گوش فرا دهد، شهاب آماده‌ای را در کمین خود می‌یابد که به سوی او نشانه می‌رود"},{"SurahNumber":72,"VerseNumber":10,"Text":"ما نمی‌دانیم که آیا برای ساکنان زمین شرّ و بلا در نظر گرفته شده است، و یا این که پروردگارشان خیر و هدایت ایشان را خواسته است؟"},{"SurahNumber":72,"VerseNumber":11,"Text":"برخی از ما تسلیم فرمان خدا و پرهیزگارند، و بعضی از ما جز این، (یعنی نافرمان و بی‌دین). اصلاً ما فرقه‌ها و گروههای متفاوت و گوناگونی هستیم"},{"SurahNumber":72,"VerseNumber":12,"Text":"ما یقین داریم که هرگز نمی‌توانیم بر اراده‌ی خداوند در زمین غالب شویم، و نمی‌توانیم از پنجه‌ی قدرت او فرار کنیم. (بنابراین، وقتی که نه راه غلبه وجود دارد، و نه راه گریز، چاره‌ای جز تسلیم فرمان دادگرانه‌ی او نیست)"},{"SurahNumber":72,"VerseNumber":13,"Text":"ما هنگامی که رهنمود (قرآن را) شنیدیم، بدان ایمان آوردیم. هر کس که به پروردگارش ایمان بیاورد، نه از کاستی (پاداش) می‌ترسد، و نه از ستم (حاصل از افزودن بر بدیهایش)"},{"SurahNumber":72,"VerseNumber":14,"Text":"در میان ما، فرمانبرداران، و منحرفان و بیدادگرانند. آنان که فرمانبردارند، هدایت و خیر را برگزیده‌اند"},{"SurahNumber":72,"VerseNumber":15,"Text":"و امّا آنان که ستمگر و بیدادگرند، هیزم و هیمه‌ی دوزخ هستند"},{"SurahNumber":72,"VerseNumber":16,"Text":"اگر آدمیان و پریان بر راستای راه (یکتاپرستی و فرمانبرداری از اوامر و نواهی الهی) ماندگار بمانند، آب زیاد (و نعمت فراوان) بهره‌ی ایشان می‌گردانیم"},{"SurahNumber":72,"VerseNumber":17,"Text":"هدف این است که ما آنان را با این نعمت فراوان بیازمائیم، و هر کس از ذکر و یاد پروردگارش روی‌گردان گردد، او را به عذاب سخت و طاقت فرسائی داخل می‌گرداند"},{"SurahNumber":72,"VerseNumber":18,"Text":"مسجدها مختصّ پرستش خدا است، و (در آنها) کسی را با خدا پرستش نکنید"},{"SurahNumber":72,"VerseNumber":19,"Text":"(به من وحی شده است که) چون بنده‌ی خدا (محمّد) بر پای ایستاد (و شروع به نماز و خواندن قرآن در آن کرد) و به پرستش خداوند پرداخت، کافران پیرامون او تنگِ یکدیگر ازدحام کردند"},{"SurahNumber":72,"VerseNumber":20,"Text":"بگو: تنها پروردگارم را می‌پرستم و کسی را انباز او نمی‌کنم"},{"SurahNumber":72,"VerseNumber":21,"Text":"بگو: من نمی‌توانم هیچ گونه زیانی و سودی به شما برسانم، و به هیچوجه نمی‌توانم گمراهتان سازم یا هدایتتان دهم"},{"SurahNumber":72,"VerseNumber":22,"Text":"بگو: (اگر من از خدا نافرمانی کنم) هیچ کس مرا در برابر (خشم) خدا پناه نمی‌دهد، و پناهگاهی (برای حفظ خود از عذاب خدا) جز خدا نمی‌یابم"},{"SurahNumber":72,"VerseNumber":23,"Text":"لیکن (تنها کاری که می‌توانم بکنم) تبلیغ از سوی خدا، و رساندن پیامهای او است. هر کس از خدا و پیغمبرش نافرمانی کند، نصیب او آتش دوزخ است و جاودانه در آن می‌ماند"},{"SurahNumber":72,"VerseNumber":24,"Text":"(کافران همواره به استهزاء خود ادامه می‌دهند) تا زمانی که مشاهده خواهند کرد چیزی را که بدانان وعده داده شده است. آن گاه خواهند دانست که چه کسی (از کافر و مؤمن) یاورانش ناتوانتر، و شماره و تعدادش کمتر است"},{"SurahNumber":72,"VerseNumber":25,"Text":"بگو: (ای کافران!) من نمی‌دانم آیا چیزی که به شما وعده داده می‌شود، نزدیک است، یا این که پروردگارم زمان طولانی و زیادی را برای آن در نظر گرفته است"},{"SurahNumber":72,"VerseNumber":26,"Text":"داننده‌ی غیب خدا است، و هیچ کسی را بر غیب خود آگاه نمی‌سازد"},{"SurahNumber":72,"VerseNumber":27,"Text":"مگر پیغمبری که خدا از او خوشنود باشد. خدا (برای حفظ آن مقدار غیبی که او را از آن مطّلع می‌کند، از میان فرشتگان) محافظان و نگهبانانی در پیش و پس او روان می‌دارد"},{"SurahNumber":72,"VerseNumber":28,"Text":"تا خدا بداند که پیغمبران پیامهای پروردگارشان را رسانده‌اند، هر چند که خدا از همه‌ی چیزهائی که نزدیک ایشان است (و در درون و بیرون آنان است) کاملاً آگاه بوده و بدانها احاطه دارد، و هر چیزی را دانه‌دانه سرشماری کرده است و دقیقاً می‌داند"},{"SurahNumber":73,"VerseNumber":1,"Text":"ای جامه به خود پیچیده"},{"SurahNumber":73,"VerseNumber":2,"Text":"شب، جز اندکی (از آن) بیدار بمان"},{"SurahNumber":73,"VerseNumber":3,"Text":"نیمی از شب، یا کمی از نیمه بکاه (تا به یک سوم شب می‌رسد)"},{"SurahNumber":73,"VerseNumber":4,"Text":"یا بر نیمه‌ی آن بیفزا (تا به دو سوم شب می‌رسد) و قرآن را بخوان خواندنی (همراه با دقّت و تأمّل، و در ضمن شمرده و روشن)"},{"SurahNumber":73,"VerseNumber":5,"Text":"ما سخن (پر مسؤولیّت و پر دردسر و لبریز از تکالیف و وظائف) سنگینی را بر تو نازل خواهیم کرد (که قرآن است)"},{"SurahNumber":73,"VerseNumber":6,"Text":"عبادت شبانه، (افعال آن) مؤثّرتر و ماندگارتر، و اقوال (آن) درست‌تر و پابرجاتر است"},{"SurahNumber":73,"VerseNumber":7,"Text":"تو در روز، تلاش فراوان و طولانی‌داری (و به سبب اشتغال به امور زندگی و تبلیغ رسالت، فراغتی برای پرداختن به قرائت قرآن نخواهی داشت)"},{"SurahNumber":73,"VerseNumber":8,"Text":"نام پروردگارت را بِبَر، و از همه چیز بِبُر و بدو بپیوند (و در دلهای شب به نیایش و پرستش او بپرداز)"},{"SurahNumber":73,"VerseNumber":9,"Text":"یزدان، خداوندگار مشرِق و مغرب (و همه‌ی جهان هستی) است، و جز او معبودی نیست، پس تنها او را به عنوان کارساز و یاور برگیر و برگزین (و کار و بار خویش را بدو واگذار کن)"},{"SurahNumber":73,"VerseNumber":10,"Text":"در برابر چیزهائی که می‌گویند شکیبائی کن، و به گونه‌ی پسندیده از ایشان دوری کن"},{"SurahNumber":73,"VerseNumber":11,"Text":"مرا با ثروتمندانی واگذار که (تو را و رسالت آسمانی را دروغ می‌نامند و) تکذیب می‌دارند، و با آسودگی خاطر آنان را اندکی مهلت بده. (خود دانم و ایشان)"},{"SurahNumber":73,"VerseNumber":12,"Text":"نزد ما غل‌ها و زنجیرها و آتش سوزان دوزخ است"},{"SurahNumber":73,"VerseNumber":13,"Text":"و همچنین خوراک گلوگیری و عذاب دردناکی موجود است"},{"SurahNumber":73,"VerseNumber":14,"Text":"روزی، زمین و کوهها سخت به لرزش و جنبش درمی‌آید و (چنان کوهها در هم کوبیده می‌شود که) کوهها به توده‌های پراکنده و تپه‌های ریگ روان تبدیل می‌گردد"},{"SurahNumber":73,"VerseNumber":15,"Text":"(ای اهل مکّه!) ما پیغمبری را به سوی شما فرستاده‌ایم که (در روز قیامت) گواه بر شما است، همان گونه که به سوی فرعون پیغمبری را فرستاده بودیم"},{"SurahNumber":73,"VerseNumber":16,"Text":"فرعون با آن پیغمبر به مخالفت برخاست، و ما هم او را به سختی فرو گرفتیم (و به مجازات شدیدی گرفتار ساختیم)"},{"SurahNumber":73,"VerseNumber":17,"Text":"اگر کافر شوید، چگونه خود را از (عذاب شدید) روزی برکنار می‌دارید که (ترس و هراس آن) کودکان را پیر می‌سازد؟"},{"SurahNumber":73,"VerseNumber":18,"Text":"در آن روز آسمان (با همه‌ی قوّت و عظمتی که دارد، از خوف و هول قیامت) از هم شکافته می‌گردد. وعده‌ی خدا قطعاً به وقوع می‌پیوندد"},{"SurahNumber":73,"VerseNumber":19,"Text":"اینها اندرز و یادآوری است، هرکس که خواستار (استفاده‌ی از آنها) است، او راهی را به سوی پروردگار خود برمی‌گزیند (و خویشتن را به سعادت ابدی می‌رساند)"},{"SurahNumber":73,"VerseNumber":20,"Text":"پروردگارت می‌داند که تو و گروهی از کسانی که با تو هستند، نزدیک به دو سوم شب، یا نصف، و یا یک سوم آن را (نمی‌خوابید و به عبادت می‌پردازید و) به نماز می‌ایستید. خدا است که اوقات شب و روز را می‌داند و دقیقاً تعیین می‌کند. او می‌داند که شما نمی‌توانید (ساعات شب و روز را دقیقاً تعیین کنید و) حساب آن را داشته باشید، لذا (برای شما تخفیف قائل شد و) بر شما بخشید. پس آن مقدار از قرآن را (در نماز) بخوانید که برایتان میسّر است. خدا می‌داند که کسانی از شما بیمار می‌شوند، و گروهی دیگر برای جستجوی روزی و به دست آوردن نعمت خدا در زمین مسافرت می‌کنند، و دسته‌ی دیگر در راه خدا می‌جنگند. لذا آن مقدار که برایتان ممکن است و توانائی دارید (در نماز شبانه) قرآن بخوانید. نماز بگزارید، و زکات مال به در کنید، و قرض‌الحسنه به خدا دهید. هر خوبی و خیری را که برای خود پیشاپیش می‌فرستید، آن را نزد خداوند بهتر و با پاداش بیشتری خواهید یافت. از خدا آمرزش بخواهید، چرا که خدا آمرزگار و مهربان است"},{"SurahNumber":74,"VerseNumber":1,"Text":"ای جامه بر سر کشیده (و در بستر خواب آرمیده)"},{"SurahNumber":74,"VerseNumber":2,"Text":"برخیز و (مردمان را از عذاب یزدان) بترسان"},{"SurahNumber":74,"VerseNumber":3,"Text":"و تنها پروردگار خود را به بزرگی و کبریائی بستای (و تنها او را بزرگ بشمار)"},{"SurahNumber":74,"VerseNumber":4,"Text":"و جامه‌ی خویش را پاکیزه دار (و خویشتن را از آلودگیها پاک گردان)"},{"SurahNumber":74,"VerseNumber":5,"Text":"و از چیزهای کثیف و پلید دوری کن"},{"SurahNumber":74,"VerseNumber":6,"Text":"بذل و بخشش برای این مکن که افزون‌طلبی کنی. (بلکه برای رضای خدا احسان و صدقه و بذل و بخشش کن)"},{"SurahNumber":74,"VerseNumber":7,"Text":"و برای (خوشنودی و محض رضای) پروردگارت شکیبائی کن"},{"SurahNumber":74,"VerseNumber":8,"Text":"هنگامی که در صور دمیده می‌شود"},{"SurahNumber":74,"VerseNumber":9,"Text":"آن روز، روز سختی خواهد بود"},{"SurahNumber":74,"VerseNumber":10,"Text":"برای کافران آسان نخواهد بود (و بلکه پر مشقّت و دردسر خواهد بود)"},{"SurahNumber":74,"VerseNumber":11,"Text":"مرا واگذار با آن کسی که او را تک و تنها (و بدون دارائی و اموال و اولاد) آفریده‌ام"},{"SurahNumber":74,"VerseNumber":12,"Text":"و ثروت بسیاری بدو داده‌ام"},{"SurahNumber":74,"VerseNumber":13,"Text":"و پسرانی بدو داده‌ام که (همواره در پیش او آماده، و در مجالس برای خدمتگذاریش) حاضرند"},{"SurahNumber":74,"VerseNumber":14,"Text":"و (وسائل زندگی را) از هر نظر برای او فراهم ساخته‌ام (و بدو دم و دستگاه داده‌ام)"},{"SurahNumber":74,"VerseNumber":15,"Text":"گذشته از این (بدون شکر و سپاسی که بکند) امیدوار است که (بر نعمت و قدرتش) بیفزایم"},{"SurahNumber":74,"VerseNumber":16,"Text":"هرگز! (چنین نخواهد شد و بدانچه آرزو می‌کند نخواهد رسید). چرا که با آیات ما دشمن و ستیزه‌جو است"},{"SurahNumber":74,"VerseNumber":17,"Text":"به زودی او را به بالا رفتن از گردنه (ی مشکلات و معضلات زندگی) وامی‌دارم (و به سختیها و دشواریهای فراوان دچار می‌سازم)"},{"SurahNumber":74,"VerseNumber":18,"Text":"او (برای مبارزه‌ی با پیغمبر و قرآن) بیندیشید (و در نظر گرفت که چه بگوید و بکند) و نقشه و طرحی را (در ذهن خود) آماده ساخت"},{"SurahNumber":74,"VerseNumber":19,"Text":"مرگ بر او باد! چه نقشه‌ای که کشید و چه طرحی که ریخت؟"},{"SurahNumber":74,"VerseNumber":20,"Text":"باز مرگ بر او باد! چه نقشه‌ای که کشید و چه طرحی که ریخت؟"},{"SurahNumber":74,"VerseNumber":21,"Text":"باز هم نگریست و دقّت کرد"},{"SurahNumber":74,"VerseNumber":22,"Text":"سپس چهره در هم کشید و شتابگرانه اخم و تخم کرد"},{"SurahNumber":74,"VerseNumber":23,"Text":"بعد واپس رفت و گردن افراخت"},{"SurahNumber":74,"VerseNumber":24,"Text":"آن گاه گفت: این (کتاب قرآن نام) چیزی جز جادوی منقول (از پیشینیان و روایت شده از دیگران) نمی‌باشد"},{"SurahNumber":74,"VerseNumber":25,"Text":"این (چیزهائی که محمّد کلام آسمانی نام می‌دهد) چیزی جز سخن انسانها نیست"},{"SurahNumber":74,"VerseNumber":26,"Text":"هرچه زودتر او را داخل دوزخ می‌سازیم و بدان می‌سوزانیم"},{"SurahNumber":74,"VerseNumber":27,"Text":"تو چه می‌دانی که دوزخ چگونه است؟"},{"SurahNumber":74,"VerseNumber":28,"Text":"دوزخ نه می‌میراند و نابود می‌کند (تا انسان از دست آن با مرگ همیشگی راحت شود) و نه رها می‌سازد (تا انسان از دست آن بگریزد و نجات پیدا کند)"},{"SurahNumber":74,"VerseNumber":29,"Text":"پوست تن را به کلّی سیاه و دگرگون می‌سازد"},{"SurahNumber":74,"VerseNumber":30,"Text":"نوزده (فرشته) بر آن گمارده شده‌اند"},{"SurahNumber":74,"VerseNumber":31,"Text":"مأموران دوزخ را جز از میان فرشتگان برنگزیده‌ایم، و شماره‌ی آنان را نیز جز آزمایش کافران نساخته‌ایم. هدف این است که اهل کتاب یقین و اطمینان حاصل کنند (که آنچه قرآن درباره‌ی خازنان دوزخ می‌گوید، از طرف خدا است) و بر ایمان مؤمنان نیز بیفزاید، و اهل کتاب و مؤمنان (درباره‌ی حقّانیّت این کتاب آسمانی) تردید به خود راه ندهند، و کسانی که در دلشان بیماری (نفاق) است، و کافران بگویند: خدا مثلاً از بیان این (چنین عددی) چه می‌خواسته است؟ این گونه خداوند هرکس را بخواهد گمراه می‌سازد، و هرکس را بخواهد هدایت می‌بخشد. لشکرهای پروردگارت را جز او کسی نمی‌داند، و این جز اندرزی برای مردم نیست"},{"SurahNumber":74,"VerseNumber":32,"Text":"این چنین نیست که ایشان می‌پندارند! سوگند به ماه"},{"SurahNumber":74,"VerseNumber":33,"Text":"و سوگند به شب بدان گاه که پشت کند (و دامن برچیند و روی به رفتن آرد)"},{"SurahNumber":74,"VerseNumber":34,"Text":"و سوگند به صبح، چون (نقاب از چهره برگیرد، و پرده برافکند، و) روشن گردد"},{"SurahNumber":74,"VerseNumber":35,"Text":"دوزخ (یکی از مسائل مهمّ و حوادث عظیم، اصلاً) بلائی از بلاهای بزرگ است"},{"SurahNumber":74,"VerseNumber":36,"Text":"وسیله‌ی بیم دادن انسانها است"},{"SurahNumber":74,"VerseNumber":37,"Text":"برای کسانی از شما که می‌خواهند (به سوی خیرات و طاعات) پیش بروند، و یا کسانی که می‌خواهند (از خیرات و طاعات) عقب بکشند"},{"SurahNumber":74,"VerseNumber":38,"Text":"هرکسی در برابر کارهائی که کرده است (در دوزخ زندانی می‌گردد و) گروگان می‌شود"},{"SurahNumber":74,"VerseNumber":39,"Text":"مگر یاران سمت راستی (که مؤمنانند و خویشتن را با انجام نیکیها در جهان از عذاب یزدان رهانیده‌اند)"},{"SurahNumber":74,"VerseNumber":40,"Text":"آنان در باغهای بهشت بسر می‌برند، و (از دوزخیان) می‌پرسند"},{"SurahNumber":74,"VerseNumber":41,"Text":"از بزهکاران و گناهکاران (می‌پرسند)"},{"SurahNumber":74,"VerseNumber":42,"Text":"چه چیزهائی شما را به دوزخ کشانده است و بدان انداخته است؟"},{"SurahNumber":74,"VerseNumber":43,"Text":"می‌گویند: (در جهان) از زمره‌ی نمازگزاران نبوده‌ایم"},{"SurahNumber":74,"VerseNumber":44,"Text":"و به مستمند خوراک نمی‌داده‌ایم"},{"SurahNumber":74,"VerseNumber":45,"Text":"و ما پیوسته با باطلگرایان (هم‌نشین و هم‌صدا می‌شده‌ایم و به باطل و یاوه و عیبجوئی) فرو می‌رفته‌ایم"},{"SurahNumber":74,"VerseNumber":46,"Text":"و روز سزا و جزای (قیامت) را دروغ می‌دانسته‌ایم"},{"SurahNumber":74,"VerseNumber":47,"Text":"تا مرگ به سراغمان آمد"},{"SurahNumber":74,"VerseNumber":48,"Text":"دیگر شفاعت و میانجیگری شفاعت‌کنندگان و میانجیگران (اعم از فرشتگان و پیغمبران و صالحان) بدیشان سودی نمی‌بخشد"},{"SurahNumber":74,"VerseNumber":49,"Text":"چرا باید ایشان، از قرآن رویگردان شوند؟"},{"SurahNumber":74,"VerseNumber":50,"Text":"انگار آنان گورخران رمنده‌ای هستند"},{"SurahNumber":74,"VerseNumber":51,"Text":"گورخرانی که از شیر گریخته و رمیده باشند"},{"SurahNumber":74,"VerseNumber":52,"Text":"اصلاً هر یک از ایشان می‌خواهد که (از سوی خدا، جداگانه) نامه‌ی سرگشاده‌ای (که همه بتوانند آن را ببینند و بخوانند) بدو داده شود. (نامه‌ای که ابلاغ پیغمبری یکایک آنان باشد، یا دالّ بر صدق نبوّت پیغمبر اسلام باشد)"},{"SurahNumber":74,"VerseNumber":53,"Text":"نه چنین است (که ایشان می‌گویند و می‌خواهند)! اصلاً آنان از آخرت بیباک هستند"},{"SurahNumber":74,"VerseNumber":54,"Text":"نه چنین است (که ایشان درباره‌ی قرآن می‌اندیشند)! قرآن سراپا پند و اندرز و یاد و یادآوری است"},{"SurahNumber":74,"VerseNumber":55,"Text":"هرکس بخواهد، آن را یاد می‌کند (و می‌خواند و بدانچه در آن است عمل می‌کند)"},{"SurahNumber":74,"VerseNumber":56,"Text":"امّا (در عین حال پند گرفتن از آن، جز به مشیّت و توفیق الهی نیست) آنان اندرز نمی‌گیرند مگر این که خدا بخواهد. سزد که از (خشم) خدا دوری جست، و او را سزد که آمرزگاری کند (و بر دیگران ببخشاید)"},{"SurahNumber":75,"VerseNumber":1,"Text":"به روز قیامت سوگند"},{"SurahNumber":75,"VerseNumber":2,"Text":"و به نفس سرزنشگر سوگند! (که پس از مرگ زنده می‌گردید و رستاخیز حق است)"},{"SurahNumber":75,"VerseNumber":3,"Text":"آیا انسان می‌پندارد که ما استخوانهای (پوسیده و پراکنده‌ی) او را گرد نخواهیم آورد"},{"SurahNumber":75,"VerseNumber":4,"Text":"آری! (آنها را گرد می‌آوریم) ما حتّی می‌توانیم سر انگشتان او را (که یکی از دقائق اندام بدن است) کاملاً همسان خودش بیافرینیم (و به حال اوّل بازگردانیم)"},{"SurahNumber":75,"VerseNumber":5,"Text":"(انسان در قدرت خداوند بر گردآوردن استخوانها و زنده کردن مردگان تردیدی ندارد) بلکه هدف انسان (از انکار) این است که می‌خواهد در مدّت زمانی که در پیش دارد (تا زنده است) گناه کند"},{"SurahNumber":75,"VerseNumber":6,"Text":"می‌پرسند: روز قیامت کی خواهد بود؟"},{"SurahNumber":75,"VerseNumber":7,"Text":"(پاسخ ایشان این است:) هنگامی که چشمها (از شدّت هول و هراس) سراسیمه و آشفته می‌شود"},{"SurahNumber":75,"VerseNumber":8,"Text":"و ماه بی‌نور و روشنائی می‌گردد"},{"SurahNumber":75,"VerseNumber":9,"Text":"و خورشید و ماه گردآوری می‌گردد"},{"SurahNumber":75,"VerseNumber":10,"Text":"انسان در آن روز خواهد گفت: راه گریز کجا است؟ (گریز میسّر نیست)"},{"SurahNumber":75,"VerseNumber":11,"Text":"خیر! (اصلاً گریزگاهی در میان نیست، و گریز ممکن نیست و) هیچ گونه پناهگاهی وجود ندارد"},{"SurahNumber":75,"VerseNumber":12,"Text":"در آن روز، قرارگاه (بهشت و دوزخ) در دست پروردگار تو است"},{"SurahNumber":75,"VerseNumber":13,"Text":"در آن روز انسان را آگاه می‌سازند از چیزهائی که پیشاپیش فرستاده است و از چیزهائی که برجای گذاشته است"},{"SurahNumber":75,"VerseNumber":14,"Text":"اصلاً انسان خودش از وضع خود آگاه است (و وجودش شاهد و دلیل بر خویشتن است)"},{"SurahNumber":75,"VerseNumber":15,"Text":"در حالی که (به زبان) عذرهائی برای (دفاع از) خود می‌آورد"},{"SurahNumber":75,"VerseNumber":16,"Text":"(به هنگام وحی قرآن) شتابگرانه زبان به خواندن آن مَجُنبان (و آیات را عجولانه و آزمندانه تکرار مگردان)"},{"SurahNumber":75,"VerseNumber":17,"Text":"چرا که گردآوردن قرآن (در سینه‌ی تو) و (توانائی بخشیدن به زبان تو، برای) خواندن آن، کار ما است. (پس از ناحیه‌ی حفظ قرآن در میان دل و جان خود، و روان خواندن و درست تلاوت کردن آن با زبان خویش، نگران مباش)"},{"SurahNumber":75,"VerseNumber":18,"Text":"پس هرگاه ما قرآن را (توسّط جبرئیل بر تو) خواندیم، تو خواندن آن را (آرام و آهسته) پیگیری و پیروی کن. (وظیفه‌ی تو پیروی از تلاوت پیک وحی، و ابلاغ رسالت آسمانی است و بس)"},{"SurahNumber":75,"VerseNumber":19,"Text":"گذشته از اینها، (در صورتی که بعد از نزول آیات قرآن مشکلی پیدا کردی) بیان و توضیح آن بر ما است"},{"SurahNumber":75,"VerseNumber":20,"Text":"نه چنین است (که شما درباره‌ی معاد می‌پندارید)! اصلاً شما دنیای گذرا را دوست می‌دارید"},{"SurahNumber":75,"VerseNumber":21,"Text":"و آخرت را رها می‌سازید"},{"SurahNumber":75,"VerseNumber":22,"Text":"در آن روز چهره‌هائی شاداب و شادانند"},{"SurahNumber":75,"VerseNumber":23,"Text":"به پروردگار خود می‌نگرند"},{"SurahNumber":75,"VerseNumber":24,"Text":"و در آن روز، چهره‌هائی در هم کشیده و عَبوسند"},{"SurahNumber":75,"VerseNumber":25,"Text":"چرا که آنان می‌دانند که به بلا و عذاب کمرشکنی گرفتار می‌آیند"},{"SurahNumber":75,"VerseNumber":26,"Text":"چنین نیست که گمان می‌برند. هنگامی که جان به گلوگاه برسد"},{"SurahNumber":75,"VerseNumber":27,"Text":"(از طرف حاضران و اطرافیان سراسیمه و دستپاچه‌ی او، عاجزانه و مأیوسانه) گفته می‌شود: آیا کسی هست که (برای نجات او) افسون و تعویذی بنویسد؟"},{"SurahNumber":75,"VerseNumber":28,"Text":"و (محتضر) یقین پیدا می‌کند که زمان فراق فرا رسیده است"},{"SurahNumber":75,"VerseNumber":29,"Text":"ساق پائی به ساق پائی می‌پیچد و پاها جفت یکدیگر می‌گردد"},{"SurahNumber":75,"VerseNumber":30,"Text":"در آن روز، سوق (همگان) به سوی پروردگارت خواهد بود"},{"SurahNumber":75,"VerseNumber":31,"Text":"(انسانِ منکر معاد) هرگز نه زکاتی داده است و نه نمازی خوانده است"},{"SurahNumber":75,"VerseNumber":32,"Text":"بلکه راه تکذیب (حق و حقیقت) را در پیش گرفته است و (به فرمان خدا) پشت کرده است"},{"SurahNumber":75,"VerseNumber":33,"Text":"گذشته از این، مغرورانه و متکبّرانه (از کفر و عناد خود) نزد خانواده و کسانش برگشته است"},{"SurahNumber":75,"VerseNumber":34,"Text":"مرگ بر تو! مرگ"},{"SurahNumber":75,"VerseNumber":35,"Text":"باز هم، مرگ بر تو! مرگ"},{"SurahNumber":75,"VerseNumber":36,"Text":"آیا انسان (منکر معاد) می‌پندارد که او بیهوده به حال خود رها شود (و قوانین و مقرّرات الهی، و حساب و کتاب و سزا و جزای دنیوی و اخروی نداشته باشد؟)"},{"SurahNumber":75,"VerseNumber":37,"Text":"آیا او نطفه‌ی ناچیزی از منی نیست که (به رحم مادر) پرت و ریخته می‌گردد؟"},{"SurahNumber":75,"VerseNumber":38,"Text":"سپس به صورت خون لخته و دَلَمه‌ای درآمده است، و خداوند او را آفرینش تازه‌ای بخشیده است، و بعد اندام او را نظم و نظام و سر و سامان داده است؟"},{"SurahNumber":75,"VerseNumber":39,"Text":"و از این (انسان) دو صنف نر و ماده را ساخته و پرداخته است"},{"SurahNumber":75,"VerseNumber":40,"Text":"آیا چنین خدائی نمی‌تواند مردگان را زنده گرداند؟"},{"SurahNumber":76,"VerseNumber":1,"Text":"آیا (جز این است که) مدّت زمانی بر انسان (در شکم مادر، به گونه‌ی نطفه و جنین) گذشته است و او چیز قابل ذکر و شایسته‌ی توجّه نبوده است؟"},{"SurahNumber":76,"VerseNumber":2,"Text":"ما انسان را از نطفه‌ی آمیخته (از اسپرماتوزوئید و اوول) آفریده‌ایم، و چون او را (با وظائف و تکالیفی، بعدها) می‌آزمائیم، وی را شنوا و بینا، (به عبارت دیگر عاقل و دانا) کرده‌ایم"},{"SurahNumber":76,"VerseNumber":3,"Text":"ما راه را بدو نموده‌ایم، چه او سپاسگزار باشد یا بسیار ناسپاس"},{"SurahNumber":76,"VerseNumber":4,"Text":"ما برای کافران زنجیرها و غلّها و آتش فروزان دوزخ را آماده کرده‌ایم"},{"SurahNumber":76,"VerseNumber":5,"Text":"نیکان، جامهای شرابی را سر می‌کشند و می‌نوشند که آمیخته به کافور است"},{"SurahNumber":76,"VerseNumber":6,"Text":"(این جامها پر می‌شود از) چشمه‌ای که بندگان خدا از آن می‌نوشند و هرجا که بخواهند با خود روان می‌کنند و می‌برند"},{"SurahNumber":76,"VerseNumber":7,"Text":"(بندگانی که در جهان اعمال و اوصافی این چنین، در پیش می‌گرفتند:) به نذر خود وفا می‌کردند، و از روزی می‌هراسیدند که شرّ و بلای آن گسترده و فراگیر است"},{"SurahNumber":76,"VerseNumber":8,"Text":"و خوراک می‌دادند به بینوا و یتیم و اسیر، به خاطر دوست داشت خدا"},{"SurahNumber":76,"VerseNumber":9,"Text":"(به زبان حال، بدیشان می‌گویند:) ما شما را تنها به خاطر ذات خدا خوراک می‌دهیم، و از شما پاداش و سپاسگزاری نمی‌خواهیم"},{"SurahNumber":76,"VerseNumber":10,"Text":"ما (از عذاب) پروردگارمان می‌ترسیم؛ از (عذاب) روز بس ترشرو و سخت اخموئی (که قیامت نام دارد)"},{"SurahNumber":76,"VerseNumber":11,"Text":"به همین خاطر، خداوند آنان را از شرّ و بلای آن روز محفوظ می‌دارد، و ایشان را به خرّمی و شادمانی می‌رساند"},{"SurahNumber":76,"VerseNumber":12,"Text":"و در برابر صبری که نموده‌اند، خداوند بهشت و جامه‌ی ابریشمین را پاداششان می‌کند"},{"SurahNumber":76,"VerseNumber":13,"Text":"در بهشت بر تختهای زیبا و مجلّل تکیه می‌کنند، و نه (گرمای) آفتابی و نه سوز سرمائی در آنجا می‌یابند"},{"SurahNumber":76,"VerseNumber":14,"Text":"سایه‌های (درختان) بهشتی بر آنان فرو می‌افتد، و میوه‌های آنجا سهل‌الوصول و در دسترس است"},{"SurahNumber":76,"VerseNumber":15,"Text":"جامه‌های سیمین شراب و قدحهای بلورینِ می میانشان به گردش در می‌آید"},{"SurahNumber":76,"VerseNumber":16,"Text":"قدحهای بلورینی که از نقره‌اند. (خدمتکاران بهشتی) آنها را درست به اندازه‌ی لازم پیموده‌اند"},{"SurahNumber":76,"VerseNumber":17,"Text":"در آنجا از جامهای شرابی بدیشان می‌دهند که آمیزه‌ی آن زنجبیل است"},{"SurahNumber":76,"VerseNumber":18,"Text":"(این جامها پر می‌شوند از) چشمه‌ای که در بهشت است و سلسبیل نامیده می‌شود"},{"SurahNumber":76,"VerseNumber":19,"Text":"همواره نوجوانان جاودانه‌ای میانشان می‌گردند (و به خدمتشان می‌پردازند) که هرگاه ایشان را بنگری چنین می‌انگاری که مروارید غلتانند"},{"SurahNumber":76,"VerseNumber":20,"Text":"هنگامی که بنگری، در آنجا نعمت فراوانی و سرزمین فراخی و پادشاهی بزرگی را خواهی دید"},{"SurahNumber":76,"VerseNumber":21,"Text":"بر تن ایشان، لباسهای ابریشم نازک سبز و دیبای ضخیم است، و با دستبندها و النگوهای سیمین، زیب و زینت شده‌اند، و پروردگارشان بدیشان شراب پاک می‌نوشاند"},{"SurahNumber":76,"VerseNumber":22,"Text":"این (نعمتهای فراوان) پاداش (کارهای پسندیده‌ی دنیوی) شما است، و (بدین وسیله) از تلاش و کوشش شما قدردانی و سپاسگزاری می‌شود"},{"SurahNumber":76,"VerseNumber":23,"Text":"ما خودمان قرآن را به تدریج بر تو نازل کرده‌ایم"},{"SurahNumber":76,"VerseNumber":24,"Text":"حال که چنین است در طریق تبلیغ و اجرای احکام پروردگارت شکیبا باش، و از هیچ کدام از گناهکاران و بی‌دینانشان فرمانبرداری مکن"},{"SurahNumber":76,"VerseNumber":25,"Text":"بامدادان و شامگاهان نام پروردگارت را ورد زبان ساز"},{"SurahNumber":76,"VerseNumber":26,"Text":"و شبانگاهان برای خدا سجده و کرنش ببر، و در شب خیلی او را تسبیح و تقدیس کن"},{"SurahNumber":76,"VerseNumber":27,"Text":"این (کافران و مشرکان) زندگی زودگذر دنیا را دوست می‌دارند، و روز سخت و دشوار آخرت را پسِ پشت خود می‌افکنند"},{"SurahNumber":76,"VerseNumber":28,"Text":"ما ایشان را آفریده‌ایم و بندها و پیوندهای اندامشان را سفت بهم بسته و استوار داشته‌ایم، و هر وقت بخواهیم (ایشان را نابود می‌کنیم و) انسانهای دیگری را جایگزین آنان می‌سازیم"},{"SurahNumber":76,"VerseNumber":29,"Text":"این (آیه‌ها) اندرز و یادآوری (برای جهانیان) است، و هرکس که بخواهد (می‌تواند با استفاده از آن) راهی به سوی پروردگارش برگزیند، (راهی که او را به آمرزش و بهشت خدا می‌رساند)"},{"SurahNumber":76,"VerseNumber":30,"Text":"شما نمی‌توانید بخواهید، مگر این که خدا بخواهد. بی‌گمان خداوند بس آگاه و کاربجا است"},{"SurahNumber":76,"VerseNumber":31,"Text":"خداوند هرکس را بخواهد (مشمول رحمت خود می‌سازد و) به بهشت خویش داخل می‌گرداند، ولی برای ستمکاران عذاب دردناکی را فراهم ساخته است"},{"SurahNumber":77,"VerseNumber":1,"Text":"سوگند به آیه‌هائی که (توسّط جبرئیل، پیاپی بر محمّد) فرو فرستاده می‌شود! برای پخش خوبیها و نیکیها"},{"SurahNumber":77,"VerseNumber":2,"Text":"و سوگند به آیه‌هائی که (سائر ادیان را) سخت در هم نوردیده و منسوخ می‌کنند"},{"SurahNumber":77,"VerseNumber":3,"Text":"و سوگند به آیه‌هائی که (حکمت و هدایت را در دل جهانیان) به گونه‌ی گسترده‌ای پخش می‌کنند"},{"SurahNumber":77,"VerseNumber":4,"Text":"و سوگند به آیه‌هائی که (حق و باطل را) کاملاً از هم جدا می‌سازند"},{"SurahNumber":77,"VerseNumber":5,"Text":"و سوگند به آیه‌هائی که یاد (خدا) و پند و اندرز (آسمانی) را (به مردم) می‌رسانند"},{"SurahNumber":77,"VerseNumber":6,"Text":"برای (اتمام حجّت با بندگان و رفع) عذر، و بیم دادن (ایشان از عذاب)"},{"SurahNumber":77,"VerseNumber":7,"Text":"قطعاً چیزی که از آن بیم داده می‌شوید (و قیامت نام دارد) به وقوع می‌پیوندد"},{"SurahNumber":77,"VerseNumber":8,"Text":"هنگامی که ستارگان محو و تاریک می‌گردند"},{"SurahNumber":77,"VerseNumber":9,"Text":"و هنگامی که آسمان شکافته می‌گردد"},{"SurahNumber":77,"VerseNumber":10,"Text":"و هنگامی که کوهها برکنده و پراکنده می‌گردند"},{"SurahNumber":77,"VerseNumber":11,"Text":"و هنگامی که برای پیغمبران تعیین وقت می‌گردد (تا برای ادای شهادت بر ملّت خود، حاضر شوند)"},{"SurahNumber":77,"VerseNumber":12,"Text":"(این کارها) برای چه روزی پس انداخته و در نظر گرفته شده‌اند؟"},{"SurahNumber":77,"VerseNumber":13,"Text":"برای روز قضاوت (در میان مردم) و جدائی انداختن (میان حق و باطل، و صفوف مؤمنان از صفوف کافران، و نیکوکاران از بدکاران، و بالأخره بهشتیان از دوزخیان)"},{"SurahNumber":77,"VerseNumber":14,"Text":"تو چه می‌دانی روز داوری و جدائی چیست؟"},{"SurahNumber":77,"VerseNumber":15,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":16,"Text":"آیا ما پیشینیان (تکذیب‌کننده) را نابود نساخته‌ایم؟"},{"SurahNumber":77,"VerseNumber":17,"Text":"سپس پسینیان را به دنبالشان روانه نکرده‌ایم؟"},{"SurahNumber":77,"VerseNumber":18,"Text":"ما با گناهکاران چنین رفتار می‌کنیم"},{"SurahNumber":77,"VerseNumber":19,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":20,"Text":"آیا ما شما را از آب حقیر و ناچیزی (به نام منی) نیافریده‌ایم؟"},{"SurahNumber":77,"VerseNumber":21,"Text":"و آن را در جایگاهی استوار قرار داده‌ایم (که رحم مادر است و آن اندازه مناسب و جالب و عجیب است که هر انسانی را در شگفتی فرو می‌برد)"},{"SurahNumber":77,"VerseNumber":22,"Text":"تا مدّت زمانی مشخّص (که دوران ماندگاری جنین در شکم پایان می‌گیرد، و روز ولادت فرا می‌رسد)"},{"SurahNumber":77,"VerseNumber":23,"Text":"ما توانائی (این کار را) داشته‌ایم (که از نطفه‌ی ناچیز و حقیری چنان انسان شریف و کاملی بسازیم) و ما بهترین توانا بوده و هستیم"},{"SurahNumber":77,"VerseNumber":24,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":25,"Text":"آیا ما زمین را گردآورنده (ی مردمان در حال حیات بر روی خود، و در حال ممات در دل خود) نساخته‌ایم؟"},{"SurahNumber":77,"VerseNumber":26,"Text":"هم در حال حیات و هم در حال ممات؟"},{"SurahNumber":77,"VerseNumber":27,"Text":"و در آن کوههای استوار و بلند پدید نیاورده‌ایم، و از آب گوارا به شما ننوشانده‌ایم؟"},{"SurahNumber":77,"VerseNumber":28,"Text":"در آن روز، وای به حال تکذیب کنندگان"},{"SurahNumber":77,"VerseNumber":29,"Text":"(بدانان گفته می‌شود:) به سوی همان چیزی رهسپار شوید که پیوسته دروغش می‌شمردید"},{"SurahNumber":77,"VerseNumber":30,"Text":"بروید به سوی سایه‌ی سه شاخه (ی دودهای خفقان بار آتش)"},{"SurahNumber":77,"VerseNumber":31,"Text":"نه سایه‌دار خنک و آسایش‌بخشی است، و نه از سوزندگی شعله‌های آتش جلوگیری می‌کند. (چرا که خود برخاسته از آتش است)"},{"SurahNumber":77,"VerseNumber":32,"Text":"آتشی که (چنین دود مرگباری از آن برمی‌خیزد) آتشپاره‌هائی از خود بیرون می‌دهد که انگار کوشک (بزرگ و برافراشته‌ای) هستند"},{"SurahNumber":77,"VerseNumber":33,"Text":"آتشپاره‌هائی که انگار (از لحاظ رنگ و حرکت و سرعت) شتران زردی هستند"},{"SurahNumber":77,"VerseNumber":34,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":35,"Text":"امروز، روزی است که (تکذیب‌کنندگان آیات الهی، دم نمی‌زنند و) سخن نمی‌گویند (چرا که خداوند بر دهانشان مهر سکوت می‌نهد)"},{"SurahNumber":77,"VerseNumber":36,"Text":"و بدیشان اجازه داده نمی‌شود تا پوزش بطلبند و عذرخواهی بکنند"},{"SurahNumber":77,"VerseNumber":37,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":38,"Text":"(بدیشان گفته می‌شود:) امروز، روز داوری (در میان مردم) و جداسازی (مؤمنان از کافران و حق از باطل و بالأخره بهشتیان از دوزخیان) است، شما را با همه‌ی پیشینیان گرد آورده‌ایم"},{"SurahNumber":77,"VerseNumber":39,"Text":"اکنون اگر حیله و چاره‌ای (برای گریز از چنگال عقاب و عذاب من) دارید، نسبت به من انجام دهید (و با هر طرح و نقشه‌ای که می‌توانید خویشتن را از دست من برهانید)"},{"SurahNumber":77,"VerseNumber":40,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":41,"Text":"پرهیزگاران در زیر سایه‌ها و در کنار چشمه‌سارانند"},{"SurahNumber":77,"VerseNumber":42,"Text":"و در میان میوه‌هائی که بخواهند و آرزو کنند"},{"SurahNumber":77,"VerseNumber":43,"Text":"در برابر کارهائی که می‌کرده‌اید، خوش بخورید و خوش بنوشید، گوارا باد"},{"SurahNumber":77,"VerseNumber":44,"Text":"ما این گونه به نیکوکاران پاداش می‌دهیم"},{"SurahNumber":77,"VerseNumber":45,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":46,"Text":"(در این چند روز کوتاه دنیا) کمی بخورید و چندی لذّت ببرید (ولی بدانید که عذاب الهی در انتظار شما است، چرا که) شما گناهکارید"},{"SurahNumber":77,"VerseNumber":47,"Text":"در آن روز، وای به حال تکذیب‌کنندگان"},{"SurahNumber":77,"VerseNumber":48,"Text":"(چنان از باده‌ی غرور سرمست هستند که) وقتی بدانان گفته می‌شود: (در برابر اوامر و نواهی الهی) خضوع کنید و کرنش ببرید خضوع نمی‌کنند و کرنش نمی‌برند"},{"SurahNumber":77,"VerseNumber":49,"Text":"در آن روز، وای به حال تکذیب کنندگان"},{"SurahNumber":77,"VerseNumber":50,"Text":"(اگر به این قرآن که دلائل صدق و نشانه‌های حقّانیّت آن در تمام آیات و تعبیراتش آشکار است، ایمان نیاورند) پس به کدام سخن دیگر - غیر از قرآن - ایمان می‌آورند؟"}]}