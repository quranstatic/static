{"Id":182,"LanguageCodes":["gu","guj"],"Name":"guj-rabilaalomari","Author":"Rabila Al Omari","Language":"Gujarati","Description":"Gujarati","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":25,"VerseNumber":21,"Text":"અને જે લોકોને અમારી મુલાકાતની આશા નથી, તેમણે કહ્યું કે અમારા માટે ફરિશ્તાઓને ઉતારવામાં કેમ નથી આવતા ? અથવા અમે અમારી આંખોથી અમારા પાલનહારને જોઇ લેતા, તે લોકો પોતાને જ મોટા સમજે છે અને ખૂબ જ વિદ્રોહ કરી રહ્યા છે"},{"SurahNumber":25,"VerseNumber":22,"Text":"જે દિવસે આ લોકો ફરિશ્તાઓને જોઇ લેશે, તે દિવસે તે અપરાધીઓને કોઈ ખુશી નહીં થાય અને કહેશે અમને અળગા કરી દેવામાં આવ્યા"},{"SurahNumber":25,"VerseNumber":23,"Text":"અને તે લોકોએ જે જે કર્મો કર્યા હશે, અમે તે કર્મોને તેમના માટે ઉડનારી માટીના કણો જેવા કરી દીધા"},{"SurahNumber":25,"VerseNumber":24,"Text":"હાં, તે દિવસે જન્નતી લોકોનું ઠેકાણું શ્રેષ્ઠ હશે અને રહેવાની જગ્યા પણ ઉત્તમ હશે"},{"SurahNumber":25,"VerseNumber":25,"Text":"અને જે દિવસે આકાશ વાદળો સાથે ફાટી જશે અને ફરિશ્તાઓને સતત ઉતારવામાં આવશે"},{"SurahNumber":25,"VerseNumber":26,"Text":"તે દિવસે સાચી બાદશાહત ફક્ત રહમાન (અલ્લાહ)ની જ હશે અને તે દિવસ ઇન્કાર કરનારાઓ માટે ઘણો જ ભારે હશે"},{"SurahNumber":25,"VerseNumber":27,"Text":"અને તે દિવસે અત્યાચારી પોતાના હાથોને ચાવીને કહેશે, કાશ ! હું આપ સ.અ.વ.ના માર્ગે ચાલ્યો હોત"},{"SurahNumber":25,"VerseNumber":28,"Text":"અફસોસ ! કાશ કે મેં ફલાણાને મિત્ર ન બનાવ્યો હોત"},{"SurahNumber":25,"VerseNumber":29,"Text":"તેણે તો મને મારી પાસે શિખામણ આવ્યા પછી પથભ્રષ્ટ કરી દીધો અને શેતાન માનવીને દગો આપનાર છે"},{"SurahNumber":25,"VerseNumber":30,"Text":"અને પયગંબર કહેશે, કે હે મારા પાલનહાર ! નિ:શંક મારી કોમના લોકોએ આ કુરઆનને છોડી દીધું હતું"},{"SurahNumber":25,"VerseNumber":31,"Text":"અને આવી જ રીતે અમે દરેક પયગંબરના શત્રુ થોડાંક અપરાધીઓને બનાવી દીધા છે. અને તારો પાલનહાર જ માર્ગદર્શન આપનાર અને મદદ કરવા માટે પૂરતો છે"},{"SurahNumber":25,"VerseNumber":32,"Text":"અને ઇન્કાર કરનારાઓએ કહ્યું, કે આ પયગંબર પર સંપૂર્ણ કુરઆન એક સાથે જ ઉતારવામાં કેમ ન આવ્યું ? આવી જ રીતે અમે (થોડુંક થોડુંક કરી) અવતરિત કર્યું, જેથી આના વડે અમે તમારા હૃદયને મજબૂત રાખીએ. અમે આ કુરઆનને થોડુંક થોડુંક જ અવતરિત કર્યું છે"},{"SurahNumber":25,"VerseNumber":33,"Text":"આ લોકો તમારી પાસે જે પણ ઉદાહરણ લાવશે, અમે તેનો સાચો જવાબ અને ઉત્તમ ઉકેલ તમને બતાવી દઇશું"},{"SurahNumber":25,"VerseNumber":34,"Text":"જે લોકો ઊંધા મોઢે જહન્નમમાં ભેગા કરવામાં આવશે, તે જ ખરાબ ઠેકાણાવાળા અને પથભ્રષ્ટ લોકો છે"},{"SurahNumber":25,"VerseNumber":35,"Text":"અને નિ:શંક અમે મૂસા અ.સ.ને કિતાબ આપી અને તેમની સાથે તેમના ભાઇ હારૂનને તેમના નાયબ બનાવી દીધા"},{"SurahNumber":25,"VerseNumber":36,"Text":"અને કહી દીધું કે તમે બન્ને તે લોકો તરફ જાઓ, જે અમારી આયતોને જુઠલાવે છે, પછી અમે તેઓને કંગાળ કરી દીધા"},{"SurahNumber":25,"VerseNumber":37,"Text":"અને નૂહની કૌમે પણ જ્યારે પયગંબરને જુઠલાવ્યા તો, અમે તેમને ડુબાડી દીધા અને લોકો માટે તેમને શિખામણનું કારણ બનાવી દીધા. અને અમે અત્યાચારીઓ માટે દુ:ખદાયી યાતના તૈયાર કરી રાખી છે"},{"SurahNumber":25,"VerseNumber":38,"Text":"અને આદ, ષમૂદ અને કુવાવાળાઓને અને તેમની વચ્ચે ઘણા સમૂદાયોને (નષ્ટ કરી દીધા)"},{"SurahNumber":25,"VerseNumber":39,"Text":"અને અમે તેમને ઉદાહરણો આપ્યા, પછી દરેકને નષ્ટ કરી દીધા"},{"SurahNumber":25,"VerseNumber":40,"Text":"આ લોકો તે વસ્તીઓ પાસે હરેફરે છે, જેમના પર વિનાશક વરસાદ વરસાવવામાં આવ્યો, શું આ લોકો તેમને જોતા નથી ? સત્ય તો એ છે કે તેમને મૃત્યુ પછી ફરી જીવિત થવાની આશા જ નથી"},{"SurahNumber":25,"VerseNumber":41,"Text":"અને તમને જ્યારે પણ જુએ છે તો તમારી મશ્કરી કરે છે, કે શું આ જ તે વ્યક્તિ છે જેને અલ્લાહ તઆલાએ પયગંબર બનાવી મોકલ્યો છે"},{"SurahNumber":25,"VerseNumber":42,"Text":"(તે લોકોએ કહ્યું) કે અમે આના પર અડગ રહ્યા, નહિતો તેણે અમને અમારા પૂજ્યોથી દૂર કરવામાં કોઈ કસર છોડી ન હતી અને જ્યારે આ લોકો યાતનાને જોશે તો, તેમને સ્પષ્ટ ખબર પડી જશે કે માર્ગથી ભટકેલા કોણ હતાં"},{"SurahNumber":25,"VerseNumber":43,"Text":"શું તમે તેને પણ જોયો, જેણે પોતાની મનેચ્છાઓને પૂજ્ય બનાવી છે? શું તમે તેના જવાબદાર હોઇ શકો છો"},{"SurahNumber":25,"VerseNumber":44,"Text":"શું તમે આ વિચારમાં છો કે તેમના માંથી વધારે પડતા લોકો સાંભળે છે અથવા સમજે છે, તેઓ તો તદ્દન ઢોર જેવા છે, પરંતુ તેના કરતા પણ વધારે ભટકેલા છે"},{"SurahNumber":25,"VerseNumber":45,"Text":"શું તમે નથી જોયું કે તમારા પાલનહારે છાંયડાને કેવી રીતે ફેંલાવી દીધો છે ? જો ઇચ્છતો તો તેને રોકી લેતો, પછી અમે સૂર્યને તેના પર પુરાવા રૂપે રાખ્યો"},{"SurahNumber":25,"VerseNumber":46,"Text":"પછી અમે તેને ધીરે ધીરે અમારી તરફ ખેંચી લીધો"},{"SurahNumber":25,"VerseNumber":47,"Text":"અને તે જ છે, જેણે રાતને તમારા માટે પરદો બનાવ્યો અને નિંદ્રાને રાહત બનાવી અને દિવસને ઉઠવાનો સમય બનાવ્યો"},{"SurahNumber":25,"VerseNumber":48,"Text":"અને તે જ છે જે વરસાદ આવતા પહેલા ખુશખબરી આપનારી હવાઓને મોકલે છે અને અમે આકાશ માંથી સ્વચ્છ પાણી વરસાવીએ છીએ"},{"SurahNumber":25,"VerseNumber":49,"Text":"જેથી તેના વડે નિષ્પ્રાણ શહેરને જીવિત કરી દઇએ અને તેને અમે અમારા સર્જન માંથી ઘણા ઢોરોને અને માનવીઓને પીવડાવીએ છીએ"},{"SurahNumber":25,"VerseNumber":50,"Text":"અને નિ:શંક અમે આ (કુરઆન)ને તેમની વચ્ચે અલગ-અલગ રીતે વર્ણન કર્યું, જેથી તેઓ શિખામણ પ્રાપ્ત કરે, પરંતુ તો પણ ઘણા લોકો કૃતઘ્ની બનીને રહ્યા"},{"SurahNumber":25,"VerseNumber":51,"Text":"જો અમે ઇચ્છતા તો દરેક વસ્તી માટે એક સચેત કરનાર અવતરિત કરતા"},{"SurahNumber":25,"VerseNumber":52,"Text":"બસ ! તમે ઇન્કાર કરનારાઓનું કહ્યું ન માનો, અને કુરઆન દ્વારા તેમની સાથે પૂરી શક્તિ સાથે જેહાદ કરો"},{"SurahNumber":25,"VerseNumber":53,"Text":"અને તે જ છે જેણે બે સમુદ્રોને એકબીજા સાથે ભેળવી રાખ્યા છે, એક છે ગળ્યો અને પુષ્કળ અને બીજો ખારો અને કડવો અને તે બન્ને વચ્ચે એક પરદો અને મજબૂત ઓટ કરી દીધી"},{"SurahNumber":25,"VerseNumber":54,"Text":"તે છે, જેણે પાણી વડે માનવીનું સર્જન કર્યું, પછી તેને વંશવાળો અને સાસરીવાળો બનાવ્યો. નિ:શંક તમારો પાલનહાર (દરેક વસ્તુ પર) શક્તિ ધરાવે છે"},{"SurahNumber":25,"VerseNumber":55,"Text":"આ લોકો અલ્લાહને છોડીને તેમની બંદગી કરે છે, જે ન તો તેમને કોઈ ફાયદો પહોંચાડી શકે છે અને ન તો કોઈ નુકસાન અને ઇન્કાર કરનારાઓ તો પોતાના પાલનહાર વિરુદ્ધ (શેતાનની) મદદ કરવાવાળા છે"},{"SurahNumber":25,"VerseNumber":56,"Text":"અમે તો તમને ખુશખબરી આપનાર અને સચેત કરનાર બનાવી અવતરિત કર્યા છે"},{"SurahNumber":25,"VerseNumber":57,"Text":"કહી દો કે હું કુરઆન પહોંચાડવા માટે તમારી પાસેથી કોઈ વળતર નથી માંગતો, પરંતુ જે વ્યક્તિ પોતાના પાલનહાર તરફ માર્ગ મેળવવા ઇચ્છે"},{"SurahNumber":25,"VerseNumber":58,"Text":"તે હંમેશા જીવિત રહેનાર અલ્લાહ તઆલા પર ભરોસો કરો જેને ક્યારેય મૃત્યુ આવવાનું નથી અને તેની પ્રશંસા સાથે પવિત્રતાનું વર્ણન કરતા રહો, તે પોતાના બંદાના પાપોને ખૂબ સારી રીતે જાણે છે"},{"SurahNumber":25,"VerseNumber":59,"Text":"તે જ છે, જેણે આકાશો અને ધરતી અને તે બન્ને વચ્ચેની દરેક વસ્તુનું સર્જન છ દિવસમાં કર્યું છે. પછી અર્શ પર બિરાજમાન થયો, તે રહમાન છે, તમે તેના વિશે કોઈ જાણકારને પૂછી લો"},{"SurahNumber":25,"VerseNumber":60,"Text":"તેઓને જ્યારે પણ કહેવામાં આવે છે કે રહમાનને સિજદો કરો તો, જવાબ આપે છે કે રહમાન કોણ છે ? શું અમે તેને સિજદો કરીએ જેનો આદેશ તું અમને આપી રહ્યો છે ? અને તેણે (પ્રચારે) તેમની નફરતમાં વધારો કરી દીધો"},{"SurahNumber":25,"VerseNumber":61,"Text":"બરકતવાળો છે, જેણે આકાશમાં “બુરૂજ” બનાવ્યા અને તેમાં સૂર્ય બનાવ્યો અને પ્રકાશિત ચંદ્ર પણ"},{"SurahNumber":25,"VerseNumber":62,"Text":"અને તેણે જ રાત અને દિવસને એકબીજા પાછળ આવનારા બનાવ્યા, તે વ્યક્તિની શિખામણ માટે, જે શિખામણ પ્રાપ્ત કરવાની અથવા આભાર વ્યક્ત કરવાની ઇચ્છા ધરાવતો હોય"},{"SurahNumber":25,"VerseNumber":63,"Text":"રહમાનના (સાચા) બંદા તે લોકો છે, જે ધરતી પર નમ્રતાથી ચાલે છે અને જ્યારે અજ્ઞાની લોકો તેમની સાથે વાતચીત કરે છે તો તેઓ કહી દે છે કે “સલામ” છે"},{"SurahNumber":25,"VerseNumber":64,"Text":"અને જેઓ પોતાના પાલનહાર સામે સિજદા અને કિયામ (નમાઝ પઢતા) કરતા રાતો પસાર કરે છે"},{"SurahNumber":25,"VerseNumber":65,"Text":"અને જેઓ આ દુઆ કરે છે કે હે અમારા પાલનહાર ! અમારાથી જહન્નમની યાતનાને દૂર જ રાખ, કારણકે તેની યાતના ચોંટી જનારી છે"},{"SurahNumber":25,"VerseNumber":66,"Text":"નિ:શંક તે રોકાણ કરવા અને રહેવા માટે ખૂબ જ ખરાબ જગ્યા છે"},{"SurahNumber":25,"VerseNumber":67,"Text":"અને જેઓ ખર્ચ કરતી વખતે ઇસ્રાફ (ખોટો ખર્ચ) નથી કરતા, ન કંજુસાઇ કરે છે, પરંતુ તે બન્ને વચ્ચે સુમેળતાભરી રીતે ખર્ચ કરે છે"},{"SurahNumber":25,"VerseNumber":68,"Text":"અને અલ્લાહ સાથે બીજા કોઈ પૂજ્યોને નથી પોકારતા અને કોઈ એવા વ્યક્તિને, જેના કતલથી અલ્લાહ તઆલાએ રોક્યા છે તેને સત્યતા સિવાય કતલ નથી કરતા. ન તેઓ અશ્લીલતાનું કાર્ય કરે છે અને જે કોઈ આ કાર્ય કરે તે પોતાના માટે સખત વિનાશ લાવશે"},{"SurahNumber":25,"VerseNumber":69,"Text":"તેને કયામતના દિવસે બમણી યાતના આપવામાં આવશે અને તે અપમાનિત થઇ, હંમેશા તેમાં જ રહેશે"},{"SurahNumber":25,"VerseNumber":70,"Text":"તે લોકો સિવાય, જેઓ તૌબા કરે, અને ઈમાન લાવે અને સત્કાર્યો કરે, આવા લોકોના પાપોને અલ્લાહ તઆલા સત્કાર્યો વડે બદલી નાખે છે, અલ્લાહ માફ કરનાર દયાળુ છે"},{"SurahNumber":25,"VerseNumber":71,"Text":"અને જે વ્યક્તિ તૌબા કરે અને સત્કાર્યો કરે, તે તો અલ્લાહ તઆલા તરફ સાચી રીતે ઝૂકે છે"},{"SurahNumber":25,"VerseNumber":72,"Text":"અને જે લોકો જુઠી સાક્ષી નથી આપતા અમે જ્યારે કોઈ નકામી વસ્તુ પાસેથી તે પસાર થાય છે તો સાદગીથી પસાર થઇ જાય છે"},{"SurahNumber":25,"VerseNumber":73,"Text":"અને જ્યારે તેમની સામે તેમના પાલનહારની વાણી સંભળાવવામાં આવે છે તો તે આંધળા, બહેરા બની તેની અવગણના કરતા નથી"},{"SurahNumber":25,"VerseNumber":74,"Text":"અને આ દુઆ કરે છે કે હે અમારા પાલનહાર ! તું અમને અમારી પત્ની અને સંતાન દ્વારા આંખોની ઠંડક આપ અને અમને ડરવાવાળાઓના નાયબ બનાવ"},{"SurahNumber":25,"VerseNumber":75,"Text":"આ જ તે લોકો છે, જેમને તેમની ધીરજના બદલામાં જન્નતના ઉચ્ચ કમરા આપવામાં આવશે, જ્યાં તેમને “સલામ” કહેવામાં આવશે"},{"SurahNumber":25,"VerseNumber":76,"Text":"તેમાં આ લોકો હંમેશા રહેશે, તે ઘણી સારી અને ઉત્તમ જગ્યા છે"},{"SurahNumber":25,"VerseNumber":77,"Text":"કહી દો, જો તમારી દુઆ ન હોત તો મારો પાલનહાર તમારી કંઇ પણ પરવા ન કરતો, તમે તો જુઠલાવી ચૂક્યા, હવે નજીકમાં જ તેની સજા તમને ચોંટી જશે"},{"SurahNumber":26,"VerseNumber":1,"Text":"તૉ-સીન્-મીમ્"},{"SurahNumber":26,"VerseNumber":2,"Text":"આ આયતો પ્રકાશિત કિતાબની છે"},{"SurahNumber":26,"VerseNumber":3,"Text":"તે લોકોના ઈમાન ન લાવવા પર કદાચ તમે તમારા પ્રાણ ગુમાવી દેશો"},{"SurahNumber":26,"VerseNumber":4,"Text":"જો અમે ઇચ્છતા તો તેમના માટે આકાશ માંથી કોઈ એવી નિશાની ઉતારતા, કે જેની સામે તે લોકોની ગરદનો ઝૂકી પડતી"},{"SurahNumber":26,"VerseNumber":5,"Text":"અને તેમની પાસે રહમાન (અલ્લાહ) તરફથી જે પણ નવી શિખામણ આવી, આ લોકો તેના વિરોધ કરનારા બની ગયા"},{"SurahNumber":26,"VerseNumber":6,"Text":"તે લોકોએ જુઠલાવ્યું છે, હવે તેમના માટે નજીકમાં જ તેમની જાણકારી આવી પહોંચશે, જેની સાથે તેઓ મશ્કરી કરી રહ્યા છે"},{"SurahNumber":26,"VerseNumber":7,"Text":"શું તે લોકોએ ધરતી પર જોયું નથી કે, અમે તેમાં દરેક પ્રકારની ઉત્તમ જોડીઓ કેવી રીતે ઊપજાવી છે"},{"SurahNumber":26,"VerseNumber":8,"Text":"નિ:શંક તેમાં નિશાની છે અને તે લોકો માંથી વધારે પડતા લોકો ઈમાન નથી લાવતા"},{"SurahNumber":26,"VerseNumber":9,"Text":"અને ખરેખર તમારો પાલનહાર તે (અલ્લાહ) જ વિજયી અને દયાળુ છે"},{"SurahNumber":26,"VerseNumber":10,"Text":"અને જ્યારે તમારા પાલનહારે મૂસા અ.સ.ને પોકાર્યા, કે તમે અત્યાચારી કોમ તરફ જાઓ"},{"SurahNumber":26,"VerseNumber":11,"Text":"ફિરઔનની કોમ પાસે, શું તે ડરવાવાળા નહીં બને"},{"SurahNumber":26,"VerseNumber":12,"Text":"મૂસા અ.સ.એ કહ્યું, મારા પાલનહાર ! મને તો ડર લાગે છે કે ક્યાંક તેઓ મને જુઠલાવી (ન) દે"},{"SurahNumber":26,"VerseNumber":13,"Text":"અને મારું હૃદય તંગ થઇ રહ્યું છે, મારી જબાન ચાલતી નથી, બસ ! તું હારૂન તરફ પણ (વહી) ઉતાર"},{"SurahNumber":26,"VerseNumber":14,"Text":"અને મારા પર તેમનો એક ભૂલનો (દાવો) પણ છે, મને ડર લાગે છે કે ક્યાંક તેઓ મને મારી ન નાંખે"},{"SurahNumber":26,"VerseNumber":15,"Text":"અલ્લાહએ કહ્યું, આવું ક્યારેય નહીં થાય, તમે બન્ને અમારી નિશાનીઓ લઇને જાઓ, અમે પોતે સાંભળનાર, તમારી સાથે છે"},{"SurahNumber":26,"VerseNumber":16,"Text":"તમે બન્ને ફિરઔન પાસે જઇને કહો, કે ખરેખર અમે અલ્લાહ તરફથી મોકલવામાં આવ્યા છે"},{"SurahNumber":26,"VerseNumber":17,"Text":"કે તું અમારી સાથે ઇસ્રાઇલના સંતાનોને મોકલી દે"},{"SurahNumber":26,"VerseNumber":18,"Text":"ફિરઔને કહ્યું, કે શું અમે અમારે ત્યાં તારું બાળપણમાં પાલન-પોષણ ન કર્યું ? અને તારો ઘણો સમય અમારી સાથે ન વિતાવ્યો"},{"SurahNumber":26,"VerseNumber":19,"Text":"પછી તેં કામ કર્યું (અને) કરી ચૂક્યો, અને તું કૃતઘ્ની છે"},{"SurahNumber":26,"VerseNumber":20,"Text":"મૂસા અ.સ.એ જવાબ આપ્યો કે મેં તે કામને તે સમયે કર્યું હતું, જ્યારે કે મને સત્યમાર્ગનું જ્ઞાન ન હતું"},{"SurahNumber":26,"VerseNumber":21,"Text":"પછી તમારા ભયથી હું તમારી પાસેથી ભાગી ગયો, પછી મને મારા પાલનહારે આદેશ અને જ્ઞાન આપ્યું. અને મને તેના પયગંબરો માંથી કરી દીધો"},{"SurahNumber":26,"VerseNumber":22,"Text":"તારો ઉપકાર મારા પર શું આ જ છે, જે તું જણાવી રહ્યો છે કે તેં ઇસ્રાઇલના સંતાનોને દાસ બનાવી રાખ્યા છે"},{"SurahNumber":26,"VerseNumber":23,"Text":"ફિરઔને કહ્યું “રબ્બુલ્ આલમીન્” (સૃષ્ટિનો પાલનહાર) શું છે"},{"SurahNumber":26,"VerseNumber":24,"Text":"મૂસા અ.સ.એ કહ્યું, તે આકાશો, ધરતી અને તે બન્ને વચ્ચેની દરેક વસ્તુઓનો પાલનહાર છે. જો તમે વિશ્વાસ કરતા હોય"},{"SurahNumber":26,"VerseNumber":25,"Text":"ફિરઔને પોતાના આજુ-બાજુના લોકોને કહ્યું કે શું તમે સાંભળતા નથી"},{"SurahNumber":26,"VerseNumber":26,"Text":"મૂસા અ.સ.એ કહ્યું, તે તમારો અને તમારા પૂર્વજોનો પાલનહાર છે"},{"SurahNumber":26,"VerseNumber":27,"Text":"ફિરઔને કહ્યું, (લોકો) તમારો આ પયગંબર, જે તમારી તરફ મોકલવામાં આવ્યો છે, તે તો ખરેખર પાગલ છે"},{"SurahNumber":26,"VerseNumber":28,"Text":"મૂસા અ.સ.એ કહ્યું, તે જ પૂર્વ અને પશ્ચિમ અને તે બન્ને વચ્ચેની દરેક વસ્તુનો પાલનહાર છે, જો તમે બુદ્ધિ ધરાવતા હોવ"},{"SurahNumber":26,"VerseNumber":29,"Text":"ફિરઔન કહેવા લાગ્યો, સાંભળ ! જો તેં મને છોડીને બીજા કોઈને પૂજ્ય બનાવ્યો તો, હું તને કેદીઓ સાથે નાખી દઇશ"},{"SurahNumber":26,"VerseNumber":30,"Text":"મૂસા અ.સ.એ કહ્યું, જો હું તારી સામે કોઈ સ્પષ્ટ નિશાની લઇ આવું"},{"SurahNumber":26,"VerseNumber":31,"Text":"ફિરઔને કહ્યું, જો તું સાચા લોકો માંથી હોવ, તો તેને લાવ"},{"SurahNumber":26,"VerseNumber":32,"Text":"મૂસા અ.સ.એ (તે જ સમયે) પોતાની લાકડી નાખી દીધી, જે અચાનક ખુલ્લો અજગર બની ગઇ"},{"SurahNumber":26,"VerseNumber":33,"Text":"અને પોતાનો હાથ ખેંચ્યો તો, તે પણ તે જ સમયે દરેક જોનારા માટે સફેદ ચમકદાર દેખાવા લાગ્યો"},{"SurahNumber":26,"VerseNumber":34,"Text":"ફિરઔન પોતાની આજુબાજુ સરદારોને કહેવા લાગ્યો, ભાઇ આ તો ખૂબ જ જાણકાર જાદુગર છે"},{"SurahNumber":26,"VerseNumber":35,"Text":"આ તો ઇચ્છે છે કે પોતાના જાદુ વડે તમને તમારી ધરતી પરથી કાઢી મૂકે, કહો ! હવે તમે શું આદેશ આપો છો"},{"SurahNumber":26,"VerseNumber":36,"Text":"તે સૌએ કહ્યું, કે તમે તેને અને તેના ભાઇને મહેતલ આપો અને દરેક શહેરોમાં પોતાના લોકોને મોકલી દો"},{"SurahNumber":26,"VerseNumber":37,"Text":"જે તમારી પાસે જાણકાર જાદુગરોને લઇ આવે"},{"SurahNumber":26,"VerseNumber":38,"Text":"પછી એક નક્કી કરેલ દિવસે, દરેક જાદુગરોને ભેગા કરવામાં આવ્યા"},{"SurahNumber":26,"VerseNumber":39,"Text":"અને દરેક લોકોને કહી દેવામાં આવ્યું કે તમે પણ સભામાં હાજર રહેજો"},{"SurahNumber":26,"VerseNumber":40,"Text":"જેથી જો જાદુગરો વિજય પ્રાપ્ત કરે, તો અમે તેમનું જ અનુસરણ કરીશું"},{"SurahNumber":26,"VerseNumber":41,"Text":"જાદુગરો આવી ફિરઔનને કહેવા લાગ્યા, કે જો અમે વિજય મેળવી લઇએ તો શું અમને કંઇ ઇનામ મળશે"},{"SurahNumber":26,"VerseNumber":42,"Text":"ફિરઔને કહ્યું, હાં, જો એવું થયું તો તમે મારા ખાસ લોકો બની જશો"},{"SurahNumber":26,"VerseNumber":43,"Text":"મૂસા અ.સ.એ જાદુગરોને કહ્યું, જે કંઇ તમારે નાંખવું હોય, નાખી દો"},{"SurahNumber":26,"VerseNumber":44,"Text":"તેઓએ પોતાના દોરડા અને લાકડીઓ નાખી દીધી અને કહેવા લાગ્યા કે, ફિરઔનના ઇજજતના સોગંદ ! ખરેખર અમે જ વિજય મેળવીશું"},{"SurahNumber":26,"VerseNumber":45,"Text":"હવે મૂસા અ.સ.એ પણ પોતાની લાકડી મેદાનમાં નાખી દીધી, જેણે તે જ સમયે તેમના જુઠ્ઠા કરતબને ગળી જવાનું શરું કર્યું"},{"SurahNumber":26,"VerseNumber":46,"Text":"આ જોતાજ જાદુગર તરત જ સિજદામાં પડી ગયા"},{"SurahNumber":26,"VerseNumber":47,"Text":"અને તેઓએ સ્પષ્ટ કહી દીધું કે અમે તો અલ્લાહ સમગ્રસૃષ્ટિના પાલનહાર પર ઈમાન લાવ્યા"},{"SurahNumber":26,"VerseNumber":48,"Text":"એટલે કે મૂસા અ.સ. અને હારૂન અ.સ.ના પાલનહાર પર"},{"SurahNumber":26,"VerseNumber":49,"Text":"ફિરઔને કહ્યું, કે મારી પરવાનગી પહેલા જ આના પર ઈમાન લઇ આવ્યા ? ખરેખર આ જ તમારો મોટો (સરદાર) છે, જેણે તમને સૌને જાદુ શિખવાડ્યું છે, તમને હમણા જ ખબર પડી જશે. સોગંદ છે, હું હમણાં જ તમારા હાથ અને પગને વિરુદ્ધ દિશા માંથી કાપી નાખીશ. અને તમને સૌને ફાંસીએ લટકાવી દઇશ"},{"SurahNumber":26,"VerseNumber":50,"Text":"તેમણે કહ્યું, કંઇ વાંધો નથી, અમે તો અમારા પાલનહાર તરફ પાછા ફરવાવાળા જ છે"},{"SurahNumber":26,"VerseNumber":51,"Text":"એટલા માટે કે અમે સૌ પ્રથમ ઈમાન લાવનારા બન્યા, અમને આશા છે કે અમારો પાલનહાર અમારા બધા જ પાપોને માફ કરી દેશે"},{"SurahNumber":26,"VerseNumber":52,"Text":"અને અમે મૂસાને વહી કરી કે રાતની રાતમાં જ મારા બંદાઓને કાઢીને લઇ જા, તમારો સૌનો પીછો કરવામાં આવશે"},{"SurahNumber":26,"VerseNumber":53,"Text":"ફિરઔને શહેરોમાં પોતાના લોકોને મોકલી દીધા"},{"SurahNumber":26,"VerseNumber":54,"Text":"કે નિ:શંક આ જૂથના લોકો થોડાંક જ છે"},{"SurahNumber":26,"VerseNumber":55,"Text":"અને અમને આ લોકો સખત ગુસ્સે કરી રહ્યા છે"},{"SurahNumber":26,"VerseNumber":56,"Text":"અને ખરેખર અમારું જૂથ મોટું છે, તેમનાથી ચેતીને રહેનારા"},{"SurahNumber":26,"VerseNumber":57,"Text":"છેવટે અમે તેઓને બગીચા અને ઝરણા વડે"},{"SurahNumber":26,"VerseNumber":58,"Text":"અને ખજાના વડે ઉત્તમ જગ્યાઓથી કાઢી મુક્યા"},{"SurahNumber":26,"VerseNumber":59,"Text":"આવી જ રીતે થયું અને અમે તે વસ્તુઓના વારસદાર ઇસ્રાઇલના સંતાનને બનાવ્યા"},{"SurahNumber":26,"VerseNumber":60,"Text":"બસ ! ફિરઔનના લોકો સૂર્ય ઉગતાની સાથે જ તેમનો પીછો કરવા લાગ્યા"},{"SurahNumber":26,"VerseNumber":61,"Text":"બસ ! જ્યારે બન્નેએ એકબીજાને જોઇ લીધા, તો મૂસાના મિત્રોએ કહ્યું, ખરેખર અમે તો પકડાઇ ગયા"},{"SurahNumber":26,"VerseNumber":62,"Text":"મૂસાએ કહ્યું, ક્યારેય નહીં, ખરેખર મારો પાલનહાર મારી સાથે છે, જે જરૂર મને માર્ગ બતાવશે"},{"SurahNumber":26,"VerseNumber":63,"Text":"અમે મૂસા તરફ વહી ઉતારી કે દરીયા પર પોતાની લાકડી માર, બસ ! તે જ સમયે દરીયો ફાટી ગયો અને પાણીનો દરેક ભાગ મોટા પર્વતો જેવો થઇ ગયો"},{"SurahNumber":26,"VerseNumber":64,"Text":"અને અમે તે જ જગ્યાએ બીજાને નજીક લાવી દીધા"},{"SurahNumber":26,"VerseNumber":65,"Text":"અને મૂસા અ.સ.ને અને તેમના દરેક મિત્રોને છૂટકારો આપ્યો"},{"SurahNumber":26,"VerseNumber":66,"Text":"પછી બીજા લોકોને ડુબાડી દીધા"},{"SurahNumber":26,"VerseNumber":67,"Text":"ખરેખર આમાં મોટી શિખામણ છે અને તેમના માંથી વધારે પડતા લોકો ઈમાનવાળા નથી"},{"SurahNumber":26,"VerseNumber":68,"Text":"અને નિ:શંક તમારો પાલનહાર ઘણો જ પ્રતિષ્ઠિત અને દયાળુ છે"},{"SurahNumber":26,"VerseNumber":69,"Text":"તે લોકોને ઇબ્રાહીમ અ.સ.નો કિસ્સો પણ સંભળાવી દો"},{"SurahNumber":26,"VerseNumber":70,"Text":"જ્યારે તેમણે પોતાના પિતા અને પોતાની કોમને કહ્યું કે તમે કોની બંદગી કરો છો"},{"SurahNumber":26,"VerseNumber":71,"Text":"તેમણે જવાબ આપ્યો કે મૂર્તિઓની બંદગી કરી રહ્યા છે, અમે તો તેમની ખૂબ જ બંદગી કરનારા છે"},{"SurahNumber":26,"VerseNumber":72,"Text":"તેમણે કહ્યું કે જ્યારે તમે તેમને પોકારો છો, તો શું તેઓ સાંભળે છે"},{"SurahNumber":26,"VerseNumber":73,"Text":"અથવા તમને ફાયદો અને નુકસાન પણ પહોંચાડી શકે છે"},{"SurahNumber":26,"VerseNumber":74,"Text":"તે લોકોએ જવાબ આપ્યો, આ (કંઇ નથી જાણતા), અમે તો અમારા પૂર્વજોને આવી રીતે કરતા જોયા"},{"SurahNumber":26,"VerseNumber":75,"Text":"તેમણે કહ્યું, કંઇ ખબર છે જેઓની બંદગી તમે કરી રહ્યા છો"},{"SurahNumber":26,"VerseNumber":76,"Text":"તમે અને તમારા પૂર્વજો તે સૌ મારા શત્રુ છે"},{"SurahNumber":26,"VerseNumber":77,"Text":"અલ્લાહ તઆલા સિવાય, જે સમ્રગ સૃષ્ટિનો પાલનહાર છે"},{"SurahNumber":26,"VerseNumber":78,"Text":"જેણે મારું સર્જન કર્યું અને તે જ મને માર્ગદર્શન આપે છે"},{"SurahNumber":26,"VerseNumber":79,"Text":"તે જ છે, જે મને ખવડાવે અને પીવડાવે છે"},{"SurahNumber":26,"VerseNumber":80,"Text":"અને જ્યારે હું બિમાર પડું તો મને તંદુરસ્ત પણ તે જ કરે છે"},{"SurahNumber":26,"VerseNumber":81,"Text":"અને તે જ મને મૃત્યુ આપશે અને ફરી જીવિત કરશે"},{"SurahNumber":26,"VerseNumber":82,"Text":"અને જેનાથી આશા છે કે બદલાના દિવસે તે મારા પાપોને માફ કરી દેશે"},{"SurahNumber":26,"VerseNumber":83,"Text":"હે મારા પાલનહાર ! મને ફેંસલો કરવાની શક્તિ આપ અને મને સદાચારી લોકો માંથી કરી દે"},{"SurahNumber":26,"VerseNumber":84,"Text":"અને મારું સન્માન પાછળના લોકોમાં બાકી રાખ"},{"SurahNumber":26,"VerseNumber":85,"Text":"મને નેઅમતોવાળી જન્નતના વારસદારો માંથી બનાવ"},{"SurahNumber":26,"VerseNumber":86,"Text":"અને મારા પિતાને માફ કરી દે, ખરેખર તે પથભ્રષ્ટ લોકો માંથી હતાં"},{"SurahNumber":26,"VerseNumber":87,"Text":"અને તે દિવસે, જ્યારે લોકો ફરી વાર જીવિત કરવામાં આવશે, મને અપમાનિત ન કર"},{"SurahNumber":26,"VerseNumber":88,"Text":"જે દિવસે ધન અને સંતાન કંઇ કામ નહીં આવે"},{"SurahNumber":26,"VerseNumber":89,"Text":"પરંતુ ફાયદાવાળો તે જ હશે, જે અલ્લાહ તઆલાની સામે સલામતીવાળું દિલ લઇને આવશે"},{"SurahNumber":26,"VerseNumber":90,"Text":"અને ડરવાવાળાઓ માટે જન્નત અત્યંત નજીક કરી દેવામાં આવશે"},{"SurahNumber":26,"VerseNumber":91,"Text":"અને પથભ્રષ્ટ લોકો માટે જહન્નમ જાહેર કરી દેવામાં આવશે"},{"SurahNumber":26,"VerseNumber":92,"Text":"અને તેમને સવાલ કરવામાં આવશે કે જેમની તમે બંદગી કરતા રહ્યા તે લોકો ક્યાં છે"},{"SurahNumber":26,"VerseNumber":93,"Text":"જે અલ્લાહ સિવાય બીજા લોકો હતાં, શું તેઓ તમારી મદદ કરે છે ? અથવા કોઈ બદલો લઇ શકે છે"},{"SurahNumber":26,"VerseNumber":94,"Text":"બસ ! તે સૌ અને બધા પથભ્રષ્ટ લોકો જહન્નમમાં ઊંધા નાખવામાં આવશે"},{"SurahNumber":26,"VerseNumber":95,"Text":"અને ઇબ્લિસના લશ્કરો પણ ત્યાં"},{"SurahNumber":26,"VerseNumber":96,"Text":"અંદરોઅંદર ઝઘડો કરતા કહેશે"},{"SurahNumber":26,"VerseNumber":97,"Text":"કે અલ્લાહના નામના સોગંદ ! ખરેખર અમે તો સ્પષ્ટ રીતે પથભ્રષ્ટ હતાં"},{"SurahNumber":26,"VerseNumber":98,"Text":"જ્યારે તમને અલ્લાહ-સમગ્રસૃષ્ટિના પાલનહારના ભાગીદાર સમજી બેઠા હતાં"},{"SurahNumber":26,"VerseNumber":99,"Text":"અને અમને તો, તે વિદ્રોહી સિવાય બીજા કોઈએ પણ પથભ્રષ્ટ નહતાં કર્યા"},{"SurahNumber":26,"VerseNumber":100,"Text":"હવે તો અમારા માટે કોઈ ભલામણ કરનાર પણ નથી"},{"SurahNumber":26,"VerseNumber":101,"Text":"અને ન તો શુભેચ્છુક મિત્ર"},{"SurahNumber":26,"VerseNumber":102,"Text":"જો કદાચ એક વાર ફરી અમને જવાનું મળતું તો, અમે સાચા ઈમાનવાળા બની જતાં"},{"SurahNumber":26,"VerseNumber":103,"Text":"આ દૃશ્ય ખરેખર એક જબરદસ્ત નિશાની છે. તેમના માંથી વધારે લોકો ઈમાન લાવવાવાળા નથી"},{"SurahNumber":26,"VerseNumber":104,"Text":"નિ:શંક તમારો પાલનહાર જ વિજયી, દયાળુ છે"},{"SurahNumber":26,"VerseNumber":105,"Text":"નૂહની કોમના લોકોએ પણ પયગંબરોને જુઠલાવ્યા"},{"SurahNumber":26,"VerseNumber":106,"Text":"જ્યારે કે તેમના ભાઇ નૂહ અ.સ.એ કહ્યું, કે શું તમને અલ્લાહનો ભય નથી"},{"SurahNumber":26,"VerseNumber":107,"Text":"સાંભળો ! હું તમારી તરફ અલ્લાહનો નિષ્ઠાવાન પયગંબર છું"},{"SurahNumber":26,"VerseNumber":108,"Text":"બસ ! તમારે અલ્લાહનો ડર રાખવો જોઇએ અને મારી વાત માનવી જોઇએ"},{"SurahNumber":26,"VerseNumber":109,"Text":"હું તમારી પાસે તેના માટે કોઈ વળતર નથી ઇચ્છતો, મારો બદલો તો ફક્ત સૃષ્ટિના પાલનહાર (અલ્લાહ) પાસે જ છે"},{"SurahNumber":26,"VerseNumber":110,"Text":"બસ ! તમે અલ્લાહનો ડર રાખો અને મારું આજ્ઞાપાલન કરો"},{"SurahNumber":26,"VerseNumber":111,"Text":"કૌમે જવાબ આપ્યો, કે શું અમે તારા પર ઈમાન લાવીએ તારું આજ્ઞાપાલન તો નબળા લોકોએ કર્યું છે"},{"SurahNumber":26,"VerseNumber":112,"Text":"પયગંબરે જવાબ આપ્યો, મને શું ખબર કે તેઓ પહેલા શું કરતા હતાં"},{"SurahNumber":26,"VerseNumber":113,"Text":"તેમનો હિસાબ તો મારા પાલનહારના શિરે છે, જો તમને સમજણ હોય"},{"SurahNumber":26,"VerseNumber":114,"Text":"હું ઈમાનવાળાઓને ધક્કા મારનારો નથી"},{"SurahNumber":26,"VerseNumber":115,"Text":"હું તો સ્પષ્ટ રીતે સચેત કરનારો છું"},{"SurahNumber":26,"VerseNumber":116,"Text":"તે લોકોએ જવાબ આપ્યો, કે હે નૂહ ! જો તું છેટો ન રહ્યો તો ખરેખર તને પથ્થરો વડે મારી નાખીશું"},{"SurahNumber":26,"VerseNumber":117,"Text":"નૂહ અ.સ.એ કહ્યું કે હે મારા પાલનહાર ! મારી કોમના લોકોએ મને જુઠલાવી દીધો"},{"SurahNumber":26,"VerseNumber":118,"Text":"બસ ! તું મારી અને તેમની વચ્ચે સચોટ નિર્ણય કરી દે અને મને અને ઈમાનવાળાઓને છૂટકારો આપ"},{"SurahNumber":26,"VerseNumber":119,"Text":"છેવટે અમે તેને અને તેના સાથીઓને ભરેલી હોડીમાં (સવારી કરાવી) છૂટકારો આપી દીધો"},{"SurahNumber":26,"VerseNumber":120,"Text":"બીજા દરેક લોકોને અમે ડુબાડી દીધા"},{"SurahNumber":26,"VerseNumber":121,"Text":"નિ:શંક આમાં મોટી શિખામણ છે, તેમાંથી વધારે પડતા લોકો ઈમાનવાળા ન હતાં"},{"SurahNumber":26,"VerseNumber":122,"Text":"અને નિ:શંક તમારો પાલનહાર તે જ છે, અત્યંત દયાળુ"},{"SurahNumber":26,"VerseNumber":123,"Text":"આદના લોકોએ પણ પયગંબરોને જુઠલાવ્યા"},{"SurahNumber":26,"VerseNumber":124,"Text":"જ્યારે તેમને તેમના ભાઇ હૂદ અ.સ.એ કહ્યું, કે શું તમે ડરતા નથી"},{"SurahNumber":26,"VerseNumber":125,"Text":"હું તમારા માટે નિષ્ઠાવાન પયગંબર છું"},{"SurahNumber":26,"VerseNumber":126,"Text":"બસ ! અલ્લાહથી ડરો અને મારી વાત માનો"},{"SurahNumber":26,"VerseNumber":127,"Text":"હું તેના માટે તમારી પાસે કંઇ વળતર નથી ઇચ્છતો. મારો બદલો તો સમગ્ર સૃષ્ટિના પાલનહાર પાસે જ છે"},{"SurahNumber":26,"VerseNumber":128,"Text":"શું તમે એક ટેકરી પર રમત-ગમત માટે આલીશાન (ઇમારતો) બનાવી રહ્યા છો"},{"SurahNumber":26,"VerseNumber":129,"Text":"અને ઘણા મજબૂત મહેલો બનાવી રહ્યા છો, જાણે કે તમે હંમેશા અહીંયા જ રહેશો"},{"SurahNumber":26,"VerseNumber":130,"Text":"અને જ્યારે કોઈને સજા આપો છો તો સખત અને અત્યાચાર સાથે આપો છો"},{"SurahNumber":26,"VerseNumber":131,"Text":"અલ્લાહથી ડરો અને મારું આજ્ઞાપાલન કરો"},{"SurahNumber":26,"VerseNumber":132,"Text":"તેનાથી ડરો, જેણે તે વસ્તુ દ્વારા તમારી મદદ કરી જેને તમે જાણો છો"},{"SurahNumber":26,"VerseNumber":133,"Text":"તેણે તમારી મદદ કરી, ધન અને સંતાન દ્વારા"},{"SurahNumber":26,"VerseNumber":134,"Text":"બગીચા અને ઝરણાં દ્વારા"},{"SurahNumber":26,"VerseNumber":135,"Text":"મને તો તમારી બાબતે મોટા દિવસની યાતનાનો ભય છે"},{"SurahNumber":26,"VerseNumber":136,"Text":"તે લોકોએ કહ્યું કે તમે શિખામણ આપો અથવા ન આપો અમારા માટે સરખું છે"},{"SurahNumber":26,"VerseNumber":137,"Text":"આ તો જૂના લોકોની આદત છે"},{"SurahNumber":26,"VerseNumber":138,"Text":"અને અમને ક્યારેય યાતના આપવામાં નહીં આવે"},{"SurahNumber":26,"VerseNumber":139,"Text":"જો કે આદના લોકોએ હૂદ અ.સ.ને જુઠલાવ્યા, એટલા માટે અમે તે લોકોને નષ્ટ કરી દીધા, ખરેખર આમાં નિશાની છે અને તેમના માંથી વધારે પડતા લોકો ઇન્કાર કરનારા હતાં"},{"SurahNumber":26,"VerseNumber":140,"Text":"નિ:શંક તમારો પાલનહાર વિજયી, દયાળુ છે"},{"SurahNumber":26,"VerseNumber":141,"Text":"ષમૂદના લોકોએ પણ પયગંબરોને જુઠલાવ્યા"},{"SurahNumber":26,"VerseNumber":142,"Text":"તેમના ભાઇ સાલિહ અ.સ.એ તેમને કહ્યું કે શું તમે અલ્લાહથી નથી ડરતા"},{"SurahNumber":26,"VerseNumber":143,"Text":"હું તમારી તરફ અવતરિત કરેલો નિષ્ઠાવાન પયગંબર છું"},{"SurahNumber":26,"VerseNumber":144,"Text":"તો તમે અલ્લાહથી ડરો અને મારી વાત માનો"},{"SurahNumber":26,"VerseNumber":145,"Text":"હું આના માટે તમારી પાસે કોઈ વળતર નથી ઇચ્છતો. મારું વળતર તો ફક્ત સમગ્ર સૃષ્ટિના પાલનહાર (અલ્લાહ) પાસે છે"},{"SurahNumber":26,"VerseNumber":146,"Text":"શું આ વસ્તુઓમાં, જે અહીંયા છે, તમને અમસ્તા જ છોડી દેવામાં આવશે"},{"SurahNumber":26,"VerseNumber":147,"Text":"એટલે કે આ બગીચાઓ અને ઝરણા"},{"SurahNumber":26,"VerseNumber":148,"Text":"અને આ ખેતરો તથા ખજૂરોના બગીચાઓમાં, જેમના ગુચ્છા નરમ છે"},{"SurahNumber":26,"VerseNumber":149,"Text":"અને તમે પર્વતોને કોતરીને ગર્વ માટે મકાનો બનાવી રહ્યા છો"},{"SurahNumber":26,"VerseNumber":150,"Text":"બસ ! અલ્લાહથી ડરો અને મારું આજ્ઞાપાલન કરો"},{"SurahNumber":26,"VerseNumber":151,"Text":"નીડરતાથી હદ વટાવી જનારાઓનું કહ્યું ન માનો"},{"SurahNumber":26,"VerseNumber":152,"Text":"જે રાજ્યમાં વિદ્રોહ ફેલાવી રહ્યા છે અને પોતાનો સુધારો નથી કરતા"},{"SurahNumber":26,"VerseNumber":153,"Text":"તેમણે કહ્યું કે બસ ! તમે તે લોકો માંથી છો, જેમના પર જાદુ કરી દેવામાં આવ્યું"},{"SurahNumber":26,"VerseNumber":154,"Text":"તમે તો અમારા જેવા જ માનવી છો, જો તમે સાચા છો, તો કોઈ ચમત્કાર બતાવો"},{"SurahNumber":26,"VerseNumber":155,"Text":"પયગંબરે કહ્યું છે. આ છે ઊંટડી, પાણી પીવા માટે એક વારો તેનો અને એક નક્કી કરેલ દિવસે પીવાનો વારો તમારો"},{"SurahNumber":26,"VerseNumber":156,"Text":"(ખબરદાર) તેને ખરાબ ઇરાદા સાથે હાથ પણ ન લગાવશો, નહિતો એક મોટા દિવસની યાતના તમારી પકડ કરી લેશે"},{"SurahNumber":26,"VerseNumber":157,"Text":"તો પણ તેઓએ તેના પગ કાપી નાંખ્યા, બસ ! તેઓએ દિલગીરી વ્યક્ત કરી"},{"SurahNumber":26,"VerseNumber":158,"Text":"અને યાતનાએ તેમની પકડ કરી લીધી, નિ:શંક આમાં શિખામણ છે અને તેમના માંથી વધારે પડતા લોકો ઈમાનવાળા ન હતાં"},{"SurahNumber":26,"VerseNumber":159,"Text":"અને નિ:શંક તમારો પાલનહાર ઘણો જ જબરદસ્ત અને દયાળુ છે"},{"SurahNumber":26,"VerseNumber":160,"Text":"લૂતની કોમના લોકોએ પણ પયગંબરને જુઠલાવ્યા"},{"SurahNumber":26,"VerseNumber":161,"Text":"તેમને તેમના ભાઇ લૂત અ.સ.એ કહ્યું, શું તમે અલ્લાહનો ડર નથી રાખતા"},{"SurahNumber":26,"VerseNumber":162,"Text":"હું તમારા માટે નિષ્ઠાવાન પયગંબર છું"},{"SurahNumber":26,"VerseNumber":163,"Text":"બસ ! તમે અલ્લાહથી ડરો અને મારું આજ્ઞાપાલન કરો"},{"SurahNumber":26,"VerseNumber":164,"Text":"હું તમારી પાસેથી આના માટે કોઈ વળતર નથી ઇચ્છતો, મારું વળતર તો ફક્ત અલ્લાહ પાસે છે, જે સમગ્ર સૃષ્ટિનો પાલનહાર છે"},{"SurahNumber":26,"VerseNumber":165,"Text":"શું તમે દુનિયાના લોકો માંથી પુરુષો સાથે (સંભોગ) કરો છો"},{"SurahNumber":26,"VerseNumber":166,"Text":"અને તમારી જે સ્ત્રીઓને અલ્લાહએ તમારા જોડકા બનાવ્યા છે, તેમને છોડી દો છો, પરંતુ તમે હદ વટાવી જનારા જ છો"},{"SurahNumber":26,"VerseNumber":167,"Text":"તે લોકોએ જવાબ આપ્યો, કે હે લૂત ! જો તુ આનાથી વંચિત ન રહ્યો તો ખરેખર તારો દેશનિકાલ કરવામાં આવશે"},{"SurahNumber":26,"VerseNumber":168,"Text":"લૂતે કહ્યું કે હું તમારા કાર્યથી ખૂબ જ નારાજ છું"},{"SurahNumber":26,"VerseNumber":169,"Text":"મારા પાલનહાર ! મને અને મારા ઘરને આનાથી બચાવી લે જે આ લોકો કરે છે"},{"SurahNumber":26,"VerseNumber":170,"Text":"બસ ! અમે તેને અને તેના (જૂથને) બચાવી લીધા"},{"SurahNumber":26,"VerseNumber":171,"Text":"એક વૃદ્વ સ્ત્રી સિવાય, તે પાછળ રહી જનારા લોકો માંથી થઇ ગઇ"},{"SurahNumber":26,"VerseNumber":172,"Text":"પછી અમે બીજા દરેકને નષ્ટ કરી દીધા"},{"SurahNumber":26,"VerseNumber":173,"Text":"અને અમે તેમના પર એક ખાસ પ્રકારનો વરસાદ વરસાવ્યો. બસ ! ઘણો જ ખરાબ વરસાદ હતો, જે સચેત કરવામાં આવેલ લોકો પર વરસ્યો"},{"SurahNumber":26,"VerseNumber":174,"Text":"આ વાતમાં પણ ખરેખર શિખામણ છે, તેમના માંથી પણ વધારે પડતા લોકો મુસલમાન ન હતાં"},{"SurahNumber":26,"VerseNumber":175,"Text":"નિ:શંક તમારો પાલનહાર તે જ છે, વિજયી અને દયાળુ"},{"SurahNumber":26,"VerseNumber":176,"Text":"અયકહવાળાઓએ પણ પયગંબરને જુઠલાવ્યા"},{"SurahNumber":26,"VerseNumber":177,"Text":"જ્યારે તેમને શુઐબ અ.સ.એ કહ્યું, કે શું તમને ડર નથી"},{"SurahNumber":26,"VerseNumber":178,"Text":"હું તમારા માટે નિષ્ઠાવાન પયગંબર છું"},{"SurahNumber":26,"VerseNumber":179,"Text":"અલ્લાહથી ડરો અને મારું આજ્ઞાપાલન કરો"},{"SurahNumber":26,"VerseNumber":180,"Text":"હું આના માટે તમારી પાસે કંઇ વળતર નથી ઇચ્છતો, મારું વળતર સમગ્ર સૃષ્ટિના પાલનહાર પાસે છે"},{"SurahNumber":26,"VerseNumber":181,"Text":"માપ-તોલ પૂરેપૂરું આપો, ઓછું આપનારા ન બનો"},{"SurahNumber":26,"VerseNumber":182,"Text":"અને સાચા ત્રાજવા વડે તોલો"},{"SurahNumber":26,"VerseNumber":183,"Text":"લોકોને તેમની વસ્તુ ઓછી કરીને ન આપો. નીડરતા સાથે ધરતીમાં વિદ્રોહ કરતા ન ફરો"},{"SurahNumber":26,"VerseNumber":184,"Text":"તે અલ્લાહનો ડર રાખો, જેણે તમારું અને તમારા પૂર્વજોનું સર્જન કર્યું"},{"SurahNumber":26,"VerseNumber":185,"Text":"તે લોકોએ કહ્યું, તમે તે લોકો માંથી છો જેમના પર જાદુ કરી દેવામાં આવે છે"},{"SurahNumber":26,"VerseNumber":186,"Text":"અને તું તો અમારા જેવો જ એક માનવી છે. અને અમે તો તને જુઠ બોલનારાઓ માંથી સમજીએ છીએ"},{"SurahNumber":26,"VerseNumber":187,"Text":"જો તું સાચા લોકો માંથી હોય તો અમારા પર આકાશના ટુકડા ફેંકી બતાવ"},{"SurahNumber":26,"VerseNumber":188,"Text":"કહ્યું કે મારો પાલનહાર ખૂબ સારી રીતે જાણે છે જે કંઇ તમે કરી રહ્યા છો"},{"SurahNumber":26,"VerseNumber":189,"Text":"કારણકે તે લોકોએ તેમને જુઠલાવ્યા તો, તેમને છાંયડાના દિવસના પ્રકોપે પકડી લીધા, તે ભારે દિવસનો પ્રકોપે હતો"},{"SurahNumber":26,"VerseNumber":190,"Text":"નિ:શંક આમાં મોટી શિખામણ છે અને તેમના માંથી વધારે પડતા લોકો મુસલમાન ન હતાં"},{"SurahNumber":26,"VerseNumber":191,"Text":"અને ખરેખર તમારો પાલનહાર તે જ છે, વિજયી અને દયાળુ"},{"SurahNumber":26,"VerseNumber":192,"Text":"અને નિ:શંક આ (કુરઆન) સમગ્ર સૃષ્ટિના પાલનહારે અવતરિત કરેલ છે"},{"SurahNumber":26,"VerseNumber":193,"Text":"આને નિષ્ઠાવાન ફરિશ્તો લઇને આવ્યો છે"},{"SurahNumber":26,"VerseNumber":194,"Text":"તમારા હૃદય પર અવતરિત થયું છે, કે તમે સચેત કરનારાઓ માંથી થઇ જાવ"},{"SurahNumber":26,"VerseNumber":195,"Text":"સ્પષ્ટ અરબી ભાષામાં છે"},{"SurahNumber":26,"VerseNumber":196,"Text":"આગળના પયગંબરોની કિતાબોમાં પણ આ કુરઆનનું વર્ણન છે"},{"SurahNumber":26,"VerseNumber":197,"Text":"શું તે લોકો માટે આ નિશાની પૂરતી નથી કે કુરઆનની સત્યતાને તો ઇસ્રાઇલના વિદ્વાનો પણ જાણે છે"},{"SurahNumber":26,"VerseNumber":198,"Text":"અને જો અમે આ (કુરઆન)ને કોઈ ગેરઅરબ પર અવતરિત કરતા"},{"SurahNumber":26,"VerseNumber":199,"Text":"બસ ! તે તેમની સામે આ કુરઆન પઢતો તો તેને ન સમજતા"},{"SurahNumber":26,"VerseNumber":200,"Text":"આવી જ રીતે અમે પાપીઓના હૃદયમાં આ ઇન્કારને નાંખી દીધું"},{"SurahNumber":26,"VerseNumber":201,"Text":"તે લોકો જ્યાં સુધી દુ:ખદાયી યાતનાને જોઇ ન લે, ત્યાં સુધી ઈમાન નહીં લાવે"},{"SurahNumber":26,"VerseNumber":202,"Text":"બસ ! તે યાતના તેમની પાસે અચાનક આવી જશે, તેમને આના વિશે ભાન પણ નહીં હોય"},{"SurahNumber":26,"VerseNumber":203,"Text":"તે સમયે કહેશે કે શું અમને થોડીક મહેતલ આપવામાં આવશે"},{"SurahNumber":26,"VerseNumber":204,"Text":"બસ ! શું આ લોકો અમારી યાતના માટે ઉતાવળ કરે છે"},{"SurahNumber":26,"VerseNumber":205,"Text":"સારું, એ પણ જણાવો કે જો અમે તે લોકોને કેટલાય વર્ષ સુધી લાભ લેવા દઇએ"},{"SurahNumber":26,"VerseNumber":206,"Text":"પછી તેમને તે યાતના આવશે, જેની ધમકી આપવામાં આવતી હતી"},{"SurahNumber":26,"VerseNumber":207,"Text":"તો જે કંઇ પણ આ લોકો કરતા રહ્યા, તે માંથી કંઇ પણ ફાયદો નહીં પહોંચે"},{"SurahNumber":26,"VerseNumber":208,"Text":"અમે સચેત કરનારાને મોકલ્યા વગર કોઈ વસ્તીવાળાઓને નષ્ટ નથી કર્યા"},{"SurahNumber":26,"VerseNumber":209,"Text":"શિખામણ માટે. અને અમે અત્યાચાર કરવાવાળા નથી"},{"SurahNumber":26,"VerseNumber":210,"Text":"આ કુરઆનને શેતાન નથી લાવ્યા"},{"SurahNumber":26,"VerseNumber":211,"Text":"તે આના માટે સક્ષમ નથી, ન તો તે આ બાબતે શક્તિ ધરાવે છે"},{"SurahNumber":26,"VerseNumber":212,"Text":"પરંતુ તે તો સાંભળવાથી પણ વંચિત કરી દેવામાં આવ્યા"},{"SurahNumber":26,"VerseNumber":213,"Text":"બસ ! તમે અલ્લાહ સિવાય કોઈને ન પોકારો, જેથી તમે પણ સજા પામનારા બની જાવ"},{"SurahNumber":26,"VerseNumber":214,"Text":"પોતાના સંબંધીઓને સચેત કરી દો"},{"SurahNumber":26,"VerseNumber":215,"Text":"જે પણ ઈમાન લાવી તમારું અનુસરણ કરે, તેમની સાથે નમ્રતાભર્યું વર્તન કરો"},{"SurahNumber":26,"VerseNumber":216,"Text":"જો આ લોકો તમારી અવજ્ઞા કરે તો તમે જાહેર કરી દો કે, હું તે કાર્યોથી અળગો છું જે તમે કરી રહ્યા છો"},{"SurahNumber":26,"VerseNumber":217,"Text":"પોતાનો સંપૂર્ણ ભરોસો વિજયી, દયાળુ અલ્લાહ પર રાખ"},{"SurahNumber":26,"VerseNumber":218,"Text":"જે તમને જોતો રહે છે, જ્યારે તમે ઊભા થાવ છો"},{"SurahNumber":26,"VerseNumber":219,"Text":"અને સિજદા કરવાવાળાઓની વચ્ચે તમારું ફરવું પણ"},{"SurahNumber":26,"VerseNumber":220,"Text":"તે ખૂબ જ સાંભળનાર અને ખૂબ જાણકાર છે"},{"SurahNumber":26,"VerseNumber":221,"Text":"શું તમને હું જણાવું કે શેતાન કોની તરફ આવે છે"},{"SurahNumber":26,"VerseNumber":222,"Text":"તે દરેક જુઠ્ઠા અને પાપીઓ તરફ આવે છે"},{"SurahNumber":26,"VerseNumber":223,"Text":"અફવાઓ સંભળાવી દે છે અને તેમના માંથી વધારે પડતા લોકો જુઠ્ઠા છે"},{"SurahNumber":26,"VerseNumber":224,"Text":"કવિઓનું અનુસરણ તે લોકો કરે છે, જે પથભ્રષ્ટ છે"},{"SurahNumber":26,"VerseNumber":225,"Text":"શું તમે નથી જોયું કે કવિ જંગલોમાં માથા પછાડતા ફરે છે"},{"SurahNumber":26,"VerseNumber":226,"Text":"અને તે લોકો જે કહે છે તે કરતા નથી"},{"SurahNumber":26,"VerseNumber":227,"Text":"ઈમાનવાળા અને સત્કાર્ય કરનારા સિવાય અને અલ્લાહના નામનું સ્મરણ વધારે કર્યું અને પોતાના પર થયેલ અત્યાચાર પછી બદલો લીધો, જે લોકોએ અત્યાચાર કર્યો છે, તે લોકો પણ નજીકમાં જાણી લેશે કે કેવા પડખે પલટશે"},{"SurahNumber":27,"VerseNumber":1,"Text":"તૉ- સીન્, આ આયતો કુરઆનની છે અને પ્રકાશિત કિતાબની"},{"SurahNumber":27,"VerseNumber":2,"Text":"સત્ય માર્ગદર્શન અને ખુશખબર ઈમાનવાળાઓ માટે"},{"SurahNumber":27,"VerseNumber":3,"Text":"જે નમાઝ (કાયમ) પઢે છે અને ઝકાત આપે છે અને આખેરત પર ઈમાન ધરાવે છે"},{"SurahNumber":27,"VerseNumber":4,"Text":"જે લોકો કયામતના દિવસ પર ઈમાન નથી લાવતા અમે તેમના કાર્યો શણગારીને બતાવ્યા, બસ ! તેઓ ભટકતા ફરે છે"},{"SurahNumber":27,"VerseNumber":5,"Text":"આ જ તે લોકો છે, જેમના માટે ખરાબ યાતના છે અને આખેરતમાં પણ તેઓ ખૂબ જ નુકસાન ઉઠાવશે"},{"SurahNumber":27,"VerseNumber":6,"Text":"નિ:શંક તમને હિકમતવાળા અને જ્ઞાનવાળા અલ્લાહ તરફથી કુરઆન શિખવાડવામાં આવે છે"},{"SurahNumber":27,"VerseNumber":7,"Text":"(યાદ હશે) જ્યારે મૂસા અ.સ.એ પોતાના ઘરવાળાઓને કહ્યું કે મેં આગ જોઇ છે, હું ત્યાં જઇ કોઈ જાણકારી લઇ અથવા આગનો કોઈ સળગતો અંગારો લઇને હમણાં તમારી તરફ આવી જઇશ, જેથી તમે તાપણી કરી લો"},{"SurahNumber":27,"VerseNumber":8,"Text":"જ્યારે ત્યાં પહોંચ્યા તો અવાજ આપવામાં આવી કે બરકતવાળો છે તે, જે આ આગમાં છે, અને તેની આજુબાજુની વસ્તુને બરકતવાળી બનાવવામાં આવી છે અને પવિત્ર છે તે અલ્લાહ જે સમગ્ર સૃષ્ટિનો પાલનહાર છે"},{"SurahNumber":27,"VerseNumber":9,"Text":"મૂસા ! સાંભળો, વાત એવી છે કે હું જ વિજયી, હિકમતવાળો અલ્લાહ છું"},{"SurahNumber":27,"VerseNumber":10,"Text":"તમે પોતાની લાકડી નાખી દો, મૂસાએ જ્યારે લાકડીને હલનચલન કરતી જોઇ, એવી રીતે જાણે કે તે એક સાંપ છે, તો મોઢું ફેરવી ભાગ્વા લાગ્યા અને પાછું વળીને જોયું પણ નહીં. હે મૂસા ! ડરો નહીં, મારી સામે પયગંબર ડરતા નથી"},{"SurahNumber":27,"VerseNumber":11,"Text":"પરંતુ જે લોકો અત્યાચાર કર્યા પછી સત્કાર્ય કરે, તો તે બૂરાઇ પછી (સત્યના કારણે) હું માફ કરનાર, દયાળુ છું"},{"SurahNumber":27,"VerseNumber":12,"Text":"અને પોતાનો હાથ પોતાના કોલરમાં નાખ, તે સફેદ પ્રકાશિત થઇ કોઈ ખામી વગર નીકળશે, તમે નવ નિશાની લઇને ફિરઔન અને તેમની કોમ તરફ જાઓ, ખરેખર તે વિદ્રોહીઓનું જૂથ છે"},{"SurahNumber":27,"VerseNumber":13,"Text":"બસ ! જ્યારે તેમની પાસે આંખો ખોલી દેનારા અમારા ચમત્કારો પહોંચ્યા તો તેઓ કહેવા લાગ્યા કે આતો સ્પષ્ટ જાદુ છે"},{"SurahNumber":27,"VerseNumber":14,"Text":"તે લોકોએ ઇન્કાર કરી દીધો, જો કે તેમના હૃદય માની ગયા હતાં, ફક્ત અત્યાચાર અને અહંકારના કારણે. બસ ! જોઇ લો કે તે વિદ્રોહીઓની દશા કેવી થઇ"},{"SurahNumber":27,"VerseNumber":15,"Text":"અને અમે ખરેખર દાઉદ અને સુલૈમાનને જ્ઞાન આપી રાખ્યું હતું અને બન્નેએ કહ્યું, પ્રશંસા તે અલ્લાહ માટે છે, જેણે અમને પોતાના ઘણા ઈમાનવાળા બંદાઓ પર મહત્વત્તા આપી"},{"SurahNumber":27,"VerseNumber":16,"Text":"અને દાઉદના વારસદાર સુલૈમાન બન્યા, અને કહેવા લાગ્યા, લોકો ! અમને પક્ષીઓની ભાષા શિખવાડવામાં આવી છે અને અમને બધી જ વસ્તુ માંથી આપવામાં આવ્યું છે, નિ:શંક આ સ્પષ્ટ અલ્લાહની કૃપા છે"},{"SurahNumber":27,"VerseNumber":17,"Text":"સુલૈમાનની સામે તેમનું લશ્કર, માનવી અને જિન્નાત તથા પક્ષીઓને ભેગા કરવામાં આવ્યા, (દરેકને હોદ્દા પ્રમાણે) અલગ અલગ કરી દેવામાં આવ્યા"},{"SurahNumber":27,"VerseNumber":18,"Text":"જ્યારે તેઓ કીડીઓના મેદાનમાં પહોંચ્યા, તો એક કીડીએ કહ્યું, હે કીડીઓ ! પોતાના દરમાં જતી રહો, એવું ન થાય કે અજાણતામાં સુલૈમાન અને તેનું લશ્કર તમને કચડી નાખે"},{"SurahNumber":27,"VerseNumber":19,"Text":"તેની આ વાતથી સુલૈમાન હસી પડ્યા અને દુઆ કરવા લાગ્યા કે, હે પાલનહાર ! તું મને તૌફીક આપ કે હું તારી તે નેઅમતોનો આભાર માનું, જે તેં મારા પર અને મારા માતાપિતા પર કરી છે. અને હું એવા સત્કાર્યો કરતો રહું જેના કારણે તું રાજી થઇ જાય, મને પોતાની કૃપાથી સદાચારી લોકોમાં કરી દે"},{"SurahNumber":27,"VerseNumber":20,"Text":"તેમણે પક્ષીઓનું નિરીક્ષણ કર્યું અને કહેવા લાગ્યા કે શું વાત છે કે હું હુદહુદને નથી જોઇ રહ્યો, શું ખરેખર તે ગેરહાજર છે"},{"SurahNumber":27,"VerseNumber":21,"Text":"નિ:શંક હું તેને સખત સજા આપીશ અથવા તેને ઝબહ કરી દઇશ અથવા મારી સામે કોઈ સ્પષ્ટ કારણ જણાવે"},{"SurahNumber":27,"VerseNumber":22,"Text":"થોડીક જ વારમાં તેણે (હુદહુદે) આવીને કહ્યું, હું એક એવી વસ્તુની જાણકારી લાવ્યો છું. કે તમને તેના વિશે જાણ નથી, હું સબાની એક સાચી ખબર તમારી પાસે લાવ્યો છું"},{"SurahNumber":27,"VerseNumber":23,"Text":"મેં જોયું કે તેમની બાદશાહત એક સ્ત્રી કરી રહી છે, જેને દરેક પ્રકારની વસ્તુઓ માંથી કંઇક આપવામાં આવ્યું છે અને તેનું સિંહાસન પણ ખૂબ જ જબરદસ્ત છે"},{"SurahNumber":27,"VerseNumber":24,"Text":"મેં, તેને અને તેની કોમના લોકોને અલ્લાહ તઆલાને છોડીને સૂર્યને સિજદો કરતા જોયા, શેતાને તેમના કાર્યો તેમને સુંદર દેખાડી, સત્ય માર્ગથી વંચિત કરી દીધા, બસ ! તેઓ સત્ય માર્ગ પર નથી આવતા"},{"SurahNumber":27,"VerseNumber":25,"Text":"કે તે અલ્લાહ માટે જ સિજદો કરે, જે આકાશો અને ધરતીની છુપી વસ્તુઓને બહાર કાઢે છે અને જે કંઇ તમે છુપાવો છો અને જાહેર કરો છો તે બધું જ જાણે છે"},{"SurahNumber":27,"VerseNumber":26,"Text":"તેના સિવાય કોઈ પૂજ્ય નથી, તે જ પ્રતિષ્ઠિત અર્શનો માલિક છે"},{"SurahNumber":27,"VerseNumber":27,"Text":"સુલૈમાને કહ્યું, હવે અમે જોઇ લઇશું કે તું સાચો છે અથવા જુઠ્ઠો છે"},{"SurahNumber":27,"VerseNumber":28,"Text":"મારા આ પત્રને લઇ તેમને આપી દે, પછી પાછો આવી જા અને જો, કે તેઓ શું જવાબ આપે છે"},{"SurahNumber":27,"VerseNumber":29,"Text":"તે કહેવા લાગી, હે સરદાર ! મારી સામે એક પ્રભાવશાળી પત્ર આવ્યો છે"},{"SurahNumber":27,"VerseNumber":30,"Text":"જે સુલૈમાન તરફથી છે અને જે માફ કરનાર, દયાળુ અલ્લાહના નામથી છે"},{"SurahNumber":27,"VerseNumber":31,"Text":"એ કે તમે મારી સામે વિદ્રોહ ન કરો અને મુસલમાન બની મારી પાસે આવી જાઓ"},{"SurahNumber":27,"VerseNumber":32,"Text":"તેણીએ કહ્યું, હે મારા સરદાર ! તમે મારી આ બાબતે મને સલાહ આપો, હું ત્યાં સુધી કોઈ આદેશ આપતી નથી, જ્યાં સુધી તમારી કોઈ સલાહ ન મળે"},{"SurahNumber":27,"VerseNumber":33,"Text":"તે સૌએ જવાબ આપ્યો કે અમે તાકાતવર અને પ્રભુત્વશાળી બળવાન યોદ્ધા છે, આગળ તમારા હાથમાં છે. તમે પોતે વિચારી લો કે અમને તમે શું આદેશ આપો છો"},{"SurahNumber":27,"VerseNumber":34,"Text":"તેણીએ કહ્યું કે બાદશાહ જ્યારે કોઈ વસ્તીમાં પ્રવેશ કરે છે, તો તેને વેરાન કરી નાખે છે અને ત્યાંના ઇજજતવાળાઓને અપમાનિત કરે છે અને આ લોકો પણ આવું જ કરશે"},{"SurahNumber":27,"VerseNumber":35,"Text":"હું તેમને એક ભેટ આપીશ, પછી જોઇ લઇશ કે સંદેશવાહક શું જવાબ લઇ પરત ફરે છે"},{"SurahNumber":27,"VerseNumber":36,"Text":"બસ ! જ્યારે સંદેશવાહક સુલૈમાન પાસે પહોંચ્યો તો, તેમણે કહ્યું, શું તમે માલ વડે મારી મદદ કરવા ઇચ્છો છો ? મને તો મારા પાલનહારે આના કરતા વધારે શ્રેષ્ઠ આપી રાખ્યું છે, જે વસ્તું તેણીએ તમને આપી છે, બસ ! તમે જ પોતાની ભેટથી ખુશ થાવ"},{"SurahNumber":27,"VerseNumber":37,"Text":"જા ! તેની પાસે પાછો જા, અમે તેમના માટે તે લશ્કર લાવીશું, જેમનો સામનો કરવાની શક્તિ તેઓમાં નથી. અમે તેમને અપમાનિત કરી ત્યાંથી કાઢી મૂકીશું"},{"SurahNumber":27,"VerseNumber":38,"Text":"સુલૈમાને કહ્યું કે હે સરદાર ! તમારા માંથી કોઈ છે, જે તેમના મુસલમાન થઇ, પહોંચ્યા પહેલા જ તેનું સિંહાસન મારી પાસે લાવી બતાવે"},{"SurahNumber":27,"VerseNumber":39,"Text":"એક શક્તિશાળી જિન્ને કહ્યું, તમે તમારી આ સભા માંથી ઊભા થાવ તે પહેલા જ તેને હું તમારી સામે હાજર કરી દઇશ, નિ:શંક હું આના માટે શક્તિ ધરાવું છું અને નિષ્ઠાવાન પણ છું"},{"SurahNumber":27,"VerseNumber":40,"Text":"જેની પાસે કિતાબનું જ્ઞાન હતું, તેણે કહ્યું કે તમારું પલક ઝબકાવતા પહેલા જ હું તમારી સામે તેને લાવી શકું છું, જ્યારે સુલૈમાને તે સિંહાસનને પોતાની સમક્ષ જોયું, તો કહેવા લાગ્યા, આ જ મારા પાલનહારની કૃપા છે, જેથી તે મારી કસોટી કરે કે હું આભારી બનું છું કે કૃતઘ્ની. આભારી પોતાના ફાયદા માટે જ આભાર વ્યક્ત કરે છે અને જે આભાર વ્યક્ત ન કરે તો મારો પાલનહાર (બેપરવાહ) ધનવાન અને ઉદાર છે"},{"SurahNumber":27,"VerseNumber":41,"Text":"આદેશ આપ્યો કે તેના સિંહાસનમાં થોડો ફેરફાર કરી દો, જેથી ખબર પડી જાય કે, તેણી સત્યમાર્ગ મેળવે છે અથવા નથી મેળવતી"},{"SurahNumber":27,"VerseNumber":42,"Text":"પછી જ્યારે તે આવી ગઇ તો તેને કહેવામાં આવ્યું કે આવું જ તારું (પણ) સિંહાસન છે ? તેણીએ જવાબ આપ્યો કે આ તે જ છે, અમને આની જાણ પહેલાથી જ કરી દેવામાં આવી હતી અને અમે મુસલમાન હતાં"},{"SurahNumber":27,"VerseNumber":43,"Text":"જે લોકોની બંદગી તેણી અલ્લાહ સિવાય કરતી હતી, તેઓએ તેણીને રોકી રાખી હતી, (અલ્લાહની બંદગી કરવાથી) નિ:શંક તે ઇન્કાર કરનારાઓ માંથી હતી"},{"SurahNumber":27,"VerseNumber":44,"Text":"તેણીને કહેવામાં આવ્યું કે મહેલમાં ચાલતા રહો, જ્યારે તેણીએ મહેલ જોયો તો તેણીને હોજ લાગ્યો જેથી તેણી પોતાના કપડા સમેટવા લાગી, કહ્યું કે આ તો કાચથી બનેલી ઇમારત છે, કહેવા લાગી, મારા પાલનહાર ! મેં પોતાના પર અત્યાચાર કર્યો, હવે હું સુલૈમાનની જેમ સમગ્ર સૃષ્ટિના પાલનહાર અલ્લાહની આજ્ઞાકારી બનું છું"},{"SurahNumber":27,"VerseNumber":45,"Text":"નિ:શંક અમે ષમૂદના લોકો તરફ તેમના ભાઇ સાલિહ અ.સ.ને મોકલ્યા કે તમે સૌ અલ્લાહની બંદગી કરો, તો પણ તેઓ બે જૂથ બની અંદરોઅંદર ઝઘડો કરવા લાગ્યા"},{"SurahNumber":27,"VerseNumber":46,"Text":"સાલિહ અ.સ.એ કહ્યું, કે હે મારી કોમના લોકો ! તમે સત્કાર્ય પહેલા જ દુષ્કર્મોની ઉતાવળ કેમ કરો છો ? તમે અલ્લાહ પાસે માફી કેમ નથી માંગતા જેથી તમારા પર દયા કરવામાં આવે"},{"SurahNumber":27,"VerseNumber":47,"Text":"તે કહેવા લાગ્યા કે અમે તો તારાથી અને તારા અનુયાયીઓથી છેતરામણીનો આભાસ કરી રહ્યા છે. સાલિહએ કહ્યું, તમારો આભાસ અલ્લાહ પાસે છે, પરંતુ તમે વિદ્રોહી છો"},{"SurahNumber":27,"VerseNumber":48,"Text":"આ શહેરમાં નવ સરદાર હતાં, જેઓ ધરતી પર વિદ્રોહ ફેલાવતા હતાં અને સુધારો ન હતા કરતા"},{"SurahNumber":27,"VerseNumber":49,"Text":"તેઓએ અંદરોઅંદર સોગંદો ખાઇ વચન લીધું કે રાત્રિના સમયે જ આપણે સાલિહ અને તેના ઘરવાળાઓ પર છાપો મારીશું અને તેના વારસદારોને સ્પષ્ટ કહી દઇશું કે આના ઘરવાળાઓના મૃત્યુના સમયે હાજર ન હતાં અને અમે ખરેખર સાચા છે"},{"SurahNumber":27,"VerseNumber":50,"Text":"તેઓએ યુક્તિ કરી અને અમે પણ એક યુક્તિ કરી, તેઓ તેને સમજતા ન હતાં"},{"SurahNumber":27,"VerseNumber":51,"Text":"(હવે) જોઇ લો, તેમની યુક્તિઓની દશા કેવી થઇ ? કે અમે તેમને અને તેમની કોમના લોકોને દરેકને નષ્ટ કરી દીધા"},{"SurahNumber":27,"VerseNumber":52,"Text":"આ છે તેમના ઘરો, જે તેમના અત્યાચારના કારણે વેરાન પડ્યા છે, જે લોકો જ્ઞાન ધરાવે છે તેમના માટે આમાં મોટી શિખામણ છે"},{"SurahNumber":27,"VerseNumber":53,"Text":"અમે જેઓ ઈમાન લાવ્યા છે અને ડરવાવાળા છે, તેઓને બચાવી લીધા"},{"SurahNumber":27,"VerseNumber":54,"Text":"અને લૂતને (યાદ કર), જ્યારે તેણે પોતાની કોમના લોકોને કહ્યું કે શું જાણવા છતાં તમે અશ્લીલ કાર્ય કરી રહ્યા છો"},{"SurahNumber":27,"VerseNumber":55,"Text":"આ કેવી વાત છે કે તમે સ્ત્રીઓને છોડીને પુરૂષો સાથે કામવાસના કરો છો, ખરેખર તમે ખૂબ જ અજાણ બની રહ્યા છો"}]}