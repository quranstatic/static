{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":18,"VerseNumber":75,"Text":"Iye adati, “Kodi ine sindidakuuze kuti iwe siudzatha kupirira ndi ine?”"},{"SurahNumber":18,"VerseNumber":76,"Text":"Mose adati, “Ngati ine ndikufunsanso chinthu china pambuyo pa izi, usayende nanenso chifukwa ukhala utachipeza chifukwa kuchokera mwa ine.”"},{"SurahNumber":18,"VerseNumber":77,"Text":"Ndipo onse adapitirira kuyenda mpaka pamene adapeza anthu a mu mzinda wina wake ndipo iwo adawafunsa anthu aja kuti awapatseko chakudya koma iwo adakana kuwalandira ngati alendo awo. Iwo adapeza mu mzindawo chipupa chikufuna kugwa ndipo Iye adachimanganso. Mose adati, “Iwe ukadafuna, ndithudi, ukadawauza kuti akulipire chifukwa cha ntchito imene wagwira.”"},{"SurahNumber":18,"VerseNumber":78,"Text":"Iye adati, “Uku ndiye kusiyana kwa pakati pa iwe ndi ine. Ndikuuza tanthauzo la zinthu zimene iwe umakanika kupirira nazo.”"},{"SurahNumber":18,"VerseNumber":79,"Text":"Chikakhala chombo chija eni ake adali anthu osauka amene amagwira ntchito pa nyanja. Ndipo ine ndinafuna kuti ndichiononge chifukwa kutsogolo kwawo kudali mfumu yomwe imalanda chombo chilichonse mwamphamvu"},{"SurahNumber":18,"VerseNumber":80,"Text":"Akakhala mnyamata uja, makolo ake onse adali okhulupirira mu choonadi ndipo timaopa kuti mwina iye akhoza kuwatembenuza ndi kuyamba kuchita zoipa ndi kusiya kukhulupirira"},{"SurahNumber":18,"VerseNumber":81,"Text":"Ndipo tidafuna kuti Ambuye wawo awapatse m’malo mwake, mwana wina wabwino ndi woyera mtima kuposa iye"},{"SurahNumber":18,"VerseNumber":82,"Text":"Chikakhala chipupa chija, eni ake adali ana awiri a masiye amene amakhala mu mzinda uja ndipo pansi pa chipupacho padali chuma chawo. Ndipo bambo wawo adali munthu wabwino motero Ambuye wako adafuna kuti anawo akule kuti adzatulutse okha chuma chawo ngati chifundo chochokera kwa Ambuye wako. Ine sindidachite zimenezi mwachifuniro changa ayi. Limeneli ndilo tanthauzo lake la zinthu zimene umalephera kupirira nazo"},{"SurahNumber":18,"VerseNumber":83,"Text":"Ndipo iwo akukufunsa za Dhul-Qarnain. Nena, “Ine ndikufotokozerani za mbiri ya iye.”"},{"SurahNumber":18,"VerseNumber":84,"Text":"Ndithudi Ife tidamukhazika iye padziko ndipo tidamupatsa njira yopezera chilichonse"},{"SurahNumber":18,"VerseNumber":85,"Text":"Ndipo iye adatsatira njira"},{"SurahNumber":18,"VerseNumber":86,"Text":"Mpaka pamene adafika polowera dzuwa ndipo adalipeza dzuwalo lili kulowa m’dziwe la matope akuda. Pafupi pomwepo iye adapeza anthu ena. Ife tidati, “Iwe Dhul-Qarnain! Iwe uli ndi ufulu wowalanga kapena wowachitira chisoni.”"},{"SurahNumber":18,"VerseNumber":87,"Text":"Iye adati, “Akakhala iye amene achita zoipa, tidzamulanga ndipo iye adzabwezedwa kwa Ambuye wake yemwe adzamulanga ndi chilango choipa kwambiri.”"},{"SurahNumber":18,"VerseNumber":88,"Text":"Koma iye amene wakhulupirira ndikumachita ntchito zabwino, adzakhala ndi mphotho yabwino ndipo tidzamuyankhula mawu abwino"},{"SurahNumber":18,"VerseNumber":89,"Text":"Ndipo iye adatsatira njira ina"},{"SurahNumber":18,"VerseNumber":90,"Text":"Mpaka pamene adafika kotulukira dzuwa kumene adalipeza dzuwa lili kutuluka pa anthu amene Ife sitidawaikire chotchinga ku dzuwa"},{"SurahNumber":18,"VerseNumber":91,"Text":"Kotero Ife tidadziwa zonse zokhudza iye"},{"SurahNumber":18,"VerseNumber":92,"Text":"Ndipo iye adatsatiranso njira ina"},{"SurahNumber":18,"VerseNumber":93,"Text":"Mpaka pamene iye adafika pakati pa mapiri awiri adapeza pambali pake anthu amene sanali kuzindikira chilichonse"},{"SurahNumber":18,"VerseNumber":94,"Text":"Iwo adati, “Iwe Dhul-Qarnain! Ndithudi Ya-juj ndi Majuj ali kuchita zoipa m’dziko lino. Kodi tikupatse malipiro kuti utimangire linga lotiteteza nalo pakati pa iwo ndi ife?”"},{"SurahNumber":18,"VerseNumber":95,"Text":"Iye adati, “Mphamvu zomangira linga zimene Ambuye wanga wandipatsa ndi zabwino. Choncho ndithandizeni ndi anthu amphamvu ogwira ntchito kuti ndimange linga pakati pa inu ndi iwo.”"},{"SurahNumber":18,"VerseNumber":96,"Text":"Ndipatseni zidutswa zachitsulo; mpaka pamene iye adadzadza gawo limene linali pakati pa mapiriwa. Iye adati, “Uzirani ndi livumbo lanu.” Pamene adazifiwiritsa zidutswazo ngati moto, iye adati, “Ndipatseni mtovu kuti ndiuthire pa zidutswazo.”"},{"SurahNumber":18,"VerseNumber":97,"Text":"Anthu a Ya-juj ndi Majuj sadathe kuchilumpha ndipo sadathe kuchiboola"},{"SurahNumber":18,"VerseNumber":98,"Text":"Iye adati, “Ichi ndi chifundo chochokera kwa Ambuye wanga. Koma pamene lonjezo la Ambuye wanga lidzadza, Iye adzaliononga. Ndipo lonjezo la Ambuye wanga ndi loona"},{"SurahNumber":18,"VerseNumber":99,"Text":"Ndipo pa tsikulo tidzawasiya ena mwa iwo akusakanikirana ndi ena. Lipenga lidzaimbidwa ndipo tidzawasonkhanitsa onse pamodzi"},{"SurahNumber":18,"VerseNumber":100,"Text":"Pa tsiku limeneli tidzaonetsa Gahena kwa anthu osakhulupirira, kuti adzalione lonse moonekera kwambiri"},{"SurahNumber":18,"VerseNumber":101,"Text":"Amene maso awo adali otsekeka kuchikumbutso changa, satha kumva"},{"SurahNumber":18,"VerseNumber":102,"Text":"Kodi anthu osakhulupirira akuganiza kuti akhoza kuwapanga akapolo anga kukhala atetezi awo m’malo mwa Ine? Ndithudi Ife takonza Gahena kukhala malo ofikira anthu onse osakhulupirira"},{"SurahNumber":18,"VerseNumber":103,"Text":"Nena, “Kodi tikuuzeni anthu amene ali olephera mu ntchito zawo?”"},{"SurahNumber":18,"VerseNumber":104,"Text":"Iwowo ndi amene ntchito zawo zaonongeka m’moyo uno pamene iwo anali kuganiza kuti ali kulandira zabwino chifukwa cha ntchito zawo"},{"SurahNumber":18,"VerseNumber":105,"Text":"Iwo ndi amene sadakhulupirire mawu a Ambuye wawo ndi zokumana ndi Iye. Motero ntchito zawo zaonongeka ndipo patsiku lachiweruzo Ife sitidzawakhazikira muyeso"},{"SurahNumber":18,"VerseNumber":106,"Text":"Gahena idzakhala mphotho yawo chifukwa iwo adalibe chikhulupiriro ndipo achitira chipongwe Atumwi ndiponso mawu anga"},{"SurahNumber":18,"VerseNumber":107,"Text":"Ndithudi! Iwo amene akhulupirira ndi kuchita ntchito zabwino, minda ya ku Paradiso idzakhala malo awo ofikira"},{"SurahNumber":18,"VerseNumber":108,"Text":"Adzakhala komweko nthawi zonse ndipo sadzafuna kusintha malo"},{"SurahNumber":18,"VerseNumber":109,"Text":"Nena, “Ngati Nyanja ikadakhala inki yolembera mawu Ambuye wanga, ndithudi, nyanjayo ikadaphwa koma osati Mawu a Ambuye wanga ngakhale tikadabweretsa nyanja yofanana ndi imeneyo moonjezera.”"},{"SurahNumber":18,"VerseNumber":110,"Text":"Nena, “Ine ndine munthu monga inu nomwe, koma zavumbulutsidwa kwa ine kuti Mulungu wanu ndi mmodzi. Kotero aliyense amene afuna kudzakumana ndi Ambuye wake ayenera kuchita zimene zili zabwino ndipo popembedza Ambuye wake, osaphatikizamo wina wake.”"},{"SurahNumber":19,"VerseNumber":1,"Text":"Kaf ha ya ain suad"},{"SurahNumber":19,"VerseNumber":2,"Text":"Ichi ndi chikumbutso cha chifuniro cha Ambuye wako kwa kapolo wake Zakariya"},{"SurahNumber":19,"VerseNumber":3,"Text":"Pamene Iye adamupempha Ambuye wake motsitsa mawu"},{"SurahNumber":19,"VerseNumber":4,"Text":"Iye adati, “oh Ambuye wanga! Mafupa anga ndi ofoka ndipo mutu wanga uli ndi imvi chifukwa cha ukalamba. Komabe, Ambuye, ine sindidapemphe kwa Inu mopanda phindu.”"},{"SurahNumber":19,"VerseNumber":5,"Text":"“Ndithudi ine ndili ndi mantha ndi abale anga za amene adzalowe m’malo mwanga ndiponso mkazi wanga ndi chumba. Ndipatseni mwana wamwamuna.”"},{"SurahNumber":19,"VerseNumber":6,"Text":"“Amene adzalowe m’malo mwanga ndi m’malo mwa ana a Yakobo, ndipo mpangeni, Ambuye wanga, kukhala mmodzi wa wokondedwa wanu.”"},{"SurahNumber":19,"VerseNumber":7,"Text":"“Ee iwe Zakariya! Ife tili kukuuza nkhani yabwino yakuti iwe udzapatsidwa mwana wamwamuna ndipo adzatchedwa Yohane, dzina limene silidapatsidwe kwa aliyense kumbuyoku.”"},{"SurahNumber":19,"VerseNumber":8,"Text":"Zakariya adati, “Ambuye! Kodi ine ndingakhale ndi mwana wamwamuna bwanji, pamene mkazi wanga ndi chumba ndipo ine ndine wokalamba?”"},{"SurahNumber":19,"VerseNumber":9,"Text":"Iye adati, “Chimenechi, wanena Ambuye wako! Idzakhala ntchito yopepuka kwa Ine chifukwa Ine ndidakupanga kukhala munthu pamene iwe siunali chinthu china chilichonse chodziwika.”"},{"SurahNumber":19,"VerseNumber":10,"Text":"Zakariya adati, “Ambuye, ndipatseni chizindikiro chokhudza zimene zidzachitike.” Iye adati, “Chizindikiro chako ndi chakuti siudzalankhula ndi anthu usiku utatu ngakhale ulibe chilema.”"},{"SurahNumber":19,"VerseNumber":11,"Text":"Pamene Zakariya adadza kwa anthu ake kuchokera m’kachisi, adawauza anthuwo kuti, “Lemekezani Ambuye wanu m’mawa ndi madzulo.”"},{"SurahNumber":19,"VerseNumber":12,"Text":"“Oh Yohane! Samala mawu a Mulungu kwambiri.” Ife tidamupatsa luntha pamene adali mwana"},{"SurahNumber":19,"VerseNumber":13,"Text":"Ndiponso tidamupatsa mtima wachifundo ndi woyeretsedwa ndipo adali munthu opewa zoipa"},{"SurahNumber":19,"VerseNumber":14,"Text":"Ndipo adali kulemekeza abambo ndi amayi ake. Iye sadali wodzikweza kapena wonyoza malamulo a Mulungu"},{"SurahNumber":19,"VerseNumber":15,"Text":"Mtendere udali pa iye pa tsiku limene adabadwa ndi pa tsiku limene adafa ndipo mtendere ukhale pa iye pamene aukitsidwa kwa akufa"},{"SurahNumber":19,"VerseNumber":16,"Text":"Ndipo kukumbukira nkhani ya Maria m’Buku! Pamene iye adasiya anthu ake ndi kupita kumalo a payekha kumbali ya ku m’mawa"},{"SurahNumber":19,"VerseNumber":17,"Text":"Ndipo iye adafunda nsalu kuti anthu asaone nkhope yake. Ife tidamutumizira iye Mzimu wathu umene udaoneka ngati munthu"},{"SurahNumber":19,"VerseNumber":18,"Text":"Maria adati, “Mwini chisoni anditeteze ine kwa iwe! Ngati iwe umaopa Ambuye, ndisiye ndekha, usandiyandikire ayi.”"},{"SurahNumber":19,"VerseNumber":19,"Text":"Mngelo adati, “Ine ndine Mthenga wa Ambuye wako ndipo ndadza kudzakupatsa mwana wamwamuna woyera.”"},{"SurahNumber":19,"VerseNumber":20,"Text":"Maria adati, “Kodi ine ndidzabereka mwana bwanji pamene ine ndine wosakhudzidwa ndi mwamuna ndiponso si ndine wachiwerewere ayi?”"},{"SurahNumber":19,"VerseNumber":21,"Text":"Mngelo adati, “Ndi momwemo” Ambuye wako wanena kuti, “Zimenezo, kwa Ine, ndi zopepuka. Tidzamupanga iye kukhala chizindikiro kwa anthu ndi madalitso ochoka kwa Ife. Limeneli ndilo lamulo limene lalamulidwa.”"},{"SurahNumber":19,"VerseNumber":22,"Text":"Ndipo iye adakhala ndi pakati ndipo adapita kumalo akutali"},{"SurahNumber":19,"VerseNumber":23,"Text":"Ndipo ululu wa kubereka udamubwerera pamene adali patsinde pa mtengo wa tende ndipo adalira nati, “Kalanga ine, bola ndikadangofa zisanachitike izi chifukwa ndikadakhala woiwalidwa.”"},{"SurahNumber":19,"VerseNumber":24,"Text":"Kudabwera mawu kuchokera pansi oti: “Usadandaule ayi. Ambuye wako wakukonzera ka mtsinje kamene kalikuyenda ku mapazi ako.”"},{"SurahNumber":19,"VerseNumber":25,"Text":"“Ndipo gwedeza mtengo watendewu, iwo udzagwetsa zipatso za tende zaziwisi ndi zakupsa.”"},{"SurahNumber":19,"VerseNumber":26,"Text":"“Idya ndi umwe, kotero sangalala.” Ndipo ukakumana ndi munthu wina aliyense muuze kuti, “Ine ndalumbira kwa Mwini chisoni kusala chakudya ndipo sindidzayankhula ndi munthu wina aliyense lero.”"},{"SurahNumber":19,"VerseNumber":27,"Text":"Ndipo iye adatenga mwana wake nanka naye kwa anthu ake amene adati kwa iye’ “Iwe Maria! Ndithudi iwe wabweretsa chinthu cha chilendo.”"},{"SurahNumber":19,"VerseNumber":28,"Text":"“Iwe mlongo wake wa Aroni! Atate wako sanali munthu wochita zoipa ndiponso Amayi ako sadali a chiwerewere.”"},{"SurahNumber":19,"VerseNumber":29,"Text":"Maria adamuloza iye. Koma iwo adati, “Kodi ife tingayankhule ndi mwana wam’chikuta bwanji?”"},{"SurahNumber":19,"VerseNumber":30,"Text":"Mwanayo adati, “Ine ndine kapolo wa Mulungu. Iye wandipatsa ine Buku labwino ndipo wandisankha kukhala Mtumwi.”"},{"SurahNumber":19,"VerseNumber":31,"Text":"“Madalitso ake ali pa ine kulikonse kumene ndingapite ndipo wandilamulira kuti ndikhale wopemphera ndi kupereka chaulere kwa anthu osauka nthawi yonse ya moyo wanga.”"},{"SurahNumber":19,"VerseNumber":32,"Text":"“Iye wandilamula kuti ndizilemekeza amayi anga ndipo sadandipange kukhala wamwano ndi woipa.”"},{"SurahNumber":19,"VerseNumber":33,"Text":"Ndipo mtendere ukhale kwa ine patsiku limene ndidabadwa, ndi patsiku limene ndidzafa ndiponso pa tsiku limene ndidzaukitsidwa kwa akufa"},{"SurahNumber":19,"VerseNumber":34,"Text":"Ameneyo ndiye Yesu, mwana wa Maria. Liwu loonadi limene iwo ali kukayika"},{"SurahNumber":19,"VerseNumber":35,"Text":"Sizili zoyenera kuti Mulungu akhale ndi mwana wamwamuna! Iye ayeretsedwe ku zimenezo. Ngati Iye afuna chinthu, Iye amangonena kuti, “Chikhale” ndipo chimakhaladi"},{"SurahNumber":19,"VerseNumber":36,"Text":"Ndithudi Mulungu ndi Ambuye wanga ndiponso Ambuye wanu. Kotero mpembedzeni Iye yekha. Imeneyo ndiyo njira"},{"SurahNumber":19,"VerseNumber":37,"Text":"Koma magulu a Akhirisitu adasemphana maganizo pakati pawo. Koma pamene tsiku loopsa lidza, tsoka kwa anthu osakhulupirira"},{"SurahNumber":19,"VerseNumber":38,"Text":"Kodi iwo adzaona ndi kumva momveka bwanji pa tsiku limene adzaonekera pa maso pathu! Koma anthu ochita zoipa lero ali mu chisokonezo choonekeratu"},{"SurahNumber":19,"VerseNumber":39,"Text":"Achenjeze za tsiku limene adzanong’oneza bombono, pamene malamulo athu adzakwaniritsidwa ndipo pamene iwo ali nkuiwala ndi kusakhulupirira"},{"SurahNumber":19,"VerseNumber":40,"Text":"Ndithudi Ife tidzatenga dziko lapansi ndi onse amene amakhala m’menemo. Ndi kwa Ife kumene onse adzabwezedwa"},{"SurahNumber":19,"VerseNumber":41,"Text":"Ndipo kumbukira nkhani ya Abrahamu imene ili m’Buku. Iye adali Mtumwi ndi munthu wangwiro"},{"SurahNumber":19,"VerseNumber":42,"Text":"Pamene iye adawauza bambo wake kuti, “Oh Abambo! Kodi inu mungalambire bwanji chinthu chimene sichingathe kumva, kuona kapena kukuthandizani pa chilichonse?”"},{"SurahNumber":19,"VerseNumber":43,"Text":"“Ohabambo! Choonadichavumbulutsidwa kwa ine chimene sichinakufikireni inu. Kotero nditsatireni ine kuti ndikutsogolereni ku njira yoyenera.”"},{"SurahNumber":19,"VerseNumber":44,"Text":"“oh abambo! Musamapembedze Satana. Ndithudi Satana adanyoza Ambuye wachisoni chosatha.”"},{"SurahNumber":19,"VerseNumber":45,"Text":"“oh abambo! Ine ndili kuopa kuti chilango cha Mulungu chidzadza pa inu ndipo mudzakhala bwenzi la Satana.”"},{"SurahNumber":19,"VerseNumber":46,"Text":"Abambo ake adati, “Kodi ukudana ndi milungu yanga iwe Abrahamu? Ukapanda kusiya ndidzakuponya miyala ndipo unditalikire pa kanthawi kochepa.”"},{"SurahNumber":19,"VerseNumber":47,"Text":"Abrahamu adati, “Mtendere ukhale kwa inu. Ine ndidzapempha Ambuye wanga kuti akukhululukireni popeza, Mulungu, kwa ine, ndi wokoma mtima.”"},{"SurahNumber":19,"VerseNumber":48,"Text":"“Ine ndikuchokerani ndi zimene mumapembedza kuonjezera pa Mulungu. Ine ndidzapempha kwa Ambuye wanga ndipo ndikhulupirira kuti popembedza Ambuye wanga ndisadzakhale watsoka"},{"SurahNumber":19,"VerseNumber":49,"Text":"Ndipo pamene Abrahamu adasiya anthu ake ndi mafano amene iwo anali kupembedza kuonjezera pa Mulungu, tidamupatsa Isake ndi Yakobo. Aliyense wa iwo tidamupanga kukhala Mtumwi"},{"SurahNumber":19,"VerseNumber":50,"Text":"Ndipo tidawapatsa onse mituka kuchokera m’chifundo chathu ndipo tidawapanga iwo kukhala otchulidwa mwaulemu"},{"SurahNumber":19,"VerseNumber":51,"Text":"Ndipo kumbukira nkhani ya Mose imene ili m’Buku, amene adali wosankhidwa ndiponso Mtumwi ndi Mneneri"},{"SurahNumber":19,"VerseNumber":52,"Text":"Ife tidamuitana kuchokera kumbali ya dzanja la manja la phiri la Sinai ndipo tinamuyandikitsa kukhala pafupi ndi Ife kuti tiyankhule naye mwamseri"},{"SurahNumber":19,"VerseNumber":53,"Text":"Tidamupatsa, mwachisoni chathu, m’bale wake Aroni kuti akhale Mtumwi"},{"SurahNumber":19,"VerseNumber":54,"Text":"Ndipo kumbukira nkhani ya Ishimayeli imene ili m’Buku. Iye adali wosunga pangano ndipo adali Mtumwi ndi Mneneri"},{"SurahNumber":19,"VerseNumber":55,"Text":"Iye anali kulamula anthu ake kuchita mapemphero ndi kupereka chothandiza nacho anthu osauka ndipo adali, kwa Ambuye wake, wokondedwa"},{"SurahNumber":19,"VerseNumber":56,"Text":"Ndipo kumbukira za Idrissa. Iye adali munthu wonena zoona ndi Mtumwi"},{"SurahNumber":19,"VerseNumber":57,"Text":"Ife tidamukweza kukhala malo a pamwamba"},{"SurahNumber":19,"VerseNumber":58,"Text":"Awa ndi anthu amene Mulungu adawaonetsera chisomo chake. Atumwi ochokera ku m’badwo wa Adamu ndi iwo amene tidawatenga pamodzi m’chombo ndi Nowa. Ana a Abrahamu, a Israyeli ndi iwo amene Ife tawatsogolera ndi kuwasankha. Pamene zivumbulutso za Mwini chisoni chosatha zinali kulakatulidwa kwa iwo, iwo adali kugwa nkhope zawo pansi ndi kumalira"},{"SurahNumber":19,"VerseNumber":59,"Text":"Koma mibadwo ya anthu imene inadza iwo atachoka idanyoza mapemphero ndi kutsatira zilakolako zawo. Ndithudi awa adzakumana ndi mavuto"},{"SurahNumber":19,"VerseNumber":60,"Text":"Kupatula amene alapa machimo ndi kukhulupirira choonadi ndi kumachita ntchito zabwino. Iwo adzalowa ku Paradiso ndipo sadzaponderezedwa m’chilichonse"},{"SurahNumber":19,"VerseNumber":61,"Text":"Iwo adzakhala m’minda ya Edeni mpaka muyaya, imene Mwini chisoni chosatha adalonjeza akapolo ake ngakhale kuti iwo sadaione. Ndithudi lonjezo lake lidzakwaniritsidwa"},{"SurahNumber":19,"VerseNumber":62,"Text":"Kumeneko iwo sadzamva zinthu zopanda pake koma mawu a mtendere okha, ndipo chakudya chidzapatsidwa kwa iwo m’mawa ndi madzulo"},{"SurahNumber":19,"VerseNumber":63,"Text":"Imeneyo ndiyo Paradiso imene tidzawapatsa akapolo athu omwe anali kuopa Mulungu"},{"SurahNumber":19,"VerseNumber":64,"Text":"Ife sititsika kuchoka kumwamba pokhapokha ngati taloledwa ndi Ambuye wako. Iye ndiye mwini wa zinthu zonse zimene zili pamaso pathu, kumbuyo kwathu ndi zonse zimene zili pakati pa zimenezi. Ndipo Ambuye wako saiwala"},{"SurahNumber":19,"VerseNumber":65,"Text":"Ambuye wa kumwamba ndi dziko lapansi ndi zonse zimene zili mmenemo. Kotero m’pembedze Iye yekha ndipo khala wopirira pamapemphero ake. Kodi ukudziwa wina amene ali ndi dzina ngati la Iye"},{"SurahNumber":19,"VerseNumber":66,"Text":"Munthu amati, “Pamene ine nditafa kodi ndidzaukitsidwa ndi kukhalanso ndi moyo?”"},{"SurahNumber":19,"VerseNumber":67,"Text":"Kodi munthu sakumbukira kuti tidamulenga iye pamene poyamba sadali chinthu china chilichonse"},{"SurahNumber":19,"VerseNumber":68,"Text":"Motero pali Ambuye wako; ndithudi Tidzawasonkhanitsa pamodzi ndi a Satana ndipo onse tidzawabweretsa m’mphepete mwa Gahena atagwada"},{"SurahNumber":19,"VerseNumber":69,"Text":"Ndipo mwachoonadi tidzachotsa mugulu lililonse onse amene adanyoza Mulungu kwambiri"},{"SurahNumber":19,"VerseNumber":70,"Text":"Ndithudi Ife tilikuwadziwa kwambiri amene ali oyenera kuotchedwa"},{"SurahNumber":19,"VerseNumber":71,"Text":"Palibe wina wa inu amene sadzapita kumbali ya Moto. Limeneli ndilo lamulo la mphamvu la Ambuye wanu"},{"SurahNumber":19,"VerseNumber":72,"Text":"Ndipo Ife tidzapulumutsa onse amene amaopa ndi kuwasiya ochita zoipa, atagwada, kuti amve ululu wake"},{"SurahNumber":19,"VerseNumber":73,"Text":"Pamene zivumbulutso zathu zilakatulidwa momveka kwa iwo, anthu osakhulupirira amanena kwa anthu okhulupirira kuti, “Kodi ndi gulu liti pa magulu awiriwa limene lili ndi malo abwino okhala ndi anthu apamwamba?”"},{"SurahNumber":19,"VerseNumber":74,"Text":"Kodi ndi mibadwo ingati yakale imene tidaononga iwo asanadze, mibadwo imene idali ndi zinthu zabwino ndiponso zokongola"},{"SurahNumber":19,"VerseNumber":75,"Text":"Nena, “Aliyense amene alakwa, Mwini chisoni chosatha adzawaonjezera nthawi, mpaka pamene adzaone zomwe adalonjezedwa. Kaya ndi chilango kapena ola lomaliza, pamenepo ndiye adzadziwa kuti ndani amene ali mwini wa malo oipa ndi gulu lankhondo lofoka.”"},{"SurahNumber":19,"VerseNumber":76,"Text":"Mulungu amapitiriza kutsogolera iwo amene atsatira njira yoyenera. Ntchito zabwino zimene zili ndi malipiro osatha zili ndi mphotho yabwino pamaso pa Ambuye wako ndiponso zotsatira zake ndi zabwino"},{"SurahNumber":19,"VerseNumber":77,"Text":"Kodi mwamuona munthu amene akana zivumbulutso zathu ndipo amanena kuti, “Ine, ndithudi, ndidzapatsidwa chuma ndi ana?”"},{"SurahNumber":19,"VerseNumber":78,"Text":"Kodi iye waziona zinthu zosaoneka kapena Mwini chisoni chosatha wamupatsa lonjezo lotere"},{"SurahNumber":19,"VerseNumber":79,"Text":"Osatheka! Ife tidzalemba zimene akunena ndi kuchipanga chilango chake kukhala chachitali"},{"SurahNumber":19,"VerseNumber":80,"Text":"Zonse zimene azilankhula iye zidzabwerera kwa Ife ndipo adzadza pamaso pathu yekha"},{"SurahNumber":19,"VerseNumber":81,"Text":"Anthu osakhulupirira adadzisankhira milungu ina kuti iwapatse mphamvu ndi ulemerero"},{"SurahNumber":19,"VerseNumber":82,"Text":"Ayi. Koma milunguyo idzakana kupembedza kwawo ndipo idzakhala adani awo"},{"SurahNumber":19,"VerseNumber":83,"Text":"Kodi siudaone kuti timatumiza kwa anthu osakhulupirira a Satana amene amawaonetsa zinthu zoti achimwe nazo"},{"SurahNumber":19,"VerseNumber":84,"Text":"Kotero musafulumize kuwapemphera chionongeko, ndithudi, tikuwawerengera masiku awo"},{"SurahNumber":19,"VerseNumber":85,"Text":"Tsiku limenetidzasonkhanitsaanthuolungamam’magulu kufika pamaso pa Ambuye wachisoni kudzalandira ulemu"},{"SurahNumber":19,"VerseNumber":86,"Text":"Ndipo tidzawakusa anthu oipa kupita ku moto wa ku Gahena ali ndi ludzu lodetsa nkhawa"},{"SurahNumber":19,"VerseNumber":87,"Text":"Palibe amene adzakhala ndi mphamvu zodandaula kupatula yekhayo amene walandira chilolezo cha Mwini chisoni chosatha"},{"SurahNumber":19,"VerseNumber":88,"Text":"Iwo amati, “Mwini chisoni chosatha wabala mwana wamwamuna.”"},{"SurahNumber":19,"VerseNumber":89,"Text":"Ndithudi mwanena chinthu choipitsitsa"},{"SurahNumber":19,"VerseNumber":90,"Text":"Pafupifupi kumwamba kumafuna kung’ambika chifukwa cha mawu amenewa ndipo nthaka imafuna kugawikana ndi mapiri kugudubuzika ndi kuonongeka"},{"SurahNumber":19,"VerseNumber":91,"Text":"Chifukwa chonena Mwini Chisoni Chosatha ali ndi mwana wamwamuna"},{"SurahNumber":19,"VerseNumber":92,"Text":"Si zoyenera kwa Mwini chisoni chosatha kuti akhale ndi mwana"},{"SurahNumber":19,"VerseNumber":93,"Text":"Palibe china chilichonse chimene chili kumwamba kapena pa dziko lapansi chimene chimabwera kwa Mwini chisoni chosatha kupatula ngati kapolo"},{"SurahNumber":19,"VerseNumber":94,"Text":"Iye wasunga chiwerengero cha zolengedwa zake zonse"},{"SurahNumber":19,"VerseNumber":95,"Text":"Ndipo onse, mmodzimmodzi, adzabwerera kwa Iye pa tsiku la kuuka kwa akufa"},{"SurahNumber":19,"VerseNumber":96,"Text":"Ndithudi amene akhulupirira ndi kuchita ntchito zabwino, Mwini chisoni chosatha adzawakonda"},{"SurahNumber":19,"VerseNumber":97,"Text":"Motero Ife tapanga iyo kukhala yosavuta ya m’chiyankhulo chako kuti upeleke nkhani yabwino kwa anthu oopa ndi kuchenjeza ndi ilo anthu otsutsa"},{"SurahNumber":19,"VerseNumber":98,"Text":"Kodi ndi mibadwo ingati imene Ife tidaononga kale iwo asanadze? Kodi uli kumuona mmodzi aliyense wa iwo kapena kumva manong’onong’o ochokera kwa iwo"},{"SurahNumber":20,"VerseNumber":1,"Text":"Ta Ha"},{"SurahNumber":20,"VerseNumber":2,"Text":"Ife sitidavumbulutse Korani ino kwa iwe ndi cholinga choti uvutike"},{"SurahNumber":20,"VerseNumber":3,"Text":"Koma kuti chikhale chilangizo kwa anthu oopa Mulungu"},{"SurahNumber":20,"VerseNumber":4,"Text":"Ndi chivumbulutso chochokera kwa Iye amene adalenga dziko lapansi ndi kumwamba kwenikweniko"},{"SurahNumber":20,"VerseNumber":5,"Text":"Mwini chisoni chosatha amene adaoneka ali pamwamba pa Mpando wa Chifumu"},{"SurahNumber":20,"VerseNumber":6,"Text":"Zake ndi zonse zimene zili kumwamba ndi pa dziko lapansi ndi zonse zimene zimakhala m’menemo ndiponso zimene zili pansi pa nthaka"},{"SurahNumber":20,"VerseNumber":7,"Text":"Ngati iwe utchula mawu mokweza, ndithudi Iye amadziwa chinsinsi ndiponso chobisika"},{"SurahNumber":20,"VerseNumber":8,"Text":"Mulungu! Kulibe wina wopembedzedwa mwachoonadi koma Iye yekha. Ake ndi mayina okongola"},{"SurahNumber":20,"VerseNumber":9,"Text":"Kodi udamva za mbiri ya Mose"},{"SurahNumber":20,"VerseNumber":10,"Text":"Pamene iye adaona moto adawauza abale ake kuti, “Dikirani! Ndithudi ine ndaona moto. Mwina ndikubweretserani muuni kuti ndipeze ulangizi pa motopo.”"},{"SurahNumber":20,"VerseNumber":11,"Text":"Pamene iye adafika pafupi ndi moto, adaitanidwa pomutchula dzina lake kuti, “Oh Mose!”"},{"SurahNumber":20,"VerseNumber":12,"Text":"“Ndithudi, Ine ndine Ambuye wako! Motero chotsa nsapato zako. Ndithudi iwe uli m’dambo lodalitsika la Tuwa.”"},{"SurahNumber":20,"VerseNumber":13,"Text":"“Ndipo Ine ndakusankha iwe. Kotero mvetsera chimene chikuvumbulutsidwa kwa iwe.”"},{"SurahNumber":20,"VerseNumber":14,"Text":"Ndithudi Ine ndine Mulungu. Palibe wina wopembedzedwa mwachoonadi koma Ine ndekha motero ndipembedze Ine ndipo pitiriza mapemphero pondikumbukira Ine.”"},{"SurahNumber":20,"VerseNumber":15,"Text":"“Ndithudi ola lili nkudza ndipo cholinga changa ndi kulibisa kuti mzimu ulionse udzalipidwe malipiro molingana ndi ntchito zake.”"},{"SurahNumber":20,"VerseNumber":16,"Text":"“Ndipo usalole kuti munthu amene sakhulupirira za olali ndipo yemwe amachita zimene mtima wake umafuna kuti akusocheretse chifukwa ukhoza kuonongeka.”"},{"SurahNumber":20,"VerseNumber":17,"Text":"“Kodi ndi chiyani chimene chili m’dzanja lako la manja iwe Mose?”"},{"SurahNumber":20,"VerseNumber":18,"Text":"Iye adati, “Iyi ndi ndodo yanga, ndi iyoyi ine ndimayedzamira ndipo ndimagwetsera masamba akudya nyama zanga. Imeneyi imandithandiza pa ntchito zambiri kuonjezera pa zimenezi.”"},{"SurahNumber":20,"VerseNumber":19,"Text":"Mulungu adati, “Ndodoyo iponye pansi iwe Mose.”"},{"SurahNumber":20,"VerseNumber":20,"Text":"Mose adaiponya pansi, ndipo taonani! Iyo idasanduka njoka yoyenda mwaliwiro"},{"SurahNumber":20,"VerseNumber":21,"Text":"Mulungu adati, “Igwire ndipo usachite mantha ayi. Ife tidzaibwezera monga momwe idalili poyamba.”"},{"SurahNumber":20,"VerseNumber":22,"Text":"“Tsopano kanikiza dzanja lako m’khwapa mwako. Ilo lidzasanduka loyera lopanda matenda ngati chizindikiro china.”"},{"SurahNumber":20,"VerseNumber":23,"Text":"“Kuti tikusonyeze zizindikiro zathu zazikulu.”"},{"SurahNumber":20,"VerseNumber":24,"Text":"“Pita kwa Farawo! Ndithudi iye wadumpha malire onse.”"},{"SurahNumber":20,"VerseNumber":25,"Text":"Mose adati, “Ambuye tsekulani chifuwa changa”"},{"SurahNumber":20,"VerseNumber":26,"Text":"“Ndipo pepukitsani ntchito yanga.”"},{"SurahNumber":20,"VerseNumber":27,"Text":"“Masulani lilime langa ku chibwibwi.”"},{"SurahNumber":20,"VerseNumber":28,"Text":"“Kuti anthu azindikire zonena zanga.”"},{"SurahNumber":20,"VerseNumber":29,"Text":"“Ndipo ndisankhileni munthu wondithandiza kuchokera ku banja langa.”"},{"SurahNumber":20,"VerseNumber":30,"Text":"“Aroni m’bale wanga.”"},{"SurahNumber":20,"VerseNumber":31,"Text":"“Onjezereni mphamvu zanga ndi iye.”"},{"SurahNumber":20,"VerseNumber":32,"Text":"“Ndipo muloleni nayenso kugwira ntchito yanga.”"},{"SurahNumber":20,"VerseNumber":33,"Text":"“Kuti tizikulemekezani kwambiri.”"},{"SurahNumber":20,"VerseNumber":34,"Text":"“Ndi kukukumbukirani kwambiri.”"},{"SurahNumber":20,"VerseNumber":35,"Text":"“Ndithudi! Inu muli kutiona nthawi zonse.”"},{"SurahNumber":20,"VerseNumber":36,"Text":"Mulungu adati, “Pempho lako lalandiridwa, iwe Mose.”"},{"SurahNumber":20,"VerseNumber":37,"Text":"“Ndithudi Ife tidakuonetsa chifundo chathu nthawi ina.”"},{"SurahNumber":20,"VerseNumber":38,"Text":"“Pamene tidawauza Amayi ako mawu athu.”"},{"SurahNumber":20,"VerseNumber":39,"Text":"Ponena kuti, “Ika mwana wako m’bokosi ndipo umuponye mu mtsinje ndipo mtsinje udzamulavula iye pa mtunda ndipo adzatoledwa ndi mdani wanga ndiponso ndi mdani wake. Ndipo Ine ndidaonetsa chikondi changa pa iwe kuti uleredwa moyang’aniridwa ndi Ine.”"},{"SurahNumber":20,"VerseNumber":40,"Text":"“Ndipo pamene mlongo wako adapita kwa iwo ndi kunena kuti, Kodi ndikusonyezeni Mayi amene akhoza kumusamala iye? M’menemo ndi mmene tidakubwezera kwa Amayi ako kuti mtima wawo ukhoza kukhazikika ndipo kuti asakhumudwe. Ndipo pamene iwe udapha munthu, Ife tidakupulumutsa ku mavuto ako, ndipo tidakuyesa ndi mayeso ena. Iwe udakhala pakati pa anthu a ku Midiyani zaka zambiri ndipo pomaliza, iwe Mose, udabwera kuno monga momwe zidakonzedwera.”"},{"SurahNumber":20,"VerseNumber":41,"Text":"“Ine ndakusankha iwe kuti unditumikire Ine.”"},{"SurahNumber":20,"VerseNumber":42,"Text":"“Pita iwe ndi m’bale wako ndi zizindikiro zanga ndipo musatope pondikumbukira Ine.”"},{"SurahNumber":20,"VerseNumber":43,"Text":"“Pitani, nonsenu, kwa Farawo yemwe wadumpha malire.”"},{"SurahNumber":20,"VerseNumber":44,"Text":"“Ndipo mukayankhule naye ndi mawu oleza kuti mwina akhoza kumva chenjezo kapena kuopa Mulungu.”"},{"SurahNumber":20,"VerseNumber":45,"Text":"Iwo adati, “Ambuye wathu! Ndithudi! Ife tiopa kuti abweretsa chilango chake msanga kapena achita zoipa zambiri kwa ife.”"},{"SurahNumber":20,"VerseNumber":46,"Text":"Iye adati, “Musaope! Ndithudi! Ine ndili pamodzi ndi inu. Ine ndimamva zonse ndipo ndimaona.”"},{"SurahNumber":20,"VerseNumber":47,"Text":"“Motero pitani nonse kwa iye ndipo mukati, ‘Ndithudi ife ndife Atumwi Ambuye wako motero aleke ana a Israyeli kuti apite ndi ife ndipo usawazunzenso ayi. Ndithudi ife takubweretsera zizindikiro zochokera kwa Ambuye wako! Ndipo mtendere udzakhala kwa iye amene atsatira langizo.”"},{"SurahNumber":20,"VerseNumber":48,"Text":"“Ndithudi zavumbulutsidwa kwa ife kuti chilango chake chidzagwa pa iye amene amakana zizindikiro zake ndipo sazimvera ayi.”"},{"SurahNumber":20,"VerseNumber":49,"Text":"Farawo adati, “Kodi Mose, Ambuye wanu ndani?”"},{"SurahNumber":20,"VerseNumber":50,"Text":"Iye adati, “Ambuye wathu ndiye amene adapereka maonekedwe osiyanasiyana ku zolengedwa zake ndipo adazilangiza bwinobwino.”"},{"SurahNumber":20,"VerseNumber":51,"Text":"Farawo adati, “Nanga zinali bwanji ndi anthu a masiku akale?”"},{"SurahNumber":20,"VerseNumber":52,"Text":"Iye adati, “Ambuye wanga yekha ndiye amene adziwa zimenezo ndipo zidalembedwa mu Buku lake. Iye salakwa ndiponso saiwala.”"},{"SurahNumber":20,"VerseNumber":53,"Text":"Amene adakupangirani dziko lapansi kukhala ngati kama ndipo adakhazikitsa njira zoti inu muziyendamo ndipo watumiza mvula kuchokera kumwamba. Ndipo ameretsa ndi iyo mitundu yosiyanasiyana ya mbewu"},{"SurahNumber":20,"VerseNumber":54,"Text":"Idyani ndiponso dyetsani ziweto zanu. Ndithudi muzimenezi muli zizindikiro kwa anthu ozindikira"},{"SurahNumber":20,"VerseNumber":55,"Text":"Kuchokera ku dothi tidakulengani inu ndipo ndi ku nthaka kumene tidzakubwezerani ndipo kuchoka ku iyo tidzakuutsani kuti mukhalenso ndi moyo kachiwiri"},{"SurahNumber":20,"VerseNumber":56,"Text":"Ndithudi tidamulangiza Farawo zizindikiro ndi umboni wathu koma iye adazikana zonse ndipo sadamvere ayi"},{"SurahNumber":20,"VerseNumber":57,"Text":"Iye adati, “Kodi iwe Mose wadza kudzatichotsa m’dziko lathu ndi matsenga ako?”"},{"SurahNumber":20,"VerseNumber":58,"Text":"“Ndithudi ife tikhoza kukubweretsera matsenga olingana ndi ako. Motero sankha tsiku limene ife kapena iwe siudzalephera kusunga loti tidzakumane iwe ndi ife, pa bwalo pamene tonse tidzakhala ndi mwai wofanana.”"},{"SurahNumber":20,"VerseNumber":59,"Text":"Mose adati, “Tsiku lokumana lidzakhale tsiku la chisangalalo ndipo anthu adzasonkhanitsidwe nthawi ya ku m’mawa dzuwa litakwera pang’ono.”"},{"SurahNumber":20,"VerseNumber":60,"Text":"Farawo adachokapo ndipo adasonkhanitsa a matsenga ake ndipo adadza nawo kwa Mose"},{"SurahNumber":20,"VerseNumber":61,"Text":"Mose adati kwa iwo, “Tsoka kwa inu! Musapeke mabodza okhudza Mulungu chifukwa akhoza kukuonongani ndi chilango. Ndipo, ndithudi, aliyense amene apeka bodza adzalephera mochititsa manyazi"},{"SurahNumber":20,"VerseNumber":62,"Text":"Anthu a matsenga adakambirana wina ndi mnzake pa zimene angachite ndipo adasunga zokambirana zawo"},{"SurahNumber":20,"VerseNumber":63,"Text":"Iwo adati, “Anthu awiriwa ndi anthu a matsenga amene afuna kuti akuchotseni m’dziko lanu pogwiritsa ntchito matsenga awo ndikugonjetsa mafumu ndi anthu anu aulemu wawo.”"},{"SurahNumber":20,"VerseNumber":64,"Text":"“Motero konzekani ndipo muime mu mzere. Iwo amene apambane lero, ndithudi, adzakhala opambanadi.”"},{"SurahNumber":20,"VerseNumber":65,"Text":"Iwo adati, “Iwe Mose! Kodi udzayamba ndiwe kuponya ndodo yako kapena tiyambe ndife kuponya ndodo zathu?”"},{"SurahNumber":20,"VerseNumber":66,"Text":"Iye adati, “Iyayi. Ponyani zanu poyamba.” Ndipo taona ndi mphamvu ya matsenga awo, zingwe ndi ndodo zawo zidaoneka, m’maso mwa Mose, kuti zinali kuyenda mofulumira"},{"SurahNumber":20,"VerseNumber":67,"Text":"Motero Mose adachita mantha mu mtima mwake"},{"SurahNumber":20,"VerseNumber":68,"Text":"Koma Ife tidamuuza kuti, “Usaope! Ndithudi iwe udzapambana.”"},{"SurahNumber":20,"VerseNumber":69,"Text":"“Ndipo ponya chimene chili m’dzanja lako la manja. Icho chidzameza zinthu zimene iwo akonza chimene ndi chinyengo cha matsenga ndipo munthu wa matsenga sadzapambana ngakhale atakhala odziwa chotani.”"},{"SurahNumber":20,"VerseNumber":70,"Text":"Anthu a matsenga adagwa pansi kulambira nati, “Ife takhulupirira mwa Ambuye wa Aroni ndi Mose.”"},{"SurahNumber":20,"VerseNumber":71,"Text":"Farawo adati, “Kodi inu mukumukhulupirira iye wopanda chilolezo changa? Ndithudi munthu uyu ayenera kukhala mkulu wanu amene adakuphunzitsani matsenga. Ndithudi ine ndidzadula manja anu ndi miyendo yanu mosiyanitsa ndipo, ndithudi, ine ndidzakupachikani pa thunthu la mtengo wa mgwalangwa. Ndipo, ndithudi, inu mudzadziwa kuti ndani mwa ife amene akhoza kupereka chilango chowawa kwambiri ndiponso chosatha.”"},{"SurahNumber":20,"VerseNumber":72,"Text":"Iwo adati, “Ife sitifuna iwe kuposa zizindikiro zimene zadza kwa ife ndi Iye amene adatilenga ife. Kotero iwe chita chimene ufuna kuchita chifukwa iwe ukhoza kulamulira za m’moyo uno zokha.”"},{"SurahNumber":20,"VerseNumber":73,"Text":"“Ndithudi ife taika chikhulupiriro chathumwaAmbuyewathukutiatikhululukireifemachimo athu ndiponso pa matsenga amene udatikakamiza kuti tichite ndipo malipiro a Mulungu ndi abwino ndiponso osatha pofanizira ndi malipiro ako.”"},{"SurahNumber":20,"VerseNumber":74,"Text":"Ndithudi! Aliyense amene adza pamaso pa Ambuye wake ali wamachimo, ndithudi, iye adzaponyedwa ku Gahena kumene sadzakhala ndi moyo kapena imfa"},{"SurahNumber":20,"VerseNumber":75,"Text":"Koma iye amene adza kwa Iye ndi chikhulupiriro choonadi ndiponso ntchito zabwino, adzakhala ndi ulemerero wapamwamba zedi"},{"SurahNumber":20,"VerseNumber":76,"Text":"Minda yamuyaya yomwe pansi pake pamayenda mitsinje m’menemo iwo adzakhalamo nthawi zonse. Amenewa ndiwo malipiro a iwo amene amadziyeretsa"},{"SurahNumber":20,"VerseNumber":77,"Text":"Ndithudi Ife tidamuuza Mose kuti, “Nyamuka nthawi yausiku pamodzi ndi akapolo anga ndipo uwatsekulire njira pakati pa nyanja ndipo usaope kuti akupeza, kapena kumira m’nyanja.”"},{"SurahNumber":20,"VerseNumber":78,"Text":"Ndipo Farawo adawatsatira ndi asirikali ake koma madzi adawamiza onse"},{"SurahNumber":20,"VerseNumber":79,"Text":"Farawo adasocheretsa anthu ake ndipo sadawatsogolere ayi"},{"SurahNumber":20,"VerseNumber":80,"Text":"oh Inu ana a Israyeli! Ife tidakupulumutsani inu kwa adani anu ndipo tidachita lonjezo ndi inu pambali yakumanja kwa Phiri ndipo tidakutsitsirani manna ndi mbalame zokoma"},{"SurahNumber":20,"VerseNumber":81,"Text":"Idyani zinthu zabwino zimene tidakupatsani ndipo musaswe malamulo chifukwa mkwiyo wanga ungagwe pa inu. Ndipo yense amene umpeza mkwiyo wanga ndithudi watha"},{"SurahNumber":20,"VerseNumber":82,"Text":"Ndipo, ndithudi, Ine ndimakhululukira aliyense amene alapa, akhulupirira ndipo achita ntchito zabwino ndiponso apitiriza kuzichita"},{"SurahNumber":20,"VerseNumber":83,"Text":"“Kodi Mose chakufulumizitsa kubwera kuno ndi kusiya anthu ako ndi chiyani?”"},{"SurahNumber":20,"VerseNumber":84,"Text":"Mose adati, “Iwo ali kumbuyo kwangaku akunditsatira. Ndadza mofulumira kwa Inu, Ambuye, kuti musangalale.”"},{"SurahNumber":20,"VerseNumber":85,"Text":"Mulungu adati, “Ndithudi! Ife tawayesa mayeso anthu ako popembedza ng’ombe pamene iwe unachoka ndipo Msamiri wawasocheretsa.”"},{"SurahNumber":20,"VerseNumber":86,"Text":"Mose adabwerera kwa anthu ake ndi mkwiyo ndiponso mwachisoni. Iye adati, “Anthu anga! Kodi Ambuye wanu sadakulonjezeni lonjezo labwino? Kodi munaona nthawi ya lonjezo kutalika? Kapena chinali cholinga chanu kuti mkwiyo wa Ambuye wanu udze pa inu ndipo inu muphwanye lonjezo lanu kwa ine?”"},{"SurahNumber":20,"VerseNumber":87,"Text":"Iwo adati, “Ife sitinaphwanye lonjezo lako pa chifukwa chathu ayi. Koma ife anatinyamulitsa katundu wa anthu, ndolo, ndipo tinaziponya pa moto. Zimenezo ndizo zimene Msamiri anatiuza.”"},{"SurahNumber":20,"VerseNumber":88,"Text":"Ndipo iye adawatulutsira iwo chifanizo cha thupi la ng’ombe chimene chidali ndi mawu. Iwo adati, “Uyu ndi mulungu wanu ndi mulungu wa Mose yemwe adamuiwala.”"},{"SurahNumber":20,"VerseNumber":89,"Text":"Kodi iwo sanaone kuti sichidawayankhe china chilichonse ndipo kuti chinalibe mphamvu yowapweteka kapena kuwathandiza iwo"},{"SurahNumber":20,"VerseNumber":90,"Text":"Ndithudi Aroni adawauza iwo poyamba kuti, “Oh Anthu anga! Inu muli kungoyesedwa nacho ichi koma, ndithudi, Ambuye wanu ndiye Mwini chisoni chosatha motero tsatireni ine ndipo mverani malamulo anga.”"},{"SurahNumber":20,"VerseNumber":91,"Text":"Iwo adati, “Ife sitidzasiya kuchipembedza ichi mpaka pamene Mose adza kwa ife.”"},{"SurahNumber":20,"VerseNumber":92,"Text":"Mose adati, “oh Aroni! Kodi chidakuletsa ndi chiyani kuwatsutsa iwo pamene udaona kuti ali kusochera?”"},{"SurahNumber":20,"VerseNumber":93,"Text":"“Kuti siunanditsatire ine. Kodi waswa lamulo langa?”"},{"SurahNumber":20,"VerseNumber":94,"Text":"Aroni adati, “Mwana wa Amayi anga! Usandikoke ndevu zanga kapena tsitsi langa! Ndithudi! Ine ndidali ndi mantha kuti mwina iwe ukhoza kudzanena kuti, iwe wabzala mpatuko pakati pa ana a Israyeli ndipo siunalemekeze mau anga.”"},{"SurahNumber":20,"VerseNumber":95,"Text":"Mose adati, “Iwe Msamiri, kodi chifukwa chiyani udachita izi?”"},{"SurahNumber":20,"VerseNumber":96,"Text":"Iye adati, “Ine ndidaona zimene iwo sanali kuona. Motero ine ndidatenga dothi lodzala m’manja kuchokera ku fumbi lochokera ku phazi la Mtumwi ndi kulitaya. Kotero mzimu wanga udandikakamiza.”"},{"SurahNumber":20,"VerseNumber":97,"Text":"Mose adati, “Choka! Ndithudi chilango chako m’moyo uno ndi chakuti udzanena kuti, ‘Musandikhudze.’ Ndithudi iwe uli ndi lonjezo limene siliphwanyidwa ayi. Taona mulungu wako amene wamutumikira ndi mtima wako wonse. Ife tidzaliotcha m’moto ndipo tidzamwaza phulusa lake pa nyanja.”"},{"SurahNumber":20,"VerseNumber":98,"Text":"Mulungu wanu ndi Mulungu mmodzi yekha. Iye amadziwa chilichonse"},{"SurahNumber":20,"VerseNumber":99,"Text":"Kotero Ife tili kukufotokozerani mbiri ya zinthu zimene zidachitika kale. Ndithudi takupatsa chikumbutso"},{"SurahNumber":20,"VerseNumber":100,"Text":"Iwo amene adzachikana ndithudi adzanyamula katundu wolemera wamachimo pa tsiku la kuuka kwa akufa"},{"SurahNumber":20,"VerseNumber":101,"Text":"Iwo adzakhala m’menemo mpaka kalekale ndipo zidzakhala zoipa kwambiri kwa iwo osenza katundu wotereyu tsiku la kuuka kwa kufa"},{"SurahNumber":20,"VerseNumber":102,"Text":"Tsiku limene lipenga lidzaimbidwa, patsiku limene Ife tidzasonkhanitsa anthu onse ochimwa, maso awo adzakhala obiriwira ndi nkhope zakuda"},{"SurahNumber":20,"VerseNumber":103,"Text":"Monong’onezana adzakhala ali nkuyankhulana nati, “Inu simunakhale padziko lapansi kupatula masiku khumi okha.”"},{"SurahNumber":20,"VerseNumber":104,"Text":"Ife tili kudziwa kwambiri zimene adzayankhula, pamene anthu awo angwiro ndi anzeru adzati, “Inu simunakhale padziko kupatula tsiku limodzi lokha.”"},{"SurahNumber":20,"VerseNumber":105,"Text":"“Ndipo iwo ali kukufunsa za mapiri. Nena, “Ambuye wanga adzawachotsa iwo ndi kuwamwaza ngati fumbi la dothi.”"},{"SurahNumber":20,"VerseNumber":106,"Text":"“Ndipo iye adzawasiya kukhala ngati bwalo lasesese.”"},{"SurahNumber":20,"VerseNumber":107,"Text":"“M’menemo sudzaona malo otsika kapena okwera.”"},{"SurahNumber":20,"VerseNumber":108,"Text":"Pa tsiku limeneli, anthu adzatsatira woitana wa Mulungu, mopanda chinyengo. Ndipo mawu onse adzachepetsedwa chifukwa cha Mwini chisoni ndipo iwe siudzamva china kupatula mgugu wochepa wa mapazi awo"},{"SurahNumber":20,"VerseNumber":109,"Text":"Patsiku limeneli, palibe wina amene adzakhala ndi mphamvu yoyankhula m’malo mwawo kupatula yekhayo amene adzalandire chilolezo cha Mwini chisoni ndiponso amene mawu ake ngolandiridwa kwa Iye"},{"SurahNumber":20,"VerseNumber":110,"Text":"Amadziwa zonse zimene zili kutsogolo kwawo ndiponso zimene zili kumbuyo kwawo ndi zimene zili nkudza pamene iwo sadziwa china chilichonse cha Iye"},{"SurahNumber":20,"VerseNumber":111,"Text":"Ndipo nkhope zonse zidzachepetsedwa pamaso pa Mwini moyo wa nthawi zonse amene amateteza china chilichonse. Ndipo yense amene analakwa, ndithudi, ndi olephera"},{"SurahNumber":20,"VerseNumber":112,"Text":"Ndipo iye amene achita ntchito zabwino ndipo ndi munthu wokhulupirira, iye sadzaopa kuponderezedwa kapena kumanidwa malipiro"},{"SurahNumber":20,"VerseNumber":113,"Text":"Motero Ife tidatumiza Korani mu Chiarabu ndipo tafotokoza m’menemo mowirikiza machenjezo kuti iwo akhale oopa Mulungu kapena kuti Koraniyo iwapatse chiphunzitso kuchokera mu ilo"},{"SurahNumber":20,"VerseNumber":114,"Text":"Wolemekezeka ndi Mulungu, Mfumu ya choonadi! Ndipo usafulumire kulakatula Korani, chivumbulutso chake chisanathe koma uyenera kunena kuti, “Ambuye ndionjezereni nzeru.”"},{"SurahNumber":20,"VerseNumber":115,"Text":"Ndithudi IfetidachitalonjezondiAdamukalekomaiye adaiwala ndipo sitinapeze chipiriro kwa iye"},{"SurahNumber":20,"VerseNumber":116,"Text":"Pamenepo Ife tidawauza angelo kuti, “Mugwadireni Adamu.” Ndipo onse adamugwadira koma Satana adakana"},{"SurahNumber":20,"VerseNumber":117,"Text":"Ife tidati, “oh iwe Adamu! Ndithudi uyu ndi mdani wako ndiponso mdani wa mkazi wako. Musalole kuti akutulutseni ku Paradiso ndi kukukhazikani m’mavuto.”"},{"SurahNumber":20,"VerseNumber":118,"Text":"Ndithudi muli ndi lonjezo lathu kuti kumeneko inu simudzamva njala kapena kukhala wamaliseche"},{"SurahNumber":20,"VerseNumber":119,"Text":"Ndiponso inu simudzamva ludzu m’menemo kapena kutentha kwa dzuwa"},{"SurahNumber":20,"VerseNumber":120,"Text":"Koma Satana adamunong’oneza nati, “Oh iwe Adamu! Kodi ndingakulangize mtengo wa moyo wosatha ndiponso ufumu wosatha?”"},{"SurahNumber":20,"VerseNumber":121,"Text":"Ndipo onse adadya chipatso cha mumtengo uja kotero udaonekera umaliseche wawo ndipo adayamba kudziveka masamba a m’munda muja. Kotero Adamu adanyoza lamulo la Ambuye wake ndipo adasochera"},{"SurahNumber":20,"VerseNumber":122,"Text":"Ndipo Ambuye wake adamusankha iye ndipo adamukhululukira ndi kumutsogolera kunjira yoyenera"},{"SurahNumber":20,"VerseNumber":123,"Text":"Mulungu adati, “Chokani inu m’menemo, nonse awiri, ndipo inu mudzakhala adani a wina ndi mnzake. Pamene ulangizi wanga udzavumbulutsidwa kwa inu, iye amene adzautsatira sadzasochera kapena kuona mavuto.”"},{"SurahNumber":20,"VerseNumber":124,"Text":"“Koma iye amene safuna kumvera machenjezo anga, ndithudi, adzakhala movutika ndipo tidzamuukitsa ali wakhungu pa tsiku louka kwa akufa.”"},{"SurahNumber":20,"VerseNumber":125,"Text":"Iye adzati, “Ambuye wanga! Bwanji mwandiukitsa wakhungu, pamene ine ndidali wopenya?”"},{"SurahNumber":20,"VerseNumber":126,"Text":"Mulungu adzati, “Chifukwa chakuti pamene chivumbulutso chathu chinadza kwa iwe udachiiwala. Chimodzimodzi tsiku lino nawenso waiwalidwa.”"},{"SurahNumber":20,"VerseNumber":127,"Text":"Mmenemundimmenetimalipiriramunthu oswa malamulo amene sakhulupirira chivumbulutso cha Ambuye wake. Koma chilango cha m’moyo umene uli nkudza ndi choopsa ndiponso chosatha"},{"SurahNumber":20,"VerseNumber":128,"Text":"Kodi iwo saona mibadwo ya anthu imene tidaiononga iwo asanadze? Iwo amayenda pakati pa nyumba zimene iwo anali kukhalamo. Ndithudi mu zimenezi muli zizindikiro kwa anthu a nzeru"},{"SurahNumber":20,"VerseNumber":129,"Text":"Akadakhala kuti Ambuye wako sadalonjeze ndi kukhazikitsa nthawi, chilango chawo chikanadza kale"},{"SurahNumber":20,"VerseNumber":130,"Text":"Motero pirira pa zimene ali kunena ndipo lemekeza ndi kutamanda Ambuye wako dzuwa lisanatuluke ndiponso lisanalowe. Ndipo muyamike Iye nthawi yausiku ndi yausana kuti iwe udzasangalale"},{"SurahNumber":20,"VerseNumber":131,"Text":"Usasirire zinthu zimene tawapatsa anthu chifukwa zimenezi ndi zosangalatsa za m’moyo uno. Ife tingofuna kuwayesa nazo. Koma mphotho ya Ambuye wako ndi yabwino ndipo ndi yosatha"},{"SurahNumber":20,"VerseNumber":132,"Text":"Ndipo lamulira banja lako kupemphera ndipo ukhale wopirira pokwaniritsa mapemphero. Ife sitipempha zinthu kwa iwe koma Ife timakupatsa zofuna zako. Ndipo mapeto abwino ndi a anthu oopa Mulungu"},{"SurahNumber":20,"VerseNumber":133,"Text":"Iwo adati, “Bwanji iye satipatsa ife chizindikiro chochokera kwa Ambuye wake?” Kodi iwo sadapatsidwe zizindikiro zambiri zimene zili m’mabuku a kale a Mulungu"},{"SurahNumber":20,"VerseNumber":134,"Text":"Ngati Ife tikadawaononga iwo ndi chilango tisadawatumizire ichi, iwo akadati, “Ambuye wathu! Inu mukadatitumizira Mtumwi, ndithudi, ife tikadatsatira chivumbulutso chanu tisadanyozedwe ndi kuchititsidwa manyazi.”"},{"SurahNumber":20,"VerseNumber":135,"Text":"Nena, “onse ali kudikira. Nanunso dikirani ndipo inu mudzadziwa kuti ndani amene adatsatira njira yoyenera ndiponso amene ali otsogozedwa.”"}]}