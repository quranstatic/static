{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":51,"VerseNumber":31,"Text":"(Abrahamu) akati: “Saka mavingei nhai vatumwa?”"},{"SurahNumber":51,"VerseNumber":32,"Text":"Vakati: “Zvirokwazvo, tiri vatumwa kune avo vanhu vanotadza.”"},{"SurahNumber":51,"VerseNumber":33,"Text":"“Kuti titumire kwavari matombo evhu rakatsva.”"},{"SurahNumber":51,"VerseNumber":34,"Text":"“Akatarwa naTenzi vako kune avo vatadzi.”"},{"SurahNumber":51,"VerseNumber":35,"Text":"Naizvozvo takaburitsa vatendi mairi"},{"SurahNumber":51,"VerseNumber":36,"Text":"Nokudaro hatina kuwana imba yemutendi (Muslim) imomo kunze kweimwechete (Loti nevanasikana vake vaviri)"},{"SurahNumber":51,"VerseNumber":37,"Text":"Uye takasiya chiratidzo imomo (Dead Sea ku Palestine) kune avo vanotya murango unorwadza"},{"SurahNumber":51,"VerseNumber":38,"Text":"Uye muna Musa zvakare (mune chiratidzo), apo takamutuma kuna Farawo nehumboo uri pachena"},{"SurahNumber":51,"VerseNumber":39,"Text":"Asi (Farawo) pamwe nevatsigiri vake vakafuratira, uye akati: “Munhu anoita masaramusi kana kuti anopenga.”"},{"SurahNumber":51,"VerseNumber":40,"Text":"Naizvozvo takamutora iye nemauto ake, uye tikavanyudza mugungwa, nokuda kwekuti ndiye akanga aine mhosva"},{"SurahNumber":51,"VerseNumber":41,"Text":"Uye kumaAad (kune chiratidzo), apo takatumira kwavari mhepo inoparadza"},{"SurahNumber":51,"VerseNumber":42,"Text":"Haina kusiya kana chii zvacho chayakasvikira, asi kuti yakasiya yaita marara"},{"SurahNumber":51,"VerseNumber":43,"Text":"Uye kuma Thamood (kune chiratidzo), apo zvakanzi kwavari: “Nakirwai kwekanguvana!”"},{"SurahNumber":51,"VerseNumber":44,"Text":"Asi havana kuteerera mirairo yaTenzi vavo vakazvikudza, ndokubva varohwa nemheni apo vakatarisa"},{"SurahNumber":51,"VerseNumber":45,"Text":"Zvino vakanga vasingachakwanisi kusimuka, kana kukwanisa kuzvibetsera"},{"SurahNumber":51,"VerseNumber":46,"Text":"Uye vanhu vaNowa mushure. Zvirokwazvo, vaive vanhu vasinganzwisisi (vasingateereri Allah)"},{"SurahNumber":51,"VerseNumber":47,"Text":"Uye matenga takaagadzira nesimba. Uye zvirokwazvo tinokwanisa kuwawedzera"},{"SurahNumber":51,"VerseNumber":48,"Text":"Uye nyika takaiparadzira, (uye) tiri nyanzvi dzakadii pakuparadzira zvakanaka"},{"SurahNumber":51,"VerseNumber":49,"Text":"Uye pazvinhu zvose takasika zviviri zviviri kuitira kuti mugorangarira (makomborero aAllah)"},{"SurahNumber":51,"VerseNumber":50,"Text":"Naizvozvo chimhanyirai kuna Allah (Islaam). Zvirokwazvo, ini (Muhammad (SAW)) ndiri muyambiri ari pachena kwamuri kubva kwavari"},{"SurahNumber":51,"VerseNumber":51,"Text":"Uye musatora chimwe chinamatwa pamwechete naAllah. Zvirokwazvo, ini (Muhammad (SAW)) ndiri muyambiri ari pachena kwamuri kubva kwavari"},{"SurahNumber":51,"VerseNumber":52,"Text":"Saizvozvo, hakuna mutumwa akauya kune avo mushure mavo kunze kwekuti vakati: “In’anga kana kuti anopenga!”"},{"SurahNumber":51,"VerseNumber":53,"Text":"(Vanhu vekare) Vakavasiira here mashoko aya (maQuraish)? Kana kuti ivo vanhu vanotsaudzira mirairo"},{"SurahNumber":51,"VerseNumber":54,"Text":"Zvino enda (Muhammad (SAW)) kure navo (vasingatendi), naizvozvo iwe hauna mhaka (nokuti wasvitsa shoko raAllah)"},{"SurahNumber":51,"VerseNumber":55,"Text":"Uye chiyeuchidza (Muhammad (SAW)), nokuti zvirokwazvo yeuchidzo inobetsera vanotenda"},{"SurahNumber":51,"VerseNumber":56,"Text":"Uye handina (ini Allah) kusika maJinn nevanhu asi kuti vandinamate"},{"SurahNumber":51,"VerseNumber":57,"Text":"Handidi raramo kubva kwavari, uye handidi kana kuti vandipe chikafu"},{"SurahNumber":51,"VerseNumber":58,"Text":"Zvirokwazvo, Allah ndivo muridzi wechengeto, muridzi wemasimba, vakasimba chaizvo"},{"SurahNumber":51,"VerseNumber":59,"Text":"Naizvozvo, zvirokwazvo kune avo vatadzi pane chidimbu chemurango wakafanana newevamwe vavo (mushure). Zvino ngavarege kundimhanyira mberi"},{"SurahNumber":51,"VerseNumber":60,"Text":"Naizvozvo, matambudziko kune avo vasingatendi (muhumwechete hwaAllah) kubva pazuva ravo ravakavimbiswa"},{"SurahNumber":52,"VerseNumber":1,"Text":"(Ndinopika) negomo"},{"SurahNumber":52,"VerseNumber":2,"Text":"Uye neBhuku rakanyorwa"},{"SurahNumber":52,"VerseNumber":3,"Text":"Mugwaro risina kubhedhenurwa"},{"SurahNumber":52,"VerseNumber":4,"Text":"Uye neAl-Baitul Ma’moor (imba iri pamusoro pematenga iri pamusoro pe Ka’bah kuMakkah inogaro shanyirwa nengirozi)"},{"SurahNumber":52,"VerseNumber":5,"Text":"Uye nedenga rakasimudzwa mudenga"},{"SurahNumber":52,"VerseNumber":6,"Text":"Uye negungwa rakazadzwa (kana kuti richava moto wakatungidzwa pazuva rekutongwa)"},{"SurahNumber":52,"VerseNumber":7,"Text":"Zvirokwazvo, kuranga kwaTenzi vako kuchaitika"},{"SurahNumber":52,"VerseNumber":8,"Text":"Hakuna mumwe anokwanisa kukudzivirira (kuranga kwaAllah)"},{"SurahNumber":52,"VerseNumber":9,"Text":"Nezuva iro denga richadengeneka kudengeneka kunotyisa"},{"SurahNumber":52,"VerseNumber":10,"Text":"Uye makomo achafamba, kufamba kunotyisa"},{"SurahNumber":52,"VerseNumber":11,"Text":"Naizvozvo matambudziko kune avo vanoramba"},{"SurahNumber":52,"VerseNumber":12,"Text":"Avo vanotamba nekunyepa"},{"SurahNumber":52,"VerseNumber":13,"Text":"Zuva ravachasundirwa kumoto zvokumanikidzwa, uye kumanikidzwa kunovhundutsa"},{"SurahNumber":52,"VerseNumber":14,"Text":"Uyu ndiwo moto wamaimboramba"},{"SurahNumber":52,"VerseNumber":15,"Text":"Mapipi here ahwa kana kuti hamuoni"},{"SurahNumber":52,"VerseNumber":16,"Text":"Pindai mauri (moravira kupisa kwawo), motsungirira kana kusatsungirira zvakangofanana kwamuri. Zvirokwazvo, murikungopiwa mubairo weizvo zvamaiita"},{"SurahNumber":52,"VerseNumber":17,"Text":"Zvirokwazvo, vanotya Allah vachange vari muParadhiso nezvinonakidza"},{"SurahNumber":52,"VerseNumber":18,"Text":"Vachinakidzwa nezvavapiwa naTenzi vavo, uye (nekuti) Tenzi vavo vakavabetsera kubva muhurango hwemoto unopisa"},{"SurahNumber":52,"VerseNumber":19,"Text":"“Idyai nekunwa zvine mufaro nokuda kwezvamaiita.”"},{"SurahNumber":52,"VerseNumber":20,"Text":"Vachagara pazvigaro zvakarongedzwa, uye tichavaroodza kune vakadzi vakanaka vane maziso ane rudo"},{"SurahNumber":52,"VerseNumber":21,"Text":"Uye avo vanotenda uye mhuri dzavo dzobva dzavatevera mukutenda, tichavabatanidza nemhuri dzavo kwavari, uye hatizodzikisi mugove wemabasa avo kana nechii zvacho. Munhu wese chipikirwa kune zvaakaita"},{"SurahNumber":52,"VerseNumber":22,"Text":"Uye tichavapa michero nenyama yavanoda"},{"SurahNumber":52,"VerseNumber":23,"Text":"Imomo vachapanana mukombe (wewaini), uye pachange pasina mitauro yakaipa kana chitadzo (nekuti vanenge vane mvumo yekunwa kubva kunaAllah)"},{"SurahNumber":52,"VerseNumber":24,"Text":"Uye vakomana vavo (varanda) vachange vachitenderera pavari sokunge vari maPera akachengetedzwa"},{"SurahNumber":52,"VerseNumber":25,"Text":"Uye vamwe vachaswedera kune vamwe vachibvunzana"},{"SurahNumber":52,"VerseNumber":26,"Text":"Vachiti: “Mushure taitya (murango waAllah) tiri mukati memhuri dzedu.”"},{"SurahNumber":52,"VerseNumber":27,"Text":"“Asi Allah vatiitira nyasha, uye vakatibetsera kubva mukurangwa nemoto.”"},{"SurahNumber":52,"VerseNumber":28,"Text":"“Zvirokwazvo, mushure taivasheedza (taivanamata). Zvirokwazvo (Allah) vane rudo, vane tsitsi.”"},{"SurahNumber":52,"VerseNumber":29,"Text":"Naizvozvo rangaridza (vanhu iwe Muhammad (SAW)). Nerudo rwaAllah, hausi mufemberi, kana kuti mupengo"},{"SurahNumber":52,"VerseNumber":30,"Text":"Kana kuti vanoti: “(Muhammad (SAW)) Mudetembi! Tiri kumirira kuti awirwe nedambudziko!”"},{"SurahNumber":52,"VerseNumber":31,"Text":"Iti (Muhammad (SAW)): “Mirai! Ndiri pamwechete nemi nevamiriri!”"},{"SurahNumber":52,"VerseNumber":32,"Text":"Kana kuti njere dzavo dzinovatungamirira kune izvozvo (kunyepera Muhammad (SAW)) kana kuti vanhu vari kutyora mirairo (yaAllah)"},{"SurahNumber":52,"VerseNumber":33,"Text":"Kana kuti vanoti: “(Muhammad (SAW)) Akawedzerera (Qur’aan)?” Asi ivo havatendi"},{"SurahNumber":52,"VerseNumber":34,"Text":"Naizvozvo ngavaburitse mashoko akafanana naro (Qur’aan) kana vari pachokwadi"},{"SurahNumber":52,"VerseNumber":35,"Text":"Kana kuti vakasikwa pasina chiripo? Kana kuti ivo vakazvisika pachavo"},{"SurahNumber":52,"VerseNumber":36,"Text":"Kana kuti vakasika denga nenyika? Asi ivo havatendi"},{"SurahNumber":52,"VerseNumber":37,"Text":"Kana kuti vane hupfumi hwaTenzi vako? Kana kuti vadzvanyiriri vanoita zvavanoda nemutemo"},{"SurahNumber":52,"VerseNumber":38,"Text":"Kana kuti vane nzira yokudenga senzira yavo yekunzwa nayo (zvinenge zvichitaurwa nengirozi)? Zvino chisiya vateereri vavo vaburitse humboo uri pachena"},{"SurahNumber":52,"VerseNumber":39,"Text":"Kana kuti ivo (Allah) vane vanasikana chete, uye imi mune vanakomana"},{"SurahNumber":52,"VerseNumber":40,"Text":"Kana kuti iwe (Muhammad (SAW)) uri kuvabvunza kuti vakupe mugove (wekusheedzera kuIslaam), nokudaro vakaremerwa nechikwereti"},{"SurahNumber":52,"VerseNumber":41,"Text":"Kana kuti vane ruzivo rwezvisingaoneki zvavanonyora pasi"},{"SurahNumber":52,"VerseNumber":42,"Text":"Kana kuti vanoda kuronga (kupikisana newe Muhammad (SAW))? Asi avo vasingatendi (muhumwechete waAllah) ndivo vari kurongerwa"},{"SurahNumber":52,"VerseNumber":43,"Text":"Kana kuti vane chimwe chinamatwa chisiri Allah? Allah ngavarumbidzwe kubva mune izvo zvavanomusanganisa nazvo"},{"SurahNumber":52,"VerseNumber":44,"Text":"Uye dai vakaona zvidimbu zvedenga zvichidonhera pasi, vaiiti: “Makore akaungana!”"},{"SurahNumber":52,"VerseNumber":45,"Text":"Naizvozvo vasiye kusvikira vasangana nezuva ravo iro ravachatambura vokomoka (nekutyiswa)"},{"SurahNumber":52,"VerseNumber":46,"Text":"Nezuva iro kuronga kwavo hakuvadziviriri, uye hakuzombovabetseri kana nechimwe"},{"SurahNumber":52,"VerseNumber":47,"Text":"Uye zvirokwazvo kune avo vanoita zvakaipa, vane murango umwewo (pasi rino nemumakuva), asi vazhinji vavo havazvizivi"},{"SurahNumber":52,"VerseNumber":48,"Text":"Saka mirira uchitsungirira (Muhammad (SAW)) matongero aTenzi vako, nokuti zvirokwazvo iwe uri pasi pemaziso edu; uye rumbidza Tenzi vako kana wamuka kubva kuhope"},{"SurahNumber":52,"VerseNumber":49,"Text":"Uye nenguva dzemanheru varumbidze (Allah) uye nenguva dzekunyura kwenyeredzi"},{"SurahNumber":53,"VerseNumber":1,"Text":"Ndinopika nenyeredzi apo inoenda pasi"},{"SurahNumber":53,"VerseNumber":2,"Text":"Umwe wenyu (Muhammad (SAW)) haana kurasika kana kukanganisa"},{"SurahNumber":53,"VerseNumber":3,"Text":"Uye haangotauri zvaanoda pachake"},{"SurahNumber":53,"VerseNumber":4,"Text":"Anongori mashoko anodzikiswa kubva kudenga"},{"SurahNumber":53,"VerseNumber":5,"Text":"Akadzidziswa (Qur’aan) neuyo ane masimba makuru (Gabriel)"},{"SurahNumber":53,"VerseNumber":6,"Text":"Uyo asina hurema pamuviri nepapfungwa dzake, uye akakwidza (Gabriel) akadzikama"},{"SurahNumber":53,"VerseNumber":7,"Text":"Apo iye (Gabriel) paakanga ari pamusoro-soro pekupedzisira"},{"SurahNumber":53,"VerseNumber":8,"Text":"Ndokubva iye (Gabriel) aswedera ndokuuya padyo"},{"SurahNumber":53,"VerseNumber":9,"Text":"Uye akanga ari padyo seuta miviri kana kuti padyo"},{"SurahNumber":53,"VerseNumber":10,"Text":"Ndokubva (Allah) vadzikisa kumuranda wavo (Muhammad (SAW) kuburikidza naGabriel) zvavaida kudzikisa"},{"SurahNumber":53,"VerseNumber":11,"Text":"Moyo hauna kunyepa pane zvaakaona (Muhammad (SAW)"},{"SurahNumber":53,"VerseNumber":12,"Text":"Munomupikisa here (Muhammad (SAW)) pane izvo zvaakaona (parwendo rwake rwekudenga, Mi’raaj)"},{"SurahNumber":53,"VerseNumber":13,"Text":"Uye zvirokwazvo (Muhammad (SAW)) akamuona (Gabriel) kechipiri"},{"SurahNumber":53,"VerseNumber":14,"Text":"Padyo neSidratul Muntaha (muti weLoti uri pamuganhu redenga rekupedzisira uyo usina mupfuuri)"},{"SurahNumber":53,"VerseNumber":15,"Text":"Padyo nawo pane nzvimbo yekugara yeParadhiso"},{"SurahNumber":53,"VerseNumber":16,"Text":"Apo muti weLoti wakavharwa nezvakauvhara (Chiedza chaAllah uye nengirozi uye nemavara akasiyana siyana)"},{"SurahNumber":53,"VerseNumber":17,"Text":"Maziso ake (Muhammad (SAW)) haana kutarisa mativi kana kukanganisa"},{"SurahNumber":53,"VerseNumber":18,"Text":"Zvirokwazvo, (Muhammad (SAW)) akaona zviratidzo zvaTenzi vake zvihombe"},{"SurahNumber":53,"VerseNumber":19,"Text":"Murikuona here Laat naUzza (zvidhori zviviri zvemaArabhu zvavainamata)"},{"SurahNumber":53,"VerseNumber":20,"Text":"Uye naManaat (chimwe chidhori chemaArabhu chavainamata) wechitatu"},{"SurahNumber":53,"VerseNumber":21,"Text":"Ndizvo here kuti imi mune varume ivo (Allah) vane vakadzi"},{"SurahNumber":53,"VerseNumber":22,"Text":"Zvirokwazvo, ikoko ndiko kugovanisa kwakaipa"},{"SurahNumber":53,"VerseNumber":23,"Text":"Anongori mazita chete amakatumidza imi nemadzibaba enyu, izvo Allah havana kudzikisa mvumo yazvo. Vanongotevedzera kufungidzira chete neizvo zvinoda moyo yavo, asi zvirokwazvo nungamiro yauya kwavari kubva kuna Tenzi vavo"},{"SurahNumber":53,"VerseNumber":24,"Text":"Kana kuti munhu achawana zvaanoda"},{"SurahNumber":53,"VerseNumber":25,"Text":"Asi Allah ndivo muridzi wenyika yekupedzisira (hupenyu hwemangwana) uye wenyika yekutanga (pasi rino)"},{"SurahNumber":53,"VerseNumber":26,"Text":"Uye ngirozi ngani dziri kumatenga idzo kureverera kwadzo hakuzombobetseri kana chimwechete, kunze kwekuti mushure mokunge Allah vabvumidza uyo wavanenge vada uye kufadzwa naye"},{"SurahNumber":53,"VerseNumber":27,"Text":"Zvirokwazvo, avo vasingatendi muzuva rekupedzisira vanotumidza ngirozi nemazita echikadzi"},{"SurahNumber":53,"VerseNumber":28,"Text":"Asi havana ruzivo nazvo. Asi vanongotevera kufungidzira. Uye zvirokwazvo kufungidzira hakungatori nzvimbo yechokwadi"},{"SurahNumber":53,"VerseNumber":29,"Text":"Naizvozvo siyana (Muhammad (SAW)) neuyo anofuratira yeuchidzo yedu (Qur’aan) uye hapana chaanoda kunze hwehupenyu hwepanyika"},{"SurahNumber":53,"VerseNumber":30,"Text":"Ndipo pavanosvika neruzivo rwavo. Zvirokwazvo, Tenzi vako ndivo vanoziva uyo anorasika kubva munzira yavo, uye vanoziva uyo ane kutungamirirwa"},{"SurahNumber":53,"VerseNumber":31,"Text":"Uye kuna Allah ndiko kune zviri kumatenga nepanyika, kuti vagopa mugove kune avo vanoita zvakashata neizvo zvavakaita, uye kupa mugove wakanaka kune avo vanoita zvakanaka"},{"SurahNumber":53,"VerseNumber":32,"Text":"Avo vanosiya zvitadzo zvihombe neFawaahish (zvitadzo nebonde risiri pamutemo) kusara kwezvidiki, zvirokwazvo, Tenzi vako vane kuregerera kukuru. Vanokuzivai chaizvo apo vakakusikai kubva muivhu, uye pamakanga muri mudumbu mavanaamai venyu. Naizvozvo musazvichenure. Vanoziva chaizvo uyo anotya (Allah)"},{"SurahNumber":53,"VerseNumber":33,"Text":"Wakamuona here (Muhammad (SAW)) uyo anofuratira (Islaam)"},{"SurahNumber":53,"VerseNumber":34,"Text":"Uye akapa zvishoma ndokubva arega (kupa)"},{"SurahNumber":53,"VerseNumber":35,"Text":"Ane ruzivo here rwezvisingaonekwi kuti anoona"},{"SurahNumber":53,"VerseNumber":36,"Text":"Kana kuti haana kuziviswa nezviri mubhuku raMusa"},{"SurahNumber":53,"VerseNumber":37,"Text":"Uye neraAbrahamu uyo akazadzikisa zvose (zvaakatumwa)"},{"SurahNumber":53,"VerseNumber":38,"Text":"Kuti hakuna munhu ane musengwa wake (zvitadzo) achatakura musengwa wemumwe munhu"},{"SurahNumber":53,"VerseNumber":39,"Text":"Uyezve kuti munhu hapana chaachawana kunze kwezvaanoita"},{"SurahNumber":53,"VerseNumber":40,"Text":"Uye kuti mabasa ake achaonekwa"},{"SurahNumber":53,"VerseNumber":41,"Text":"Uyezve kuti achapiwa mubairo wakafanira wakakwana"},{"SurahNumber":53,"VerseNumber":42,"Text":"Uye kuti kuna Tenzi vako ndiko kune magumo"},{"SurahNumber":53,"VerseNumber":43,"Text":"Uye ndivo vanoita kuti (munhu) aseke uye kuchema"},{"SurahNumber":53,"VerseNumber":44,"Text":"Uye kuti ndivo vanokonzera rufu uye neupenyu"},{"SurahNumber":53,"VerseNumber":45,"Text":"Uye kuti vanosika mapoka maviri, varume nevakadzi"},{"SurahNumber":53,"VerseNumber":46,"Text":"Kubva muNutfah (mbeu yemukadzi nemurume) painobuditswa"},{"SurahNumber":53,"VerseNumber":47,"Text":"Uye kuti Allah ndivo vachamutsa zvakare (vafi)"},{"SurahNumber":53,"VerseNumber":48,"Text":"Uye kuti ndivo vanopa hupfumi hwakawanda uye nehushoma"},{"SurahNumber":53,"VerseNumber":49,"Text":"Uye kuti Allah ndivo muridzi weAsh-shi’raa (nyenyedzi yainamatwa nemaArabhu)"},{"SurahNumber":53,"VerseNumber":50,"Text":"Uye kuti ndivo (Allah) vakaparadza vanhu vekutanga vemhuri yaAad"},{"SurahNumber":53,"VerseNumber":51,"Text":"Uye maThamood, havana kusiya kana umwechete wavo"},{"SurahNumber":53,"VerseNumber":52,"Text":"Uye nevanhu vaNowa mushure. Zvirokwazvo, vakanga vari vatadzi zvakanyanya vasinganzwi"},{"SurahNumber":53,"VerseNumber":53,"Text":"Uye (Allah) vakaparadza maguta akarasirwa (eSodom uko kwakatumwa Loti)"},{"SurahNumber":53,"VerseNumber":54,"Text":"Naizvozvo vakavharwa neizvo zvakavavhara (chirango nematombo)"},{"SurahNumber":53,"VerseNumber":55,"Text":"Zvino ndeapi makomborero aTenzi venyu (imi vanhu) amusingagutsikani nawo"},{"SurahNumber":53,"VerseNumber":56,"Text":"Uyu (Muhammad (SAW)) muyambiri wevayambiri venguva yekutanga (kare)"},{"SurahNumber":53,"VerseNumber":57,"Text":"Zuva rekutongwa raswedera padyo"},{"SurahNumber":53,"VerseNumber":58,"Text":"Hakuna mumwe kunze kwaAllah anogona kuridzosa (shure kana mberi)"},{"SurahNumber":53,"VerseNumber":59,"Text":"Murikushamiswa here nemashoko aya (Qur’aan)"},{"SurahNumber":53,"VerseNumber":60,"Text":"Uye muchiwaseka musingachemi"},{"SurahNumber":53,"VerseNumber":61,"Text":"Apo muchitambisa nguva yenyu (nemafaro)"},{"SurahNumber":53,"VerseNumber":62,"Text":"Naizvozvo pfugamirai Allah uye munamatei (ari ega)"},{"SurahNumber":54,"VerseNumber":1,"Text":"Nguva yaswedera, uye mwedzi wapatsanurwa (Vanhu vakakumbira chiratidzo kunaMuhammad (SAW), uye akavaratidza kupatsanurwa kwemwedzi"},{"SurahNumber":54,"VerseNumber":2,"Text":"Uye kana vakaona humboo vanofuratira, vachiti: “Aya ndivo mapipi asingaperi.”"},{"SurahNumber":54,"VerseNumber":3,"Text":"Uye vakaramba (Qur’aan) ndokutevera zvido zvavo. Uye zvinhu zvose zvichagadziriswa (zvichifambirana nemabasa, vaiti vemabasa akanaka vachaenda kuParadhiso, uye vaiti vemabasa akaipa vachaenda kuGehena)"},{"SurahNumber":54,"VerseNumber":4,"Text":"Uye zvirokwazvo nhau dzakauya kwavari (muQur’aan) mune yambiro (inovarambidza zvakaipa)"},{"SurahNumber":54,"VerseNumber":5,"Text":"Huchenjeri hwakakwana (iri Qur’aan), asi kuparidza kwevayambiri hakuvabatsiri"},{"SurahNumber":54,"VerseNumber":6,"Text":"Naizvozvo iwe (Muhammad (SAW)) vasiye. Zuva iro mudaidzi achavadaidzira kune chinhu chinotyisa chaizvo"},{"SurahNumber":54,"VerseNumber":7,"Text":"Vachabuda mumakuva avo maziso aine kuzvininipisa sokunge vari hwiza idzo dzakapararira"},{"SurahNumber":54,"VerseNumber":8,"Text":"Vachimhanyira kune mudaidzi. Vasingatendi vachati: “Iri izuva rakaoma.”"},{"SurahNumber":54,"VerseNumber":9,"Text":"Vanhu vaNowa mushure mavo vakaramba. Vakaramba muranda wedu, uye ndokuti: “Munhu anopenga!” Uye akatyityidzirwa"},{"SurahNumber":54,"VerseNumber":10,"Text":"Zvino akadaidza Tenzi vake (achiti): “Ndakurirwa, naizvozvo ndibetserei!”"},{"SurahNumber":54,"VerseNumber":11,"Text":"Naizvozvo takavhura mikova yekudenga nemvura yainaya chaizvo"},{"SurahNumber":54,"VerseNumber":12,"Text":"Uye takaita kuti zvitubu zviyerere panyika. Naizvozvo mvura (yekudenga nepasi pano) yakasangana sekukomekedzwa kwakanga kwarongwa"},{"SurahNumber":54,"VerseNumber":13,"Text":"Uye takamutakura mungarava yakagadzirwa nemapuranga nezvipikiri"},{"SurahNumber":54,"VerseNumber":14,"Text":"Ichiyangarara iri pamusoro pemvura mumaziso edu (tichiona). Semubairo kune uyo akarambwa"},{"SurahNumber":54,"VerseNumber":15,"Text":"Uye zvirokwazvo takaisiya sechiratidzo. Saka pane here angarangarira"},{"SurahNumber":54,"VerseNumber":16,"Text":"Naizvozvo murango wangu nerangaridzo dzangu dzakanga dzakadii"},{"SurahNumber":54,"VerseNumber":17,"Text":"Uye zvirokwazvo takaita kuti Qur’aan rive nyore kunzwisisa uye kurangarira. Pane here angarangarira"},{"SurahNumber":54,"VerseNumber":18,"Text":"(Vanhu va) Aad vakaramba (mutumwa wavo Hud), zvino mutongo wangu nerangaridzo yangu yakanga yakadii"},{"SurahNumber":54,"VerseNumber":19,"Text":"Zvirokwazvo, takatumira mhepo kwavari ine simba pazuva rakashata uye nematambudziko asingaperi"},{"SurahNumber":54,"VerseNumber":20,"Text":"Ichiburitsa vanhu panze sokunge midzi yemadheti yakadzurwa"},{"SurahNumber":54,"VerseNumber":21,"Text":"Zvino mutongo wangu nerangaridzo yangu yakanga iri sei"},{"SurahNumber":54,"VerseNumber":22,"Text":"Uye zvirokwazvo Qur’aan takariita kuti rive nyore kunzwisisa uye kurangarira. Zvino pane here angarangarira"},{"SurahNumber":54,"VerseNumber":23,"Text":"MaThamood (zvakare) vakaramba yambiro"},{"SurahNumber":54,"VerseNumber":24,"Text":"Vakati: “Tingatevera murume mumwechete pakati pedu? Chokwadi, tinenge tatorasika kana kukanganisika (kana kupenga)!”"},{"SurahNumber":54,"VerseNumber":25,"Text":"“Ndizvo here kuti yeuchidzo yakatumirwa kwaari iye chete (Swaalih (AS)) mukati medu? Asi iye munyepi akaipa!”"},{"SurahNumber":54,"VerseNumber":26,"Text":"Mangwana vachaziva kuti ndiani anonyepa, akaipa"},{"SurahNumber":54,"VerseNumber":27,"Text":"Zvirokwazvo, tirikutumira ngamera hadzi semuedzo kwavari. Saka vatarise (Swaalih (AS)), uye iva netariro"},{"SurahNumber":54,"VerseNumber":28,"Text":"Uye\tvazivise\tkuti\tmvura\tinogovaniswa\tpakati\tpavo,\tkodzero\tdzeumwe\tneumwe dzichizadzikiswa"},{"SurahNumber":54,"VerseNumber":29,"Text":"Asi vakadaidza umwe wavo akatora banga (bakatwa) ndokubva aiuraya (ngamera)"},{"SurahNumber":54,"VerseNumber":30,"Text":"Saka mutongo wangu nerangaridzo yangu yakanga iri sei"},{"SurahNumber":54,"VerseNumber":31,"Text":"Zvirokwazvo, takatumira kwavari Saihah imwe chete (murango weruzha rwakanyanya), uye vakabva vaita sokunge mashanga emafuro akaoma"},{"SurahNumber":54,"VerseNumber":32,"Text":"Uye zvirokwazvo takaita kuti Qur’aan rive nyore kunzwisisa uye kurangarira, zvino pane here angakwanisa kurangarira"},{"SurahNumber":54,"VerseNumber":33,"Text":"Vanhu vaLoti vakaramba yambiro"},{"SurahNumber":54,"VerseNumber":34,"Text":"Zvirokwazvo, takavatumira mhepo yematombo (yakavaparadza vese) kusara kwemhuri yaLoti. Takavabetsera munguva yokupedzisira yemanheru"},{"SurahNumber":54,"VerseNumber":35,"Text":"Sechipo kubva kwatiri. Ndiwo mapiro atinoita mubairo kune uyo anopa kutenda"},{"SurahNumber":54,"VerseNumber":36,"Text":"Uye zvirokwazvo iye (Loti) akavayambira maererano nemutongo wedu, asi vakataridza kusagutsikana neyambiro"},{"SurahNumber":54,"VerseNumber":37,"Text":"Uye zvirokwazvo vaida kunyadzisa vaenzi vake (nekuita hungochani navo). Naizvozvo takavhara maziso avo (tichiti): “Ravirai murango wangu neyambiro yangu.”"},{"SurahNumber":54,"VerseNumber":38,"Text":"Uye zvirokwazvo murango wakafanira wakavasvikira rungwanani"},{"SurahNumber":54,"VerseNumber":39,"Text":"“Naizvozvo ravirai mutongo wangu neyambiro yangu.”"},{"SurahNumber":54,"VerseNumber":40,"Text":"Uye zvirokwazvo takaita kuti Qur’aan rive nyore kunzwisisa nekurangarira; zvino pane here umwe angarangarira"},{"SurahNumber":54,"VerseNumber":41,"Text":"Uye zvirokwazvo yambiro yakauya kune vanhu vaFarawo (kuburikidza naMusa naAroni)"},{"SurahNumber":54,"VerseNumber":42,"Text":"Vakaramba humboo hwedu hwese, naizvozvo takavaparadza kuparadza kwemukuru anemasimba, uye anokwanisa kuita zvose"},{"SurahNumber":54,"VerseNumber":43,"Text":"Vari nani here avo venyu vasingatendi (imi maQuraish) pane avo (vari mushure mavo, vanhu vaNowa, Loti, Swaalih, naFarawo avo vakaparadzwa)? Kana kuti imi mune rusununguko rwakanyorwa (kuti hamuzowani chirango) mumabhuku"},{"SurahNumber":54,"VerseNumber":44,"Text":"Kana kuti vanoti: “Tiri vakundi vakawanda?”"},{"SurahNumber":54,"VerseNumber":45,"Text":"Kuwanda kwavo kuchakurirwa uye vachafuratira vachitiza"},{"SurahNumber":54,"VerseNumber":46,"Text":"Asi (Kumutswa) inguva yakatarwa kwavari, uye inguva ichange ichityisa zvikuru uye ichirwadza"},{"SurahNumber":54,"VerseNumber":47,"Text":"Zvirokwazvo, vatadzi vakarasika uye vachatsva (mumoto weGehena)"},{"SurahNumber":54,"VerseNumber":48,"Text":"Zuva iro vachadhonzerwa mumoto nezviso zvavo, (zvichanzi kwavari): “Ravirai imi kutsva nemoto!”"},{"SurahNumber":54,"VerseNumber":49,"Text":"Zvirokwazvo, takasika zvinhu zvose neQadar (nemarongero edu nekuda kwedu)"},{"SurahNumber":54,"VerseNumber":50,"Text":"Uye kukomekedza kwedu kunongove kumwe chete sekubwaira kweziso"},{"SurahNumber":54,"VerseNumber":51,"Text":"Uye zvirokwazvo, takaparadza vakafanana nemi, saka hapana here umwe angayeuka"},{"SurahNumber":54,"VerseNumber":52,"Text":"Uye zvose zvavakaita zvakatonyorwa mumabhuku (emabasa)"},{"SurahNumber":54,"VerseNumber":53,"Text":"Uye chinhu chose, chiduku kana chihombe chakanyorwa pasi (mu Al-Lauh Al-Mahfoodh chisati chaitika kana kuitwa)"},{"SurahNumber":54,"VerseNumber":54,"Text":"Zvirokwazvo, avo vanotya (Allah), vachange vari mumapindu nenzizi (muParadhiso)"},{"SurahNumber":54,"VerseNumber":55,"Text":"Vachave muchigaro chechokwadi (Paradhiso), padyo naMambo (mukuru) ane simba rekuita zvose"},{"SurahNumber":55,"VerseNumber":1,"Text":"Mupi ane tsitsi dzakanyanya (Allah)"},{"SurahNumber":55,"VerseNumber":2,"Text":"Vakava vanodzidzisa (vanhu) Qur’aan (netsitsi dzavo)"},{"SurahNumber":55,"VerseNumber":3,"Text":"Vakasika munhu"},{"SurahNumber":55,"VerseNumber":4,"Text":"Vakava vanomudzidzisa kutaura zvakanaka"},{"SurahNumber":55,"VerseNumber":5,"Text":"Zuva nemwedzi zvinomhanya munzira yadzo yakatarwa yakaerwa zvakanaka"},{"SurahNumber":55,"VerseNumber":6,"Text":"Uye zvirimwa (kana nyenyedzi) nemiti zvinopfugamira (Allah)"},{"SurahNumber":55,"VerseNumber":7,"Text":"Uye matenga: Vakava vanomasimudza mudenga, uye vakava vanogadzirisa chikero"},{"SurahNumber":55,"VerseNumber":8,"Text":"Kuti musazove munotsaudzira (kudzikisa) chikero"},{"SurahNumber":55,"VerseNumber":9,"Text":"Uye muve munoera zvakafanira, uye musave munodzikisa chikero pakuera"},{"SurahNumber":55,"VerseNumber":10,"Text":"Uye nyika: Vakava vanoiita yezvisikwa"},{"SurahNumber":55,"VerseNumber":11,"Text":"Mukati\tmayo\tmune\tmichero,\tuye\tmiti\tyemadheti\tinobuditsa\tmapazi\tanenzvimbo dzinochengetedza michero"},{"SurahNumber":55,"VerseNumber":12,"Text":"Uye chibage chine mashizha acho nemashanga sechikafu chezvipfuyo, uye zvirimwa zvinonhuhwirira"},{"SurahNumber":55,"VerseNumber":13,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":14,"Text":"Vakave vanosika munhu (Adam) kubva muivhu rakafanana neivhu rekuumbisa"},{"SurahNumber":55,"VerseNumber":15,"Text":"Uye maJinn vakaasika kubva muviriri remoto usina chiutsi"},{"SurahNumber":55,"VerseNumber":16,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":17,"Text":"Tenzi vekumabvazuva maviri (munguva yekupisa neyechando) nekumadokero maviri (munguva yekupisa neyechando)"},{"SurahNumber":55,"VerseNumber":18,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":19,"Text":"Vakave vanosiya nzizi mbiri (mvura ine munyu neisina) dzichisangana"},{"SurahNumber":55,"VerseNumber":20,"Text":"Pakati padzo pane chidziviro chekuti hapana inokwanisa kudarika imwe"},{"SurahNumber":55,"VerseNumber":21,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":22,"Text":"Madziri (nzizi) munobuda matombo akakosha (mapera nekora)"},{"SurahNumber":55,"VerseNumber":23,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":24,"Text":"Uye ngarava ndedzavo dzinoenda nekuuya mumakungwa, semakomo"},{"SurahNumber":55,"VerseNumber":25,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":26,"Text":"Zvose zviri pairi (nyika) zvichaparara"},{"SurahNumber":55,"VerseNumber":27,"Text":"Uye kuchasara chiso chaTenzi vako chakazara nehukuru, neruremekedzo"},{"SurahNumber":55,"VerseNumber":28,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":29,"Text":"Ani naani ari kumatenga nepanyika vanovakumbira (Allah, rubetsero). Zuva nezuva vanenge vari mune zvimwe (sekupa hupenyu nerufu)"},{"SurahNumber":55,"VerseNumber":30,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":31,"Text":"Tichauya kwamuri, imi mapoka maviri (vanhu nemaJinn)"},{"SurahNumber":55,"VerseNumber":32,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":33,"Text":"Imi gungano remaJinn nevanhu! Kana muchikwanisa kupfuura hwaro hwematenga nenyika, pfuurai! Asi hamukwanisi kupfuura kunze kwekuti zvine mvumo (yaAllah)"},{"SurahNumber":55,"VerseNumber":34,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":35,"Text":"Kuchatumirwa kwamuri maviriri emoto usina chiutsi uye simbi yakanyunguduka, uye hamuzokwanisi kuzvidzivirira"},{"SurahNumber":55,"VerseNumber":36,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":37,"Text":"Zvino apo denga parichaparadzwa, uye robva raita dzvuku semafuta matsvuku"},{"SurahNumber":55,"VerseNumber":38,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":39,"Text":"Naizvozvo nezuva iroro hakuna mubvunzo uchabvunzwa munhu kana Jinn maererano nezvitadzo zvake (nekuti zvichange zvichizivikanwa nezviso zvavo, vamwe vachipenya (vekuParadhiso) uye vamwe vakasviba (vekuGehena)"},{"SurahNumber":55,"VerseNumber":40,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":41,"Text":"Vatadzi vachazivikananwa nezviratidzo zvavo, uye vachabatwa nebvudzi ravo repamberi uye netsoka dzavo"},{"SurahNumber":55,"VerseNumber":42,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":43,"Text":"Iri ndiro Gehena iro vatadzi ravairamba"},{"SurahNumber":55,"VerseNumber":44,"Text":"Vachaenda pakati paro (Gehena) uye mvura inopisa"},{"SurahNumber":55,"VerseNumber":45,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":46,"Text":"Asi uyo anotya kumira pamberi paTenzi vake (oita mabasa akanaka) achawana mapindu maviri (muParadhiso)"},{"SurahNumber":55,"VerseNumber":47,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":48,"Text":"Anemapazi anopararira"},{"SurahNumber":55,"VerseNumber":49,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":50,"Text":"Mukati mawo muchange muine zvitubu zviviri zvinoerera"},{"SurahNumber":55,"VerseNumber":51,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":52,"Text":"Mukati mawo muchange muine marudzi ose emichero iri miviri miviri"},{"SurahNumber":55,"VerseNumber":53,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":54,"Text":"Vachange vakarara pamibhedha yakarukirwa nesiriki, uye michero yemapindu maviri ichange iri padyo"},{"SurahNumber":55,"VerseNumber":55,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":56,"Text":"Mukati mawo muchange muine vakadzi vakatsiga, vasina varume kana maJinn akamborara navo"},{"SurahNumber":55,"VerseNumber":57,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":58,"Text":"(Runako) Sokunge vari matombo akakosha (masandawana nemakora)"},{"SurahNumber":55,"VerseNumber":59,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":60,"Text":"Pane mubairo wezvakanaka here kunze kwezvakanaka"},{"SurahNumber":55,"VerseNumber":61,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":62,"Text":"Uye asiri aya maviri, pane mamwe mapindu maviri (muParadhiso)"},{"SurahNumber":55,"VerseNumber":63,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":64,"Text":"Ane ruvara rwakasvibira"},{"SurahNumber":55,"VerseNumber":65,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":66,"Text":"Mukati mawo (mapindu) muchange muine zvitubu zviviri zvinoerera"},{"SurahNumber":55,"VerseNumber":67,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":68,"Text":"Mukati mawo ose muchange muine michero uye madheti neRummaan (chibage chechirungu)"},{"SurahNumber":55,"VerseNumber":69,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":70,"Text":"Mukati mawo muchange muine vakadzi vakanaka"},{"SurahNumber":55,"VerseNumber":71,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":72,"Text":"Vakadzi vakanaka munzvimbo dzakachengetedzwa"},{"SurahNumber":55,"VerseNumber":73,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":74,"Text":"Hapana murume akambovabata mushure kana maJinn"},{"SurahNumber":55,"VerseNumber":75,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":76,"Text":"Vanenge vakazorora pamakusheni akasvibira uye nemametiresi akakosha, akanaka"},{"SurahNumber":55,"VerseNumber":77,"Text":"Naizvozvo ndeapi makomborero aTenzi venyu amucharamba (imi vanhu nemaJinn)"},{"SurahNumber":55,"VerseNumber":78,"Text":"Rakakomborerwa zita raTenzi vako, mukuru, uye muridzi weremekedzo"},{"SurahNumber":56,"VerseNumber":1,"Text":"Kana chiitiko chazoitika (zuva rekutongwa)"},{"SurahNumber":56,"VerseNumber":2,"Text":"Hapana marambiro nezvekuitika kwacho"},{"SurahNumber":56,"VerseNumber":3,"Text":"Chichadzikisira (vamwe vachienda kuGehena), uye chichakwiridzira (vamwe vachienda kuParadhiso)"},{"SurahNumber":56,"VerseNumber":4,"Text":"Apo nyika ichadengenyeka kudengenyeka kunotyisa"},{"SurahNumber":56,"VerseNumber":5,"Text":"Uye makomo achaparadzwa kuita huruva"},{"SurahNumber":56,"VerseNumber":6,"Text":"Kuti agove huruva inopepereka"},{"SurahNumber":56,"VerseNumber":7,"Text":"Uye mose muchange muri mapoka matatu"},{"SurahNumber":56,"VerseNumber":8,"Text":"Naizvozvo avo vachange vari kuruoko rwerudyi (avo vachapiwa mabhuku ezviito zvavo mumaoko avo erudyi), zvichava zvakanaka sei kune avo vari kuruoko rwerudyi! (Seruremekedzo, nekuti vachapinda Paradhiso)"},{"SurahNumber":56,"VerseNumber":9,"Text":"Uye avo vachange vari kuruoko rweruboshwe (avo vachapiwa mabhuku ezviito zvavo mumaoko avo eruboshwe), vachange vakadii avo vari kuruoko rweruboshwe! (Sekunyadziswa, nekuti vachapinda kumoto)"},{"SurahNumber":56,"VerseNumber":10,"Text":"Uye vekutanga (muIslaam nekuita mabasa akanaka pasi rino) vachange vari vekutanga (kuParadhiso)"},{"SurahNumber":56,"VerseNumber":11,"Text":"Vanhu vakadaro vachange vari padyo (naAllah)"},{"SurahNumber":56,"VerseNumber":12,"Text":"Mumapindu emufaro (Paradhiso)"},{"SurahNumber":56,"VerseNumber":13,"Text":"Huwandu hwavo (vekutanga) huchange huchibva kune vanhu vekutanga (kupinda muIslaam)"},{"SurahNumber":56,"VerseNumber":14,"Text":"Uye vashoma veavo (vekutanga) vachange vari kune vanhu vekupedzisira"},{"SurahNumber":56,"VerseNumber":15,"Text":"(Vachange vari) pazvigaro zvakashongedzwa nendarama nematombo akakosha"},{"SurahNumber":56,"VerseNumber":16,"Text":"Vakagara ipapo, vakatarisana"},{"SurahNumber":56,"VerseNumber":17,"Text":"Vakomana vasingafi vanovabatsira nekuvashandira vachange vachitenderera pavari"},{"SurahNumber":56,"VerseNumber":18,"Text":"Nemakomichi, nemajagi, uye negirazi rewaini inoerera"},{"SurahNumber":56,"VerseNumber":19,"Text":"Kubva kwairi havazombowani kurwadziwa nemusoro kana kudhakiwa"},{"SurahNumber":56,"VerseNumber":20,"Text":"Uye nemuchero wavanosarudza"},{"SurahNumber":56,"VerseNumber":21,"Text":"Nenyama yeshiri iyo yavanenge vachida"},{"SurahNumber":56,"VerseNumber":22,"Text":"Uye (kuchange kune) maHoor (vakadzi kwavo) vane maziso makuru ane rudo"},{"SurahNumber":56,"VerseNumber":23,"Text":"Sokunge matombo akakosha (mapera) akachengetedzwa"},{"SurahNumber":56,"VerseNumber":24,"Text":"Semubairo wezvavaiita"},{"SurahNumber":56,"VerseNumber":25,"Text":"Havambonzwi mashoko akaipa imomo kana kutaura kwehuipi imomo"},{"SurahNumber":56,"VerseNumber":26,"Text":"Asi kutaura kuti: Rugare! Rugare! (kwaziso)"},{"SurahNumber":56,"VerseNumber":27,"Text":"Uye avo vokuruoko rwerudyi, vachange vari sei avo vekuruoko rwerudyi"},{"SurahNumber":56,"VerseNumber":28,"Text":"Vachange vari pane miti yeLoti isina minzwa"},{"SurahNumber":56,"VerseNumber":29,"Text":"Uye mukati meTalh (miti yemabanana) ine michero yakaturikidzana imwe pamusoro peimwe"},{"SurahNumber":56,"VerseNumber":30,"Text":"Uye nemimvuri yakawedzerwa yakareba"},{"SurahNumber":56,"VerseNumber":31,"Text":"Uye nemvura ichierera"},{"SurahNumber":56,"VerseNumber":32,"Text":"Nemichero yakawanda"},{"SurahNumber":56,"VerseNumber":33,"Text":"Isingashaiki kana kuita mishoma, kana isingaswikiriki"},{"SurahNumber":56,"VerseNumber":34,"Text":"Uye mumibhedha yakasimudzwa mudenga"},{"SurahNumber":56,"VerseNumber":35,"Text":"Zvirokwazvo, takavasika vakadzi vekuParadhiso vakakosha"},{"SurahNumber":56,"VerseNumber":36,"Text":"Uye tikavaita mhandara"},{"SurahNumber":56,"VerseNumber":37,"Text":"Vanoda (varume vavo chete), (uye) vezera rimwe"},{"SurahNumber":56,"VerseNumber":38,"Text":"Veavo vekuruoko rwekurudyi"},{"SurahNumber":56,"VerseNumber":39,"Text":"Boka rakawanda (reavo veruoko rwerudyi) richabva kune vanhu vekutanga (vakatambira chitendero cheIslaam)"},{"SurahNumber":56,"VerseNumber":40,"Text":"Uye boka rakawanda (reavo vekuruoko rwerudyi) richabva muvanhu vekupedzisira"},{"SurahNumber":56,"VerseNumber":41,"Text":"Uye avo vekuruoko rweruboshwe, vachange vakarasikirwa sei vekuruoko rweruboshwe"},{"SurahNumber":56,"VerseNumber":42,"Text":"Mumhepo inopisa ine simba nemvura inokwata"},{"SurahNumber":56,"VerseNumber":43,"Text":"Nemumvuri wehutsi hutema"},{"SurahNumber":56,"VerseNumber":44,"Text":"(Mvuri iwowo) hautonhoreri, kana kufadza"},{"SurahNumber":56,"VerseNumber":45,"Text":"Zvirokwazvo, mushure mezvo vainakidzwa"},{"SurahNumber":56,"VerseNumber":46,"Text":"Uye vaishingirira kuita zvitadzo zvikuru (Kunamata Allah vachivasanganisa nezvimwe zvinhu nekuita mamwe mabasa akaipa)"},{"SurahNumber":56,"VerseNumber":47,"Text":"Uye vaiti: “Kana tikafa tikave ivhu nemapfupa, zvirokwazvo tichazomutswa here?”"},{"SurahNumber":56,"VerseNumber":48,"Text":"“Uye madzitateguru edu zvakare?”"},{"SurahNumber":56,"VerseNumber":49,"Text":"Iti (Muhammad (SAW)): “(Hongu!) Zvirokwazvo, avo vekare neavo vazvino.”"},{"SurahNumber":56,"VerseNumber":50,"Text":"“Vose zvirokwazvo vachaunganidzwa pamwechete pamusangano wezuva rinozivikanwa.”"},{"SurahNumber":56,"VerseNumber":51,"Text":"“Uye zvakare zvirokwazvo imi vatadzi vanoramba (zuva rekutongwa)!”"},{"SurahNumber":56,"VerseNumber":52,"Text":"“Zvirokwazvo muchadya kubva pamiti yeZaqqoom (inovava zvikuru).”"},{"SurahNumber":56,"VerseNumber":53,"Text":"“Muchazadza matumbu enyu nazvo.”"},{"SurahNumber":56,"VerseNumber":54,"Text":"“Uye mobva manwa mvura inokwata pamusoro paizvozvo.”"},{"SurahNumber":56,"VerseNumber":55,"Text":"“Uye muchanwa (izvozvo) sekunge ngamera dzine nyota!”"},{"SurahNumber":56,"VerseNumber":56,"Text":"Ndiyo ichava varaidzo yavo pazuva rokutongwa"},{"SurahNumber":56,"VerseNumber":57,"Text":"Isu takakusikai, saka sei musingatendi"},{"SurahNumber":56,"VerseNumber":58,"Text":"Hamuoni here mvura yamunoburitsa (hurume)"},{"SurahNumber":56,"VerseNumber":59,"Text":"Ndimi here makaisika kana kuti isu tisu takaisika"},{"SurahNumber":56,"VerseNumber":60,"Text":"Takatara rufu kwamuri mose, uye hatikurirwi"},{"SurahNumber":56,"VerseNumber":61,"Text":"Kukushandurai uye tokusikai kukuitai izvo zvamusingazivi"},{"SurahNumber":56,"VerseNumber":62,"Text":"Uye zvirokwazvo makatoziva kare mhando yechisikwa chokutanga (Adam), saka sei imi musingarangariri (kana kuchenjerera)"},{"SurahNumber":56,"VerseNumber":63,"Text":"Zvino chindiudzai nezvembeu dzamunodyara pasi"},{"SurahNumber":56,"VerseNumber":64,"Text":"Ndimi here munoita kuti dzikure, kana kuti tisu tinodzikudza"},{"SurahNumber":56,"VerseNumber":65,"Text":"Dai taida, tingadai takadziita marara akaoma, uye maizodemba (kana kusiiwa muchidzungaira)"},{"SurahNumber":56,"VerseNumber":66,"Text":"(Muchiti): “Zvirokwazvo taparadzwa!”"},{"SurahNumber":56,"VerseNumber":67,"Text":"“Asi tanyengedzwa (tanyimwa)!”"},{"SurahNumber":56,"VerseNumber":68,"Text":"Munoiona here mvura yamunonwa"},{"SurahNumber":56,"VerseNumber":69,"Text":"Ndimi here munoita kuti inaye panyika kana kuti tisu tinokonzera kuti inaye pasi"},{"SurahNumber":56,"VerseNumber":70,"Text":"Dai taida, tingadai takaiita munyu. Naizvozvo nemhaka yei musingatendi (Allah)"},{"SurahNumber":56,"VerseNumber":71,"Text":"Munouona here moto uyo wamunotungidza"},{"SurahNumber":56,"VerseNumber":72,"Text":"Ndimi here munoita kuti muti wacho ukure, kana kuti tisu tinoukudza"},{"SurahNumber":56,"VerseNumber":73,"Text":"Isu takauita yeuchidzo (yeGehena), uye chinhu chekushandisa kune vari parwendo (nevamwe vari munyika)"},{"SurahNumber":56,"VerseNumber":74,"Text":"Zvino rumbidza zita raTenzi vako mukuru"},{"SurahNumber":56,"VerseNumber":75,"Text":"Saka ndinopika nekugara kwenyenyedzi"},{"SurahNumber":56,"VerseNumber":76,"Text":"Uye zvirokwazvo uku ndiko kupika kukuru dai maiziva"},{"SurahNumber":56,"VerseNumber":77,"Text":"Kuti zvirokwazvo (uku) kuverenga kunoremekedzwa (Qur’aan rinoremekedzwa)"},{"SurahNumber":56,"VerseNumber":78,"Text":"Kuri Mubhuku rakachengetedzwa (Al-Lauh Al-Mahfoodh)"},{"SurahNumber":56,"VerseNumber":79,"Text":"Iro (Bhuku rinaAllah) risingabatwi nemumwe munhu kunze kweavo vakachena (ngirozi)"},{"SurahNumber":56,"VerseNumber":80,"Text":"Rakadzikiswa (Qur’aan) kubva kuna Tenzi vezvisikwa zvose"},{"SurahNumber":56,"VerseNumber":81,"Text":"Ndiro here shoko iri (Qur’aan) ramunoramba (imi vasingatendi)"},{"SurahNumber":56,"VerseNumber":82,"Text":"Uye pachinzvimbo (chokutenda Allah) pararamo yavakakupai, munovaramba (nekusatenda)"},{"SurahNumber":56,"VerseNumber":83,"Text":"Naizvozvo sei musingabatsiri kana (mweya weuyo arikufa) wasvika pagurokuro"},{"SurahNumber":56,"VerseNumber":84,"Text":"Uye imi ipapo makatarisa"},{"SurahNumber":56,"VerseNumber":85,"Text":"Asi isu (ngirozi dzedu dzinotora mweya) tiri padyo naye kupfuura imi, asi hamuzvioni"},{"SurahNumber":56,"VerseNumber":86,"Text":"Sei musingati kana chokwadi musingazotongwi"},{"SurahNumber":56,"VerseNumber":87,"Text":"Dzosai mweya (pamuviri wacho), kana imi muri pachokwadi"},{"SurahNumber":56,"VerseNumber":88,"Text":"Zvino kana iye munhu ari kufa ari weavo wepedyo (naAllah)"},{"SurahNumber":56,"VerseNumber":89,"Text":"(Kwaari kune) kuzorora neraramo, uye Paradhiso rinonakidza"},{"SurahNumber":56,"VerseNumber":90,"Text":"Uye kana iye (mufi) ari wekurudyi"},{"SurahNumber":56,"VerseNumber":91,"Text":"Zvino pane kuchengetedzeka nerunyararo kune avo vekuruoko rwerudyi"},{"SurahNumber":56,"VerseNumber":92,"Text":"Asi kana iye (mufi) ari umwe weavo vanoramba, vakarasika"},{"SurahNumber":56,"VerseNumber":93,"Text":"Kwaari kuchave nemafaro emvura inokwata"},{"SurahNumber":56,"VerseNumber":94,"Text":"Uye kutsva mumoto weGehena"},{"SurahNumber":56,"VerseNumber":95,"Text":"Zvirokwazvo, ichi ndicho chokwadi chaicho"},{"SurahNumber":56,"VerseNumber":96,"Text":"Naizvozvo rumbidza zita raTenzi vako mukuru"},{"SurahNumber":57,"VerseNumber":1,"Text":"Zvose zviri mumatenga nepanyika zvinorumbidza Allah, uye ndivo mukuru, ane hungwaru hwese"},{"SurahNumber":57,"VerseNumber":2,"Text":"Ndehwake humambo hwekumatenga nepanyika. Ndivo vanopa hupenyu uye rufu, uye ivo vanokwanisa kuita zvinhu zvose"},{"SurahNumber":57,"VerseNumber":3,"Text":"Ndivo vekutanga uye vekupedzisira, uye ndivo vepamusoro-soro uye vepadyo padyo. Uye ndivo vanoziva zvose"},{"SurahNumber":57,"VerseNumber":4,"Text":"Ndivo vakasika matenga nenyika mumazuva matanhatu, ndokubva vaenda pamusoro pechigaro (choumambo). Vanoziva zvinopinda munyika uye zvinobuda munyika, uye zvinodzika kubva kudenga uye izvo zvinosimuka kuenda ikoko. Uye vanemi kwese kwese kwamunenge muri. Uye Allah vanoona zvose zvamunoita"},{"SurahNumber":57,"VerseNumber":5,"Text":"Ndehwake humambo hwekumatenga nepanyika. Uye hurongwa hwose hunodzokera kuna Allah"},{"SurahNumber":57,"VerseNumber":6,"Text":"Vanoita kuti usiku hupinde muchaedza (kushomeka kweusiku kowedzerwa kunguva yemasikati), uye kuti chaedza (masikati) chipinde muhusiku (kudoka) (kushomeka kwemasikati kowedzerwa kuusika), uye vanoziva zvose zviri mumoyo"},{"SurahNumber":57,"VerseNumber":7,"Text":"Tendai muna Allah nemutumwa wavo (Muhammad (SAW)), uye ipai kubva kune izvo zvavakakuitai vamiriri vazvo. Naizvozvo avo vanotenda pakati penyu uye vopa (munzira yaAllah), kwavari kune mubairo mukuru"},{"SurahNumber":57,"VerseNumber":8,"Text":"Uye chii chinonetsa kwamuri kuti hamutendi kuna Allah! Uye mutumwa (Muhammad (SAW)) achikudaidzai kuti mutende kuna Tenzi venyu; uye ivo (Allah) zvirokwazvo vakatora chitsidzo chenyu kana muri vatendi chaivo"},{"SurahNumber":57,"VerseNumber":9,"Text":"Ndivo vanodzikisa kune muranda wavo (Muhammad (SAW)) zviratidzo zviri pachena kuti vakuburitsei murima muchienda kuchaedza. Uye Allah vane chido nemi, uye tsitsi"},{"SurahNumber":57,"VerseNumber":10,"Text":"Uye chii chinonetsa kwamuri kuti hamupi (hupfumi hwenyu) munzira yaAllah? Uye kuna Allah ndiko kune nhaka yekumatenga uye nepanyika. Vasina kufanana pakati penyu ndeavo vakapa vasati vabudirira (kutora Makkah) uye vakarwa (neavo vakaita kudaro mushure). Vanhu vakadaro vane zvinzvimbo zvepamusoro kudarika avo vakashandisa (hupfumi) mushure uye vakarwa. Asi kune vose, Allah vakavimbisa zvakanaka. Uye Allah vanoziva zvose zvamunoita"},{"SurahNumber":57,"VerseNumber":11,"Text":"Ndiani uyo angapa Allah chikwereti chakanaka? Naizvozvo (Allah) vanobva vamuwedzera, uye anobva awana mubairo mukuru (Paradhiso)"},{"SurahNumber":57,"VerseNumber":12,"Text":"Zuva ramuchaona varume nevakadzi vanotenda, chaedza chavo chichimhanya mberi kwavo uye mumaoko avo ekurudyi. Mashoko akanaka kwamuri nhasi! Mapindu ane nzizi dzinoerera umo vachagara zvachose! Chokwadi, uku ndiko kubudirira kukuru"},{"SurahNumber":57,"VerseNumber":13,"Text":"Pazuva iro vanyengedzi, varume nevakadzi, vachati kune avo vanotenda: “Timirirei! Tibetserekane kubva muchaedza chenyu!” Zvichanzi: “Dzokerai kushure kwenyu! Motsvaga chiedza!” Saka mudhuri une gonhi uchaiswa pakati pavo. Mukati muchange muine tsitsi, uye panze pawo pachange paine murango"},{"SurahNumber":57,"VerseNumber":14,"Text":"(Vanyengedzi) vachavasheedza (vatendi): “Takanga tisiri nemi here?” (Vatendi) vachati: “Hongu! Asi makazvipinza pamiedzo pachenyu. Maitarisira kurangwa kwedu, uye hamuna kugutsikana (nekutenda), uye imi makanyengedzwa nezvido zvamanyepo kusvika kutonga kwaAllah kwasvika pakuitika. Uye mukuru wevanyengedzi (Satani) akakunyengedzai maererano naAllah.”"},{"SurahNumber":57,"VerseNumber":15,"Text":"Naizvozvo, zuva ranhasi hapana mubhadharo uchatorwa kwamuri (vanyengedzi), kunyangwe kubva kune avo vasingatendi (muIslaam). Nzvimbo yenyu imoto (weGehena). Ndiyo nzvimbo yenyu chaiyo. Uye zvirokwazvo ndiwo magumo akashata"},{"SurahNumber":57,"VerseNumber":16,"Text":"Haina kusvika here nguva kune avo vanotenda (muIslaam) kuti vabatikane moyo yavo nerangaridzo yaAllah (Qur’aan), uye nechokwadi chakadzikiswa, kuti vasazoita seavo vakapiwa Bhuku (Torah neVhangeri) mushure. Naizvozvo nguva ikarebeswa kwavari ndokubva moyo yavo yaomeswa? Asi vakawanda vavo vapanduki (havanzwisisi)"},{"SurahNumber":57,"VerseNumber":17,"Text":"Zivai kuti Allah vanopa hupenyu kune pasi mushure mekunge paparara. Zvirokwazvo, takaita kuti zviratidzo zvive pachena kwamuri, kana imi muchinzwisisa"},{"SurahNumber":57,"VerseNumber":18,"Text":"Zvirokwazvo, avo vanopa maSwadaqaat (Zvipo neZakaah), vakadzi nevarume, uye vopa Allah chikwereti chakanaka chichawedzerwa kwavari, uye vachawana mubairo unoremekedzeka (Paradhiso)"},{"SurahNumber":57,"VerseNumber":19,"Text":"Uye avo vanotenda muna Allah nevatumwa vavo, vanhu vakadaro ndivo vari muchokwadi. Uye vakafa munzira yaAllah vana Tenzi vavo, vachawana mubairo wavo nechiedza chavo. Asi avo vasingatendi (muIslaam) uye vachiramba zviratidzo zvedu, vanhu vakadaro ndivo vachava vagari vemuGehena"},{"SurahNumber":57,"VerseNumber":20,"Text":"Zivai kuti zvirokwazvo hupenyu hwepanyika ndehwekungotamba chete, nokuvaraidzwa uye kunakidzwa nekungozvikudza chete pakati penyu, uye kuwanda kwehupfumi nevana. Zvakafanana nemvura inonaya, apo zvirimwa kukura kwazvo kunofadza vanorima; mushure mezvo munozviona zvichiita ruvara rwendarama, zvobva zvaoma zvoita mashanga. Asi muhupenyu hwemangwana kune mutongo wakaoma (kune vasingatendi - vanoita mabasa akaipa), nekuregererwa kubva kuna Allah uye mafaro (aAllah) (kune vatendi - vanoita mabasa akanaka). Uye hupenyu hwenyika ino hunongova kunakirwa kwekunyengedzwa"},{"SurahNumber":57,"VerseNumber":21,"Text":"Mhanyidzanai kururegerero rwaTenzi venyu, uye Paradhiso iyo yakakura sematenga nenyika, yakagadzirirwa avo vanotenda muna Allah nevatumwa vavo. Iwayo ndiwo makomborero aAllah avanopa uyo wavanoda. Uye Allah ndivo muridzi wemakomborero makuru"},{"SurahNumber":57,"VerseNumber":22,"Text":"Hakuna dambudziko rinouya panyika, kana kwamuri pachenyu, asi kuti rinenge rakatonyorwa mubhuku mushure tisati tariunza pakurarama. Zvirokwazvo, izvozvo zviri nyore kuna Allah"},{"SurahNumber":57,"VerseNumber":23,"Text":"Kuitira kuti musazoshungurudzika pane zvinhu zvamunokundikana kuwana, kana kufadzwa nezvinhu zvamunopiwa. Uye Allah havadi munhu anozvikudza achizvitutumadza"},{"SurahNumber":57,"VerseNumber":24,"Text":"Avo vakaomera uye vachikurudzira vanhu kuti vachiomera (Allah havadi zvipo zvavo). Uye uyo anofuratira (osiya kutenda), zvino zvirokwazvo Allah ndivo mupfumi (vasina chavanoda), vanofanirwa kurumbidzwa chete"},{"SurahNumber":57,"VerseNumber":25,"Text":"Zvirokwazvo, takatuma vatumwa vedu nezviratidzo zviri pachena, uye tikadzikisa Bhuku navo nechikero kuti vanhu vayere zvakafanira. Uye takadzikisa simbi, mairi mune simba uye pundutso kuvanhu, kuitira kuti Allah vagoziva kuti ndiani achavabetsera (muchitendero chavo) nevatumwa vavo pane zvisingaoneki. Zvirokwazvo, Allah vane simba, uye ndivo mukuru"},{"SurahNumber":57,"VerseNumber":26,"Text":"Uye zvirokwazvo takatumira Nowa naAbrahamu, uye takaisa mumhuri dzavo huporofita nemabhuku. Uye mukati mavo mune vamwe vakatungamirirwa; asi vakawanda vavo vapanduki (vasingateereri Allah)"},{"SurahNumber":57,"VerseNumber":27,"Text":"Uyezve takatevedza mushure mavo nevatumwa, uye tikatuma Jesu mwana waMariya, uye takamupa Injeel (Vhangeri). Tikaisa rudo netsitsi mumoyo yeavo vakamutevera. Asi kugara mukereke vachinamata vasingaroori kwavakawedzera, izvo hatina kuvanyorera, asi (vakazviita) vachitsvaga kufadza Allah chete, asi havana kuzviita maitirwo azvinofanira kuitwa. Naizvozvo takapa avo vakatenda mukati mavo mubairo wavo; asi vazhinji vavo vapanduki (vasingateereri Allah)"},{"SurahNumber":57,"VerseNumber":28,"Text":"Imi vanotenda (muna Musa naJesu)! Ityai Allah, uye motenda mune mutumwa wavo (Muhammad (SAW)), vachakupai tsitsi dzavo dzakapetwa kaviri, uye vachakupai chiedza chamuchafamba nacho, uye vachakuregererai. Uye Allah ndivo vanoregerera, vane tsitsi zhinji"},{"SurahNumber":57,"VerseNumber":29,"Text":"Kuitira kuti vanhu veBhuku (Makristu nemaJudha) vagoziva kuti havana simba pamusoro pemakomborero aAllah, uye kuti makomborero ari muruoko rwaAllah, vanopa uyo wavanoda. Uye Allah ndivo muridzi wemakomborero makuru"}]}