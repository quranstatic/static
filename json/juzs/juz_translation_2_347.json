{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":2,"VerseNumber":142,"Text":"Рећи ће неки људи кратке памети: „Шта их је одвратило од њиховог правца током молитве, према којем су се окретали?“ Реци: „Аллаху припадају и исток и запад; Он упућује на Прави пут онога кога Он хоће.“"},{"SurahNumber":2,"VerseNumber":143,"Text":"Тако смо вас учинили најбољом заједницом средине, како бисте сведочили о другим људима, и како би Посланик о вама сведочио. И Ми смо променили правац према којем си се током молитве окретао само да бисмо знали оне који следе Посланика у односу на оне који не верују, јер то је заиста било тешко свима, осим оним које је Аллах упутио на Прави пут. Аллах неће да дозволи да пропадну ваше молитве. А Аллах је, заиста, према људима милосрдан и милостив"},{"SurahNumber":2,"VerseNumber":144,"Text":"Ми видимо како окрећеш лице своје према небу и Ми ћемо сигурно да те окренемо према правцу који ти желиш; па, окрени лице своје према Часном храму! И где год били, лице своје окрените према њему. Заиста, они којима је дата Књига знају да је то истина од њиховог Господара. А Аллах није немаран према ономе шта они раде"},{"SurahNumber":2,"VerseNumber":145,"Text":"И када би ти онима којима је дата Књига све доказе донео, они опет неће да прихвате твој правац (Киблу), као што ни ти нећеш да прихватиш њихов правац, нити ће ико од њих да прихвати правац другога. А ако би се ти за њиховим жељама повео након што ти је дошло знање, тада би сигурно међу неправедницима био"},{"SurahNumber":2,"VerseNumber":146,"Text":"Они којима смо дали Књигу знају Посланика као што синове своје знају, али неки од њих, заиста, свесно истину прикривају"},{"SurahNumber":2,"VerseNumber":147,"Text":"Истина је од Господара твога, па зато никако не буди од оних који сумњају"},{"SurahNumber":2,"VerseNumber":148,"Text":"Свако има свој правац према којем се окреће, па се такмичите у добру! Ма где били, Аллах ће да вас све сабере. Аллах, заиста, над свиме има моћ"},{"SurahNumber":2,"VerseNumber":149,"Text":"И из свакога места у које дођеш, ти лице своје у правцу Часног храма окрени; то је, доиста, Истина од Господара твога; Аллах није немаран према ономе што ви радите"},{"SurahNumber":2,"VerseNumber":150,"Text":"И из сваког места у које дођеш, ти своје лице према Часном храму окрени!; И где год се налазили, ви своја лица према њему окрећите, да људи не би имали шта да вам приговоре, осим оних међу њима који неправду чине. Њих се не бојте, него се Мене бојте, да бих благодат Своју према вама употпунио и да бисте били на Правом путу"},{"SurahNumber":2,"VerseNumber":151,"Text":"Као што вам Ми једнога од вас као посланика посласмо да вам Наше речи и доказе казује, и да вас очисти, и да вас Књизи и мудрости подучи, и да вас оно што нисте знали научи"},{"SurahNumber":2,"VerseNumber":152,"Text":"Зато се сећајте Мене, и Ја ћу вас да се сећам! И захваљујте Ми, и немојте Ми незахвални бити"},{"SurahNumber":2,"VerseNumber":153,"Text":"О ви који верујете, тражите себи помоћ у стрпљивости и молитви! Аллах је, доиста, уз стрпљиве"},{"SurahNumber":2,"VerseNumber":154,"Text":"И не кажите за оне који су на Аллаховом путу погинули: \"Мртви су!\" Не, они су живи, али ви то не осећате"},{"SurahNumber":2,"VerseNumber":155,"Text":"Ми ћемо вас у искушење доводити, мало страхом и гладовањем, и губљењем иметка, живота и летине. А ти обрадуј стрпљиве"},{"SurahNumber":2,"VerseNumber":156,"Text":"Оне који, када их каква невоља задеси, само кажу: \"Ми смо, доиста, Аллахови и Њему ћемо се, сигурно, вратити"},{"SurahNumber":2,"VerseNumber":157,"Text":"То су они којима припадају благослови од Господара њиховог и милост; они су на Правом путу"},{"SurahNumber":2,"VerseNumber":158,"Text":"Сафа и Мерва су, доиста, Аллахова часна места. Зато онај који Кабу ходочасти или Умру обави, не ради никакав преступ да се креће између њих. А онај који драге воље учини какво добро дело, па Аллах је доиста благодаран и све зна"},{"SurahNumber":2,"VerseNumber":159,"Text":"Оне који буду скривали јасне доказе које смо Ми објавили, и Прави пут након што смо га у Књизи људима означили, Аллах ће да их прокуне, а проклеће их и они који имају правод да проклињу"},{"SurahNumber":2,"VerseNumber":160,"Text":"Изузети ће да буду само они који се покају и поправе, и то јавно испоље; таквима ћу Ја да опростим, а Ја сам стални Приматељ покајања, Милостиви"},{"SurahNumber":2,"VerseNumber":161,"Text":"Доиста, онима који не верују и који као неверници умру, следи проклетство Аллахово, проклетство анђела и свих људи"},{"SurahNumber":2,"VerseNumber":162,"Text":"У њему ће вечно да остану, а патња њихова неће да им се смањује, нити ће да им се шта одлаже"},{"SurahNumber":2,"VerseNumber":163,"Text":"А ваш Аллах - један је Бог; нема бога осим Њега, Свемилосног, Милостивог"},{"SurahNumber":2,"VerseNumber":164,"Text":"У стварању небеса и Земље, у смени ноћи и дана, у лађи која морем плови сa корисним товаром за људе и у води коју Аллах сa неба спушта, па тако земљу враћа у живот након њене замрлости, по којој је расијао разноразна жива бића, у усмеравању ветрова и облацима који између неба и Земље лебде - има, заиста, знакова за оне који разумеју"},{"SurahNumber":2,"VerseNumber":165,"Text":"Има људи који поред Аллаха друге, као једнаке Њему, прихватају; воле их као што се Аллах воли! Али, они који верују, још више Аллаха воле! А да знају они који су неправду чинили - када казну доживе, да ће видети да моћ сва Аллаху припада и да Аллах страховито кажњава"},{"SurahNumber":2,"VerseNumber":166,"Text":"Када се они за којим су се други поводили одрекну оних који су их следили и казну буду искусили, и када им се свака могућност спашења прекине"},{"SurahNumber":2,"VerseNumber":167,"Text":"Тада ће следбеници њихови рећи: \"Да нам је само да се на тренутак вратимо, па да се и ми њих одрекнемо као што су се они нас одрекли!\" Ето, тако ће Аллах њима показати погубним дела њихова и они никада неће из Пакла изаћи"},{"SurahNumber":2,"VerseNumber":168,"Text":"О људи, једите од онога што има на Земљи, што је дозвољено и лепо, и не следите ђавоље стопе! Он вам је, заиста, непријатељ очевидни"},{"SurahNumber":2,"VerseNumber":169,"Text":"Он вас навраћа на грех и разврат, и да о Аллаху говорите оно што не знате"},{"SurahNumber":2,"VerseNumber":170,"Text":"А када им се каже: \"Следите оно што је Аллах објавио!\" - Они одговарају: \"Не, него ћемо да следимо оно на чему смо наше претке затекли.\" Зар и онда када им преци нису ништа схватали, нити су били на Правом путу"},{"SurahNumber":2,"VerseNumber":171,"Text":"Они који не верују слични су ономе који виче, али сам не чује ништа осим зов и запомагање; они су глуви, неми и слепи и они ништа не схватају"},{"SurahNumber":2,"VerseNumber":172,"Text":"О ви који верујете, једите добра којим смо вас опскрбили и захваљујте Аллаху, ако, заиста, само Њега обожавате"},{"SurahNumber":2,"VerseNumber":173,"Text":"Он вам, доиста, забрањује: стрв, крв, свињско месо и оно што је принесено као жртва у нечије друго име, а не у Аллахово. А ономе који буде приморан, не својом вољом и не претерујући, није му грех. Аллах је, доиста, Онај Који опрашта грехе и милостив је"},{"SurahNumber":2,"VerseNumber":174,"Text":"Заиста, они који скривају оно што је Аллах у Књизи објавио и то продају за нешто што мало вреди - они у стомаке своје само ватру трпају; на Судњем дану Аллах неће ни да их ослови, нити ће да их очисти; њима припада патња болна"},{"SurahNumber":2,"VerseNumber":175,"Text":"То су они који уместо Упуте узимају заблуду, а уместо опроста патњу; како ли су само они неосетљиви на Ватру"},{"SurahNumber":2,"VerseNumber":176,"Text":"То је тако, јер Аллах је објавио Књигу с истином, а они који се о Књизи разилазе заиста су у расколу великом"},{"SurahNumber":2,"VerseNumber":177,"Text":"Није честитост у томе да окрећете лица своја према истоку и западу; честити су они који верују у Аллаха, и у будући свет, и у анђеле, и у књиге, и у веровеснике, и који од иметка, иако им је драг, дају рођацима, и сирочадима, и сиромасима, и путницима, и просјацима, и за откуп из ропства, и који молитву обављају и обавезну милостињу дају, и који обавезу своју, када је преузму, испуњавају, нарочито они који су издржљиви у неимаштини, и у болести, и у боју љутом. Они су искрени верници, и они се Аллаха боје и ружних поступака клоне"},{"SurahNumber":2,"VerseNumber":178,"Text":"О ви који верујете! Прописује вам се одмазда за убијене: слободан за слободног, роб за роба, и женско за женско. А онај коме род убијеног опрости, нека они великодушно поступе, а нека им он доброчинством узврати. То је олакшање од вашег Господара и милост. А ко насиље и после тога изврши, њему следи болна патња"},{"SurahNumber":2,"VerseNumber":179,"Text":"У одмазди вам је живот, о разумом обдарени, да бисте се сачували"},{"SurahNumber":2,"VerseNumber":180,"Text":"Када неко од вас на самрти буде, па оставља какво добро, прописано вам је да, на леп и праведан начин, родитељима и ближњима опоруку учините, што је обавеза богобојазних"},{"SurahNumber":2,"VerseNumber":181,"Text":"Онај ко је измени, након што чује како гласи, грех за то пада на оне који је мењају. А Аллах је, заиста, Онај Који све чује и Онај Који све зна"},{"SurahNumber":2,"VerseNumber":182,"Text":"Па ко се боји погрешке или грешног поступка опоручиоца, па то ваљано између оних којих се опорука тиче поправи, није згрешио! Аллах је, доиста, Онај Који опрашта грехе и милостив је"},{"SurahNumber":2,"VerseNumber":183,"Text":"О ви који верујете! Прописује вам се пост, као што је прописан онима пре вас, да бисте се греха сачували"},{"SurahNumber":2,"VerseNumber":184,"Text":"Одређен број дана; а ономе од вас који је болестан или на путу буде, толико других дана. Онима који га тешко подносе, откуп је да сиромашног нахране. А ко драге воље да више, за њега је боље. А боље вам је да постите, нека знате"},{"SurahNumber":2,"VerseNumber":185,"Text":"У рамазану је почело објављивање Кур'ана, који је путоказ људима, јасан доказ Правог пута и разликовања добра од зла. Ко од вас у том месецу буде код куће, нека пости, а ко буде болестан или се на путу задеси, нека исти број дана напости. Аллах жели да вам олакша, а не да вам отежа, и да одређени број дана испуните и да Аллаха величате јер вас је упутио, па да захвални будете"},{"SurahNumber":2,"VerseNumber":186,"Text":"А када те робови Моји за Мене упитају, Ја сам, сигурно, близу: одазивам се молби молитеља када Ме замоли. Зато, нека се и они Мени одазову и нека верују у Мене, како би исправним путем кренули"},{"SurahNumber":2,"VerseNumber":187,"Text":"Дозвољава вам се да у ноћима поста имате однос са женама вашим; оне су одећа ваша, а ви сте одећа њихова; Аллах зна да сте сами себе обмањивали, па је прихватио покајање ваше и опростио вам; зато се сада састајте с њима и жудите за оним што вам је Аллах одредио; једите и пијте све док будете могли да разликујете белу нит од црне нити зоре, а потом употпуните пост, до ноћи. Са женама немојте да имате односе док сте у осами у богомољама; то су Аллахове границе и не приближујте им се; тако Аллах у речима и доказима Својим обзнањује прописе људима, како би се причували"},{"SurahNumber":2,"VerseNumber":188,"Text":"Не једите имовину једни другима на непоштен начин и не спорите се због ње пред судијама како бисте с грехом, и знајући то, део имовине других људи узели"},{"SurahNumber":2,"VerseNumber":189,"Text":"Питају те о млађацима. Реци: \"Они су људима ознаке за време и ходочашће.\" Не исказује се честитост у томе да са задње стране у куће улазите, него је честитост у томе да се Аллаха бојите. У куће улазите на врата њихова и Аллаха се бојте да бисте успели"},{"SurahNumber":2,"VerseNumber":190,"Text":"И борите се на Аллаховом путу против оних који се боре против вас, али не прелазите границе. Заиста Аллах не воли оне који прекорачају границе"},{"SurahNumber":2,"VerseNumber":191,"Text":"И убијајте их где год их стигнете, и прогоните их одакле су они вас прогнали! А смутња је тежа од убијања! И не борите се против њих код Часног храма док вас они ту не нападну. Ако вас ту нападну, онда их убијајте! Таква је казна за невернике"},{"SurahNumber":2,"VerseNumber":192,"Text":"Ако престану, па Аллах је, заиста, Онај Који опрашта грехе и милостив је"},{"SurahNumber":2,"VerseNumber":193,"Text":"И борите се против њих док смутње не нестане и док вера не буде само Аллаху исказивана. Па, ако се окане, онда непријатељство престаје, а једино против насилника остаје"},{"SurahNumber":2,"VerseNumber":194,"Text":"Свети месец је за свети месец, а и у светињама вреди одмазда: онима који вас нападну, узвратите истом мером и Аллаха се бојте; знајте да је Аллах уз богобојазне"},{"SurahNumber":2,"VerseNumber":195,"Text":"И трошите иметак на Аллаховом путу, и сами себе у пропаст не бацајте, и добро чините; Аллах, доиста, воли доброчинитеље"},{"SurahNumber":2,"VerseNumber":196,"Text":"Хаџ (велико ходочашће) и умру (мало ходочашће) ради Аллаха употпуните! А ако будете спречени, онда курбане који вам се нађу при руци закољите, а главе своје, док курбани не стигну до места свога, не бријте! А онај од вас који се разболи или има нешто на глави што га мучи (па се обрије), нека се постом или добровољном милостињом или курбаном искупи! Када будете сигурни, онај ко буде обављао умру уз ходочашће, курбан до којег може да доће, нека закоље! А онај ко га не нађе, нека три дана пости у данима ходочашћа и седам дана по повратку, то је пуних десет дана. То важи за оног чија породица не живи у границама Часног храма. И бојте се Аллаха и знајте да Он жестоко кажњава"},{"SurahNumber":2,"VerseNumber":197,"Text":"Хаџ је у познатим месецима, па онај ко се обавеже у току њих да обави хаџ не може да има интимни однос, нити грехе да чини, нити да се препире у току ходочашћа. А за добро које учините Аллах зна. За пут се опскрбите, а најбоља је опскрба богобојазност! И Мене се бојте - ви, разумом обдарени"},{"SurahNumber":2,"VerseNumber":198,"Text":"Није вам грех да од Господара свога тражите неко добро. А када пођете с Арефата, Аллаха спомињите код часних места; спомињите Га и славите јер вас је Он упутио, а заиста сте пре тога у заблуди били"},{"SurahNumber":2,"VerseNumber":199,"Text":"Затим крените одакле крећу остали људи и од Аллаха опрост молите. Аллах је, доиста, Онај Који опрашта грехе и милостив је"},{"SurahNumber":2,"VerseNumber":200,"Text":"А када завршите обреде ваше, Аллаха спомињите као што спомињете претке ваше, па и више од тога! Има људи који говоре: \"Господару наш, дај Ти нама на овоме свету!\" А на другом свету неће имати никаквог удела"},{"SurahNumber":2,"VerseNumber":201,"Text":"А има и оних који говоре: \"Господару наш, дај нам добро и на овом свету и на Будућем свету и сачувај нас паклене патње"},{"SurahNumber":2,"VerseNumber":202,"Text":"Таквима припада удео који су заслужили! Аллах доиста брзо своди рачуне"},{"SurahNumber":2,"VerseNumber":203,"Text":"И Аллаха спомињите у данима одређеним! А ономе ко пожури, па то учини у два дана, није грех, као што није грех ни ономе који још остане, ако је богобојазан. Бојте се Аллаха, и знајте да ћете сви пред Њим бити сакупљени"},{"SurahNumber":2,"VerseNumber":204,"Text":"Има људи, попут оног чије те речи о животу на овом свету одушевљавају и који се позива на Аллаха као сведока за оно што је у његовом срцу, а најљући су противници"},{"SurahNumber":2,"VerseNumber":205,"Text":"Чим се неки од њих окрене од тебе, крене неред по Земљи да прави, уништава усеве и стоку. А Аллах не воли неред"},{"SurahNumber":2,"VerseNumber":206,"Text":"А када му се каже: \"Аллаха се бој!\" Он се онда поноси гресима. Па довољан му је Пакао, а то је, доиста, грозно боравиште"},{"SurahNumber":2,"VerseNumber":207,"Text":"Има људи који се жртвују у тежњи за задовољством Аллаховим. А Аллах је милосрдан према робовима Својим"},{"SurahNumber":2,"VerseNumber":208,"Text":"О ви који верујете, уђите у Ислам потпуно и не идите стопама ђавољим; он вам је, заиста, непријатељ отворени"},{"SurahNumber":2,"VerseNumber":209,"Text":"А ако посрнете, након што су вам дошли јасни докази, онда знајте да је Аллах, заиста, силан и мудар"},{"SurahNumber":2,"VerseNumber":210,"Text":"Чекају ли они да им Аллах дође у тминама облака, и анђели, и да буде свему крај?! А Аллаху се све враћа"},{"SurahNumber":2,"VerseNumber":211,"Text":"Упитај синове Израиљеве колико смо им јасних доказа дали! А они који замењују благодат Аллахову која им је дошла, па Аллах, заиста, страховито кажњава"},{"SurahNumber":2,"VerseNumber":212,"Text":"Неверницима се живот на овоме свету чини лепим и они се ругају онима који верују. А они који су се Аллаха бојали и греха клонили, на Судњем дану биће изнад њих! Аллах даје у обиљу ономе коме Он хоће, без рачуна"},{"SurahNumber":2,"VerseNumber":213,"Text":"Сви људи су сачињавали једну заједницу, па је Аллах слао веровеснике да доносе радосне вести и опомену, и по њима је слао Књигу са Истином, да се по њој суди људима у ономе у чему су се они разилазили. А повод неслагању је била међусобна завист, баш од стране оних којима је дата, и то када су им већ били дошли јасни докази; и онда би Аллах, вољом Својом, упутио вернике да схвате праву истину о ономе у чему се нису слагали. – А Аллах указује на прави пут ономе коме Он хоће"},{"SurahNumber":2,"VerseNumber":214,"Text":"Зар мислите да ћете ући у Рај, а још нисте искусили оно што су искусили они који пре вас нестадоше?! Њих је погађала неимаштина и болест, и толико су бивали узнемиравани да би и посланик и они који су с њим веровали, говорили: \"Када ће доћи Аллахова помоћ!?\" Ето, Аллахова помоћ је, доиста, близу"},{"SurahNumber":2,"VerseNumber":215,"Text":"Питају те, шта ће да уделе? Реци: \"Оно што будете уделили од добра нека припадне родитељима и рођацима, и сирочади, и сиромасима, и путницима намерницима; а за добро које чините Аллах сигурно добро зна"},{"SurahNumber":2,"VerseNumber":216,"Text":"Прописана вам је борба, а то вам је мрско! Можда нешто не волите, а то је добро по вас; можда нешто волите, а то је зло по вас! Аллах зна, а ви не знате"},{"SurahNumber":2,"VerseNumber":217,"Text":"Питају те о светом месецу, о ратовању у њему! Реци: „Ратовање у њему је велики грех; али, одвраћање од Аллаховог пута и неверовање у Њега, и одвраћање од Часног храма и изгоњење становника његових, још је већи грех код Аллаха. А смутња је гора од убијања! Они ће непрестано да се боре против вас док вас не одврате од ваше вере, ако буду могли! А они међу вама који од вере своје отпадну и као неверници умру - њихова дела биће поништена на овом свету, а и на будућем. Они ће становници Ватре да буду и тамо ће вечно да остану"},{"SurahNumber":2,"VerseNumber":218,"Text":"Заиста, они који верују, и који се иселе и на Аллаховом путу боре, они желе милост Аллахову. А Аллах је Онај Који опрашта грехе и милостив је"},{"SurahNumber":2,"VerseNumber":219,"Text":"Питају те о опојним пићима и коцки! Реци: „У њима је велики грех, а има и неких користи људима; само је грех већи од њихове користи!“ Питају те, шта да удељују! Реци: „Вишак!“ Ето, тако вама Аллах прописе објашњава да бисте размислили"},{"SurahNumber":2,"VerseNumber":220,"Text":"и о овом свету и о Будућем. И питају те о сирочади! Реци: \"Унапредити њихова имања је боље!\" А ако будете с њима заједно живели, па то су браћа ваша! Аллах зна разлику између покварењака и доброчинитеља! Да је Аллах хтео, могао је прописати оно што вам је тешко! Он је, доиста, силан и мудар"},{"SurahNumber":2,"VerseNumber":221,"Text":"Не жените се вишебошкињама док вернице не постану; уистину је робиња - верница боља од вишебошкиње, макар вам се она и свидела! Не удајте вернице за вишебошце док не постану верници; јер уистину је роб-верник бољи од вишебошца, макар вам се и допадао. Они позивају у Ватру, а Аллах позива Рају и опросту, дозволом Својом, и појашњава људима речи и доказе Своје, да би се присећали и поуку примили"},{"SurahNumber":2,"VerseNumber":222,"Text":"И питају те о месечном прању! Реци: \"То је непријатност!\" Зато, немојте да имате однос са женама за време месечног прања, и не прилазите им док се не очисте! А када се очисте, онда им прилазите онако како вам је Аллах наредио! Аллах, доиста, воли оне који се кају и воли оне који се чисте"},{"SurahNumber":2,"VerseNumber":223,"Text":"Жене ваше су њиве ваше, и ви њивама својим прилазите како хоћете! А припремите нешто и за душе своје! И бојте се Аллаха и знајте да ћете се с Њим сусрести! А ти обрадуј вернике"},{"SurahNumber":2,"VerseNumber":224,"Text":"И нека вам заклетва Аллахом не буде препрека да добро чините, да се Аллаха бојите и људе мирите. А Аллах је Онај Који све чује и Онај Који све зна"},{"SurahNumber":2,"VerseNumber":225,"Text":"Аллах неће да вас казни ако се неопрезно закунете, али ће да вас казни за оно што с предумишљајем срца ваших урадите. Аллах је Онај Који опрашта грехе и Онај Који не жури с казном"},{"SurahNumber":2,"VerseNumber":226,"Text":"Они који се закуну да се неће приближавати женама својим, сачекаће четири месеца! Па ако им се врате, Аллах је, доиста, Онај Који опрашта грехе и милостив је"},{"SurahNumber":2,"VerseNumber":227,"Text":"А ако одлуче да се раставе, па Аллах је, доиста, Онај Који све чује и Онај Који све зна"},{"SurahNumber":2,"VerseNumber":228,"Text":"Разведене жене нека чекају три месечна прања; и није им допуштено да крију оно што је Аллах створио у материцама њиховим, ако у Аллаха и у Будући свет верују! Мужеви њихови имају право да их, док оне чекају, поврате, ако желе помирење. Оне имају исто толико права колико и дужности; треба да их изврше лепо и по пропису. А мушкарци су над њима за један степен! Аллах је, доиста, силан и мудар"},{"SurahNumber":2,"VerseNumber":229,"Text":"Развод може бити два пута, након чега се она, или лепо и праведно задржава, или јој се уз доброчинство последњи развод даје! А вама није допуштено да узимате било шта од онога што сте им даровали, осим ако се њих двоје плаше да Аллахове прописе неће да извршавају. А ако се бојите да њих двоје Аллахове прописе неће да извршавају, онда им није грех да се она откупи. То су Аллахове границе, па их не прекорачујте! А они који Аллахове границе прекорачују, то су прави неправедници"},{"SurahNumber":2,"VerseNumber":230,"Text":"А ако је опет разведе, она му није након тога допуштена све док се не уда за другог мужа. Па ако је и он разведе, онда њима двоје није грех да се једно другом врате, ако мисле да ће Аллахове прописе извршавати. То су Аллахове границе које Он објашњава људима који знају"},{"SurahNumber":2,"VerseNumber":231,"Text":"Када разведете супруге, па оне испуне свој разводни рок, тада их, или лепо и праведно задржите, или уз доброчинство отпремите! И не задржавајте их наносећи им штету, а онај ко тако поступи, учинио је себи неправду! Не поигравајте се Аллаховим прописима и сетите се благодати Аллахове према вама и то што вам је објавио Књигу и мудрост којом вас саветује! Аллаха се бојте и знајте да Аллах све зна"},{"SurahNumber":2,"VerseNumber":232,"Text":"А када разведете супруге, па испуне свој разводни рок, не ометајте их да се удају за мужеве своје, када се сложе да лепо живе! Овим се саветују они међу вама који верују у Аллаха и Последњи дан. Тако вам је чедније и честитије. А Аллах зна, а ви не знате"},{"SurahNumber":2,"VerseNumber":233,"Text":"Мајке нека доје своју децу пуне две године, ако желе да дојење буде потпуно! Очеви су дужни да их хране и одевају на леп и уобичајен начин. Нико се не задужује изнад могућности својих: мајка не сме да наштети оцу детета због детета свога, а ни отац мајци детета због детета свога! Наследник има исте обавезе. Зато, ако њих двоје на леп начин и по договору одлуче да одбију дете од дојења, нису грешни! А ако зажелите својој деци да нађете дојиље, није вам грех ако им, како је уобичајено, дате оно што хоћете да дате. Бојте се Аллаха и знајте да Аллах добро види шта ви радите"},{"SurahNumber":2,"VerseNumber":234,"Text":"Они од вас који умру остављајући супруге своје, њихове супруге дужне су чекати четири месеца и десет дана. И када оне испуне прописани рок, ви не сносите грех за оно што оне лепо и по пропису ураде. А Аллах у потпуности зна оно што ви радите"},{"SurahNumber":2,"VerseNumber":235,"Text":"И није вам грех ако тим женама на знање дате да ћете ви да их запросите, или ако то у душама својим кријете. Аллах зна да ћете о њима да мислите, али им потајно ништа не обећавајте, него им само што је дозвољено говорите. И не одлучујте се на брак пре него што прописано време за чекање не истекне; и имајте на уму да Аллах зна шта је у душама вашим, па Га се причувајте, и знајте да је Аллах, заиста, Онај Који опрашта грехе и Онај Који не жури с казном"},{"SurahNumber":2,"VerseNumber":236,"Text":"Није вам грех ако жене пустите пре него што у интимни однос с њима ступите, или пре него што им венчани дар одредите. И лепо их и по пропису дарујте, имућан према свом стању, а сиромашан према свом; то је дужност онима који желе добро да чине"},{"SurahNumber":2,"VerseNumber":237,"Text":"А ако их пустите пре него што сте у однос с њима ступили, а већ сте им венчани дар одредили, оне ће задржати половину онога што сте одредили, осим ако се одрекну или се одрекне онај који одлучује о склапању брака; а ако се ви одрекнете - то је ближе богобојазности! И не заборавите да једни према другима добри будете! Аллах, доиста, добро види шта ви радите"},{"SurahNumber":2,"VerseNumber":238,"Text":"Чувајте молитве, нарочито молитву у средини дана, и пред Аллахом понизно стојте"},{"SurahNumber":2,"VerseNumber":239,"Text":"Ако се будете бојали, онда молитву обављајте ходајући или јашући! А када будете сигурни, спомињите Аллаха онако како вас је Он научио ономе шта нисте знали"},{"SurahNumber":2,"VerseNumber":240,"Text":"Они међу вама којима се примиче смрт, а који иза себе остављају супруге, треба да им опоруком, унапред за годину дана, одреде издржавање и да се оне не удаљују из куће. А ако је саме напусте, ви не сносите грех за оно што оне лепо и по пропису са собом учине. А Аллах је силан и мудар"},{"SurahNumber":2,"VerseNumber":241,"Text":"Разведеним женама припада отпремнина у складу с прописом и на леп начин, и то је обавеза богобојазних"},{"SurahNumber":2,"VerseNumber":242,"Text":"Аллах вам тако објашњава прописе Своје, да бисте размислили"},{"SurahNumber":2,"VerseNumber":243,"Text":"Зар не знаш за оне који су из страха од смрти из земље своје побегли, а било их је на хиљаде, па им је Аллах рекао: \"Помрите!\" А после их је оживео. Аллах је, доиста, дарежљив према људима, али већина људи не захваљује"},{"SurahNumber":2,"VerseNumber":244,"Text":"И борите се на Аллаховом путу и знајте да је Аллах Онај Који све чује и Онај Који све зна"},{"SurahNumber":2,"VerseNumber":245,"Text":"Ко је тај који ће Аллаху леп зајам дати, па да му га Он многоструко врати, Аллах ускраћује и обилно даје, и Њему ћете се вратити"},{"SurahNumber":2,"VerseNumber":246,"Text":"Зар не знаш када су прваци синова Израиљевих, након Мојсија, казали своме веровеснику: \"Постави нам краља да се на Аллаховом путу боримо!\" \"Можда се ви нећете борити, ако вам борба буде прописана?'' Рече он. \"Зашто да се не боримо на Аллаховом путу?'' Рекоше. \"А ми смо из земље наше прогнани и од синова наших одвојени!\" А када им борба би прописана, они, осим неколицине, окренуше се. А Аллах добро зна неправеднике"},{"SurahNumber":2,"VerseNumber":247,"Text":"Аллах вам је Саула за владара одредио“, рече им њихов веровесник. „Одакле да нам он буде владар када смо ми пречи од њега да владамо? Њему ни велико богатство није дато!“, рекоше они. „Заиста је Аллах њега да вама влада изабрао“, рече он, „и великим знањем и телесном снагом га обдарио. Аллах даје власт коме Он хоће. Аллах је неизмерно дарежљив и Онај Који све зна"},{"SurahNumber":2,"VerseNumber":248,"Text":"„Заиста, знак његове власти“, рече им веровесник њихов, „биће ковчег који ће да вам стигне. У њему ће да буде смирај за вас од вашег Господара, и остатак онога што су Мојсије и Арон оставили. Носиће га анђели. У томе је, заиста, знак за вас, ако сте верници!“"},{"SurahNumber":2,"VerseNumber":249,"Text":"И кад Саул изађе с војском, рече: \"Аллах ће сигурно да вас стави на искушење једном реком, па ко се напије из ње, није мој, а ко се не напије, он је мој, изузев ако шаком захвати гутљај!\" И они се, осим неколицине, напише, а кад је они који су с њим веровали пређоше, неки рекоше: \"Ми данас не можемо изаћи на крај с Голијатом и војском његовом.\" Они који су чврсто веровали да ће сусрести Аллаха, рекоше: \"Колико су пута малобројне чете савладале многобројне чете Аллаховом дозволом.\" А Аллах је са стрпљивима"},{"SurahNumber":2,"VerseNumber":250,"Text":"И када изиђоше пред Голијата и његову војску, они рекоше: \"Господару наш, надахни нас издржљивошћу и учврсти ноге наше и помози нам против народа који не верује"},{"SurahNumber":2,"VerseNumber":251,"Text":"И они их, Аллаховом дозволом, поразише, и Давид уби Голијата, и Аллах му подари власт и мудрост, и научи га ономе чему је Он хтео. А да Аллах људе не сузбија једне другима, на Земљи би заиста неред настао! Али, Аллах је дарежљив свим световима"},{"SurahNumber":2,"VerseNumber":252,"Text":"То су Аллахове речи и докази, које Ми теби истинито казујемо. А ти си, доиста, један од посланика"}]}