{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":33,"VerseNumber":31,"Text":"A która z was jest poddana Bogu i Jego Posłańcowi oraz czyni dobro - to My ją nagrodzimy dwa razy i przygotujemy dla niej szlachetne zaopatrzenie"},{"SurahNumber":33,"VerseNumber":32,"Text":"O żony Proroka! Wy nie jesteście takie jak inne kobiety. Jeśli jesteście bogobojne, nie bądźcie pokorne w słowach, aby nie pożądał was ten, w którego sercu mieszka choroba; mówcie słowa odpowiednie"},{"SurahNumber":33,"VerseNumber":33,"Text":"Przebywajcie w swoich domach i nie ozdabiajcie się w ten sposób, jak ozdabiały się kobiety za czasów pogaństwa! Odprawiajcie modlitwę, dawajcie jałmużnę, słuchajcie Boga i Jego Posłańca! O ludzie domu! Bóg chce tylko odsunąć od was brud i oczyścić was całkowicie"},{"SurahNumber":33,"VerseNumber":34,"Text":"I wspominajcie to, co wam jest recytowane w waszych domach ze znaków Boga i z mądrości! Zaprawdę, Bóg jest Przenikliwy, w pełni świadomy"},{"SurahNumber":33,"VerseNumber":35,"Text":"Zaprawdę - muzułmanie i muzułmanki, wierzący i wierzące, prawdomówni i prawdomówne, cierpliwi i cierpliwe, pokorni i pokorne, dający jałmużnę i dające jałmużnę, poszczący i poszczące, zachowujący czystość i zachowujące, wspominający Boga często i wspominające - przygotował dla was Bóg przebaczenie i nagrodę ogromną"},{"SurahNumber":33,"VerseNumber":36,"Text":"Kiedy zdecydował Bóg i Jego Posłaniec jakąś sprawę, to nie godzi się ani wierzącemu, ani wierzącej, aby mieli inny wybór w tej sprawie. A kto nie słucha Boga i Jego Posłańca, ten zbłądził w sposób oczywisty"},{"SurahNumber":33,"VerseNumber":37,"Text":"A kiedy powiedziałeś temu, którego Bóg obdarzył dobrodziejstwami i którego sam obdarzyłeś dobrodziejstwami: \"Zatrzymaj przy sobie swoją żonę i bój się Boga!\" - ty skrywałeś w swojej duszy to, co Bóg miał ujawnić, w obawie przed ludźmi; podczas gdy Bóg bardziej zasługuje na to, aby się Go obawiać. A kiedy Zaś wywiązał się względem niej ze wszystkich swoich powinności, daliśmy ją tobie za żonę, aby wierni nie mieli żadnej trudności, jeśli chodzi o żony i ich adoptowanych synów, kiedy wywiążą się względem nich ze swoich powinności. Rozkaz Boga ma być spełniony"},{"SurahNumber":33,"VerseNumber":38,"Text":"Nie ma winy Proroka w tym, co nałożył na niego Bóg, zgodnie ze Swoim obyczajem ustanowionym przez Niego dla minionych pokoleń. Rozkaz Boga jest rozstrzygnięciem zdecydowanym"},{"SurahNumber":33,"VerseNumber":39,"Text":"Dla tych, którzy przekazują posłannictwa Boga i obawiają się Go; dla tych, którzy się nie lękają nikogo innego, jak tylko Boga. Bóg wystarczy jako dobrze liczący"},{"SurahNumber":33,"VerseNumber":40,"Text":"Muhammad nie jest ojcem żadnego z waszych mężczyzn, lecz jest Posłańcem Boga i pieczęcią proroków. Bóg jest o każdej rzeczy wszechwiedzący"},{"SurahNumber":33,"VerseNumber":41,"Text":"O wy, którzy wierzycie! Wspominajcie Boga częstym wspominaniem"},{"SurahNumber":33,"VerseNumber":42,"Text":"Wysławiajcie Go rano i wieczorem"},{"SurahNumber":33,"VerseNumber":43,"Text":"On jest Tym, który błogosławi was, jak i Jego aniołowie - aby wyprowadzić was z ciemności ku światłu. On jest litościwy dla wierzących"},{"SurahNumber":33,"VerseNumber":44,"Text":"Powitaniem ich w Dniu, kiedy Go spotkają, będzie: \"Pokój!\" On przygotował dla nich szlachetną nagrodę"},{"SurahNumber":33,"VerseNumber":45,"Text":"O Proroku! My posłaliśmy ciebie jako świadka, zwiastuna radosnej nowiny i ostrzegającego"},{"SurahNumber":33,"VerseNumber":46,"Text":"Nawołującego do Boga, za Jego zezwoleniem, i jako lampę oświetlającą"},{"SurahNumber":33,"VerseNumber":47,"Text":"Zwiastuj radosną wieść wierzącym, iż będą mieli wielką łaskę u Boga"},{"SurahNumber":33,"VerseNumber":48,"Text":"Nie słuchaj ani niewiernych, ani obłudników! Pozostaw ich obelgi i zaufaj Bogu! Wystarczy Bóg jako opiekun"},{"SurahNumber":33,"VerseNumber":49,"Text":"O wy, którzy wierzycie! Kiedy bierzecie za żony kobiety wierzące, następnie rozwodzicie się z nimi, zanim ich dotknęliście, to nie macie prawa wyznaczać im żadnego okresu oczekiwania. Dajcie im wyposażenie i odprawcie je w piękny sposób"},{"SurahNumber":33,"VerseNumber":50,"Text":"O Proroku! My uznaliśmy za dozwolone dla ciebie żony, którym dałeś wiana, i niewolnice, które ci darował Bóg jako zdobycz, i córki twojego stryja, i córki twoich ciotek ze strony ojca, i córki twojego wuja ze strony matki, i córki twoich ciotek ze strony matki, które wywędrowały razem z tobą; i kobietę wierzącą, jeśli ona sama ofiaruje się Prorokowi, o ile Prorok zechce ją pojąć za żonę. To jest dozwolone tylko dla ciebie z wyłączeniem innych wiernych. My wiemy, co ustanowiliśmy dla nich w sprawie ich żon i ich niewolnic - tak abyś nie czuł się skrępowany. Bóg jest Przebaczający, Litościwy"},{"SurahNumber":33,"VerseNumber":51,"Text":"Możesz odsunąć na później, którą chcesz spośród nich, a potem możesz przyjąć do siebie, którą chcesz i której zapragniesz spośród poprzednio odsuniętych. I nie popełnisz żadnego przewinienia. To jest najwłaściwsze, co możesz uczynić, aby uradować ich oczy i aby się nie smuciły, i były zadowolone z tego, co im dasz - im wszystkim! Bóg wie, co jest w waszych sercach! Bóg jest Wszechwiedzący, Wspaniałomyślny"},{"SurahNumber":33,"VerseNumber":52,"Text":"Ponadto nie wolno już tobie brać innych kobiet ani też zamieniać je na żony, chociażby zachwycała cię ich piękność, oprócz tych, które posiadła twoja prawica. Bóg śledzi pilnie każdą rzecz"},{"SurahNumber":33,"VerseNumber":53,"Text":"O wy, którzy wierzycie! Nie wchodźcie do domów Proroka na posiłek o niewłaściwej porze, jedynie wtedy, kiedy on wam na to pozwoli. Lecz kiedy jesteście zaproszeni, to wchodźcie. A kiedy spożyjecie posiłek, to się rozejdźcie, nie wdając się w poufałą rozmowę. To mogłoby sprawić przykrość Prorokowi i on wstydziłby się was. Lecz Bóg nie wstydzi się prawdy. A kiedy prosicie je o jakiś przedmiot, to proście je spoza zasłony. To jest przyzwoitsze - dla waszych serc i dla ich serc. Nie należy obrażać Posłańca Boga i nie wolno poślubiać jego byłych żon. Zaprawdę, to byłoby wobec Boga okropne"},{"SurahNumber":33,"VerseNumber":54,"Text":"Jeśli wy coś ujawnicie lub ukryjecie... to, zaprawdę, Bóg zna dobrze każdą rzecz"},{"SurahNumber":33,"VerseNumber":55,"Text":"Nie mają one żadnego grzechu, jeśli się pokazują swoim ojcom, ich synom i ich braciom, synom ich braci, synom ich sióstr, ich żonom i ich niewolnicom. Bójcie się Boga"},{"SurahNumber":33,"VerseNumber":56,"Text":"Zaprawdę, Bóg jest świadkiem każdej rzeczy! Zaprawdę, Bóg i Jego aniołowie błogosławią Proroka! O wy, którzy wierzycie! Módlcie się za niego i pozdrawiajcie pozdrowieniem pokoju"},{"SurahNumber":33,"VerseNumber":57,"Text":"Zaprawdę, tych, którzy obrażają Boga i Jego Posłańca, przeklnie Bóg w tym życiu i w życiu ostatecznym; On przygotował dla nich karę poniżającą"},{"SurahNumber":33,"VerseNumber":58,"Text":"A ci, którzy obrażają wierzących i wierzące, gdy oni na to nie zasłużyli, biorą na siebie hańbę i jawny grzech"},{"SurahNumber":33,"VerseNumber":59,"Text":"O proroku! Powiedz swoim żonom i swoim córkom, i kobietom wierzących, aby się szczelnie zakrywały swoimi okryciami. To jest najodpowiedniejszy sposób, aby były poznawane, a nie były obrażane. A Bóg jest Przebaczający, Litościwy"},{"SurahNumber":33,"VerseNumber":60,"Text":"Jeśli obłudnicy i ci, w których sercach jest choroba, jak i ci, którzy szerzą niepokoje w Mynie, nie zaprzestaną swoich poczynań, to My pobudzimy ciebie do wystąpienia przeciw nim. Wtedy oni pozostaną z tobą w sąsiedztwie niewiele czasu"},{"SurahNumber":33,"VerseNumber":61,"Text":"Przeklęci! Gdziekolwiek się znajdą, zostaną schwytani i zabici bez Litości"},{"SurahNumber":33,"VerseNumber":62,"Text":"Zgodnie ze zwyczajem Boga ustanowionym dla minionych pokoleń. A nie znajdziesz odmiany w zwyczaju Boga"},{"SurahNumber":33,"VerseNumber":63,"Text":"Zapytają cię o Godzinę. Powiedz: \"Wiedza o niej jest u Boga!\" A co może cię o niej powiadomić? Być może, ta Godzina jest bliska"},{"SurahNumber":33,"VerseNumber":64,"Text":"Zaprawdę, Bóg przeklął niewiernych i przygotował dla nich ogień płonący"},{"SurahNumber":33,"VerseNumber":65,"Text":"Będą tam przebywać na wieki. I nie znajdą oni ani opiekuna; ani pomocnika"},{"SurahNumber":33,"VerseNumber":66,"Text":"W tym Dniu, kiedy ich twarze będą odwracane w ogniu, oni powiedzą: \"Biada nam! Gdybyśmy słuchali Boga, gdybyśmy słuchali Posłańca"},{"SurahNumber":33,"VerseNumber":67,"Text":"I będą mówili: \"Panie nasz! Słuchaliśmy naszych naczelników i naszych wielkich, oni nas sprowadzili z drogi"},{"SurahNumber":33,"VerseNumber":68,"Text":"I powiedzą: \"Panie nasz! Daj im podwójną karę i przeklnij ich przekleństwem wielkim"},{"SurahNumber":33,"VerseNumber":69,"Text":"O wy, którzy wierzycie! Nie bądźcie jak ci, którzy obrazili Mojżesza! Bóg uczynił go niewinnym tego, co oni mówili, i był on w poszanowaniu u Boga"},{"SurahNumber":33,"VerseNumber":70,"Text":"O wy, którzy wierzycie! Bójcie się Boga i mówcie proste słowa"},{"SurahNumber":33,"VerseNumber":71,"Text":"I On ulepszy wasze działania i przebaczy wam wasze grzechy. A kto słucha Boga i Jego Posłańca, ten zdobędzie w nagrodę wielkie szczęście"},{"SurahNumber":33,"VerseNumber":72,"Text":"Zaofiarowaliśmy depozyt niebiosom, ziemi i górom, lecz one odmówiły noszenia go i przestraszyły się; poniósł go człowiek - on przecież jest niesprawiedliwy i nieświadomy"},{"SurahNumber":33,"VerseNumber":73,"Text":"żeby Bóg mógł ukarać obłudników i obłudnice, bałwochwalców i bałwochwalczynię, i mógł zwrócić się ku wierzącym - mężczyznom i kobietom. Bóg jest Przebaczający, Litościwy"},{"SurahNumber":34,"VerseNumber":1,"Text":"Chwała niech będzie Bogu, do którego należy wszystko, co jest w niebiosach i na ziemi! Chwała Jemu w życiu ostatecznym! On jest Mądry, Świadomy"},{"SurahNumber":34,"VerseNumber":2,"Text":"On wie, co wchodzi w ziemię i co z niej wychodzi; co schodzi z nieba i co się ku niemu wznosi. On jest Litościwy, Przebaczający"},{"SurahNumber":34,"VerseNumber":3,"Text":"Mówią ci, którzy nie uwierzyli: \"Nie przyjdzie na nas Godzina!\" Powiedz: \"Tak! Ona z pewnością na was przyjdzie, na mojego Pana, znającego to, co skryte!\" Nie skryje się przed Nim nawet ciężar pyłku, ani w niebiosach, ani na ziemi; ani mniejsze od tego, ani większe, co by nie było w Księdze jasnej"},{"SurahNumber":34,"VerseNumber":4,"Text":"aby wynagrodzić tych, którzy uwierzyli i czynili dobre dzieła. Otrzymają oni przebaczenie i zaopatrzenie szlachetne"},{"SurahNumber":34,"VerseNumber":5,"Text":"A tych, którzy usiłują osłabić Nasze znaki, czeka kara bolesnej męki"},{"SurahNumber":34,"VerseNumber":6,"Text":"I zobaczą ci, którym została dana wiedza, iż to, co zesłał tobie twój Pan, jest prawdą i prowadzi prosto ku drodze Potężnego, Godnego Chwały"},{"SurahNumber":34,"VerseNumber":7,"Text":"I mówią ci, którzy nie uwierzyli: \"Czy mamy wam wskazać człowieka, który wam obwieści, że kiedy się rozpadniecie całkowicie, to pojawicie się w nowym stworzeniu"},{"SurahNumber":34,"VerseNumber":8,"Text":"Czy wymyślił on na Boga kłamstwo, czy jest on opętany przez dżiny? Ale ci, którzy nie wierzą w życie ostateczne, będą cierpieli całkowicie zabłąkani"},{"SurahNumber":34,"VerseNumber":9,"Text":"Czyż oni nie widzieli tego, co jest przed nimi i co jest za nimi, w niebie i na ziemi? Jeśli zechcemy, to sprawimy, iż pochłonie ich ziemia, albo też spuścimy na nich płat nieba. Zaprawdę, w tym jest znak dla każdego sługi nawracającego się"},{"SurahNumber":34,"VerseNumber":10,"Text":"Daliśmy Dawidowi łaskę pochodzącą od Nas: \"O góry i wy, ptaki, głoście chwałę Boga razem z nim!\" I zmiękczyliśmy dla niego żelazo"},{"SurahNumber":34,"VerseNumber":11,"Text":"Sporządzaj kolczugi! Wymierzaj uważnie ich oczka!\" I czyńcie dobro! Zaprawdę, Ja widzę jasno, co czynicie"},{"SurahNumber":34,"VerseNumber":12,"Text":"A Salomonowi podporządkowaliśmy wiatr. Ten poranny dął przez miesiąc i ten wieczorny dął przez miesiąc. I spowodowaliśmy, iż popłynęło dla niego źródło miedzi. A wśród dżinów były takie, które pracowały dla niego, za pozwoleniem Boga. A którykolwiek z nich odchyliłby się od Naszego rozkazu, to dalibyśmy mu zakosztować ognia piekielnego"},{"SurahNumber":34,"VerseNumber":13,"Text":"I robili dla niego, co on chciał: sanktuaria i posągi, misy jak sadzawki i kotły solidnie stojące. O rodzie Dawida - czyńcie dzięki! Lecz nieliczni z Moich sług są wdzięczni"},{"SurahNumber":34,"VerseNumber":14,"Text":"A kiedy postanowiliśmy, iż umrze, to na jego śmierć wskazało dżinom tylko pełzające zwierzę ziemi, które podgryzło jego laskę. A kiedy on upadł, wtedy dżiny jasno pojęły, że gdyby znały to, co skryte, to nie pozostawałyby w poniżającej karze"},{"SurahNumber":34,"VerseNumber":15,"Text":"Dla ludu Saba w ich miejscu zamieszkania był pewien znak: dwa ogrody z prawej strony i dwa - z lewej: \"Jedzcie z zaopatrzenia waszego Pana i dziękujcie Mu! Jest to kraina przyjemna, a Pan Przebaczający"},{"SurahNumber":34,"VerseNumber":16,"Text":"Oni jednak odwrócili się. Posłaliśmy wtedy na nich powódź z Al-Arim i zamieniliśmy ich dwa ogrody na dwa inne ogrody, posiadające gorzkie owoce: tamaryszki i kilka drzew lotosu"},{"SurahNumber":34,"VerseNumber":17,"Text":"Tak zapłaciliśmy im za to, iż oni nie uwierzyli. Czy My wynagradzamy w ten sposób kogokolwiek oprócz niewiernych"},{"SurahNumber":34,"VerseNumber":18,"Text":"Między nimi i między miastami, które pobłogosławiliśmy, umieściliśmy miasta łatwo widoczne i wymierzyliśmy czas podróży: \"Podróżujcie między nimi przez noce i dnie - bezpieczni"},{"SurahNumber":34,"VerseNumber":19,"Text":"Lecz oni powiedzieli: \"Panie nasz! Powiększ odległości, jakie przemierzamy!\" I oni wyrządzili krzywdę sobie samym. I uczyniliśmy ich przedmiotem opowiadań, lecz rozerwaliśmy ich na strzępy. Zaprawdę, w tym są znaki dla każdego cierpliwego, wdzięcznego"},{"SurahNumber":34,"VerseNumber":20,"Text":"Iblis sprawdził na nich swoją myśl i oni poszli za nim, oprócz nielicznych spośród wierzących"},{"SurahNumber":34,"VerseNumber":21,"Text":"Miał on nad nimi władzę tylko po to, abyśmy mogli rozpoznać tych, którzy wierzą w życie ostateczne, od tych, którzy w nie powątpiewają. A twój Pan strzeże każdej rzeczy"},{"SurahNumber":34,"VerseNumber":22,"Text":"Powiedz: \"Wzywajcie tych, których uznajecie poza Bogiem! Oni nie władają nawet ciężarem pyłku, ani w niebiosach, ani na ziemi. Oni nie mają tam żadnego uczestnictwa ani też Bóg nie ma wśród nich pomocnika"},{"SurahNumber":34,"VerseNumber":23,"Text":"Nie pomoże przed Nim żadne wstawiennictwo, oprócz wstawiennictwa za tymi, na kogo On się godzi. A kiedy strach zostanie oddalony od ich serc, oni powiedzą: \"Co powiedział wasz Pan?\" Powiedzą: \"Prawdę!\" On jest Wyniosły, Wielki"},{"SurahNumber":34,"VerseNumber":24,"Text":"Powiedz: \"Kto wam daje zaopatrzenie z niebios i ziemi?\" Powiedz: \"Bóg. Zaprawdę, my lub wy albo jesteśmy na drodze prostej, albo też jesteśmy w błędzie oczywistym"},{"SurahNumber":34,"VerseNumber":25,"Text":"Powiedz: \"Was nie zapytają o to, co my uczyniliśmy grzesznego, ani nas nie zapytają o to, co wy czynicie"},{"SurahNumber":34,"VerseNumber":26,"Text":"Powiedz: \"Nasz Pan zbierze nas wszystkich, potem osądzi nas według prawdy. On przecież jest Sędzią, Wszechwiedzącym"},{"SurahNumber":34,"VerseNumber":27,"Text":"Powiedz: \"Pokażcie mi tych, których dodawaliście Jemu jako współtowarzyszy!\" Ależ nie! On jest Bogiem Potężnym, Mądrym"},{"SurahNumber":34,"VerseNumber":28,"Text":"Posłaliśmy cię do wszystkich ludzi jako zwiastuna radosnej wieści i ostrzegającego. Lecz większość ludzi nie wie"},{"SurahNumber":34,"VerseNumber":29,"Text":"Oni mówią: \"Kiedy się spełni ta obietnica, jeśli jesteście prawdomówni"},{"SurahNumber":34,"VerseNumber":30,"Text":"Powiedz: \"Wy macie obietnicę Dnia, którego nie będziecie mogli ani opóźnić o godzinę, ani przesunąć naprzód"},{"SurahNumber":34,"VerseNumber":31,"Text":"Ci, którzy nie uwierzyli, powiedzieli: \"My nie uwierzymy ani w ten Koran, ani w to, co było objawione przed nim!\" O gdybyś ty widział, kiedy niesprawiedliwi będą postawieni przed swoim Panem, jakie słowa będą kierować jedni do drugich! Ci, którzy będą poniżeni, powiedzą do tych, którzy się wbijali w pychę: \"Gdyby nie wy, to bylibyśmy wierzącymi"},{"SurahNumber":34,"VerseNumber":32,"Text":"Powiedzą ci, którzy w pychę się wbijali, do tych, którzy byli poniżeni: \"Czyż to my odsunęliśmy was od drogi prostej, kiedy ona przyszła do was? Przeciwnie, wy byliście grzesznikami"},{"SurahNumber":34,"VerseNumber":33,"Text":"I powiedzieli ci, którzy byli poniżeni do tych, którzy wbijali się w pychę: \"Przeciwnie! To wasza chytrość nocą i dniem nakazywała nam, abyśmy nie wierzyli w Boga i abyśmy czynili Jemu podobnych!\" I oni będą napełnieni skrytym żalem, kiedy zobaczą karę. I nałożyliśmy obroże na szyje tych, którzy nie uwierzyli. Czyż nie zostało im zapłacone tylko za to, co czynili"},{"SurahNumber":34,"VerseNumber":34,"Text":"I kiedykolwiek wysłaliśmy do jakiegoś miasta ostrzegającego, ci, którzy tam żyli w dobrobycie, mówili: \"Zaprawdę, my nie wierzymy w to, z czym zostaliście posłani"},{"SurahNumber":34,"VerseNumber":35,"Text":"I powiedzieli: \"My jesteśmy bardziej zasobni w bogactwa i dzieci i nie będziemy poddani karze"},{"SurahNumber":34,"VerseNumber":36,"Text":"Powiedz: \"Zaprawdę, Pan mój daje hojne zaopatrzenie temu, komu chce, i On je wymierza. Lecz większość ludzi nie wie"},{"SurahNumber":34,"VerseNumber":37,"Text":"Bogactwa wasze i wasze dzieci niewiele przybliżą was do Nas, ale przybliżą tych, którzy wierzą i czynią dobro. Dla nich będzie zapłata podwójna za to, co uczynili. Oni będą przebywać w wyniosłych komnatach, bezpieczni"},{"SurahNumber":34,"VerseNumber":38,"Text":"A ci, którzy starają się osłabić Nasze znaki, zostaną przedstawieni do kary"},{"SurahNumber":34,"VerseNumber":39,"Text":"Powiedz: \"Zaprawdę, mój Pan daje hojne zaopatrzenie, komu chce ze Swoich sług - i je wymierza. A jeśli wy rozdacie cośkolwiek, to On wam to zwróci. On jest najlepszym z zaopatrujących"},{"SurahNumber":34,"VerseNumber":40,"Text":"W Dniu, kiedy On zbierze wszystkich razem, powie do aniołów: \"Czy oni was czcili"},{"SurahNumber":34,"VerseNumber":41,"Text":"Powiedzą: \"Chwała niech będzie Tobie! Ty jesteś naszym opiekunem poza nimi. Przeciwnie! Oni oddawali cześć dżinom; większość wierzyła w nich"},{"SurahNumber":34,"VerseNumber":42,"Text":"I tego Dnia nie będziecie mogli jedni drugim ani pomóc, ani zaszkodzić. I My powiemy do tych, którzy byli niesprawiedliwi: \"Zakosztujcie kary ognia, który uważaliście za kłamstwo"},{"SurahNumber":34,"VerseNumber":43,"Text":"A kiedy są im recytowane Nasze znaki, jako jasne dowody, oni mówią: \"To przecież tylko człowiek, który chce nas odsunąć od tego, co czcili nasi ojcowie.\" I mówią: \"To jest tylko zmyślone kłamstwo!\" I mówią ci, którzy nie uwierzyli, o prawdzie, kiedy ona do nich przyszła: \"To są czary oczywiste"},{"SurahNumber":34,"VerseNumber":44,"Text":"I nie daliśmy im żadnych ksiąg, które by studiowali, ani też nie posłaliśmy do nich, przed tobą, żadnego ostrzegającego"},{"SurahNumber":34,"VerseNumber":45,"Text":"A ci, którzy byli przed nimi, też zadawali kłam i nie osiągnęli ani dziesiątej części tego, co My im daliśmy. I za kłamców uznali Naszych posłańców. Jakież więc było Moje oburzenie"},{"SurahNumber":34,"VerseNumber":46,"Text":"Powiedz: \"Ja pouczam was tylko o jednym: Stawajcie przed Bogiem, po dwóch lub pojedynczo, potem zastanawiajcie się! Wasz towarzysz nie jest opętany przez dżiny. On was tylko ostrzega przed straszną karą"},{"SurahNumber":34,"VerseNumber":47,"Text":"Powiedz: \"Ja nie żądam od was żadnej zapłaty - to wy ją otrzymacie. Moja zapłata jest tylko u Boga. On jest świadkiem każdej rzeczy"},{"SurahNumber":34,"VerseNumber":48,"Text":"Powiedz: \"Zaprawdę, mój Pan poraża prawdą. On jest doskonałym znawcą rzeczy ukrytych"},{"SurahNumber":34,"VerseNumber":49,"Text":"Powiedz: \"Przyszła prawda! Nie pojawi się fałsz i nie powróci"},{"SurahNumber":34,"VerseNumber":50,"Text":"Powiedz: \"Jeśli zbłądziłem, to zbłądziłem tylko przeciw sobie samemu. A jeśli idę drogą prostą, to dzięki temu, co objawił mi mój Pan. Zaprawdę, On jest Słyszący, Bliski"},{"SurahNumber":34,"VerseNumber":51,"Text":"O, gdybyś mógł zobaczyć, jak będą przerażeni, I kiedy już nie znajdą żadnej ucieczki i zostaną pochwyceni z bliska"},{"SurahNumber":34,"VerseNumber":52,"Text":"I będą mówić: \"My wierzymy w Niego!\" Lecz jak oni mogą osiągnąć wiarę z tak dalekiego miejsca"},{"SurahNumber":34,"VerseNumber":53,"Text":"Nie uwierzyli oni przecież w Niego przedtem, tylko z daleka snuli przypuszczenia na temat tego, co skryte"},{"SurahNumber":34,"VerseNumber":54,"Text":"I będzie ustawiona przegroda między nimi a tym, czego pragnęli, tak jak było z im podobnymi dawniej. Zaprawdę, oni byli w głębokim zwątpieniu"},{"SurahNumber":35,"VerseNumber":1,"Text":"Chwała Bogu, Stwórcy niebios i ziemi, który uczynił aniołów posłańcami posiadającymi skrzydła - dwa, trzy lub cztery. On powiększa w stworzeniu to, co chce. Bóg jest nad każdą rzeczą wszechwładny"},{"SurahNumber":35,"VerseNumber":2,"Text":"Czegokolwiek Bóg udzieli ludziom ze Swego miłosierdzia, tego nikt nie powstrzyma; i cokolwiek On powstrzyma, tego nikt nie ześle po Nim. On jest Potężny, Mądry"},{"SurahNumber":35,"VerseNumber":3,"Text":"O ludzie! Przypomnijcie sobie dobroć Boga względem was! Czy jest jakiś stwórca poza Bogiem? On wam daje zaopatrzenie z nieba i z ziemi. Nie ma boga, jak tylko On! Jakże więc możecie być odwróceni"},{"SurahNumber":35,"VerseNumber":4,"Text":"Jeśli oni uważają cię za kłamcę, to przecież już przed tobą inni posłańcy byli uważani za kłamców. Do Boga są sprowadzane wszystkie sprawy"},{"SurahNumber":35,"VerseNumber":5,"Text":"O ludzie! Zaiste, obietnica Boga jest prawdą! Niech was nie zwodzi życie tego świata i niech nie zwiedzie was zwodziciel względem Boga"},{"SurahNumber":35,"VerseNumber":6,"Text":"Zaprawdę, szatan jest dla was wrogiem! Uważajcie go więc za wroga. On wzywa tylko swoich stronników, aby byli mieszkańcami ognia płonącego"},{"SurahNumber":35,"VerseNumber":7,"Text":"Tych, którzy nie uwierzyli, czeka kara straszna. A tych, którzy uwierzyli i pełnili dobre dzieła, czeka przebaczenie i nagroda wielka"},{"SurahNumber":35,"VerseNumber":8,"Text":"A co będzie z tym, którego złe działanie zostało upiększone i on sam uzna je za piękne? Zaprawdę, Bóg sprowadza z drogi, kogo chce, i prowadzi drogą prostą, kogo chce. Niech więc nie rozwodzi się w smutkach twoja dusza nad nimi! Zaprawdę, Bóg wie dobrze, co oni czynią"},{"SurahNumber":35,"VerseNumber":9,"Text":"Bóg jest Tym, który posyła wiatry i one wzburzają chmury; wtedy pędzimy je ku martwej krainie i ożywiamy przez to ziemię po jej śmierci. Takie jest zmartwychwstanie"},{"SurahNumber":35,"VerseNumber":10,"Text":"Kto pragnie potęgi - to potęga jest w całości u Boga. Do Niego wznosi się dobre słowo i czyn pobożny; On je wywyższa. A tych, którzy knują podstępnie złe czyny, czeka kara straszna, a podstęp ich spełznie na niczym"},{"SurahNumber":35,"VerseNumber":11,"Text":"Bóg stworzył was z prochu, potem z kropli nasienia; następnie uczynił was parami. I żadna istota żeńska nie nosi i nie wydaje na świat, jak tylko za Jego wiedzą. I nie przedłuża się życia długowiecznemu, i nic się z niego nie skraca wbrew temu, co jest w Księdze. Zaprawdę, to dla Boga jest łatwe"},{"SurahNumber":35,"VerseNumber":12,"Text":"I nie są jednakowe dwa morza: jedno - słodkie, o dobrym smaku, przyjemne do picia, drugie - słone, gorzkie. I z każdego żywicie się świeżym mięsem, i wydobywacie ozdoby, które nosicie. Widzisz tam statki prujące je, żebyście mogli poszukiwać Jego łaski. Być może, będziecie wdzięczni"},{"SurahNumber":35,"VerseNumber":13,"Text":"On wprowadza noc w dzień i On wprowadza dzień w noc. On podporządkował słońce i księżyc - wszystko płynie do wyznaczonego kresu. To jest Bóg - wasz Pan! Do Niego należy królestwo; a ci, których wzywacie poza Nim, nie posiadają nawet łuski pestki daktyla"},{"SurahNumber":35,"VerseNumber":14,"Text":"Jeśli ich wezwiecie, to oni wcale nie usłyszą waszej modlitwy; a jeśliby nawet usłyszeli, to by wam nie odpowiedzieli; a w Dniu Zmartwychwstania oni wyrzekną się współ towarzystwa. I nikt nie może ciebie powiadomić tak jak Ten, który jest doskonale świadomy"},{"SurahNumber":35,"VerseNumber":15,"Text":"O ludzie! Wy potrzebujecie Boga, a Bóg jest Bogaty, Godny Chwały"},{"SurahNumber":35,"VerseNumber":16,"Text":"Jeśli On zechce, to was zabierze, a sprowadzi nowe stworzenie"},{"SurahNumber":35,"VerseNumber":17,"Text":"To dla Boga nie jest wielką rzeczą"},{"SurahNumber":35,"VerseNumber":18,"Text":"I nie poniesie żadna niosąca ciężar ciężaru drugiej; a jeśli nawet jakaś przygnieciona ciężarem wezwie pomocy do poniesienia go, to nikt jej w tym nie ulży - nawet gdyby to był krewny. Ty tylko ostrzegasz tych, którzy się boją swego Pana z powodu tego, co jest skryte, i którzy odprawiają modlitwę. A ten, kto się oczyszcza, to oczyszcza się dla siebie samego. Do Boga zmierza wędrowanie"},{"SurahNumber":35,"VerseNumber":19,"Text":"Niewidomy nie jest równy temu, który widzi"},{"SurahNumber":35,"VerseNumber":20,"Text":"Ani ciemności i światło"},{"SurahNumber":35,"VerseNumber":21,"Text":"Ani cień i żar słońca"},{"SurahNumber":35,"VerseNumber":22,"Text":"Nie są równi żywi i umarli. Zaprawdę, Bóg daje słyszeć, komu chce, lecz ty nie możesz skłonić do słyszenia tych, którzy są w grobach"},{"SurahNumber":35,"VerseNumber":23,"Text":"ty, jesteś tylko ostrzegającym"},{"SurahNumber":35,"VerseNumber":24,"Text":"My posłaliśmy ciebie z prawdą, jako zwiastuna i jako ostrzegającego. I nie ma żadnego narodu, do którego by nie przyszedł ostrzegający"},{"SurahNumber":35,"VerseNumber":25,"Text":"A jeśli cię uznają za kłamcę, to przecież kłam zadawali już ci, którzy byli przed nimi. Do nich przychodzili ich posłańcy z jasnymi dowodami i z Psalmami, i Księgą dającą światło"},{"SurahNumber":35,"VerseNumber":26,"Text":"Potem pochwyciłem tych, którzy nie uwierzyli. I jakież było Moje oburzenie"},{"SurahNumber":35,"VerseNumber":27,"Text":"Czy nie widziałeś, iż Bóg zesłał z nieba wodę; i My sprawiliśmy dzięki niej, iż wyrosły owoce o różnych kolorach? A góry poznaczone są pasmami - białymi i czerwonymi, o różnych odcieniach i kruczoczarne"},{"SurahNumber":35,"VerseNumber":28,"Text":"A wśród ludzi i zwierząt, i trzód też są różne kolory. Przecież obawiają się Boga jedynie ludzie mądrzy spośród Jego sług. Zaprawdę, Bóg jest Potężny, Przebaczający"},{"SurahNumber":35,"VerseNumber":29,"Text":"Zaprawdę, ci, którzy recytują Księgę Boga, ci, którzy odprawiają modlitwę, ci, którzy rozdają z tego, czym ich obdarzaliśmy, skrycie lub jawnie, ci spodziewają się zysku, który nie przepadnie"},{"SurahNumber":35,"VerseNumber":30,"Text":"Bóg będzie mógł dać im pełną zapłatę i zwiększyć Swoją łaskę. Zaprawdę, On jest Przebaczający, Wdzięczny"},{"SurahNumber":35,"VerseNumber":31,"Text":"To, co objawiliśmy tobie z Księgi, jest prawdą potwierdzającą prawdziwość tego, co przed nią zostało objawione. Zaprawdę, Bóg jest w pełni świadomy i doskonale widzący Swoje sługi"},{"SurahNumber":35,"VerseNumber":32,"Text":"Potem daliśmy Księgę w dziedzictwo tym, których wybraliśmy spośród Naszych sług: wśród nich są niesprawiedliwi dla samych siebie; wśród nich są umiarkowani i wśród nich są wyprzedzający innych dobrymi uczynkami, spełnianymi za zezwoleniem Boga. To jest wielka łaska"},{"SurahNumber":35,"VerseNumber":33,"Text":"Oni wejdą do Ogrodów Edenu; tam będą ozdobieni bransoletami ze złota i pereł, a szaty ich będą z jedwabiu"},{"SurahNumber":35,"VerseNumber":34,"Text":"I będą mówili: \"Chwała niech będzie Bogu, który oddalił od nas smutek! Zaprawdę, nasz Pan jest Przebaczający, Wdzięczny"},{"SurahNumber":35,"VerseNumber":35,"Text":"On jest Tym, który umieścił nas, ze Swojej łaski, w siedzibie trwałego przebywania. Nie dotknie nas tam ani trud, ani zmęczenie"},{"SurahNumber":35,"VerseNumber":36,"Text":"A tych, którzy nie uwierzyli, czeka ogień Gehenny. I nie zostanie postanowione, aby umarli, ani też nie doznają ulgi od męki. W ten sposób płacimy każdemu niewiernemu"},{"SurahNumber":35,"VerseNumber":37,"Text":"I będą tam krzyczeć: \"Panie nasz, wyprowadź nas! Będziemy czynić dobro, nie to, co czyniliśmy!\" Czyż nie daliśmy wam dość długiego życia, tak iżby mógł się opamiętać ten, kto się zastanawiał? I przychodził do was ostrzegający. Zakosztujcie więc! Dla niesprawiedliwych nie będzie żadnego pomocnika"},{"SurahNumber":35,"VerseNumber":38,"Text":"Zaprawdę, Bóg zna to, co skryte w niebiosach i na ziemi! On wie dobrze, co kryją piersi"},{"SurahNumber":35,"VerseNumber":39,"Text":"On jest Tym, który uczynił was namiestnikami na ziemi. A kto nie wierzy, to jego niewiara zwróci się przeciw niemu. Niewiara tych, którzy nie wierzą, tylko powiększa nienawiść ich Pana; niewiara tych, którzy nie wierzą, tylko powiększa ich zgubę"},{"SurahNumber":35,"VerseNumber":40,"Text":"Powiedz: \"Czy widzieliście waszych współtowarzyszy, których wzywacie poza Bogiem? Pokażcie mi, co oni stworzyli na ziemi? Albo czy oni mają uczestnictwo w niebiosach? Albo czy daliśmy im Księgę, aby mieli z niej jasny dowód?\" Przeciwnie! To, co sobie wzajemnie przyrzekają, niesprawiedliwi, to tylko złuda"},{"SurahNumber":35,"VerseNumber":41,"Text":"Zaprawdę, Bóg podtrzymuje niebiosa i ziemię, aby nie ustały. A jeśliby one ustały, to nie utrzymałby ich nikt poza Nim. On jest Wspaniałomyślny, Przebaczający"},{"SurahNumber":35,"VerseNumber":42,"Text":"Oni przysięgali na Boga najuroczystszą przysięgą, iż jeśli przyjdzie do nich ostrzegający, to będą na prostszej drodze aniżeli jakikolwiek z narodów. Ale kiedy przyszedł do nich ostrzegający,. to tylko powiększyło ich wstręt"},{"SurahNumber":35,"VerseNumber":43,"Text":"Dumę na ziemi i złośliwy podstęp. Ale złośliwy podstęp otacza tylko tych, którzy się do niego uciekają. Czyż oni patrzą jedynie na zwyczaj praojców? Ale ty nie znajdziesz w zwyczaju Boga żadnej zmiany! I nigdy nie znajdziesz w zwyczaju Boga żadnego odchylenia"},{"SurahNumber":35,"VerseNumber":44,"Text":"Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi i byli mocniejsi pod względem siły? Lecz nic nie jest w stanie sprowadzić Boga do niemocy, ani w niebiosach, ani na ziemi. Zaprawdę, On jest Wszechwiedzący, Wszechwładny"},{"SurahNumber":35,"VerseNumber":45,"Text":"A jeśliby Bóg chciał karać ludzi za to, co oni dokonali, to nie pozostawiłby na powierzchni ziemi żadnej istoty żyjącej. Lecz On daje im zwłokę do oznaczonego terminu. A kiedy nadejdzie ich termin... zaprawdę, Bóg jasno widzi Swoje sługi"},{"SurahNumber":36,"VerseNumber":1,"Text":"Ja. Sin"},{"SurahNumber":36,"VerseNumber":2,"Text":"Na Koran pełen mądrości"},{"SurahNumber":36,"VerseNumber":3,"Text":"Zaprawdę, ty jesteś wśród posłańców"},{"SurahNumber":36,"VerseNumber":4,"Text":"Na drodze prostej"},{"SurahNumber":36,"VerseNumber":5,"Text":"Oto objawienie Potężnego, Litościwego"},{"SurahNumber":36,"VerseNumber":6,"Text":"Dane ci, abyś ostrzegał lud, którego ojcowie nie byli ostrzegani, są więc niedbali"},{"SurahNumber":36,"VerseNumber":7,"Text":"Sprawdziło się już słowo nad większością z nich, lecz oni nie wierzą"},{"SurahNumber":36,"VerseNumber":8,"Text":"My nałożyliśmy na ich szyje obroże aż do podbródków, tak iż głowy ich są podniesione nieruchomo"},{"SurahNumber":36,"VerseNumber":9,"Text":"I umieściliśmy przed nimi przegrodę i za nimi przegrodę; w ten sposób zakryliśmy ich i oni nie widzą"},{"SurahNumber":36,"VerseNumber":10,"Text":"I wszystko im jedno, czy ty ich ostrzegasz, czy ich nie ostrzegasz: oni nie wierzą"},{"SurahNumber":36,"VerseNumber":11,"Text":"Ty możesz ostrzegać tylko tego, który postępuje za napomnieniem i który obawia się Miłosiernego z powodu tego, co jest ukryte. Uraduj go więc wieścią o przebaczeniu i szlachetnej nagrodzie"},{"SurahNumber":36,"VerseNumber":12,"Text":"Zaprawdę, My przywracamy do życia umarłych i zapisujemy, co oni przygotowali pierwej i co pozostawili; i każdą rzecz wyliczyliśmy w jasnym rejestrze"},{"SurahNumber":36,"VerseNumber":13,"Text":"I przytocz im przypowieść o mieszkańcach miasta, kiedy przybyli do niego posłańcy"},{"SurahNumber":36,"VerseNumber":14,"Text":"Oto posłaliśmy ich dwóch, lecz oni uznali ich za kłamców; wtedy wsparliśmy ich trzecim. I powiedzieli: \"Oto zostaliśmy posłani do was"},{"SurahNumber":36,"VerseNumber":15,"Text":"Powiedzieli: \"Wy przecież jesteście tylko śmiertelnikami, podobnie jak my. Miłosierny nie zesłał niczego, wy tylko kłamiecie"},{"SurahNumber":36,"VerseNumber":16,"Text":"Powiedzieli: \"Pan nasz wie, że zostaliśmy do was wysłani"},{"SurahNumber":36,"VerseNumber":17,"Text":"Mamy jedynie obowiązek jasnego obwieszczenia"},{"SurahNumber":36,"VerseNumber":18,"Text":"Powiedzieli: \"Mamy dla was złą wróżbę. Jeśli nie zaprzestaniecie, to my was ukamienujemy; i niezawodnie dotknie was od nas kara bolesna"},{"SurahNumber":36,"VerseNumber":19,"Text":"Powiedzieli: \"Wasza zła wróżba niech pozostanie z wami. A skoro jesteście napomniani... Lecz wy jesteście ludźmi występnymi"},{"SurahNumber":36,"VerseNumber":20,"Text":"I przybył wtedy pewien człowiek, pospiesznie biegnąc z końca miasta, i powiedział: \"O ludzie! Idźcie za tymi wysłannikami"},{"SurahNumber":36,"VerseNumber":21,"Text":"Idźcie za tymi, którzy nie żądają od was żadnej zapłaty i którzy są na drodze prostej"},{"SurahNumber":36,"VerseNumber":22,"Text":"Dlaczego nie miałbym czcić Tego, który mnie stworzył i do którego zostaniecie sprowadzeni"},{"SurahNumber":36,"VerseNumber":23,"Text":"Czyż mam brać sobie bogów poza Nim? Jeśli Miłosierny zechce dotknąć mnie jakimś złem, to nic mi nie pomoże ich wstawiennictwo i oni mnie nie zbawią"},{"SurahNumber":36,"VerseNumber":24,"Text":"Zapewne byłbym wtedy w jawnym zabłądzeniu"},{"SurahNumber":36,"VerseNumber":25,"Text":"Zaprawdę, ja uwierzyłem w waszego Pana! Słuchajcie mnie"},{"SurahNumber":36,"VerseNumber":26,"Text":"Powiedziano mu: \"Wejdź do Ogrodu!\" On powiedział: \"O, jeśliby mój lud wiedział"},{"SurahNumber":36,"VerseNumber":27,"Text":"że mój Pan mi przebaczył i umieścił mnie między tymi, którzy zostali uhonorowani"}]}