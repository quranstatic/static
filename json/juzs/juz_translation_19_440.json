{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":25,"VerseNumber":21,"Text":"Deε wͻn a wͻ’nni anidaasoͻ sε wͻ’ne Yεn behyia no keka ne sε: “Adεn nti na yensiane Soro abͻfoͻ ma yεn, anaa yennhunu ye’Wura Nyankopͻn no? Ampa sε wͻn ara ama wͻn ho so, na wͻ’ate atua ama no aboro so kεse"},{"SurahNumber":25,"VerseNumber":22,"Text":"Ɛda a wͻ’behunu Soro abͻfoͻ no, saa da no εnnyε asεmpa mma abͻneεfoͻ no. (Soro abͻfoͻ no) bεka sε: “Moma εhyeε kεseԑ nna (wͻn ne Soro Aheman mu foͻ no ntεm)“"},{"SurahNumber":25,"VerseNumber":23,"Text":"Yε’bεba dwuma biara a (abͻneεfoͻ no) diiε no so, na Yε’bεma no ayε sε mfuturo bi a atu ahweteε"},{"SurahNumber":25,"VerseNumber":24,"Text":"Ɛda no, Soro aheman no mu foͻ no benya asetena pa ne ahomegye bea pa"},{"SurahNumber":25,"VerseNumber":25,"Text":"Ɛda no a mununkum bεma ɔsoro mu adwidwa, na Soro abͻfoͻ besiane siane paa no"},{"SurahNumber":25,"VerseNumber":26,"Text":"Saa Da no Ahennie paa no wͻ Ahummͻborͻ Hene no. Saa Da no, εbεyε den ama (Kaafirfoͻ) boniayεfoͻ no"},{"SurahNumber":25,"VerseNumber":27,"Text":"Saa Da no na (onipa) bͻnefoͻ no bεka nensa aka sε: “Mehunui a anka mekaa Ɔsomafoͻ no ho ne no faa kwan (pa) no so"},{"SurahNumber":25,"VerseNumber":28,"Text":"Ao, Adi ayε me, Mehunui a anka manfa asomasi yͻnkoͻ”"},{"SurahNumber":25,"VerseNumber":29,"Text":"“Ampa paa sε wama m’ayera afri Afutusεm no ho wͻ berε a yεde berεε me no. Ͻbonsam (yε obi a) odi onipa hwammͻ paa”"},{"SurahNumber":25,"VerseNumber":30,"Text":"Ɔsomafoͻ no nso bεka sε: ”Me Wura Nyankopͻn, nokorε sε, menkorͻfoͻ no yii wͻn ani frii Qur’aan yi so”"},{"SurahNumber":25,"VerseNumber":31,"Text":"Saa ara na Yε’maa Nkͻmhyεni biara tamfo wͻ abͻneεfoͻ no mu. Nanso wo Wura Nyankopͻn som bo (ma wo) sε Ɔkwankyerεfoͻ ne Ͻboafoͻ"},{"SurahNumber":25,"VerseNumber":32,"Text":"Deε wͻn a wͻ’nnye nnie no ka ne sε: “Adεn nti na yensiane Qur’aan no mmͻ mu mma no prεko?” (Ye’siane no saa) sεdeε εbεma w’akoma agyina pintinn, na Yε’kenkan (Qur’aan no ma wo) nkakra nkakra, hyehyɛ no pɛpɛɛpɛ"},{"SurahNumber":25,"VerseNumber":33,"Text":"(Nkͻmhyεni), mfatoho biara a wͻ’de bεba (abεko atia) woͻ (anaa wͻ’de besum wo fidie) no, Yε’de nokorε no a (wode beyi wͻn ano) ne nkyerεkyerεmu pa paa bεberε wo"},{"SurahNumber":25,"VerseNumber":34,"Text":"Wͻn a yεbεboa wͻn ano (wͻ Atemmuda ama wͻn anante) wͻ wͻn anim akͻ Amane-hunu gya no mu no, wͻn na wͻn wͻ gyina berε bͻne mu paa, na wͻn na wͻn ayera afri kwan (tenenee) no soͻ"},{"SurahNumber":25,"VerseNumber":35,"Text":"Ampa sε Yε’de Nwoma no maa Mose, na Yε’de ne nua Aaron kaa ne ho sε ͻboafoͻ anaasε ͻkyeame"},{"SurahNumber":25,"VerseNumber":36,"Text":"Yε’kaa sε: ”Monkͻ amanfoͻ no a wͻ’fa Yεn Nsεm no atorᴐsԑm no hͻ. Enti Yε’sεee wͻn pasaa"},{"SurahNumber":25,"VerseNumber":37,"Text":"Noa nkorͻfoͻ no nso, εberε a wͻ’buu asomafoͻ no atorᴐfoᴐ no, Yε’maa nsuo faa wͻn. Yε’de wͻn yεε nsεnkyerεnee anaasε adesua maa adasamma. Abͻneεfoͻ no deε Y’asiesie asotwee a εyε ya paa ato wͻn hͻ"},{"SurahNumber":25,"VerseNumber":38,"Text":"Ɛna Aad ne Samuud ne Rassifoͻ, ne awoͻ ntotoasoͻ bebree a wͻ’bedii ntamu hͻ no"},{"SurahNumber":25,"VerseNumber":39,"Text":"Yε’yεε mfatoho maa wͻn mu biara, na wͻn mu biara nso Yε’sεee wͻn pasaa"},{"SurahNumber":25,"VerseNumber":40,"Text":"Ampa sε (Quraishfoͻ) kͻtwam wͻ kuro no a Yε’tͻͻ nsutͻ bͻne guu wͻn soͻ no mu. Enti εyaa na wͻ’nnhu anaa? Daabi, wͻn ani nna Owusͻreε (da) no so"},{"SurahNumber":25,"VerseNumber":41,"Text":"Sε (boniayεfoͻ) no hu wo a wͻ’di wo ho fεw sε: ”Enti woi na Nyankopͻn ayi no sε Ɔsomafoͻ"},{"SurahNumber":25,"VerseNumber":42,"Text":"Ɛkaa kakraabi sε, sε yannya aboterε a anka ͻyeraa yεn frii yεn anyame no ho”. Ɛberε a wͻ’behunu asotwee no na wͻ’behunu obi a wayera afri ͻkwan pa no soͻ"},{"SurahNumber":25,"VerseNumber":43,"Text":"(Nkͻmhyεni), w’ahunu obia wafa n’apεdeε ayε nyame no? Enti wobεyε okyitaafoͻ ama (saa nipa) no"},{"SurahNumber":25,"VerseNumber":44,"Text":"Anaa wodwen sε wͻn mu dodoͻ no tie, anaasε wͻ’te (deε woka kyerε wͻn no) ase? Wͻ’tesε nyεmmoa, daabi, wͻn ayera afri kwan (tenenee) no so"},{"SurahNumber":25,"VerseNumber":45,"Text":"Wonhunuu sεdeε wo Wura Nyankopͻn si fa twe sunsum mu. Sε Ɔpε a anka Ɔbεma no agyina faako. Nanso Yε’de awia ayε kwankyerε (anaa nyinasoͻ) ama no"},{"SurahNumber":25,"VerseNumber":46,"Text":"Afei na Y’atwe no nkakra-nkakra de aba Yεn hͻ"},{"SurahNumber":25,"VerseNumber":47,"Text":"Ɔno na W’ayε anadwo akatasoͻ ama mo, εna (W’ayε) nna nso ahomegyeε, εna W’ayε adekyeε nso a (mode) sͻreε (tesε deε obi asͻre afri owuo mu)"},{"SurahNumber":25,"VerseNumber":48,"Text":"Ɔno na Ɔsoma mframa sε anigyesεm dedi N’ahummͻborͻ no (a εne nsutͻ) no anim kan, εna Osiane nsuo a εho teε fri soro"},{"SurahNumber":25,"VerseNumber":49,"Text":"De nyane asaase a awuo, εna Yε’dema nyεmmoa a Ya’bͻ, ne nnipa pii ma wͻ’nom"},{"SurahNumber":25,"VerseNumber":50,"Text":"Ampa sԑ Y’akᴐso akyerԑkyerԑ (Nsԑm no) mu yie akyerԑ wᴐn sԑdeԑ wᴐbԑkaekaeԑ anaa wᴐ’de betu wᴐn ho foᴐ, nanso nnipa pii mpԑ (Nokorԑ no) na mmom wᴐ’kᴐ so yi boniayԑ"},{"SurahNumber":25,"VerseNumber":51,"Text":"Sε Yε’pε a, anka Yε’bεsoma kͻkͻbͻni wͻ kuro biara so"},{"SurahNumber":25,"VerseNumber":52,"Text":"Enti (Nkͻmhyεni), entie (Kaafirfoͻ) boniayεfoͻ no, na fa (Qur’aan no) kotia wͻn nko dene mu paa"},{"SurahNumber":25,"VerseNumber":53,"Text":"Ɔno na W’ama ͻpo mmienu no kwan ma no tenee; woi yε dε, dεdεεdε, εna woi nso yε nkyenekyene εyε nyono, εna Wayε εhyeε ne akwansideε ato ne mmienu ntεm"},{"SurahNumber":25,"VerseNumber":54,"Text":"Ɔno na Ɔbͻͻ onipa fri nsuo mu, εna Wayε mogya-abusua ne awadeε-abusua ama no. Wo Wura Nyankopͻn ne Otumfoͻ a Otumi ade nyinaa yε"},{"SurahNumber":25,"VerseNumber":55,"Text":"Wͻn afri Nyankopͻn akyi som deε entumi mma wͻn mfasoͻ anaa ͻhaw biara. Boniayεni no deε ͻtaa (bͻne anaa ͻbonsam) akyi kotia ne Wura Nyankopͻn"},{"SurahNumber":25,"VerseNumber":56,"Text":"(Nkͻmhyεni), Yε’somaa wo sε, (Ͻsoro aheman no mu) anigyesεm, ne (amane-hunu gya no asotwee no ho) kͻkᴐbᴐ bͻfoͻ"},{"SurahNumber":25,"VerseNumber":57,"Text":"Ka sε: “Memmisa (afutuo a mede ma mo no) ho akatua, na mmom (deε mehia ne) sε obi a ͻpε bεfa ne Wura Nyankopͻn kwan no soͻ"},{"SurahNumber":25,"VerseNumber":58,"Text":"Na fa woho to Ɔteasefoͻ no a Onnwu da no so na bͻ no abodin, na Ɔsom bo sε Onim Nenkoa bͻne (a wͻ’die)"},{"SurahNumber":25,"VerseNumber":59,"Text":"Nea Ɔde nna nsia bͻͻ soro ne asaase ne deε εwͻ ne mmienu mfinfii, na Ɔde Neho sii Tumi Ahennwa no soͻ, Ahummͻborͻ Hene no, Ɔne (Otumfoͻ) a N’ani tua biribiara no, enti bisa no (wahiasεm biara)"},{"SurahNumber":25,"VerseNumber":60,"Text":"Sε yε’ka kyerε wͻn sε, monfa moanim mutu fͻm ma Mmͻborͻhunufoͻ Hene no a, deε wͻ’ka ne sε: “Hwan ne Mmͻborͻhunufoͻ Hene no a worehyε yεn sε yεnfa y’anim mutu fͻm ma no no? Nkͻsoͻ a wͻnya ara nesε wͻ’dwane (nokorε no)"},{"SurahNumber":25,"VerseNumber":61,"Text":"Nhyira ne Nea W’ayε nsoromma akεseε wͻ soro, εna W’ayε (awia sε) kanea wͻ mu, εna bosome nso εma nhyerεnee"},{"SurahNumber":25,"VerseNumber":62,"Text":"Ɔno na W’ama adesaeε ne adekyeε di wͻn ho akyi (sԑ nsԑnkyerԑnee) dema obia ͻpε sε ͻkaekaeε anaasε ͻpεsε oyi (Nyankopͻn) ayε"},{"SurahNumber":25,"VerseNumber":63,"Text":"Mmͻborͻhunufoͻ Hene no asomfoͻ no ne wͻn a wͻ’de ahobraseε nam asaase soͻ; sε abagyimifoͻ no bi (de kasa bͻne bi) kasa wͻn ho a, deε wͻ’ka nesε: “Asomdweε”"},{"SurahNumber":25,"VerseNumber":64,"Text":"Ne wͻn a wͻ’de anadwo no sihͻ de wͻn anim butu fͻm sͻre gyina hͻ ma wͻn Wura Nyankopͻn"},{"SurahNumber":25,"VerseNumber":65,"Text":"Ne wͻn a (wͻ’bͻ mpaeε) ka sε: “Ye’Wura Nyankopͻn, yi Amane-hunu gya asotwee no fri yεn so. Nokorε sε (Amane-hunu gya no) yε afe bͻͻ asotwee"},{"SurahNumber":25,"VerseNumber":66,"Text":"Nokorε sε, εhͻ yε efie bͻne ne ahomegye bea bͻne paa"},{"SurahNumber":25,"VerseNumber":67,"Text":"Ne wͻn a sε wͻ’yi (wͻn agyapadeε a wͻ’mma no mmoroso) nsεe no kwa, na wͻ’nnyε pεpεε nso, na mmom wͻ’yε no hͻ-ne-hͻ"},{"SurahNumber":25,"VerseNumber":68,"Text":"Ne wͻn a wͻ’nnsu mfrε anyame foforͻ biara ka Nyankopͻn ho, na wͻ’nkum onipa a Nyankopͻn abra (ne kum anaa W’ayε no kronkron), na mmom gyesε ne kwan so; na wͻ’mmͻ adwamman. Obi a ͻbεyε saa no, ͻbehyia bͻne so asotwee"},{"SurahNumber":25,"VerseNumber":69,"Text":"Yεde asotwee no bεbͻ ho ama no wͻ wusͻreε da no, na ͻbεtena mu wͻ animguaseε mu"},{"SurahNumber":25,"VerseNumber":70,"Text":"Gyesε obia ͻbεsakra n’adwen na wagye adie na wadi dwuma pa. Saa nkorͻfoͻ no deε Nyankopͻn bεdane wͻn bͻne no ayε no papa (ama wͻn). Onyankopͻn ne Bͻnefakyε Hene, Ɔne Mmͻborͻhunufoͻ Hene"},{"SurahNumber":25,"VerseNumber":71,"Text":"Obia ͻbεsakra n’adwen na w’adi dwuma pa, nokorε sε wasakra nsakraeε pa paa kͻ Nyankopͻn hͻ"},{"SurahNumber":25,"VerseNumber":72,"Text":"Ne wͻn a wͻ’nni adanse wia anaa adanse kurumuu, nasε wͻ’retwa mu wͻ ahuhudeε bi ho a, wͻ’twa mu wͻ ahonidie mu"},{"SurahNumber":25,"VerseNumber":73,"Text":"Ne wͻn a, sε yεrekenkan wͻn Wura Nyankopͻn Nsεm no (Qur’aan) kyerε wͻn a wͻ’nnyε wͻn ho asosifoͻ ne anifirafoͻ wͻ ho"},{"SurahNumber":25,"VerseNumber":74,"Text":"Ne wͻn a (wͻ’bͻ mpaeε) ka sε: “Ye’Wura Nyankopͻn, (yԑsrԑ Wo sԑ,) dom yԑn ma yε’yerenom ne yεn mmanom nyԑ wᴐn a wͻ’bεkyekyere yεn werε, na ma yεn nyε Nyamesurofoͻ no akandifoͻ"},{"SurahNumber":25,"VerseNumber":75,"Text":"Saa nkorͻfoͻ no na ԑnam wᴐn abotrԑ nti, yεde adan akԑseԑ betua wᴐn ka. Yεde nkyea ne asomdwiε na εbehyia wͻn wͻ (Aheman no) mu"},{"SurahNumber":25,"VerseNumber":76,"Text":"Emu na wͻ’bεtena, na asetena pa ne ahomegye bea pa paa ne hͻ"},{"SurahNumber":25,"VerseNumber":77,"Text":"Ka sε: “Sε εnyε mo mpaebͻ (a mobͻ de srε Nyankopͻn a) anka Nyankopͻn mfa mo ho. Na ampa sε moafa (asεm) no nkontompo no deε, sε εteε biara asotwee no deε εbεyε hͻ (anaasε monsa bεka)"},{"SurahNumber":26,"VerseNumber":1,"Text":"Toaa – Siin -- Miim"},{"SurahNumber":26,"VerseNumber":2,"Text":"Woi yε Nsεm a efri Nwoma pefee no mu"},{"SurahNumber":26,"VerseNumber":3,"Text":"Ebia wo (de awerεhoͻ) bekum wo ho sε wͻ’nnyε agyidiefoͻ nti"},{"SurahNumber":26,"VerseNumber":4,"Text":"Sε Yε’pε a anka Yε’besiane nsεnkyerεnee bi fri soro aba wͻn so a εbεma wͻn kͻn aberε ase wͻ ahobraseε mu"},{"SurahNumber":26,"VerseNumber":5,"Text":"Afutusεm foforͻ biara a ebefri Ahummͻborͻ Hene no hͻ aba wͻn hͻ no gyesε wͻ’twi fa so"},{"SurahNumber":26,"VerseNumber":6,"Text":"Ampa sε wͻn apo (Asεm no); deε wͻ’dii ho fεw no ho asεm bεba wͻn so"},{"SurahNumber":26,"VerseNumber":7,"Text":"Anaasε wͻ’nhunuu nneεma papa ahodoͻ a Yε’ma no fifiri wͻ asaase no soͻ"},{"SurahNumber":26,"VerseNumber":8,"Text":"Nokorε sε, nsεnkyerεnee wͻ woi mu, nanso wͻn mu pii nye nni"},{"SurahNumber":26,"VerseNumber":9,"Text":"Nokorε sε wo Wura Nyankopͻn, Ɔne Otumfoͻ no a Otumi ade nyinaa yε, Ɔne Mmͻborͻhunufoͻ Hene no"},{"SurahNumber":26,"VerseNumber":10,"Text":"Kae εberε a wo Wura Nyankopͻn frεε Mose (ka kyerεε no) sε: “Kͻ amanfoͻ abͻneεfoͻ no hͻ"},{"SurahNumber":26,"VerseNumber":11,"Text":"Farao nkorͻfoͻ no. Enti wͻ’nnsuro Nyame?”"},{"SurahNumber":26,"VerseNumber":12,"Text":"Mose kaa sε: ”Me Wura, mesuro sε wͻ’bεbu me ͻtorofo “"},{"SurahNumber":26,"VerseNumber":13,"Text":"M’akoma nso sua, na mekεtrεma nso ntumi nkasa yie, enti soma Aaron (ma no ne me nkͻ)"},{"SurahNumber":26,"VerseNumber":14,"Text":"Na (Farao ne nenkorͻfoͻ) wͻ (awudisεm ho) bͻne bi tia me, enti mesuro sε wͻ’beku me”"},{"SurahNumber":26,"VerseNumber":15,"Text":"(Nyankopͻn) kaa sε: ”Ɛmma saa da. Mo mmienu monfa Yε’nsεnkyerεnee nkͻ. Nokorε sε, Yε’ka moho, Yε’te“"},{"SurahNumber":26,"VerseNumber":16,"Text":"Enti mo mmienu monkͻ Farao hͻ na monka sε: “Nokorε, yε’yε Abͻdeε nyinaa Wura no asomafoͻ"},{"SurahNumber":26,"VerseNumber":17,"Text":"Na ma Israel mma no ne yεn nkͻ"},{"SurahNumber":26,"VerseNumber":18,"Text":"Farao kaa sε: “Ɛnyε yεn mu ha ara na yεtetee wo ԑberԑ a woyԑ akͻdaa? Ɛna wode wo mfie pii tenaa yεn mu ha"},{"SurahNumber":26,"VerseNumber":19,"Text":"Ɛna woyεε wo neyεε a woyͻeε, εna wo kͻkaa boniayεfoͻ no ho “"},{"SurahNumber":26,"VerseNumber":20,"Text":"(Mose) kaa sε: “Meyεε no wͻ εberε a na meka wͻn a wayera no ho “"},{"SurahNumber":26,"VerseNumber":21,"Text":"“Enti medwane frii mohͻ wͻ aberε a na mesuro mo; enti me Wura Nyankopͻn adom ama me adwen, εna Ɔde me aka asomafoͻ no ho “"},{"SurahNumber":26,"VerseNumber":22,"Text":"“Woi ne adom a wode adom me a wodeka m’anim sε wode Israel mma ayε nkoa? “"},{"SurahNumber":26,"VerseNumber":23,"Text":"Farao kaa sε: ”Hwan ne Abͻdeε nyinaa Wura no?”"},{"SurahNumber":26,"VerseNumber":24,"Text":"Mose kaa sε: (Ɔne) ͻsoro ne asaase ne deε εwͻ ne mmienu ntεm no Wura no, sε moadwen si mopi a"},{"SurahNumber":26,"VerseNumber":25,"Text":"Farao ka kyerεε wͻn a wͻ’atwa neho ahyia no sε: “Moante? “"},{"SurahNumber":26,"VerseNumber":26,"Text":"Mose kaa sε: (Ɔne) mo Wura Nyankopͻn, ne moagyanom tetefoͻ no Wura Nyankopͻn no"},{"SurahNumber":26,"VerseNumber":27,"Text":"Farao kaa sε: “Nokorε sε mosomafoͻ no a yεsomaa no mo hͻ no abͻ dam paa “"},{"SurahNumber":26,"VerseNumber":28,"Text":"Mose kaa sε: “Apueε ne atͻeε ne deε εwͻ ne mmienu no ntεm no Wura Nyankopͻn no, sε mowͻ adwen ampa a”"},{"SurahNumber":26,"VerseNumber":29,"Text":"(Farao) kaa sε: ”(Mose), sε wofa nyame foforͻ bi ka meho a, ampa sε mede wo bεka wͻn a wͻ’da afiaseε no ho “"},{"SurahNumber":26,"VerseNumber":30,"Text":"Mose kaa sε: ”Nasε mede biribi pefee bi berε wo mpo a?”"},{"SurahNumber":26,"VerseNumber":31,"Text":"Farao kaa sε: “Ɛneε fabra, sε woka nokorεfoͻ no ho ampa a”"},{"SurahNumber":26,"VerseNumber":32,"Text":"Enti Mose too nepoma no (too fᴐm) na hwε, ͻwͻ pefee bi nie"},{"SurahNumber":26,"VerseNumber":33,"Text":"Oyii nensa na hwε, na ayε fitaa dema obi a ohunu"},{"SurahNumber":26,"VerseNumber":34,"Text":"Farao ka kyerεε nhemfo a atwa neho ahyia no sε :”Nokorε sε, woi yε nkoyaayini a onim de"},{"SurahNumber":26,"VerseNumber":35,"Text":"Ɔpε sε ͻde nekonyaa no beyi mo fri moasaase no soͻ, enti deεn na morehyε, (anaasε modwen sεn)?”"},{"SurahNumber":26,"VerseNumber":36,"Text":"Wͻ’kaa sε: “Ma ͻne ne nua no ntwεn, na soma dawubͻfoͻ ma wͻ’nkכ nkuro so"},{"SurahNumber":26,"VerseNumber":37,"Text":"Wᴐ’de nkoyaayifoͻ a wͻn aben paa na wͻ’nim de nyinaa bԑbrε wo”"},{"SurahNumber":26,"VerseNumber":38,"Text":"Enti nkoyaayifoͻ no behyiaa wͻ εda a wahyε a wͻ’nim no mu"},{"SurahNumber":26,"VerseNumber":39,"Text":"Wͻ’ka kyerεε amanfoͻ no sε: “Mo (nyinaa) moahyia?”"},{"SurahNumber":26,"VerseNumber":40,"Text":"”Sεdeε yεbedi (Farao) nkoyaayifoͻ no akyi sε εkͻba sε wͻ’di nkonim a”"},{"SurahNumber":26,"VerseNumber":41,"Text":"Enti εberε a nkoyaayifoͻ no baeε no, wͻ’ka kyerεε Farao sε: “Sε εkͻba sε yedi nkonim a yε’benya akatua bi anaa?”"},{"SurahNumber":26,"VerseNumber":42,"Text":"Farao kaa sε: “Aane, εno deε na εyε nokorε sε mobεka wͻn a wͻ’bεn (me) no ho”"},{"SurahNumber":26,"VerseNumber":43,"Text":"Mose ka kyerεε wͻn sε: “Monto deε mobεtoͻ”"},{"SurahNumber":26,"VerseNumber":44,"Text":"Enti wͻ’too wͻn nhoma ne wͻn mpoma too fᴐm, na wͻ’kaa sε: “Farao tumi mu nti yεn na yεbedi nkonim!”"},{"SurahNumber":26,"VerseNumber":45,"Text":"Enti Mose nso too ne poma no na hwε, εmemeneee wͻn atorͻsεm a w’abͻ wͻn trim ayε no (nyinaa)"},{"SurahNumber":26,"VerseNumber":46,"Text":"Enti nkoyaayifoͻ no kͻͻ fͻm de wͻn anim butuu fͻm (maa Nyankopͻn)"},{"SurahNumber":26,"VerseNumber":47,"Text":"Wͻ’kaa sε: “Y’agye abͻdeε nyinaa Wura Nyankopͻn no adi"},{"SurahNumber":26,"VerseNumber":48,"Text":"Mose ne Aaron Wura Nyankopͻn no"},{"SurahNumber":26,"VerseNumber":49,"Text":"(Farao) kaa sε: “Moadikan agye no adi aberε a menya maa mo ho kwan? Nokorε sε, (Mose) ne mo panin a ͻkyerεε mo nkoyaa yie! Mobehunu. Metwitwa monsa ne monan abͻ no abira, na m’abͻ monyinaa asennua mu“"},{"SurahNumber":26,"VerseNumber":50,"Text":"Nkoyaayifoͻ no kaa sε: “Ɛnsεe hwee! Nokorε sε ye’Wura Nyankopͻn hͻ na yεbεsan akͻ”"},{"SurahNumber":26,"VerseNumber":51,"Text":"Nokorε, yε’wͻ awerεhyem sε, ye’Wura Nyankopͻn de yεn mfomsoͻ bεkyε yεn sε yεn ne nnipa a wͻn adikan agye adie “"},{"SurahNumber":26,"VerseNumber":52,"Text":"Y’eyi kyerεε Mose sε: ”Fa Menkoa no tu kwan no anadwo, na nokorε sε (Farao ne nenkorͻfoͻ) beti mo”"},{"SurahNumber":26,"VerseNumber":53,"Text":"Enti Farao somaa dawubͻfoͻ kͻͻ nkuro no so"},{"SurahNumber":26,"VerseNumber":54,"Text":"Sε: ”Nokorε sε saa nkorͻfoͻ yi yε dͻm kakraa bi"},{"SurahNumber":26,"VerseNumber":55,"Text":"Nanso nokorε sε, wͻ’hyε yεn abufuo"},{"SurahNumber":26,"VerseNumber":56,"Text":"Nokorε sε yε’yε ɛdͻm a yεdͻͻso na y’ada yεn ho so"},{"SurahNumber":26,"VerseNumber":57,"Text":"Enti Ye’yii wͻn frii turo ne nsuo aniwa ho"},{"SurahNumber":26,"VerseNumber":58,"Text":"Ne ahonyadeε ne animuonyam gyina berε (biara) mu"},{"SurahNumber":26,"VerseNumber":59,"Text":"Saa ara, na Yε’maa Israel mma no bedii wͻn adeε"},{"SurahNumber":26,"VerseNumber":60,"Text":"Enti wͻ’tii wͻn wͻ εberε a na awia apue"},{"SurahNumber":26,"VerseNumber":61,"Text":"Ԑberε a εdͻm mmienu no hunuu wͻn ho no, Mose nkorͻfoͻ no kaa sε: “Nokorε sε, (Farao ne nedͻm yi) bεto yεn “"},{"SurahNumber":26,"VerseNumber":62,"Text":"Mose kaa sε: “Ɛmma saa da! Nokorε sε, Me Wura Nyankopͻn ka me ho, Ɔbεkyerε me kwan “"},{"SurahNumber":26,"VerseNumber":63,"Text":"Enti Yeyi kyerεε Mose sε: “Fa wo poma no bͻ ͻpo no mu “. Na emu kyekyεe, na ne nkyekyεmu no mu biara bεyεε sε bepͻ kεseε bi"},{"SurahNumber":26,"VerseNumber":64,"Text":"Enti Yε’de ekuo baako no (Farao nkorͻfoͻ) no bεn saa bea hͻ"},{"SurahNumber":26,"VerseNumber":65,"Text":"Na Yε’gyee Mose ne wͻn a wͻ’ka neho no nyinaa nkwa"},{"SurahNumber":26,"VerseNumber":66,"Text":"Afei Yε’maa nsuo faa (ekuo) baako no"},{"SurahNumber":26,"VerseNumber":67,"Text":"Nokorε sε, nsεnkyerεnee wͻ woi mu, nanso wͻn mu dodoͻ no ara na wͻ’nnye nnie"},{"SurahNumber":26,"VerseNumber":68,"Text":"Nokorε sε wo Wura Nyankopͻn no Ɔne Otumfoͻ no a Otumi ade nyinaa yε, Ɔne Ahummͻborͻ Hene no"},{"SurahNumber":26,"VerseNumber":69,"Text":"Kenkan Abraham nso ho asεm no kyerε wͻn"},{"SurahNumber":26,"VerseNumber":70,"Text":"Ɛberε a ͻka kyerεε nepapa ne nenkorͻfoͻ no sε: “Ԑdeεn na moresom yi?”"},{"SurahNumber":26,"VerseNumber":71,"Text":"Wͻ’kaa sε: “Yε’som abosom, na yε’bεkͻso de yεn ho ama wͻn”"},{"SurahNumber":26,"VerseNumber":72,"Text":"(Abraham) kaa sε: ”Enti sε mosufrε wͻn a wͻ’tie mo?”"},{"SurahNumber":26,"VerseNumber":73,"Text":"Anaasε monya wͻn ho mfasoͻ anaasε ͻhaw bi?”"},{"SurahNumber":26,"VerseNumber":74,"Text":"Wͻ’kaa sε: “Daabi, nanso yε’bεtoo y’agya nom sε saa ara na na wͻ’reyε”"},{"SurahNumber":26,"VerseNumber":75,"Text":"(Abraham) kaa sε: “ Enti moahunu deε mosom"},{"SurahNumber":26,"VerseNumber":76,"Text":"Mone moagya nom tetefoͻ no"},{"SurahNumber":26,"VerseNumber":77,"Text":"Nokorε sε, wͻ’yε m’atamfo, gyesε Abͻdeε nyinaa Wura Nyankopͻn no"},{"SurahNumber":26,"VerseNumber":78,"Text":"(Abͻdeε nyinaa Wura) no a Ɔbͻͻ me, Ɔno na ͻkyerε me kwan"},{"SurahNumber":26,"VerseNumber":79,"Text":"Ɔno na Ɔma me aduane die, na Ɔma me nsuo nom"},{"SurahNumber":26,"VerseNumber":80,"Text":"Sε meyare a Ɔno na Ɔsa me yadeε"},{"SurahNumber":26,"VerseNumber":81,"Text":"Ɔno na Ɔbεma me awuo na afei W’asan anyane me (afri owuo mu)"},{"SurahNumber":26,"VerseNumber":82,"Text":"Ɔno na me wͻ anidaasoͻ sε Ɔde memfomsoͻ bεkyε me wͻ Akatua da no mu"},{"SurahNumber":26,"VerseNumber":83,"Text":"Me Wura Nyankopͻn, mame nyansa, adwen ne nteaseε, na fa me ka apapafoͻ no ho"},{"SurahNumber":26,"VerseNumber":84,"Text":"Na ma nkyirimma no mmͻ me din pa"},{"SurahNumber":26,"VerseNumber":85,"Text":"Na fa me ka wͻn a wͻ’bedi adeε wͻ anigyeε Aheman no mu no ho"},{"SurahNumber":26,"VerseNumber":86,"Text":"Na fa m’agya bͻne kyε no, nokorε sε ͻka ayerafoͻ no ho"},{"SurahNumber":26,"VerseNumber":87,"Text":"Na engu m’anim ase wͻ Wusͻreε da"},{"SurahNumber":26,"VerseNumber":88,"Text":"Ɛda no a sika anaa ahonyadeԑ ne mma ho mma mfasoͻ no"},{"SurahNumber":26,"VerseNumber":89,"Text":"Gyesε obia ͻde akoma pa, anaa akoma a emu teε bεba Nyankopͻn hͻ no"},{"SurahNumber":26,"VerseNumber":90,"Text":"Na yε’de Aheman no bεbεn Nyamesurofoͻ no"},{"SurahNumber":26,"VerseNumber":91,"Text":"Na yεbeyi Amanehunu gya no adi akyerε ayerafoͻ no"},{"SurahNumber":26,"VerseNumber":92,"Text":"Yԑ’bԑka akyerε wͻn sε: “Deε na mosom no wͻ hen"},{"SurahNumber":26,"VerseNumber":93,"Text":"(Deε na mo) fri Nyankopͻn akyi (som wͻn no)? Wͻ’betumi aboa mo, anaasε wͻ’betumi aboa wͻn ara wͻn ho?”"},{"SurahNumber":26,"VerseNumber":94,"Text":"Na yε’bεto wͻn (abosom) no ne ayerafoͻ no ama wͻ’de wͻn ti adikan akͻ (Ogya no) mu"},{"SurahNumber":26,"VerseNumber":95,"Text":"Ne ͻbonsam asafo no nyinaa"},{"SurahNumber":26,"VerseNumber":96,"Text":"Ɛberε a wͻ’bεko wͻ (Ogya no) mu no wͻ’bεka sε"},{"SurahNumber":26,"VerseNumber":97,"Text":"“Yε’dͻ Nyame sε, na yεwͻ ͻyera pefee mu"},{"SurahNumber":26,"VerseNumber":98,"Text":"Ɛberε a yεde mo totoo Abͻdeε nyinaa Wura no ho no"},{"SurahNumber":26,"VerseNumber":99,"Text":"Ɛnyε obi na ɔyeraa yɛn, na mmom abͻneεfoͻ no ara na wͻ’maa yε’yeraeε"},{"SurahNumber":26,"VerseNumber":100,"Text":"Enti seesei yenni otwitwagyefoͻ biara"},{"SurahNumber":26,"VerseNumber":101,"Text":"Anaa yͻnkoͻ brεboͻ"},{"SurahNumber":26,"VerseNumber":102,"Text":"Sε yεrenya kwan asan akͻ y’akyi (wͻ wiase) bio a, anka yεbεka agyidiefoͻ no ho"},{"SurahNumber":26,"VerseNumber":103,"Text":"Nokorε sε nsεnkyerεnee wͻ woi mu, nanso wᴐn mu dodoͻ no ara nnye nni"},{"SurahNumber":26,"VerseNumber":104,"Text":"Nokorε sε wo Wura Nyankopᴐn ne Otumfoͻ no a Otumi ade nyinaa yε, Ɔne Ahummͻborͻ Hene no"},{"SurahNumber":26,"VerseNumber":105,"Text":"Noa nkorͻfoɔ no annye asomafoͻ no anni"},{"SurahNumber":26,"VerseNumber":106,"Text":"Ɛberε a wͻn nua Noa ka kyerεε wͻn sε: “Enti monnsuro Nyankopͻn na monnyε ahwεyie"},{"SurahNumber":26,"VerseNumber":107,"Text":"Nokorε sε meyε (Nyankopͻn) Somafoͻ nokwafoͻ ma mo"},{"SurahNumber":26,"VerseNumber":108,"Text":"Enti monsuro Nyankopͻn na monyε sotie ma me"},{"SurahNumber":26,"VerseNumber":109,"Text":"Memmisa (nsεmpa a mereka kyerε mo no) ho akatua, na mmom m’akatua deε εwͻ Abͻdeε nyinaa Wura Nyankopͻn no hͻ"},{"SurahNumber":26,"VerseNumber":110,"Text":"Enti monsuro Nyankopͻn na monyε sotie ma me.”"},{"SurahNumber":26,"VerseNumber":111,"Text":"Wͻ’kaa sε: “Yεnye wo nni wͻ aberε a (nnipa mu) mpapahwekwa a wͻ’nni mmu na wͻ’di w’akyire?”"},{"SurahNumber":26,"VerseNumber":112,"Text":"Noa kaa sε: “Ɛdeεn nimdeε na mewͻ wͻ deε wͻ’yε ho"},{"SurahNumber":26,"VerseNumber":113,"Text":"Wͻn akontabuo deε me Wura Nyankopͻn hͻ na εwͻ, sε monim ampa a"},{"SurahNumber":26,"VerseNumber":114,"Text":"Medeε (Menni ho tumi sε) mεpamo agyidiefoͻ no"},{"SurahNumber":26,"VerseNumber":115,"Text":"Medeε nokorε (m’adwuma) nesε, meyε kͻkͻbͻni pefee”"},{"SurahNumber":26,"VerseNumber":116,"Text":"Wͻ’kaa sε: “Noa, sε woanyae (wofrε no a) nokorε sε wobεka wͻn a yesi wͻn aboͻ (ku wͻn) no ho"},{"SurahNumber":26,"VerseNumber":117,"Text":"(Noa) kaa sε: “Me Wura Nyankopͻn, menkorͻfoͻ no abu me ͻtorofoᴐ"},{"SurahNumber":26,"VerseNumber":118,"Text":"Enti bu me ne wͻn ntεm atεn, na gye me ne agyidiefoͻ no a wͻ’ka meho no (fri abͻneεfoͻ no nsam.)”"},{"SurahNumber":26,"VerseNumber":119,"Text":"Enti Yε’gyee no ne wͻn a wͻ’ka neho no nkwa wͻ nsuom hyεn a ayε mma no mu"},{"SurahNumber":26,"VerseNumber":120,"Text":"Afei Yε’maa nsuo faa nkaeε no"},{"SurahNumber":26,"VerseNumber":121,"Text":"Nokorε sε nsεnkyerεnee wɔ woi mu, nanso wᴐn mu dodoͻ no ara nnye nni"},{"SurahNumber":26,"VerseNumber":122,"Text":"ᴐNokorε ampa sε, wo Wura Nyankopͻn, Ɔne Otumfoͻ a Otumi ade nyinaa yε, Ɔne Mmͻborͻhunufoͻ Hene no"},{"SurahNumber":26,"VerseNumber":123,"Text":"Aadfoͻ no annye asomafoͻ no anni"},{"SurahNumber":26,"VerseNumber":124,"Text":"Ɛberε a wͻn nua Huud ka kyerεε wͻn sε: “Adεn monnsuro Nyame"},{"SurahNumber":26,"VerseNumber":125,"Text":"Nokorε sε, meyε Ɔsomafoͻ nokwafoͻ ma mo"},{"SurahNumber":26,"VerseNumber":126,"Text":"Enti monsuro Nyame na monyε sotie ma me"},{"SurahNumber":26,"VerseNumber":127,"Text":"Memmisa mo (nsεmpa a mereka kyerε mo no) ho akatua, na mmom m’akatua deε εwͻ Abͻdeε nyinaa Wura no hͻ"},{"SurahNumber":26,"VerseNumber":128,"Text":"Mosisi adan akεseε wͻ mea mea a εhͻ korͻn wͻ akwan ho degye moani kwa (wͻ aberε a montena mu)"},{"SurahNumber":26,"VerseNumber":129,"Text":"Mosisi aban soroͻ a εyε fε nso ma moho tesε deε mobεtena mu afe bͻͻ"},{"SurahNumber":26,"VerseNumber":130,"Text":"Sε mosͻ (obi mu anaasε monsa ka obi a), mosͻ ne mu anaasε mone no di no wͻ atrimuͻden so"},{"SurahNumber":26,"VerseNumber":131,"Text":"Enti monsuro Nyankopͻn na monyε sotie mame"},{"SurahNumber":26,"VerseNumber":132,"Text":"Monsuro Nea Ɔde deε monim no adom mo"},{"SurahNumber":26,"VerseNumber":133,"Text":"Ɔde nyεmmoa ne mma adom mo"},{"SurahNumber":26,"VerseNumber":134,"Text":"Ne mfuo ne nsuo aniwa"},{"SurahNumber":26,"VerseNumber":135,"Text":"Nokorε sε, medeε mesuro Da kεseε no asotwee no ho asεm mamo”"},{"SurahNumber":26,"VerseNumber":136,"Text":"Wͻ’kaa sε: “Sε wotu yεn fo o, anaasε woanka afutufoͻ no ho o, εyε asεm korͻ ma yεn"},{"SurahNumber":26,"VerseNumber":137,"Text":"Woi deε εyε tetefoͻ no suban no bia"},{"SurahNumber":26,"VerseNumber":138,"Text":"Yε’nntwe yεn aso biara “"},{"SurahNumber":26,"VerseNumber":139,"Text":"Wͻ’buu no ͻtorofo, enti Yε’sεee wͻn. Nokorε sε nsεnkyerεnee wͻ woi mu, nanso wᴐn mu dodoͻ no ara nnye nni"},{"SurahNumber":26,"VerseNumber":140,"Text":"Nokorε ampa sε, wo Wura Nyankopͻn Ɔne Otumfoͻ no a Otumi ade nyinaa yε, Ɔne Mmͻborͻhunufoͻ Hene no"},{"SurahNumber":26,"VerseNumber":141,"Text":"Samuudfoͻ buu Asomafoͻ no atorofo"},{"SurahNumber":26,"VerseNumber":142,"Text":"Ɛberε a wͻn nua Soalhu ka kyerεε wͻn sε: “Adεn, monsuro Nyame"},{"SurahNumber":26,"VerseNumber":143,"Text":"Nokorε sε, meyε (Nyankopͻn) Somafoͻ nokwafoͻ dema mo"},{"SurahNumber":26,"VerseNumber":144,"Text":"Enti monsuro Nyankopͻn na monyε sotie ma me"},{"SurahNumber":26,"VerseNumber":145,"Text":"Memmisa mo (nsεmpa a mereka kyerε mo no) ho akatua, mmom m’akatua deε εwͻ Abͻdeε nyinaa Wura no hͻ"},{"SurahNumber":26,"VerseNumber":146,"Text":"Enti (modwen sε) yebegyae mo wͻ abodweԑ mu wͻ deε mo wͻ mu wͻ εha yi ho"},{"SurahNumber":26,"VerseNumber":147,"Text":"Wͻ turo ne nsutire mu"},{"SurahNumber":26,"VerseNumber":148,"Text":"Ne mfudeε ne akyiresua a εso aba a agu nhyerεnee na abͻ esa-sa"},{"SurahNumber":26,"VerseNumber":149,"Text":"Modwa mmepͻ mu deyε afie a moadare mu (anaa mode tu moho)"},{"SurahNumber":26,"VerseNumber":150,"Text":"Enti monsuro Nyankopͻn na monyε sotie mma me"},{"SurahNumber":26,"VerseNumber":151,"Text":"Na monhwε na moanni nsεmmͻnedifoͻ no ahyεdeε so"},{"SurahNumber":26,"VerseNumber":152,"Text":"Wͻn a wͻ’di nsεmmͻne wͻ asaase no soͻ na wͻ’nntoto ntotoeε pa no “"},{"SurahNumber":26,"VerseNumber":153,"Text":"Wͻ’kaa sε: “Woka wͻn a konya anya wͻn no ho"},{"SurahNumber":26,"VerseNumber":154,"Text":"Woyε nipa tesε yεn ara, enti fa nsεnkyerεnee bi bra, sε woka nokorεfoͻ no ho ampa a.”"},{"SurahNumber":26,"VerseNumber":155,"Text":"(Soalhu) kaa sε: “Yoma bedeε bi nie, ͻwͻ ho kwan sε ͻnom (nsuo), ɛna monso mo wɔ ho kwan sε monom (nsuo) wͻ εda a yahyε (ama mo ne yoma no)"},{"SurahNumber":26,"VerseNumber":156,"Text":"Monhwε yie na moanyε no bͻne biara, amma asotwee ammεsͻ momu da kεseε bi “"},{"SurahNumber":26,"VerseNumber":157,"Text":"Nanso wͻ’kum no, enti wͻ’benuu wͻn ho"},{"SurahNumber":26,"VerseNumber":158,"Text":"Enti asotwee no sͻͻ wͻn mu. Nokorε sε, nsεnkyerεnee wͻ woi mu, nanso wᴐn mu dodoͻ no ara nnye nni"},{"SurahNumber":26,"VerseNumber":159,"Text":"Nokorε sε, wo Wura Nyankopͻn ne Otumfoͻ no a Otumi ade nyinaa yε, Ɔne Mmͻborͻhunufoͻ Hene no"},{"SurahNumber":26,"VerseNumber":160,"Text":"Lut nkorͻfoͻ no buu asomafoͻ no atorofoᴐ"},{"SurahNumber":26,"VerseNumber":161,"Text":"Ɛberε a wͻn nua Lut ka kyerεε wͻn sε: “Adεn, monsuro Nyame"},{"SurahNumber":26,"VerseNumber":162,"Text":"Nokorε sε, meyε Ɔsomafoͻ nokwafoͻ ma mo"},{"SurahNumber":26,"VerseNumber":163,"Text":"Enti monsuro Nyankopͻn na monyε sotie mame"},{"SurahNumber":26,"VerseNumber":164,"Text":"Memmisa mo akatua (wͻ nsεmpa a mereka kyerε mo no) ho; mmom m’akatua deε εwͻ Abͻdeε nyinaa Wura no hͻ"},{"SurahNumber":26,"VerseNumber":165,"Text":"Abͻdeε no mu no mmarima ho na mokͻ"},{"SurahNumber":26,"VerseNumber":166,"Text":"Ɛna mogyae deε mo Wura Nyankopͻn abͻ ama mo a εyε moyere nom? Daabi, moyε amanfoͻ mmaratofoͻ paa“"},{"SurahNumber":26,"VerseNumber":167,"Text":"Wͻ’kaa sε: “Lut, sε w’anyae (wonsεm no ka a) wobεka wͻn a yapamo wͻn anaa yatu wͻn (afri y’asaase soͻ) no ho"},{"SurahNumber":26,"VerseNumber":168,"Text":"Ɔkaa sε: “Nokorε sε, mekyiri metan mo neyεε no"},{"SurahNumber":26,"VerseNumber":169,"Text":"Me Wura Nyankopͻn, gye me ne m’abusuafoͻ fri deε wͻ’reyε no mu “"},{"SurahNumber":26,"VerseNumber":170,"Text":"Enti Yε’gyee no ne n’abusuafoͻ nyinaa"},{"SurahNumber":26,"VerseNumber":171,"Text":"Gyesε (ne yere) aberewa no, ͻkaa wͻn a wͻ’kaa akyire no ho"},{"SurahNumber":26,"VerseNumber":172,"Text":"Afei Yε’sεee wͻn a aka no pasaa"},{"SurahNumber":26,"VerseNumber":173,"Text":"Yε’tͻͻͻ nsuo (a ԑyԑ asotwee) paa de guu wͻn so. Na εyε nsutͻ bͻne paa ma wͻn a yεbͻͻ wͻn kͻkͻ no"},{"SurahNumber":26,"VerseNumber":174,"Text":"Nokorε sε, nsεnkyerεnee wͻ woi mu, nanso wᴐn mu dodoͻ no ara nnye nni"},{"SurahNumber":26,"VerseNumber":175,"Text":"Nokorε sε wo Wura Nyankopͻn ne Otumfoͻ no a Otumi ade nyinaa yε, Ɔne Mmͻborͻhunufoͻ Hene no"},{"SurahNumber":26,"VerseNumber":176,"Text":"Na Aikatfoͻ no buu asomafoͻ no atorofoͻ"},{"SurahNumber":26,"VerseNumber":177,"Text":"Ɛberε a Shu’aib ka kyerεε wͻn sε: “Adεn, monsuro Nyame"},{"SurahNumber":26,"VerseNumber":178,"Text":"Nokorε sε, meyε Ɔsomafoͻ nokwafoͻ ma mo"},{"SurahNumber":26,"VerseNumber":179,"Text":"Enti monsuro Nyankopͻn na monyε sotie ma me"},{"SurahNumber":26,"VerseNumber":180,"Text":"Memmisa mo (nsεmpa a mereka kyerε mo no ho) akatua, mmom m’akatua deε εwͻ Abͻdeε nyinaa Wura no hͻ"},{"SurahNumber":26,"VerseNumber":181,"Text":"Monhyε (biribiara) ma no nyε mma, na monhwε yie na moammͻ (amanfoͻ) nyansa korͻno"},{"SurahNumber":26,"VerseNumber":182,"Text":"Monfa nsanea a εtenee na ensusu (adeε ma amanfoͻ)"},{"SurahNumber":26,"VerseNumber":183,"Text":"Monhwε na moanfa nyansa (korͻno kwan so) ante amanfoͻ nneεma so (ansisi wͻn) amma nsεmmͻnee annkͻso wͻ asaase no so"},{"SurahNumber":26,"VerseNumber":184,"Text":"Na monsuro Nyankopͻn no a Ɔbͻͻ mo ne awoͻ ntotoasoͻ a edii kan no “"},{"SurahNumber":26,"VerseNumber":185,"Text":"Wͻ’kaa sε: ”Wodeε woka wͻn a konya anya wͻn no ho"},{"SurahNumber":26,"VerseNumber":186,"Text":"Woyε onipa tesε yεn ara, na yεn deε yε’dwene sε woka nkontompofoͻ no ho"},{"SurahNumber":26,"VerseNumber":187,"Text":"Enti sε woyε nokwafoͻ ampa a εneε ma ͻsoro no mu sini bi mmu megu yεn so“"},{"SurahNumber":26,"VerseNumber":188,"Text":"Ɔkaa sε: “Me Wura Nyankopͻn nim dwuma a modie no (nyinaa) “"},{"SurahNumber":26,"VerseNumber":189,"Text":"Wͻ’buu no ᴐtorofoᴐ, enti asotwee sͻͻ wͻn mu wͻ Enyunu da anaa Esum da bi mu. Nokorε sε na εyε asotwee kεseε Da"},{"SurahNumber":26,"VerseNumber":190,"Text":"Nokorε sε, nsεnkyerεnee wͻ woi mu, nanso wᴐn mu dodoͻ no ara nnye nni"},{"SurahNumber":26,"VerseNumber":191,"Text":"Wo Wura Nyankopͻn, Ɔne Otumfoͻ a Otumi ade nyinaa yε, Ɔne Mmͻborͻhunufoͻ Hene no"},{"SurahNumber":26,"VerseNumber":192,"Text":"Nokorε sε (Qur’aan yi) yε Adiyisεm a efri Abͻdeε nyinaa Wura no hͻ"},{"SurahNumber":26,"VerseNumber":193,"Text":"Honhom Nokwafoͻ no (Gabriel) na ͻde siane"},{"SurahNumber":26,"VerseNumber":194,"Text":"baa w’akoma mu, sεdeε wobεka akͻkͻbͻfoͻ no ho"},{"SurahNumber":26,"VerseNumber":195,"Text":"Wͻ Arab kasa pefee no mu"},{"SurahNumber":26,"VerseNumber":196,"Text":"Nokorε sε, (Qur’aan yi, ne Nkͻmhyεni Muhammad ho asεm) wͻ Nyamesεm Nwoma a edii kan (Tawra ne Injeel) no mu"},{"SurahNumber":26,"VerseNumber":197,"Text":"Enti εnyε nsεnkyerεnee mma Quraishfoᴐ no sε Israel mu nwomanimfoͻ no nim yie (sε Qur’aan ho nkͻmhyε wͻ Tawra ne Injeel no mu)"},{"SurahNumber":26,"VerseNumber":198,"Text":"Sε Ye’sianee (Qur’aan yi) maa obi a ͻnnyε Arabni mpo–"},{"SurahNumber":26,"VerseNumber":199,"Text":"Ɛna ͻrekenkan kyerε wͻn a, anka wͻ’nnye nni"},{"SurahNumber":26,"VerseNumber":200,"Text":"Saa ara na Yε’ma (gye a wͻ’nnye Qur’aan nnie) no wura abͻneεfoͻ no akoma mu"},{"SurahNumber":26,"VerseNumber":201,"Text":"Wͻ’nnye nni kͻpem sε wͻ’behunu asotwee yaaya no ansa"},{"SurahNumber":26,"VerseNumber":202,"Text":"Ɛbεba wͻn so mpofirem a wͻ’nnim ho hwee koraa"},{"SurahNumber":26,"VerseNumber":203,"Text":"Ԑhͻ na wͻ’bεka sε: ”Enti yεmma yεn ahomegye berε?”"},{"SurahNumber":26,"VerseNumber":204,"Text":"Enti Ya’sotwee na wͻ’repε no ntεm no"},{"SurahNumber":26,"VerseNumber":205,"Text":"(Nkͻmhyεni), enti w’ahunu? Sε Yε’ma wͻn mfie tenten mpo a"},{"SurahNumber":26,"VerseNumber":206,"Text":"Deε yahyε wͻn ho bͻ no ba wͻn so a"},{"SurahNumber":26,"VerseNumber":207,"Text":"(Mfi tenten a wͻ’diiε) de gyee wͻn ani no ho mma mfasoͻ biara mma wͻn"},{"SurahNumber":26,"VerseNumber":208,"Text":"Ya’nsεe kuro bi gyesε (Yedi kan ma) wͻ’nya kͻkͻbͻfoͻ"},{"SurahNumber":26,"VerseNumber":209,"Text":"De afutusεm (brԑ wᴐn); na Yεn nyεε bͻne da"},{"SurahNumber":26,"VerseNumber":210,"Text":"Ԑnyε abonsamfoͻ na wͻ’sianee (Qur’aan) yi"},{"SurahNumber":26,"VerseNumber":211,"Text":"Na εmfata wͻn, na wͻ’ntumi mpo"},{"SurahNumber":26,"VerseNumber":212,"Text":"Nokorε sε yatwe wͻn afri (Qur’aan yi) ho kͻ akyirikyiri sε wͻ’bεtie mpo"},{"SurahNumber":26,"VerseNumber":213,"Text":"Enti hwε na w’ansu amfrε nyame foforͻ biara anka Nyankopͻn ho na wo ankͻka wͻn a yεbεtwe wͻn aso no ho"},{"SurahNumber":26,"VerseNumber":214,"Text":"Na bͻ w’abusuafoͻ no a wͻ’bεn (woͻ) no nso kͻkͻ"},{"SurahNumber":26,"VerseNumber":215,"Text":"Na berε w’ataban ase fama agyidiefoͻ no a wͻ’di wakyire no"},{"SurahNumber":26,"VerseNumber":216,"Text":"Nasε wͻ’antie wo a, ka sε: “Medeε m’atwe meho afri dwuma a modie no ho “"},{"SurahNumber":26,"VerseNumber":217,"Text":"Na fa woho to Otumfoͻ no a otumi ade nyinaa yε, Mmͻborͻhunufoͻ Hene no so"},{"SurahNumber":26,"VerseNumber":218,"Text":"(Otumfoͻ) no a Ohu wo wͻ εberε a w’asͻre agyina hͻ (rebͻ mpaeε anadwo)"},{"SurahNumber":26,"VerseNumber":219,"Text":"Ne w’ahokeka wͻ wͻn a wͻ’de wͻn anim abutu fͻm (frε Nyame) no mu"},{"SurahNumber":26,"VerseNumber":220,"Text":"Nokorε sε, Ɔne Otiefoͻ no a Ɔte biribiara, na Ɔne Onimdefoͻ no"},{"SurahNumber":26,"VerseNumber":221,"Text":"Enti Menkyerε mo obia abonsamfoͻ siane ba nesoͻ"},{"SurahNumber":26,"VerseNumber":222,"Text":"Wͻ’siane ba onipa biara a ͻyε nkontomponi, bͻnefoͻ no so"},{"SurahNumber":26,"VerseNumber":223,"Text":"(Nipa bͻneni no a) ͻyε aso dema (ͻbonsam), na wͻn mu dodoͻ no ara yε nkontompofoͻ"},{"SurahNumber":26,"VerseNumber":224,"Text":"Na wᴐn a wᴐ’ka anwensԑm no deε ayerafoͻ no na wͻ’di wͻn akyi"},{"SurahNumber":26,"VerseNumber":225,"Text":"Wonhunuu sε wͻ’di akͻneaba wͻ bonhwa biara mu, (ka biribiara ho asεm, kamfo deε εyε ne deε εnyε nyinaa wͻ anwensԑm mu)"},{"SurahNumber":26,"VerseNumber":226,"Text":"Nokorԑ sԑ wͻ’ka deε wͻ’nnyε ho asεm"},{"SurahNumber":26,"VerseNumber":227,"Text":"Gyesε wͻn a wͻ’agye adie na wͻ’di dwuma pa, na wͻ’kaekae Nyankopͻn (wͻ εberε) biara (mu), na wͻ’bͻ wͻn ho ban wͻ akyire yi a yasisi wͻn. Na wͻn a wͻ’yε bͻne no behunu bea korͻ a wͻ’bεdane wͻn ho akͻ"},{"SurahNumber":27,"VerseNumber":1,"Text":"Toaa – Siin . Woi yε Qur’aan mu nsɛm, ԑyԑ Nwoma a ɛda (biribiara) adi pefee"},{"SurahNumber":27,"VerseNumber":2,"Text":"(Ɛyε) kwankyerε ne anigyesεm ma agyidiefoͻ no"},{"SurahNumber":27,"VerseNumber":3,"Text":"Wͻn a wͻ’frε Nyame wͻ nebrε mu na wͻ’yi Zaka, na wͻn adwen si wͻn pi wͻ Daakye no ho no"},{"SurahNumber":27,"VerseNumber":4,"Text":"Nokorε sε, wͻn a wͻ’nnye Daakye no nnie no Y’ama wͻn dwumadi (bͻne no) ayε wͻn (aniso) fε, enti wͻ’redi akͻneaba sε anifirafoͻ"},{"SurahNumber":27,"VerseNumber":5,"Text":"Saa nkorͻfoͻ no na wͻn wͻ asotwee bͻne no. Wͻn na Daakye no mu no wͻ’ne berεguofoͻ no"},{"SurahNumber":27,"VerseNumber":6,"Text":"(Nkͻmhyεni), nokorε sε wonsa kaa Qur’aan yi fri Onyansafoͻ, Nimdefoͻ no hͻ"},{"SurahNumber":27,"VerseNumber":7,"Text":"Kae εberε a Mose ka kyerεε n’abusuafoͻ sε: “Nokorε sε m’ahunu egya; mede ho amaneε bεba abεbͻ mo anaasε mede nsramma bi bεba ama moaka moho hye “"},{"SurahNumber":27,"VerseNumber":8,"Text":"Ɛberε a ͻbaa hoo no, yεfrεε no sε: ”Nhyira ne nea ͻwͻ egya no mu no, ne obiara a ͻwͻ ho. Kronkron Hene ne Nyankopͻn, Abͻdeε nyinaa Wura no“"},{"SurahNumber":27,"VerseNumber":9,"Text":"Mose, nokorε sε εyε Me, Onyankopͻn Otumfoͻ no a Otumi ade nyinaa yε, Onyansafoͻ no"},{"SurahNumber":27,"VerseNumber":10,"Text":"To wopoma no to fͻm. Ԑberε a ohunuu sε εrekeka neho tesε ͻwͻ no, ͻdanee ne ho dwanee a wanhwε n’akyi. (Yε’kaa sε): “Mose, ensuro nokorε sε asomafoͻ no nnsuro wͻ M’anim"},{"SurahNumber":27,"VerseNumber":11,"Text":"Na mmom obi a wayε bͻne na εno akyiri no ͻde papa ahyε bͻne no anan mu no, nokorε sε, Mene Bͻnefakyε Hene, Mmͻborͻhunufoͻ Hene"},{"SurahNumber":27,"VerseNumber":12,"Text":"Enti fa wonsa hyε wo koko mu, εbεba fitaa a εni nkekaawa biara. (Woi nom ka) nsεnkyerεnee nkron a wode rekͻ Farao ne nenkorͻfoͻ hͻ no ho. Nokorε sε wͻ’yε amanfoͻ a wͻ’yε abͻneεfoͻ paa"},{"SurahNumber":27,"VerseNumber":13,"Text":"Ɛberε a Yε’nsεnkyerεnee pefee a wͻ’tumi hunu baa wͻn hͻ no, deε wͻ’kaeε ne sε: ”Woi deε εyε nkoyaa pefee”"},{"SurahNumber":27,"VerseNumber":14,"Text":"Wͻ’ko tiae aberε nso a wͻn akoma gye tom (sε εyε nokorε a efri Nyame hͻ), εnam bͻne ne ahomasoͻ nti. Enti hwε sεdeε nsεmͻnedifoͻ no awieε si wieε"},{"SurahNumber":27,"VerseNumber":15,"Text":"Ampa nso sε Yε’maa Dawid ne Solomon nimdeε. Wͻn mmienu kaa sε: “Aseda wͻ Nyankopͻn a W’ahyε yεn animuonyam kyεn Nenkoa agyidiefoͻ no mu bebree “"},{"SurahNumber":27,"VerseNumber":16,"Text":"Solomon bedii Dawid adeε, na ͻkaa sε: “Amanfoᴐ, yakyerε yεn nnomaa kasaa εna yama yεn biribiara. Nokorε sε, woi yε adom a εda adi pefee”"},{"SurahNumber":27,"VerseNumber":17,"Text":"Na Jinn ne nnipa ne nnomaa, na ԑboa wᴐn ho ano ma Solomon sԑ asraafoᴐ dͻm, na wᴐ’hyehyε wͻn ho paa (wͻ amia mu) akuo-akuo (deε odi hͻ deε odi hͻ)"},{"SurahNumber":27,"VerseNumber":18,"Text":"(Wͻ’sii mu) kͻpem sε wͻ’duruu Ntεteaa bonhwa no mu. Ntεteaa no baako kaa sε: “Ntεteaa, (monka moho) nkowura moatenaeε, na anyε a Solomon ne nedͻm betwi afa moso atiatia moso (akunkum mo) wͻ aberε a wͻ’nnim"},{"SurahNumber":27,"VerseNumber":19,"Text":"(Solomon) wewene seree wͻ tεteaa no asεm no ho. Ͻkaa sε: “Me Wura Nyankopͻn (mesrε sε) dom me na mentumi nyi W’adom a wode adom me ne m’agya no so ayε, na (boa me) ma mentumi nni dwuma pa a W’ani bεgye ho, na fa W’ahummͻborͻ so fa me wura Wonkoa pa no mu"},{"SurahNumber":27,"VerseNumber":20,"Text":"Solomon hwehwεε nnomaa no mu, na ͻkaa sε: “Adεn nti na menhunu Hudhud? Anaa ͻka wͻn a wͻ’amma no ho"},{"SurahNumber":27,"VerseNumber":21,"Text":"Nokorε sε, mede asotwee a ano yε den paa bεtwe n’aso anaasε meku no, anaasε gyesε ͻde nyinasoͻ pefee bi berε me “"},{"SurahNumber":27,"VerseNumber":22,"Text":"Hudhud ankyεre pii (na ͻbaeε), na ͻbεkaa sε: “M’ahunu adeε bi a wonhunuiε. Mede amaneε pefee bi fri Saba’a na aberε woͻ"},{"SurahNumber":27,"VerseNumber":23,"Text":"Mehunuu ͻbaa bi sε ͻno na ͻdi wͻn so hemaa; yama no biribiara, na ͻwͻ ahennie a εsoo paa"},{"SurahNumber":27,"VerseNumber":24,"Text":"Mekͻtoo no sε ͻne nenkorͻfoͻ no afri Nyankopͻn akyi som awia; na ͻbonsam ama wͻn dwumadi (bͻne no) ayε wͻn aniso fε, ama w’asi wͻn (kwan pa no ho) kwan, enti wͻ’nni kwankyerε"},{"SurahNumber":27,"VerseNumber":25,"Text":"(Ɛnam saa) nti wͻ’nnsom Nyankopͻn a ͻda deε asuma wͻ soro ne asaase so adie, na Onim deε mode suma ne deε moda no adie no"},{"SurahNumber":27,"VerseNumber":26,"Text":"Onyankopͻn, awurade foforͻ biara nnihͻ gyesε Ɔno nko ara, Ɔne Ahennwa kεseε no Wura no “"},{"SurahNumber":27,"VerseNumber":27,"Text":"Solomon kaa sε: “Yε’bεhwε sε, deε woreka no yε nokorε anaasε woka nkontompofoͻ no ho"},{"SurahNumber":27,"VerseNumber":28,"Text":"Fa menwoma yi kͻ na fa kͻma wͻn, na afei dane woho fri wͻn ho (bra), na yεnhwε (mmuaeε) a wͻ’de bεba“"},{"SurahNumber":27,"VerseNumber":29,"Text":"(Ɔhemaa no) kaa sε: ”Nhemfo, nokorε sε yεde animuonyam nwoma bi aberε me"},{"SurahNumber":27,"VerseNumber":30,"Text":"Nokorε sε efri Solomon hͻ, na nokorε sε (me hyj asej wc) Nyankopͻn din mu, Ahummͻborͻ Hene, Ɔdεεfoͻ Hene. (Bismi Laahir-Rah’maanir-Rahiim)"},{"SurahNumber":27,"VerseNumber":31,"Text":"(Emu nsεm ne sε): “Monhwε na moanyε ahomasoͻ antia me, na mmom momra mehͻ sε Muslimifoͻ wͻ ahobraseε mu"},{"SurahNumber":27,"VerseNumber":32,"Text":"(Ɔhemaa no) kaa sε: Nhemfo, mo mame adwen wͻ m’asεm yi ho. Menfa adwen wͻ asεm bi ho gyesε moka me ho (ne me dwene ho) ansa"},{"SurahNumber":27,"VerseNumber":33,"Text":"(Nhemfo no) kaa sε: “Yεn ho yε den paa, na yεwͻ ͻkoo mu nso ahoͻden papaapa; na wohɔ na tumi no wͻ, enti hwε deε wobεhyε sε yεnyε”"},{"SurahNumber":27,"VerseNumber":34,"Text":"(Ɔhemaa no) kaa sε: “Nokorε sε, (Solomon) nhemfo no, sε wͻ’wura kuro bi mu a wͻ’sεe no pasaa, na wͻ’brε kuro no mu atitiriwfoͻ ne adehyeε no ase korakora. Na saa na wͻ’yε”"},{"SurahNumber":27,"VerseNumber":35,"Text":"Nokorԑ sԑ mede akyεdeε bԑsoma ama yεde akͻma wͻn na yahwε (mmuaε) a asomafoͻ no bεsan de aba “"},{"SurahNumber":27,"VerseNumber":36,"Text":"Ɛberε a (asomafoͻ no) baa Solomon hͻ no, ͻkaa sε: “Ahonya deε na mode rema no abu me soͻ? Deε Nyankopͻn de ama me no kyεn deε Ɔde ama mo. Daabi, mona moanigye moakyεdeε no ho “"},{"SurahNumber":27,"VerseNumber":37,"Text":"(Solomon ka kyerεε Ɔhemaa no bͻfo panin no sε): “San wakyi kͻ wͻn hͻ, na yεde dͻm a wͻ’nntumi nyina ano bεba wͻn so, na y’abetu wͻn mu atitiriwfoͻ no afri kuro no mu, na y’agu wͻn anim ase “"},{"SurahNumber":27,"VerseNumber":38,"Text":"(Solomon) kaa sε: ”Mpanimfoͻ, momu hwan na ͻde n’ahennwa no bεbrε me ansa na wͻ’de ahobraseε aba me hᴐ?”"},{"SurahNumber":27,"VerseNumber":39,"Text":"Jinn no mu ͻhodenfoͻ (Ifriit) kaa sε: “Mede bεbrε wo ansa na w’asͻre afri faako a woteε yi. Nokorε sε mewͻ ahoͻden afei medi nokorε wͻ adwuma a εte saa no ho"},{"SurahNumber":27,"VerseNumber":40,"Text":"Nea ͻwͻ Nyamesεm Nwoma no ho nimdeε no kaa sε: “Mede bεbrε wo ntεmso (tesε obi abͻ na’ani ateε). Ԑberε a Solomon hunuu sε (Ɔhemaa no ahennwa) no si n’anim no, ͻkaa sε: “Woi yε adom a efri me Wura Nyankopͻn hͻ sεdeε Ɔde bεsͻ me ahwε sε meyi (N’ayε) anaa meyi (no) boniayε. Obi a obeyi (Nyankopͻn) ayε no, oyi ayε dema ͻno ara neho, na obia obeyi boniayε no nso nokorε sε, me Wura Nyankopͻn deε W’anya Neho, Ɔne Adom ne Animuonyam Hene"},{"SurahNumber":27,"VerseNumber":41,"Text":"(Solomon) kaa sε: “Monyε nsakraeε wͻ n’ahennwa no ho ma no na yεnhwε sε w’anya kwankyerε, anaasε ͻka wͻn a wͻ’nnyaa kwan kyerε no ho.“"},{"SurahNumber":27,"VerseNumber":42,"Text":"Ɛberε a ͻbaeε no yεkakyerεε no sε: “Enti w’ahennwa no sei na εteε?” Ɔkaa sε: “Ɛbεka sε εyε noa “.(Solomon kaa sε): Y’adi kan anya ɛho nimdeε ansa na ͻreba. Na yε’deε yε’yε Muslimifoͻ dada”"},{"SurahNumber":27,"VerseNumber":43,"Text":"Deε na (Ɔhemaa Bilqiis) fri Nyankopͻn akyi somoeε no sii no (Nyamesom ho) kwan efrisε na ͻka amanfoͻ boniyεfoͻ no ho"},{"SurahNumber":27,"VerseNumber":44,"Text":"Yε’ka kyerεε (Ɔhemaa) no sε: “Wura ahemfie kεseε no mu”. Ɛberε a ohunuuiε no n’adwen yεε no sε εyε asu tadeε bi, enti (ͻpagya n’ataadeε) yii nenan ho. Solomon kaa sε: “Ɛyε ahemfie a yεde nhwehwε na ayε no kokwakokwa“. Ɔhemmaa Bilqiis kaa sε: ”Me Wura Nyankopͻn, nokorε sε m’ayε bͻne atia me ho, na m’aka Solomon ho abrε me ho ase (sε Muslim) de ama Abͻdeε nyinaa Wura no"},{"SurahNumber":27,"VerseNumber":45,"Text":"Nokorε nso sε Yε’somaa Samuudfoͻ nua Soalhu maa no kͻͻ wͻn hͻ sε (ͻnkͻka nkyerε wͻn) sε: “Monsom mo Wura Nyankopͻn“. Na hwε, wͻ’bεyεε akuo mmienu a wͻ’reko tia wͻn ho"},{"SurahNumber":27,"VerseNumber":46,"Text":"(Soalhu) kaa sε: ”Menkorͻfoͻ, adεn nti na morepere moho de bͻne adi papa anim kan? Adεn nti na monsrε Nyankopͻn hͻ bͻnefakyε sεdeε ebia yεbehu mo mmͻbͻ?”"},{"SurahNumber":27,"VerseNumber":47,"Text":"Wͻ’kaa sε: “Wone wͻn a wͻ’ka wo ho no yε mmusuo ma yεn“. Soalhu kaa sε: ”Mo mmusuo no fri Nyankopͻn hͻ; daabi, moyε nnipa a mowͻ nsͻhwε mu “"},{"SurahNumber":27,"VerseNumber":48,"Text":"Na mmarima nkron bi wͻ kuro no mu a wͻ’di nsεmmͻne wͻ asaase no so a wͻ’nnyε ntotoeε pa"},{"SurahNumber":27,"VerseNumber":49,"Text":"Wͻ’kaa sε: “Monfa Nyankopͻn nni nse nkyerε moho-moho sε, yεbεkͻ akͻto ahyε Soalhu ne n’abusuafoͻ so anadwo, na yaka akyerε nenkorͻfoͻ sε: “Yennim ͻne n’abusuafoͻ wuo no ho hwee, na nokorε na yεreka no“"},{"SurahNumber":27,"VerseNumber":50,"Text":"Enti wͻ’bͻͻ pͻ paa, na Yεn nso Yε’bͻͻ pͻ paa wͻ aberε a na wͻ’nnim"},{"SurahNumber":27,"VerseNumber":51,"Text":"Enti hwε sεdeε wͻn pͻbͻͻ no aweε si wieε! Nokorε, Yε’sεee wͻ’ne wͻn nkorͻfoͻ no nyinaa pasaa"},{"SurahNumber":27,"VerseNumber":52,"Text":"Sεdeε wͻn afie si yͻeε no-, adane amanfoo, εnam wͻn bͻne nti. Nokorε sε nsεnkyerεnee wͻ woi mu dema amanfoͻ a wͻnim"},{"SurahNumber":27,"VerseNumber":53,"Text":"Yε’gyee wͻn a wͻ’gye diiε no a na wͻ’suro Nyame no nkwa"},{"SurahNumber":27,"VerseNumber":54,"Text":"Lut nso, εberε a ͻka kyerεε nenkorͻfoͻ no sε: “Adεn, mobu bra bͻne wͻ aberε a moani tua"},{"SurahNumber":27,"VerseNumber":55,"Text":"Mofri mmaa no akyi de akͻnnͻ kͻ mmarima so? Daabi, moyε amanfoͻ bi a moadwen awuo"}]}