{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":36,"VerseNumber":28,"Text":"اور اس شخص کے بعد ہم نے اس کی قوم پر آسمان سے کوئی لشکر نہیں اتارا، اور نہ ہمیں اتارنے کی ضرورت تھی۔"},{"SurahNumber":36,"VerseNumber":29,"Text":"وہ تو بس ایک ہی چنگھاڑ تھی جس سے وہ ایک دم بجھ کر رہ گئے۔"},{"SurahNumber":36,"VerseNumber":30,"Text":"افسوس ہے ایسے بندوں کے حال پر۔ ان کے پاس کوئی رسول ایسا نہیں آیا جس کا وہ مذاق نہ اڑاتے رہے ہوں۔"},{"SurahNumber":36,"VerseNumber":31,"Text":"کیا انہوں نے نہیں دیکھا کہ ان سے پہلے ہم کتنی قوموں کو اس طرح ہلاک کرچکے ہیں کہ وہ ان کے پاس لوٹ کر نہیں آتے ؟"},{"SurahNumber":36,"VerseNumber":32,"Text":"اور یہ جتنے لوگ ہیں ان سبھی کو اکٹھا کر کے ہمارے سامنے حاضر کیا جائے گا۔"},{"SurahNumber":36,"VerseNumber":33,"Text":"اور ان کے لیے ایک نشانی وہ زمین ہے جو مردہ پڑی ہوئی تھی، ہم نے اسے زندگی عطا کی، اور اس نے غلہ نکالا، جس کی خوراک یہ کھاتے ہیں۔"},{"SurahNumber":36,"VerseNumber":34,"Text":"اور ہم نے اس زمین میں کھجوروں اور انگوروں کے باغ پیدا کیے، اور ایسا انتظام کیا کہ اس میں سے پانی کے چشمے پھوٹ نکلے۔"},{"SurahNumber":36,"VerseNumber":35,"Text":"تاکہ یہ اس کی پیداوار میں سے کھائیں، حالانکہ اس کو ان کے ہاتھوں نے نہیں بنایا تھا۔ کیا پھر بھی یہ شکر نہیں کریں گے ؟"},{"SurahNumber":36,"VerseNumber":36,"Text":"پاک ہے وہ ذات جس نے ہر چیز کے جوڑے جوڑے پیدا کیے ہیں، اس پیداوار کے بھی جو زمین اگاتی ہے، اور خود انسانوں کے بھی، اور ان چیزوں کے بھی جنہیں یہ لوگ (ابھی) جانتے تک نہیں ہیں۔"},{"SurahNumber":36,"VerseNumber":37,"Text":"اور ان کے لیے ایک اور نشانی رات ہے۔ ہم اس پر سے دن کا چھلکا اتار لیتے ہیں تو وہ یکایک اندھیرے میں رہ جاتے ہیں۔"},{"SurahNumber":36,"VerseNumber":38,"Text":"اور سورج اپنے ٹھکانے کی طرف چلا جارہا ہے۔ یہ سب اس ذات کا مقرر کیا ہوا نظام ہے جس کا اقتدار بھی کامل ہے، جس کا علم بھی کامل۔"},{"SurahNumber":36,"VerseNumber":39,"Text":"اور چاند ہے کہ ہم نے اس کی منزلیں ناپ تول کر مقرر کردی ہیں، یہاں تک کہ وہ جب (ان منزلوں کے دورے سے) لوٹ کر آتا ہے تو کھجور کی پرانی ٹہنی کی طرح (پتلا) ہو کر رہ جاتا ہے۔"},{"SurahNumber":36,"VerseNumber":40,"Text":"نہ تو سورج کی یہ مجال ہے کہ وہ چاند کو جاپکڑے، اور نہ رات دن سے آگے نکل سکتی ہے، اور یہ سب اپنے اپنے مدار میں تیر رہے ہیں۔"},{"SurahNumber":36,"VerseNumber":41,"Text":"اور ان کے لیے ایک اور نشانی یہ ہے کہ ہم نے ان کی اولاد کو بھری ہوئی کشتی میں سوار کیا"},{"SurahNumber":36,"VerseNumber":42,"Text":"اور ہم نے ان کے لیے اسی جیسی اور چیزیں بھی پیدا کیں جن پر یہ سواری کرتے ہیں۔"},{"SurahNumber":36,"VerseNumber":43,"Text":"اور اگر ہم چاہیں تو انہیں غرق کر ڈالیں، جس کے بعد نہ تو کوئی ان کی فریاد کو پہنچے اور نہ ان کی جان بچائی جاسکے۔"},{"SurahNumber":36,"VerseNumber":44,"Text":"لیکن یہ سب ہماری طرف سے ایک رحمت ہے، اور ایک معین وقت تک (زندگی کا) مزہ اٹھانے کا موقع ہے۔ (جو انہیں دیا جارہا ہے)"},{"SurahNumber":36,"VerseNumber":45,"Text":"اور جب ان سے کہا جاتا ہے کہ : بچو اس (عذاب) سے جو تمہارے سامنے ہے، اور جو تمہارے (مرنے کے) کے بعد آئے گا تاکہ تم پر رحم کیا جائے۔ (تو وہ ذرا کان نہیں دھرتے)"},{"SurahNumber":36,"VerseNumber":46,"Text":"اور ان کے پروردگار کی نشانیوں میں سے کوئی نشانی ایسی نہیں آتی جس سے وہ منہ نہ موڑ لیتے ہوں۔"},{"SurahNumber":36,"VerseNumber":47,"Text":"اور جب ان سے کہا جاتا ہے کہ : اللہ نے تمہیں جو رزق دیا ہے اس میں سے (غریبوں پر بھی) خرچ کرو، تو یہ کافر لوگ مسلمانوں سے کہتے ہیں کہ : کیا ہم ان لوگوں کو کھانا کھلائی جنہیں اگر اللہ چاہتا تو خود کھلا دیتا ؟ (مسلمانو) تمہاری حقیقت اس کے سوا کچھ بھی نہیں کہ تم کھلی گمراہی میں پڑے ہوئے ہو۔"},{"SurahNumber":36,"VerseNumber":48,"Text":"اور کہتے ہیں کہ : یہ (قیامت کا) وعدہ کب پورا ہوگا ؟ (مسلمانو) بتاؤ، اگر تم سچے ہو۔"},{"SurahNumber":36,"VerseNumber":49,"Text":"(دراصل) یہ لوگ بس ایک چنگھاڑ کا انتظار کر رہے ہیں جو ان کی حجت بازی کے عین درمیان انہیں آپکڑے گی۔"},{"SurahNumber":36,"VerseNumber":50,"Text":"پھر نہ یہ کوئی وصیت کرسکیں گے، اور نہ اپنے گھر والوں کے پاس لوٹ کر جاسکیں گے۔"},{"SurahNumber":36,"VerseNumber":51,"Text":"اور صور پھونکا جائے گا تو یکایک یہ اپنی قبروں سے نکل کر اپنے پروردگار کی طرف تیزی سے روانہ ہوجائیں گے۔"},{"SurahNumber":36,"VerseNumber":52,"Text":"کہیں گے کہ : ہائے ہماری کم بختی ! ہمیں کس نے ہمارے مرقد سے اٹھا کھڑا کیا ہے ؟ (جواب ملے گا کہ) یہ وہی چیز ہے جس کا خدائے رحمن نے وعدہ کیا تھا، اور پیغمبروں نے سچی بات کہی تھی۔"},{"SurahNumber":36,"VerseNumber":53,"Text":"اور کچھ نہیں، بس ایک زور کی آواز ہوگی، جس کے بعد یہ سب کے سب ہمارے سامنے حاضر کردیے جائیں گے۔"},{"SurahNumber":36,"VerseNumber":54,"Text":"چنانچہ اس دن کسی شخص پر کوئی ظلم نہیں ہوگا، اور تمہیں کسی اور چیز کا نہیں، بلکہ انہیں کاموں کا بدلہ ملے گا جو تم کیا کرتے تھے۔"},{"SurahNumber":36,"VerseNumber":55,"Text":"جنت والے لوگ اس دن یقینا اپنے مشغلے میں مگن ہوں گے۔"},{"SurahNumber":36,"VerseNumber":56,"Text":"اور وہ ان کی بیویاں گھنے سایوں میں آرام دہ نشستوں پر ٹیک لگائے ہوئے ہوں گے۔"},{"SurahNumber":36,"VerseNumber":57,"Text":"وہاں ان کے لیے میوے ہوں گے، اور انہیں ہر وہ چیز ملے گی جو وہ منگوائیں گے۔"},{"SurahNumber":36,"VerseNumber":58,"Text":"رحمت والے پروردگار کی طرف سے انہیں سلام کہا جائے گا۔"},{"SurahNumber":36,"VerseNumber":59,"Text":"(اور کافروں سے کہا جائے گا کہ) اے مجرمو ! آج تم (مومنوں سے) الگ ہوجاؤ۔"},{"SurahNumber":36,"VerseNumber":60,"Text":"اے آدم کے بیٹو ! کیا میں نے تمہیں یہ تاکید نہیں کردی تھی کہ تم شیطان کی عبادت نہ کرنا، وہ تمہارا کھلا دشمن ہے۔"},{"SurahNumber":36,"VerseNumber":61,"Text":"اور یہ کہ تم میری عبادت کرنا، یہی سیدھا راستہ ہے۔"},{"SurahNumber":36,"VerseNumber":62,"Text":"اور حقیقت یہ ہے کہ شیطان نے تم میں سے ایک بڑی خلقت کو گمراہ کر ڈالا۔ تو کیا تم سمجھتے نہیں تھے۔ ؟"},{"SurahNumber":36,"VerseNumber":63,"Text":"یہ ہے وہ جہنم جس سے تمہیں ڈرایا جاتا تھا۔"},{"SurahNumber":36,"VerseNumber":64,"Text":"آج اس میں داخل ہوجاؤ، کیونکہ تم کفر کیا کرتے تھے۔"},{"SurahNumber":36,"VerseNumber":65,"Text":"آج کے دن ہم ان کے منہ پر مہر لگادیں گے، اور ان کے ہاتھ ہم سے بات کریں گے، اور ان کے پاؤں گواہی دیں گے کہ وہ کیا کمائی کیا کرتے تھے۔"},{"SurahNumber":36,"VerseNumber":66,"Text":"اور اگر ہم چاہیں تو (یہیں دنیا میں ان کی آنکھیں مل یا میٹ کردیں، پھر یہ راستے (کی تلاش) میں بھاگے پھریں، لیکن انہیں کہاں کچھ سجھائی دے گا۔ ؟"},{"SurahNumber":36,"VerseNumber":67,"Text":"اور اگر ہم چاہیں تو ان کی اپنی جگہ پر بیٹھے بیٹھے ان کی صورتیں اس طرح مسخ کردیں کہ یہ نہ آگے بڑھ سکیں، اور نہ پیچھے لوٹ سکیں۔"},{"SurahNumber":36,"VerseNumber":68,"Text":"اور ہم جس شخص کو لمبی عمر دیتے ہیں اسے تخلیقی اعتبار سے الٹ ہی دیتے ہیں۔ کیا پھر بھی انہیں عقل نہیں آتی ؟"},{"SurahNumber":36,"VerseNumber":69,"Text":"اور ہم نے (اپنے) ان (پیغمبر) کو نہ شاعری سکھائی ہے، اور نہ وہ ان کے شایان شان ہے۔ یہ تو بس ایک نصیحت کی بات ہے، اور ایسا قرآن جو حقیقت کو کھول کھول کر بیان کرتا ہے۔"},{"SurahNumber":36,"VerseNumber":70,"Text":"تاکہ ہر اس شخص کو خبردار کرے جو زندہ ہو، اور تاکہ کفر کرنے والوں پر حجت پوری ہوجائے۔"},{"SurahNumber":36,"VerseNumber":71,"Text":"اور کیا انہوں نے یہ نہیں دیکھا کہ ہم نے اپنے ہاتھوں کی بنائی ہوئی چیزوں میں سے ان کے لیے مویشی پیدا کیے، اور یہ ان کے مالک بنے ہوئے ہیں ؟"},{"SurahNumber":36,"VerseNumber":72,"Text":"اور ہم نے ان مویشیوں کو ان کے قابو میں دے دیا ہے، چنانچہ ان میں سے کچھ وہ ہیں جو ان کی سواری بنے ہوئے ہیں، اور کچھ وہ ہیں جنہیں یہ کھاتے ہیں۔"},{"SurahNumber":36,"VerseNumber":73,"Text":"نیز ان کو ان مویشیوں سے اور بھی فوائد حاصل ہوتے ہیں، اور پینے کی چیزیں ملتی ہیں۔ کیا پھر بھی یہ شکر نہیں بجا لائیں گے ؟"},{"SurahNumber":36,"VerseNumber":74,"Text":"اور انہوں نے اللہ کو چھوڑ کر اس امید پر دوسرے خدا بنا رکھے ہیں کہ انہیں (ان سے) مدد ملے۔"},{"SurahNumber":36,"VerseNumber":75,"Text":"(حالانکہ) ان میں یہ طاقت ہی نہیں ہے کہ ان کی مدد کرسکیں، بلکہ وہ ان کے لیے ایک ایسا (مخالف) لشکر بنیں گے جسے (قیامت میں ان کے سامنے) حاضر کرلیا جائے گا۔"},{"SurahNumber":36,"VerseNumber":76,"Text":"غرض (اے پیغمبر) ان کی باتیں تمہیں رنجیدہ نہ کریں۔ یقین جانو ہمیں سب معلوم ہے کہ یہ کیا کچھ چھپاتے، اور کیا کچھ ظاہر کرتے ہیں۔"},{"SurahNumber":36,"VerseNumber":77,"Text":"اور کیا انسان نے یہ نہیں دیکھا کہ ہم نے اسے نطفے سے پیدا کیا تھا ؟ پھر اچانک وہ کھلم کھلا جھگڑا کرنے والا بن گیا۔"},{"SurahNumber":36,"VerseNumber":78,"Text":"ہمارے بارے میں تو وہ باتیں بناتا ہے، اور خود اپنی پیدائش کو بھلا بیٹھا ہے، کہتا ہے کہ : ان ہڈیوں کو کون زندگی دے گا جبکہ وہ گل چکی ہوں گی ؟"},{"SurahNumber":36,"VerseNumber":79,"Text":"کہہ دو کہ : ان کو وہی زندگی دے گا جس نے انہیں پہلی بار پیدا کیا تھا، اور وہ پیدا کرنے کا ہر کام جانتا ہے۔"},{"SurahNumber":36,"VerseNumber":80,"Text":"وہی ہے جس نے تمہارے لیے سرسبز درخت سے آگ پیدا کردی ہے۔ پھر تم ذرا سی دیر میں اس سے سلگانے کا کام لیتے ہو۔"},{"SurahNumber":36,"VerseNumber":81,"Text":"بھلا جس ذات نے آسمانوں اور زمین کو پیدا کیا ہے، کیا وہ اس بات پر قادر نہیں ہے کہ ان جیسوں کو (دوبارہ) پیدا کرسکے ؟ کیوں نہیں ؟ جبکہ وہ سب کچھ پیدا کرنے کی پوری مہارت رکھتا ہے۔"},{"SurahNumber":36,"VerseNumber":82,"Text":"اس کا معاملہ تو یہ ہے کہ جب وہ کسی چیز کا ارادہ کرلے تو صرف اتنا کہتا ہے کہ : ہوجا۔ بس وہ ہوجاتی ہے۔"},{"SurahNumber":36,"VerseNumber":83,"Text":"غرض پاک ہے وہ ذات جس کے ہاتھ میں ہر چیز کی حکومت ہے اور اسی کی طرف تم سب کو آخر کار لے جایا جائے گا۔"},{"SurahNumber":37,"VerseNumber":1,"Text":"قسم ان کی جو پرے باندھ کر صف بناتے ہیں،"},{"SurahNumber":37,"VerseNumber":2,"Text":"پھر ان کی جو روک ٹوک کرتے ہیں،"},{"SurahNumber":37,"VerseNumber":3,"Text":"پھر ان کی جو ذکر کی تلاوت کرتے ہیں۔"},{"SurahNumber":37,"VerseNumber":4,"Text":"تمہارا معبود ایک ہی ہے۔"},{"SurahNumber":37,"VerseNumber":5,"Text":"جو تمام آسمانوں اور زمین کا اور ان کے درمیان کی ہر چیز کا مالک ہے، اور ان تمام مقامات کا مالک جہاں سے ستارے طلوع ہوتے ہیں۔"},{"SurahNumber":37,"VerseNumber":6,"Text":"بیشک ہم نے نزدیک والے آسمان کو ستاروں کی شکل میں ایک سجاوٹ عطا کی ہے۔"},{"SurahNumber":37,"VerseNumber":7,"Text":"اور ہر شریر شیطان سے حفاظت کا ذریعہ بنایا ہے۔"},{"SurahNumber":37,"VerseNumber":8,"Text":"وہ اوپر کے جہان کی باتیں نہیں سن سکتے، اور ہر طرف سے ان پر مار پڑتی ہے۔"},{"SurahNumber":37,"VerseNumber":9,"Text":"انہیں دھکے دیے جاتے ہیں اور ان کو (آخرت میں) دائمی عذاب ہوگا۔"},{"SurahNumber":37,"VerseNumber":10,"Text":"البتہ جو کوئی کچھ اچک لے جائے تو ایک روشن شعلہ اس کا پیچھا کرتا ہے۔"},{"SurahNumber":37,"VerseNumber":11,"Text":"اب ذرا ان (کافروں) سے پوچھو کہ ان کی تخلیق زیادہ مشکل ہے یا ہماری پیدا کی ہوئی دوسری مخلوقات کی ؟ ان کو تو ہم نے لیس دار گارے سے پیدا کیا ہے۔"},{"SurahNumber":37,"VerseNumber":12,"Text":"(اے پیغمبر) حقیقت تو یہ ہے کہ تم (ان کی باتوں پر) تعجب کرتے ہو، اور یہ ہنسی اڑاتے ہیں۔"},{"SurahNumber":37,"VerseNumber":13,"Text":"اور جب انہیں نصیحت کی جاتی ہے تو نصیحت مانتے نہیں۔"},{"SurahNumber":37,"VerseNumber":14,"Text":"اور جب کوئی نشانی دیکھتے ہیں تو مذاق اڑاتے ہیں۔"},{"SurahNumber":37,"VerseNumber":15,"Text":"اور کہتے ہیں کہ : یہ ایک کھلے جادو کے سوا کچھ بھی نہیں ہے۔"},{"SurahNumber":37,"VerseNumber":16,"Text":"بھلا جب ہم مر کر مٹی اور ہڈیوں کی صورت اختیار کرلیں گے، تو کیا ہمیں دوبارہ زندہ کیا جائے گا ؟"},{"SurahNumber":37,"VerseNumber":17,"Text":"اور بھلا کیا ہمارے پچھلے باپ دادوں کو بھی ؟"},{"SurahNumber":37,"VerseNumber":18,"Text":"کہہ دو کہ : ہاں ! اور تم ذلیل بھی ہوگے۔"},{"SurahNumber":37,"VerseNumber":19,"Text":"بس وہ تو ایک ہی زور دار آواز ہوگی، جس کے بعد وہ اچانک (سارے ہولناک مناظر) دیکھنے لگیں گے۔"},{"SurahNumber":37,"VerseNumber":20,"Text":"اور کہیں گے کہ : ہائے ہماری شامت ! یہ تو حساب و کتاب کا دن ہے۔"},{"SurahNumber":37,"VerseNumber":21,"Text":"(جی ہاں) یہی وہ فیصلے کا دن ہے جسے تم جھٹلایا کرتے تھے۔"},{"SurahNumber":37,"VerseNumber":22,"Text":"(فرشتوں سے کہا جائے گا کہ) گھیر لاؤ ان سب کو جنہوں نے ظلم کیا تھا، اور ان کے ساتھیوں کو بھی اور ان کو بھی"},{"SurahNumber":37,"VerseNumber":23,"Text":"جن کی یہ اللہ کو چھوڑ کر عبادت کیا کرتے تھے، پھر انہیں دوزخ کا راستہ دکھاؤ۔"},{"SurahNumber":37,"VerseNumber":24,"Text":"اور ذرا انہیں ٹھہراؤ، ان سے کچھ پوچھا جائے گا۔"},{"SurahNumber":37,"VerseNumber":25,"Text":"کیوں جی ؟ تمہیں کیا ہوا کہ تم ایک دوسرے کی مدد نہیں کر رہے ؟"},{"SurahNumber":37,"VerseNumber":26,"Text":"اس کے بجائے یہ تو آج سر جھکائے کھڑے ہیں۔"},{"SurahNumber":37,"VerseNumber":27,"Text":"اور وہ ایک دوسرے کی طرف رخ کر کے آپس میں سوال جواب کریں گے۔"},{"SurahNumber":37,"VerseNumber":28,"Text":"(ماتحت لوگ اپنے بڑوں سے) کہیں گے کہ تم تھے جو ہم پر بڑے زوروں سے چڑھ چڑھ کر آتے تھے۔"},{"SurahNumber":37,"VerseNumber":29,"Text":"وہ کہیں گے کہ : نہیں بلکہ تم خود ایمان لانے والے نہیں تھے۔"},{"SurahNumber":37,"VerseNumber":30,"Text":"اور تم پر ہمارا کوئی زور نہیں تھا، اصل بات یہ ہے کہ تم خود سرکش لوگ تھے۔"},{"SurahNumber":37,"VerseNumber":31,"Text":"اب تو ہمارے پروردگار کی یہ بات ہم پر ثابت ہوگئی ہے کہ ہم سب کو یہ مزہ چکھنا ہے۔"},{"SurahNumber":37,"VerseNumber":32,"Text":"کیونکہ ہم نے تمہیں بہکایا ہم خود بہکے ہوئے تھے۔"},{"SurahNumber":37,"VerseNumber":33,"Text":"غرض اس دن یہ سب عذاب میں ایک دوسرے کے ساتھ شریک ہوں گے۔"},{"SurahNumber":37,"VerseNumber":34,"Text":"ہم مجرموں کے ساتھ ایسا ہی کرتے ہیں۔"},{"SurahNumber":37,"VerseNumber":35,"Text":"ان کا حال یہ تھا کہ جب ان سے یہ کہا جاتا کہ اللہ کے سوا کوئی معبود نہیں تو یہ اکڑ دکھاتے تھے۔"},{"SurahNumber":37,"VerseNumber":36,"Text":"اور کہا کرتے تھے کہ : کیا ہم ایسے ہیں کہ ایک دیوانے شاعر کی وجہ سے اپنے معبودوں کو چھوڑ بیٹھیں ؟"},{"SurahNumber":37,"VerseNumber":37,"Text":"حالانکہ وہ (پیغمبر (صلی اللہ علیہ وآلہ وسلم) حق لے کر آئے تھے، اور انہوں نے دوسرے پیغمبروں کی تصدیق کی تھی۔"},{"SurahNumber":37,"VerseNumber":38,"Text":"چنانچہ (ان سے کہا جائے گا کہ) تم سب کو دردناک عذاب کا مزہ چکھنا ہوگا۔"},{"SurahNumber":37,"VerseNumber":39,"Text":"اور تمہیں کسی اور بات کا نہیں، خود تمہارے اعمال کا بدلہ دیا جائے گا۔"},{"SurahNumber":37,"VerseNumber":40,"Text":"البتہ جو اللہ کے برگزیدہ بندے ہیں۔"},{"SurahNumber":37,"VerseNumber":41,"Text":"ان کے لیے طے شدہ رزق ہے۔"},{"SurahNumber":37,"VerseNumber":42,"Text":"میوے ہیں، ان کی پوری پوری عزت ہوگی۔"},{"SurahNumber":37,"VerseNumber":43,"Text":"اور نعمت بھرے باغات میں"},{"SurahNumber":37,"VerseNumber":44,"Text":"وہ اونچی نشستوں پر آمنے سامنے بیٹھے ہوں گے۔"},{"SurahNumber":37,"VerseNumber":45,"Text":"ایسی لطیف شراب کے جام ان کے لیے گردش میں آئیں گے۔"},{"SurahNumber":37,"VerseNumber":46,"Text":"جو سفید رنگ کی ہوگی، پینے والوں کے لیے سراپا لذت۔"},{"SurahNumber":37,"VerseNumber":47,"Text":"نہ اس سے سر میں خمار ہوگا اور نہ ان کی عقل بہکے گی۔"},{"SurahNumber":37,"VerseNumber":48,"Text":"اور ان کے پاس وہ بڑی بڑی آنکھوں والی خواتین ہونگی جن کی نگاہیں (اپنے شوہروں پر) مرکوز ہوں گی۔"},{"SurahNumber":37,"VerseNumber":49,"Text":"(ان کا بےداغ وجود) ایسا لگے گا جیسے وہ (گرد و غبار سے) چھپا کر رکھے ہوئے انڈے ہوں۔"},{"SurahNumber":37,"VerseNumber":50,"Text":"پھر جنتی لوگ ایک دوسرے کی طرف متوجہ ہو کر آپس میں سوالات کریں گے۔"},{"SurahNumber":37,"VerseNumber":51,"Text":"ان میں سے ایک کہنے والا کہے گا کہ میرا ایک ساتھی تھا۔"},{"SurahNumber":37,"VerseNumber":52,"Text":"جو (مجھ سے) کہا کرتا تھا کہ : کیا تم واقعی ان لوگوں میں سے ہو جو (آخرت کی زندگی کو) سچ مانتے ہیں ؟"},{"SurahNumber":37,"VerseNumber":53,"Text":"کیا جب ہم مٹی اور ہڈیوں میں تبدیل ہوجائیں گے تو کیا واقعی ہمیں (اپنے کاموں کا) بدلہ دیا جائے گا ؟"},{"SurahNumber":37,"VerseNumber":54,"Text":"وہ جنتی (دوسرے جنتیوں سے) کہے گا کہ : کیا تم (میرے اس ساتھی) کو جھانک کر دیکھنا چاہتے ہو ؟"},{"SurahNumber":37,"VerseNumber":55,"Text":"پھر وہ خود (دوزخ میں) جھانک کر دیکھے گا تو اسے دوزخ کے بیچوں بیچ نظر آئے گا۔"},{"SurahNumber":37,"VerseNumber":56,"Text":"وہ جنتی (اس سے) کہے گا کہ : اللہ کی قسم ! تم تو مجھے بالکل ہی برباد کرنے لگے تھے۔"},{"SurahNumber":37,"VerseNumber":57,"Text":"اور اگر میرے پروردگار کا فضل شامل حال نہ ہوتا تو اور لوگوں کے ساتھ بھی مجھے دھر لیا جاتا۔"},{"SurahNumber":37,"VerseNumber":58,"Text":"(پھر وہ خوشی کے عالم میں اپنے جنتی ساتھیوں سے کہے گا) اچھا تو کیا اب ہمیں موت نہیں آئے گی ؟"},{"SurahNumber":37,"VerseNumber":59,"Text":"سوائے اس موت کے جو ہمیں پہلے آچکی ؟ اور ہمیں عذاب بھی نہیں ہوگا ؟"},{"SurahNumber":37,"VerseNumber":60,"Text":"حقیقت یہ ہے کہ زبردست کامیابی یہی ہے۔"},{"SurahNumber":37,"VerseNumber":61,"Text":"اسی جیسی کامیابی کے لیے عمل کرنے والوں کو عمل کرنا چاہے۔"},{"SurahNumber":37,"VerseNumber":62,"Text":"بھلا یہ مہمانی اچھی ہے، یا زقوم کا درخت ؟"},{"SurahNumber":37,"VerseNumber":63,"Text":"ہم نے اس درخت کو ان ظالموں کے لیے ایک آزمائش بنادیا ہے۔"},{"SurahNumber":37,"VerseNumber":64,"Text":"دراصل وہ درخت ہی ایسا ہے جو درزخ کی تہہ سے نکلتا ہے۔"},{"SurahNumber":37,"VerseNumber":65,"Text":"اس کا خوشہ ایسا ہے جیسے شیطانوں کے سر۔"},{"SurahNumber":37,"VerseNumber":66,"Text":"چنانچہ دوزخی لوگ اسی میں سے خوراک حاصل کریں گے، اور اسی سے پیٹ بھریں گے۔"},{"SurahNumber":37,"VerseNumber":67,"Text":"پھر انہیں اس کے اوپر سے کھولتے ہوئے پانی کا آمیزہ ملے گا۔"},{"SurahNumber":37,"VerseNumber":68,"Text":"پھر وہ لوٹیں گے تو اسی دوزخ کی طرف لوٹیں گے۔"},{"SurahNumber":37,"VerseNumber":69,"Text":"انہوں نے اپنے باپ دادوں کو گمراہی کی حالت میں پایا تھا۔"},{"SurahNumber":37,"VerseNumber":70,"Text":"چنانچہ یہ انہی کے نقش قدم پر لپک لپک کر دوڑتے رہے۔"},{"SurahNumber":37,"VerseNumber":71,"Text":"اور ان سے پہلے جو لوگ گزر چکے ہیں، ان میں سے اکثر لوگ بھی گمراہ ہوئے۔"},{"SurahNumber":37,"VerseNumber":72,"Text":"اور حقیقت یہ ہے کہ ہم نے ان کے درمیان خبردار کرنے والے (پیغمبر) بھیجے تھے۔"},{"SurahNumber":37,"VerseNumber":73,"Text":"اب دیکھ لو کہ جن کو خبردار کیا گیا تھا، ان کا انجام کیسا ہوا ؟"},{"SurahNumber":37,"VerseNumber":74,"Text":"البتہ جو اللہ کے برگزیدہ بندے تھے (وہ محفوظ رہے)"},{"SurahNumber":37,"VerseNumber":75,"Text":"اور نوح نے ہمیں پکارا تھا تو (دیکھ لو کہ) ہم پکار کا کتنا اچھا جواب دینے والے ہیں۔"},{"SurahNumber":37,"VerseNumber":76,"Text":"اور ہم نے انہیں اور ان کے گھر والوں کو بڑے کرب سے نجات دی۔"},{"SurahNumber":37,"VerseNumber":77,"Text":"اور ہم نے ان کی نسل ہی کو باقی رکھا۔"},{"SurahNumber":37,"VerseNumber":78,"Text":"اور جو لوگ ان کے بعد آئے ان میں یہ روایت قائم کی۔"},{"SurahNumber":37,"VerseNumber":79,"Text":"(کہ وہ یہ کہا کریں کہ) سلام ہو نوح پر دنیا جہان کے لوگوں میں۔"},{"SurahNumber":37,"VerseNumber":80,"Text":"ہم نیک عمل کرنے والوں کو اسی طرح صلہ دیتے ہیں۔"},{"SurahNumber":37,"VerseNumber":81,"Text":"بیشک وہ ہمارے مومن بندوں میں سے تھے۔"},{"SurahNumber":37,"VerseNumber":82,"Text":"پھر ہم نے دوسرے لوگوں کو پانی میں غرق کردیا۔"},{"SurahNumber":37,"VerseNumber":83,"Text":"اور انہی کے طریقے پر چلنے والوں میں یقینا ابراہیم بھی تھے۔"},{"SurahNumber":37,"VerseNumber":84,"Text":"جب وہ اپنے پروردگار کے پاس صاف ستھرا دل لے کر آئے۔"},{"SurahNumber":37,"VerseNumber":85,"Text":"جب انہوں نے اپنے باپ اور اپنی قوم سے کہا کہ : تم کن چیزوں کی عبادت کرتے ہو ؟"},{"SurahNumber":37,"VerseNumber":86,"Text":"کیا اللہ کو چھوڑ کر جھوٹ موٹ کے خدا چاہتے ہو ؟"},{"SurahNumber":37,"VerseNumber":87,"Text":"تو پھر جو ذات سارے جہانوں کو پالنے والی ہے، اس کے بارے میں تمہارا کیا خیال ہے ؟"},{"SurahNumber":37,"VerseNumber":88,"Text":"اس کے (کچھ عرصے) بعد انہوں نے ستاروں کی طرف ایک نگاہ ڈال کر دیکھا۔"},{"SurahNumber":37,"VerseNumber":89,"Text":"اور کہا کہ : میری طبیعت خراب ہے۔"},{"SurahNumber":37,"VerseNumber":90,"Text":"چنانچہ وہ لوگ پیٹھ موڑ کر ان کے پاس سے چلے گئے۔"},{"SurahNumber":37,"VerseNumber":91,"Text":"اس کے بعد یہ ان کے بنائے ہوئے معبودوں (یعنی بتوں) میں جا گھسے (اور ان سے) کہا : کیا تم کھاتے نہیں ہو ؟"},{"SurahNumber":37,"VerseNumber":92,"Text":"تمہیں کیا ہوگیا کہ تم بولتے نہیں ؟"},{"SurahNumber":37,"VerseNumber":93,"Text":"پھر وہ پوری قوت سے مارتے ہوئے ان (بتوں) پر پل پڑے۔"},{"SurahNumber":37,"VerseNumber":94,"Text":"اس پر ان کی قوم کے لوگ ان کے پاس دوڑے ہوئے آئے۔"},{"SurahNumber":37,"VerseNumber":95,"Text":"ابراہیم نے کہا : کیا تم ان (بتوں) کو پوجتے ہو جنہیں خود تراشتے ہو ؟"},{"SurahNumber":37,"VerseNumber":96,"Text":"حالانکہ اللہ نے تمہیں بھی پیدا کیا ہے اور جو کچھ تم بناتے ہو اس کو بھی۔"},{"SurahNumber":37,"VerseNumber":97,"Text":"ان لوگوں نے کہا : ابراہیم کے لیے ایک عمارت بناؤ، اور اسے دہکتی ہوئی آگی میں پھینک دو ۔"},{"SurahNumber":37,"VerseNumber":98,"Text":"اس طرح انہوں نے ابراہیم کے خلاف ایک برا منصوبہ بنانا چاہا، لیکن ہم نے انہیں نیچا دکھا دیا۔"},{"SurahNumber":37,"VerseNumber":99,"Text":"اور ابراہیم نے کہا : میں اپنے رب کے پاس جارہا ہوں، وہی میری رہنمائی فرمائے گا۔"},{"SurahNumber":37,"VerseNumber":100,"Text":"میرے پروردگار ! مجھے ایک ایسا بیٹا دیدے جو نیک لوگوں میں سے ہو۔"},{"SurahNumber":37,"VerseNumber":101,"Text":"چنانچہ ہم نے انہیں ایک بردبار لڑکے کی خوشخبری دی۔"},{"SurahNumber":37,"VerseNumber":102,"Text":"پھر جب وہ لڑکا ابراہیم کے ساتھ چلنے پھرنے کے قابل ہوگیا تو انہوں نے کہا : بیٹے ! میں خواب میں دیکھتا ہوں کہ تمہیں ذبح کر رہا ہوں، اب سوچ کر بتاؤ، تمہاری کیا رائے ہے ؟ بیٹے نے کہا : ابا جان ! آپ وہی کیجیے جس کا آپ کو حکم دیا جارہا ہے۔ انشاء اللہ آپ مجھے صبر کرنے والوں میں سے پائیں گے۔"},{"SurahNumber":37,"VerseNumber":103,"Text":"چنانچہ (وہ عجیب منظر تھا) جب دونوں نے سر جھکا دیا، اور باپ نے بیٹے کو پیشانی کے بل گرایا۔"},{"SurahNumber":37,"VerseNumber":104,"Text":"اور ہم نے انہیں آواز دی کہ : اے ابراہیم"},{"SurahNumber":37,"VerseNumber":105,"Text":"تم نے خواب کو سچ کر دکھایا۔ یقینا ہم نیکی کرنے والوں کو اسی طرح صلہ دیتے ہیں۔"},{"SurahNumber":37,"VerseNumber":106,"Text":"یقینا یہ ایک کھلا ہوا امتحان تھا۔"},{"SurahNumber":37,"VerseNumber":107,"Text":"اور ہم نے ایک عظیم ذبیحہ کا فدیہ دے کر اس بچے کو بچا لیا۔"},{"SurahNumber":37,"VerseNumber":108,"Text":"اور جو لوگ ان کے بعد آئے ان میں یہ روایت قائم کی"},{"SurahNumber":37,"VerseNumber":109,"Text":"(کہ وہ یہ کہا کریں کہ) سلام ہو ابراہیم پر۔"},{"SurahNumber":37,"VerseNumber":110,"Text":"ہم نیکی کرنے والوں کو اسی طرح صلہ دیتے ہیں۔"},{"SurahNumber":37,"VerseNumber":111,"Text":"یقینا وہ ہمارے مومن بندوں میں سے تھے۔"},{"SurahNumber":37,"VerseNumber":112,"Text":"اور ہم نے انہیں اسحاق کی خوشخبری دی، کہ وہ صالحین میں سے ایک نبی ہوں گے۔"},{"SurahNumber":37,"VerseNumber":113,"Text":"اور ہم نے ان پر بھی برکتیں نازل کیں۔ اور اسحاق پر بھی، اور ان کی اولاد میں سے کچھ لوگ نیک عمل کرنے والے ہیں، اور کچھ اپنی جان پر کھلا ظلم کرنے والے۔"},{"SurahNumber":37,"VerseNumber":114,"Text":"اور بیشک ہم نے موسیٰ اور ہارون پر بھی احسان کیا۔"},{"SurahNumber":37,"VerseNumber":115,"Text":"اور ہم نے انہیں اور ان کی قوم کو ایک بڑے کرب سے نجات دی"},{"SurahNumber":37,"VerseNumber":116,"Text":"اور ہم نے ان کی مدد کی جس کے نتیجے میں وہی غالب رہے۔"},{"SurahNumber":37,"VerseNumber":117,"Text":"اور ہم نے ان دونوں کو ایسی کتاب عطا کی جو بالکل واضح تھی۔"},{"SurahNumber":37,"VerseNumber":118,"Text":"اور ان دونوں کو سیدھے راستے کی ہدایت دی۔"},{"SurahNumber":37,"VerseNumber":119,"Text":"اور جو لوگ ان کے بعد آئے، ان میں یہ روایت قائم کی۔"},{"SurahNumber":37,"VerseNumber":120,"Text":"(کہ وہ یہ کہا کریں کہ) سلام ہو موسیٰ اور ہارون پر"},{"SurahNumber":37,"VerseNumber":121,"Text":"یقینا ہم نیکی کرنے والوں کو اسی طرح صلہ دیتے ہیں۔"},{"SurahNumber":37,"VerseNumber":122,"Text":"بیشک وہ دونوں ہمارے مومن بندوں میں سے تھے۔"},{"SurahNumber":37,"VerseNumber":123,"Text":"اور الیاس بھی یقینا پیغمبروں میں سے تھے۔"},{"SurahNumber":37,"VerseNumber":124,"Text":"جب انہوں نے اپنی قوم سے کہا تھا کہ : کیا تم لوگ اللہ سے ڈرتے نہیں ہو ؟"},{"SurahNumber":37,"VerseNumber":125,"Text":"کیا تم بعل (نامی بت) کو پوجتے ہو، اور اس کو چھوڑ دیتے ہو جو سب سے بہتر تخلیق کرنے والا ہے ؟"},{"SurahNumber":37,"VerseNumber":126,"Text":"اس اللہ کو جو تمہارا بھی پروردگار ہے، اور تمہارے باپ دادوں کا بھی جو پہلے گزر چکے ہیں ؟"},{"SurahNumber":37,"VerseNumber":127,"Text":"پھر ہوا یہ کہ انہوں نے الیاس کو جھٹلایا، اس لیے وہ ضرور (عذاب میں) دھر لیے جائیں گے۔"},{"SurahNumber":37,"VerseNumber":128,"Text":"البتہ اللہ کے برگزیدہ بندے (محفوظ رہیں گے)"},{"SurahNumber":37,"VerseNumber":129,"Text":"اور جو لوگ ان کے بعد آئے ان میں ہم نے یہ روایت قائم کی۔"},{"SurahNumber":37,"VerseNumber":130,"Text":"(کہ وہ یہ کہا کریں کہ) سلام ہو الیاسین پر"},{"SurahNumber":37,"VerseNumber":131,"Text":"یقینا ہم نیکی کرنے والوں کو اسی طرح صلہ دیتے ہیں۔"},{"SurahNumber":37,"VerseNumber":132,"Text":"بیشک وہ ہمارے مومن بندوں میں سے تھے۔"},{"SurahNumber":37,"VerseNumber":133,"Text":"اور یقینا لوط بھی پیغمبروں میں سے تھے۔"},{"SurahNumber":37,"VerseNumber":134,"Text":"جب ہم نے ان کو اور ان کے سارے گھر والوں کو (عذاب سے) نجات دی تھی۔"},{"SurahNumber":37,"VerseNumber":135,"Text":"سوائے ایک بڑھیا کے جو پیچھے رہ جانے والوں میں شامل رہی۔"},{"SurahNumber":37,"VerseNumber":136,"Text":"پھر ہم نے دوسرے لوگوں کو مل یا میٹ کردیا۔"},{"SurahNumber":37,"VerseNumber":137,"Text":"اور (اے مکہ والو !) تم ان (کی بستیوں) پر سے گزرا کرتے ہو، (کبھی) صبح ہوتے۔"},{"SurahNumber":37,"VerseNumber":138,"Text":"اور (کبھی) رات کے وقت کیا پھر بھی تمہیں عقل نہیں آتی ؟"},{"SurahNumber":37,"VerseNumber":139,"Text":"اور یقینا یونس بھی پیغمبروں میں سے تھے۔"},{"SurahNumber":37,"VerseNumber":140,"Text":"جب وہ بھاگ کر بھری ہوئی کشتی میں پہنچے۔"},{"SurahNumber":37,"VerseNumber":141,"Text":"پھر وہ قرعہ اندازی میں شریک ہوئے، اور قرعے میں مغلوب ہوئے۔"},{"SurahNumber":37,"VerseNumber":142,"Text":"پھر مچھلی نے انہیں نگل لیا، جبکہ وہ اپنے آپ کو ملامت کر رہے تھے۔"},{"SurahNumber":37,"VerseNumber":143,"Text":"چنانچہ اگر وہ تسبیح کرنے والوں میں سے نہ ہوتے۔"},{"SurahNumber":37,"VerseNumber":144,"Text":"تو وہ اس دن تک اسی مچھلی کے پیٹ میں رہتے جس دن مردوں کو زندہ کیا جائے گا۔"},{"SurahNumber":37,"VerseNumber":145,"Text":"پھر ہم نے انہیں ایسی حالت میں ایک کھلے میدان میں لاکر ڈال دیا کہ وہ بیمار تھے۔"},{"SurahNumber":37,"VerseNumber":146,"Text":"اور ان کے اوپر ایک بیل دار درخت اگا دیا۔"},{"SurahNumber":37,"VerseNumber":147,"Text":"اور ہم نے انہیں ایک لاکھ، بلکہ اس سے بھی زیادہ لوگوں کے پاس پیغمبر بنا کر بھیجا تھا۔"},{"SurahNumber":37,"VerseNumber":148,"Text":"پھر وہ ایمان لے آئے تھے اس لیے ہم نے انہیں ایک زمانے تک زندگی سے فائدہ اٹھانے کا موقع دیا۔"},{"SurahNumber":37,"VerseNumber":149,"Text":"اب ان (مکہ کے مشرکوں) سے پوچھو کہ : کیا (اے پیغمبر) تمہارے رب کے حصے میں تو بیٹیاں آئی ہیں اور خود ان کے حصے میں بیٹے ؟"},{"SurahNumber":37,"VerseNumber":150,"Text":"یا پھر جب ہم نے فرشتوں کو عورت بنایا تھا تو کیا یہ دیکھ رہے تھے ؟"},{"SurahNumber":37,"VerseNumber":151,"Text":"یاد رکھو ! یہ اپنی من گھڑت بات کی وجہ سے کہتے ہیں۔"},{"SurahNumber":37,"VerseNumber":152,"Text":"کہ اللہ کے کوئی اولاد ہے، اور یہ لوگ یقینی طور پر جھوٹے ہیں۔"},{"SurahNumber":37,"VerseNumber":153,"Text":"کیا اللہ نے بیٹوں کے بجائے بیٹیاں پسند کی ہیں ؟"},{"SurahNumber":37,"VerseNumber":154,"Text":"تمہیں کیا ہوگیا ہے ؟ تم کیسا انصاف کرتے ہو ؟"},{"SurahNumber":37,"VerseNumber":155,"Text":"بھلا کیا تم اتنا بھی دھیان نہیں دیتے ؟"},{"SurahNumber":37,"VerseNumber":156,"Text":"یا اگر تمہارے پاس کوئی واضح دلیل ہے۔"},{"SurahNumber":37,"VerseNumber":157,"Text":"تو لاؤ اپنی وہ کتاب اگر تم سچے ہو۔"},{"SurahNumber":37,"VerseNumber":158,"Text":"اور انہوں نے اللہ اور جنات کے درمیان بھی نسبی رشتہ داری بنا رکھی ہے۔ حالانکہ خود جنات کو یہ بات معلوم ہے کہ یہ لوگ مجرم بن کر پیش ہوں گے۔"},{"SurahNumber":37,"VerseNumber":159,"Text":"(کیونکہ) جو باتیں یہ بناتے ہیں، اللہ ان سب سے پاک ہے۔"},{"SurahNumber":37,"VerseNumber":160,"Text":"البتہ اللہ کے برگزیدہ بندے (محفوظ رہیں گے)"},{"SurahNumber":37,"VerseNumber":161,"Text":"کیونکہ تم اور جن جن کی تم عبات کرتے ہو۔"},{"SurahNumber":37,"VerseNumber":162,"Text":"وہ کسی کو اللہ کے بارے میں گمراہ نہیں کرسکتے۔"},{"SurahNumber":37,"VerseNumber":163,"Text":"سوائے ایسے شخص کے جو دوزخ میں جلنے والا ہو۔"},{"SurahNumber":37,"VerseNumber":164,"Text":"اور (فرشتے تو یہ کہتے ہیں کہ) ہم میں سے ہر ایک کا ایک معین مقام ہے۔"},{"SurahNumber":37,"VerseNumber":165,"Text":"اور ہم تو (اللہ تعالیٰ کی اطاعت میں) صف باندھے رہتے ہیں۔"},{"SurahNumber":37,"VerseNumber":166,"Text":"اور ہم تو اللہ کی پاکی بیان کرتے رہتے ہیں۔"},{"SurahNumber":37,"VerseNumber":167,"Text":"اور یہ (کافر) لوگ پہلے تو یہ کہا کرتے تھے۔"},{"SurahNumber":37,"VerseNumber":168,"Text":"کہ اگر ہمارے پاس پچھلے لوگوں کی طرح کوئی نصیحت کی کتاب ہوتی۔"},{"SurahNumber":37,"VerseNumber":169,"Text":"تو ہم بھی ضرور اللہ کے برگزیدہ بندوں میں شامل ہوتے۔"},{"SurahNumber":37,"VerseNumber":170,"Text":"پھر بھی انہوں نے کفر کی روش اپنائی ہے۔ اس لیے انہیں سب پتہ چلا جائے گا۔"},{"SurahNumber":37,"VerseNumber":171,"Text":"اور ہم پہلے ہی اپنے پیغمبر بندوں کے بارے میں یہ بات طے کرچکے ہیں۔"},{"SurahNumber":37,"VerseNumber":172,"Text":"کہ یقینی طور پر ان کی مدد کی جائے گی۔"},{"SurahNumber":37,"VerseNumber":173,"Text":"اور حقیقت یہ ہے کہ ہمارے لشکر کے لوگ ہی غالب رہتے ہیں۔"},{"SurahNumber":37,"VerseNumber":174,"Text":"لہذا (اے پیغمبر) تم کچھ وقت تک ان لوگوں سے بےپرواہ ہوجاؤ۔"},{"SurahNumber":37,"VerseNumber":175,"Text":"اور انہیں دیکھتے رہو، عنقریب یہ خود بھی دیکھ لیں گے۔"},{"SurahNumber":37,"VerseNumber":176,"Text":"بھلا کیا یہ ہمارے عذاب کے لیے جلدی مچا رہے ہیں ؟"},{"SurahNumber":37,"VerseNumber":177,"Text":"سو جب وہ ان کے صحن میں آ اترے گا تو جن لوگوں کو خبردار کیا جاچکا تھا، ان کی وہ صبح بہت بری صبح ہوگی۔"},{"SurahNumber":37,"VerseNumber":178,"Text":"اور تم کچھ وقت تک ان لوگوں سے بےپرواہ ہوجاؤ۔"},{"SurahNumber":37,"VerseNumber":179,"Text":"اور دیکھتے رہو عنقریب یہ خود بھی دیکھ لیں گے۔"},{"SurahNumber":37,"VerseNumber":180,"Text":"تمہارا پروردگار عزت کا مالک، ان سب باتوں سے پاک ہے جو یہ لوگ بناتے ہیں۔"},{"SurahNumber":37,"VerseNumber":181,"Text":"اور سلام ہو پیغمبروں پر۔"},{"SurahNumber":37,"VerseNumber":182,"Text":"اور تمام تر تعریف اللہ کی ہے جو سارے جہانوں کا پروردگار ہے۔"},{"SurahNumber":38,"VerseNumber":1,"Text":"ص۔ قسم ہے نصیحت بھرے قرآن کی۔"},{"SurahNumber":38,"VerseNumber":2,"Text":"کہ جن لوگوں نے کفر اپنا لیا ہے، وہ کسی اور وجہ سے نہیں، بلکہ اس لیے اپنایا ہے کہ وہ بڑائی کے گھمنڈ اور ہٹ دھرمی میں مبتلا ہیں۔"},{"SurahNumber":38,"VerseNumber":3,"Text":"اور ان سے پہلے ہم نے کتنی قوموں کو ہلاک کیا، تو انہوں نے اس وقت آوازیں دیں جب چھٹکارے کا وقت رہا ہی نہیں تھا۔"},{"SurahNumber":38,"VerseNumber":4,"Text":"اور ان (قریش کے) لوگوں کو اس بات پر تعجب ہوا ہے کہ ایک خبردار کرنے والا انہی میں سے آگیا۔ اور ان کافروں نے یہ کہہ دیا کہ : وہ جھوٹا جادوگر ہے۔"},{"SurahNumber":38,"VerseNumber":5,"Text":"کیا اس نے سارے معبودوں کو ایک ہی معبود میں تبدیل کردیا ہے ؟ یہ تو بڑی عجیب بات ہے۔"},{"SurahNumber":38,"VerseNumber":6,"Text":"اور ان میں کے سردار لوگ یہ کہہ کر چلتے بنے کہ : چلو اور اپنے خداؤں (کی عبادت) پر ڈٹے رہو یہ بات تو ایسی ہے کہ اس کے پیچھے کچھ اور ہی ارادے ہیں۔"},{"SurahNumber":38,"VerseNumber":7,"Text":"ہم نے تو یہ بات پچھلے دین میں کبھی نہیں سنی۔ اور کچھ نہیں، یہ من گھڑت بات ہے۔"},{"SurahNumber":38,"VerseNumber":8,"Text":"کیا یہ نصیحت کی بات ہم سب کو چھوڑ کر اسی شخص پر نازل کی گئی ہے ؟ اصل بات یہ ہے کہ یہ لوگ میری نصیحت کے بارے میں شک میں مبتلا ہیں، بلکہ انہوں نے ابھی میرے عذاب کا مزہ نہیں چکھا۔"},{"SurahNumber":38,"VerseNumber":9,"Text":"تمہارا رب جو بڑا داتا، بڑا صاحب اقتدار ہے، کیا اس کی رحمت کے سارے خزانے انہی کے پاس ہیں ؟"},{"SurahNumber":38,"VerseNumber":10,"Text":"یا پھر آسمانوں اور زمین اور ان کے درمیان ہر چیز کی بادشاہت ان کے قبضے میں ہے ؟ پھر تو انہیں چاہیے کہ رسیاں تان کر اوپر چڑھ جائیں۔"},{"SurahNumber":38,"VerseNumber":11,"Text":"(ان کی حقیقت تو یہ ہے کہ) یہ مخالف گروہوں کا ایک لشکر سا ہے جو یہیں پر شکست کھاجائے گا۔"},{"SurahNumber":38,"VerseNumber":12,"Text":"ان سے پہلے نوح کی قوم، قوم عاد اور میخوں والے فرعون نے بھی پیغمبروں کو جھٹلایا تھا۔"},{"SurahNumber":38,"VerseNumber":13,"Text":"اور قوم ثمود، اور لوط کی قوم اور ایکہ والوں نے بھی۔ وہ تھے مخالف گروہ کے لوگ۔"},{"SurahNumber":38,"VerseNumber":14,"Text":"ان میں سے کوئی ایسا نہیں تھا جس نے پیغمبروں کو نہ جھٹلایا ہو، اس لیے میرا عذاب بجا طور پر نازل ہو کر رہا۔"},{"SurahNumber":38,"VerseNumber":15,"Text":"اور (کہ) یہ لوگ (بھی) بس ایک ایسی چنگھاڑ کا انتظار کر رہے ہیں جس میں کوئی وقفہ نہیں ہوگا۔"},{"SurahNumber":38,"VerseNumber":16,"Text":"اور کہتے ہیں کہ : اے ہمارے پروردگار ! ہمار احصہ ہمیں روز حساب سے پہلے ہی جلدی دیدے۔"},{"SurahNumber":38,"VerseNumber":17,"Text":"(اے پیغمبر) یہ جو کچھ کہتے ہیں اس پر صبر کرو، اور ہمارے بندے داؤد (علیہ السلام) کو یاد کرو جو بڑے طاقتور تھے۔ وہ بیشک اللہ سے بہت لو لگائے ہوئے تھے۔"},{"SurahNumber":38,"VerseNumber":18,"Text":"ہم نے پہاڑوں کو اس کام پر لگا دیا تھا کہ وہ شام کے وقت اور سورج کے نکلتے وقت ان کے ساتھ تسبیح کیا کریں۔"},{"SurahNumber":38,"VerseNumber":19,"Text":"اور پرندوں کو بھی، جنہیں اکٹھا کرلیا جاتا تھا۔ یہ سب ان کے ساتھ ملکر اللہ کا خوب ذکر کرتے تھے۔"},{"SurahNumber":38,"VerseNumber":20,"Text":"اور ہم نے ان کی سلطنت کو استحکام بخشا تھا، اور انہیں دانائی اور فیصلہ کن گفتگو کا سلیقہ عطا کیا تھا۔"},{"SurahNumber":38,"VerseNumber":21,"Text":"اور کیا تمہیں ان مقدمہ والوں کی خبر پہنچی ہے جب وہ دیوار پر چڑھ کر عبادت گاہ میں گھس آئے تھے ؟"},{"SurahNumber":38,"VerseNumber":22,"Text":"جب وہ داؤد کے پاس پہنچے تو داؤد ان سے گھبرا گئے۔ انہوں نے کہا ڈریے نہیں، ہم ایک جھگڑے کے دو فریق ہیں، ہم میں سے ایک نے دوسرے کے ساتھ زیادتی کی ہے۔ اب آپ ہمارے درمیان ٹھیک ٹھیک فیصلہ کردیجیے اور زیادتی نہ کیجیے، اور ہمیں ٹھیک ٹھیک راستہ بتا دیجیے۔"},{"SurahNumber":38,"VerseNumber":23,"Text":"یہ میرا بھائی ہے، اس کے پاس ننانوے دنبیاں ہیں، اور میرے پاس ایک ہی دنبی ہے، اب یہ کہتا ہے کہ وہ بھی میرے حوالے کرو، اور اس نے زور بیان سے مجھے دبا لیا ہے۔"},{"SurahNumber":38,"VerseNumber":24,"Text":"داؤد نے کہا : اس نے اپنی دنبیوں میں شامل کرنے کے لیے تمہاری دنبی کا جو مطالبہ کیا ہے اس میں یقینا تم پر ظلم کیا ہے۔ اور بہت سے لوگ جن کے درمیان شرکت ہوتی ہے وہ ایک دوسرے کے ساتھ زیادتی کرتے ہیں، سوائے ان کے جو ایمان لائے ہیں، اور جنہوں نے نیک عمل کیے ہیں، اور وہ بہت کم ہیں۔ اور داؤد کو خیال آیا کہ ہم نے دراصل ان کی آزمائش کی ہے، اس لیے انہوں نے اپنے پروردگار سے معافی مانگی، جھک کر سجدے میں گرگئے اور اللہ سے لو لگائی۔"},{"SurahNumber":38,"VerseNumber":25,"Text":"چنانچہ ہم نے اس معاملہ میں انہیں معافی دے دی۔ اور حقیقت یہ ہے کہ ان کو ہمارے پاس خاص تقرب حاصل ہے اور بہترین ٹھکانا۔"},{"SurahNumber":38,"VerseNumber":26,"Text":"اے داؤد ! ہم نے تمہیں زمین میں خلیفہ بنایا ہے، لہذا تم لوگوں کے درمیان برحق فیصلے کرو، اور نفسانی خواہش کے پیچھے نہ چلو، ورنہ وہ تمہیں اللہ کے راستے سے بھٹکا دے گی۔ یقین رکھو کہ جو لوگ اللہ کے راستے سے بھٹک جاتے ہیں، ان کے لیے سخت عذاب ہے، کیونکہ انہوں نے حساب کے دن کو بھلا دیا تھا۔"},{"SurahNumber":38,"VerseNumber":27,"Text":"اور ہم نے آسمان و زمین اور ان کے درمیان جو چیزیں ہیں ان کو فضول ہی پیدا نہیں کردیا۔ یہ تو ان لوگوں کا گمان ہے جنہوں نے کفر اختیار کرلیا ہے، چنانچہ ان کافروں کے لیے دوزخ کی شکل میں بڑی تباہی ہے۔"},{"SurahNumber":38,"VerseNumber":28,"Text":"جو لوگ ایمان لائے ہیں، اور جنہوں نے نیک عمل کیے ہیں کیا ہم ان کو ایسے لوگوں کے برابر کردیں جو زمین میں فساد مچاتے ہیں ؟ یا ہم پرہیزگاروں کو بدکاروں کے برابر کردیں گے ؟"},{"SurahNumber":38,"VerseNumber":29,"Text":"(اے پیغمبر) یہ ایک بابرکت کتاب ہے جو ہم نے تم پر اس لیے اتاری ہے کہ لوگ اس کی آیتوں پر غور و فکر کریں، اور تاکہ عقل رکھنے والے نصیحت حاصل کریں۔"},{"SurahNumber":38,"VerseNumber":30,"Text":"اور ہم نے داؤد کو سلیمان (جیسا بیٹا) عطا کیا، وہ بہترین بندے تھے، واقعی وہ اللہ سے خوب لو لگائے ہوئے تھے۔"},{"SurahNumber":38,"VerseNumber":31,"Text":"(وہ ایک یادگار وقت تھا) جب ان کے سامنے شام کے وقت اچھی نسل کے عمدہ گھوڑے پیش کیے گئے۔"},{"SurahNumber":38,"VerseNumber":32,"Text":"تو انہوں نے کہا : میں نے اس دولت کی محبت اپنے پروردگار کی یاد ہی کی وجہ سے اختیار کی ہے۔ یہاں تک کہ وہ اوٹ میں چھپ گئے۔"},{"SurahNumber":38,"VerseNumber":33,"Text":"(اس پر انہوں نے کہا) ان کو میرے پاس واپس لے آؤ، چنانچہ وہ (ان کی) پنڈلیوں اور گردنوں پر ہاتھ پھیرنے لگے۔"},{"SurahNumber":38,"VerseNumber":34,"Text":"اور یہ بھی واقعہ ہے کہ ہم نے سلیمان کی ایک آزمائش کی تھی اور ان کی کرسی پر ایک دھڑ لا کر ڈال دیا تھا۔ پھر انہوں نے (اللہ سے) رجوع کیا۔"},{"SurahNumber":38,"VerseNumber":35,"Text":"کہنے لگے کہ : میرے پروردگار ! میری بخشش فرما دے، اور مجھے ایسی سلطنت بخش دے جو میرے بعد کسی اور کے لیے مناسب نہ ہو۔ بیشک تیری، اور صرف تیری ہی ذات وہ ہے جو اتنی سخی داتا ہے۔"},{"SurahNumber":38,"VerseNumber":36,"Text":"چنانچہ ہم نے ہوا کو ان کے قابو میں کردیا جو ان کے حکم سے جہاں وہ چاہتے ہموار ہو کر چلا کرتی تھی۔"},{"SurahNumber":38,"VerseNumber":37,"Text":"اور شریر جنات بھی ان کے قابو میں دے دیے تھے، جن میں ہر طرح کے معمار اور غوطہ خور شامل تھے۔"},{"SurahNumber":38,"VerseNumber":38,"Text":"اور کچھ وہ جنات جو زنجیروں میں جکڑے ہوئے تھے۔"},{"SurahNumber":38,"VerseNumber":39,"Text":"(اور ان سے کہا تھا کہ) یہ ہمارا عطیہ ہے، اب تمہیں اختیار ہے کہ احسان کر کے کسی کو کچھ دو ، یا اپنے پاس رکھو، تم پر کسی حساب کی ذمہ داری نہیں ہے۔"},{"SurahNumber":38,"VerseNumber":40,"Text":"اور حقیقت یہ ہے کہ ان کو ہمارے پاس خاص تقرب حاصل ہے، اور بہترین ٹھکانا۔"},{"SurahNumber":38,"VerseNumber":41,"Text":"اور ہمارے بندے ایوب کو یاد کرو، جب انہوں نے اپنے پروردگار کو پکارا تھا کہ : شیطان مجھے دکھ اور آزار لگا گیا ہے۔"},{"SurahNumber":38,"VerseNumber":42,"Text":"(ہم نے ان سے کہا) اپنا پاؤں زمین پر مارو، لو ! یہ ٹھنڈا پانی ہے نہانے کے لیے بھی اور پینے کے لیے بھی۔"},{"SurahNumber":38,"VerseNumber":43,"Text":"اور (اس طرح) ہم نے انہیں ان کے گھر والے بھی عطا کردیے۔ اور ان کے ساتھ اتنے ہی اور بھی۔ تاکہ ان پر ہماری رحمت ہو، اور عقل والوں کے لیے ایک یادگار نصیحت۔"},{"SurahNumber":38,"VerseNumber":44,"Text":"اور (ہم نے ان سے یہ بھی کہا کہ) اپنے ہاتھ میں تنکوں کا ایک مٹھا لو، اور اس سے مار دو ، اور اپنی قسم مت توڑو۔ حقیقت یہ ہے کہ ہم نے انہیں بڑا صبر کرنے والا پایا، وہ بہترین بندے تھے، واقعہ وہ اللہ سے خوب لو لگائے ہوئے تھے۔"},{"SurahNumber":38,"VerseNumber":45,"Text":"اور ہمارے بندوں ابراہیم، اسحاق اور یعقوب کو یاد کرو جو (نیک عمل کرنے والے) ہاتھ اور (دیکھنے والی) آنکھیں رکھتے تھے۔"},{"SurahNumber":38,"VerseNumber":46,"Text":"ہم نے انہیں ایک خاص وصف کے لیے چن لیا تھا، جو (آخرت کے) حقیقی گھر کی یاد تھی۔"},{"SurahNumber":38,"VerseNumber":47,"Text":"اور حقیقت یہ ہے کہ ہمارے نزدیک وہ چنے ہوئے بہترین لوگوں میں سے تھے۔"},{"SurahNumber":38,"VerseNumber":48,"Text":"اور اسماعیل اور الیسع اور ذوالکفل کو یاد کرو۔ اور یہ سب بہترین لوگوں میں سے تھے۔"},{"SurahNumber":38,"VerseNumber":49,"Text":"یہ سب کچھ ایک نصیحت کا پیغام ہے، اور یقین جانو کہ جو لوگ تقوی اختیار کرتے ہیں، آخری ٹھکانے کی بہترین انہی کے حصے میں آئے گی۔"},{"SurahNumber":38,"VerseNumber":50,"Text":"یعنی ہمیشہ بسے رہنے کے لیے جنتیں جن کے دروازے ان کے لیے پوری طرح کھلے ہوں گے۔"},{"SurahNumber":38,"VerseNumber":51,"Text":"جہاں وہ تکیہ لگائے ہوئے بہت سے میوے اور مشروبات منگوا رہے ہوں گے۔"},{"SurahNumber":38,"VerseNumber":52,"Text":"اور ان کے پاس وہ ہم عمر خواتین ہوں گی جن کی نگاہیں (اپنے شوہروں پر) مرکوز ہوں گی۔"},{"SurahNumber":38,"VerseNumber":53,"Text":"یہ ہے وہ (نعمتوں سے بھر پور زندگی) جس کا تم سے ر وز حساب میں وعدہ کیا گیا ہے۔"},{"SurahNumber":38,"VerseNumber":54,"Text":"بیشک یہ ہماری عطا ہے جو کبھی ختم ہونے والی نہیں۔"},{"SurahNumber":38,"VerseNumber":55,"Text":"ایک طرف تو یہ ہے اور (دوسری طرف) جن لوگوں نے سرکشی اختیار کی ہے، یقین جانو، ان کا آخری ٹھکانا بہت برا ہوگا۔"},{"SurahNumber":38,"VerseNumber":56,"Text":"یعنی دوزخ جس میں وہ داخل ہوں گے۔ پھر وہ ان کا بدترین بستر بنے گی۔"},{"SurahNumber":38,"VerseNumber":57,"Text":"یہ ہے کھولتا ہوا پانی اور پیپ، اب وہ اس کا مزہ چکھیں۔"},{"SurahNumber":38,"VerseNumber":58,"Text":"اور ان طرح طرح کی چیزوں کا جو اسی جیسی (تکلیف دہ) ہوں گی۔"},{"SurahNumber":38,"VerseNumber":59,"Text":"(جب وہ اپنے پیروکاروں کو آتا دیکھیں گے تو ایک دوسرے سے کہیں گے) یہ ایک اور لشکر ہے جو تمہارے ساتھ گھسا چلا آرہا ہے، پھٹکار ہو ان پر، یہ سب آگ میں جلنے والے ہیں۔"},{"SurahNumber":38,"VerseNumber":60,"Text":"وہ (آنے والے) کہیں گے : نہیں، بلکہ پھٹکار تم پر ہو، تم ہی تو یہ مصیبت ہمارے آگے لائے ہو، اب تو یہی بدترین جگہ ہے جس میں رہنا ہوگا۔"},{"SurahNumber":38,"VerseNumber":61,"Text":"(پھر وہ اللہ تعالیٰ سے کہیں گے کہ) اے ہمارے پروردگار ! جو شخص بھی یہ مصیبت ہمارے آگے لایا ہے، اسے دوزخ میں دوگنا عذاب دیجیے۔"},{"SurahNumber":38,"VerseNumber":62,"Text":"اور وہ (ایک دوسرے سے) کہیں گے : کیا بات ہے کہ ہمیں وہ لوگ (یہاں دوزخ میں) نظر نہیں آرہے جنہیں ہم برے لوگوں میں شمار کرتے تھے ؟"},{"SurahNumber":38,"VerseNumber":63,"Text":"کیا ہم نے ان کا (ناحق) مذاق اڑایا تھا، یا انہیں دیکھنے سے نگاہوں کی غلطی لگ رہی ہے ؟"},{"SurahNumber":38,"VerseNumber":64,"Text":"یقینا دوزخیوں کے آپس میں جھگڑنے کی یہ ساری باتیں بالکل سچی ہیں جو ہو کر رہیں گی۔"},{"SurahNumber":38,"VerseNumber":65,"Text":"(اے پیغمبر) کہہ دو کہ : میں تو ایک خبردار کرنے والا ہوں، اور اس اللہ کے سوا کوئی عبادت کے لائق نہیں جو ایک ہے، جو سب پر غالب ہے۔"},{"SurahNumber":38,"VerseNumber":66,"Text":"جو تمام آسمانوں اور زمین اور ان کے درمیان ہر چیز کا مالک ہے، جس کا اقتدار سب پر چھایا ہوا ہے، جو بہت بخشنے والا ہے۔"},{"SurahNumber":38,"VerseNumber":67,"Text":"کہہ دو کہ : یہ ایک عظیم حقیقت کا اظہار ہے۔"},{"SurahNumber":38,"VerseNumber":68,"Text":"جس سے تم منہ موڑے ہوئے ہو۔"},{"SurahNumber":38,"VerseNumber":69,"Text":"مجھے عالم بالا کی باتوں کا کچھ علم نہیں تھا جب وہ (فرشتے) سوال و جواب کر رہے تھے۔"},{"SurahNumber":38,"VerseNumber":70,"Text":"میرے پاس وحی صرف اس لیے آتی ہے کہ میں صاف صاف خبردار کرنے والا ہوں۔"},{"SurahNumber":38,"VerseNumber":71,"Text":"یاد کرو جب تمہارے پروردگار نے فرشتوں سے کہا کہ میں گارے سے ایک انسان پیدا کرنے والا ہوں۔"},{"SurahNumber":38,"VerseNumber":72,"Text":"چنانچہ جب میں اسے پوری طرح بنا دوں اور اس میں اپنی روح پھونک دوں تو تم اس کے آگے سجدے میں گر جانا۔"},{"SurahNumber":38,"VerseNumber":73,"Text":"پھر ہوا یہ کہ سارے کے سارے فرشتوں نے تو سجدہ کیا۔"},{"SurahNumber":38,"VerseNumber":74,"Text":"البتہ ابلیس نے نہ کیا، اس نے تکبر سے کام لیا اور کافروں میں شامل ہوگیا۔"},{"SurahNumber":38,"VerseNumber":75,"Text":"اللہ نے کہا : ابلیس ! جس کو میں نے اپنے ہاتھوں سے پیدا کیا، اس کو سجدہ کرنے سے تجھے کس چیز نے روکا ہے ؟ کیا تو نے تکبر سے کام لیا ہے، یا تو کوئی بہت اونچی ہستیوں میں سے ہے ؟"},{"SurahNumber":38,"VerseNumber":76,"Text":"کہنے لگا : میں اس (آدم) سے بہتر ہوں۔ تو نے مجھے آگ سے پیدا کیا ہے اور اس کو گارے سے پیدا کیا ہے۔"},{"SurahNumber":38,"VerseNumber":77,"Text":"اللہ نے فرمایا کہ اچھا تو نکل جا یہاں سے۔ کیونکہ تو مردود ہے۔"},{"SurahNumber":38,"VerseNumber":78,"Text":"اور یقین جان قیامت کے دن تک تجھ پر میری پھٹکار رہے گی۔"},{"SurahNumber":38,"VerseNumber":79,"Text":"اس نے کہا : میرے پروردگار ! پھر تو مجھے اس دن تک کے لیے (جینے کی) مہلت دیدے جس دن لوگوں کو دوبارہ زندہ کیا جائے گا۔"},{"SurahNumber":38,"VerseNumber":80,"Text":"اللہ نے فرمایا : چل تجھے ان لوگوں میں شامل کرلیا گیا ہے جنہیں مہلت دی جائے گی۔"},{"SurahNumber":38,"VerseNumber":81,"Text":"(لیکن) ایک متعین وقت کے دن تک۔"},{"SurahNumber":38,"VerseNumber":82,"Text":"کہنے لگا : بس تو میں تیری عزت کی قسم کھاتا ہوں کہ میں ان سب کو بہکاؤں گا۔"},{"SurahNumber":38,"VerseNumber":83,"Text":"سوائے تیرے برگزیدہ بندوں کے۔"},{"SurahNumber":38,"VerseNumber":84,"Text":"اللہ نے فرمایا : تو پھر سچی بات یہ ہے اور میں سچی بات ہی کہا کرتا ہوں۔"},{"SurahNumber":38,"VerseNumber":85,"Text":"کہ میں تجھ سے اور ان سب سے جو ان میں سے تیرے پیچھے چلیں گے، جہنم کو بھر کر رہوں گا۔"},{"SurahNumber":38,"VerseNumber":86,"Text":"(اے پیغمبر ! لوگوں سے) کہہ دو کہ : میں تم سے اس (اسلام کی دعوت) پر کوئی اجرت نہیں مانگتا، اور نہ میں بناوٹی لوگوں میں سے ہوں۔"},{"SurahNumber":38,"VerseNumber":87,"Text":"یہ تو دنیا جہان کے لوگوں کے لیے بس ایک نصیحت ہے۔"},{"SurahNumber":38,"VerseNumber":88,"Text":"اور تھوڑے سے وقت کے بعد تمہیں اس کا حال معلوم ہوجائے گا۔"},{"SurahNumber":39,"VerseNumber":1,"Text":"یہ کتاب اللہ کی طرف سے نازل کی جارہی ہے، جو بڑے اقتدار کا مالک ہے، بہت حکمت والا ہے۔"},{"SurahNumber":39,"VerseNumber":2,"Text":"(اے پیغمبر) بیشک یہ کتاب ہم نے تم پر برحق نازل کی ہے، اسلیے اللہ کی اس طرح عبادت کرو کہ بندگی خالص اسی کے لیے ہو۔"},{"SurahNumber":39,"VerseNumber":3,"Text":"یاد رکھو کہ خالص بندگی اللہ ہی کا حق ہے۔ اور جن لوگوں نے اس کے بجائے دوسرے رکھوالے بنا لیے ہیں۔ (یہ کہہ کر کہ) ہم ان کی عبادت صرف اس لیے کرتے ہیں کہ یہ ہمیں اللہ سے قریب کردیں۔ ان کے درمیان اللہ ان باتوں کا فیصلہ کرے گا جن میں وہ اختلاف کر رہے ہیں۔ یقین رکھو کہ اللہ کسی ایسے شخص کو راستے پر نہیں لاتا جو جھوٹا ہو، کفر پر جما ہوا ہو۔"},{"SurahNumber":39,"VerseNumber":4,"Text":"اگر اللہ یہ چاہتا کہ کسی کو اولاد بنائے تو وہ اپنی مخلوق میں سے جس کو چاہتا منتخب کرلیتا، (لیکن) وہ پاک ہے (اس بات سے کہ اس کی کوئی اولاد ہو) وہ تو اللہ ہے، ایک، اور زبردست اقتدار کا مالک۔"},{"SurahNumber":39,"VerseNumber":5,"Text":"اس نے سارے آسمان اور زمین برحق پیدا کیے ہیں۔ وہ رات کو دن پر لپیٹ دیتا ہے اور دن کو رات پر لپیٹ دیتا، اور اس نے سورج اور چاند کو کام پر لگا یا ہوا ہے۔ ہر ایک کسی معین مدت تک کے لیے رواں دواں ہے۔ یاد رکھو وہ بڑے اقتدار کا مالک، بہت بخشنے والا ہے۔"},{"SurahNumber":39,"VerseNumber":6,"Text":"اس نے تم سب کو ایک شخص سے پیدا کیا پھر اسی سے اس کا جوڑ بنایا، اور تمہارے لیے مویشیوں میں سے آٹھ جوڑے پیدا کیے وہ تمہاری تخلیق تمہاری ماؤں کے پیٹ میں اس طرح کرتا ہے کہ تین اندھیریوں کے درمیان تم بناوٹ کے ایک مرحلے کے بعد دوسرے مرحلے سے گزرتے ہو۔ وہ ہے اللہ جو تمہارا پروردگار ہے۔ ساری بادشاہی اسی کی ہے، اس کے سوا کوئی عبادت کے لائق نہیں ہے۔ پھر بھی تمہارا منہ آخر کوئی کہاں سے موڑ دیتا ہے ؟"},{"SurahNumber":39,"VerseNumber":7,"Text":"اگر تم کفر اختیار کرو گے تو یقین رکھو کہ اللہ تم سے بےنیاز ہے، اور وہ اپنے بندوں کے لیے کفر پسند نہیں کرتا، اور اگر تم شکر کرو گے تو وہ اسے تمہارے لیے پسند کرے گا، اور کوئی بوجھ اٹھانے والا کسی دوسرے کا بوجھ نہیں اٹھائے گا، پھر تم سب کو اپنے پروردگار ہی کے پاس لوٹ کر جانا ہے، اس وقت وہ تمہیں بتائے گا کہ تم کیا کچھ کیا کرتے تھے۔ یقینا وہ دلوں کی باتیں بھی خوب جانتا ہے۔"},{"SurahNumber":39,"VerseNumber":8,"Text":"اور جب انسان کو کوئی تکلیف چھو جاتی ہے تو وہ اپنے پروردگار کو اسی سے لو لگا کر پکارتا ہے، پھر جب وہ انسان کو اپنی طرف سے کوئی نعمت بخش دیتا ہے تو وہ اس (تکلیف) کو بھول جاتا ہے جس کے لیے پہلے اللہ کو پکار رہا تھا، اور اللہ کے لیے شریک گھڑ لیتا ہے، جس کے نتیجے میں دوسروں کو بھی اللہ کے راستے سے بھٹکاتا ہے۔ کہہ دو کہ : کچھ دن اپنے کفر کے مزے اڑالے، یقینا تو دوزخ والوں میں شامل ہے۔"},{"SurahNumber":39,"VerseNumber":9,"Text":"بھلا (کیا ایسا شخص اس کے برابر ہوسکتا ہے) جو رات کی گھڑیوں میں عبادت کرتا ہے، کبھی سجدے میں، کبھی قیام میں، آخرت سے ڈرتا ہے، اور اپنے پروردگار کی رحمت کا امیدوار ہے ؟ کہو کہ : کیا وہ جو جانتے ہیں اور جو نہیں جانتے سب برابر ہیں ؟ (مگر) نصیحت تو وہی لوگ قبول کرتے ہیں جو عقل والے ہیں۔"},{"SurahNumber":39,"VerseNumber":10,"Text":"کہہ دو کہ : اے میرے ایمان والے بندو ! اپنے پروردگار کا خوف دل میں رکھو۔ بھلائی انہی کی ہے جنہوں نے اس دنیا میں بھلائی کی ہے، اور اللہ کی زمین بہت وسیع ہے۔ جو لوگ صبر سے کام لیتے ہیں، ان کا ثواب انہیں بےحساب دیا جائے گا۔"},{"SurahNumber":39,"VerseNumber":11,"Text":"کہہ دو کہ : مجھے تو حکم دیا گیا ہے کہ میں اللہ کی اس طرح عبادت کروں کہ میری بندگی خالص اسی کے لیے ہو۔"},{"SurahNumber":39,"VerseNumber":12,"Text":"اور مجھے حکم دیا گیا ہے کہ سب سے پہلا فرمانبردار میں بنوں۔"},{"SurahNumber":39,"VerseNumber":13,"Text":"کہہ دو کہ : اگر میں اپنے پروردگار کی نافرمانی کروں تو مجھے ایک زبردست دن کے عذاب کا اندیشہ ہے۔"},{"SurahNumber":39,"VerseNumber":14,"Text":"کہہ دو کہ : میں تو اللہ کی عبادت اس طرح کرتا ہوں کہ میں نے اپنی بندگی صرف اسی کے لیے خالص کرلی ہے۔"},{"SurahNumber":39,"VerseNumber":15,"Text":"اب تم اسے چھوڑ کر جس کی چاہو، عبادت کرو۔ کہہ دو کہ : گھاٹے کا سودا کرنے والے تو وہ ہیں جو قیامت کے دن اپنی جانوں اور اپنے گھر والوں سب کو ہرا بیٹھیں گے۔ یاد رکھو کہ کھلا ہوا گھاٹا یہی ہے۔"},{"SurahNumber":39,"VerseNumber":16,"Text":"ایسے لوگوں کے لیے ان کے اوپر بھی آگ کے بادل ہیں اور ان کے نیچے بھی ویسے ہی بادل۔ یہ وہی چیز ہے جس سے اللہ اپنے بندوں کو ڈراتا ہے۔ لہذا اے میرے بندو۔ میرا خوف دل میں رکھو۔"},{"SurahNumber":39,"VerseNumber":17,"Text":"اور جن لوگوں نے اس بات سے پرہیز کیا ہے کہ وہ طاغوت کی عبادت کرنے لگیں اور انہوں نے اللہ سے لوگ لگائی ہے خوشی کی خبر انہی کے لیے، لہذا میرے ان بندوں کو خوشی کی خبر سنا دو ۔"},{"SurahNumber":39,"VerseNumber":18,"Text":"جو بات کو غور سے سنتے ہیں تو اس میں جو بہترین ہوتی ہے اس کی پیروی کرتے ہیں۔ یہی وہ لوگ ہیں جنہیں اللہ نے ہدایت دی ہے اور یہی ہیں جو عقل والے ہیں۔"},{"SurahNumber":39,"VerseNumber":19,"Text":"بھلا جس شخص پر عذاب کی بات طے ہوچکی، تو کیا تم اسے بچا لو گے جو آگ کے اندر پہنچ چکا ہے ؟"},{"SurahNumber":39,"VerseNumber":20,"Text":"البتہ جنہوں نے اپنے پروردگار کا خوف دل میں رکھا ہے ان کے لیے اوپر تلے بنی ہوئی اونچی اونچی عمارتیں ہیں، جن کے نیچے نہریں بہتی ہیں۔ یہ اللہ کا وعدہ ہے۔ اللہ کبھی وعدے کی خلاف ورزی نہیں کرتا۔"},{"SurahNumber":39,"VerseNumber":21,"Text":"کیا تم نے نہیں دیکھا کہ اللہ نے آسمان سے پانی اتارا، پھر اسے زمین کے سوتوں میں پرو دیا ؟ پھر وہ اس پانی سے ایسی کھیتیاں وجود میں لاتا ہے جن کے رنگ مختلف ہیں، پھر وہ کھیتیاں سو کھ جاتی ہیں تو تم انہیں دیکھتے ہو کہ پیلی پڑگئی ہیں، پھر وہ انہیں چورا چورا کردیتا ہے۔ یقینا ان باتوں میں ان لوگوں کے لیے بڑا سبق ہے جو عقل رکھتے ہیں۔"},{"SurahNumber":39,"VerseNumber":22,"Text":"بھلا کیا وہ شخص جس کا سینہ اللہ نے اسلام کے لیے کھول دیا ہے، جس کے نتیجے میں وہ اپنے پروردگار کی عطا کی ہوئی روشنی میں آچکا ہے، (سنگ دلوں کے برابر ہوسکتا ہے ؟) ہاں، بربادی ان کی ہے جن کے دل اللہ کے ذکر سے سخت ہوچکے ہیں۔ یہ لوگ کھلی گمراہی میں پڑے ہوئے ہیں۔"},{"SurahNumber":39,"VerseNumber":23,"Text":"اللہ نے بہترین کلام نازل فرمایا ہے، ایک ایسی کتاب جس کے مضامین ایک دوسرے سے ملتے جلتے ہیں، جس کی باتیں بار بار دہرائی گئی ہیں۔ وہ لوگ جن کے دلوں میں اپنے پروردگار کا رعب ہے ان کی کھالیں اس سے کانپ اٹھتی ہیں، پھر ان کے جسم اور ان کے دل نرم ہو کر اللہ کی یاد کی طرف متوجہ ہوجاتے ہیں۔ یہ اللہ کی ہدایت ہے جس کے ذریعے وہ جس کو چاہتا ہے راہ راست پر لے آتا ہے، اور جسے اللہ راستے سے بھٹکا دے، اسے کوئی راستے پر لانے والا نہیں۔"},{"SurahNumber":39,"VerseNumber":24,"Text":"بھلا (اس شخص کا کیسا برا حال ہوگا) جو قیامت کے دن اپنے چہرے ہی سے بدترین عذاب کو روکنا چاہے گا ؟ اور ظالموں سے کہا جائے گا کہ : چکھو مزہ اس کمائی کا جو تم نے کر رکھی تھی۔"},{"SurahNumber":39,"VerseNumber":25,"Text":"جو لوگ ان سے پہلے تھے، انہوں نے بھی (پیغمبروں کو) جھٹلایا تھا، جس کے نتیجے میں ان پر عذاب ایسی جگہ سے آیا جس کی طرف ان کا گمان بھی نہیں جاسکتا تھا۔"},{"SurahNumber":39,"VerseNumber":26,"Text":"چنانچہ اللہ نے ان کو اسی دنیوی زندگی میں رسوائی کا مزہ چکھایا، اور آخرت کا عذاب تو اور بھی بڑا ہے، کاش یہ لوگ جانتے۔"},{"SurahNumber":39,"VerseNumber":27,"Text":"حقیقت یہ ہے کہ ہم نے اس قرآن میں لوگوں کی خاطر ہر قسم کی مثالیں بیان کی ہیں، تاکہ لوگ سبق حاصل کریں۔"},{"SurahNumber":39,"VerseNumber":28,"Text":"یہ عربی قرآن جس میں کوئی ٹیڑھ نہیں، تاکہ لوگ تقوی اختیار کریں۔"},{"SurahNumber":39,"VerseNumber":29,"Text":"اللہ نے ایک مثال یہ دی ہے کہ ایک (غلام) شخص ہے جس کی ملکیت میں کئی لوگ شریک ہیں جن کے درمیان آپس میں کھینچ تان بھی ہے اور دوسرا (غلام) شخص وہ ہے جو پورے کا پورا ایک ہی آدمی کی ملکیت ہے۔ کیا ان دونوں کی حالت ایسی جیسی ہوسکتی ہے ؟ الحمدللہ (اس مثال سے بات بالکل واضح ہوگئی) لیکن ان میں سے اکثر لوگ سمجھتے نہیں۔"},{"SurahNumber":39,"VerseNumber":30,"Text":"(اے پیغمبر) موت تمہیں بھی آنی ہے اور موت انہیں بھی آنی ہے۔"},{"SurahNumber":39,"VerseNumber":31,"Text":"پھر تم سب قیامت کے دن اپنے پروردگار کے پاس اپنا مقدمہ پیش کرو گے۔"}]}