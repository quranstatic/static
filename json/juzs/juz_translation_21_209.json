{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":29,"VerseNumber":46,"Text":"Sira aja pasulayan (rembug) karo wong kang duwe cecekelan kitab, kajaba yen luwih becik, lan kitab, kajaba yen luwih becik, (hiya iku nganggo wewatin Al-Qur'an) kajoba ana kang ngelawan perang (banjur sira layanana). Lan ucapna mengkene, \"Aku percaya marang al-Qur'an kang wis didhawuhake marang aku, lan uga percaya marang kitab kuna kang wis didhawuhake marang kowe, Pangeranku tunggal karo Pangeranmu, hiya iku Allah kang Esa. Aku kabeh padha ngabekti marang Allah"},{"SurahNumber":29,"VerseNumber":47,"Text":"Mangkono uga Ingsun nurunake Kitab Al-Quran marang sira (Muhammad) dene wong kang padha Ingsun paringi cecekelan Kitab Taurat padha ngestokake Al-Quran. Sawenehe wong Mekkah hiya ana kang ngestokake. Dene maido ayatingsun iku ora ana maneh kajaba wong kafir"},{"SurahNumber":29,"VerseNumber":48,"Text":"Sira ora pisan maca Kitab kuna sadurunge Al-QUr'an, lan uga ora nulis al-Qur'an kelawan tanganira. Upama sira bisa maca lan nulis, patut wong yahudi kang padha maido iku mamang"},{"SurahNumber":29,"VerseNumber":49,"Text":"Al-Qur'an iku tondha yekti kang terang, tumrap ana ing atine para wong. Mukmin kang padha pinaringan goroh. Dene wong kang maido al-Qur'an iku ora ana maneh kajaba wong kafir. Dheweke nganiaya awake dhewe"},{"SurahNumber":29,"VerseNumber":50,"Text":"Wong kafir padha ngucap, \"Ya gene dheweke ora diparingi tandha yekti kahelokan dening Pangerane kaya Nabi kang kuna?\". Sira dhawuha, \"Kahelokan iku ana ngastane Allah. Diturunake miturut saka parenging Allah. Wajibku mung ngelingake"},{"SurahNumber":29,"VerseNumber":51,"Text":"Apa wis cukup Ingsun nurunake Kitab al-Qur'an marang sira sabanjure wong padha diwacakake. Satemene al-Qur'an mahu isi rohmat lan wulangan marang para wong mukmin"},{"SurahNumber":29,"VerseNumber":52,"Text":"(Muhammad) Sira dhawuha mangkene, \"Anggonku pasulayan marang kowe, cukup disekseni dening Allah piyambak\". Allah nguningani isining barang ing langit lan bumi. Dene sarupane wong kang percaya marang barang kang luput, nyembah liyane Allah sarta maido, iku tetep wong kang kapitunan"},{"SurahNumber":29,"VerseNumber":53,"Text":"Wong kafir padha nantang marang sira (Muhammad) anggege tekane siksa. Upama ora wis tetep wewangene kang pinasthi, wong kafir mesthi katekan siksa, Sanalika sarta ngagetake. Nganti padha ora ngerti"},{"SurahNumber":29,"VerseNumber":54,"Text":"Wong kafir padha nantang marang sira (Muhammad) anggege siksa ana ing donya, satemene besuk dina Qiyamat, neraka Jahanam nungkebi marang wong kafir"},{"SurahNumber":29,"VerseNumber":55,"Text":"Ing dina Qiyamat iku, siksa neraka nempuh marang wong kafir saka dhuwur lan ngisore sikile. Allah ngandika, \"Padha ngrasakna wewalese barang kang wis padha sira lakone biyen"},{"SurahNumber":29,"VerseNumber":56,"Text":"Para kawulaningsun kang padha mukmin, bumi iku jembar, mulane padha nembaha marang Ingsun"},{"SurahNumber":29,"VerseNumber":57,"Text":"Sarupane awak kang urip mesthi ngrasakake mati, tumuli banjur padha dibalekake marang ngarsaningsun"},{"SurahNumber":29,"VerseNumber":58,"Text":"Wong mukmin kang padha ngelakoni penggawe becik, mesthi Ingsun panggonake ana ing panggonan kang luhur ing suwarga, kang ana banyune mili ana sangisore kekayon kang langgeng. Becik temen ganjaren wong kang padha ngelakoni bekti"},{"SurahNumber":29,"VerseNumber":59,"Text":"Hiya iku wong kang teguh atine anggone ketaman pihalane wong kafir, sarta padha pasrah ing Allah"},{"SurahNumber":29,"VerseNumber":60,"Text":"Pira bahe hewan kang ora anggawa rizkine, nanging Allah paring rizki marang hewan mahu. Apa maneh marang sira. Allah Mirsa tur Nguningani"},{"SurahNumber":29,"VerseNumber":61,"Text":"Menawa sira takon marang wong kafir, \"Sapa kang gawe bumi lan langit. Kang marentah srengenge lan rembulan. Padha mangsuli, \"Inggih Allah\". Yen mangkono apa kang makewuhi anggone arep percaya ing Allah"},{"SurahNumber":29,"VerseNumber":62,"Text":"Allah paringi rizki marang para kawulane kang dadi parenging kersane, lan ana uga kang diparingi rizki kurang, satemene Allah Nguningani samu barang"},{"SurahNumber":29,"VerseNumber":63,"Text":"Menawa sira takon marang dheweke sapa kang nurunake banyu udan saka langit, banjur dianggo nguripake bumi kang wis mati? Padha mangsuli, \"Inggih Allah\". DHawuha, \"Sakabehing puji iku konjuk Allah. (Aku bungah dene kowe padha weruh kuwasaning Allah). Hewa dene wong akeh padha ora duwe pikir"},{"SurahNumber":29,"VerseNumber":64,"Text":"Kahuripan donya iki kena dibasakake dholanan lan tanpa guna. Menawa padha weruh menawa pomahan akherat iku panguripan kang sejati, menawa padha ngerti"},{"SurahNumber":29,"VerseNumber":65,"Text":"Nalikane nunggang kapal (ana satengahing segara), banjur kuwatir kelem, banjur padha sumungkem nyuwun selamet ing Alah kaya wong kang suci atine, anggone ngelakoni agama konjen ing Allah. bareng wis selamet tekan dharatan, banjur bali kafir maneh"},{"SurahNumber":29,"VerseNumber":66,"Text":"Wusana wong kafir mahu tanpa panarima anggone diparingi kabungahan, Pahd bungah - bungah anggone pakumpulan nyembah brahala. Ing tembe bakal weruh kawusanane"},{"SurahNumber":29,"VerseNumber":67,"Text":"Apa padha ora weruh yen Ingsun dhadekake Tanah Suci Mekkah negara santosa lan tata tentrem. Lan negara kiwatengenen padha ngrebut ngrampas ? Apa dheweke percaya perkara kang batal lan maido marang kabungahan paringe Allah"},{"SurahNumber":29,"VerseNumber":68,"Text":"Ora ana wong kang luwih duraka katimbang wong kang gawe - gawe celathu goroh dikandhakake dhawuhing Allah. Lan maido marang kang bener sawuse didhawuhe (dening Muhammad) ? Apa ora ana panggonan neraka jahannam kanggo wong sing ora percaya"},{"SurahNumber":29,"VerseNumber":69,"Text":"Sarupane wong kang padha berjuang karana ngelakoni parintah Ingsun, mesthi padha dituduhake dalan marang keselametan. Satemene Allah iku hanjungkung wong kang padha ngelakoni kabecikan"},{"SurahNumber":30,"VerseNumber":1,"Text":"Alif Laam Miim"},{"SurahNumber":30,"VerseNumber":2,"Text":"Ing dina iki wong Rum kalah perange"},{"SurahNumber":30,"VerseNumber":3,"Text":"Anggone perang ana ing bumine kang cedhak dhewe, sawise kalah perang, ing tembe bakal menang"},{"SurahNumber":30,"VerseNumber":4,"Text":"Menange besuk yen wis pirang - pirang tahun, sadurunge lan sawise (wong Rum menang) samu barang perkara iku kagungane Allah. Ing dina menange wong Rum, wong Mukmin padha bungah"},{"SurahNumber":30,"VerseNumber":5,"Text":"(Menange wong Rum mahu), kelawan oleh pitulungane Allah, Allah paring pitulungan marang wong kang padha kersane. Allh iku Maha Mulya tur Maha Asih"},{"SurahNumber":30,"VerseNumber":6,"Text":"Allah wis prasetya (bakal paring pitulung marang wong Rum) ora pisan - pisan mungkiri janji. Hewadene kang akeh padha ora weruh"},{"SurahNumber":30,"VerseNumber":7,"Text":"Kang dweruhi mung lahire perkara kabungahan donya. Dene marang akherat padha ora mikir"},{"SurahNumber":30,"VerseNumber":8,"Text":"Ya gene padha ora ngerusak - ngerusakake kahananing awake ? Allah anggone gawe bumi lan langit saisine kabeh iku tenanan, nanging akeh faedahe. Naning manungsa iku kang akeh padha maido"},{"SurahNumber":30,"VerseNumber":9,"Text":"Ya gene padha ora jajah ing bumi. Mesthi padha weruh patilasan kang akhe, lan kapriye kadadeyane para wong kuna sadurunge wong mahu. Dheweke gagah prakosa (ngungkuli wong saiki) sarta padha ngolah bumi (tetanen) gawe gemah raharjaning negara ngungkuli wong ing zaman saiki. Wusana padha ditekani Rasul - Rasul kelawan keterangan - keterangan (nanging padha wangkot). Dene Allah anggone ngrusak mahu dudu paganiaya, nanging jalaran dheweke ngrusak tata nganiaya marang awake dhewe"},{"SurahNumber":30,"VerseNumber":10,"Text":"Sabanjure neraka iku dianggo matrapi wong kang padha ngelakoni panggawe hala maido al-Qur'an lan anggeguyu"},{"SurahNumber":30,"VerseNumber":11,"Text":"Allah murwani nggatekake manungsa, sawisa padha mati banjur diuripake maneh, sabanjure padha dibalekake marang ngarsane Allah"},{"SurahNumber":30,"VerseNumber":12,"Text":"Ana ing dina qiyamat wong - wong sing padha dosa padha ora duwe pangarep - arep"},{"SurahNumber":30,"VerseNumber":13,"Text":"Brahala kang padha disembah ora ana siji - sijia kang bisa nulungi, amalah padha ngelaki marang wong kafir"},{"SurahNumber":30,"VerseNumber":14,"Text":"Besuk dina Qiyamat (wong kafir) padha pilah (karo wong Islam)"},{"SurahNumber":30,"VerseNumber":15,"Text":"Sarupane wong mukmin kang padha ngelakoni panggawe becik, padha bungah - bungah ana suwarga"},{"SurahNumber":30,"VerseNumber":16,"Text":"Dene wong - wong kafir kang maido al-Qur'an lan qiyamat padha lestari disiksa"},{"SurahNumber":30,"VerseNumber":17,"Text":"Sira padha nyebut Maha Suci ing Allah ing wayah subuh lan Maghrib"},{"SurahNumber":30,"VerseNumber":18,"Text":"Padha memuji ing allah saisining langit lan bumi ing wayah sore lan awan"},{"SurahNumber":30,"VerseNumber":19,"Text":"Allah metokake barang kang urip saka barang kang mati. Lan metokake barang kang ora urip saka barang kang urip. Apa dene nguripake palemahan kang mahune bera. Mangkono uga sira hiya bakal diwerokake saka pati banjur urip maneh"},{"SurahNumber":30,"VerseNumber":20,"Text":"Tandha yekti kuwasane Allah hiya iku anggone gawe awakira saka lemah, sabanjure sira dadi manungsa kang bebrayan (ngrembaka) ana bumi"},{"SurahNumber":30,"VerseNumber":21,"Text":"Lan ana maneh tandha yekti kuwasaning Allah, hiya iku anggone anggawekake bojo marang isra saka awakira (golongan) ira dhewe supaya sira tresnaha marang rabinira. Sarta andadekake sih - sinisihan. Kang mangkono iku tumrap wong kang gelem mikir - mikir"},{"SurahNumber":30,"VerseNumber":22,"Text":"Lan ana maneh kuwasaning Allah hiya iku anggone yasa bumi lan langit, lan anggone gawe beda - bedane tetembungan lan warna - warnaning kulit. Kang mangkono iku tumrap wong kang ana akale mesthi dadi tandha yekti"},{"SurahNumber":30,"VerseNumber":23,"Text":"Lan maneh kuwasaning Allah hiya iku anggonira padha ngupaya jiwa ing wayah awan, ngupaya paparinging Allah rizki. Kang mangkono iku tumrap wong kang ngrungok - ngurokake pitutur mesthi dadi tandha yekti"},{"SurahNumber":30,"VerseNumber":24,"Text":"Lan ana maneh tandha yekti kuwasaning Allah anggone ditontonanek kilat dening Allah, wong kang pinuju mlaku banjur kuwatir yen ana bledhek, wong kang ana ngomah banjur ngarep - arep tumuruning udan. Allah anggone nurunake banyu udan saka langit dianggo nguripake palemahan kang mahune bera. Kang mangkono mahu mesthi dadi tandha yekti tumrap wong kang ana akale"},{"SurahNumber":30,"VerseNumber":25,"Text":"Lan ana maneh tandha yekti kuwasaning Allah, hiya iku hadeging bumi lan langit mligi saka perenging Allah tanpa cagak. Besuk nalika Allah nimbali sira banjur pating jredul metu (sala ing kuburanira)"},{"SurahNumber":30,"VerseNumber":26,"Text":"Lan kagungané Panjenengané apa baé kang ana ing langit-langit lan ing bumi, kabèh ambangun turut marang Panjenengané"},{"SurahNumber":30,"VerseNumber":27,"Text":"Lan Panjenengané iku Kang amurwani titah, tumuli angambalambali dumadiné, sarta iku gampang ingatasé Panjenengané; sarta kagungané Panjenengané sifat linuhung ing langit-langit lan bumi iku, lan Panjenengané iku Ingkang- Mahamulya, Ingkang-Wicaksana"},{"SurahNumber":30,"VerseNumber":28,"Text":"Allah anggelar umpama marang sira, hiya iku awakira dhewe, \"Upama kawulanira kang kadarbe ing tanganira melu handuweni barang darbekira kang wis Ingsun paringake, dadi padha bae karo sira, kang mangkono iku mesthi sira ora narima. Apa sira wedi marang deweke kaya dene wedinira marang awakmu dhewe?\" Mangkono iku anggoningsun nerangake ayatingsun marang wong kang ana akale"},{"SurahNumber":30,"VerseNumber":29,"Text":"Ananging won gkang keleru padha guru karepe dhewe tanpa kaweruh, sapa kang kaslametan marang wong kang dikersakake kesasar dening Allah? Dheweke mau ora ana kang bisa nulungi"},{"SurahNumber":30,"VerseNumber":30,"Text":"Hadhepna kanthi temenan anggonira ngelakoni agama, mligi kanjuk ing Allah, kang nitahake manungsa netepi agama mahu. Manungsa ora kena ngowahi agamaning Allah, hiya iku agama kang bener. Hewadene manungsa iku kang kaeh padha ora kaweruh"},{"SurahNumber":30,"VerseNumber":31,"Text":"Padha balia tobat marang Panjenengane lan padha sumungkema ngabekti ing Allah. Padha ngelakonanan sholat lan aja klebu wong - wong sing nyekuthokake (musyrik)"},{"SurahNumber":30,"VerseNumber":32,"Text":"Yaiku para wong kang mecah belah agama nganti dadi pirang - pirang golongan. Saben sagolongan padha bungah atine ngelakoni golongane kang disenengi"},{"SurahNumber":30,"VerseNumber":33,"Text":"Menawa manungsa kambuh ing reribet, banjur padha eling nyenyuwun marang Pangerane, luwara saka reribed mau. Sawise luwar manawa diparingi kabungahan dening Allah banjur ana sagolongan mangro tingal (musyrik)"},{"SurahNumber":30,"VerseNumber":34,"Text":"Sahingga padha nyelaki anggoningsun paraing kabungahan marang dheweke. Lan padha bungah - bungaha, Ing tembe ora wurung padha weruh kadadeyane awake"},{"SurahNumber":30,"VerseNumber":35,"Text":"Apa Ingsun nurunake Kitab utawa tandha yekti marang wong kafir mangro tingal, ora wurung Kitab mahu muni, lan mratelakake prakara kang marakake dheweke kafir"},{"SurahNumber":30,"VerseNumber":36,"Text":"Nalikane Ingsun maringi kabungahan marang manungsa, banjur lega atine, nanging menawa kasandung barang kang hala, marga saka panggawe kang wis dilakoni dhewe ing kono banjur padha mutung, ora duwe pangarep - arep marang rahmate Allah"},{"SurahNumber":30,"VerseNumber":37,"Text":"Apa dheweke ora andeleng yen Allah iku paring rizki akeh marang wong kang dadi parenging kersane (ana uga wong kang diparingi rizki mung cumpen). Kang mangkono iku tumrap para wong Mukmin dadi tandha yekti kuwasaning Allah"},{"SurahNumber":30,"VerseNumber":38,"Text":"Mulane sira mehenana marang para sanakira mingangka tandha sih katresnan apa dene marang para wong miskin lan wong kang melaku ana ing dadalan, (kang mrangguli kasangsaran) iku sira wehana apa benere kang mangkono iku tumrap wong kang ngarep - arep ganjaraning Allah, luwih dening becik wong kang mangkono mahu bakal padha begja"},{"SurahNumber":30,"VerseNumber":39,"Text":"Dene anggonira padha weweh supaya diwale kang luwih saka pawehira (riba = tambahan) wong kang weweh mau ora bakal diganjar dening Allah. Dene yen sira weweh karepira maligi ngestokake dhawuhing Allah, sira bakal oleh ganjaran tikel pirang - pirang"},{"SurahNumber":30,"VerseNumber":40,"Text":"Allah iku kang gawe awakira sawise dadi banjur paring rizki marang sira, yen tekan mangsane banjur mateni marang sira, tumuli banjur nguripake (maneh) marang sira. Apa ana brahala kang bisa sira anggo tetimbanganing Allah. Allah iku Maha suci lan Maha luhur kaya panganggepe wong kang mangro tingal"},{"SurahNumber":30,"VerseNumber":41,"Text":"Ing bumi kang jengkar lan kang loh tetela padha karusakan, marga saka durakaning manungsa. Wusana manungsa padha kapeksa ngrasakake patrapan sawatara (pahilan) kang wis dilakoni, supaya padha bali (marang dalan kang bener)"},{"SurahNumber":30,"VerseNumber":42,"Text":"Sira dhawuha, \"Padha anjajaha ing bumi, handelenga patilasane para wong kuna sadurungira, kapriye kadadeyane (padha dirusak dening Allah) awit dheweke mahu akeh kang padha mangro tingal"},{"SurahNumber":30,"VerseNumber":43,"Text":"Sira lan ummatira masharna awak, neja ngistokake agama (Islam), hiya iku agama kang bener, mumpung durung ketekan dina Qiyamat, ing kono dhawuhing Allah wis ora kena dihundurake, lan hing dina iku para manungsa padha kapontho - pontho"},{"SurahNumber":30,"VerseNumber":44,"Text":"Sing sapa kafir bakal nampa patrapane, dene sing sapa wonge ngelakone panggawe becik ganjarane tumrap awake dhewe sarta padha manggon ana suwarga"},{"SurahNumber":30,"VerseNumber":45,"Text":"Iku kanugrahaning allah marang wong kang percaya sarta ngelakoni panggawe becik. satemene Allah ora remen wong kang padha kafir"},{"SurahNumber":30,"VerseNumber":46,"Text":"Lan ana maneh tandha yekti kang mratandhani kuwasaning Allah, hiya Akkah anggone ngidikake angin ambubungah marang sira, sabanjure sira diparingi weruh rahmating Allah, dilakoake perahu ana ing segara kelawan parintahing allah supaya sira bisa laku dagang ngupaya paparinging Allah rizki, Kersaning Allah supaya padha ngaturake penuwun (syukur)"},{"SurahNumber":30,"VerseNumber":47,"Text":"Lan temen Ingsun wis ngutus para Rasul mulang lan nyurup - nyurupake marang para umate sadurungira sawenehe wong kang padha maido marang Rasul padha Ingsun tumpes, awit wis sabener Ignsun nulungi para wong mukmin"},{"SurahNumber":30,"VerseNumber":48,"Text":"Allah iku kang ngidikake angin, banjur ngratakakek mega lan anggelar ana sangisoring langit manut sakersaning allah. Mega mau banjur didadekake mendhung. Sira banjur andeleng banyu udan metu saka tengahing mendung. Samangsa banyu udan ahu nyiram marang para kawulanging Allah dheweke banjur padha bungah"},{"SurahNumber":30,"VerseNumber":49,"Text":"Para kawula mau sadurunge dituruni udan, wis bosen ngarep - arep marang tekane udan"},{"SurahNumber":30,"VerseNumber":50,"Text":"Delenga labete rahmate Alah kang rupa udan. Allah nguripake bumi kang wis mati (banjur thukul kekayone kang padha woh). pangeran kang kuwasa nguripake bumi kang wis mati. allah iku nguwasani samu barang"},{"SurahNumber":30,"VerseNumber":51,"Text":"Menawa Ingsun ngidikake angin kang dadi wisa tetanduran, manugsa banjur handeleng tetandurange padha kuning. Ingkono paparing Ingsun kabungahan kang wis kelakon padha digawe sirna tanpa gawe"},{"SurahNumber":30,"VerseNumber":52,"Text":"Satemene sira ora bisa dadekake wong - wong mati (atine) bisa krungun, lan ora bisa ngrungu pangundang - undang marang wong kang padha budheg kang mlengos"},{"SurahNumber":30,"VerseNumber":53,"Text":"Ora bisa nuduhake dalan bener marang wong kang wuta (atine) supaya mareni anggone sasar. Ora ana wong bisa krungu lan ngerti pitutur becik, kejaba wong kang ngandel ing Qu'ran ayatingsun lan dheweke padha sumarah (Islam)"},{"SurahNumber":30,"VerseNumber":54,"Text":"Allah iku kang gawe awakira saka barang kang apes, barang apes mahu banjur didadekake kuat (manungsa) sawise kuat banjur pikun. Allah kuasa gawe barang kang dadi parening kersane, nguningani samu barang tur kuwasa"},{"SurahNumber":30,"VerseNumber":55,"Text":"Besuk dina Qiyamat wong kafir padha supata. Pangakune anggone urip ana ing donya utawa anggone ana ing kubure ora luwih sak jam. Mangkono mahu dheweke banget bodhone"},{"SurahNumber":30,"VerseNumber":56,"Text":"Dene kang padha diparingin iman lan kaweuh nyata, padha mangsuli, \"Kang kasebut ing kitabe Allah sira kari manut bahe nganti dina Qiyamat\". Hiya iku dina tangine wong kang wis mati, nanging akeh wong padha ora (gelem) ngerti"},{"SurahNumber":30,"VerseNumber":57,"Text":"Ing dina iku wis tanpa gawe maneh panyuwunan ngapura wong sing padha salah, lan ora pisan - pisan dheweke diparengake seduh ngestokake dhawuhing Allah"},{"SurahNumber":30,"VerseNumber":58,"Text":"Ana sajrone al-Qur'an iki Ingusn anggela sak akehing upama marang manungsa. Upama sira (Muhammad) nganani tandha yekti kahelokan, wong kafir mesthi kandha mangkene, \"Sampeyan dalah para sahabat punika sami tiyang lepat"},{"SurahNumber":30,"VerseNumber":59,"Text":"Allah ngecap (nutup) atine wong kafir kang padha ora mangerti"},{"SurahNumber":30,"VerseNumber":60,"Text":"(Muhammad) Teguhna atinira! Awit prasetyaning Allah iku temen! aja kemba marga digodha dening wong kang padha ora ngandel (bakal tangine wong kang wis padha mati)"},{"SurahNumber":31,"VerseNumber":1,"Text":"Alif, Laam, Miim"},{"SurahNumber":31,"VerseNumber":2,"Text":"Ayat - ayat kitab (al-Qur'an) iki kang isi kawicaksanaan"},{"SurahNumber":31,"VerseNumber":3,"Text":"Hiya iku pituduh minangka rahmating Allah marang wong kang padha ngelakoni panggawe becik"},{"SurahNumber":31,"VerseNumber":4,"Text":"Kang padha ngelakoni sholat lan bayar zakat sarta ngandel bakal anane akherat"},{"SurahNumber":31,"VerseNumber":5,"Text":"Wong kang mangkono mahu padha netepi pituduh ing Pangerane, mulane wong mangkono mahu padha beja"},{"SurahNumber":31,"VerseNumber":6,"Text":"Sawenehing wong ana kang milih cerita kang dilagokake, tur tembunge nengsemake dianggo nasarake wong liya saka dalaning Allah (Islam) tanpa keterangan bener (ngawur). Ayate Allah banjur dianggo geguyon. Wong kang mangkono mahu bakal dipatrapi siksa kang ngremehake"},{"SurahNumber":31,"VerseNumber":7,"Text":"Wong kang mangkono mahu manawa diwacakake al-Quran ayatingsun banjur mlengos lan gumedhe, ethok - ethok ora krungu, kupinge kaya disumpeli bajur budheg, wong kaya mangkono mahu diterang - terangake bakal dipatrapi siksa kang ngelarani"},{"SurahNumber":31,"VerseNumber":8,"Text":"Dene sarupane wong mukmin kang nglakoni panggawe becik bakal diganjar suwarga Na'im"},{"SurahNumber":31,"VerseNumber":9,"Text":"Anggone ana ing suwarga padha langgeng. Prasetyane Allah kang ditukoni kelawan nyata. Allah Maha Mulya tur Wicaksana"},{"SurahNumber":31,"VerseNumber":10,"Text":"Allah gawe langit ana ing dhuwur tanpa cagak, kaya kang sira deleng, lan handokokake gunung - gunung pirang - pirang ana ing bumi. Supaya bumi aja goncang - ganjing ngobah - obah sira. Sarta andokokake sawarnaning hewan kang gumrayap ana bumi. Apa dene Ingsun nurunake banyu saka langit. Sabanjure bumi ahu Ingsun wetokake thetukulane warna - warna kang becik"},{"SurahNumber":31,"VerseNumber":11,"Text":"Kang wis kasebut iki kabeh gaweyaning Allah, mara Ingsun tuduhna brahala kang padha sira nggo Pangeran, endi gaweyane. Wong (kafir) iku tetela wong kesasar"},{"SurahNumber":31,"VerseNumber":12,"Text":"Ingsun wis paring kawicaksanan marang Lukma. Dhawuh Ingsun, Lukman, sira syukura ing Allah, marga anggonira diparingi kawicaksanaan. Sing sapa syukur ing ganjarane kanggo awake dhewe. Dene sing sapa ora ngandel peparinging Allah, weruha yen Allah ora butuh marang titahe, tur pantes hing ngalembana"},{"SurahNumber":31,"VerseNumber":13,"Text":"Sira nyaritakna Lukman nalikane mulang lan mituturi marang anake, \"Anaku, kowe aja pisan - pisan mangro-tingal anggonmu mangeran ing Allah, awit mangro tingal iku duraka gedhe"},{"SurahNumber":31,"VerseNumber":14,"Text":"Ingsun dhawuh marang manungsa, \"Padha ngabektiya marang wong tuwane loro. Awit nalika ana sajerone wetengane biyunge nandang reribet saya tuwa wetengane awake sangsaya abot. Sawise lahir jabang bayine anggone nusone nganti lawas. Panyapihe nganti umur rong tahun. He manungsa, sira padha syukura marang Ingsun lan marang wong tuwanira loro. Ing tembe sira bakal bali seba marang ngerasningsun"},{"SurahNumber":31,"VerseNumber":15,"Text":"Manawa wong tuwanira loro mahu akon mangro tingal marang sira, nyembah marang barang kang sira ora weruh katerangan yen iu Pangeran, sira aja manut. Sira dadiya kancane kelawan becik. Sira manuta laku jantraning wong kang setiya tuhu marang Ingsun. Ing tembe sira bakal bali sowan marang Ingsun. Lan bakal anerangake semu barang kang padha sira lakoni"},{"SurahNumber":31,"VerseNumber":16,"Text":"Piwulange Lukman, \"Anakku, panggawe hala iku, sanadyan mung sabobote wiji sawi siji, sarta panggonane ana sajerone watu, utawa ana langit - utawa bumi, mesthi ditekakake dening Allah sarta banjur ditimbang. Satemene Allah iku alus tur waspada"},{"SurahNumber":31,"VerseNumber":17,"Text":"Hai anakku, nglakonono sholat lan hajak - ajaka ngelakoni kabecikan lan menginga ngelakoni penggawe hala, lan shabara atimu ketaman pihala kang tumanduk ing kowe. Awit kang mangkono iku perkara kang diwajibake Allah ing kowe"},{"SurahNumber":31,"VerseNumber":18,"Text":"Lan aja mlengosake pipimu marang manungsa jalaran gumedhe, rupa ngremehake. lan yen lumaku ana ing bumi aja ngembelengan awit Allah ora remen, kang kaya mangkono"},{"SurahNumber":31,"VerseNumber":19,"Text":"Anggonmu mlaku kang sedhengan, lan yen nyuwara kang alon lan aris. Awit surawa kasar iku kaya suwarane khimar/keledai (elek banget)"},{"SurahNumber":31,"VerseNumber":20,"Text":"(Pangandikane Allah), \"He wong kafir, apa ora padha handeleng ing ALlah anggone maringi hising langit marang sira (srengenge, rembulan lan lintang), apa dene isen - isening bumi (segara, hewan, woh - wohan) lan Allah paring kabungahan kang sampurna lahir bathine marang sira. Hewa dene sawenehing wong ana kang madoni bab kahananing Allah, tanpa kaweruh lan tanpa wewaton pituduh rasul, lan tanpa wewaton kitang kang terang"},{"SurahNumber":31,"VerseNumber":21,"Text":"Wong kafir mau menawa didhawuhi, \"Kowe padha ngestokno dhawuhing Allah\". Wangsulane, \"Kula kedah ngeluluri semukawis ingkang sampun dipun lampahi para leluhur kula\". Pangendikaning Allah, \"Apa senajan syetan ngajak mlebu ing neraka Sa'ir"},{"SurahNumber":31,"VerseNumber":22,"Text":"Sapa ngadhepake awake ngadhepi Allah, sarta nglakoni panggawe becik. Iku wis cekelan tali kukuh lan mitayani. Semu barang prakara iku karampungane ana ngastane Allah"},{"SurahNumber":31,"VerseNumber":23,"Text":"Sira aja sedhih marga wong padha puguh kafir. Awit ing tembe bakal padha bali disebabake (sowan) marang Pangeran. Ingsun bakal melehake samu barang kang wis padha dilakoni. Allah nguningani sakrenteking ati"},{"SurahNumber":31,"VerseNumber":24,"Text":"Ingsun paring kabungahan (marang si kafir) mung sawatara, ing besuk (ana akhirat) dipeksa marang siksa kang abot"},{"SurahNumber":31,"VerseNumber":25,"Text":"Manawa takon marang wong kafir mau, \"Sapa kang gawe bumi lan langit ?\" Padha mangsuli, \"Allah\". Sakabehing puji kagungane Allah. Nanging cuwadene kang akeh padha ora mangerti"},{"SurahNumber":31,"VerseNumber":26,"Text":"Semu barang hisining bumi lan langit kabeh kagungane Allah. Satemene Allah iku sugih tur pinuji"},{"SurahNumber":31,"VerseNumber":27,"Text":"Upama hisning bumi kang rupa kayu digawe kalam, banjur segara wujud mangsi dianggo nulisi pangandikaning Allah (kaweruh sing diparingake) henteke banyu segara diwuwuhi segara pitung mono engkas mesthi ora paja -paja ngentekake pangandikaning lan kaweruhing Allah. Satemene ALlah iku Maha Mulia tur Wicaksana"},{"SurahNumber":31,"VerseNumber":28,"Text":"Allah anggone gawe awakira lan nguripake saka pati marang wong sajagad (kelawan barang, ora kangelan) kaya mung gawe lan nguripake wong siji bahe. Allah iku miyarsa tur mirsani"},{"SurahNumber":31,"VerseNumber":29,"Text":"Apa sira hora handeleng Allah anggone nglojokake wengi marang awan, sarta awan marang wengi, apa dene anggone marintah srengene lan rembulan loro pisan padha mlaku ana cakrawalane dhewe - dhewe, nganti tekan wewangen kang tinamtokake (Qiyamat). Allah waspada samu barang kang sira lakoni"},{"SurahNumber":31,"VerseNumber":30,"Text":"Mulane mangkono awit Allah iku langgeng tan kena owah, sarta benere kudu disembah. Ananging brahala kang padha dianggo Pangeran iku palsu satemene Allah Maha Mulya lan Agung"},{"SurahNumber":31,"VerseNumber":31,"Text":"Sira apa ora handeleng perahu kang mlaku ana ing segara sarana angin minangka peparinging Allah kabungahan, ditontonake marang sira tandha yektine allah kahelokan. Kahelokan mahu tumrap wong kang teguh atine sarta syukur mesthi dadi tandha yekti kuwasane Allah"},{"SurahNumber":31,"VerseNumber":32,"Text":"Lan nalikane tinempuh angin ribut ana segara, ombake gedhe sagunung - gunung. Banjur padha nyuwun slamet ing Allah, kaya wong suci atine sumungkem marang agama. bareng wis slamet tekan dharatan wong mahu ana kang lestari percaya ing Allah. Dene wong kang maido ayatingsun, ora maneh kejaba wong kang cidra lan kafir"},{"SurahNumber":31,"VerseNumber":33,"Text":"He manungsa, sira padha bektia ing Allah Pangeranira, lan wediya ing dina (Qiyamat) kang ing kono bapa ora perduli anake, lan anake ora perduli marang bapakne ora bisa mitulungi sathithik - thithika. Prasetianing Allah bakal nguripake wong kang wis mati lan haganjar apa dene nyiksa bakal kaleksanan temenan. Ngati - ngatiya aja nganti kajelomprong kabungahan donya, lan sungkemira ing Allah aja nganti dijlomprongake ing syetan"},{"SurahNumber":31,"VerseNumber":34,"Text":"Allah nguningani besuk apa kelakone dina qiyamat. Lan mengko apa tumuruning udan. Nguningani bayi kang ana ing wetengan (lanang apa wadon). Dene ora ana wong kang weruh kang bakal dilakono dona sesuk. Lan ora weruh uga anggone bakal mati ana bumi ngendi. Satemene Allah nguningani tur waspada marang samu barang"},{"SurahNumber":32,"VerseNumber":1,"Text":"Alif-Laam-Miim"},{"SurahNumber":32,"VerseNumber":2,"Text":"Ora semelang yen tumuruning Kitab (al-Qur'an) iku saka Allah Pangerane jagad saisine"},{"SurahNumber":32,"VerseNumber":3,"Text":"Wong (kafir) mau padha celathu, \"al-Qur'an iku gaweyane (Muhammad) dhewe?\". Ora, iku kasuyatan saka Pangeranira, amrih sira aweh pepeling marang bangsa sadurungira. Ora anajuru pepeling kang nekani mrono. Supaya dheweke padha miturut dalan kang bener"},{"SurahNumber":32,"VerseNumber":4,"Text":"ALlah iku kang gawe bumi lan langit sarta barang antarane, lawase mung rampung dina. Sawise dadi Allah banjur murbawasesa ing kratone('arsy). Sira ora duwe andel - andel liyane Allah. Kang bakal mitulungi utawa nggenepi kekuranganira murungake siksane Allah. Ya gene sira padha ora ngrasak - ngrasakake kang mangkono mahu"},{"SurahNumber":32,"VerseNumber":5,"Text":"Allah nindakake lan niti priksa urusan saka langit tumeka bumi. Tumuli urusan - uran mau kanjuk ing Allah ana ing dina (Qiyamat) sing ukurane sewu tahun miturut petungmu"},{"SurahNumber":32,"VerseNumber":6,"Text":"Alah nguningani barang kang samar - samar lan kasat mata. Kagungan sifat Mulya lan Asih"},{"SurahNumber":32,"VerseNumber":7,"Text":"Allah kang becikake wangune samu barang dedamelane sarta murwani gawe manungsa saka lemah (Adam)"},{"SurahNumber":32,"VerseNumber":8,"Text":"Banjur gawe turune manungsa saka sari pathine banyu helek (mani)"},{"SurahNumber":32,"VerseNumber":9,"Text":"Allah damel rupa mangungsa banjur dipanjingi ruh sarta padha diparingi pangrungu lan pandeleng lan pikir. Ewadene kang syukur ing Allah mung sathithik"},{"SurahNumber":32,"VerseNumber":10,"Text":"(Wong kang maido qiyamat) padha ngucap, \"Malaikat pati kang tinanggenah dening Allah bakal hanglolos nyawamu. Wusana ing tembe kowe bakal padha bali disowanake ana ngarsane Allah Pangeranmu"},{"SurahNumber":32,"VerseNumber":11,"Text":"Sira dhawuha, \"Malaikat pati kang tinanggenah dening Allah bakal hanglolos nyawamu. WUsana ing tembe kowe bakal padha bali disowanake ana ngarsane Allah Pangeranmu"},{"SurahNumber":32,"VerseNumber":12,"Text":"Sira bakal handeleng para wong kafir padha hanjungkel ana ngarsane Pangerane, tumungkul, sarta padha munjuk, \"Pangeran kawula ! Sapunika kawula sampun sumerep piyambak saha sampun mireng dhawuh Paduka (bab temenipun para Rasul). Sakpunika panyuwun kawula mugi wontena kepareng Paduka mangsulaken (dhateng donya malih), Kawula sanggem badhe nglampahi pandamel sahe. Sapunika kawula sampun ngandel (sayektos dhateng para Rasul)"},{"SurahNumber":32,"VerseNumber":13,"Text":"Upama Ingsun kersa, manungsa iku kabeh diparingi pituduh bener. Nanging kersaningsun ora mangkono. Pangandikaningsun, \"Neraka jahannma bakal Ingsun kebaki hisine Jin lan Manungsa"},{"SurahNumber":32,"VerseNumber":14,"Text":"Mara padha ngrasakna siksa, patrapane anggonmu padha ora perduli lan ora percaya anane akhera. Aku uga ora perduli marang kowe. Saiki padha ngrasakna siksa langgeng patrapane anggonmu padha tumindak (kafir)"},{"SurahNumber":32,"VerseNumber":15,"Text":"Kang mesthi ngandel marang al-Qur'an (ayat - ayatingsun) mung wong kang yen dipituturi kelawan surasaning al-Quran, banjur sungkem sujud ing Allah, Sarta nyebut Maha Suci kelawan memuji ALlah Pangerane. Apadene ora gumedhe"},{"SurahNumber":32,"VerseNumber":16,"Text":"Hing wayah wengi padha tangi saka turune, banjur sholat lan nyenyuwun ing Pangeran. Wedi siksane lan kepengin ganjarane. Apa dene padha dhangan mewehake rizki peparing Ingsun"},{"SurahNumber":32,"VerseNumber":17,"Text":"Wong siji wae ora ana kang weruh kanugrahan apa kang isih disamar dening Allah, bakal diparingake marang wong mahu, minangka ganjaraning pangabekti kang wis dilakoni"},{"SurahNumber":32,"VerseNumber":18,"Text":"Wong kang percaya lan ngestokake ing Allah, apa padha bae karo wong kang duraka? mesthi ora"},{"SurahNumber":32,"VerseNumber":19,"Text":"Dene wong kang padha percaya ing Allah, sarta padha nglakoni panggawe becik, iku bakal padha holeh ganjaran suwarga Ma'wa. Minangka ganjaring pangabekti kang wis padha dilakoni"},{"SurahNumber":32,"VerseNumber":20,"Text":"Dene wong kang padha duroko panggone ana neraka, saben arep metu saka neraka dibalekake ana ing panggonane ing neraka. Malah padha didhawuhi, \"Pada ngrasakna siksa neraka, kang padha sira paido biyen"},{"SurahNumber":32,"VerseNumber":21,"Text":"(Wong kafir mau) ana ing donya Ingsun weruhake rasaning siksa kang mayar, iya iku diboyong lan pahilan sapadhane, sadurunge Ingsun weruhake rasaning siksa kang gedhe ana akhirat kang mangkono mahu supaya padha marenana (anggone kafir)"},{"SurahNumber":32,"VerseNumber":22,"Text":"Ora ana wong kang luwih duraka katimbang wong kang dipituturi kelawan surasaning al-QUr'an, nanging banjur mlengos, satemene Ingsun mesthi niksa para wong kafir"},{"SurahNumber":32,"VerseNumber":23,"Text":"Ingsun wis maringi kitab (taurat) marang Musa. sira aja sumelang anggonira papatemon karo Musa (nalikane sira Ingsun timbali munggah marang langit) dheweke Ingsun dadekake panuduh dalan bener marang prakara turune Israil"},{"SurahNumber":32,"VerseNumber":24,"Text":"Turuning Israel hiya ana kang Ingsun dadekake pangareping manungsa, hiya iku para Nabi padha nuduhake wong akeh ngestokake parentah Ingsun, awit para Nabi mau padha teguh atine, sarta padha ngandel ayatngsun"},{"SurahNumber":32,"VerseNumber":25,"Text":"Satemene Allah Pangeranira iku bakal mancas prakara pasulayane para Nabi mahu lan para umate kang pada maido besuk dina qiyamat"},{"SurahNumber":32,"VerseNumber":26,"Text":"Wong kafir apa ora wis dituduhake dening Allah para ummat kuna kang padha ditumpesi marga kafir. Wong kafir padha mlaku andeleng patilasane. Kang mangkono mahu mesthi dadi tandha yekti. Ya gene wong kafir ora padha ngrasak - ngrasakake"},{"SurahNumber":32,"VerseNumber":27,"Text":"Wong kafir apa ora padha handeleng hanggoningsun ngilekake banyu marang palemahan kang bera. Banjur Ingsun anggo nukulake tetanduran ana ing palemahan mahu, wusana banjur dadi pangane wong kafir dalah ingon - ingone. Apa padha ora deleng kahanan kang mangkono mahu"},{"SurahNumber":32,"VerseNumber":28,"Text":"(Wong kafir) padha celathu (marang wong mukmin) yen kandhamu mau temen, besuk apa bedhahe negara Mekkah"},{"SurahNumber":32,"VerseNumber":29,"Text":"(Muhammad) dhawuha, \"Bab bedhahe Mekkah utawa dina Qiyamat (Allah piyambak kang wuninga) ing kono tobate wis ora migunani sarta wis ora disrantekake maneh paniksane"},{"SurahNumber":32,"VerseNumber":30,"Text":"Mulane sira malengosa marang wong kafir, sarta ngarep - arep pitulunging Allah, wong kafir uga ngarep - arep menange"},{"SurahNumber":33,"VerseNumber":1,"Text":"He Nabi kang ngondhangake parentah Ingsun, tulusa anggonira bekti ing Allah, aja manut marang wong kafir lan wong kang mangro tingal. Satemene Allah iku nguningani samu barang tur wicaksana"},{"SurahNumber":33,"VerseNumber":2,"Text":"Sira manuta al-Qur'an kang wis didhawuhake dening Allah Pangeranira marang sira. Satemene Allah iku waspada marang samu barang kang padha sira lakoni"},{"SurahNumber":33,"VerseNumber":3,"Text":"Sira pasraha ing Allah samu barang perkaranira, awit wis cukup Allah piyambak kang ngreksa ing sira"},{"SurahNumber":33,"VerseNumber":4,"Text":"Allah ora handokake ati loro ana ong wetenge wong lanang siji, lan ora netepake rabinira kang sira hemperake (biyungira iku dadi biyungira). Apa dene ora handadekake anakira angkat dadi anak ira temen. (He wong Yahudi) kang netepake dadi anak iku mung pangucape cangkemira, iku luput. Dene pangandikaning Allah iku temen nyata. Allah iku paring pituduh dalan kang bener"},{"SurahNumber":33,"VerseNumber":5,"Text":"Sira padha ngaranana sadhengah wong ana kang bapakne temen (dudu bapak angkat) mungguh Allah luwih bener. Dene yen sira ora weruh bapakne temen, sira akuwa sedulur tunggal agama (yen dheweke Islam). Dene yen sadurunge ana papacah iki, anggonira ngarani wong anaking bapakne angkat, ora dadi apa. Nanging sawise ana papacah iki, kelawan jaragan sira kaluputan. Allah kepareng ngapura dosa tur Maha Asih"},{"SurahNumber":33,"VerseNumber":6,"Text":"Nabi (Muhammad) iku nguwasani marang para wong mukmin, ngungkuli (wong mukmin anggone nguwasani) marang awake dhewe. Dalah para rabine Nabi benjing dadi biyunge para wong mukmin kabeh (ummahatul mukmin), dene para sanake wong mukmin iku siji - sijining sanak anggone nguwasani marang wong mukmin mahu ngungkuli sanak liyane bab anggone oleh panduman waris. Mawa - mawa adoh cedhake kasebuting hukuming kitab. Ngungkuli waris para wong mukmin lan parasahabat kang handherek hijrah marang Madinah. Kajaba yen sira neja gawe kabecikan washiyat marang wong kang sira asihi kang ora kalebu ahli waris, iku kena. Pernatan kang mangkono iku wis tinulis ana ing kitab (Lauh Mahfudz)"},{"SurahNumber":33,"VerseNumber":7,"Text":"(Muhammad) sira nyeritakna anggoningsun mundhut sasanggemane para Nabi, saka sira tuwin saka Nuh, Ibrahim, Musa, lan Isa bin Maryam kabeh padha ngaturake sesanggemane sarta Ingsun gondheli kukuh"},{"SurahNumber":33,"VerseNumber":8,"Text":"Ing tembe Allah bakal handangu para Rasul bab temene anggone wis ngungangake parentahe, Allah ngancam siksa neraka kang ngelarani marang para wong kafir"},{"SurahNumber":33,"VerseNumber":9,"Text":"He para wong mukmin, sira padha elinga kebungahan paparingng Allah marang sira (hiya iku nalika perang Khandak) sira tinempuh ing mungsuh kang gogolongan, Ingsun banjur ngididake angin, kanthi bala Malaikat kang tanpa wilangan nanging sira ora weruh. Allah iku mirsani samu barang kang padha sira lakoni"},{"SurahNumber":33,"VerseNumber":10,"Text":"Dhek semana mungsuh nempuh ing sira, saka dhuwuring jurang lan saka jurang kang ngisor. Sira kinepung ing mungsuh, marep ing ngendi bahe handeleng mungsuh, Saking bangeting kuwatir, atining wong kaya manjuluk tekan ing tengkuk. Penyananing wong marang Allah warna - warna, ana kang ngipta oleh pitulung, lan ana kang nyipta bilahi"},{"SurahNumber":33,"VerseNumber":11,"Text":"Ing kono para wong mukmin padha dicoba dening Allah saking bangete kuwatir polahe warna - warna"},{"SurahNumber":33,"VerseNumber":12,"Text":"SIra nyaritakne nalikane wong mangro tingal (munafik) sarta wong kang atine ana larane padha celathu mangkene, \"prasetyaning ALlah lan utusane (aku bakal menang perang) iku ora liya mung ngapusi bahe"},{"SurahNumber":33,"VerseNumber":13,"Text":"Apa dene nalikane wong mangrotingal sapontho padha celathu, \"he wong Madinah (Yatsrib), kowe padha muliha menyang omahmu bahe, awit ana peperangan kono saking akehing mungsuh, kowe wis ora duwe panggonan\", Ing kono banjur ana wong sapontho banjur pamit marang Nabi (Muhammad), hature, \"Kula nyuwun pamit mantuk, amargi griya kula boten santosa\". Nanging satemene omahe wong mahu ora kurang santosane. Dene anggone matur kaya mangkono mahu ora liya karepe mung kingguh ora gelem handherek perang"},{"SurahNumber":33,"VerseNumber":14,"Text":"Menawa negarane mau dileboni mungsuh saka kiwa tengen, banjur dipeksa dadi kafir mesthi nurut dadi kafir. Nanging anggone tentrem ora nganti lawas. Banjur nemahi rusak"},{"SurahNumber":33,"VerseNumber":15,"Text":"Sadurunge kelakon (Perang Khandak) wong mahu wis padha prasetya ing Allah ora bakal melayu saka ing peperangan. Kang mangka wong prasetya ing ALlah iku bakal didangu apa wis nuhoni prasetyane apa cidra"},{"SurahNumber":33,"VerseNumber":16,"Text":"(Muhammad) dhawuha, \"Menawa kowe melayu neja pnguncati pati utawa kasambut ing peperangan iku ora pisan migunani anggomu urip mungsawatara mongsa bahe"},{"SurahNumber":33,"VerseNumber":17,"Text":"(Muhammad) sira dhawuha, \"Menawa Allah ngersakake hala marang kowe, sapa kang bisa ngreksa awakmu, utawa yen Allah kersa parign marang kowe, sapa kang bisa murungake rahmat mahu, manungsa ora bisa oleh handel - handel liyane Allah kang bisa murungake siksaning Allah"},{"SurahNumber":33,"VerseNumber":18,"Text":"Allah nguningani wong kang padha mbujuk wong Islam pangucape marang kancane, \"Padha marenana aja melu perang (Nabi Muhammad)\". WOng mau hiya kang melu perang (nanging pamrihe mung golek alem) kajaba mung sethithik"},{"SurahNumber":33,"VerseNumber":19,"Text":"Padha medhit metokake bandhane (kanggo mragati perang) nalikane katekan kuwatir padha handeleng ing sira, mripate jelalatan kaya wong arep mati. Bareng wis ilang kuwatire (menang anggone perang) banjur padha ngladaki ing sira kelawan pangucap kang tanpa kering. Padha medhit nglakoni kabecikan. Satemene wong mahu padha ora percaya ing Allah. Mulane Allah ora nganggep anggone rowa - rowa ngelakoni kabecikan. Allah tanpa pekewuh anggone nyirnakake kabecikane wong mahu"},{"SurahNumber":33,"VerseNumber":20,"Text":"Rumangsane mungsuh mahu durung keplayu. Bareng weruh yen mungsuh wis keplayu, rantamane upama mungsuh mahu bali nempuh maneh wong munafik neja ngalimpet menyang alas, Upama wong munafik mahu isih awor sira, geleme mangsah perang hiya mung (murih halem) sethithik"},{"SurahNumber":33,"VerseNumber":21,"Text":"Satemene sira iiku duwe panutan becik hiya iku Rasulullah (Muhammad), iku becik tumrap wong kang ngarep - ngarep ganjaraning Allah sarta wedi siksaning dina Qiyamat. Apadene wong kang akeh elinge ing Allah"},{"SurahNumber":33,"VerseNumber":22,"Text":"Wong mukmin bareng padha handeleng mungsuh, banjur padha ngucap, \"Hiya iku prasetyaning Allah lan utusane, (Aku bakal tinempuh ing mangsah naning ora dadi) awit prasetyaning Allah lan utusane aku bakal ditulungi mesthi temen. Tekaning mungsuh mahu malah muwuhi pracayaning para wong mukmin lan pasrahe marang Allah"},{"SurahNumber":33,"VerseNumber":23,"Text":"Sawenehing wong mukmin ana kang setya tuhu tetepe sanggemane marang Allah. Dene wong kang setiya tuhu mau ana kang mati ana peperangan lan ana kang mati ana peperangan lan ana uga kang isih ngenteni lan ngarep - arep besuk apa anggone mati perang. Ora ana kang hambalik ngudari sanggemane"},{"SurahNumber":33,"VerseNumber":24,"Text":"Allah bakal hangganyar wong kang setiya tuhu, sarta nyiksa wongkang lamis utawa ngapura wong mau manut apa peparinging kersane. Satemene Allah iku kepareng ngapura tur Maha Asih"},{"SurahNumber":33,"VerseNumber":25,"Text":"Allah hanjugarake pamrihe para mungsuh kafir, kang urip padha mundur kelawan muring - muring ora pisan menang perange. Allah nulungi para wong mukmin ana ing peperangan. Allah iku sentosa tur mulya"},{"SurahNumber":33,"VerseNumber":26,"Text":"Allah ngudhunake para wong kafir kang padha duwe cecekelan Kitab kang padha biyantu marang para mungsuh kafir mahu, diudhunake saka loteng pandhelikane. Sarta padha didunungi duwe ati giris. Wong mahu kang sagolongan padha mati, sagolongan maneh padha dadi boyongan"},{"SurahNumber":33,"VerseNumber":27,"Text":"Allah ngunhuni warisan marang sira, rupa palemahan lan omah apadene bandha tilas darbeke wong kafir mau mengkono maneh palemahan kang durung sira hambah ing tembe bakal sira rebut kelawan perang. Allah iku nguwasani samu barang"},{"SurahNumber":33,"VerseNumber":28,"Text":"He Nabi (Muhammad) sira dhawuha marang rabinira, \"Menawa kowe padha dhemen kabungahan ing donya lan rerenggan donya, mara padha marenana. Takwenehi apa kang dadi panjalukmu, nanging kowe padha tak pegat kanthi becik"},{"SurahNumber":33,"VerseNumber":29,"Text":"Dene yen kowe padha dhemen ing Allah lan utusane, lan dhemen ganjaran suwarga ing akherat, padha weruha allah wis nyawisi hendi kang pracaya ing Allah sarta ngelakoni penggawe becik padha dicawisi ganjaran gedhe"},{"SurahNumber":33,"VerseNumber":30,"Text":"(Pangandikane Allah), \"He para rabine Nabi (Muhammad) sing sapa ngelakoni zina kang tetela siksane tikel tinimbang wong wadon liyane. Kang mangkono mau ing ngatase Allah gampang banget kelakone"}]}