{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"Há. Mím"},{"SurahNumber":46,"VerseNumber":2,"Text":"Seslání Knihy od Boha, Mocného. Moudrého"},{"SurahNumber":46,"VerseNumber":3,"Text":"Stvořili jsme nebesa i zemi a cožkoliv mezi oběma jest, pouze v pravdě, a do lhůty předurčené: však ti, kdož neuvěřili, od toho, před čímž varováni, jsou, se odvracejí"},{"SurahNumber":46,"VerseNumber":4,"Text":"Rci: „Co míníte? To, co vzýváte vedle Boha, — ukažte mi, co stvořili na zemi, aneb mají-li podílu na nebesích? Přineste mi Knihu, (seslanou) před touto, aneb stopy nějakého vědění, jste-li pravdomluvnými!“"},{"SurahNumber":46,"VerseNumber":5,"Text":"A kdo zbloudilejším jest toho, jenž vzývá vedle Boha něco, co nevyslyší jej, až do dne zmrtvýchvstání — a lhostejni jsou k volání jejich"},{"SurahNumber":46,"VerseNumber":6,"Text":"A v den, kdy shromážděno bude lidstvo, budou nepřáteli jim a budou uctívání jejich zapírati"},{"SurahNumber":46,"VerseNumber":7,"Text":"A když předčítána jsou jim znamení naše jasná, říkají ti, kdož neuvěřili v pravdu, když přišla jim: „Totoť kouzelnictví jest zjevné.“"},{"SurahNumber":46,"VerseNumber":8,"Text":"Či říkají: „Vymyslil si jen?“ Rci: „Vymyslil-li jsem si jej, pak nevymůžete vy pro mne od Boha pranic! Onť nejlépe ví, co (o Koránu) pronášíte: onť dostačí mi jako svědek mezi mnou a vámi; a on velký jest v odpouštění, slitovný.“"},{"SurahNumber":46,"VerseNumber":9,"Text":"Rci: „Nejsem novotářem mezi proroky: a nevím, co učiněno bude se mnou, nebo s vámi, když následuji pouze to, co vnuknuto mi bylo, a jsem jen varovatelem zjevným.“"},{"SurahNumber":46,"VerseNumber":10,"Text":"Rci: „Co míníte? Je-li (tato Kniha) od Boha a vy neuvěřili jste v ni; dosvědčí-li pak svědek ze synů Israele ohledně souhlasnosti její a uvěří-li v ni, mezitím co vy pyšně chováte se — ? Zajisté Bůh nevede (cestou pravou) lid nepravostný!“"},{"SurahNumber":46,"VerseNumber":11,"Text":"A říkají ti, kdož neuvěřili, o těch, kdož uvěřili: „Kdyby to bylo co dobrého, nebyli by předstihli nás v (přidržení se) jej.“ Však nedavše vésti se jím, řeknou jen: „Totoť lež jest stará.“"},{"SurahNumber":46,"VerseNumber":12,"Text":"Však před ním byla kniha Mojžíšova vůdcovstvím a milosrdenstvím; a tato Kniha potvrzuje ji, v jazyku arabském, aby varovala nepravostné a zvěstí radostnou byla pro ty, kdož dobře činí"},{"SurahNumber":46,"VerseNumber":13,"Text":"Zajisté pak těm, kdož říkají: „Pánem naším jest Bůh“ a přímo béřou se k němu, netřeba se báti, aniž rmoutiti se"},{"SurahNumber":46,"VerseNumber":14,"Text":"Tito obyvateli budou zahrady (rajské), v níž přebývati budou věčně, v odměnu za skutky své"},{"SurahNumber":46,"VerseNumber":15,"Text":"A doporučili jsme člověku laskavé jednání vůči rodičům jeho: neb s útrapou nosila jej matka jeho a s útrapou porodila jej; a nošení jeho a (kojení až k) odstavení (trvalo) třicet měsíců. A když dosáhl dospělosti své a dosáhl věku čtyřiceti let, řekne: „Pane můj, povzbuď mne, abych vděčným byl za dobrodiní, jež prokázal's mi a rodičům mým; a abych konal dobro, v němž zalíbení bych nalezl; a učiň mne správným v potomstvu svém — neb kajícně obracím se k tobě a zajistéť jsem z odevzdaných do vůle tvé.“"},{"SurahNumber":46,"VerseNumber":16,"Text":"Tito jsou oni, od nichž přijmeme nejlepší skutky jejich, a pomineme špatnosti jejich: mezi obyvateli budou zahrady (ráje): — tentoť slib jest pravdivý, jenž slíben byl jim"},{"SurahNumber":46,"VerseNumber":17,"Text":"A ten, kdo říká rodičům svým: „Pfuj na vás oba! Chcete slibovati mi, že vyveden budu (z hrobu), když celá pokolení byla zašla přede mnou?“ Oni pak oba prosí Boha zaň, (řkouce): „Běda ti! Uvěř; neb slib boží pravdivý jest.“ Však on říká: „Toť pouze báchorky jsou starých!“"},{"SurahNumber":46,"VerseNumber":18,"Text":"Takoví budou z těch, nad nimiž vyřčen byl již rozsudek v národech, jež zašly před nimi, z Džinnů a lidí: tito záhubě propadli"},{"SurahNumber":46,"VerseNumber":19,"Text":"Pro všechny pak budou stupnice v činech jejich, a odplaceno bude jim dle toho, co činili: a nebude jim ukřivděno"},{"SurahNumber":46,"VerseNumber":20,"Text":"A přijde den, kdy ti, kdož neuvěřili, vystaveni budou ohni: „Promrhali jste dobré dary své v životě pozemském a v rozkoši užívali jste jich: pročež dnes tedy odměněni budete trestem potupy za pyšnost svoji na zemi, nikterak oprávněnou, a za prostopášnost svou.“"},{"SurahNumber":46,"VerseNumber":21,"Text":"A zmiň se o bratru 'Áda, když varoval lid svůj v AL-AHQÁF — a měli varovatele před ním i po něm, — (řka): „Neuctívejte ničeho kromě Boha, neb zajisté bojím se pro vás trestu dne velkého.“"},{"SurahNumber":46,"VerseNumber":22,"Text":"Řekli: „Přišel's k nám, abys odvrátil nás od božstev našich? Nuž tedy, přivodiž na nás to, co slibuješ nám, jsi-li pravdomluvným!“"},{"SurahNumber":46,"VerseNumber":23,"Text":"Řekl: „Vědění jest pouze u Boha: jáť pouze hlásám vám, s čímž poslán byl jsem; však vidím, že lid jste nevědomý.“"},{"SurahNumber":46,"VerseNumber":24,"Text":"A když viděli mračno, ženoucí se přímo k údolím jejich, řekli: „Totoť jest mračno, z nějž naprší nám.“ „Naopak! Totoť jest, co uspíšiti chtěli jste: vichr, v němž jest trest bolestný"},{"SurahNumber":46,"VerseNumber":25,"Text":"Zahubí všechno z rozkazu Pána svého!“ A zrána bylo viděti jen obydlí jejich (pustá)! Takovýmto způsobem odměňujeme lid provinilý"},{"SurahNumber":46,"VerseNumber":26,"Text":"A dali jsme jim postavení, do jakéhož postavili jsme i vás: a dali jsme jim sluch a zrak a srdce: však neprospěl jim sluch jich, aniž zrak jich, aniž srdce jejich pranic, neb popírali znamení boží; a obklopilo je to, čemu se byli vysmívali"},{"SurahNumber":46,"VerseNumber":27,"Text":"A také zahladili jsme kol vás některá města: a rozmanitá dávali jsme jim znamení, aby k nám snad navrátili se"},{"SurahNumber":46,"VerseNumber":28,"Text":"A proč nepomohli jim ti, které vzali si vedle Boha za božstva, jimž obětovali? Naopak, ztratili se jim! Taková byla lež jejich a smyšlenky"},{"SurahNumber":46,"VerseNumber":29,"Text":"A (pomni), když obrátili jsme směrem k tobě sbor Džinnů, aby naslouchati mohli Koránu: a když objevili se (na místě čtení jeho), řekli: „Pst! slyšte!“ A když skončeno bylo (čtení), vrátili se k lidu svému, jako varovatelé"},{"SurahNumber":46,"VerseNumber":30,"Text":"Řekli: „Lide náš, my zajisté slyšeli jsme Knihu, seslanou po Mojžíšovi, potvrzující písma předešlá: vede k pravdě a ke stezce přímé"},{"SurahNumber":46,"VerseNumber":31,"Text":"Lide náš, odpovězte hlasu božího Zvoucího, a uvěřte v Boha: onť odpustí vám viny vaše a vysvobodí vás od trestu bolestného"},{"SurahNumber":46,"VerseNumber":32,"Text":"A kdo neodpoví hlasu božího Zvoucího, neznemožní (moc) Boha na zemi, a nebude mu vedle Boha ochránců: tito jsou v bludu zjevném.“"},{"SurahNumber":46,"VerseNumber":33,"Text":"Což neviděli, že Bůh, jenž stvořil nebesa i zemi a neunavil se stvořením jich, má též moc, aby vzkřísil mrtvé. Ano, zajisté; on nade všemi věcmi moc má"},{"SurahNumber":46,"VerseNumber":34,"Text":"V den, kdy ti, kdož neuvěřili, vystaveni budou ohni, (tázáni budou): „Není to pravda?“ Řeknou: „Ano, při Pánu našem!“ Řekne (Bůh): „Nuž okuste tedy trestu za to, že neuvěřili jste!“"},{"SurahNumber":46,"VerseNumber":35,"Text":"Tudíž trpělivě vyčkávej, jakož trpělivě vyčkávali muži pevného rozhodnutí mezi proroky, a nesnaž se uspíšiti (trest) jejich. V den, kdy spatří, což slibováno jest jim, (připadne jim), jako by byli dleli v hrobě pouze jednu hodinu dne. (Dosti) hlásání! Zdaž zahlazeni budou jiní, než lidé prostopášní"},{"SurahNumber":47,"VerseNumber":1,"Text":"Těch, kdož neuvěřili a odvracejí druhé od stezky boží, Bůh skutky znemožní"},{"SurahNumber":47,"VerseNumber":2,"Text":"od těch pak, kdož uvěřili a dobré skutky konají a věří v to, co sesláno bylo MOHAMMEDOVI — a jest to pravda od Pána jejich — odejme špatnosti jejich; a napraví mysli jejich"},{"SurahNumber":47,"VerseNumber":3,"Text":"To proto, že ti, kdož neuvěřili, následují marnost a ti, kdož uvěřili, následují pravdu od Pána svého: takovýmto způsobem činí Bůh lidem podobenství jejich"},{"SurahNumber":47,"VerseNumber":4,"Text":"A když potkáte nevěřící, (dejte se) do stínání hlav jejich, dokud nepobijete jich mnoho: a (zbylým) upevněte pouta. Poté pak buď omilostněte je, neb propusťte za výkupné, dokud nesloží válka břemen svých. Tak (čiňte). Kdyby Bůh byl chtěl, byl by sám pomohl si od nich; však (dopustil válku), aby vyzkoušel vás jedny druhými. Těch pak, kdož zabiti byli na stezce boží, nebudou zmařeny skutky"},{"SurahNumber":47,"VerseNumber":5,"Text":"Bůh povede je (cestou pravou) a napraví mysli jejich"},{"SurahNumber":47,"VerseNumber":6,"Text":"a uvede je v zahradu (ráje) o níž jim byl již pověděl"},{"SurahNumber":47,"VerseNumber":7,"Text":"Vy, kteří jste uvěřili, pomůžete-li Bohu, on též pomůže vám a upevní kroky vaše"},{"SurahNumber":47,"VerseNumber":8,"Text":"A ti, kdož neuvěřili, nechť zhynou, a Bůh zmaří skutky jejich"},{"SurahNumber":47,"VerseNumber":9,"Text":"To proto, že odpor měli vůči tomu, co Bůh byl seslal: i niveč uvedeny budou skutky jejich"},{"SurahNumber":47,"VerseNumber":10,"Text":"Což necestovali v zemi, aby byli viděli jaký byl konec těch, kdož byli před nimi? Bůh zničil je a nevěřící stihne osud podobný"},{"SurahNumber":47,"VerseNumber":11,"Text":"To proto, že Bůh ochráncem jest těch, kdož uvěřili a nevěřícím není ochránce"},{"SurahNumber":47,"VerseNumber":12,"Text":"Bůh zajisté uvede ty, kdož uvěřili, a konali dobré skutky v zahrady, pod nimiž řeky tekou: ale ti, kdož neuvěřili, užívají a požírají, jako žerou dobytčata! Oheň pekelný bude příbytkem jejich"},{"SurahNumber":47,"VerseNumber":13,"Text":"A kolik měst, mocnějších silou města, jež vyhnalo tě, zahladili jsme a nebylo jim pomocníka"},{"SurahNumber":47,"VerseNumber":14,"Text":"Zdaž ten, jenž opírá se o jasný důkaz od Pána svého, bude jako ten, jemuž zkrášleno bylo zlé konání jeho a (jako ti, kdož) následují choutky své"},{"SurahNumber":47,"VerseNumber":15,"Text":"Vypodobnění zahrady rajské, jež slíbena jest bohabojným: v ní řeky jsou s vodou nehnijící; a řeky mléka, jehož chuť se nikdy nemění; a řeky vína, lahodného pijícím, a řeky medu zčistěného; v ní budou míti plody všeho druhu, a odpuštění od Pána svého. (Zdaž úděl jich bude) jako úděl toho, jenž věčně přebývati bude v ohni, a napájeni budou vodou vroucí, takže drásati bude střeva jejich"},{"SurahNumber":47,"VerseNumber":16,"Text":"Jsou mezi nimi někteří, kdož naslouchají ti, dokud neodejdou od tebe; pak říkají těm, jimž dáno bylo vědění: „Co to žvaní?“, posměšně. Tito jsou oni, na jichž srdce pečeť vložil Bůh a kteří následují choutky své"},{"SurahNumber":47,"VerseNumber":17,"Text":"Však ty, kdož následují cestu pravou, rozmnoží Bůh v (dobrém) vedení, a dá jim bázeň (boží)"},{"SurahNumber":47,"VerseNumber":18,"Text":"Což jiného očekávají nevěřící, než že přijde na ně hodina (soudu) znenadání? Vždyť již přišly příznaky její; a když vskutku přijde na ně, k čemu bude dobré jim napomenutí jich"},{"SurahNumber":47,"VerseNumber":19,"Text":"Tedy věz, že není Boha, kromě Boha, a pros za odpuštění vin svých, jakož i (vin) věřících mužů a žen, Bůh pak dobře ví o pochůzkách vašich (s místa na místo) a o (konečném) přebývání vašem"},{"SurahNumber":47,"VerseNumber":20,"Text":"A říkají ti, kdož uvěřili: „Kdyby jen seslána byla súra!“ Však když rozhodná súra seslána jest a v ní zmínka učiněna o boji, spatříš ony, v jichž srdcích jest choroba, hledící na tebe pohledem omdlelého v zápase smrtelném, pročež přístojnější byla by jim poslušnost a řeč zdvořilá"},{"SurahNumber":47,"VerseNumber":21,"Text":"Když pak rozhodnuto jest o věci, tu kdyby věrni byli Bohu, bylo by to pro ně lepším"},{"SurahNumber":47,"VerseNumber":22,"Text":"Zdaž chtěli byste, kdybyste odvrátili se (od Boha), činiti pohoršení v zemi, a chtěli přervati krevní svazky své"},{"SurahNumber":47,"VerseNumber":23,"Text":"Tito jsou oni, jimž zlořečil Bůh a němotou postihl, a slepotou ranil zrak jejich"},{"SurahNumber":47,"VerseNumber":24,"Text":"Což nebudou rozbírati si (v mysli) Korán? Anebo zámky mají na srdcích svých"},{"SurahNumber":47,"VerseNumber":25,"Text":"Zajisté pak těm, kdož navracejí se zpět, poté, když jasně ukázáno bylo jim Vedení, Satan našeptává (klam) a plní je (přeludy)"},{"SurahNumber":47,"VerseNumber":26,"Text":"To proto, že říkají těm, kdož odpor mají k tomu, co seslal Bůh: „Uposlechneme vás v některých věcech.“ Však (dobře) zná Bůh tajemství jejich"},{"SurahNumber":47,"VerseNumber":27,"Text":"Jak bude jim, až andělé, přišedší, aby umrtvili je, budou bíti je v tváře a záda jejich"},{"SurahNumber":47,"VerseNumber":28,"Text":"To proto, že následovali to, co hněvem plní Boha a nenáviděli, v čem zalíbení nalézá: i niveč uvede skutky jejich"},{"SurahNumber":47,"VerseNumber":29,"Text":"Či domnívají se ti, v jichž srdcích jest choroba, že Bůh nepřivede (na světlo) zlomyslnost jejich"},{"SurahNumber":47,"VerseNumber":30,"Text":"Kdybychom chtěli, mohli bychom ti je ukázati, i poznal bys je po známkách jejich; ale dojista poznáš je dle spletené řeči jejich, Bůh pak (dobře) zná skutky vaše"},{"SurahNumber":47,"VerseNumber":31,"Text":"A dojista na zkoušku postavíme vás, dokud nerozpoznáme, kteří usilovně bojují a trpělivé vyčkávají mezi vámi: a vyzkoušíme zprávy o vás"},{"SurahNumber":47,"VerseNumber":32,"Text":"Zajisté pak ti, kdož neuvěřili. a odvracejí (druhé) od stezky boží, a odtrhli se od proroka poté, když jasně ukázáno bylo jim Vedení, neuškodí Bohu pranic a on niveč obrátí skutky jejich"},{"SurahNumber":47,"VerseNumber":33,"Text":"Vy, kteří jste uvěřili, poslušni buďte Boha a poslušni buďte proroka, a nečiňte marnými skutky své"},{"SurahNumber":47,"VerseNumber":34,"Text":"Zajisté těm, kdož neuvěřili, a odvracejí (druhé) od stezky boží, a zemrou pak jako nevěrci, Bůh neodpustí"},{"SurahNumber":47,"VerseNumber":35,"Text":"Pročež nebuďte zbabělci a nezvete (nevěřících) k míru, když vy jste navrchu; neb Bůh jest s vámi, a neošidí vás o zásluhu skutků vašich"},{"SurahNumber":47,"VerseNumber":36,"Text":"Život pozemský jest pouhou hrou a kratochvílí: ale věříte-li a bojíte-li se Boha, on dá vám odměny vaše a nebude požadovati ničeho ze statků vašich"},{"SurahNumber":47,"VerseNumber":37,"Text":"Kdyby žádal je od vás a nutil vás, lakotili byste a on tak na venek přivedl by zlomyslnost vaši"},{"SurahNumber":47,"VerseNumber":38,"Text":"Hle, vy jste to, kteří vyzýváni jste, abyste štědře rozdávali ve stezce boží: ale jsou mezi vámi někteří, již lakotí; však kdo lakotí, lakotí jen ve svůj vlastní neprospěch, neb Bůh bohatý jest a vy chudi. A obrátíte-li se, zamění vás Bůh lidem jiným, jenž pak nebude takovým, jakými jste vy"},{"SurahNumber":48,"VerseNumber":1,"Text":"Zajisté popřáli jsme ti zvítěziti VÍTĚZSTVÍM zjevným"},{"SurahNumber":48,"VerseNumber":2,"Text":"Na důkaz toho, že odpustil ti Bůh dřívější viny tvé i pozdější a dovršuje milost svou nad tebou a vede tě stezkou přímou"},{"SurahNumber":48,"VerseNumber":3,"Text":"a že pomáhá ti Bůh pomocí mocnou"},{"SurahNumber":48,"VerseNumber":4,"Text":"Onť to jest, jenž sesílá poklid v srdce věřících, aby rozmnožili vírou víru svoji: — Bohu pak přináležejí voje nebes i země, a Bůh vševědoucí jest a moudrý; —"},{"SurahNumber":48,"VerseNumber":5,"Text":"a aby uvedl věřící muže a ženy do zahrad, pod nimiž řeky tekou, v nichž přebývati budou věčně: a aby odejmul od nich špatnosti jejich. Totoť pak bude u Boha blažeností velkou"},{"SurahNumber":48,"VerseNumber":6,"Text":"A aby potrestal pokrytecké muže a ženy a mnohobožce a mnohobožky, kdož smýšlejí o Bohu smýšlením zlým: proti nim obrátí se zlé smýšlení jejich a rozhněván jest na ně Bůh a zlořečil jim a peklo schystal jim příbytkem: jak zlá to bude cesta"},{"SurahNumber":48,"VerseNumber":7,"Text":"A Bohu přináležejí voje nebes i země a Bůh mocný jest a moudrý"},{"SurahNumber":48,"VerseNumber":8,"Text":"Zajistéť vyslali jsme tě jako svědka a věštitele a varovatele"},{"SurahNumber":48,"VerseNumber":9,"Text":"abyste uvěřili v Boha a proroka jeho: a pomáhali mu a ctili jej a chválili jej za jitra i s večerem"},{"SurahNumber":48,"VerseNumber":10,"Text":"Zajisté ti, kdož vcházejí v úmluvu věrnosti s tebou, vcházejí v úmluvu s Bohem: ruka boží jest nad rukama jejich. Kdožkoli tedy poruší smlouvu tuto, jedině ke škodě vlastní ji porušuje, a kdo věrně dostojí smlouvě své s Bohem, tomu dá Bůh odměnu velkou"},{"SurahNumber":48,"VerseNumber":11,"Text":"Řeknou ti Arabové z pouště, kteří zůstali v zadu: „Byli jsme zaneprázdněni majetky svými a rodinami svými: pročež pros za odpuštění pro nás.“ Říkají jazyky svými, co není v srdcích jejich. Rci jim: „A kdo zpomůže vám proti Bohu, kdyby postihnouti chtěl vás škodou aneb postihnouti chtěl vás prospěchem? V pravdě, Bůh dobře zpraven jest o skutcích vašich"},{"SurahNumber":48,"VerseNumber":12,"Text":"Naopak, mnili jste, že nevrátí se již prorok a věřící k rodinám svým nikdy a líbilo se vám pomyšlení toto v srdcích vašich: smýšleli jste smýšlení zlé a stali jste se lidem nehodným.“"},{"SurahNumber":48,"VerseNumber":13,"Text":"A kdožkoli nevěří v Boha a v proroka jeho — zajisté schystali jsme nevěřícím výheň žhavou"},{"SurahNumber":48,"VerseNumber":14,"Text":"Bohu přináleží panství nebes i země: odpouští, komu chce, a tresce, koho chce: a Bůh velkým jest v odpouštění, slitovným"},{"SurahNumber":48,"VerseNumber":15,"Text":"Řeknou ti, kdož zůstali vzadu, když vycházíte, abyste dobyli (jisté) kořisti: „Nechte nás jíti s vámi.“ Tak chtějí způsobiti změnění slova božího. Rci: „Nepůjdete s námi: tak ohledně vás rozhodl Bůh již dříve.“ I budou říkati: „Nikoliv, ze závisti tak činíte.“ Nikoliv, však pochopiti z toho jen málo dovedou"},{"SurahNumber":48,"VerseNumber":16,"Text":"Rci Arabům z pouště, zůstavším vzadu: „Zavoláni budete k boji proti lidu urputnosti velké, s nímž válčiti budete, dokud neodevzdá se do vůle boží. Poslechnete-li, dá vám Bůh odměnu krásnou, však odvrátíte-li se jako odvrátili jste se před tím, ztresce vás trestem bolestným.“"},{"SurahNumber":48,"VerseNumber":17,"Text":"Nebude slepcům hříchu, aniž chromým hříchu, aniž nemocným hříchu, (nepotáhnou-li do pole). Kdokoliv pak poslušen bude Boha a proroka jeho, uvede jej Bůh v zahrady, pod nimž řeky tekou: a kdožkoliv odvrátí se, ztresce jej trestem bolestným"},{"SurahNumber":48,"VerseNumber":18,"Text":"Bůh již nalezl zalíbení ve věřících, když smlouvu s tebou činili (rukoudáním) pod stromem: a znal rozpoložení srdcí jejich a seslal jim poklid, a odměnil je vítězstvím brzkým"},{"SurahNumber":48,"VerseNumber":19,"Text":"jakož i kořistí bohatou, jíž dobyli: a Bůh mocným jest a moudrým"},{"SurahNumber":48,"VerseNumber":20,"Text":"Přislíbiltě vám Bůh kořist bohatou, že dobudete jí a uspíšil vám splnění tohoto slibu svého: odvrátil pak ruce lidí od vás, aby znamením to bylo věřícím a aby uvedl vás na stezku přímou"},{"SurahNumber":48,"VerseNumber":21,"Text":"A jinou (ještě kořist), jíž dosud nebylo lze vám dobýti: však Bůh již shrnuje ji pro vás, a Bůh nade všemi věcmi moc má"},{"SurahNumber":48,"VerseNumber":22,"Text":"Budou-li válčiti proti vám ti, kdož neuvěřili, dojista obrátí se zády k vám v útěku: a pak nenaleznou ochránce, aniž pomocníka"},{"SurahNumber":48,"VerseNumber":23,"Text":"(Tak bylo) zvyklostí Boha činiti v minulosti a ve zvyklostech Boha nenajdeš změny"},{"SurahNumber":48,"VerseNumber":24,"Text":"Onť to byl, jenž zadržel ruce jejich od vás a ruce vaše od nich v údolí Mekky poté, když dal vám vítězství nad nimi a Bůh (dobře) skutky vaše pozoroval"},{"SurahNumber":48,"VerseNumber":25,"Text":"To jsou ti, kteří neuvěřili a odpírali vám přístup do modlitebnice posvátné, jakož i nedovolovali darům obětním, aby došly místa určení svého. Nebýti pak toho, že byli mezi nevěřícími mužové a ženy věřící, kterých jste neznali, a kteří by byli bývali podupáni s sebou, čímž vy nevědomky byli byste na se uvalili hřích; (a tak) aby Bůh mohl uvésti v milosrdenství své, koho by byl chtěl: nebýti tohoto smíšení, byli bychom jistě ztrestali ty, kdož neuvěřili, trestem bolestným"},{"SurahNumber":48,"VerseNumber":26,"Text":"Tehdy nevěřící plnili srdce svá zuřivostí, zuřivostí nevědomosti; seslal pak Bůh poklid svůj na proroka svého a na věřící a upevnil v nich slovo bázně boží, neb (plně) hodni ho byli a (plně) si je zasloužili: a Bůh o všech věcech má vědomost"},{"SurahNumber":48,"VerseNumber":27,"Text":"Pravdivě naplnila se slova boží prorokovi ve snách: „V pravdě vejdete v modlitebnici posvátnou, bude-li Bůh chtíti, v bezpečí, s hlavami oholenými a ostříháni, beze vší bázně; Bůh pak ví, co vy nevíte; a mimo to přichystal vám vítězství nedaleké.“"},{"SurahNumber":48,"VerseNumber":28,"Text":"Onť jest to, jenž vyslal proroka svého s Vedením a náboženstvím pravdivým, aby vyniknouti dal mu nad veškerými náboženstvími: a Bůh postačí tomu jako svědek"},{"SurahNumber":48,"VerseNumber":29,"Text":"Mohammed jest prorokem božím: ti, kdož při něm stojí, hroznými jsou vůči nevěřícím, láskyplnými pak mezi sebou. Spatříš je klečící, skloněné na tváře své, doprošující se blahovolnosti Boha a zalíbení jeho v nich: stopy vzývání jejich jsou na tvářích jejich. Totoť jest podobenství jich v Zákoně a v Evangeliu: jsou jako sémě, z nějž klíčí stéblo: pak roste a sílí a vystupuje do výše na stéble svém, jsouc radostí rozsévače. (Takými jsou), aby zuřili na ně nevěřící: těm pak, kdož uvěřili a konali dobré skutky, slíbil Bůh odpustění a odměnu velkou"},{"SurahNumber":49,"VerseNumber":1,"Text":"Vy, kteříž jste uvěřili, nepředbíhejte v ničem (řízení) Boha a proroka jeho: a bojte se Boha, Bůh zajisté vše slyší a ví"},{"SurahNumber":49,"VerseNumber":2,"Text":"Vy, kteříž jste uvěřili, nepozdvihujte hlasu svého nad hlas prorokův, aniž mluvte k němu tak hlasitě, jako když mluvíte mezi sebou jinak niveč obráceni budou skutkové vaši, aniž byste naděli se"},{"SurahNumber":49,"VerseNumber":3,"Text":"Zajisté ti, kdož ztišují hlasy své v přítomnosti proroka božího, jsou právě oni, jichž srdce vyzkoušel Bůh pro zbožnost: odpuštění očekává je a odměna hojná"},{"SurahNumber":49,"VerseNumber":4,"Text":"Ti pak, kdož hlasitě vyvolávají tě z KOMNAT tvých, většinou jsou lidé nerozumní"},{"SurahNumber":49,"VerseNumber":5,"Text":"Však kdyby pokojně vyčkali, až vyjdeš k nim, bylo by to lepším pro ně: Bůh pak velkým jest v odpouštění, slitovným"},{"SurahNumber":49,"VerseNumber":6,"Text":"Vy, kteříž jste uvěřili, přijde-li k vám prostopášník s novinou, dobře ji prozkoumejte, abyste neublížili lidem z nevědomosti a nelitovali v brzku ukvapenosti své"},{"SurahNumber":49,"VerseNumber":7,"Text":"A věztež, že prorok jest mezi vámi, kdyby poslouchal vás v mnohých záležitostech, upadli byste ve hřích. Však Bůh dal vám zamilovati si víru a zkrášlil vám ji v srdcích vašich: a zošklivil vám nevíru, prostopášnost a neposlušnost. Tací lidé nalézají se na cestě správné"},{"SurahNumber":49,"VerseNumber":8,"Text":"z dobrodějnosti a milosti Boha: Bůh pak vševědoucí jest a moudrý"},{"SurahNumber":49,"VerseNumber":9,"Text":"Válčí-li dva sbory věřících proti sobě, smiřte je: činí-li pak jeden z nich bezpráví druhému, bojujte proti onomu, jenž činí bezpráví, dokud se nenavrátí k (zachování) přikázání božích: a vrátí-li se, smiřte obě strany spravedlivě a nestranně, neboť Bůh zajisté miluje nestranně jednající"},{"SurahNumber":49,"VerseNumber":10,"Text":"Neboť věřící jsou bratry si, pročež smiřujte dva (rozvaděné) bratry své a bojte se Boha, abyste snad slitování jeho dosáhli"},{"SurahNumber":49,"VerseNumber":11,"Text":"Vy, kteříž jste uvěřili, nechť neposmívají se muži mužům, kteří možná lepšími jsou jich: aniž ženy ženám, jež možná lepšími jsou jich. A nepomlouvejte se navzájem, aniž pokřikujte na sebe přezdívkami: jak ošklivé (jest užívati) prostopášných jmen poté, když stali jste se veřícími! Kdožkoli pak nebude káti se, patřiti bude k nepravostným"},{"SurahNumber":49,"VerseNumber":12,"Text":"Vy, kteříž jste uvěřili, vystříhejte se častých podezřívání, neboť někdy podezření jest hříchem: nebuďte vyzvědači, a nepomlouvejte se navzájem. Zdaž bylo by komu z vás příjemno jísti maso mrtvého bratra svého? Zajisté odporným by vám to bylo! Pročež bojte se Boha, neboť Bůh zajisté rád popřává sluchu kajícným a jest slitovný"},{"SurahNumber":49,"VerseNumber":13,"Text":"Ó lidé, zajisté stvořili jsme vás z muže a ženy a rozdělili jsme vás v národy a kmeny, abyste seznamovali se navzájem. Zajisté pak nejvzácnějším z vás před Bohem jest ten, jenž největším jest z vás v bázni boží. V pravdě Bůh vševědoucí jest a o všem zpraven"},{"SurahNumber":49,"VerseNumber":14,"Text":"Řkou Arabové z pouště: „Uvěřili jsme.“ Rci: „Neuvěřili jste, ale rcete spíše: Odevzdali jsme se do vůle boží — neboť víra nevešla dosud v srdce vaše. Však budete-li poslušni Boha a proroka jeho, nedá (Bůh) ničemu ztratiti se ze skutků vašich, neboť Bůh zajisté velkým jest v odpouštění, slitovným"},{"SurahNumber":49,"VerseNumber":15,"Text":"Věřícími jsou pouze ti, kdož uvěřili v Boha a proroka jeho a poté nechovají (nejmenších) pochybností, nýbrž bojují statky i osobami svými na stezce boží: tito jsou opravdovými.“"},{"SurahNumber":49,"VerseNumber":16,"Text":"Rci: „Zdaž poučovati chcete Boha o náboženství svém, když Bůh ví vše, což na nebi jest i na zemi, neboť Bůh o všech věcech má vědomost?“"},{"SurahNumber":49,"VerseNumber":17,"Text":"Vyčítají ti, že odevzdali se do vůle boží. Rci: „Nevyčítejte mi svého odevzdání se do vůle boží, spíše Bůh vyčítati může vám, že uvedl vás k víře: (doznejte to), jste-li pravdomluvnými"},{"SurahNumber":49,"VerseNumber":18,"Text":"Bůh zajisté zná věci skryté nebes i země: a Bůh (dobře) obzírá konání vaše.“"},{"SurahNumber":50,"VerseNumber":1,"Text":"QÁF. Při Koránu vznešeném"},{"SurahNumber":50,"VerseNumber":2,"Text":"Naopak, diví se, že přišel jim varovatel ze středu jejich; i říkají nevěřící; „Totoť věc jest divná"},{"SurahNumber":50,"VerseNumber":3,"Text":"Že když zemřeme a budeme v prach obráceni? — To věru návrat jest z daleka!“"},{"SurahNumber":50,"VerseNumber":4,"Text":"My (dobře) víme, kolik pohltila jich země, neb u nás jest Kniha, (vše) uschovávající"},{"SurahNumber":50,"VerseNumber":5,"Text":"Naopak, lží nazvali pravdu, když přišla jim: i v postavení jsou spleteném"},{"SurahNumber":50,"VerseNumber":6,"Text":"Což nepohlédli k nebesům nad sebou, aby viděli, jak vybudovali jsme je a zkrášlili tak, že není skulin v nich"},{"SurahNumber":50,"VerseNumber":7,"Text":"A zemi rozprostřeli jsme a rozházeli po ní temena hor; a dali vzrůsti na ní všeho druhu (rostlin) rozkošných"},{"SurahNumber":50,"VerseNumber":8,"Text":"k nahlédnutí a napomenuti všem služebníkům kajícným"},{"SurahNumber":50,"VerseNumber":9,"Text":"A seslali jsme s nebe vodu požehnanou, jíž vzrůsti dáváme zahradám a zrní obilnému"},{"SurahNumber":50,"VerseNumber":10,"Text":"a datlovníkům vysokým s vrcholy obtěžkanými"},{"SurahNumber":50,"VerseNumber":11,"Text":"k výživě služebníkům našim a vodou oživujeme zemi zmrtvělou. Takové bude i z mrtvých vzkříšení"},{"SurahNumber":50,"VerseNumber":12,"Text":"Před nimi již lháři zvali proroky: lid Noemův a obyvatelé Ar-Rassu a (kmen) Tsemúd"},{"SurahNumber":50,"VerseNumber":13,"Text":"a (kmen) 'Ád a Farao a bratří Lotovi"},{"SurahNumber":50,"VerseNumber":14,"Text":"a obyvatelé hvozdu a lid Tubba; ti všichni lháři nazvali proroky i uskutečnil se (nad nimi) trest slíbený"},{"SurahNumber":50,"VerseNumber":15,"Text":"Což znaveni jsme prvním stvořením? Naopak: ale oni přec jsou v pochybách ohledně stvoření nového"},{"SurahNumber":50,"VerseNumber":16,"Text":"My stvořili jsme člověka a víme, co našeptává mu duše jeho: a my bližšími jsme mu žíly hrdelné"},{"SurahNumber":50,"VerseNumber":17,"Text":"Když přijímati budou oba přijímači (výpovědi), jeden z prava, druhý z leva sedící"},{"SurahNumber":50,"VerseNumber":18,"Text":"nepronese slova, aniž by pozorovatel vedle něho nebyl pohotově (je zapsati)"},{"SurahNumber":50,"VerseNumber":19,"Text":"A přijde (naň) mrákota smrti skutečné: „Toto jest, čemu chtěl ses vyhnouti!“"},{"SurahNumber":50,"VerseNumber":20,"Text":"A zatroubeno bude v roh: totoť jest den trestu slíbený"},{"SurahNumber":50,"VerseNumber":21,"Text":"I přijde jedna každá duše: s každou pak honec a svědek její"},{"SurahNumber":50,"VerseNumber":22,"Text":"„Žil's v lhostejnosti k tomuto dnu: nuž, sejmuli jsme ti clonu a zrak tvůj dnes ostrý jest!“"},{"SurahNumber":50,"VerseNumber":23,"Text":"A řekne druh jeho věrný: „Toto jest co mám (pro tebe) připraveno.“"},{"SurahNumber":50,"VerseNumber":24,"Text":"„Uvrcte, vy dva, v peklo všechny nevěrce vzdorovité"},{"SurahNumber":50,"VerseNumber":25,"Text":"zabraňovače dobra, přestupníky, pochybovače"},{"SurahNumber":50,"VerseNumber":26,"Text":"kteří stavěli vedle Boha bohy druhé: uvrcte je v trest přísný!“"},{"SurahNumber":50,"VerseNumber":27,"Text":"Řekne druh jeho věrný: „Pane náš, jáť nesváděl jsem jej, nýbrž on (sám) byl v bloudění dálném.“"},{"SurahNumber":50,"VerseNumber":28,"Text":"(Řekne Bůh): „Neveďte sporu přede mnou: dal jsem vám již před tím slib výhrůžný"},{"SurahNumber":50,"VerseNumber":29,"Text":"nemění se pak slovo mé: a nejsem utiskovatelem služebníků svých.“"},{"SurahNumber":50,"VerseNumber":30,"Text":"V den ten řekneme peklu: „Zdaž naplněno jsi?“ a řekne: „Jest (ještě) více jich?“"},{"SurahNumber":50,"VerseNumber":31,"Text":"Přiblížena pak bude k bohabojným zahrada (ráje) nedaleká"},{"SurahNumber":50,"VerseNumber":32,"Text":"„Totoť jest, co slíbeno bylo vám, všem kajícným a (zákony) zachovávajícím"},{"SurahNumber":50,"VerseNumber":33,"Text":"těm, kdož báli se milosrdného v skrytosti a přicházejí se srdcem kajícným"},{"SurahNumber":50,"VerseNumber":34,"Text":"Vstupte do ní v pokoji: tentoť jest věčnosti den.“"},{"SurahNumber":50,"VerseNumber":35,"Text":"V ní budou míti, cožkoliv chtíti budou a u nás bude (toho) rozhojnění"},{"SurahNumber":50,"VerseNumber":36,"Text":"A kolik zahladili jsme před nimi pokolení, jež mocnejší jich byla silou: a prohledejte zemi, je-li v ní před námi útočiště"},{"SurahNumber":50,"VerseNumber":37,"Text":"Zajisté v tomto jest napomenutí tomu, jenž má srdce a popřává sluchu a (sám) jest svědkem"},{"SurahNumber":50,"VerseNumber":38,"Text":"Stvořili jsme pak nebesa i zemi a vše, což mezi oběma jest v šesti dnech a nedotkla se nás únava"},{"SurahNumber":50,"VerseNumber":39,"Text":"Trpělivě snášej tedy, co říkají a vyvyšuj Pána svého ve chvále jeho před slunce východem a západem"},{"SurahNumber":50,"VerseNumber":40,"Text":"A za noci též chval jej a v posledních dvou na tvář padnutích"},{"SurahNumber":50,"VerseNumber":41,"Text":"A přislouchej ke dnu, kdy zavolá provolavatel z místa blízkého"},{"SurahNumber":50,"VerseNumber":42,"Text":"V den, kdy zaslechnou zavřesknutí v pravdě, toť den bude vystoupení (z hrobů)"},{"SurahNumber":50,"VerseNumber":43,"Text":"Myť zajisté křísíme i umrtvujeme a k nám vede (cesta) návratu"},{"SurahNumber":50,"VerseNumber":44,"Text":"V den, kdy rozpoltí se země nad nimi — toť shromáždění bude pro nás snadné"},{"SurahNumber":50,"VerseNumber":45,"Text":"My nejlépe víme, co říkají a ty nejsi nad nimi násilníkem. Tudíž napomínej Koránem ty, kdož bojí se výhrůžných slibů mých"},{"SurahNumber":51,"VerseNumber":1,"Text":"Při ROZPTYLUJICÍCH rozptylováním"},{"SurahNumber":51,"VerseNumber":2,"Text":"a břímě nesoucích"},{"SurahNumber":51,"VerseNumber":3,"Text":"a lehce plynoucích"},{"SurahNumber":51,"VerseNumber":4,"Text":"a dle rozkazu rozdělujících"},{"SurahNumber":51,"VerseNumber":5,"Text":"(přisahám, že) co slibováno jest vám, zajisté jest pravdivo"},{"SurahNumber":51,"VerseNumber":6,"Text":"a že (den) súčtování přijde nezvratně"},{"SurahNumber":51,"VerseNumber":7,"Text":"Při nebi plném (hvězdných) drah"},{"SurahNumber":51,"VerseNumber":8,"Text":"věru řeč vedete rozličnou"},{"SurahNumber":51,"VerseNumber":9,"Text":"odvrácen od ní bude ten, jenž byl odvrácen"},{"SurahNumber":51,"VerseNumber":10,"Text":"Nechť pobiti jsou lháři"},{"SurahNumber":51,"VerseNumber":11,"Text":"kdož v hloubi (nevědomosti) své jsou lhostejni"},{"SurahNumber":51,"VerseNumber":12,"Text":"a táží se: „Kdy přijde ten den súčtování?“"},{"SurahNumber":51,"VerseNumber":13,"Text":"V den ten na ohni budou zkoušeni"},{"SurahNumber":51,"VerseNumber":14,"Text":"„Okuste této zkoušky své, již uspíšiti chtěli jste!“"},{"SurahNumber":51,"VerseNumber":15,"Text":"Však bohabojní v zahradách budou a u pramenů"},{"SurahNumber":51,"VerseNumber":16,"Text":"při-jímajíce to, co dal jim Pán jejich za to, že předtím dobře činili"},{"SurahNumber":51,"VerseNumber":17,"Text":"jen málo v noci spávali"},{"SurahNumber":51,"VerseNumber":18,"Text":"z jitra za odpuštění prosili"},{"SurahNumber":51,"VerseNumber":19,"Text":"ze statků svých patřičný podíl prosícím a odvrženým dávali"},{"SurahNumber":51,"VerseNumber":20,"Text":"Na zemi znamení jsou pevně věřícím"},{"SurahNumber":51,"VerseNumber":21,"Text":"i ve vás samých: což neprohlédnete"},{"SurahNumber":51,"VerseNumber":22,"Text":"A na nebi výživa jest vaše a to, co slíbeno jest vám"},{"SurahNumber":51,"VerseNumber":23,"Text":"a při Pánu nebes a země přisahám: pravda jest to, jako že mluvíte"},{"SurahNumber":51,"VerseNumber":24,"Text":"Zdaž došla tě pověst o hostech Abrahama poctěných"},{"SurahNumber":51,"VerseNumber":25,"Text":"když přišli k němu a řekli: „Pokoj tobě,“ a řekl: „Pokoj vám! — Jsou lidé to neznámí.“"},{"SurahNumber":51,"VerseNumber":26,"Text":"I poodešel k rodině své a přinesl tele krmené"},{"SurahNumber":51,"VerseNumber":27,"Text":"a předložil jim je, řka: „Zdaž nepojíte snad?“"},{"SurahNumber":51,"VerseNumber":28,"Text":"A zachvěl se před nimi bázní; oni pak řekli: „Neboj se“ a oznámili mu narození mládce moudrého"},{"SurahNumber":51,"VerseNumber":29,"Text":"I přišla žena jeho; vzkřikla a udeřivši se v tvář svou, řekla: „Stařena (jsem již) neplodná.“"},{"SurahNumber":51,"VerseNumber":30,"Text":"Řekli, „Tak řekl Pán tvůj; on zajisté vševědoucí jest a moudrý.“"}]}