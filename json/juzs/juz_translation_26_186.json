{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"Ḥ. M̃"},{"SurahNumber":46,"VerseNumber":2,"Text":"Saukar da littafi daga Allah, Mabuwãyi, Mai hikima yake"},{"SurahNumber":46,"VerseNumber":3,"Text":"Ba Mu halitta sammai da ƙasa ba, da abin da ke tsakãninsu, fãce da gaskiya da wani ajali ambatacce, kuma waɗanda suka kãfirta, mãsu bijirẽwa ne daga abin da aka yi musu gargaɗi (da shi)"},{"SurahNumber":46,"VerseNumber":4,"Text":"Ka ce: \"Shin, kun gani, abin da kuke kira, wanda yake baicin Allah? Ku nũna mini, menene suka halitta daga ƙasa? Kõ kuwa sunã da tãrayya a cikin sammai? Ku zo mini da wani littãfi na gabãnin wannan (Alƙur'ãni) kõ wata alãma daga wani ilmi, idan kun kasance mãsu gaskiya"},{"SurahNumber":46,"VerseNumber":5,"Text":"Kuma wãne ne mafi ɓata daga wanda ke kiran wanin Allah wanda da bã zai karɓa masa ba, bar Rãnar Kyama, alhãli sũ (waɗanda ake kiran) shagaltattu ne daga kiransu"},{"SurahNumber":46,"VerseNumber":6,"Text":"Kuma idan aka tãra mutãne sai su kasance maƙiya a gare su, alhãli sun kasance mãsu ƙi ga ibãdarsu"},{"SurahNumber":46,"VerseNumber":7,"Text":"Kuma idan anã karãtun ãyõòyinMu bayyanannu a kansu, sai waɗanda suka kãfirta ga gaskiya a lõkacin da ta jẽ musu, su ce, \"Wannan sihiri ne bayyananne"},{"SurahNumber":46,"VerseNumber":8,"Text":"Kõkuwã sunã cẽwa: \"Yã ƙirƙira shi (Alƙur'ãni) ne?\" Ka ce: \"Idan na ƙirƙira shi ne, to bã ku mallaka mini kõme daga Allah. Shĩ ne Mafi sani ga abin da kuke kũtsãwa a cikinsa na magana. (Allah) Yã isa Ya zama shaida a tsakãnĩnada tsakãninku. Kuma shĩ ne Mai gãfara, Mai jin ƙai"},{"SurahNumber":46,"VerseNumber":9,"Text":"Ka ce: \"Ban kasance fãrau ba daga Manzanni, kuma ban san abin da zã a yi game da ni kõ game da ku (na gaibi) ba, bã ni bin kõme fãce abin da ake yin wahayi zuwa gare ni, kuma ban zama ba, fãce mai gargaɗi mai bayyanãwa"},{"SurahNumber":46,"VerseNumber":10,"Text":"Ka ce: \"Shin, kun gani, idan (Alƙur'ãni) ya kasance daga wurin Allah yake, kuma kuka kãfirta da shi, kuma wani mai shaida daga Banĩ Isrã'ĩla ya bãyar da shaida a kan kwatankwacinsa, sa'an nan ya yi ĩmãni, kuma kuka kangare? Lalle Allah bã Ya shiryar da mutãne azzãlumai"},{"SurahNumber":46,"VerseNumber":11,"Text":"Kuma waɗanda suka kãfirta suka ce wa waɗanda suka yi ĩmãni: \"Da (Alƙur'ãni) ya kasance, wani alhẽri ne,\" dã ba su riga muzuwa gare shi ba. Kuma tun da ba su shiryu game da shĩ ba, to, zã su ce, \"Wannan ƙiren ƙarya ne daɗaɗɗe"},{"SurahNumber":46,"VerseNumber":12,"Text":"Alhãli kuwa a gabãninsa akwai littãfin Mũsã, wanda ya kasance abin kõyi, kuma rahama. Kuma wannan (Alƙur'ãni) littafi ne mai gaskatãwa (ga littafin Mũsã), a harshe na Larabci dõmin ya gargaɗi waɗanda suka yi zãlunci, kuma ya zama bushãra ga mãsu kyautatãwa"},{"SurahNumber":46,"VerseNumber":13,"Text":"Lalle ne waɗanda suka ce: \"Ubangijinmu Allah ne,\" sa'an nan suka daidaitu, to, bãbu wani tsõro a kansu, kuma bã zã su yi baƙin ciki ba"},{"SurahNumber":46,"VerseNumber":14,"Text":"Waɗannan 'yan Aljanna ne, sunã madawwama a cikinta, a kan sakamako ga abin da suka kasance sunã aikatãwa"},{"SurahNumber":46,"VerseNumber":15,"Text":"Kuma Mun yi wasiyya ga mutum game da mahaifansa biyu da kyautatãwa, uwarsa tã yi cikinsa wahala, kuma ta haife shi wahala. cikinsa da yãyensa watã talãtin. Har a lõkacin da ya kai ga mafi ƙarfinsa, kuma ya kai shẽkara arba'in, ya ce: \"Ya Ubangijĩna! Ka kange nidõmin in gõde wa ni'imarKa, wadda Ka ni'imta a kaina da kuma a kan mahaifãna biyu, kuma dõmin in aikata aikin ƙwarai wanda Kake yarda da shi, kuma Ka kyautata mini a cikin zuriyata. Lalle nĩ, nã tũba zuwa gare Ka, kuma lalle ni, inã daga mãsu sallamãwa (ga umurninKa)"},{"SurahNumber":46,"VerseNumber":16,"Text":"Waɗancan ne waɗanda Muke karɓa, daga gare su, mafi kyaun abin da suka aikata, kuma Muke gãfarta mafi mũnanan ayyukansum (sunã) a cikin 'yan Aljanna, a kan wa'adin gaskiya wanda suka kasance anã yi musu alkawari (da shi)"},{"SurahNumber":46,"VerseNumber":17,"Text":"Kuma wanda ya ce wa mahaifansa biyu: \"Tir gare ku! shin, kunã tsõratar da ni cẽwa zã a fitar da ni daga (kabari) ne, alhãli kuwa ƙarnõni na mutãne da yawa sun shũɗe a gabãnĩna (ba su kõmo ba)?\" Kuma sũ (mahaifan) sunã nẽman Allah taimako (sunãce masa) \"Kaitonka! Ka yi ĩmãni, lalle wa'adin Allah gaskiya ne.\" Sai shi kuma ya ce. \"Wannan bã kõme ba ne fãce tãtsũniyõyin mutãnen farko"},{"SurahNumber":46,"VerseNumber":18,"Text":"Waɗancan ne waɗanda kalmar azãba ta wajaba a kansu, a cikin al'ummõmi waɗanda suka shũɗe, (bã da daɗẽwa ba), a gabãninsu, daga aljannu da mutãne. Lalle sũ, sun kasance mãsu hasãra"},{"SurahNumber":46,"VerseNumber":19,"Text":"Kuma ga kõwane nau'i, yanã da darajõji daga abinda suka aikata. Kuma dõmin (Allah) Ya cika musu (sakamakon) ayyukansu, alhãli kuwa sũ, bã zã a zãlunce su ba"},{"SurahNumber":46,"VerseNumber":20,"Text":"Kuma rãnar da ake gitta waɗanda suka kãflrta a kan wutã (a ce musu): \"Kun tafiyar da abũbuwanku na jin dãɗi a cikin rayuwarku ta dũniya, kuma kun nẽmi jin dãdi da su, to, ayau anã sãka muka da azãbar wulãkanci, dõmin abin da kuka kasance kanã yi na gmian kai a cikin ƙasa, bã da wani hakki ba, kuma dõmin abin da kuka kasance kuna yi na fãsiƙansi"},{"SurahNumber":46,"VerseNumber":21,"Text":"Kuma ka ambaci ɗan'uwan Ãdãwa a lõkacin da ya yi gargaɗi ga mutãnensa, a Tuddan Rairayi, alhãli kuwa waɗansu mãsu gargaɗi sun shũɗe agaba gare shi da bãya gare shi (da cẽwa) \"Kada ku bauta wa kõwa fãce Allah. Lalle nĩ inã tsõrata muku azãbar yini mai girma"},{"SurahNumber":46,"VerseNumber":22,"Text":"Suka ce: \"Shin, kã zo mana ne dõmin ka karkatar da mu daga gumãkaumu? To, ka zo mana da abin da kake yi mana wa'adin, idan kã kasance daga mãsu gaskiya"},{"SurahNumber":46,"VerseNumber":23,"Text":"Ya ce: \"Ilimi a wurin Allah kawai yake, kuma inã iyar maku abin da aka aiko ni da shi, kuma amma inã ganin, kũ, wasu mutãne ne, kunã jãhiltar gaskiya"},{"SurahNumber":46,"VerseNumber":24,"Text":"To, a lõkacin da suka ga azãbar, kumar hadari mai fuskantar rãfukansu, suka ce: \"Wannan hadari ne mai yi mana ruwa. Ã'a, shĩ na abin da kuke nẽman gaggawar saukarsa; Iska ce, a cikinta akwai wata azaba mai raɗaɗi"},{"SurahNumber":46,"VerseNumber":25,"Text":"Tanã darkake kõwane abu da umurnin Ubangijinta. Sai suka wãyi gari, bã a ganin kõme fãce gidãjensu. Kamar wannan ne Muke sãka wa mutãne mãsu laifi"},{"SurahNumber":46,"VerseNumber":26,"Text":"Kuma lalle ne, haƙĩƙa, Mun ba su ĩko ga abin da ba Mubã ku ĩko gare shi ba, kuma Muka sanya musu wani irin jĩ da gani dazukãta. Sai dai jnsu bai amfãne su ba, kuma zukãtansu ba su amfãne su ba ga kõme, dõmin sun kasance sunã musu game da ãyõyin Allah, kuma abin da suka kasance sunã aikatãwa na izgili game da shi ya wajaba a gare su"},{"SurahNumber":46,"VerseNumber":27,"Text":"Kuma ne, lalle haƙĩƙa, Mun halakar da abin da yake kẽwayenku na alƙaryu kuma Muka jujjũya ãyõyi, tsammãninsu zã su kõmo"},{"SurahNumber":46,"VerseNumber":28,"Text":"To, don mẽne ne waɗanda suka riƙa, baicin Allah, abũbuwan yi. wa baiko, gumaka, ba su taimake su ba? Ã'a, sun ɓace musu Kuma wannan shi ne ƙiren ƙaryarsu da abin da suka kasance sunã ƙirƙirãwa"},{"SurahNumber":46,"VerseNumber":29,"Text":"Kuma a lõkcin da Muka jũya waɗansu jama'a na aljamiu zuwa gare ka sunã saurãren Alƙur'ãni. To, alõkacin da suka halarce shi suka ce: \"Ku yi shiru.\" Sa'an nan da aka ƙãre, suka jũya zuwa ga jama'arsu sunã mãsu gargaɗi"},{"SurahNumber":46,"VerseNumber":30,"Text":"Suka ce: \"Ya mutãnenmu! Lalle mũ, mun ji wani littãfi an saukar da shi a bãyãn Mũsã, mai gaskatãwa ga abin da ke a gaba da shi, yanã shiryarwa ga gaskiya da kuma zuwa ga hanya madaidaiciya"},{"SurahNumber":46,"VerseNumber":31,"Text":"Yã mutãnenmu! Ku karɓa wa mai kiran Allah, kuma ku yi ĩmãni da Shi, Ya gãfarta muku daga zunubanku, kuma ya tserar da ku daga azãba mai raɗaɗi"},{"SurahNumber":46,"VerseNumber":32,"Text":"Kuma wanda bai karɓa wa mai kiran Allah ba to bai zama mai buwãya a cikin ƙasa ba, kuma ba ya da waɗansu majiɓinta, baicin Shi. Waɗannnan sunã a cikin ɓata bayyananna"},{"SurahNumber":46,"VerseNumber":33,"Text":"Shin, kuma ba su gani ba cẽwa: \"Lalle Allah, Wanda Yã halitta sammai da ƙasa kuma bai kãsa ga halittarsu ba, Mai ĩkon yi ne a kan rãyar da matattu?\" Na'am, lalle Shi, Mai ĩkon yi ne a kan kõme"},{"SurahNumber":46,"VerseNumber":34,"Text":"Kuma rãnar da ake gittar da waɗanda suka kãfirta a kan wutã, (a ce musu) \"Ashe, wannan bã gaskiya ba ne?\" Su ce: \"Na'am, gaskiya ne, mun rantse da Ubangijinmu!\" Sai Ya ce, \"To, ku ɗanɗani azãbar sabõda abin da kuka kasance kunã yi na kãfirci"},{"SurahNumber":46,"VerseNumber":35,"Text":"Sabõda haka, ka yi haƙuri kamar yadda mãsu ƙarfin niyya daga Manzanni suka yi haƙuri. Kuma kada ka yi musu gaggãwa. Kamar dai sũ, a rãnar da suke ganin (sakamako) abin da ake yi musu wa'adi ba su zauna ba, fãce sa'a guda daga yini. Iyarwa dai da Manzanci). Shin, akwai wanda za a halakar? (Bãbu), fãce mutãne fasiƙai"},{"SurahNumber":47,"VerseNumber":1,"Text":"Waɗanda suka kãfirta kuma suka kange mutãne daga tafarkin Allah, (Allah) Ya ɓatar da ayyukansu"},{"SurahNumber":47,"VerseNumber":2,"Text":"Kuma waɗanda suka yi ĩmani, kuma suka aikata ayyukan ƙwarai, kuma suka yi ĩmani da abinda aka sassaukar ga Muhammadu, alhãli kuwa shĩ ne gaskiya daga Ubangijinsu, (Allah) Yã karkare musu miyãgun ayyukansu, kuma Yã kyautata hãlãyensu"},{"SurahNumber":47,"VerseNumber":3,"Text":"Wannan kuwa sabõda lalle, waɗanda suka kãfirta sun bi ƙarya, kumar lalle waɗanda suka yi ĩmãni, sun bi gaskiya daga Ubangijinsu. Kamar wannan ne Allah Yake bayyana wa mutãne misãlansu"},{"SurahNumber":47,"VerseNumber":4,"Text":"Sabõda haka idan kun haɗu da waɗanda suka kãfirta, sai ku yi ta dũkan wuyõyinsu har a lõkacin da suka yawaita musu kisa, to, ku tsananta ɗaurinsu sa'an nan imma karimci a bãyan' haka kõ biyan fansa, har yãƙi ya saukar da kayansa mãsu nauyi. Wancan, dã Allah nã so da Ya ci nasara a kansu (ba tare da yaƙin ba) kuma amma (ya wajabta jihadi) dõmin Ya jarraba sãshenku da sãshe. Kuma waɗanda zaka kashe a cikin tafarkin Allah, to, bã ai ɓatar da ayyukansu ba"},{"SurahNumber":47,"VerseNumber":5,"Text":"Zai shiryar da su, kuma Ya kyautata hãlãyensu"},{"SurahNumber":47,"VerseNumber":6,"Text":"Kuma Ya shigarda su Aljanna (wadda) Ya siffanta ta a gare su"},{"SurahNumber":47,"VerseNumber":7,"Text":"Yã kũ waɗanda suka yi ĩmani! Idan kun taimaki Allah, zai taimake ku, kuma Ya tabbatar da dugãduganku"},{"SurahNumber":47,"VerseNumber":8,"Text":"Kuma waɗanda suka kãfirta, to, ruɓushi ya tabbata a gare su, kuma (Allah) Ya ɓatar da ayyukansu"},{"SurahNumber":47,"VerseNumber":9,"Text":"Wannan, sabõda lalle sũ, sun ƙi abin da Allah Ya saukar dõmin haka Ya ɓata ayyukansu"},{"SurahNumber":47,"VerseNumber":10,"Text":"Shin, ba su yi tafiya ba, a cikin ƙasa, dõmin su gani yadda ãƙibar waɗanda ke a gabãninsu ta kasance? Allah Ya darkãke a kansu. Kuma akwai misãlan wannan ãƙibar ga kãfirai (na kõwane zãmani)"},{"SurahNumber":47,"VerseNumber":11,"Text":"Wancan! Sabõda lalle Allah ne Majiɓincin waɗanda suka yi ĩmãni, kuma lalle, kafirai bãbu wani majiɓinci a gare su"},{"SurahNumber":47,"VerseNumber":12,"Text":"Lalle ne, Allah nã shigar da waɗanda suka yi ĩmani kuma suka aikata ayyukan ƙwarai a gidãjen Aljanna, kõgunan ruwa na gudana daga ƙarƙashinsu, kuma waɗanda suka kãfirta sunã jin ɗan daɗi (adũniya) kuma sunã ci, kamar yadda dabbõbi ke ci, kuma wutã ita ce mazauni a gare su"},{"SurahNumber":47,"VerseNumber":13,"Text":"Kuma da yawa akwai alƙarya, ita ce mafi tsanani ga ƙarfi daga alƙaryarka wadda ta fitar da kai, Mun halaka ta, sa'an nan kuwa bãbu wani mai taimako a gare su"},{"SurahNumber":47,"VerseNumber":14,"Text":"Shin, wanda ya kasance a kan wata hujja daga Ubangijinsa, zai zama kamar wanda aka ƙawãce masa mugun aikinsa, kuma suka bibbiyi son zũciyõyinsu"},{"SurahNumber":47,"VerseNumber":15,"Text":"Misãlin Aljanna, wadda aka yi wa'adinta ga mãsu taƙawa, a cikinta akwai waɗansu kõguna na ruwa ba mai sãkẽwa ba da waɗansu kõguna na madara wadda ɗanɗanonta bã ya canjãwa, da waɗansu kõguna na giya mai dãɗi ga mashãya, da waɗansu kõguna na zuma tãtacce kuma suna sãmu, a cikinta, daga kõwane irin 'ya'yan itãce, da wata gãfara daga Ubangijinsu. (Shin, mãsu wannan ni'ima nã daidaita) kamar wanda yake madawwami ne a cikin wutã kuma an shãyar da su wani ruwa mai zãfi har ya kakkãtse hanjinsu"},{"SurahNumber":47,"VerseNumber":16,"Text":"Kuma daga cikinsu akwai wanda ke saurare zuwa gare ka, har idan sun fita daga wurinka, su ce wa waɗanda aka bai wa ilmi \"Mẽne ne (Muhammadu) ya fãɗa ɗazu?\" Waɗannan ne waɗanda Allah Ya shãfe haske daga zukãtansu, kuma suka bi son zũciyõyinsu"},{"SurahNumber":47,"VerseNumber":17,"Text":"Kuma waɗannan da suka nẽmi shiryuwa (Allah) Ya ƙara musu shiryuwarsu, kuma Yã bã su (sakamakon) taƙawarsu"},{"SurahNumber":47,"VerseNumber":18,"Text":"To shin sunã jiran (wani abu)? Fãce S'a ta jẽ musu bisa abke, dõmin lalle sharuɗɗanta sun zo. To, yãya tunãwarsu take, idan har ta jẽ musu"},{"SurahNumber":47,"VerseNumber":19,"Text":"Sabõda hakaa ka sani, cẽwa bãbu abin bautãwa fãce Allah, kuma ka nẽmi gãfara ga zunubin, ka, (kuma sabõda mũminai maza da mũminai mãtã kuma Allah Ya san majũyaiku da mazauninku)"},{"SurahNumber":47,"VerseNumber":20,"Text":"Kuma waɗanda suka yi ĩmãni sunã cẽwa: \"Don mẽne ne ba a saukar da wata sũra ba? \"To idan aka saukar da wata sũra, bayyananna, kuma aka ambaci yãƙi a cikinta, zã ka ga waɗanda yake akwai wata cuta a cikin zukatansu sunã kallo zuwa gare ka, irin kallon wanda aka rufe da mãgãgi sabõda mutuwa. To, abin da yake mafĩfĩci a gare su"},{"SurahNumber":47,"VerseNumber":21,"Text":"Yin ɗã'a da magana mai kyau. Sa'an nan idan al'marin ya ƙullu, to, dã sun yi wa Allah gaskiya, lalle dã ya kasance mafifi ci a gare su"},{"SurahNumber":47,"VerseNumber":22,"Text":"To, shin, kunã fãtan idan kun jũya (daga umurnin) zã ku yi ɓarna a cikin ƙasã, kuma ku yan yanke zumuntarku"},{"SurahNumber":47,"VerseNumber":23,"Text":"Waɗannan sũ ne waɗanda Allah Ya la'anẽ su, sa'an nan Ya kurumtar da su, kuma Ya makantar da ganinsu"},{"SurahNumber":47,"VerseNumber":24,"Text":"Shin to, bã zã su, kula da Alƙur'ãni ba, kõ kuwa a bin zukã tansu akwai makullansu"},{"SurahNumber":47,"VerseNumber":25,"Text":"lalle ne, waɗanda suka kõma bãya a kan dugãdugansu a bãyan shiryuwa tã bayyana a gare su, Shaiɗan ne ya ƙawãta musu (haka), kuma ya yi musu shibta"},{"SurahNumber":47,"VerseNumber":26,"Text":"Wancan, dõmin lalle sũ sun ce wa waɗanda suka ƙi abin da Allah Ya saukar: \"Za mu yi muku ɗã'ã ga sãshen al'amarin,\" alhãli kuwa Allah Yanã sane da gãnawarsu ta asĩri"},{"SurahNumber":47,"VerseNumber":27,"Text":"To, yãya hãlinsu yake a lõkacin da malã'iku ke karɓar rãyukansu, sunã dũkan fuskõkinsu da ɗuwaiwansu"},{"SurahNumber":47,"VerseNumber":28,"Text":"Wannan, dõmin lalle sũ sun bi abin da ya, fusãtar da Allah kuma sun ƙi yardarSa, sabõda haka Ya ɓãta ayyukansu"},{"SurahNumber":47,"VerseNumber":29,"Text":"Ko kuwa waɗanda ke da wata cũta a cikin zukatansu suna zaton cẽwa Allah ba zai fitar da mugun ƙulle-ƙullen su (ga Musulunci) ba"},{"SurahNumber":47,"VerseNumber":30,"Text":"Kuma dã Munã so, dã lalle Mun nũna maka su. To, lalle kanã sanin su game da alãmarsu. Kuma lalle kanã sanin su ga shaguɓen magana, alhali kuwa Allah Yanã sanin ayyukanku"},{"SurahNumber":47,"VerseNumber":31,"Text":"Kuma lalle ne, Munã jarraba ku, har Mu san mãsu jihãdi daga cikinku da mãsu haƙuri kuma Muna jbrraba lãbãran ku"},{"SurahNumber":47,"VerseNumber":32,"Text":"Lalle ne, waɗanda suka kãfirta, kuma suka kange daga tafarkin Allah, kuma suka saɓa wa Manzon sa a bãyan shiriyar ta bayyana a gare su, bã za su cũci Allah da kõme ba, kuma zã Ya ɓãta ayyukansu"},{"SurahNumber":47,"VerseNumber":33,"Text":"Yã kũ waɗanda suka yi ĩmãni! Ku yi ɗã'a ga Allah, kuma ku yi ɗa'a ga ManzonSa, kuma kada ku ɓãta ayyukanku"},{"SurahNumber":47,"VerseNumber":34,"Text":"Lalle ne waɗanda suka kãfirta sa'an nan kuma suka kange (mutãne) daga tafarkin Allah, sa'an nan suka mutu, alhãli kuwa sunã kãfirai, to, Allah bã zai yi gãfara ba a gare su"},{"SurahNumber":47,"VerseNumber":35,"Text":"Sabõda haka kada ku yi rauni, kuma (kada) ku yi kira zũwaga sulhi alhãli kuwa kũ ne mafiɗaukaka kuma Allah na tãre da ku, kuma bã, zai naƙasa muku ayyukanku ba"},{"SurahNumber":47,"VerseNumber":36,"Text":"Rãyuwar dũniya, wãsã da abin shagala kawai ce, kuma idan kun yi ĩmãni, kuma kun yi taƙawa, Allah zai kãwo muku ijarõrinku, kuma bã zai tambaye ku dũkiyarku ba"},{"SurahNumber":47,"VerseNumber":37,"Text":"Dã Allah zai tambaye ku su (dũkiyõyin) har Ya wajabta muku bãyarwa, zã ku yi rõwa kuma Ya fitar da miyãgun ƙulle-ƙullenku"},{"SurahNumber":47,"VerseNumber":38,"Text":"Ga ku, ya ku waɗannan! Anã kiran ku dõmin ku ciyar ga tafarkin Allah, sa'an nan daga cikinku akwai mai yin rõwa. Kuma wanda ke yin rõwa, to, yanã yin rõwar ne ga kansa. Kuma Allah ne wadãtacce alhãli kuwa kũ fãƙĩrai ne. Kuma idan kuka jũya (daga yi Masa ɗã'a), zai musanya waɗansu mutãne waɗansunku sa'an nan bã zã su kasance kwatankwacinku ba"},{"SurahNumber":48,"VerseNumber":1,"Text":"Lalle Mũ, Mun yi maka rinjãye (a kan maƙiyanka), rinjaye bayyananne"},{"SurahNumber":48,"VerseNumber":2,"Text":"Dõmin Allah Ya shãfe abin da ya gabãta na laifinka da abin da ya jinkirta, kuma Ya cika ni'imarSa a kanka, kuma Ya shiryar da kai ga hanya madaidaiciya"},{"SurahNumber":48,"VerseNumber":3,"Text":"Kuma Allah Ya taimake ka, taimako mabuwãyi"},{"SurahNumber":48,"VerseNumber":4,"Text":"Shĩ ne wanda Ya saukar da natsuwa a cikin zukãtan mũminai dõmin su ƙãra wani ĩmãni tãre da imãninsu, alhãli kuwa rundunõnin sammai da ƙasa, na Allah kawai ne, kuma Allah Ya kasance Masani, Mai hikima"},{"SurahNumber":48,"VerseNumber":5,"Text":"Dõmin Ya shigar da mũminai maza da mũminai mãtã gidãjen Aljanna, kõgunan ruwa na gudãna daga ƙarƙashin gidãjen, sunã madawwama a cikinsu kuma Ya kankare musu mũnãnan ayyukansu. wannan abu ya kasance a wurin Allah babban rabo, mai gimia"},{"SurahNumber":48,"VerseNumber":6,"Text":"Kuma Ya yi azãba ga munãfikai maza da munãfikai mãtã da mushirikai maza da musbirikai mãtã, mãsu zaton mugun zato game da Allah, mugunyar masĩfa mai kẽwayẽwa ta tabbata a kansu, kuma Allah Ya yi hushi da su, kuma Ya la'ane su, kuma Ya yi musu tattlain Jahannama kuma ta mũnana ta zama makõma (gare su)"},{"SurahNumber":48,"VerseNumber":7,"Text":"Rundunõnin sammai da ƙasã na Allah kawai ne, kuma Allah Ya kasance Mabuwãyi, Mai hikima"},{"SurahNumber":48,"VerseNumber":8,"Text":"Lalle Mũ Mun aike ka, kanã mai shaida, kuma mai bãyar da bushãra kuma mai gargaɗi"},{"SurahNumber":48,"VerseNumber":9,"Text":"Dõmin ku yi ĩmani da Allah da ManzonSa, kuma ku ƙarfafa shi, kuma ku girmama Shi, kuma ku tsarkake Shi (Allah) sãfiya da maraice"},{"SurahNumber":48,"VerseNumber":10,"Text":"Lalle waɗanda ke yi maka mubãya'a, Allah kawai ne suke yi wa mubãya'a, Hannun Allah nã bisa hannayensu, sabõda haka wanda ya warware, to, yanã warwarẽwa ne a kan kansa kawai, kuma wanda ya cika ga alkawarin da ya yi wa Allah a kansa, to, (Allah) zai kãwo masa ijãra mai girma"},{"SurahNumber":48,"VerseNumber":11,"Text":"Waɗanda aka bari daga ƙauyãwa zã su ce maka, \"Dũkiyõyinmu da iyãlanmu sun shagaltar da mu, sai ka nẽma mana gãfara.\" Sunã faɗã, da harsunansu, abin da bã shĩ ne a cikin zukãtansu ba. Kace: \"To, wãne ne ke mallakar wani abu daga Allah sabõda kũ, idan Yã yi nufin wata cũta agare ku kõ kuma (idan) Ya yi nufin wani amfãni a gare ku? Ã'a, Allah Ya kasance Mai labartawa ne ga abin da kuke aikatãwa"},{"SurahNumber":48,"VerseNumber":12,"Text":"Ã'a kun yi zaton Annabi da mũminai, bã za su kõmo zuwa ga iyãlansu ba, har abada. Kuma an ƙawãta wannan (tunãni) a cikin zukãtanku, kuma kun yi zato, zaton mugunta, kuma kun kasance mutãne halakakku"},{"SurahNumber":48,"VerseNumber":13,"Text":"Kuma wanda bai yi ĩmãni da Allah da kuma Manzonsa ba, to, lalle Mũ, Mun yi tattalin wutã mai tsananin ƙũna, dõmin kafirai"},{"SurahNumber":48,"VerseNumber":14,"Text":"Mulkin sammai da ƙasã na Allah kawai ne, Yanã gãfartawa ga wanda Yake so, kuma Yanã azabta wanda Yake so alhãli kuwa Allah Ya kasance Mai gãfara ne, Mai jin ƙai"},{"SurahNumber":48,"VerseNumber":15,"Text":"Waɗanda aka bari zã su ce idan kun tafi zuwa ga waɗansu ganĩmõmi dõmin ku karɓo su, \"Ku bar mu, mu bĩ ku.\" Sunã son su musanya maganar Allah ne. Ka ce: \"Bã zã ku bĩ mu ba. Kamar wannan ne Allah Ya ce, a gabãnin haka.\" Sa'an nan zã su ce: \"Ã'a, kunã dai hãssadar mu ne.\" Ã'a, sun kasance bã su fahimtar (abũbuwa) sai kaɗan"},{"SurahNumber":48,"VerseNumber":16,"Text":"Ka ce wa waɗanda aka bari daga ƙauyãwa: \"Za a kira ku zuwa ga waɗansu mutãne mãsu tsananin yãƙi (dõmin) ku yãƙe su kõ kuwa su musulunta. To, idan kun yi ɗã'a, Allah zai kãwo muku wata ijãra mai kyau, kuma idan kuka jũya bãya kamar yadda kuka jũya a gabãnin wancan, zai azãbtã ku, azãba mai raɗadi"},{"SurahNumber":48,"VerseNumber":17,"Text":"Bãbu laifi a kan makãho, kuma bãbu laifi a kan gurgu, kuma bãbu laifi a kan majiyyaci. Kuma wanda ya yi ɗã'a ga Allah da ManzonSa, (Allah) zai shigar da shi a gidãjen Aljanna, kõguna na gudãna daga ƙarƙashinsu. Kuma wanda ya jũya bãya, (Allah) zai azabtãshi, azãba mai raɗãɗi"},{"SurahNumber":48,"VerseNumber":18,"Text":"Lalle ne haƙĩƙa, Allah Ya yarda da muminai a lõkacin da suke yi maka mubãya, a a ƙarƙashin itãciyar nan dõmin Yã san abin da ke cikin zukãtansu sai Yã saukar da natsuwa a kansu, kuma Ya sãka musu da wani cin nasara makusanci"},{"SurahNumber":48,"VerseNumber":19,"Text":"Da waɗansu ganĩmõmi mãsu yawa da zã su karɓo su. Kuma Allah Yã kasance Mabuwayi, Mai hikima"},{"SurahNumber":48,"VerseNumber":20,"Text":"Kuma Allah Yã yi muku wa'adin waɗansu ganĩmõmi mãsu yawa, waɗanda zã ku karɓo su, kuma Ya gaggauta muku wannan. Kuma Ya kange hannãyen mutãne daga gare ku, kuma dõmin ta kasance wata ãyã ce ga mũminai, kuma Yã shiryar da ku ga hanya madaidaiciya"},{"SurahNumber":48,"VerseNumber":21,"Text":"Da waɗansu (ganĩmõmin) da bã ku da ĩko a kansu lalle Allah Ya kẽwaye su da saninSa, kuma Allah Ya kasance Mai ikon yi ne a kan dukan kõme"},{"SurahNumber":48,"VerseNumber":22,"Text":"Kuma dã waɗanda suka kãfirta sun yãke ku, dã sun jũyar da ɗuwaiwai (dõmin gudu) sa'an nan bã zã su sãmi majiɓinci ba, kuma bã zã su sãmi mataimaki ba"},{"SurahNumber":48,"VerseNumber":23,"Text":"Hanyar Allah wadda ta shũɗe daga gabãnin wannan, kuma bã zã ka sãmi musanya ba ga hanyar Allah (ta taimakon mũminai akan mai zãluntarsu)"},{"SurahNumber":48,"VerseNumber":24,"Text":"Kuma Shĩ ne Ya kange hannayensu daga gare ku, kuma da hannayenku daga gare su, a cikin Makka, bãyan Ya rinjãyar da ku a kansu. Kuma Allah Ya kasance Mai gani ga abin da kuke aikatãwa"},{"SurahNumber":48,"VerseNumber":25,"Text":"Sũ ne waɗanda suka kãfirta kuma suka kange ku daga Masallacin Harami, da hadaya tanã tsare (sun hana ta) ta isa ga wurinta. Kuma bã dõmin waɗansu maza mũminai da waɗansu mãtã mũminai ba ba ku sansu ba ku tãkã su har wani aibi ya sãme ku daga gare su, bã da sani ba, (dã Allah Yã yi muku iznin yãƙi), dõmin Allah Ya shigar da wanda Yake so a cikin rahamarSa. Da (mũminai) sun tsabbace dã Mun azabtar da waɗanda suka kãfirta daga gare su da azãba mai raɗiɗi"},{"SurahNumber":48,"VerseNumber":26,"Text":"A lõkacin da waɗanda suka kãfirta suka sanya hanãnar ƙabĩ lanci a cikin zukãtansu hanãnar ƙabĩlanci irin na Jãhiliyya sai Allah Ya saukar da natsuwarSa a kan ManzonSa, kuma da a kan mũminai kuma Ya lazimta musu kalmar taƙawa alhãli kuwa sun kasance mafi dãcẽwa da ita kuma ma'abutanta. Kuma Allah ya kasance Masani game da dukan kõme"},{"SurahNumber":48,"VerseNumber":27,"Text":"Lalle ne haƙĩƙa Allah Ya gaskata wa ManzonSa mafarkinsa da gaskiya: Lalle zã ku shiga Masallacin Harami, in Allah Ya so, kunã mãsu natsuwa, mãsu aske kawunanku da mãsu suisuye, bã ku jin tsõro, dõmin (Allah) Ya san abin da ba ku sani ba, sa'an nan Ya sanya wani cin nasara makusanci a bãyan wannan"},{"SurahNumber":48,"VerseNumber":28,"Text":"Shĩ ne wanda Ya aiki ManzonSa da shiriya da addinin gaskiya dõmin Ya rinjãyar da shi a kan addinai dukansu. Kuma Allah Ya isa Ya zama Mai shaida"},{"SurahNumber":48,"VerseNumber":29,"Text":"Muhammadu Manron Allah ne. Kuma waɗannan da ke tãre da shi mãsu tsanani ne a kan kãfirai, mãsu rahama ne a tsakãninsu, kanã ganin su sunã mãsu rukũ'i mãsu sujada, sunã nẽman falala daga Ubangijinsu, da yardarSa. Alãmarsu tanã a cikin fuskõkinsu, daga kufan sujuda. Wannan shĩ ne siffarsu a cikin Attaura. Kuma siffarsu, a cikin Injĩla ita ce kamar tsiron shũka wanda ya fitar da rẽshensa, sa'an nan ya ƙarfafa shi, ya yi kauri, sa'an nan ya daidaita a kan ƙafãfunsa, yanã bãyar da sha'awa ga mãsu shũkar' dõmin (Allah) Ya fusãtar da kãfirai game da su. Kuma Allah Ya yi wa'adi ga waɗanda suka yi ĩmãni, kuma suka aikata ayyukan ƙwarai, daga cikinsu, da gãfara da ijãra mai girma"},{"SurahNumber":49,"VerseNumber":1,"Text":"Yã ku waɗanda suka yi ĩmãni! Kada ku gabãta (da kõme) gaba ga Allah da ManzonSa. Kuma ku yi ɗã'ã ga Allah da taƙawa. Lalle Allah Mai ji ne, Masani"},{"SurahNumber":49,"VerseNumber":2,"Text":"Yã kũ waɗanda suka yi ĩmani! Kada ku ɗaukaka saututtukanku bisa sautin Annabi, kuma kada ku bayyana sauti gare shi a magana, kamar bayyanãwar sãshenku ga sãshe, dõmin kada ayyukanku su ɓãci, alhãli kuwa kũ ba ku sani ba"},{"SurahNumber":49,"VerseNumber":3,"Text":"Lalle waɗanda ke runtsẽwar saututtukansu a wurin Manzon Allah waɗannan ne waɗanda Allah Yã, jarrabi zukãtansu ga taƙawa. Sunã da wata irin gãfara da ijãra mai girma"},{"SurahNumber":49,"VerseNumber":4,"Text":"Lalle waɗanda ke kiranka daga bãyan ɗakuna, mafi Yawansu bã su aiki da hankali"},{"SurahNumber":49,"VerseNumber":5,"Text":"Kuma dã lalle sũ, sun yi haƙuri har ka fita zuwa gare su, haƙĩƙa, dã yã kasance mafi alhẽri gare su, kuma Allah Mai gãfara ne, Mai jin ƙai"},{"SurahNumber":49,"VerseNumber":6,"Text":"Yã kũ waɗanda suka yi ĩmãni! Idan fãsiƙi Yã zo muku da wani babban lãbãri, to, ku nẽmi bayãni, dõmin kada ku cũci waɗansu mutãne a cikin jãhilci, sabõda haka ku wãyi gari a kan abin da kuka aikata kunã mãsu nadãma"},{"SurahNumber":49,"VerseNumber":7,"Text":"Kuma ku sani (cẽwa) lalle ne, a cikinku akwai Manzon Allah. Dã Yana bin ku ga (hãlãye) mãsu Yawa na al'amarin, dã kun auku a cikin zunubi, kuma amma Allah Yã sõyar da ĩmãni a gare ku, kuma Yã ƙawãta shi a cikin zukãtanku kuma Yã ƙyãmantar da kãfirci da fãsicci da sãɓo zuwa gare ku. Waɗannan (da suka lazimci sifõfin nan) su ne shiryayyu"},{"SurahNumber":49,"VerseNumber":8,"Text":"Bisa ga falala daga Allah da ni'ima. Kuma Allah Masani ne, Mai hikima"},{"SurahNumber":49,"VerseNumber":9,"Text":"Kuma idan jama'a biyu ta mũminai suka yi yãki, to, kuyi sulhu, a tsakãninsu. Sai idan ɗayansu ta yi zãlunci a kan gudar, to, sai ku yãƙi wadda ke yin zãlunci har ta kõma, zuwa ga umurnin Allah. To, idan ta kõma, sai ku yi sulhu a tsakãninsu da ãdalci kuma ku daidaita. Lalle Allah na son mãsu daidaitãwa"},{"SurahNumber":49,"VerseNumber":10,"Text":"Mũminai 'yan'uwan jũna kawai ne, sabõda haka ku yi sulhu a tsakãnin 'yan'uwanku biyu, kuma ku bi Allah da taƙawa tsammãninku, a yi muku rahama"},{"SurahNumber":49,"VerseNumber":11,"Text":"Yã ku waɗanda suka yi ĩmãni! Kada waɗansu mutãne su yi izgili game da waɗansu mutãne, mai yiwuwa ne (abin yi wa izgilin) su kasance mafifita daga gare su (mãsu izgilin), kuma waɗansu mãtã kada su yi izgili game da waɗansu mãtã mai yiwuwa ne su kasancc mafĩfĩta daga gare su. Kuma kada ku aibanta kanku, kuma kada ku jẽfi jũna da miyãgun sunãye na laƙabõbĩ. Tir da sũna na fãsicci a bãyãn ĩmãni. Kuma wanda bai tũba ba, to, waɗannan sũ ne azzãlumai"},{"SurahNumber":49,"VerseNumber":12,"Text":"Yã kũ waɗanda suka yi ĩmãni! Ku nĩsanci abu mai yãwa na zato. Lalle sãshen zato laifi ne. Kuma kada ku yi rahõto, kuma kada sãshenku yã yi gulmar sãshe. Shin, ɗayanku nã son yã ci naman ɗan'uwansa yanã matacce? To, kun ƙĩ shi (cin nãman). Kuma ku bi Allah da taƙawa. Lalle Allah Mai karɓar tũba ne, Mai jin ƙai"},{"SurahNumber":49,"VerseNumber":13,"Text":"Yã kũ mutãne! Lalle ne Mũ, Mun halitta ku daga namiji da mace, kuma Muka sanya ku dangõgi da kabĩlõli, dõmin ku san jũna. Lalle mafĩfĩcinku daraja a wurin Allah, (shĩ ne) wanda yake mafĩfĩcinku a taƙawa. Lalle nẽ Allah Masani ne, Mai ƙididdigẽwa"},{"SurahNumber":49,"VerseNumber":14,"Text":"¡auyãwa suka ce: \"Mun yi ĩmãni.\" Ka ce: \"Ba ku yi ĩmãni ba, amma dai ku ce, 'Mun mĩƙawuya, ĩmani bai gama shiga a cikinzukãtanku ba. Kuma idan kun yi ɗã'a ga Allah da ManzonSa, to, bã zai rage muku kõme daga ayyukanku ba. Lalle Allah Mai gãfara ne, Mai jin ƙai"},{"SurahNumber":49,"VerseNumber":15,"Text":"Mũminan gaskiya kawai, sũ ne waɗanda suka yi ĩmãni da Allah da ManzonSa, sa'an nan ba su yi shakka ba, kuma suka yi jihãdi da dũkiyarsu da kuma rãyukansu, cikin tafarkin Allah. Waɗannan sũ ne mãsu gaskiya"},{"SurahNumber":49,"VerseNumber":16,"Text":"Ka ce: \"Kuna sanar da Allah ne game da addininku, alhãli kuwa Allah Yã san abin da ke cikin sammai da abin da ke cikin ƙasa, kuma Allah Masani ne ga dukan kõme"},{"SurahNumber":49,"VerseNumber":17,"Text":"Suna yin gõri a kanka wai sun musulunta. Ka ce: \"Kada ku yi gõrin kun musulunta a kaina. Ã'a, Allah ne ke yi muku gõri dõmin Ya shiryar da ku ga ĩmãni, idan kun kasance mãsu gaskiya"},{"SurahNumber":49,"VerseNumber":18,"Text":"Lalle Allah yanã sanin gaibin sammai da ¡asa, kuma Allah Mai gani ne ga abin da kuke aikatãwa"},{"SurahNumber":50,"VerseNumber":1,"Text":"¡̃. Inã rantsuwa da Alƙur'ãni Mai girma"},{"SurahNumber":50,"VerseNumber":2,"Text":"Ã'a, sun yi mãmãki, cewa mai gargaɗi, daga gare su, yã zo musu, sai kãfirai suka ce: \"Wannan wani abu ne mai ban mãmãki"},{"SurahNumber":50,"VerseNumber":3,"Text":"Shin idan muka mutu kuma muka kasance turɓãya (zã a kõmo da mu)? Waccan kõmowa ce mai nĩsa"},{"SurahNumber":50,"VerseNumber":4,"Text":"Lalle ne Mun san abin da ƙasã ke ragẽwo daga gare su, kuma wurinMu akwai wani littãfi mai tsarẽwa"},{"SurahNumber":50,"VerseNumber":5,"Text":"Ã'a, sun ƙaryata ne game da gaskiyar a lõkacin da ta je musu, sabõda haka sunã a cikin wani al'amari mai raurawa"},{"SurahNumber":50,"VerseNumber":6,"Text":"Shin, to, ba su yi dubi ba zuwa ga samã a bisa gare su, yadda Muka gĩna ta, kuma Muka ƙawãce ta, kuma bã ta da waɗansu tsãgogi"},{"SurahNumber":50,"VerseNumber":7,"Text":"Da ƙasã, Mun mĩƙe ta, kuma Mun jẽfa kafaffun duwãtsu a cikinta, kuma Mun tsirar, a cikinta daga kõwane ma'auri mai ban sha'awa"},{"SurahNumber":50,"VerseNumber":8,"Text":"Dõmin wãyar da ido da tunãtarwa ga dukan bãwa mai tawakkali"},{"SurahNumber":50,"VerseNumber":9,"Text":"Kuma Mun sassakar, daga samã ruwa mai albarka sa'an nan Muka tsirar game da shi (itãcen) lambuna da ƙwãya abin girbẽwa"},{"SurahNumber":50,"VerseNumber":10,"Text":"Da itãcen dabĩno dõgãye, sunã da'ya'yan itãce gunda mãsu hauhawar jũna"},{"SurahNumber":50,"VerseNumber":11,"Text":"Dõmin arziki ga bãyi, kuma Muka rãyar da ƙasa matacciya game da shi. Kamar wannan ne fitar daga kabari kake"},{"SurahNumber":50,"VerseNumber":12,"Text":"Mutãnen Nũhu sun ƙaryata, a gabãninsu (mutãnen yanzu) da ma'abũta Rassi, da Samũdãwa"},{"SurahNumber":50,"VerseNumber":13,"Text":"Da Ãdãwa da Fir'auna da 'yan'uwan Lũɗu"},{"SurahNumber":50,"VerseNumber":14,"Text":"Da ma'abũta ƙunci da mutãnen Tubba'u, kõwanensu ya ƙaryata Manzanni, sai ƙyacẽwaTa ta tabbata"},{"SurahNumber":50,"VerseNumber":15,"Text":"Shin, to, Mun kãsa ne game da halittar farko? Ã'a, su sunã a cikin rikici daga halitta sãbuwa"},{"SurahNumber":50,"VerseNumber":16,"Text":"Kuma lalle ne haƙĩƙa Mun halitta mutum kuma Mun san abin da ransa ke yin waswãsi da shi, kuma Mũ ne mafi kusanta zuwa gare shi daga lakar jannayẽnsa"},{"SurahNumber":50,"VerseNumber":17,"Text":"A lõkacin da mãsu haɗuwa biyu suke haɗuwa daga dãma, kuma daga hagu akwai wani (malã'ika) zaunanne"},{"SurahNumber":50,"VerseNumber":18,"Text":"Bã ya lafazi da wata magana fãce a lĩƙe da shi akwai mai tsaro halartacce"},{"SurahNumber":50,"VerseNumber":19,"Text":"Kuma mãyen mutuwa ya jẽ da gaskiya. Wannan shĩ ne abin da ka kasance daga gare shi kanã bijirẽwa"},{"SurahNumber":50,"VerseNumber":20,"Text":"Kuma aka hũra a cikin ƙaho. Wancan yinin ƙyacẽwar ne fa"},{"SurahNumber":50,"VerseNumber":21,"Text":"Kuma kõwane rai ya zo, tãre da shi akwai mai kõra da mai shaida"},{"SurahNumber":50,"VerseNumber":22,"Text":"(Sai a ce masa): \"Lalle ne, haƙĩƙa, ka kasance a cikin gafala daga wannan. To, Mun kuranye maka rufinka, sabõda haka ganinka a yau, mai kaifi ne"},{"SurahNumber":50,"VerseNumber":23,"Text":"Kuma abõkin haɗinsa ya ce: \"Wannan shi ne abin da ke tãre da ni halarce"},{"SurahNumber":50,"VerseNumber":24,"Text":"(A ce wa Malã'iku), \"Ku jẽfa, a cikin Jahannama, dukan mai yawan kãfirci, mai tsaurin rai"},{"SurahNumber":50,"VerseNumber":25,"Text":"Mai yawan hanãwa ga alhẽri, mai zãlunci, mai shakka"},{"SurahNumber":50,"VerseNumber":26,"Text":"Wanda ya sanya, tãre da Allah wani abin bautãwa na dabam, sabõda haka kujẽfa shi a cikin azãba mai tsanani"},{"SurahNumber":50,"VerseNumber":27,"Text":"Abõkin haɗinsa ya ce: \"Ya Ubangijinmu! Ban sanya shi girman kai ba, kuma amma ya kasance a cikin ɓata mai nĩsa"},{"SurahNumber":50,"VerseNumber":28,"Text":"Ya ce: \"Kada ku yi husũma a wuriNa, alhãli Na gabãtar da ƙyacewa zuwa gare ku"},{"SurahNumber":50,"VerseNumber":29,"Text":"Ba a musanya magana a wuriNa, Kuma Ban zama Mai zãlunci ba ga bãyiNa"},{"SurahNumber":50,"VerseNumber":30,"Text":"Rãnar da Muke cẽwa ga Jahannama \"Shin, kin cika?\" Kuma ta ce: \"Ashe, akwai wani ƙãri"},{"SurahNumber":50,"VerseNumber":31,"Text":"Kuma a kusantar dã Aljanna ga mãsu taƙawa, ba da nĩsa ba"},{"SurahNumber":50,"VerseNumber":32,"Text":"Wannan shĩ ne abin da ake yi muku wa'adi da shi ga dukan mai yawan kõmawa ga Allah, mai tsarewar (umurninSa)"},{"SurahNumber":50,"VerseNumber":33,"Text":"Wanda ya ji tsõron Mai rahama a fake, kuma ya zo da wata irin zũciya mai tawakkali"},{"SurahNumber":50,"VerseNumber":34,"Text":"(A ce musu) \"Ku shige ta da aminci, waccan ita ce rãnar dawwama"},{"SurahNumber":50,"VerseNumber":35,"Text":"Sunã da abin da suke so a cikinta, kuma tãre da Mũ akwai ƙãrin ni'ima"},{"SurahNumber":50,"VerseNumber":36,"Text":"Kuma da yawa Muka halakar, a gabãninsu, (mutãnen yanzu) ɗaga waɗansu al'ummomi, (waɗanda suke) sũ ne mafi ƙarfin damƙa daga gare su, sa'an nan suka yi bincike a cikin ƙasãshe: 'Kõ akwai wurin tsĩra'? (Babu)"},{"SurahNumber":50,"VerseNumber":37,"Text":"Lalle ne, a cikin wancan, akwai tunãtarwa ga wanda zũciyarsa ta kasance gare shi, kõ kuwa ya jẽfa saurãro, alhãli kuwa yanã halarce (da hankalinsa)"},{"SurahNumber":50,"VerseNumber":38,"Text":"Kuma lalle ne, haƙĩƙa, Mun halitta sammai da ƙasã da abin da ke a tsakãninsu, a cikin kwãnaki shida, alhãli wata'yar wahala ba ta shãfe Mu ba"},{"SurahNumber":50,"VerseNumber":39,"Text":"Sabõda haka, ka yi haƙuri a kan abin da suke fadã, kuma ka yi tasĩhi game da gõdẽ wa Ubangijinka (watau ka yi salla) a gabãnin fitõwar rãnã da gabãnin ɓacẽwarta"},{"SurahNumber":50,"VerseNumber":40,"Text":"Kuma daga dare, sai ka yi tasbĩhi a gare Shi da bãyan sujada"},{"SurahNumber":50,"VerseNumber":41,"Text":"Kuma ka saurãra a rãnar da mai kira ke yin kira daga wuri makusanci"},{"SurahNumber":50,"VerseNumber":42,"Text":"Rãnar da suke saurãron tsãwa da gaskiya. Wancan shĩ ne yinin fita (daga kabari)"},{"SurahNumber":50,"VerseNumber":43,"Text":"Lalle Mũ ne haƙĩƙa, Mu ne ke rãyarwa, kuma Mũ ne ke kashẽwa, kuma zuwa gare Mu kawai ne makõmar take"},{"SurahNumber":50,"VerseNumber":44,"Text":"Rãnar da ƙasã ke tsattsãgẽwa daga gare su, sunã mãsu gaggãwa. Wancan tãrãwar mutãne ne, mai sauƙi a gare Mu"},{"SurahNumber":50,"VerseNumber":45,"Text":"Mũ ne mafi sani game da abin da suke faɗi, kuma bã zã ka zama mai tĩlasta su ba. Sabõda haka ka tunatar game da Alƙur'ani, ga wanda ke tsõron ƙyacewaTa"},{"SurahNumber":51,"VerseNumber":1,"Text":"Inã rantsuwa da iskõki mãsu shẽkar abũbuwa, shẽƙẽwa"},{"SurahNumber":51,"VerseNumber":2,"Text":"Sa'an nan da girãgizai mãsu ɗaukar nauyi (na ruwa)"},{"SurahNumber":51,"VerseNumber":3,"Text":"Sa'an nan da jirãge mãsu gudãna (a kan ruwa) da sauƙi"},{"SurahNumber":51,"VerseNumber":4,"Text":"Sa'an nan da Malã'iku mãsu rabon al'amari (bisa umurnin Allah)"},{"SurahNumber":51,"VerseNumber":5,"Text":"Lalle abin da ake yi muku alkawari (da zuwansa), haƙĩƙa gaskiya ne"},{"SurahNumber":51,"VerseNumber":6,"Text":"Kuma lalle sakamako (ga ayyukanku), haƙĩƙa, mai aukuwa ne"},{"SurahNumber":51,"VerseNumber":7,"Text":"Inã rantsuwa da samã ma'abũciyar hanyõyi (na tafiyar taurãri da sautin rediyo)"},{"SurahNumber":51,"VerseNumber":8,"Text":"Lalle kũ, haƙĩƙa, kunã cikin magana mai sãɓa wa juna (game da Alƙur'ani)"},{"SurahNumber":51,"VerseNumber":9,"Text":"Anã karkatar da wanda aka jũyar (daga gaskiya)"},{"SurahNumber":51,"VerseNumber":10,"Text":"An la'ani mãsu ƙiri-faɗi"},{"SurahNumber":51,"VerseNumber":11,"Text":"Waɗanda suke shagala a cikin zurfin jãhilci"},{"SurahNumber":51,"VerseNumber":12,"Text":"Sunã tambaya: \"Yaushe ne rãnar sakamako zã ta auku"},{"SurahNumber":51,"VerseNumber":13,"Text":"Ranar da suke a kan wuta anã fitinar su"},{"SurahNumber":51,"VerseNumber":14,"Text":"(A ce musu): \"Ku ɗanɗani fitinarku, wannan shĩ ne abin da kuka kasance kunã nẽman zuwansa da gaggãwa"},{"SurahNumber":51,"VerseNumber":15,"Text":"Lalle mãsu taƙawa, sunã a cikin lambunan itãce da marẽmari"},{"SurahNumber":51,"VerseNumber":16,"Text":"Sunã mãsu dĩbar abin da Ubangijinsu Ya bã su. Lalle sũ, sun kasance mãsu kyautatãwa a gabãnin haka (a dũniya)"},{"SurahNumber":51,"VerseNumber":17,"Text":"Sun kasance a lõkaci kaɗan na dare suke yin barci"},{"SurahNumber":51,"VerseNumber":18,"Text":"Kuma a lõkutan asuba sunã ta yin istigfãri"},{"SurahNumber":51,"VerseNumber":19,"Text":"Kuma a cikin dũkiyarsu akwai hakki ga (matalauci) mai rõƙo da wanda aka hana wa rõƙo"},{"SurahNumber":51,"VerseNumber":20,"Text":"Kuma a cikin ƙasã akwai ãyõyi ga mãsu yaƙĩni"},{"SurahNumber":51,"VerseNumber":21,"Text":"Kuma a cikin rãyukanku (akwai ãyõyi). To, bã zã ku dũbã ba"},{"SurahNumber":51,"VerseNumber":22,"Text":"Kuma a cikin sama arzikinku (yake fitõwa) da abin da ake yi muku alkawari"},{"SurahNumber":51,"VerseNumber":23,"Text":"To, kuma Ina rantsuwa da Ubangijin sama da ƙasã, lalle shĩ (abin da ake yi muku alkawari), haƙĩƙa gaskiya ne, kamar abin da kuka zamo kunã karantãwa na magana"},{"SurahNumber":51,"VerseNumber":24,"Text":"Shin, lãbãrin Bãƙin Ibrãhĩm, waɗanda aka girmama, ya zo maka"},{"SurahNumber":51,"VerseNumber":25,"Text":"A lõkacin da suka shiga gare shi, sai suka yi sallama; ya ce \"Aminci ya tabbata a gare ku, mutãne bãƙi"},{"SurahNumber":51,"VerseNumber":26,"Text":"Sai ya jũya zuwa ga iyãlinsa, sa'an nan ya zo da maraƙi tutturna"},{"SurahNumber":51,"VerseNumber":27,"Text":"Sai ya kusantar da shi zuwa gare su, ya ce: \"Bã zã ku ci ba"},{"SurahNumber":51,"VerseNumber":28,"Text":"Sai ya ji tsõro daga gare su. Suka ce: \"Kada kaji tsõro.\" Kuma suka yi masa bushãra da (haihuwar) wani yaro mai ilmi"},{"SurahNumber":51,"VerseNumber":29,"Text":"Sai matarsa ta fuskanta cikin ƙyallõwa, har ta mari fuskarta kuma ta ce: \"Tsõhuwa bakarãriya (zã ta haihu)"},{"SurahNumber":51,"VerseNumber":30,"Text":"Suka ce: \"Kamar haka Ubangijinki Ya faɗa. Lalle Shĩ, Shĩ ne Mai hikima, Mai ilmi"}]}