{"Id":463,"LanguageCodes":["uz","uzb"],"Name":"uzb-alaaudeenmansou","Author":"Alaaudeen Mansour","Language":"Uzbek","Description":"Uzbek","Direction":"ltr","Source":"","Translations":[{"SurahNumber":46,"VerseNumber":1,"Text":"Ҳаа. Мийм"},{"SurahNumber":46,"VerseNumber":2,"Text":"Китоб туширилиши Fолиб ва ҳикматли Аллоҳ тарафидандир"},{"SurahNumber":46,"VerseNumber":3,"Text":"Осмонлару ерни ҳамда улар ўртасидаги нарсаларни фақат ҳақ ва белгиланган муддат ила яратдик. Кофирлар бўлса, ўзлари огоҳлантирилган нарсадан юз ўгирувчилардир"},{"SurahNumber":46,"VerseNumber":4,"Text":"Сен: «Аллоҳдан ўзга сиғинаётган нарсаларингизнинг хабарини беринг-чи, менга кўрсатинг-чи, улар ердан нимани яратдилар? Ёки осмонларни (яратишда) иштироклари борми? Агар ростгўй бўлсаларингиз, менга бу(Қуръон)дан олдинги китобни ёки илмий бир белгини (далилни) келтиринг», деб айт"},{"SurahNumber":46,"VerseNumber":5,"Text":"Аллоҳни қўйиб, қиёмат кунигача дуосини мустажоб қилолмайдиганларга илтижо этадиганлардан ҳам адашганроқлар борми?! Ҳолбуки, у(бут)лар уларнинг дуосидан ғофилдирлар"},{"SurahNumber":46,"VerseNumber":6,"Text":"Одамлар маҳшарга тўпланганда, ўша(бут)лар уларга душман бўлурлар ва ибодатларига ҳам мункир бўлурлар"},{"SurahNumber":46,"VerseNumber":7,"Text":"Қачонки уларга равшан оятларимиз тиловат қилинса, куфр келтирганлар Ҳақ (Қуръон) уларга келгандаёқ, бу очиқ-ойдин сеҳрдир, дерлар"},{"SurahNumber":46,"VerseNumber":8,"Text":"Балки, у(Қуръон)ни ўзи тўқиб олган, ҳам дерлар. Сен: «Агар уни тўқиб олган бўлсам, Аллоҳдан (келадиган) бирор нарсани мендан қайтаришга қодир эмассиз. У зотнинг Ўзи у(китоб) ҳақида сиз шўнғиётган нарсаларни яхши билувчидир. Мен билан сизнинг ўртангизда гувоҳликка Унинг Ўзи кифоядир. Ва У кечирувчи ҳам раҳимли Зотдир», деб айт"},{"SurahNumber":46,"VerseNumber":9,"Text":"Сен: «Мен биринчи Пайғамбар эмасман, менга ва сизларга нима қилинишини билмасман. Фақат, ўзимга ваҳий қилинаётган нарсагагина эргашурман. Мен очиқ-ойдин огоҳлантирувчиман, холос», деб айт"},{"SurahNumber":46,"VerseNumber":10,"Text":"Сен: «Айтинг-чи, агар у (Қуръон) Аллоҳдан бўлса-ю, сиз унга куфр келтирсангиз ва ҳолбуки, Бани Исроилдан бир гувоҳ у(Қуръон)га ўхшаш нарсага гувоҳлик бериб, иймон келтириб турибди, сиз эса, кибру ҳаво қиляпсиз. Албатта, Аллоҳ золим қавмларни ҳидоят қилмас», деб айт"},{"SurahNumber":46,"VerseNumber":11,"Text":"Куфр келтирганлар иймон келтирганларга: «Агар у (Қуръон) яхшилик бўлганида, унга биздан аввал бормасдилар», дедилар. У(Қуръон)дан ҳидоят топишмагач, бу — қадимги уйдирмадир, дерлар"},{"SurahNumber":46,"VerseNumber":12,"Text":"У(Қуръон)дан олдин Мусонинг китоби йўл бошловчи ва раҳмат эди. Бу (Қуръон) эса, араб тилидаги, тасдиқловчи, зулм қилувчиларни огоҳлантириш учун ва яхшиларга башорат китобидир"},{"SurahNumber":46,"VerseNumber":13,"Text":"Албатта «Роббимиз Аллоҳдир» деган, сўнгра бунда мустақийм турганларга хавф йўқдир ва улар хафа ҳам бўлмаслар"},{"SurahNumber":46,"VerseNumber":14,"Text":"Ана ўшалар жаннат эгаларидир, қилган амаллари мукофотига унда абадий қолурлар"},{"SurahNumber":46,"VerseNumber":15,"Text":"Биз инсонни ота-онасига яхшилик қилишга буюрдик. Онаси унга қийналиб ҳомиладор бўлди ва уни қийналиб туғди. Ва унинг ҳомиласи ва кўкракдан ажратиши ўттиз ойдир. Токи, у камолга етиб, қирқ ёшга кирганида: «Роббим, Ўзинг менга ва ота-онамга берган неъматларингга шукр қилишимга ва Сен рози бўлган солиҳ(иш)ни қилишимга илҳом бергин. Ва менинг зурриётларимни ҳам солиҳлардан қилгин. Албатта, мен тавба қилдим ва албатта, мен мусулмонларданман», деди"},{"SurahNumber":46,"VerseNumber":16,"Text":"Ана ўшаларнинг энг яхши амалларини қабул қилиб, ёмонликларини ўтиб юборурмиз. Улар жаннат эгаларидандир. Уларга берилган ҳақ ваъда шулдир"},{"SurahNumber":46,"VerseNumber":17,"Text":"Ота-онасига: «Уфф сизларга, (қабрдан) чиқарилишимнинг ваъдасини бераяпсизларми?! Мендан аввал ҳам асрлар ўтган-ку!» – деган кишига, Аллоҳдан мадад сўраган ҳолда, улар: «Ҳолингга вой бўлгур, иймон келтир, албатта, Аллоҳнинг ваъдаси ҳақдир», дедилар. У бўлса: «Бу ўтганларнинг афсоналари, холос», дер"},{"SurahNumber":46,"VerseNumber":18,"Text":"Ана ўшаларга ўзларидан аввал ўтган жин ва инс умматлари қаторида (азоб) сўзи ҳақ бўлгандир. Албатта, улар зиён кўрувчилардан бўлдилар"},{"SurahNumber":46,"VerseNumber":19,"Text":"Ҳар бирларига қилган амалларига яраша даражалар бордир. Ва уларга амалларининг (мукофот ёки жазоси) тўлиқ берилур ва уларга зулм қилинмас"},{"SurahNumber":46,"VerseNumber":20,"Text":"Куфр келтирганлар дўзахга кўндаланг қилинган кунда (уларга): «Ҳаёти дунёдаёқ ҳузур-ҳаловатингизни кетказиб, мазасини татиб бўлгансиз. Бугунги кунда ер юзида ноҳақ кибру ҳаво ва фисқу фасод қилганингиз учун хорлик азоби ила жазоланурсиз», дейилур"},{"SurahNumber":46,"VerseNumber":21,"Text":"Ўз қавмини қум тепаликларда огоҳлантирган Однинг биродарини эсла! Ва ҳолбуки, ундан аввал ҳам, кейин ҳам огоҳлантирувчилар ўтган. «У зотдан ўзгага ибодат қилманглар, албатта, мен улуғ кунда бошингизга тушадиган азобдан қўрқурман, (деди)»"},{"SurahNumber":46,"VerseNumber":22,"Text":"Улар: «Бизни худоларимиздан оздиришга келдингми? Агар ростгўйлардан бўлсанг, бизга ваъда қилаётган нарсангни келтир», дедилар"},{"SurahNumber":46,"VerseNumber":23,"Text":"У: «Албатта, илм Аллоҳнинг ҳузуридадир. Мен нима билан юборилган бўлсам, шуни етказмоқдаман. Лекин сизларнинг жоҳил қавмлигингизни кўриб турибман», деди"},{"SurahNumber":46,"VerseNumber":24,"Text":"У(азоб)нинг водийлари томон кўндаланг бўлиб юрганини кўришганда, бу кўндаланг бўлувчи бизга ёмғир ёғдирур, дейишди. Йўқ! Бу, ўзингиз орзиқиб сўраган нарса, аламли азоби бор бўрондир"},{"SurahNumber":46,"VerseNumber":25,"Text":"У, Роббисининг амри ила ҳар бир нарсани вайрон қилур. Бас, масканларидан бошқа нарса кўринмай қолди. Жиноятчи қавмларни шундоқ жазолармиз"},{"SurahNumber":46,"VerseNumber":26,"Text":"Ва, дарҳақиқат, Биз уларга сизга бермаган имконларни берган эдик. Ҳамда қулоқ, кўз ва қалблар ато этдик. Бас, на қулоқлари, на кўзлари ва на қалблари уларга ҳеч бир фойда бермади. Чунки, улар Аллоҳнинг оятларини инкор қилган эдилар. Бас, уларни ўзлари масхара қилган нарса (азоб) ўраб олди"},{"SurahNumber":46,"VerseNumber":27,"Text":"Ҳақиқатан, атрофингиздаги шаҳар-қишлоқларни ҳалокатга учратдик ва шоядки, ўзларига қайтсалар, деб ҳужжат-далилларни баён қилдик"},{"SurahNumber":46,"VerseNumber":28,"Text":"Қани энди, Аллоҳни қўйиб, У зотга яқинлаштирувчи деб тутинган «худолари» уларга ёрдам берсалар эди. Йўқ! Улар ғойиб бўлдилар. Ва бу уларнинг уйдирма ҳамда тўқиган бўҳтонларидир"},{"SurahNumber":46,"VerseNumber":29,"Text":"Ва сен томон бир гуруҳ жинларни Қуръон эшитишга бурганимизни эсла. У(Қуръон эшитиш)га ҳозир бўлганларида: «Жим, қулоқ осинглар!» – дедилар. Қачонки, қироат охирлаганда, ўз қавмларига огоҳлантирувчи бўлиб қайтдилар"},{"SurahNumber":46,"VerseNumber":30,"Text":"Улар: «Эй қавмимиз! Биз Мусодан кейин туширилган, ўзидан аввалги нарса(китоблар)ни тасдиқловчи, ҳақ(дин)га ва тўғри йўлга ҳидоят қилувчи китобни эшитдик"},{"SurahNumber":46,"VerseNumber":31,"Text":"Эй қавмимиз, Аллоҳнинг даъватчисига жавоб беринг ва Унга иймон келтиринг. У сизларнинг гуноҳларингизни мағфират қилар ва аламли азобдан сақлар"},{"SurahNumber":46,"VerseNumber":32,"Text":"Кимки, Аллоҳнинг даъватчисини қабул қилмаса, бас, у ер юзида қочиб қутула олувчи эмасдир ва унга У зотдан ўзга валийлар ҳам йўқдир. Ана ўшалар очиқ-ойдин залолатдадир», дедилар"},{"SurahNumber":46,"VerseNumber":33,"Text":"Улар осмонлару ерни яратган ва уларни яратишда беҳол бўлмаган Аллоҳ ўликларни ҳам тирилтиришга қодир эканини англаб етмадиларми? Зеро, У зот ҳар бир нарсага қодирдир"},{"SurahNumber":46,"VerseNumber":34,"Text":"Куфр келтирганлар дўзахга кўндаланг қилинган кунда: «Бу, ҳақ эмасми?!» (дейилур). Улар: «Роббимизга қасамки, худди шундоқ», дедилар. «Бас, куфр келтирганингиз учун азобни тортинглар», деди"},{"SurahNumber":46,"VerseNumber":35,"Text":"Бас, азму матонат соҳиби бўлган Пайғамбарлар сабр қилгандек, сабр қил, уларга (азоб етишига) шошилма! Улар ваъда қилинган нарсани кўрганларида худди (бу дунёда) кундуздан бир лаҳзагина турганга ўхшарлар. Бу етказишдир! Бас, фақат фосиқ қавмларгина ҳалок қилинур, холос"},{"SurahNumber":47,"VerseNumber":1,"Text":"Куфр келтирган ва Аллоҳнинг йўлидан тўсганларнинг амалларини У зот ботил қилди"},{"SurahNumber":47,"VerseNumber":2,"Text":"Иймон келтирган, солиҳ амалларни қилган ва Муҳаммадга нозил қилинган нарса(Қуръон)га — ҳолбуки у (Қуръон) Роббиларидан келган ҳақдир — иймон келтирганларнинг айбларини беркитар ва аҳволларини яхшилар"},{"SurahNumber":47,"VerseNumber":3,"Text":"Ундоқ бўлишига, албатта, куфр келтирганларнинг ботилга эргашганлари ва иймон келтирганларнинг Роббиларидан бўлган ҳаққа эргашганликлари сабабдир. Аллоҳ кишиларга ўзларининг мисолларини шундай келтирар"},{"SurahNumber":47,"VerseNumber":4,"Text":"Қачонки куфр келтирганлар билан тўқнашсангиз, бас, бўйинларга урмоқ керак. Вақтики, уларни тор-мор қилсангиз, бас, маҳкам боғланг. Сўнгра ёки миннат, ёки товон олишдир. Ҳаттоки, уруш ўз анжомларини қўйгунча. Ана шундай. Аллоҳ хоҳласа, улардан Ўзи ғолиб келарди, лекин баъзиларингизни баъзиларингиз ила синаш учун (қилди). Аллоҳ йўлида қатл қилинганларнинг амалларини У зот ҳеч зое қилмас"},{"SurahNumber":47,"VerseNumber":5,"Text":"Албатта, уларни ҳидоят қилар ва аҳволларини яхшилар"},{"SurahNumber":47,"VerseNumber":6,"Text":"Ҳамда Ўзи уларга таърифлаб берган жаннатга киритар"},{"SurahNumber":47,"VerseNumber":7,"Text":"Эй, иймон келтирганлар, агар Аллоҳга ёрдам берсангиз, сизга ҳам ёрдам берур ва қадамларингизни собит қилур"},{"SurahNumber":47,"VerseNumber":8,"Text":"Ва куфр келтирганларга бахтсизлик ва амалларини зое қилиш бўлур"},{"SurahNumber":47,"VerseNumber":9,"Text":"Бу, уларнинг Аллоҳ нозил қилган нарсани хуш кўрмаганлари сабабидандир. Бас, У зот амалларини ботил қилди"},{"SurahNumber":47,"VerseNumber":10,"Text":"Ер юзида юриб, ўзларидан аввалгиларнинг оқибати қандоқ бўлганига назар солмайдиларми? Аллоҳ уларни вайрон қилди-ку! Кофирларга шунга ўхшаш бўлур"},{"SurahNumber":47,"VerseNumber":11,"Text":"Шундоқ бўлиши, албатта, Аллоҳ иймон келтирганларга дўст эканлигидан ва албатта, кофирларга дўст йўқлигидандир"},{"SurahNumber":47,"VerseNumber":12,"Text":"Албатта, Аллоҳ иймон келтирганлар ва яхши амал қилганларни тагидан анҳорлар оқиб турган жаннатларга киритур. Куфр келтирганлар ҳузур қилурлар ва худди чорва ҳайвонлари егандек ерлар ва дўзах уларнинг жойидир"},{"SurahNumber":47,"VerseNumber":13,"Text":"Кўпгина шаҳарлар сени чиқарган шаҳарингдан кўра қувватлироқ эди, уларни ҳалок қилдик. Бас, уларга нусрат берувчи йўқдир"},{"SurahNumber":47,"VerseNumber":14,"Text":"Ўз Роббисидан аниқ ҳужжатга эга бўлган шахс ёмон амали ўзига зийнатли кўринган ва ҳавойи нафсига эргашганларга ўхшаши мумкинми"},{"SurahNumber":47,"VerseNumber":15,"Text":"Тақводорларга ваъда қилинган жаннатнинг мисоли (шуки): ичида айнимаган сувли анҳорлари, таъми ўзгармаган сутли анҳорлари, ичувчиларга лаззатбахш хамр(шароб)ли анҳорлари, мусаффо асалли анҳорлари бор. Улар учун унда барча мевалар ва ўз Роббиларидан мағфират бор. (Ўшалар) оташда мангу қолувчи ва ўта қайноқ сув ила суғорилиб, ичаклари титилиб кетган кимсага ўхшарми"},{"SurahNumber":47,"VerseNumber":16,"Text":"Ва улардан сенга қулоқ осадиганлари бор. Ҳузурингдан чиққанларида эса, илм берилганларга: «Ҳали нима деди?» – дерлар. Ана ўшалар қалбларига Аллоҳ тамға босганлар ва ҳавойи нафсларига эргашганлардир"},{"SurahNumber":47,"VerseNumber":17,"Text":"Ҳидоят топганларнинг ҳидоятини У зот зиёда қилди ва уларга тақволарини берди"},{"SurahNumber":47,"VerseNumber":18,"Text":"Улар соат(қиёмат)нинг бирдан келишидан бошқа нарсага интизор бўлишаётгани йўқ. Дарвоқе, аломатлари келиб ҳам қолди. У келиб қолса, улар қаердан эслатма олурлар"},{"SurahNumber":47,"VerseNumber":19,"Text":"Бас, билгин: Аллоҳдан ўзга ибодатга сазовор зот йўқ, ўзингнинг, мўминларнинг ва мўминаларнинг гуноҳлари мағфират қилинишини сўра. Аллоҳ сизларнинг кезар жойларингизни ҳам, борар жойларингизни ҳам билур"},{"SurahNumber":47,"VerseNumber":20,"Text":"Ва иймон келтирганлар: «Бирон сура нозил қилинса эди», дерлар. Вақтики, муҳкам сура нозил қилиниб, унда уруш зикр қилинса, қалбларида касали борларнинг сенга худди жон бераётганнинг қарашидек қараётганини кўрасан"},{"SurahNumber":47,"VerseNumber":21,"Text":"Уларга тоат ва яхши сўз яхшироқдир, бас, иш жиддийлашганда, Аллоҳга содиқ қолсалар, ўзларига яхши бўлур эди"},{"SurahNumber":47,"VerseNumber":22,"Text":"Эҳтимол, (иймондан) юз ўгирсангиз, ер юзида фасод қилиб, қардошлик ришталарини узарсиз"},{"SurahNumber":47,"VerseNumber":23,"Text":"Ана ўшаларни Аллоҳ лаънатлади, уларни кар қилди ва кўзларини кўр қилди"},{"SurahNumber":47,"VerseNumber":24,"Text":"Қуръонни тадаббур ила ўйлаб кўрмайдиларми? Ёки қалбларда қулфлар борми"},{"SurahNumber":47,"VerseNumber":25,"Text":"Албатта, ҳидоят равшан бўлгандан сўнг ортларига қайтганларга шайтон зийнатлаб кўрсатади ва уларни ўша йўллади"},{"SurahNumber":47,"VerseNumber":26,"Text":"Ундоқ бўлишлиги, албатта, уларнинг Аллоҳ нозил қилган нарсани хуш кўрмаганларга: «Сизларга баъзи ишларда итоат қилурмиз», дейишлари сабабидандир. Ва ҳолбуки, Аллоҳ сир-асрорларини билиб турибди"},{"SurahNumber":47,"VerseNumber":27,"Text":"Фаришталар юзларига ва ортларига уриб жонларини олаётганларида қандоқ бўларкин"},{"SurahNumber":47,"VerseNumber":28,"Text":"Бундай бўлиши, албатта, уларнинг Аллоҳни ғазаблантирган нарсага эргашганлари ва Унинг розилигини хуш кўрмаганликлари сабабидандир. Бас, У зот амалларини ҳабата қилди"},{"SurahNumber":47,"VerseNumber":29,"Text":"Қалбларида касал борлар, Аллоҳ уларнинг қаттиқ ҳасадларини ошкор қилмас, деб ҳисоблайдиларми"},{"SurahNumber":47,"VerseNumber":30,"Text":"Агар хоҳласак, Биз уларни сенга кўрсатамиз, таъкидки, сен уларни сиймоларидан танийсан, албатта, сен уларни гап оҳангларидан танийсан. Аллоҳ амалларингизни билиб турур"},{"SurahNumber":47,"VerseNumber":31,"Text":"Ва таъкидки, Биз сизларни синармиз, токи, сизлардан мужоҳидларни, сабрлиларни билсак ва хабарларингизни имтиҳон этсак"},{"SurahNumber":47,"VerseNumber":32,"Text":"Албатта, куфр келтирганлар ва Аллоҳнинг йўлидан тўсганлар ҳамда ҳидоят аниқ бўлгандан сўнг Пайғамбарга қарши чиққанлар Аллоҳга ҳеч зарар келтира олмаслар. Ва уларнинг амалларини ҳабата қилур"},{"SurahNumber":47,"VerseNumber":33,"Text":"Эй, иймон келтирганлар, Аллоҳга итоат этинг, Расулга бўйинсунинг ва амалларингизни ботил қилмангиз"},{"SurahNumber":47,"VerseNumber":34,"Text":"Албатта, куфр келтирганлар ва Аллоҳнинг йўлидан тўсган, сўнгра кофир ҳолларида ўлганларни Аллоҳ ҳеч-ҳеч мағфират қилмас"},{"SurahNumber":47,"VerseNumber":35,"Text":"Бас, бўш келманглар ва ўзингиз устун бўлиб туриб, ярашга чақирманглар. Аллоҳ сиз билан ва амалларингизни ҳеч-ҳеч камайтирмас"},{"SurahNumber":47,"VerseNumber":36,"Text":"Албатта, бу дунё ҳаёти ўйин ва кўнгил хушидир ва гар иймон келтирсангиз ва тақво қилсангиз, У зот ажрларингизни берур ва молу дунёларингизни сўрамас"},{"SurahNumber":47,"VerseNumber":37,"Text":"Агар сиздан уларни сўраса, қийнаса, бахиллик қиласизлар ва Аллоҳ кек-ҳиқдларингизни чиқарур"},{"SurahNumber":47,"VerseNumber":38,"Text":"Ҳой, сизлар. Анавилар. Аллоҳнинг йўлида нафақа қилишга чақирилсангиз, бас, баъзиларингиз бахиллик қилурсизлар. Ва ким бахиллик қилса, албатта, ўзига бахиллик қилур. Ва, ҳолбуки, Аллоҳ бой, сизлар камбағалсизлар. Ва агар сиз юз ўгириб кетсангиз, сиздан бошқа қавмни ўрнингизга келтирур, улар эса сизларга ўхшаган бўлмаслар"},{"SurahNumber":48,"VerseNumber":1,"Text":"Албатта Биз сенга равшан фатҳни бердик"},{"SurahNumber":48,"VerseNumber":2,"Text":"Аллоҳ сенинг аввал ўтган гуноҳларингни ва кейингиларини мағфират этиш, неъматини батамом қилиш ва сени тўғри йўлга бошлаш учун"},{"SurahNumber":48,"VerseNumber":3,"Text":"Ва Аллоҳ сенга иззатли нусрат бериши учун"},{"SurahNumber":48,"VerseNumber":4,"Text":"У, иймонларига иймон зиёда бўлиши учун мўминлар қалбига сокинликни нозил этган Зотдир. Ва осмонлару ернинг лашкари Аллоҳникидир. Ва Аллоҳ билувчи ва ҳикматли Зотдир"},{"SurahNumber":48,"VerseNumber":5,"Text":"Мўминлар ва мўминаларни тагларидан анҳорлар оқиб турган жаннатларга мангу киритиш учун ва уларнинг гуноҳларини ювиш учун. Ва бу, Аллоҳнинг ҳузурида катта ютуқдир"},{"SurahNumber":48,"VerseNumber":6,"Text":"Аллоҳ тўғрисида ёмон гумон қилувчи мунофиқ ва мунофиқалар, мушрик ва мушрикаларни азоблаш учун... Уларни ёмонлик ўраб олсин. Уларга Аллоҳ ғазаб қилди, уларни лаънатлади ва уларга жаҳаннамни тайёрлаб қўйди. Ва нақадар ёмон жой у"},{"SurahNumber":48,"VerseNumber":7,"Text":"Осмонлару ернинг лашкарлари Аллоҳникидир. Ва, Аллоҳ иззатли ва ҳикматли Зотдир"},{"SurahNumber":48,"VerseNumber":8,"Text":"Албатта, Биз сени гувоҳлик берувчи, хушхабар элтувчи ва огоҳлантирувчи қилиб юбордик"},{"SurahNumber":48,"VerseNumber":9,"Text":"Аллоҳга ва Унинг Расулига иймон келтиришингиз, Уни (динни) қўллаб-қувватлашингиз, улуғлашингиз ҳамда Унга эртаю кеч тасбиҳ айтишингиз учундир"},{"SurahNumber":48,"VerseNumber":10,"Text":"Албатта, сенга байъат қилаётганлар фақат Аллоҳнинг Ўзига байъат қилмоқдалар. Аллоҳнинг қўли уларнинг қўллари устидадир. Ким (байъатни) бузса, ўзига қарши бузади, холос ва ким Аллоҳга қилган аҳдига вафо қилса, унга тезда улкан ажр берилур"},{"SurahNumber":48,"VerseNumber":11,"Text":"Ортда қолган аъробийлар сенга: «Молимиз ва аҳлимиз бизни машғул қилди, бизга истиғфор айт», дейишар. Улар қалбларида йўқ нарсани тиллари ила айтурлар. Сен: «Агар Аллоҳ сизга зарарни ирода қилса ёки сизга манфаатни ирода қилса, ким сизларни Аллоҳдан (келадиган) бирор нарсадан (тўсишга) молик бўладир? Таъкидки, Аллоҳ қилган амалларингиздан хабардордир», деб айт"},{"SurahNumber":48,"VerseNumber":12,"Text":"Балки сизлар, Расул ва мўминлар абадий ўз аҳлларига қайтиб келмаслар, деб гумон қилдингиз ва бу нарса қалбингизда зийнатланди, ёмон гумон қилдингиз ва ёмон қавм бўлдингиз"},{"SurahNumber":48,"VerseNumber":13,"Text":"Ва ким Аллоҳга ва Унинг Расулига иймон келтирмаса, албатта, Биз кофирларга дўзахни тайёрлаганмиз"},{"SurahNumber":48,"VerseNumber":14,"Text":"Осмонлару ернинг мулки Аллоҳникидир. Кимни хоҳласа, мағфират қилар ва кимни хоҳласа, азоблар. Ва Аллоҳ кечирувчи, раҳимли Зотдир"},{"SurahNumber":48,"VerseNumber":15,"Text":"Ўлжалар томон, уларни олиш учун юрганингизда ортда қолганлар: «Қўйиб беринг, биз ҳам сизга эргашурмиз», дейишар. Аллоҳнинг каломини ўзгартирмоқчи бўлишар. Айт: «Ҳеч-ҳеч бизга эргашмайсиз, ушбуни Аллоҳ аввал айтган». Улар: «Балки, ҳасад қилаётгандирсизлар», дейишар. Йўқ, улар озгина нарсадан бошқа нарсани англамаслар"},{"SurahNumber":48,"VerseNumber":16,"Text":"Ортда қолган аъробийларга: «Катта кучга эга қавмга (қарши) чақирилурсиз, улар мусулмон бўлгунларича урушасиз. Агар итоат қилсангиз, Аллоҳ сизга яхши ажр берур. Ва агар яна аввал қочганингиздек, ортга қочсангиз, аламли азоб ила азоблар», деб айт"},{"SurahNumber":48,"VerseNumber":17,"Text":"Кўрга қийинчилик йўқ, чўлоққа ҳам қийинчилик йўқ. Хаста кишига ҳам қийинчилик йўқ. Ким Аллоҳга ва Унинг Расулига итоат қилса, уни остидан сувлар оқиб турган жаннатларга киритилади. Ким юз ўгирса, аламли азоб ила азоблар"},{"SurahNumber":48,"VerseNumber":18,"Text":"Батаҳқиқ, Аллоҳ мўминлардан дарахт остида сенга байъат қилаётганларида рози бўлди. Бас, уларнинг қалбларидагини билди, уларга сокинликни туширди ва яқин фатҳ ила мукофотлади"},{"SurahNumber":48,"VerseNumber":19,"Text":"Ва кўпгина ўлжаларни ҳам олурлар. Ва Аллоҳ Азийз ва Ҳакийм Зотдир"},{"SurahNumber":48,"VerseNumber":20,"Text":"Аллоҳ сизларга кўпгина ўлжаларни ваъда қилди. Уларни олурсизлар, бунисини сизга тезлатиб берди, (ўтган воқеа) мўминларга ибрат бўлиши учун ва сизларни сиротул мустақиймга бошлаш учун одамларнинг қўлини сиздан тўсди"},{"SurahNumber":48,"VerseNumber":21,"Text":"Ва сизлар қодир бўлмаган бошқасини ҳам (ваъда қилди). Уни Аллоҳ иҳота қилган ва Аллоҳ ҳар бир нарсага қодир Зотдир"},{"SurahNumber":48,"VerseNumber":22,"Text":"Агар кофирлар сизлар билан урушганларида, орқага қараб қочар эдилар, сўнгра ўзларига валий ҳам, нусрат бергувчи ҳам топмасдилар"},{"SurahNumber":48,"VerseNumber":23,"Text":"Аллоҳнинг аввалдан келаётган суннатидир. Ва Аллоҳнинг суннатини ҳеч ўзгартира олмассан"},{"SurahNumber":48,"VerseNumber":24,"Text":"У зот Макка водийсида сизларни уларнинг устидан зафар қозонтирганидан сўнг уларнинг қўлларини сиздан, сизнинг қўлингизни улардан тўсган Зотдир. Ва Аллоҳ қилаётган амалларингизни кўриб турувчидир"},{"SurahNumber":48,"VerseNumber":25,"Text":"Улар куфр келтирган, сизларни Масжидул Ҳаромдан, қурбонликларни эса, ушланиб ўз жойига етишидан тўсган кишилардир, агар сиз билмайдиган мўмин эркаклар ва мўмина аёллар бўлмаганида, сизга билмасдан уларни ҳалок қилганингиз туфайли гуноҳ етиши бўлмаганида эди, Аллоҳ кимни хоҳласа, Ўз раҳматига киритиши учун, агар ажраб турганларида эди, улардан кофирларини аламли азоб ила азоблар эдик"},{"SurahNumber":48,"VerseNumber":26,"Text":"Эсла! Куфр келтирганлар қалбларида «ҳамийят»ни, «жоҳилият ҳамийяти»ни жойлаганларида, Аллоҳ Ўз сокинлигини Пайғамбарига ва мўминларга туширди ва уларга тақво калимасини лозим кўрди, улар ушбуга ҳақли ва аҳл эдилар. Ва Аллоҳ ҳар бир нарсани билувчидир"},{"SurahNumber":48,"VerseNumber":27,"Text":"Батаҳқиқ, Аллоҳ Расулининг тушини ҳақ ила тасдиқлади, албатта, Масжидул Ҳаромга, иншоаллоҳ, омонликда, сочларингиз олинган, қисқартирилган ҳолда, қўрқмасдан кирасизлар. Бас, У сиз билмаган нарсани билади ва сизларга бундан бошқа яқин фатҳни қилди"},{"SurahNumber":48,"VerseNumber":28,"Text":"У Ўз Расулини ҳидоят ва ҳақ дин билан, у(дин)ни барча динлардан устун қилиш учун юборган Зотдир. Гувоҳликка Аллоҳнинг Ўзи кифоядир"},{"SurahNumber":48,"VerseNumber":29,"Text":"Муҳаммад Аллоҳнинг Расулидир, у билан бирга бўлганлар кофирларга шиддатли, ўзаро раҳимдилдирлар. Аллоҳдан фазл ва розилик тилаб рукуъ ва сажда қилган ҳолларини кўрасан. Уларнинг сиймоси сажда асаридан юзларида (балқийди). Ана ўша, уларнинг Таврот ва Инжилдаги мисолларидир. Бу, худди, уруғини ёриб чиқиб, қувватланиб, йўғонлашиб, поясида тик туриб, деҳқонларни ажаблантирган бир экинга ўхшар. Кофирларнинг ғазабини қўзитиш учун. Аллоҳ улардан иймон келтириб ва солиҳ амалларни қилганларига мағфират ва улуғ ажрни ваъда қилди"},{"SurahNumber":49,"VerseNumber":1,"Text":"Эй, иймон келтирганлар! Аллоҳдан ва Унинг Расулидан олдин шошилманглар. Ва Аллоҳга тақво қилинглар. Албатта Аллоҳ эшитувчи ва билувчи Зотдир"},{"SurahNumber":49,"VerseNumber":2,"Text":"Эй, иймон келтирганлар! Овозингизни Пайғамбар овозидан юқори кўтарманг ва унга бир-бирингиз ила сўзлашгандек дағал сўз айтманг, ўзингиз сезмаган ҳолда амалларингиз ҳабата бўлиб қолмасин"},{"SurahNumber":49,"VerseNumber":3,"Text":"Албатта, Расулуллоҳнинг ҳузурида овозларини пастлатганлар, ана ўшалар Аллоҳ қалбларини тақвога имтиҳон қилган зотлардир. Уларга мағфират ва улкан ажр бор"},{"SurahNumber":49,"VerseNumber":4,"Text":"Албатта, сени ҳужралар ортидан чақираётганларнинг кўплари ақл ишлатмаслар"},{"SurahNumber":49,"VerseNumber":5,"Text":"Агар уларнинг ҳузурига чиққунингча сабр қилсалар, ўзлари учун яхши бўларди. Аллоҳ мағфират қилувчи ва раҳимлидир"},{"SurahNumber":49,"VerseNumber":6,"Text":"Эй, иймон келтирганлар! Агар фосиқ хабар келтирса, аниқлаб кўринглар, бир қавмга билмасдан мусийбат етказиб қўйиб, қилганингизга надомат чекувчи бўлманглар"},{"SurahNumber":49,"VerseNumber":7,"Text":"Ва билингларки, албатта, ичларингизда Расулуллоҳ бордир. Агар у ишлардан кўпида сизга итоат қилса, албатта, қийинчиликка дучор бўлардингиз. Лекин, Аллоҳ сизларга иймонни маҳбуб қилди ва уни қалбларингизда зийнатлади ва сизларга куфрни, фисқни ва исённи ёмон кўрсатди. Ана ўшалар тўғриликда юрувчилардир"},{"SurahNumber":49,"VerseNumber":8,"Text":"Бу, Аллоҳ томонидан фазл ва неъматдир. Аллоҳ билувчи ва ҳикматли Зотдир"},{"SurahNumber":49,"VerseNumber":9,"Text":"Агар мўминлардан икки тоифа уришиб кетсалар, бас, ўрталарини ислоҳ қилинг. Агар улардан бири иккинчисига тажовуз қилса, сиз тажовуз қилганига қарши, то у Аллоҳнинг амрига қайтгунича, урушинг, агар қайтса, бас, ўрталарини адолат билан ислоҳ қилинг. Одил бўлинг, албатта, Аллоҳ адолат қилгувчиларни суядир"},{"SurahNumber":49,"VerseNumber":10,"Text":"Албатта, мўминлар биродардирлар, бас, икки биродарингиз ўртасини ислоҳ қилинг, Аллоҳга тақво қилинг, шоядки, раҳим қилинсангиз"},{"SurahNumber":49,"VerseNumber":11,"Text":"Эй, иймон келтирганлар! Бир қавм бошқасини масхара қилмасин, эҳтимол, улар булардан яхшироқдир. Ва аёллар ҳам бошқа аёлларни (масхара қилмасин), эҳтимол, улар булардан яхшироқдир. Ва ўзингизни ўзингиз мазах қилманг, бир-бирингизга лақаб қўйманг. Иймондан кейин фосиқлик исми нақадар ёмон! Ва ким тавба қилмаса, бас, ана ўшалар, ўзлари золимлардир"},{"SurahNumber":49,"VerseNumber":12,"Text":"Эй, иймон келтирганлар! Кўп гумонлардан четда бўлинглар, чунки баъзи гумонлар гуноҳдир. Жосуслик қилманглар. Баъзиларингиз баъзиларингизни ғийбат қилманглар. Сизлардан бирорталарингиз ўзининг ўлган биродарининг гўштини ейишни яхши кўрурми? Ҳа, ёмон кўрасизлар. Аллоҳдан қўрқинглар! Албатта, Аллоҳ тавбани кўп қабул қилувчи ва раҳимлидир"},{"SurahNumber":49,"VerseNumber":13,"Text":"Эй одамлар! Биз сизларни бир эркак ва аёлдан яратдик ва сизларни ўзаро танишишингиз учун халқлар ва қабилалар қилиб қўйдик. Албатта, Аллоҳнинг ҳузурида энг ҳурматлигингиз энг тақводорингиздир. Албатта, Аллоҳ билувчи ва хабардор Зотдир"},{"SurahNumber":49,"VerseNumber":14,"Text":"Аъробийлар: «Иймон келтирдик», дейишди. Сен: «Иймон келтирганингиз йўқ, лекин, бўйинсундик, денглар, ҳали иймон қалбларингизга киргани йўқ ва агар Аллоҳга ва Унинг Расулига итоат қилсангиз, амалларингиздан ҳеч нарса камаймас. Албатта, Аллоҳ кечирувчи ва раҳимли Зотдир», деб айт"},{"SurahNumber":49,"VerseNumber":15,"Text":"Албатта, ҳақиқий мўминлар Аллоҳга ва Унинг Расулига иймон келтирган, сўнгра шубҳа қилмаган ва Аллоҳнинг йўлида моллари ва жонлари ила жиҳод қилганлардир. Ана ўшалар, ўшаларгина (иймонида) содиқлардир"},{"SurahNumber":49,"VerseNumber":16,"Text":"Сен: «Аллоҳга динингизни билдирмоқчимисиз? Ва ҳолбуки, Аллоҳ осмонлару ердаги нарсани билувчи Зотдир. Аллоҳ ҳар бир нарсани билувчидир», деб айт"},{"SurahNumber":49,"VerseNumber":17,"Text":"Сенга мусулмон бўлганларини миннат қилурлар. Сен: «Менга Исломингизни миннат қилманг. Балки агар содиқ бўлсангиз, Аллоҳ сизни иймонга ҳидоят қилганини миннат қилур», деб айт"},{"SurahNumber":49,"VerseNumber":18,"Text":"Албатта, Аллоҳ осмонлару ернинг ғайбини билувчи Зотдир. Ва Аллоҳ қилаётган ишларингизни кўрувчи Зотдир"},{"SurahNumber":50,"VerseNumber":1,"Text":"Қооф. Улуғ Қуръон ила қасам"},{"SurahNumber":50,"VerseNumber":2,"Text":"Балки, уларга ўзларидан огоҳлантирувчи келганидан ажабландилар ва кофирлар: «Бу ажиб нарса-ку?» – дедилар"},{"SurahNumber":50,"VerseNumber":3,"Text":"Ўлиб, тупроқ бўлганимиздан кейин ҳам-а? Бу қайтиш (ақлдан) узоқ"},{"SurahNumber":50,"VerseNumber":4,"Text":"Ҳақиқатан, Биз уларни ер камайтираётганини билдик ва Бизнинг ҳузуримизда сақловчи китоб бор"},{"SurahNumber":50,"VerseNumber":5,"Text":"Аниқки, уларга ҳақ келганда, уни ёлғонга чиқардилар. Бас, улар изтиробли ишдадирлар"},{"SurahNumber":50,"VerseNumber":6,"Text":"Устиларидаги осмонга назар солмайдиларми? Уни қандай бино қилибмиз ва зийнатлабмиз? Ва (ҳолбуки), унинг тешиклари ҳам йўқ"},{"SurahNumber":50,"VerseNumber":7,"Text":"Ва ерни чўзиб қўйдик, унга тоғларни ташладик ва унда турли гўзал жуфтларни ўстирдик"},{"SurahNumber":50,"VerseNumber":8,"Text":"(Роббисига) қайтувчи ҳар бир бандага кўргазма ва эслатма қилиб"},{"SurahNumber":50,"VerseNumber":9,"Text":"Ва осмондан барака сувини туширдик ҳамда у билан боғ-роғларни ва дон ҳосилини ўстирдик"},{"SurahNumber":50,"VerseNumber":10,"Text":"Ва зич мевали шингиллари бор хурмоларни ҳам"},{"SurahNumber":50,"VerseNumber":11,"Text":"Бандаларга ризқ қилиб. Ва у (ёмғир) билан ўлган шаҳарни тирилтирдик. Шундай бўладир (қабрдан) чиқиш ҳам"},{"SurahNumber":50,"VerseNumber":12,"Text":"Улардан аввал Нуҳ қавми, қудуқ соҳиблари ва Самуд ёлғонга чиқарганлар"},{"SurahNumber":50,"VerseNumber":13,"Text":"Ва Од, Фиръавн, Лут биродарлари"},{"SurahNumber":50,"VerseNumber":14,"Text":"Ва дарахтзор эгалари ва Туббаъ қавми — барчалари Пайғамбарларни ёлғонга чиқарганлар. Бас, (азоб) ваъдам ҳақ бўлди"},{"SurahNumber":50,"VerseNumber":15,"Text":"Аввалги яратишга ожиз бўл-дикми? Йўқ! Улар янгидан яратилишга шубҳададирлар"},{"SurahNumber":50,"VerseNumber":16,"Text":"Албатта, инсонни Биз яратганмиз ва унинг нафси нимани васваса қилишини ҳам билурмиз. Ва Биз унга жон томиридан ҳам яқинмиз"},{"SurahNumber":50,"VerseNumber":17,"Text":"Вақтики икки кутиб олувчи ўнгда ва чапда ўтирган ҳолларида кутиб олурлар"},{"SurahNumber":50,"VerseNumber":18,"Text":"Бирор сўз айтмас, магар ҳузурида ҳозиру нозир борлар"},{"SurahNumber":50,"VerseNumber":19,"Text":"Ўлимнинг мастлиги (талвасаси) ҳақиқат бўлиб келди. Сен қочиб юрган нарса шулдир"},{"SurahNumber":50,"VerseNumber":20,"Text":"Ва сур ҳам чалинди. Бу, қўрқитилган кундир"},{"SurahNumber":50,"VerseNumber":21,"Text":"Ва ҳар бир жон ҳайдагувчи ва гувоҳлик берувчи билан келди"},{"SurahNumber":50,"VerseNumber":22,"Text":"Албатта, сен бундан ғафлатда эдинг. Бас, Биз сенинг пардангни очдик ва бугун кўзинг ўткирдир"},{"SurahNumber":50,"VerseNumber":23,"Text":"Ва унинг «яқини»: «Мана бу мендаги тайёр нарса», деди"},{"SurahNumber":50,"VerseNumber":24,"Text":"Ҳар бир қайсарни, кофирни жаҳаннамга ташланг"},{"SurahNumber":50,"VerseNumber":25,"Text":"Яхшиликни ман қилувчини, тажовузкорни, шак келтирувчини"},{"SurahNumber":50,"VerseNumber":26,"Text":"Аллоҳ билан бирга бошқани илоҳ қилиб олганни шиддатли азобга ташланг"},{"SurahNumber":50,"VerseNumber":27,"Text":"Унинг «яқини»: «Роббимиз, уни мен туғёнга кетказганим йўқ, лекин унинг ўзи узоқ залолатда бўлди», дер"},{"SurahNumber":50,"VerseNumber":28,"Text":"У зот деди: «Менинг ҳузуримда тортишманглар, сизларга азоб ваъдасини тақдим қилувдим"},{"SurahNumber":50,"VerseNumber":29,"Text":"Менинг ҳузуримда гап ўзгармас ва Мен бандаларга зулм қилгувчи эмасман»"},{"SurahNumber":50,"VerseNumber":30,"Text":"Бугун жаҳаннамга: «Тўлдингми?» десак, у: «Яна қўшимча борми?» дер"},{"SurahNumber":50,"VerseNumber":31,"Text":"Ва жаннат тақводорларга узоқ бўлмаган жойга яқинлаштирилди"},{"SurahNumber":50,"VerseNumber":32,"Text":"Бу — сизга ваъда қилинган нарсадир. Ҳар бир сертавбага ва сақловчига"},{"SurahNumber":50,"VerseNumber":33,"Text":"Роҳмандан ғойибона қўрққан ва саломат қалб ила келган кимсага"},{"SurahNumber":50,"VerseNumber":34,"Text":"«Унга саломат бўлган ҳолда кирингиз. Бу — мангулик кунидир» (дейилур)"},{"SurahNumber":50,"VerseNumber":35,"Text":"У ерда нима хоҳласалар, уларники. Ва ҳузуримизда зиёдаси бор"},{"SurahNumber":50,"VerseNumber":36,"Text":"Улардан аввал, улардан кўра кучлироқ аср(авлод)лардан қанчасини ҳалок қилдик. «Қочадиган жой борми?» деб юртма-юрт кезиб чиқдилар"},{"SurahNumber":50,"VerseNumber":37,"Text":"Албатта, бунда қалби борларга ва зеҳн билан қулоқ осганларга эслатма бордир"},{"SurahNumber":50,"VerseNumber":38,"Text":"Албатта, осмонлару ерни ва уларнинг орасидаги нарсаларни олти кунда яратдик. Ва Бизни чарчоқ тутмади"},{"SurahNumber":50,"VerseNumber":39,"Text":"Уларнинг айтаётганларига сабр қил ва Роббингга қуёш чиқиши ва ботишидан аввал ҳамду тасбиҳ айт"},{"SurahNumber":50,"VerseNumber":40,"Text":"Кечасида ҳам Унга тасбиҳ айт. Ва саждадан кейин ҳам"},{"SurahNumber":50,"VerseNumber":41,"Text":"Нидо қилувчи яқин жойдан нидо қилган кунда қулоқ ос"},{"SurahNumber":50,"VerseNumber":42,"Text":"У кунда қичқириқни ҳақ ила эшитурлар. Ана ўша, чиқиш кунидир"},{"SurahNumber":50,"VerseNumber":43,"Text":"Албатта, Биз тирилтирурмиз, ўлдирурмиз. Ва қайтиш ҳам Бизгадир"},{"SurahNumber":50,"VerseNumber":44,"Text":"У кунда устларидаги ер ёрилиб, шошиб чиқурлар. Ана ўша, Биз учун осон тўплашдир"},{"SurahNumber":50,"VerseNumber":45,"Text":"Уларнинг айтганларини Биз билувчимиз. Сен уларнинг устидаги жаббор эмассан. Бас, Қуръон ила азоб ваъдамдан қўрққанларни огоҳлантир"},{"SurahNumber":51,"VerseNumber":1,"Text":"Чанг тўзитувчи(шамол)лар билан қасам"},{"SurahNumber":51,"VerseNumber":2,"Text":"Юк кўтарувчи(булут)лар билан қасам"},{"SurahNumber":51,"VerseNumber":3,"Text":"Осон юрувчи(кема)лар билан қасам"},{"SurahNumber":51,"VerseNumber":4,"Text":"Иш тақсимловчи(фаришта)лар билан қасам"},{"SurahNumber":51,"VerseNumber":5,"Text":"Албатта, сизга ваъда қилинган нарса ростдир"},{"SurahNumber":51,"VerseNumber":6,"Text":"Ва, албатта, қиёмат воқеъ бўлгувчидир"},{"SurahNumber":51,"VerseNumber":7,"Text":"Гўзал, мустаҳкам осмон билан қасам"},{"SurahNumber":51,"VerseNumber":8,"Text":"Албатта, сизларнинг гапларингиз ихтилофлидир"},{"SurahNumber":51,"VerseNumber":9,"Text":"У(Қуръон)дан ким бурилса, (бутунлай) буриб қўйиладир"},{"SurahNumber":51,"VerseNumber":10,"Text":"Ёлғончиларга лаънат бўлсин"},{"SurahNumber":51,"VerseNumber":11,"Text":"Улар жаҳолатдаги ғофиллардир"},{"SurahNumber":51,"VerseNumber":12,"Text":"Улар: «Ҳисоб-китоб куни қачон», деб сўрарлар"},{"SurahNumber":51,"VerseNumber":13,"Text":"Бу кунда улар оловда азобланурлар"},{"SurahNumber":51,"VerseNumber":14,"Text":"«Азобингизни татиб кўринг», сиз «Қачон бўладир», деб шошилган нарса — шу!» (дейилур)"},{"SurahNumber":51,"VerseNumber":15,"Text":"Албатта, тақводорлар жаннатлар ва булоқлардадир"},{"SurahNumber":51,"VerseNumber":16,"Text":"Роббилари берган нарсаларни олувчилардир. Чунки, улар бундан олдин эҳсон қилувчилардан бўлганлардир"},{"SurahNumber":51,"VerseNumber":17,"Text":"Улар кечалари оз ухлар эдилар"},{"SurahNumber":51,"VerseNumber":18,"Text":"Ва улар саҳарларда истиғфор айтар эдилар"},{"SurahNumber":51,"VerseNumber":19,"Text":"Ва молу мулкларида сўровчи ва бечораларнинг ҳаққи бордир"},{"SurahNumber":51,"VerseNumber":20,"Text":"Ва ерда чуқур ишонувчилар учун белгилар бор"},{"SurahNumber":51,"VerseNumber":21,"Text":"Ва ўзларингизда ҳам (белгилар) бор. Ёки кўрмаяпсизларми"},{"SurahNumber":51,"VerseNumber":22,"Text":"Ва осмонда ризқингиз ҳамда сизга ваъда қилинаётган нарса (бор)"},{"SurahNumber":51,"VerseNumber":23,"Text":"Осмону ернинг Роббиси ила қасамки, албатта, у (ваъда) мисоли сиз нутқ қилаётганингиздек ҳақиқатдир"},{"SurahNumber":51,"VerseNumber":24,"Text":"Сенга Иброҳимнинг карамли меҳмонларининг хабари келмадими"},{"SurahNumber":51,"VerseNumber":25,"Text":"Улар унинг ҳузурига кириб, «Салом» деганларида, у «Салом, нотаниш қавмлар», деди"},{"SurahNumber":51,"VerseNumber":26,"Text":"Аҳлига (махфий) бориб, семиз бузоқни (пишириб) келтирди"},{"SurahNumber":51,"VerseNumber":27,"Text":"Уни уларга яқин сурди ва: «Емайсизларми?» – деди"},{"SurahNumber":51,"VerseNumber":28,"Text":"Улардан хавфсиради. Улар: «Қўрқма», дедилар ва унга илмли ўғил башоратини бердилар"},{"SurahNumber":51,"VerseNumber":29,"Text":"Бас, хотини қичқириб келди ва ўз юзига шапалоқ тушириб: «Қари, туғмас хотин-а?!» – деди"},{"SurahNumber":51,"VerseNumber":30,"Text":"Улар: «Сенинг Роббинг шундай деди. Албатта, Унинг Ўзи Ҳакийм ва Алиймдир», дедилар"}]}