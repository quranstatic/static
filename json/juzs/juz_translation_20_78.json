{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":27,"VerseNumber":56,"Text":"Však odpovědi lidu jeho bylo jedině, že řekli: „Vyžeňte rod Lotův z města svého, neb zajisté jsou to lidé příliš mravopočestní.“"},{"SurahNumber":27,"VerseNumber":57,"Text":"I zachránili jsme jej a rodinu jeho, vyjma ženy jeho, jíž předurčili jsme, aby byla z omeškalých"},{"SurahNumber":27,"VerseNumber":58,"Text":"A dštili jsme na ně deštěm: a zlý byl to déšť pro (marně) varované"},{"SurahNumber":27,"VerseNumber":59,"Text":"Rci: „Chvála Bohu a pokoj služebníkům jeho, jež vyvolil si! Jest lepší Bůh, aneb to, co s ním spolčují"},{"SurahNumber":27,"VerseNumber":60,"Text":"Ten, jenž stvořil nebe i zemi a sesílá vám s nebe vodu — a jí dali jsme vzrůsti zahradám smavé krásy: vám pak není dáno, abyste vzrůsti dali stromům jejich! Jest tedy bůh nějaký s Bohem? A přece (tito) lidé dávají mu rovné"},{"SurahNumber":27,"VerseNumber":61,"Text":"Ten, jenž učinil zemi pevnou, a učinil ve středu jejím řeky, a na vrchu jejím temena hor: a učinil mezi oběma moři přehradu: jest tedy bůh nějaký s Bohem? A přece většina jich není si toho vědoma"},{"SurahNumber":27,"VerseNumber":62,"Text":"Ten, jenž vyslyší stísněného, když volá k němu, a odnímá protivenství a učiní vás nástupci na zemi: jest tedy bůh nějaký s Bohem? Jak málo o tom přemítáte"},{"SurahNumber":27,"VerseNumber":63,"Text":"Ten, jenž vede vás v temnotách souše a moře, a jenž posílá větry jako posly milosti své: jest tedy Bůh nějaký s Bohem? Bůh daleko povýšen jest nad to, co oni spolčují s ním"},{"SurahNumber":27,"VerseNumber":64,"Text":"Ten, jenž dává počátek stvoření a pak dává mu navrátiti se: a jenž živí vás z (oblasti) nebe i země: jest tedy bůh nějaký s Bohem?“ Rci: „Předveďte důkaz svůj, jste-li pravdomluvnými!“"},{"SurahNumber":27,"VerseNumber":65,"Text":"Rci: „Nikdo z těch, kdož na nebi jsou i na zemi, nezná věcí skrytých, vyjma Boha: a lidé nemají tušení, kdy vzkříšeni budou.“"},{"SurahNumber":27,"VerseNumber":66,"Text":"Ač mají jakés vědění o životě budoucím, přece jsou v pochybnostech o něm, přece vůči němu slepi jsou"},{"SurahNumber":27,"VerseNumber":67,"Text":"A říkají ti, kdož neuvěřili: „Zdaž až budeme my i otcové naši v prach obráceni, budeme (z hrobu) vyvedeni"},{"SurahNumber":27,"VerseNumber":68,"Text":"To již slíbeno bylo nám i otcům našim dříve: však toto jsou jen, báchorky (pokolení) předešlých.“"},{"SurahNumber":27,"VerseNumber":69,"Text":"Rci: „Cestujte zemí a vizte, jaký byl konec provinilců!“"},{"SurahNumber":27,"VerseNumber":70,"Text":"Však nermuť se nad nimi a nebuď stísněn ohledně lstí, jež kují"},{"SurahNumber":27,"VerseNumber":71,"Text":"A říkají: „Kdy naplní se tento slib, jste-li pravdomluvnými?“"},{"SurahNumber":27,"VerseNumber":72,"Text":"Rci: „Dost možná, že za zády vašimi jest (již) část z toho, co chcete uspíšiti.“"},{"SurahNumber":27,"VerseNumber":73,"Text":"A zajisté Pán tvůj jest pln milosti vůči lidem, však většina jich není vděčna"},{"SurahNumber":27,"VerseNumber":74,"Text":"A zajisté Pán tvůj ví, co v prsou svých skrývají i co veřejně doznávají"},{"SurahNumber":27,"VerseNumber":75,"Text":"A není tajemství na zemi a na zemi, jež nebylo by v Knize zjevné"},{"SurahNumber":27,"VerseNumber":76,"Text":"Zajisté pak tento Korán vykládá synům Israele většinu z toho, v čem míněním se rozcházejí"},{"SurahNumber":27,"VerseNumber":77,"Text":"a zajisté jest vedením a milosrdenstvím pro věřící"},{"SurahNumber":27,"VerseNumber":78,"Text":"Zajisté Pán tvůj rozsoudí mezi nimi moudrostí svou: a on mocný jest a vševědoucí"},{"SurahNumber":27,"VerseNumber":79,"Text":"I spoléhej na Boha, neboť tys v právu zjevném"},{"SurahNumber":27,"VerseNumber":80,"Text":"Nedokážeš, aby slyšeli mrtví, aniž aby slyšeli hluší volání, když obracejí se zády"},{"SurahNumber":27,"VerseNumber":81,"Text":"aniž dokážeš, abys vyvedl na cestu pravou slepé z bloudění jejich: ale dokážeš jen, aby slyšeli tě ti, kdož věří ve znamení naše, odevzdáni jsouce do vůle boží"},{"SurahNumber":27,"VerseNumber":82,"Text":"A když rozsudek bude blízek svému vykonání, dáme vystoupiti na ně zvířeti ze země, jež promluví na ně (takto): „Tito jsou lidé, kteří ve znamení naše nevěřili.“"},{"SurahNumber":27,"VerseNumber":83,"Text":"A (jednoho) dne shromáždíme od každého národa skupinu těch, kteří vylhanými nazývali znamení naše: a půjdou v oddílech"},{"SurahNumber":27,"VerseNumber":84,"Text":"až přijdou před Boha: i řekne: „Zdaž vylhanými nazývali jste znamení má, ač, nedovedli jste obsáhnouti jich věděním svým — aneb co vlastně činili jste?“"},{"SurahNumber":27,"VerseNumber":85,"Text":"I vykonán bude na nich rozsudek za nepravost jejich, aniž hlesnou"},{"SurahNumber":27,"VerseNumber":86,"Text":"Což neviděli, že učinili jsme noc pro to, aby odpočívali v ní a den, k vidění? Zajisté v tomto jest znamení pro lid věřící"},{"SurahNumber":27,"VerseNumber":87,"Text":"A v den, kdy zatroubeno bude na roh a hrůzou zachví se, cožkoliv na nebi jest a na zemi, vyjma toho, co Bůh zachce: a všichni přijdou k němu v ponížení"},{"SurahNumber":27,"VerseNumber":88,"Text":"a uvidíš hory, jež za nehybné měl's, any jdou kupředu chodem mračen: to dílo bude Boha, jenž (dokonale) upravuje všechny věci: onť zajisté dobře zpraven jest o tom, co činíte"},{"SurahNumber":27,"VerseNumber":89,"Text":"A kdokoliv přijde s dobrými skutky, odměněn bude nad jich zásluhu: a před hrůzou dne onoho budou bezpečni"},{"SurahNumber":27,"VerseNumber":90,"Text":"Však kdožkoliv přijde se skutky zlými, vrženi budou tvářemi svými v oheň. Zdaž odměněni budete jinak, než dle toho, co činili jste"},{"SurahNumber":27,"VerseNumber":91,"Text":"Nařízeno mi bylo jen, abych uctíval Pána této země, jenž posvětil ji a jemuž přináležejí všechny věci: a nařízeno bylo mi, abych byl jedním z odevzdaných do vůle boží"},{"SurahNumber":27,"VerseNumber":92,"Text":"a abych předříkával Korán. A kdokoli uveden bude na (pravou) cestu, bude uveden tam ke svému vlastnímu prospěchu a těm, kdož bloudí. rci: „Jáť jsem jen jedním z varovatelů.“"},{"SurahNumber":27,"VerseNumber":93,"Text":"A rci: „Chvála Bohu! Ukáže vám znamení svá a pak seznáte je! A Pán tvůj není lhostejným k tomu, co konáte.“"},{"SurahNumber":28,"VerseNumber":1,"Text":"Tá. Sín. Mím"},{"SurahNumber":28,"VerseNumber":2,"Text":"Tato jsou znamení knihy zjevné"},{"SurahNumber":28,"VerseNumber":3,"Text":"Předříkávati budeme tobě část dějů Mojžíše a Árona dle pravdy, pro (poučení) lidu věřícího"},{"SurahNumber":28,"VerseNumber":4,"Text":"Zajisté pak Farao povýšil se v zemi a rozštěpil lid její v různé strany, zeslabuje jednu část jich tím, že zabíjel syny jejich a živil dcery jejich, neboť on byl jedním z kazisvětů"},{"SurahNumber":28,"VerseNumber":5,"Text":"I chtěli jsme milostí zahrnouti ty, již zeslabováni byli v zemi, abychom učinili je vůdci (národů) a dědici země"},{"SurahNumber":28,"VerseNumber":6,"Text":"A abychom upevnili je v zemi a ukázali Faraonovi a Hámánovi, jakož i vojskům jejich to, čeho se od nich obávali"},{"SurahNumber":28,"VerseNumber":7,"Text":"I vnukli jsme matce Mojžíšově: „Koj ho a kdybys bála se oň, vrhni jej na moře a neboj se, aniž rmuť se: myť zajisté vrátíme jej tobě a učiníme jej jedním z poslů svých.“"},{"SurahNumber":28,"VerseNumber":8,"Text":"A sebrala jej rodina Faraonova, aby byl jim nepřítelem a příčinou smutku: neboť Farao a Hámán a vojska jejich byli hříšníky"},{"SurahNumber":28,"VerseNumber":9,"Text":"A řekla žena Faraonova: „Radostí srdce mně i tobě bude: nezabíjejte jej, neb snad prospěšným nám bude aneb za syna si jej vzíti můžeme.“ Neb oni netušili"},{"SurahNumber":28,"VerseNumber":10,"Text":"A prázdnotou zchváceno bylo srdce matky Mojžíšovy a málem by jej byla prozradila, kdybychom nebyli opásali srdce její stálostí, aby byla jednou z věřících"},{"SurahNumber":28,"VerseNumber":11,"Text":"I řekla sestře jeho: „Jdi za ním“: i pozorovala jej z dáli, aniž by toho byli tušili"},{"SurahNumber":28,"VerseNumber":12,"Text":"A předem již zapověděli jsme mu (cizí) kojné, (dokud nepřišla sestra jeho) i řekla: „Zdaž ukáži vám dům jisté rodiny, jež odchová jej pro vás a zacházet s ním bude upřímně?“"},{"SurahNumber":28,"VerseNumber":13,"Text":"Tak navrátili jsme jej matce jeho, aby radovalo se srdce její, a aby nermoutila se, a aby věděla, že slib Boha jest pravdivý. Však většina lidí není si toho vědoma"},{"SurahNumber":28,"VerseNumber":14,"Text":"A když dosáhl (mužné) síly své a dospěl, dali jsme mu soudnost a vědění: neb takovýmto způsobem odměnujeme ty, kdož dobře činí"},{"SurahNumber":28,"VerseNumber":15,"Text":"I vešel jednou do města v čas, kdy toho nepozorovali obyvatelé jeho a nalezl tam dvé mužů potýkajících se: jeden byl z jeho strany a druhý byl z jeho nepřátel. A prosil jej o pomoc ten, jenž byl z jeho strany, proti onomu, jenž byl z nepřátel jeho: i udeřil jej pěstí Mojžíš a byl s ním konec. Tehdy pak řekl (Mojžíš): „Toto jest dílo Satana, neboť on jest nepřítelem a svůdcem zjemním.“"},{"SurahNumber":28,"VerseNumber":16,"Text":"Řekl (dále): „Pane můj, ukřivdil jsem sám sobě: pročež odpusť mi.“ A odpustil mu Bůh, neboť on velký jest v odpouštění, stitovný"},{"SurahNumber":28,"VerseNumber":17,"Text":"Řekl (Mojžíš): „Pane můj, za to, žes mi byl milostiv, nikdy nebudu již pomocníkem provinilých.“"},{"SurahNumber":28,"VerseNumber":18,"Text":"Zrána pak šel městem pln strachu, pohlížeje opatrně kolem, a hle, onen muž, jenž byl prosil jej o pomoc den před tím, (opětně) volal naň. I řekl mu Mojžíš: „Tys v pravdě rozkolníkem zjevným.“"},{"SurahNumber":28,"VerseNumber":19,"Text":"A když chtěl pak násilně zapuditi onoho, jenž byl oběma nepřítelem, řekl: „Zda zabíti chceš mne, jako zabil's člověka včera: tyť zajisté chceš býti jen násilníkem v této zemi a nechceš býti jedním z polepšovatelů.“"},{"SurahNumber":28,"VerseNumber":20,"Text":"Tu přiběhl muž ze vzdáleného konce města v kvapu, řka: „Mojžíši, zajisté předáci města rokují o tom, jak zabili by tě: pročež prchni z města, neb upřímně ti radím.“"},{"SurahNumber":28,"VerseNumber":21,"Text":"I prchl z města pln strachu, pohlížeje opatrně kol sebe, řka: „Pane můj, zachraň mne před lidem nepravostným.“"},{"SurahNumber":28,"VerseNumber":22,"Text":"A když ubíral se směrem k Madianu, řekl: „Snad Pán můj povede mne cestou rovnou.“"},{"SurahNumber":28,"VerseNumber":23,"Text":"A když došel ke studnici Madianu, našel u ní sbor lidí napájejících stáda a nalezl vedle nich dvé žen, udržujících stáda svá opodál; i řekl: „Co máte v úmyslu?“ Řekly: „Nelze nám napájeti, dokud neodženou odsud pastevci: otec náš pak jest vůdce mocný.“"},{"SurahNumber":28,"VerseNumber":24,"Text":"I napojil jim oběma stáda; pak uchýlil se zpět do stínu. řka: „Pane můj, jáť ono dobro, jež poslal's mi, v pravdě postrádám.“"},{"SurahNumber":28,"VerseNumber":25,"Text":"I přišla k němu jedna z žen, jdouc nesměle, a řekla: „Otec můj zve tě, aby odměnil tě mzdou za to, žes napojil stáda naše.“ A když Mojžíš přišel k němu a vyložil mu PŘÍBĚHY své, řekl (tento): „Neboj se, neb zachránil's se před lidem nepravostným.“"},{"SurahNumber":28,"VerseNumber":26,"Text":"Řekla jedna z dcer: „Otče, najmi ho, neboť není lepšího, jejž bys najmouti mohl, než muž silný, spolehlivý.“"},{"SurahNumber":28,"VerseNumber":27,"Text":"Řekl (otec): „Jáť chci dát tobě za manželku jednu z těchto dvou dcer mých, dáš-li se mi v nájem po dobu osmi let: a dovršíš-li deset, bude to tvoje dobrá vůle. Neb nechci ti nijak uložiti nesnáz: a shledáš, bude-li Bůh chtíti, že jsem jedním ze spravedlivých.“"},{"SurahNumber":28,"VerseNumber":28,"Text":"Řekl (Mojžíš): „(Ujednáno) tak budiž mezi mnou a tebou: dovrším-li kteroukoli z oněch dvou lhůt, nebude požadavku vůči mně; a Bůh jest toho, co jsme řekli, ručitelem.“"},{"SurahNumber":28,"VerseNumber":29,"Text":"A když dovršil Mojžíš lhůtu svou, a byl na cestě s rodinou svojí, spatřil na úbočí hory oheň. I řekl rodině své: „Posečkejte zde, neb spatřil jsem oheň: možná, že budu moci přinésti vám o něm zprávu, aneb louč z ohně, abyste se možná ohřáli.“"},{"SurahNumber":28,"VerseNumber":30,"Text":"A když přišel k ohni, bylo zavoláno naň s břehu údolí pravého, na pláni požehnané, z keře: „Mojžíši, to jsem já, Bůh, Pán veškerenstva"},{"SurahNumber":28,"VerseNumber":31,"Text":"i vrhni na zem hůl svoji.“ A když spatřil ji hýbati se, jako by byla hadem, obrátil se zády v útěku a nevracel se. „Mojžíši,“ (volal hlas), „přibliž se a neboj se, neb zajisté jsi zde v bezpečí"},{"SurahNumber":28,"VerseNumber":32,"Text":"Vlož ruku svou za ňadra svá: vyjde ven bílou, však bez poruchy; a pak přitáhni k sobě ruku svou, prost bázně. Toto pak bude dvé důkazů od Pána tvého pro Faraona a předním lidu jeho, neb oni věru lidem jsou pohoršlivým.“"},{"SurahNumber":28,"VerseNumber":33,"Text":"Řekl (Mojžíš): „Pane můj, zabil jsem jednoho z nich i bojím se, že zabijí mne"},{"SurahNumber":28,"VerseNumber":34,"Text":"A bratr můj, Áron jest výřečnější mne mluvou i pošli jej se mnou na pomoc, a aby potvrdil mne v slovech mých, neb věru bojím se, že lhářem nazvou mne.“"},{"SurahNumber":28,"VerseNumber":35,"Text":"Řekl (Bůh): „Posílíme rámě tvé bratrem tvým a dáme vám oběma moc a nevyrovnají se vám ve znameních našich. Vy dva a ti, kdož následovati vás budou, zvítězíte.“"},{"SurahNumber":28,"VerseNumber":36,"Text":"A když přišel k nim Mojžíš s našimi znameními jasnými, řekli: „Toto jest pouze kouzelnictví vymyšlené: a my nikdy neslyšeli jsme o tom od otců našich předešlých.“"},{"SurahNumber":28,"VerseNumber":37,"Text":"I řekl Mojžíš: „Pán můj nejlépe ví o tom, kdo dostal (pravé) vedení od něho a o tom, kdo obdrží přebývání domu (věčného): neboť zajisté dobře nepovede se nepravostným.“"},{"SurahNumber":28,"VerseNumber":38,"Text":"I řekl Farao k předním lidu svého: „Pánové, nevím, že byste měli Boha jiného, kromě mne: tedy vypáliti dej mi, Hámáne, cihly z hlíny, abych vystavěl si palác a tak možná dostoupiti mohl k Bohu Mojžíšovu, neboť dojista mám jej za prolhaného.“"},{"SurahNumber":28,"VerseNumber":39,"Text":"A pyšně choval se on i vojska jeho v zemi, beze všeho práva a domnívali se, že k nám nebudou navráceni"},{"SurahNumber":28,"VerseNumber":40,"Text":"A zachvátili jsme jej i vojska jeho a vrhli jsme je v moře: a hle, jaké byl konec nepravostných"},{"SurahNumber":28,"VerseNumber":41,"Text":"A učinili jsme je vůdci, kteří zvou lidi k ohni pekelnému, a v den zmrtvýchvstání nebude jim pomoženo"},{"SurahNumber":28,"VerseNumber":42,"Text":"A prokletím pronásledovali jsme je v životě pozemském a v den zmrtvýchvstání v ošklivosti budou"},{"SurahNumber":28,"VerseNumber":43,"Text":"A dali jsme Mojžíšovi Knihu poté, když byli jsme zahladili pokolení předešlá jako viditelný příklad lidem a vedením a milosrdenstvím, aby o tom přemítali"},{"SurahNumber":28,"VerseNumber":44,"Text":"A nebyl's na úbočí západním hory (Sinai), když ustanovovali jsme Mojžíšovi věc (jeho), aniž byl's jedním ze svědků toho"},{"SurahNumber":28,"VerseNumber":45,"Text":"Avšak vzbudili jsme po něm pokolení a dlouhé byly životy jejich: a nedlel's mezi lidem Madianským, předčítaje jim znamení naše, avšak my poslali jsme jim posly své"},{"SurahNumber":28,"VerseNumber":46,"Text":"A nebyl's na úbočí hory (Sinai), když volali jsme tam (Mojžíše), avšak z milosrdenství Pána tvého poslán jsi, abys varoval lid, jemuž nebyl přišel varovatel před tebou, aby o tom možná rozvažovali"},{"SurahNumber":28,"VerseNumber":47,"Text":"a aby, když postihlo by je neštěstí za to, co před tím konali, neříkali: „Pane náš, kdybys byl poslal nám proroka, zajisté byli bychom následovali znamení tvá a byli bychom z věřících.“"},{"SurahNumber":28,"VerseNumber":48,"Text":"A když přišla jim pravda od nás, řekli: „(Neuvěříme), leda že by dáno mu bylo totéž, co dáno bylo i Mojžíšovi.“ Což však nezapřeli toho, co dáno bylo Mojžíšovi před tím? Řekli: „Jsou to dvě díla kouzelníků, kteří si navzájem pomáhali,“ a řekli: „Nevěříme v žádné z nich.“"},{"SurahNumber":28,"VerseNumber":49,"Text":"Rci: „Předveďte teda knihu od Boha. jež byla by lepším vedením těchto dvou, abych mohl následovati ji, jste-li pravdomluvnými.“"},{"SurahNumber":28,"VerseNumber":50,"Text":"A když neodpoví k tvé (výzvě), tehdy věz, že následuji jen choutky své: a kdo zbloudilejším jest toho, jenž následuje choutku svou, aniž vedení by měl od Boha? Neboť Bůh zajisté nevede lid nepravostný"},{"SurahNumber":28,"VerseNumber":51,"Text":"A přece dali jsme slovu (svému) dojíti jich, aby o tom možná rozvažovali"},{"SurahNumber":28,"VerseNumber":52,"Text":"Ti, kterým dali jsme Knihu před touto, věří v ni"},{"SurahNumber":28,"VerseNumber":53,"Text":"A když předčítána jim jest, říkají: „Uvěřili jsme v ni, neboť jest to pravda od Pána našeho: my pak zajisté již před ní byli jsme odevzdáni do vůle boží.“"},{"SurahNumber":28,"VerseNumber":54,"Text":"Tito obdrží odměnu svou dvakráte za to, že trpělivě vyčkávali a zapuzovali dobrým zlé a z toho, čímž obdařili jsme je, rozdávali"},{"SurahNumber":28,"VerseNumber":55,"Text":"A když slyší ničemnost, vzdalují se jí, řkouce: „Nám patří naše skutky a nám patří vaše skutky: pokoj s vámi: nám netřeba jest nevědomců!“"},{"SurahNumber":28,"VerseNumber":56,"Text":"Tiť zajisté nevedeš, koho přál bys si, ale Bůh vede, koho chce, a on nejlépe ví o těch, kdož (správně) vedeni jsou"},{"SurahNumber":28,"VerseNumber":57,"Text":"A říkají: „Budeme-li následovati (pravé) vedení s tebou, vyrváni budeme ze země své.“ Což neupevnili jsme se v obvodu posvátném a bezpečném, k němuž plyne hojnost plodů všeho druhu výživou od nás? Však většina jich není si toho vědoma"},{"SurahNumber":28,"VerseNumber":58,"Text":"A kolik zahladili jsme měst, oplývajících živobytím! A obydlí jejich byla obývána po nich pouze malým počtem lidí: a my stali jsme se dědici jejich"},{"SurahNumber":28,"VerseNumber":59,"Text":"A Pán tvůj nezahladil měst oněch, dokud nebyl poslal k nim proroka lidu jejich, jenž předčítal jim znamení naše: a nezahladili jsme měst, leda že lid jejich byl nepravostný"},{"SurahNumber":28,"VerseNumber":60,"Text":"A vše, cožkoli dáno bylo vám, jest (pouze dočasným) požitkem života pozemského a lákadlem jeho: a to, co u Boha jest, bude daleko lepším a stálejším. Což toho nepochopíte"},{"SurahNumber":28,"VerseNumber":61,"Text":"Zdaž pak ten, jemuž, slíbili jsme slib krásný a jemuž dostane se ho, bude roveň onomu, jemuž popřáli jsme požitku hmota pozemského, ale pak, v den zmrtvýchvstání bude jedním z předvedených k soudu"},{"SurahNumber":28,"VerseNumber":62,"Text":"V den, kdy zavolá na ně (Bůh) a řekne: „Kde jsou oni společníci moji, které mnili jste (býti se mnou)?“"},{"SurahNumber":28,"VerseNumber":63,"Text":"Řeknou ti, nad nimiž po právu vyřčen jest ortel: „Pane náš, tito jsou, kteréž svedli jsme: a svedli jsme je stejně, jakož i my svedeni jsme byli: prosti jsme viny vůči tobě, neboť oni neuctívali nás.“"},{"SurahNumber":28,"VerseNumber":64,"Text":"I řečeno bude oněm: „Volejte nyní ke společníkům svým“ — a volati budou k nim, však nebudou vyslyšeni jimi. A když spatří trest svůj, přáti si budou, aby byli následovali vedení (pravé)"},{"SurahNumber":28,"VerseNumber":65,"Text":"V den onen zavolá na ně (Bůh) a řekne: „Co odpověděli jste poslům mým?“"},{"SurahNumber":28,"VerseNumber":66,"Text":"A jako osleplí, nebudou s to, dáti zpráv v onen den, aniž navzájem se (na to) doptávati"},{"SurahNumber":28,"VerseNumber":67,"Text":"Však pokud se týče toho, jenž kajícně obrátil se a uvěřil a konal dobré skutky, možná, že bude jedním z těch, jimž dobře povede se"},{"SurahNumber":28,"VerseNumber":68,"Text":"A Pán tvůj tvoří, cokoliv chce a dle vlastní volby, však oni nemají vlastní volby: chválen budiž Bůh a daleko povýšen nad to, co spolčují s ním"},{"SurahNumber":28,"VerseNumber":69,"Text":"A Pán tvůj ví, co skrývají nitra jejich a co na venek přiznávají"},{"SurahNumber":28,"VerseNumber":70,"Text":"Onť jest Bůh, není Boha, kromě něho! Jemu přináleží chvála ve světě tomto i budoucím: a jemu patří moc soudu a k němu budete navráceni"},{"SurahNumber":28,"VerseNumber":71,"Text":"Rci: „Co soudíte? Kdyby učinil Bůh nad vámi noc věčnou až do dne zmrtvýchvstání, který bůh, mimo Boha, mohl by dáti vám světlo? Což nedáte tomu sluchu?“"},{"SurahNumber":28,"VerseNumber":72,"Text":"Rci: „Co soudíte? Kdyby učinil Bůh nad vámi den věčný až do dne zmrtvýchvstání, který bůh, kromě Boha, mohl by dáti vám noc, abyste mohli odpočívati v ní? Což neprohlédnete?“"},{"SurahNumber":28,"VerseNumber":73,"Text":"A z milosrdenství svého učinil vám noc a den: abyste odpočívati mohli v noci, a abyste hledali si podílu z dobrodiní jeho ve dne, a abyste mu byli vděčni"},{"SurahNumber":28,"VerseNumber":74,"Text":"A v den onen zavolá na ně (Bůh) a řekne jim: „Kde jsou oni společníci moji, které mnili jste (býti se mnou)?“"},{"SurahNumber":28,"VerseNumber":75,"Text":"A předvedeme z každého národa svědka a řekneme: „předveďte důkaz svůj.“ Tehdy pak zvědí, že jedině Bůh má pravdu a ztratí se jim z dohledu to, co si byli vymyslili"},{"SurahNumber":28,"VerseNumber":76,"Text":"Zajisté pak Qárún byl jedním z lidu Mojžíšova, však svévolně jednal s nimi; dali jsme mu tolik pokladů, že klíče k nim byly by zatížily cely sbor mužů silných. Tehdy pak řekl mu lid jeho: „Neholedbej se přespříliš, neboť Bůh nemiluje těch, kdož holedbají se"},{"SurahNumber":28,"VerseNumber":77,"Text":"ale hledej pomocí toho, co dal ti Bůh, obydlí života budoucího a neopomíjej úlohy, jež připadla ti na světě: a buď dobročinným, jakož Bůh byl dobročinným vůči tobě, a nehledej konání špatností v zemi, neboť Bůh zajisté nemiluje těch, kdož špatnosti konají.“"},{"SurahNumber":28,"VerseNumber":78,"Text":"Řekl: „Bylo mi to dáno jedině následkem vědění, jež ve mně jest.“ Což nevěděl, že Bůh byl zahladil před ním pokolení, která byla mocnější jej silou a většího bohatství? Však nebudou tázáni na proviněni svá provinilci"},{"SurahNumber":28,"VerseNumber":79,"Text":"I vycházel mezi lid svůj ve svém přepychu: a říkali ti, kteří žádali si života pozemského: „Kéž bychom měli to, co dáno bylo Qárúnovi, on zajisté jest šťastlivcem velkým.“"},{"SurahNumber":28,"VerseNumber":80,"Text":"Však ti, jimž dáno bylo vědění, říkali: „Běda vám! Odměna Boha lepší jest pro toho, jenž uvěřil a konal dobré skutky: a nikomu nedostane se jí, vyjma těch, kdož trpělivě vyčkávají.“"},{"SurahNumber":28,"VerseNumber":81,"Text":"I rozpoltili jsme zemi pod ním a domem jeho a neměl družiny, jež pomohla by mu proti Bohu a nebyl z těch, jimi pomoci dostalo by se"},{"SurahNumber":28,"VerseNumber":82,"Text":"A zrána ti, kteří přáli si býti na jeho místě den před tím, říkali: „Aj, dojista Bůh v hojnosti dává z darů svých, komu chce ze služebníků svých, aneb odměřuje je. Kdyby Bůh nebyl popřál nám milosti své, byla by se země rozpoltila pod námi. Aj, dojista dobře nevede se nevěřícím"},{"SurahNumber":28,"VerseNumber":83,"Text":"Takové jest přebývání života budoucího; dáme je těm, kteří nežádají si povýšení na zemi, aniž konání špatností: a dobrý bude konec bohabojných"},{"SurahNumber":28,"VerseNumber":84,"Text":"Kdokoliv přinese s sebou dobrý skutek, lepší dostane se mu odměny nad zásluhu jeho: a kdo přinese s sebou zlý skutek, věziž, že nebudou odměněni ti, kdož konali zlé skutky, leda dle toho, co činili"},{"SurahNumber":28,"VerseNumber":85,"Text":"Zajisté pak ten, jenž povinně uložil ti Čtení, navrátí tě do místa návratu.“ Rci: „Pán můj nejlépe ví o tom, kdo přinesl (dobré) vedení a kdo jest v bludu zjevném.“"},{"SurahNumber":28,"VerseNumber":86,"Text":"Tys pak nikdy nedoufal, že dána ti bude tato Kniha, leda jako milosrdenství od Pána tvého: pročež nebuď podporou nevěřícím"},{"SurahNumber":28,"VerseNumber":87,"Text":"aniž dovol, aby tě odvrátili od znamení božích poté, když seslána ti byla: a volej lidi k Pánu svému a nebuď jedním z mnohobožců"},{"SurahNumber":28,"VerseNumber":88,"Text":"a nevolej k jinému bohu vedle Boha: neníť Boha. kromě něho: všechno zahyne, vyjma zář tváře jeho. Jemu pak přináleží moc soudu a k němu budete navráceni"},{"SurahNumber":29,"VerseNumber":1,"Text":"Alif. Lám. Mím"},{"SurahNumber":29,"VerseNumber":2,"Text":"Zdaž domnívají se lidé, že budou ponecháni v pokoji poté, když byli řekli: „Uvěřili jsme“ a že nebudou na zkoušku postaveni"},{"SurahNumber":29,"VerseNumber":3,"Text":"Však již postavili jsme na zkoušku ty, kdož byli před nimi: a Bůh dobře ví, kdo upřímný jest a ví, kdo jest lživý"},{"SurahNumber":29,"VerseNumber":4,"Text":"Zdaž domnívají se ti, kdož konají zlé skutky, že předstihnou nás (a uniknou trestu)? Jak špatně usuzují"},{"SurahNumber":29,"VerseNumber":5,"Text":"Ten, kdož doufá v setkání s Bohem, nechť jist jest, že lhůta boží přijde: a on vše slyší a ví"},{"SurahNumber":29,"VerseNumber":6,"Text":"A kdožkoli snaží se ve víře, tenť snaží se ve svůj vlastní prospěch: Bůh zajisté bohat jest nad věci veškeré"},{"SurahNumber":29,"VerseNumber":7,"Text":"A těm, kdož uvěřili a konali dobré skutky, smažeme zlé skutky jejich a dojista odměníme je dle nejlepších skutků jejich"},{"SurahNumber":29,"VerseNumber":8,"Text":"A doporučili jsme člověku ohledně rodičů jeho laskavost: však kdyby snažili se, abys spolčoval se mnou to, o čem nemáš vědomosti, tehdy neposlechni jich. Ke mně navrátíte se a pak zpravím vás ohledne toho, co činili jste"},{"SurahNumber":29,"VerseNumber":9,"Text":"a ty, kdož uvěřili a konali dobré skutky, dojista uvedeme mezi spravedlivé"},{"SurahNumber":29,"VerseNumber":10,"Text":"Jsou mezi lidem někteří, kdož dí: „Uvěřili jsme v Boha,“ však když útrapa stihne je pro (věc) boží, považují zkoušku (působenou jim) lidmi za trest boží. Však když přijde pomoc od Pána tvého, říkají: „Zajisté byli jsme s vámi!“ Což neví Bůh nejlépe o tom, co jest v nitrech lidí všech"},{"SurahNumber":29,"VerseNumber":11,"Text":"A Bůh dojista ví, kdo (skutečně) věří a ví, kdo jest pokrytcem"},{"SurahNumber":29,"VerseNumber":12,"Text":"Říkají pak ti, kdož neuvěřili, k těm, kdož uvěřili: „Následujte stezku naši a my na se vezmeme hříchy vaše.“ Však nevezmou na se hříchy jejich ani v nejmenším, neb zajisté lháři jsou"},{"SurahNumber":29,"VerseNumber":13,"Text":"Však dojista ponesou břemena svá a další břemena mimo břemen svých: a dojista, že tázáni budou v den zmrtvýchvstání ohledně toho, co byli vymýšleli"},{"SurahNumber":29,"VerseNumber":14,"Text":"A (kdysi) poslali jsme Noema k lidu jeho a dlel mezi nimi po tisíc let, vyjma padesáti roků: a zachvátila je potopa v nepravosti jejich"},{"SurahNumber":29,"VerseNumber":15,"Text":"Ale zachránili jsme jej, jakož i ty, kdož byli v arše a učinili jsme ji znamením veškerenstvu"},{"SurahNumber":29,"VerseNumber":16,"Text":"A (poslali jsme) Abrahama i řekl lidu svému: „Uctívejte Boha a bojte se jej: to bude lepším pro vás, dovedete-li toho pochopiti"},{"SurahNumber":29,"VerseNumber":17,"Text":"Vy pouze uctíváte modly vedle Boha a tvoříte tím lež: neboť zajisté ti, jež uctíváte vedle Boha, nemohou dáti vám výživy. Proto žádejte výživu svou od Boha a uctívejte jej a děkujte mu: k němu pak navráceni budete"},{"SurahNumber":29,"VerseNumber":18,"Text":"A když lhářem nazvete mne (dobře): již před vámi zvali národové proroky své lháři: povinností pak proroka jest pouze hlásání zjevné.“"},{"SurahNumber":29,"VerseNumber":19,"Text":"Což nevidí, jak Bůh vzbuzuje stvoření a pak způsobuje, aby navrátilo se k němu? Totoť zajisté Bohu jest snadným"},{"SurahNumber":29,"VerseNumber":20,"Text":"Rci: „Cestujte v zemi a vizte, jak Bůh vzbudil stvoření: poté pak vzkřísí je vzkříšením novým, neboť Bůh nade všemi věcmi moc má"},{"SurahNumber":29,"VerseNumber":21,"Text":"Tresce, koho chce, a slitovává se, nad kým chce, a k němu navráceni budete"},{"SurahNumber":29,"VerseNumber":22,"Text":"Vám pak nelze znemožniti rozhodnutí jeho na zemi, aniž na nebi: a není vám kromě Boha ochránce, ni pomocníka"},{"SurahNumber":29,"VerseNumber":23,"Text":"A ti, kdož nevěří ve znamení boží a v setkání s ním, jsou bez naděje v milosrdenství mé: jim přichystán jest trest bolestný.“"},{"SurahNumber":29,"VerseNumber":24,"Text":"A odpovědí lidu jeho bylo pouze, že řekli: „Zabte jej, aneb upalte jej.“ Však spasil jej Bůh od ohně: a v tomto zajisté znamení jest lidu věřícímu"},{"SurahNumber":29,"VerseNumber":25,"Text":"A řekl: „Zajisté vzali jste si vedle Boha modly za bohy z lásky k životu pozemskému: v den pak zmrtvýchvstání zapřete se navzájem a proklínati budete se navzájem: a obydlím vaším bude oheň (pekelný) a nebude vátu pomocníků.“"},{"SurahNumber":29,"VerseNumber":26,"Text":"Uvěřil mu Lot a řekl „Jáť vystěhuji se k Pánu svému, neb on zajisté mocný jest a moudrý.“"},{"SurahNumber":29,"VerseNumber":27,"Text":"A dali jsme Abrahamovi Isáka a Jakuba a ustanovili jsme v potomstvu jeho dar prorocký a Knihu: a dali jsme mu odměnu jeho na tomto světě a v budoucím on zajisté patřiti bude mezi spravedlivé"},{"SurahNumber":29,"VerseNumber":28,"Text":"A (poslali jsme) Lota, když řekl k lidu svému: „Dojista pášete smilstvo, v němž nepředešel vás nikdo ve světě"},{"SurahNumber":29,"VerseNumber":29,"Text":"Zdaž vcházeti budete k mužům a dokonce přepadati (je) na cestách? A nepravost páchati v shromážděních svých?“ Však odpovědí lidu jeho bylo jen, že řekli: „Přiveď na nás tedy trest boží, jsi-li pravdomluvným“"},{"SurahNumber":29,"VerseNumber":30,"Text":"Řekl: „Pane můj, pomoz mi proti lidu prostopášnému.“"},{"SurahNumber":29,"VerseNumber":31,"Text":"A když přišli poslové naši k Abrahamovi s radostnou zprávou, řekli: „Zahladíme lid onoho města, neboť lid jeho jest nepravostný.“"},{"SurahNumber":29,"VerseNumber":32,"Text":"Řekl (Abraham): „Mezi nimi jest i Lot.“ Řekli: „My nejlépe víme o tom, kdo jest v onom městě: a dojista zachráníme jej i rodinu jeho, vyjma ženy jeho, jež bude jednou z omeškalých.“"},{"SurahNumber":29,"VerseNumber":33,"Text":"A když přišli poslové naši k Lotovi, trápil se ohledně jich a byl stísněn ohledně jich pro slabost rámě svého, však oni řekli: „Neboj se a nermuť se, neboť my dojista zachráníme tebe i rodinu tvoji, vyjma ženy tvé, jež bude jednou z omeškalých"},{"SurahNumber":29,"VerseNumber":34,"Text":"Myť sešleme na lid tohoto města hrůzu s nebe za pohoršlivost jejich.“"},{"SurahNumber":29,"VerseNumber":35,"Text":"A ponechali jsme z něho znamení jasné pro lid chápavý"},{"SurahNumber":29,"VerseNumber":36,"Text":"A k Madianským (poslali jsme) bratra jejich Šu'ejba, i řekl: „Lide můj, uctívejte Boha a buďte v očekávání dne posledního: a neporušujte zemi prostopášností svou.“"},{"SurahNumber":29,"VerseNumber":37,"Text":"Však lhářem nazvali jej a zachvátilo je zemětřesení a zrána jako ztuhlé mrtvoly nelezeni jsou v domech svých"},{"SurahNumber":29,"VerseNumber":38,"Text":"A (tak stalo se i s kmeny) 'Ád a Tsemúd, jakž jasně patrno jest vám ze zbytků obydlí jejich. Satan zkrášlil jim skutky jejich a odvrátil je od (pravé) cesty, ač prozíraví byli"},{"SurahNumber":29,"VerseNumber":39,"Text":"A tak stalo se i Qárúnovi a Faraonovi a Hámánovi. A přece přišel k nim Mojžíš s jasnými důkazy: pyšně chovali se v zemi, ale (nás) přece nepředstihli"},{"SurahNumber":29,"VerseNumber":40,"Text":"A jednohokaždého z nich ztrestali jsme za vinu jeho: jednoho z nich zachvátil vítr bouřný, jednoho zachvátilo vzkřiknutí; pod jedním rozpoltili jsme zemi; jiné pak utopili jsme. A nebyl to Bůh, jenž bezpráví jim činil, nýbrž oni sami sobě bezpráví činili"},{"SurahNumber":29,"VerseNumber":41,"Text":"Podobají se pak ti, kdož vedle Boha vzali si ochránce, PAVOUKU, jenž staví si obydlí: a dojista nejchatrnějším ze všech obydlí jest obydlí pavoukovo. Kéž by si toho jen byli vědomi"},{"SurahNumber":29,"VerseNumber":42,"Text":"Bůh zajisté dobře zná to, co vzývají vedle něho (dopodrobna): a on mocný jest a moudrý"},{"SurahNumber":29,"VerseNumber":43,"Text":"A tato podobenství činíme lidem: však nepochopí jich, leda rozumní"},{"SurahNumber":29,"VerseNumber":44,"Text":"Stvořil jest Bůh nebesa i zemi v opravdovosti: a v tomto zajisté jest znamení pra věřící"},{"SurahNumber":29,"VerseNumber":45,"Text":"Pročež předčítej, co vnuknuto bylo ti z Knihy: a zachovávej modlitbu, neboť modlitba zapuzuje smilnost a nepravost. Vzpomínání pak Boha jest největší (povinností): a Bůh (dobře) ví, co konáte"}]}