{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":25,"VerseNumber":21,"Text":"aur jinhe hamaari mulaqaath ki tawaqqo nahi, unhone kaha ke hum par farishte kyo nahi utaare jaate? ya hum apni aankho se apne rab ko dekh lete? un logo ne apne aap ko hee bahuth bada samajh rakha hai aur saqth sarkashi karli hai"},{"SurahNumber":25,"VerseNumber":22,"Text":"jis din ye farishto ko dekh lenge, us din un gunehgaro ko koyi khushi na hogi aur kahenge ye mehroom hee mehroom kiye gaye"},{"SurahNumber":25,"VerseNumber":23,"Text":"aur unhone jo jo amaal kiye thein, hum ne un ki taraf bad kar unhe para gandha zarro ki tarah kar diya"},{"SurahNumber":25,"VerseNumber":24,"Text":"al-batta us din jannatiyo ka thikaana behtar hoga aur qaab-gaah bhi umda ho gi"},{"SurahNumber":25,"VerseNumber":25,"Text":"aur jis din asmaan baadal sameth phat jayega aur farishte lagataar utaare jayenge"},{"SurahNumber":25,"VerseNumber":26,"Text":"us din sahih taur par mulk sirf rahmaan ka hee hoga aur ye din kaafiro par bada bhaari hoga"},{"SurahNumber":25,"VerseNumber":27,"Text":"aur us din zaalim shaqs apne haatho ko chaba chaba kar kahega, haay kaash ke main ne rasool (sallallahualaihiwasallam) ki raah eqtiyaar ki hoti"},{"SurahNumber":25,"VerseNumber":28,"Text":"haay afsoos kaash ke main ne fala ko dosth na banaya hota"},{"SurahNumber":25,"VerseNumber":29,"Text":"us ne to mujhe us ke baadh gumraah kar diya ke nasihath mere paas aa pahonchi thi aur shaitaan to insaan ko (waqt par) dagha dene wala hai"},{"SurahNumber":25,"VerseNumber":30,"Text":"aur rasool kahega ke aye mere parvardigaar beshak meri ummath ne is Qur’aan ko chohd rakha tha"},{"SurahNumber":25,"VerseNumber":31,"Text":"aur isi tarah hum ne har Nabi ke dushman baaz gunehgaaro ko bana diya hai aur tera rab hee hidaayath karne wala aur madad karne wala kaafi hai"},{"SurahNumber":25,"VerseNumber":32,"Text":"aur kaafiro ne kaha ke us par Qur’aan saara ka saara ek saath hee kyo na utaara gaya, isi tarah hum ne (thoda thoda kar ke) utara, ta ke us se hum aap ka dil qawi rakhe, hum ne ise teher teher kar hee pad sunaya hai"},{"SurahNumber":25,"VerseNumber":33,"Text":"ye aap ke paas jo koyi misaal layenge, hum us ka saccha jawaab aur umdah taujih1 aap ko bata denge"},{"SurahNumber":25,"VerseNumber":34,"Text":"jo log apne mu ke bal jahannam ki taraf jama kiye jayenge, wahi badh-tar makaan waale aur gum-raahtar raaste waale hai"},{"SurahNumber":25,"VerseNumber":35,"Text":"aur bil shuba hum ne Mosa(alaihissalaam) ko kitaab di aur un ke hamraah un ke bhai Haroon(alaihissalaam) ko un ka vazeer bana diya"},{"SurahNumber":25,"VerseNumber":36,"Text":"aur keh diya ke tum duno un logo ki taraf jaao, jo hamari aayato ko jhutla rahe hai, phir hum ne unhe bilkul hee pamaal kar diya"},{"SurahNumber":25,"VerseNumber":37,"Text":"aur khaum Nuh ne bhi jab rasulo ko jhuta kaha, to hum ne unhe gharq kar diya aur logo ke liye unhe nishaane ibrath bana diya aur hum ne zaalimo ke liye dardnaak azaab muhiyya kar rakha hai"},{"SurahNumber":25,"VerseNumber":38,"Text":"aur aadiyo aur samudiyo aur kuwe walo ko aur un ke darmiyaan ki bahuth si ummato ko (halaak kar diya)"},{"SurahNumber":25,"VerseNumber":39,"Text":"aur hum ne un ke saamne misaale bayaan ki, phir har ek ko bilkul hee tabaah wa barbaadh kar diya"},{"SurahNumber":25,"VerseNumber":40,"Text":"ye log us basti ke paas se bhi aate jaate hai, jin par buri tarah ki baarish barsaayi gayi, kya ye phir bhi ose dekhte nahi? haqiqath ye hai ke unhe mar kar ji uthne ki ummid hee nahi"},{"SurahNumber":25,"VerseNumber":41,"Text":"aur tumhe jab kabhi dekhte hai, to tum se masqara pan karne lagte hai, ke kya yahi wo shaqs hai jinhe Allah ta’ala ne rasool bana kar bheja hai"},{"SurahNumber":25,"VerseNumber":42,"Text":"(wo to kahiye) ke hum us par jame rahe, warna unhone to hamein hamaare mabudho se behka dene mein koyi kasar nahi chodi thi, aur ye jab azaabo ko dekhenge, to unhe saaf maloom ho jayega ke puri tarah raah se bhatka hoa kaun tha"},{"SurahNumber":25,"VerseNumber":43,"Text":"kya aap ne ose bhi dekha jo apni qaahish nafs ko apna maboodh banaaye hoye hai, kya aap us ke zimmedaar ho sakte hai"},{"SurahNumber":25,"VerseNumber":44,"Text":"kya aap isi qayaal mein hai ke un mein se aksar sunte ya samajhte hai, wo to nare chaupaayo jaise hai, balke un se bhi zyaada bhatke hoye"},{"SurahNumber":25,"VerseNumber":45,"Text":"kya aap ne nahi dekha ke aap ke rab ne saaye ko kis tarah phaila diya hai? agar chahta to, ose tehra hoa hee kar deta, phir hum ne aftaab ko us par daleel banaya"},{"SurahNumber":25,"VerseNumber":46,"Text":"phir hum ne ose aahista aahista apni taraf khinch liya"},{"SurahNumber":25,"VerseNumber":47,"Text":"aur wahi hai jis ne raath ko tumhaare liye pardah banaya aur neend ko raahath banayi aur din ko uth khade hone ka waqt"},{"SurahNumber":25,"VerseNumber":48,"Text":"aur wahi hai jo ba-raane rehmath2 se pehle khush qabri dene waali hawaao ko bhejta hai aur hum asmaan se paak paani barsaate hai"},{"SurahNumber":25,"VerseNumber":49,"Text":"ta ke us ke zariye se murda shahar ko zinda karde aur ose hum apni maqluqaath mein se bahuth se chau paayo aur insaano ko pilaate hai"},{"SurahNumber":25,"VerseNumber":50,"Text":"aur beshak hum ne ose un ke darmiyaan tarah tarah se bayaan kiya, ta ke wo nasihath haasil kare, magar phir bhi aksar logo ne sivaaye na shukri ke maana nahi"},{"SurahNumber":25,"VerseNumber":51,"Text":"agar hum chahte, to har har basti mein ek daraane wala bhej dete"},{"SurahNumber":25,"VerseNumber":52,"Text":"pas aap kaafiro ka kehna na maane aur Qur’aan ke zariye un se puri taaqath se bada jihaad kare"},{"SurahNumber":25,"VerseNumber":53,"Text":"aur wahi hai jis ne do samandar aapas mein mila rakhe hai, ye hai meetha aur mazedaar aur ye hai khaari kadwa aur un duno ke darmiyaan ek hijaab aur mazbooth oot kardi"},{"SurahNumber":25,"VerseNumber":54,"Text":"wo hai jis ne paani se insaan ko paida kiya, phir ose nasab wala aur susraali rishto wala kar diya, bila shuba aap ka parvardigaar (har cheez par) qaadir hai"},{"SurahNumber":25,"VerseNumber":55,"Text":"ye Allah ko chohd kar un ki ibaadath karte hai, jo na to unhe koyi nafa de sa ke, na koyi nuqsaan pahoncha sa ke, aur kaafir to hai hee apne rab ke qilaaf (shaitaan ki) madad karne wala"},{"SurahNumber":25,"VerseNumber":56,"Text":"hum ne to aap ko khush qabri aur dar sunaane wala (Nabi) bana kar bheja hai"},{"SurahNumber":25,"VerseNumber":57,"Text":"keh di jiye ke main Qur’aan ke pahonchaane par tum se koyi badhla nahi chahta, magar jo shaqs apne rab ki taraf raah pakadna chaahe"},{"SurahNumber":25,"VerseNumber":58,"Text":"us hamesha zinda rehne waale Allah ta’ala par tawakkal kare, jise kabhi mauth nahi aur us ki tareef ke saath pakizgi bayaan karte rahe, wo apne bandho ke gunaaho se kaafi qabardaar hai"},{"SurahNumber":25,"VerseNumber":59,"Text":"wahi hai jis ne asmaano aur zameen aur un ke darmiyaan ki sab chizo ko che din mein paida kar diya hai, phir arsh par mustawi hoa, wo rahmaan hai, aap us ke baare mein kisi qabardaar se poch le"},{"SurahNumber":25,"VerseNumber":60,"Text":"un se jab bhi kaha jaata hai ke rahmaan ko sajda karo, to jawaab dete hai ke rahmaan hai kya? kya hum ose sajda kare jis ka tu hamein hukm de raha hai aur us (tableegh) ne un ki nafrath mein mazeedh izaafa kar diya"},{"SurahNumber":25,"VerseNumber":61,"Text":"ba barkath hai wo jis ne asmaan mein burj3 banaya aur us mein aftaab banaya aur munawwar mehtaab bhi"},{"SurahNumber":25,"VerseNumber":62,"Text":"aur osi ne raath aur din ko ek dosre ke piche aane jaane wala banaya, us shaqs ki nasihath ke liye, jo nasihath hasil karne ya shukr guzaari karne ka iraada rakhta ho"},{"SurahNumber":25,"VerseNumber":63,"Text":"rahmaan ke (sacche) bandhe wo hai jo zameen par faruthni4 ke saath chalte hai aur jab be-ilm log un se baatein karne lagte hai to wo keh dete hai ke salaam hai"},{"SurahNumber":25,"VerseNumber":64,"Text":"aur jo apne rab ke saamne sajde aur qayaam karte hoye raate guzaar dete hai"},{"SurahNumber":25,"VerseNumber":65,"Text":"aur jo ye dua karte hai ke aye hamaare parvardigaar! hum se dozakh ka azaab pare hee pare rakh, kyo ke us ka azaab chimat jaane wala hai"},{"SurahNumber":25,"VerseNumber":66,"Text":"beshak wo teherne aur rehne ke lehaaz se badh tareen jageh hai"},{"SurahNumber":25,"VerseNumber":67,"Text":"aur jo qarch karte waqt bhi na to israaf karte hai, na baqili, balke un duno ke darmiyaan mautadil tariqe par qarch karte hai"},{"SurahNumber":25,"VerseNumber":68,"Text":"aur Allah ke saath kisi dosre maboodh ko nahi pukaarte aur kisi aise shaqs ko jise qatl karna Allah ta’ala ne mana kar diya ho, wo bajuz haq ke qatl nahi karte, na wo zeena ke murtakib hote hai aur jo koyi ye kaam kare, wo apne upar saqth wabaal layega"},{"SurahNumber":25,"VerseNumber":69,"Text":"ose qayaamath ke din duhra azaab kiya jayega aur wo zillath wa qaari ke saath hamesha osi mein rahega"},{"SurahNumber":25,"VerseNumber":70,"Text":"sivaaye un logo ke jo tauba kare aur imaan laaye aur nek kaam kare, aise logo ke gunaaho ko Allah ta’ala nekiyo se badal deta hai, Allah baqshne wala meherbaani karne wala hai"},{"SurahNumber":25,"VerseNumber":71,"Text":"aur jo shaqs tauba kare aur nek amal kare, wo to(haqiqatan) Allah ta’ala ki taraf saccha rujo karta hai"},{"SurahNumber":25,"VerseNumber":72,"Text":"aur jo log jhoti gawaahi nahi dete, aur jab kisi laghw cheez par un ka guzar hota hai to sharaafath se guzar jaate hai"},{"SurahNumber":25,"VerseNumber":73,"Text":"aur jab unhe un ke rab ke kalaam ki aayate sunaayi jaati hai, to wo andhe behre ho kar un par nahi girte"},{"SurahNumber":25,"VerseNumber":74,"Text":"aur ye dua karte hai ke aye hamaare parvardigaar! tu hamein hamaari biwiyo aur aulaad se aankho ki thandak ata farma aur hamein parhezgaaro ka peshwa bana"},{"SurahNumber":25,"VerseNumber":75,"Text":"yahi wo log hai jinhe un se sabr ke badhle, jannath ke bulandh wa baala khaane diye jayenge, jahaan unhe dua salaam pahonchaya jayega"},{"SurahNumber":25,"VerseNumber":76,"Text":"us mein ye hamesha rahenge, wo bahuth hee acchi jageh aur umdah muqaam hai"},{"SurahNumber":25,"VerseNumber":77,"Text":"keh dijiye ke agar tumhaari dua elteja (pukaarna) na hoti to mera rab tumhari muth-laq parvaah na karta, tum to jhutla chuke, ab an-qareeb us ki saza tumhe chimat jaane waali hogi"},{"SurahNumber":26,"VerseNumber":1,"Text":"taa seem-meem"},{"SurahNumber":26,"VerseNumber":2,"Text":"ye aayate roushan kitaab ki hai"},{"SurahNumber":26,"VerseNumber":3,"Text":"un ke imaan na laane par shaayad aap to apni jaan kho denge"},{"SurahNumber":26,"VerseNumber":4,"Text":"agar hum chaahte, to un par asmaan se koyi aisi nishaani utaar te, ke jis ke saamne un ki gardane qam ho jaati"},{"SurahNumber":26,"VerseNumber":5,"Text":"aur un ke paas rahmaan ki taraf se jo bhi nayi nasihath aayi, ye us se ru gardaani karne waale ban gaye"},{"SurahNumber":26,"VerseNumber":6,"Text":"un logo ne jhutlaya hai, ab un ke paas jaldi se us ki qabre aa jayengi, jis ke saath wo masqara pan kar rahe hai"},{"SurahNumber":26,"VerseNumber":7,"Text":"kya unhone zameen par nazre nahi daali? ke hum ne us mein har tarah ke nafees jode kis qadar ugaaye hai"},{"SurahNumber":26,"VerseNumber":8,"Text":"beshak us mein yaqinan nishaani hai aur un mein ke aksar log momin nahi hai"},{"SurahNumber":26,"VerseNumber":9,"Text":"aur tera rab yaqinan wahi ghaalib aur meherbaan hai"},{"SurahNumber":26,"VerseNumber":10,"Text":"aur jab aap ke rab ne Mosa(alaihissalaam) ko awaaz di, ke tu zaalim khaum ke paas ja"},{"SurahNumber":26,"VerseNumber":11,"Text":"khaum feraun ke paas, kya wo parhezgaari na karenge"},{"SurahNumber":26,"VerseNumber":12,"Text":"Mosa(alaihissalaam) ne kaha, mere parvardigaar! mujhe to khauf hai ke kahi wo mujhe jhutla (na) de"},{"SurahNumber":26,"VerseNumber":13,"Text":"aur mera sina tang ho raha hai aur meri zabaan chal nahi rahi, pas tu Haroon(alaihissalaam) ki taraf bhi (wahi) bhej"},{"SurahNumber":26,"VerseNumber":14,"Text":"aur un ka mujh par mere ek qusoor ka (daawa) bhi hai, mujhe dar hai ke kahi wo mujhe maar na daale"},{"SurahNumber":26,"VerseNumber":15,"Text":"janaab baari ne farmaya! hargiz aisa na hoga, tum duno hamaari nishaaniya le kar jaao, hum khud sunne waale tumhaare saath hai"},{"SurahNumber":26,"VerseNumber":16,"Text":"tum duno feraun ke paas ja kar kaho ke bila shuba hum rabbul aalameen ke bheje hoye hai"},{"SurahNumber":26,"VerseNumber":17,"Text":"ke tu hamaare saath bani israel ko rawaana karde"},{"SurahNumber":26,"VerseNumber":18,"Text":"feraun ne kaha, ke kya hum ne tujhe tere bachpan ke zamaane mein apne haan nahi paala tha? aur tu ne apni umr ke bahuth se saal hum mein nahi guzaare"},{"SurahNumber":26,"VerseNumber":19,"Text":"phir tu apna wo kaam kar gaya, jo kar gaya, aur tu na shukro mein hai"},{"SurahNumber":26,"VerseNumber":20,"Text":"(Hazrath) Mosa(alaihissalaam) ne jawaab diya ke main ne us kaam ko us waqt kiya tha jab ke main raah bhule hoye logo mein se tha"},{"SurahNumber":26,"VerseNumber":21,"Text":"phir tum se khauf kha kar main tum mein se bhaag gaya, phir mujhe mere rab ne hukm wa ilm ata farmaya aur mujhe apne paighambaro mein se kar diya"},{"SurahNumber":26,"VerseNumber":22,"Text":"mujh par tera kya yahi wo ehsaan hai? jise tu jata raha hai, ke tu ne bani israel ko ghulaam bana rakha hai"},{"SurahNumber":26,"VerseNumber":23,"Text":"feraun ne kaha rabbul aalameen kya (cheez) hai"},{"SurahNumber":26,"VerseNumber":24,"Text":"(hazrath) Mosa(alaihissalaam) ne farmaya wo asmaano aur zameen aur un ke darmiyaan ki tamaam chizo ka rab hai, agar tum yaqeen rakhne waale ho"},{"SurahNumber":26,"VerseNumber":25,"Text":"feraun ne apne irdh girdh waalo se kaha ke kya tum sun nahi rahe"},{"SurahNumber":26,"VerseNumber":26,"Text":"(hazrath) Mosa(alaihissalaam) ne farmaya, wo tumhara aur tumhare agle baap dadaao ka parvardigaar hai"},{"SurahNumber":26,"VerseNumber":27,"Text":"feraun ne kaha (logo!) tumhara ye rasool jo tumhaari taraf bheja gaya hai, ye to yaqinan deewana hai"},{"SurahNumber":26,"VerseNumber":28,"Text":"(hazrath) Mosa(alaihissalaam) ne farmaya wahi mashriq wa maghrib ka aur un ke darmiyaan ki tamaam chizo ka rab hai, agar tum aql rakhte ho"},{"SurahNumber":26,"VerseNumber":29,"Text":"feraun kehne laga, sun le! agar tu ne mere siva kisi aur ko maboodh banaya, to main tujhe qaidiyo mein daal donga"},{"SurahNumber":26,"VerseNumber":30,"Text":"Mosa(alaihissalaam) ne kaha agar che main tere paas koyi khuli cheez le aao"},{"SurahNumber":26,"VerseNumber":31,"Text":"fearun ne kaha agar tu saccho mein se hai, to ose pesh kar"},{"SurahNumber":26,"VerseNumber":32,"Text":"aap ne (osi waqt) apni laathi daal di, jo achaanak khullam khulla (zabardast) az-daha ban gayi"},{"SurahNumber":26,"VerseNumber":33,"Text":"aur apna haath khinch nikala, to wo bhi osi waqt har dekhne waale ko safedh chamkila nazar aane laga"},{"SurahNumber":26,"VerseNumber":34,"Text":"feraun apne aas paas ke sardaaro se kehne laga, bhai ye to koyi bada daana jaadugar hai"},{"SurahNumber":26,"VerseNumber":35,"Text":"ye to chahta hai ke apne jaadu ke zoor se, tumhe tumhaari sar zameen se hee nikaal de, bataao ab tum kya hukm dete ho"},{"SurahNumber":26,"VerseNumber":36,"Text":"un sab ne kaha, aap ise aur is ke bhai ko muhullath di jiye aur tamaam shehro mein har-kaare bhej di jiye"},{"SurahNumber":26,"VerseNumber":37,"Text":"jo aap ke paas zee ilm jaadugaro ko le aaye"},{"SurahNumber":26,"VerseNumber":38,"Text":"phir ek muqarrar din ke waade par tamaam jaadugar jama kiye gaye"},{"SurahNumber":26,"VerseNumber":39,"Text":"aur aam logo se bhi keh diya gaya ke tum bhi majme mein haazir ho jaoge"},{"SurahNumber":26,"VerseNumber":40,"Text":"ta ke agar jaadugar ghaalib aa jaaye to hum unhee ki pairvi kare"},{"SurahNumber":26,"VerseNumber":41,"Text":"jaadugar aa kar feraun se kehne lage ke agar hum jeet gaye to hamein kuch in’aan bhi milega"},{"SurahNumber":26,"VerseNumber":42,"Text":"feraun ne kaha haan! (badi khushi se) balke aisi surath mein tum mere qaas darbaari ban jaoge"},{"SurahNumber":26,"VerseNumber":43,"Text":"phir (hazrath) Mosa(alaihissalaam) ne jaadugaro se farmaya, jo kuch tumhe daalna hai daal do"},{"SurahNumber":26,"VerseNumber":44,"Text":"unhone apni rassiya aur laathiyaa daal di, aur kehne lage izzate feraun ki qasam hum yaqinan ghaalib hee rahenge"},{"SurahNumber":26,"VerseNumber":45,"Text":"ab (hazrath) Mosa(alaihissalaam) ne bhi apni laathi maidaan mein daal di, jis ne osi waqt un ke jhoot moot ke kartab ko nigalna shuro kar diya"},{"SurahNumber":26,"VerseNumber":46,"Text":"ye dekhte hee jaadugar be-eqtiyaar sajde mein gir gaye"},{"SurahNumber":26,"VerseNumber":47,"Text":"aur unhone saaf keh diya ke, hum to Allah rabbul aalameen par imaan laaye"},{"SurahNumber":26,"VerseNumber":48,"Text":"yaani Mosa(alaihissalaam) aur Haroon(alaihissalaam) ke rab par"},{"SurahNumber":26,"VerseNumber":49,"Text":"feraun ne kaha ke meri ijaazath se pehle tum us par imaan le aaye? yaqinan yahi tumhara wo bada (sardaar) hai, jis ne tum sab ko jaadu sikhaya hai, so tumhe abhi abhi maloom ho jayega, qasam hai, main abhi tumhaare haath paao, ulte taur par kaat donga aur tum sab ko soli par latka donga"},{"SurahNumber":26,"VerseNumber":50,"Text":"unhone kaha koyi haraj nahi, hum to apne rab ki taraf lautne wale hai hee"},{"SurahNumber":26,"VerseNumber":51,"Text":"is bina par ke hum sab se pehle imaan waale bane hai, hamein ummid padti hai ke hamara rab hamari sab qataaye maaf farma dega"},{"SurahNumber":26,"VerseNumber":52,"Text":"aur hum ne Mosa(alaihissalaam) ko wahi ki, ke raatho raath mere bandho ko nikaal le chal, tum sab picha kiye jaoge"},{"SurahNumber":26,"VerseNumber":53,"Text":"feraun ne shahro mein harkaaro ko bhej diya"},{"SurahNumber":26,"VerseNumber":54,"Text":"ke yaqinan ye gruh bahuth hee kam tedaath mein hai"},{"SurahNumber":26,"VerseNumber":55,"Text":"aur us par ye hamein saqth ghazab-naak kar rahe hai"},{"SurahNumber":26,"VerseNumber":56,"Text":"aur yaqinan hum badi jamaath hai, un se chaukanna rehne waale"},{"SurahNumber":26,"VerseNumber":57,"Text":"bil aaqir hum ne unhe baaghaath se aur chashmo se"},{"SurahNumber":26,"VerseNumber":58,"Text":"aur qazaano se aur acche acche muqamaath se nikaal baaher kiya"},{"SurahNumber":26,"VerseNumber":59,"Text":"isi tarah hoa aur hum ne un (tamaam) chizo ka waaris bani israel ko bana diya"},{"SurahNumber":26,"VerseNumber":60,"Text":"pas ferauni suraj nikalte hee, un ke ta’aqqub mein nikle"},{"SurahNumber":26,"VerseNumber":61,"Text":"pas jab duno ne ek dosre ko dekh liye to Mosa(alaihissalaam) ke saathiyo ne kaha, hum to yaqinan pakad liye gaye"},{"SurahNumber":26,"VerseNumber":62,"Text":"Mosa(alaihissalaam) ne kaha hargiz nahi, yaqeen maano mera rab mere saath hai, jo zaroor mujhe raah dikhayega"},{"SurahNumber":26,"VerseNumber":63,"Text":"hum ne Mosa(alaihissalaam) ki taraf wahi bheji ke darya par apni laathi maar, pas osi waqt darya phat gaya aur har ek hissa paani ka misl bade pahaad ke ho gaya"},{"SurahNumber":26,"VerseNumber":64,"Text":"aur hum ne osi jagah dosro ko nazdeek la khada kar diya"},{"SurahNumber":26,"VerseNumber":65,"Text":"aur Mosa(alaihissalaam) ko aur us ke tamaam saathiyo ko najaath de di"},{"SurahNumber":26,"VerseNumber":66,"Text":"phir aur sab dosro ko dubo diya"},{"SurahNumber":26,"VerseNumber":67,"Text":"yaqinan us mein badi ibrath hai, aur un mein ke aksar log imaan waale nahi"},{"SurahNumber":26,"VerseNumber":68,"Text":"aur beshak aap ka rab bada hee ghaalib wa meherbaan hai"},{"SurahNumber":26,"VerseNumber":69,"Text":"unhe Ibraheem(alaihissalaam) ka waaqea bhi suna do"},{"SurahNumber":26,"VerseNumber":70,"Text":"jab ke unhone apne baap aur apni khaum se farmaya ke tum kis ki ibaadath karte ho"},{"SurahNumber":26,"VerseNumber":71,"Text":"unhone jawaab diya ke ibaadath karte hai butho ki, hum to baraabar un ke mujaawer bane baithe hai"},{"SurahNumber":26,"VerseNumber":72,"Text":"aap ne farmaya ke jab tum unhe pukaarte ho, to kya wo sunte bhi hai"},{"SurahNumber":26,"VerseNumber":73,"Text":"ya tumhe nafa nuqsaan bhi pahoncha sakte hai"},{"SurahNumber":26,"VerseNumber":74,"Text":"unhone kaha ye (hum kuch nahi jaante) hum ne to apne baap dadaao ko isi tarah karte hoye paaya"},{"SurahNumber":26,"VerseNumber":75,"Text":"aap ne farmaya, kuch qabar bhi hai, jinhe tum pooj rahe ho"},{"SurahNumber":26,"VerseNumber":76,"Text":"tum aur tumhaare agle baap dada, wo sab mere dushman hai"},{"SurahNumber":26,"VerseNumber":77,"Text":"bajuz sacche Allah ta’ala ke jo tamaam jahaan ka paalan haar hai"},{"SurahNumber":26,"VerseNumber":78,"Text":"jis ne mujhe paida kiya hai aur wahi meri rehbari farmata hai"},{"SurahNumber":26,"VerseNumber":79,"Text":"wahi hai jo mujhe khilata pilaata hai"},{"SurahNumber":26,"VerseNumber":80,"Text":"aur jab main bimaar pad jaao to mujhe shifa ata farmata hai"},{"SurahNumber":26,"VerseNumber":81,"Text":"aur wahi mujhe maar dalega, phir zinda kar dega"},{"SurahNumber":26,"VerseNumber":82,"Text":"aur jis se ummid bandhi hoyi hai ke wo roze jaza mein mere gunaaho ko baqsh dega"},{"SurahNumber":26,"VerseNumber":83,"Text":"aye mere rab! mujhe quwwate faisla ata farma aur mujhe nek logo mein mila de"},{"SurahNumber":26,"VerseNumber":84,"Text":"aur mera zikr khair dosre logo mein bhi baaqi rakh"},{"SurahNumber":26,"VerseNumber":85,"Text":"mujhe nemato waali jannath ke waariso mein se bana de"},{"SurahNumber":26,"VerseNumber":86,"Text":"aur mere baap ko baqsh de, yaqinan wo gumraaho mein se tha"},{"SurahNumber":26,"VerseNumber":87,"Text":"aur jis din ke log dobara jilaaye jaaye, mujhe ruswa na kar"},{"SurahNumber":26,"VerseNumber":88,"Text":"jis din ke maal aur aulaad kuch kaam na ayegi"},{"SurahNumber":26,"VerseNumber":89,"Text":"lekin fayede wala wahi hoga jo Allah ta’ala ke saamne be ayb dil le kar jaaye"},{"SurahNumber":26,"VerseNumber":90,"Text":"aur parhezgaaro ke liye jannath bil-kul nazdeek la di jayegi aur gumraah logo ke liye jahannam zaahir kardi jayegi"},{"SurahNumber":26,"VerseNumber":91,"Text":"aur un se pucha jayega jin ki tum puja karte rahe, wo kahaan hai"},{"SurahNumber":26,"VerseNumber":92,"Text":"jo Allah ta’ala ke siva thein, kya wo tumhaari madad karte hai"},{"SurahNumber":26,"VerseNumber":93,"Text":"ya koyi badhla le sakte hai"},{"SurahNumber":26,"VerseNumber":94,"Text":"pas wo sab aur kul gumraah log jahannam mein aundhe mu daal diye jayenge"},{"SurahNumber":26,"VerseNumber":95,"Text":"aur iblees ke tamaam ke tamaam lashkar bhi wahaan"},{"SurahNumber":26,"VerseNumber":96,"Text":"aapas mein ladte jhagadte hoye kahenge"},{"SurahNumber":26,"VerseNumber":97,"Text":"ke qasam Allah ki! yaqinan hum khuli ghalti par thein"},{"SurahNumber":26,"VerseNumber":98,"Text":"jab ke tumhe rabbul aalameen ke baraabar samajh baithe thein"},{"SurahNumber":26,"VerseNumber":99,"Text":"aur hamein to siva un badh-kaaro ke kisi aur ne gumraah nahi kiya tha"},{"SurahNumber":26,"VerseNumber":100,"Text":"ab to hamaara koyi sifaarishi bhi nahi"},{"SurahNumber":26,"VerseNumber":101,"Text":"aur na koyi (saccha) gham qaar dosth"},{"SurahNumber":26,"VerseNumber":102,"Text":"agar kaash ke hamein ek martaba phir jaana milta, to hum pakke sacche momin ban jaate"},{"SurahNumber":26,"VerseNumber":103,"Text":"ye maanjra yaqinan ek zabardast nishaani hai, un mein se aksar log imaan laane waale nahi"},{"SurahNumber":26,"VerseNumber":104,"Text":"yaqinan aap ka parvardigaar hee ghaalib meherbaan hai"},{"SurahNumber":26,"VerseNumber":105,"Text":"khaum nuh ne bhi nabiyo ko jhutlaya"},{"SurahNumber":26,"VerseNumber":106,"Text":"jab ke un ke bhai Nuh(alaihissalaam) ne kaha ke kya tumhe Allah ka khauf nahi"},{"SurahNumber":26,"VerseNumber":107,"Text":"suno main tumhari taraf Allah ka amaanat-daar rasool hoon"},{"SurahNumber":26,"VerseNumber":108,"Text":"pas tumhe Allah se darna chahiye aur meri baath maanni chahiye"},{"SurahNumber":26,"VerseNumber":109,"Text":"main tum se us par koyi ajr nahi chahta, mera badhla to sirf rabbul aalameen ke haan hai"},{"SurahNumber":26,"VerseNumber":110,"Text":"pas tum Allah ka khauf rakho aur meri farma-bardaari karo"},{"SurahNumber":26,"VerseNumber":111,"Text":"khaum ne jawaab diya ke kya hum tujh par imaan laaye, teri taabedaari to razeel logo ne ki hai"},{"SurahNumber":26,"VerseNumber":112,"Text":"aap ne farmaya mujhe kya qabar ke, wo pehle kya karte rahe"},{"SurahNumber":26,"VerseNumber":113,"Text":"un ka hisaab to mere rab ke zimme hai, agar tumhe sha’oor ho to"},{"SurahNumber":26,"VerseNumber":114,"Text":"main imaan waalo ko dhakke dene wala1 nahi"},{"SurahNumber":26,"VerseNumber":115,"Text":"main to saaf taur par dara dene wala hoon"},{"SurahNumber":26,"VerseNumber":116,"Text":"unhone kaha ke aye Nuh(alaihissalaam) agar tu baaz na aya, to yaqinan tujhe sangsaar kar diya jayega"},{"SurahNumber":26,"VerseNumber":117,"Text":"aap ne kaha aye mere parvardigaar! meri khaum ne mujhe jhutla diya"},{"SurahNumber":26,"VerseNumber":118,"Text":"pas tu mujh mein aur un mein koyi qatayi faisla karde aur mujhe aur mere ba imaan saathiyo ko najaath de"},{"SurahNumber":26,"VerseNumber":119,"Text":"chuna che hum ne ose aur us ke saathiyo ko bhari hoyi kashti mein (sawaar kara kar) najaath de di"},{"SurahNumber":26,"VerseNumber":120,"Text":"baadh aza, baaqi ke tamaam logo ko hum ne dubo diya"},{"SurahNumber":26,"VerseNumber":121,"Text":"yaqinan us mein bahuth badi ibrath hai, un mein se aksar log imaan laane waale thein bhi nahi"},{"SurahNumber":26,"VerseNumber":122,"Text":"aur beshak aap ka parvardigaar, albatta wahi hai, zabardasth rahem karne wala"},{"SurahNumber":26,"VerseNumber":123,"Text":"aadiyo ne bhi rasulo ko jhutlaya"},{"SurahNumber":26,"VerseNumber":124,"Text":"jab ke un se un ke bhai hoodh ne kaha ke kya tum darte nahi"},{"SurahNumber":26,"VerseNumber":125,"Text":"main tumhara amaanat daar-paighambar hoon"},{"SurahNumber":26,"VerseNumber":126,"Text":"pas Allah se daro aur mera kaha maano"},{"SurahNumber":26,"VerseNumber":127,"Text":"main us par tum se koyi ujrath talab nahi karta, mera sawaab to tamaam jahaan ke parvardigaar ke paas hee hai"},{"SurahNumber":26,"VerseNumber":128,"Text":"kya tum ek ek teele par ba taur khel tamaasha yaad gaar (imaarath) bana rahe ho"},{"SurahNumber":26,"VerseNumber":129,"Text":"aur badi san-ath waale (mazbooth mahel tameer) kar rahe ho, goya ke tum hamesha yahi rahoge"},{"SurahNumber":26,"VerseNumber":130,"Text":"aur jab kisi par haath daalte ho, to saqti aur zulm se pakadte ho"},{"SurahNumber":26,"VerseNumber":131,"Text":"Allah se daro aur meri pairvi karo"},{"SurahNumber":26,"VerseNumber":132,"Text":"us se daro jis ne un chizo se tumhaari imdaath ki, jinhe tum jaante ho"},{"SurahNumber":26,"VerseNumber":133,"Text":"us ne tumhaari madad ki maal se aur aulaad se"},{"SurahNumber":26,"VerseNumber":134,"Text":"baghaath se aur chashmo se"},{"SurahNumber":26,"VerseNumber":135,"Text":"mujhe to tumhaari nisbath bade din ke azaab ka andesha hai"},{"SurahNumber":26,"VerseNumber":136,"Text":"unhone kaha ke aap waaz kahe, ya waaz kehne waalo mein na ho, hum par yeksa hai"},{"SurahNumber":26,"VerseNumber":137,"Text":"ye to bas puraane logo ki aadath hai"},{"SurahNumber":26,"VerseNumber":138,"Text":"aur hum har giz azaab nahi diye jayenge"},{"SurahNumber":26,"VerseNumber":139,"Text":"chu ke aadiyo ne hazrath Hood ko jhutlaya, is liye hum ne unhe tabaah kar diya, yaqinan us mein nishaani hai aur un mein se aksar be imaan thein"},{"SurahNumber":26,"VerseNumber":140,"Text":"beshak aap ka rab wahi hai ghaalib meherbaan"},{"SurahNumber":26,"VerseNumber":141,"Text":"samudiyo ne bhi paighambaro ko jhutlaya"},{"SurahNumber":26,"VerseNumber":142,"Text":"un ke bhai Saaleh ne un se farmaya ke kya tum Allah se nahi darte"},{"SurahNumber":26,"VerseNumber":143,"Text":"main tumhaari taraf Allah ka amaanat-daar paighambar hoon"},{"SurahNumber":26,"VerseNumber":144,"Text":"to tum Allah se daro aur mera kaha karo"},{"SurahNumber":26,"VerseNumber":145,"Text":"main us par tum se koyi ujrath nahi maangta, meri ujrath to bas parvardigaare aalam par hee hai"},{"SurahNumber":26,"VerseNumber":146,"Text":"kya un chizo mein jo yahaa hai, tum aman ke saath chohd diye jaoge"},{"SurahNumber":26,"VerseNumber":147,"Text":"yaani un baagho aur un chashmo"},{"SurahNumber":26,"VerseNumber":148,"Text":"aur un kheto aur un khajuro ke baagho mein jin ke shagufe narm wa naazuk hai"},{"SurahNumber":26,"VerseNumber":149,"Text":"aur tum pahaado ko taraash taraash kar pur takalluf makanaath bana rahe ho"},{"SurahNumber":26,"VerseNumber":150,"Text":"pas Allah se daro aur meri ita’ath karo"},{"SurahNumber":26,"VerseNumber":151,"Text":"be-baak hadh se guzar jaane walo ki ita’ath se baaz aa jaao"},{"SurahNumber":26,"VerseNumber":152,"Text":"jo mulk mein fasaadh pehla rahe hai aur islaah nahi karte"},{"SurahNumber":26,"VerseNumber":153,"Text":"wo bole ke bas tu un mein se hai, jin par jaadu kar diya gaya hai"},{"SurahNumber":26,"VerseNumber":154,"Text":"to, tu hum jaisa hee insaan hai, agar tu saccho se hai, to koyi maujeza le aa"},{"SurahNumber":26,"VerseNumber":155,"Text":"aap ne farmaya ye hai oontni paani pine ki, ek baari is ki aur ek muqarrara din ki baari paani pine ki tumhaari"},{"SurahNumber":26,"VerseNumber":156,"Text":"(qabardaar!) ise buraayi se haath na lagaana, warna ek bhaari din ka azaab tumhaari girift kar lega"},{"SurahNumber":26,"VerseNumber":157,"Text":"phir bhi unhone us ki kuche kaat daali, bas wo pashemaan ho gaye"},{"SurahNumber":26,"VerseNumber":158,"Text":"aur azaab ne unhe aa dabocha, beshak us mein ibrath hai aur un mein se aksar log momin na thein"},{"SurahNumber":26,"VerseNumber":159,"Text":"aur beshak aap ka rab, bada zabardasth aur meherbaan hai"},{"SurahNumber":26,"VerseNumber":160,"Text":"khaum looth ne bhi nabiyo ko jhutlaya"},{"SurahNumber":26,"VerseNumber":161,"Text":"un se un ke bhai Looth(alaihissalaam) ne kaha, kya tum Allah ka khauf nahi rakhte"},{"SurahNumber":26,"VerseNumber":162,"Text":"main tumhari taraf amanatdaar rasool hoon"},{"SurahNumber":26,"VerseNumber":163,"Text":"pas tum Allah ta’ala se daro aur meri ita’ath karo"},{"SurahNumber":26,"VerseNumber":164,"Text":"main tum se us par koyi badhla nahi maangta, mera ajr to sirf Allah ta’ala par hai, jo tamaam jahaan ka rab hai"},{"SurahNumber":26,"VerseNumber":165,"Text":"kya tum jahaan waalo mein se mardo ke saath shewat-raani karte ho"},{"SurahNumber":26,"VerseNumber":166,"Text":"aur tumhaari jin aurto ko Allah ta’ala ne tumhara joda banaya hai, un ko chohd dete ho balke tum ho hee hadh se guzar jaane waale"},{"SurahNumber":26,"VerseNumber":167,"Text":"unhone jawaab diya ke aye Looth!(alaihissalaam) agar tu baaz na aaya, to yaqinan nikaal diya jayega"},{"SurahNumber":26,"VerseNumber":168,"Text":"aap ne farmaya, main tumhaare kaam se saqth na khush hoon"},{"SurahNumber":26,"VerseNumber":169,"Text":"mere parvardigaar! mujhe aur mere gharaane ko us (wabaal) se bacha le, jo ye karte hai"},{"SurahNumber":26,"VerseNumber":170,"Text":"pas hum ne ose aur us ke mutaalleqeen ko, sab ko bacha liya"},{"SurahNumber":26,"VerseNumber":171,"Text":"bajuz ek budhiya ke, ke wo piche reh jaane waalo mein ho gayi"},{"SurahNumber":26,"VerseNumber":172,"Text":"phir hum ne baaqi aur sab ko halaak kar diya"},{"SurahNumber":26,"VerseNumber":173,"Text":"aur hum ne un par ek qaas qism ka meh barsaaya, pas bahuth hee bura meh tha, jo daraaye gaye hoye logo par barsa"},{"SurahNumber":26,"VerseNumber":174,"Text":"ye maanjra bhi saraa-sar ibrath hai, un mein se bhi aksar musalmaan na thein"},{"SurahNumber":26,"VerseNumber":175,"Text":"beshak tera parvardigaar wahi hai, ghalbe wala, meherbaani wala"},{"SurahNumber":26,"VerseNumber":176,"Text":"ayka waalo ne bhi rasulo ko jhutlaya"},{"SurahNumber":26,"VerseNumber":177,"Text":"jab ke un se Shuaib (alaihissalaam) ne kaha ke kya tumhe dar khauf nahi"},{"SurahNumber":26,"VerseNumber":178,"Text":"main tumhari taraf amaanatdaar rasool hoon"},{"SurahNumber":26,"VerseNumber":179,"Text":"Allah ka khauf khaao aur meri farma-bardaari karo"},{"SurahNumber":26,"VerseNumber":180,"Text":"main us par tum se koyi ujrath nahi chaahta, mera ajr tamaam jahaano ke paalne waale ke paas hai"},{"SurahNumber":26,"VerseNumber":181,"Text":"naap pura bhara karo, kam dene walo mein shamuliyath na karo"},{"SurahNumber":26,"VerseNumber":182,"Text":"aur sidhi sahih taraazu se tola karo"},{"SurahNumber":26,"VerseNumber":183,"Text":"logo ko un ki cheeze kami se na do, be baaki ke saath zameen mein fasaadh machaate na phiro"},{"SurahNumber":26,"VerseNumber":184,"Text":"us Allah ka khauf rakho, jis ne khud tumhe aur agli maqlooq ko paida kiya hai"},{"SurahNumber":26,"VerseNumber":185,"Text":"unhone kaha, tu, to un mein se hai jin par jaadu kar diya jaata hai"},{"SurahNumber":26,"VerseNumber":186,"Text":"aur tu to hum hee jaisa ek insaan hai aur hum to tujhe jhoot bolne waalo mein se hee samajhte hai"},{"SurahNumber":26,"VerseNumber":187,"Text":"agar tu sacche logo mein se hai to hum par asmaan ke tukde gira de"},{"SurahNumber":26,"VerseNumber":188,"Text":"kaha ke mera rab qoob jaanne wala hai, jo kuch tum kar rahe ho"},{"SurahNumber":26,"VerseNumber":189,"Text":"chu ke unhone ose jhutlaya to, unhe sayebaan waale din ke azaab ne pakad liya, wo bade bhaari din ka azaab tha"},{"SurahNumber":26,"VerseNumber":190,"Text":"yaqinan us mein badi nishaani hai aur un mein aksar musalmaan na thein"},{"SurahNumber":26,"VerseNumber":191,"Text":"aur yaqinan tera parvardigaar albatta wahi hai, ghalbe wala, meherbaani wala"},{"SurahNumber":26,"VerseNumber":192,"Text":"aur beshak wa shuba, ye (Qur’aan) rabbul aalameen ka nazil farmaya hoa hai"},{"SurahNumber":26,"VerseNumber":193,"Text":"ise amaanatdaar farishta le kar aya hai"},{"SurahNumber":26,"VerseNumber":194,"Text":"aap ke dil par utra hai, ke aap agaah kar dene waalo mein se ho jaaye"},{"SurahNumber":26,"VerseNumber":195,"Text":"saaf arabi zabaan mein hai"},{"SurahNumber":26,"VerseNumber":196,"Text":"agle nabiyo ki kitaabo mein bhi is Qur’aan ka taskera hai"},{"SurahNumber":26,"VerseNumber":197,"Text":"kya unhe ye nishaani kaafi nahi, ke haqqaniyate Qur’aan ko to, bani israel ke ulema bhi jaante hai"},{"SurahNumber":26,"VerseNumber":198,"Text":"aur agar hum ise kisi ajami shaqs par naazil farmaate"},{"SurahNumber":26,"VerseNumber":199,"Text":"pas wo un ke saamne us ki tilaawath karta, to ye ose baawar karne waale na hote"},{"SurahNumber":26,"VerseNumber":200,"Text":"isi tarah hum ne gunehgaaro ke dilo mein is inkaar ko dakhil kar diya hai"},{"SurahNumber":26,"VerseNumber":201,"Text":"wo jab tak dardnaak azaabo ko mulaaheza na karle, imaan na layenge"},{"SurahNumber":26,"VerseNumber":202,"Text":"pas wo azaab un ko nagaha aa jayega, unhe us ka sha’oor bhi na hoga"},{"SurahNumber":26,"VerseNumber":203,"Text":"us waqt kahenge ke, kya hamein kuch mahullath di jayegi"},{"SurahNumber":26,"VerseNumber":204,"Text":"pas kya ye hamaare azaab ki jaldi macha rahe hai"},{"SurahNumber":26,"VerseNumber":205,"Text":"accha ye bhi bataao ke, agar hum ne unhe kayi saal bhi fayeda uthaane diya"},{"SurahNumber":26,"VerseNumber":206,"Text":"phir unhe wo azaab aa laga jin se ye dhamkaaye jaate thein"},{"SurahNumber":26,"VerseNumber":207,"Text":"to jo kuch bhi ye baratte rahe, us mein se kuch bhi fayeda na pahoncha sakega"},{"SurahNumber":26,"VerseNumber":208,"Text":"hum ne kisi basti ko halaak nahi kiya hai, magar isi haal mein, ke us ke liye daraane waale thein"},{"SurahNumber":26,"VerseNumber":209,"Text":"nasihath ke taur par aur hum zulm karne waale nahi hai"},{"SurahNumber":26,"VerseNumber":210,"Text":"is Qur’aan ko shaitaan nahi laaye"},{"SurahNumber":26,"VerseNumber":211,"Text":"na wo us ke qaabil hai, na unhe us ki taaqath hai"},{"SurahNumber":26,"VerseNumber":212,"Text":"balke wo to, sunne se bhi mehroom kar diye gaye hai"},{"SurahNumber":26,"VerseNumber":213,"Text":"pas tu Allah ke saath kisi aur maboodh ko na pukaar, ke tu bhi saza paane walo mein se ho jaaye"},{"SurahNumber":26,"VerseNumber":214,"Text":"apne qaribi rishte waalo ko dara de"},{"SurahNumber":26,"VerseNumber":215,"Text":"us ke saath ferotni2se pesh aa, jo bhi imaan laane wala ho kar teri taabedari kare"},{"SurahNumber":26,"VerseNumber":216,"Text":"agar ye log teri na farmaani kare to, tu elaan karde ke main un kaamo se bezaar hoon jo tum kar rahe ho"},{"SurahNumber":26,"VerseNumber":217,"Text":"apna pura bharosa ghaalib meherbaan Allah par rakh"},{"SurahNumber":26,"VerseNumber":218,"Text":"jo tujhe dekhta rehta hai, jab ke tu khada hota hai"},{"SurahNumber":26,"VerseNumber":219,"Text":"aur sajda karne waalo ke darmiyaan tera ghumna phirna bhi"},{"SurahNumber":26,"VerseNumber":220,"Text":"wo bada hee sunne wala aur qoob hee jaane wala hai"},{"SurahNumber":26,"VerseNumber":221,"Text":"kya main tumhe bataao ke shaitaan kis par utarte hai"},{"SurahNumber":26,"VerseNumber":222,"Text":"wo har ek jhute gunehgaar par utarte hai"},{"SurahNumber":26,"VerseNumber":223,"Text":"(uchat-ti) hoyi suni sunaayi pahoncha dete hai aur un mein se aksar jhote hai"},{"SurahNumber":26,"VerseNumber":224,"Text":"shaayaro ki pairvi wo karte hai, jo behke hoye ho"},{"SurahNumber":26,"VerseNumber":225,"Text":"kya aap ne nahi dekha ke shaayar ek ek biya baan3 mein sar takraate phirte hai"},{"SurahNumber":26,"VerseNumber":226,"Text":"aur wo kehte hai, jo karte nahi"},{"SurahNumber":26,"VerseNumber":227,"Text":"sivaaye un ke jo imaan laaye aur nek amal kiye aur ba kasrath Allah ta’ala ka zikr kiya aur apni mazlumi ke baadh inteqaam liya, jinhone zulm kiya hai wo bhi abhi jaan lenge ke kis karwat ulat-te hai"},{"SurahNumber":27,"VerseNumber":1,"Text":"Taa seeen - ye aayate hai Qur’aan ki (yani waazeh) aur roushan kitaab ki"},{"SurahNumber":27,"VerseNumber":2,"Text":"hidaayath aur khush qabri imaan waalo ke liye"},{"SurahNumber":27,"VerseNumber":3,"Text":"jo namaaz qaayam karte hai aur zakaath ada karte hai aur aaqirath par yaqeen rakhte hai"},{"SurahNumber":27,"VerseNumber":4,"Text":"jo log qayaamath par imaan nahi laate, hum ne unhe un ke kartooth zinat-daar kar dikhaaye hai, pas wo bhatakte phirte hai"},{"SurahNumber":27,"VerseNumber":5,"Text":"yahi log hai jin ke liye bura azaab hai aur aaqirath mein bhi wo saqth nuqsaan yaafta hai"},{"SurahNumber":27,"VerseNumber":6,"Text":"beshak aap ko Allah hakeem wa Aleem ki taraf se Qur’aan sikhaya ja raha hai"},{"SurahNumber":27,"VerseNumber":7,"Text":"(yaad hoga) jab ke Mosa(alaihissalaam) ne apne ghar waalo se kaha ke main ne aag dekhi hai, main wahaa se ya to koyi qabar le kar, ya aag ka koyi sulagta hoa angaara le kar abhi tumhaare paas aa jaonga, ta ke tum sek taap karlo"},{"SurahNumber":27,"VerseNumber":8,"Text":"jab wahaa phaonche to awaaz di gayi ke ba-barkath hai wo jo is aag mein hai aur barkath diya gaya hai, wo jo us ke aas paas hai, aur paak hai Allah jo tamaam jahaano ka paalne waala hai"},{"SurahNumber":27,"VerseNumber":9,"Text":"Mosa!(alaihissalaam) sun, baath ye hai ke main hee Allah hoon ghaalib ba hikmath"},{"SurahNumber":27,"VerseNumber":10,"Text":"tu apni laathi daal de, Mosa(alaihissalaam) ne jab ose haltha-jhulta dekha, is tarah ke goya wo ek saanp hai, to mu mode hoye, peet pher kar bhaage aur palat kar bhi na dekha, aye Mosa!(alaihissalaam) khauf na kha, mere huzoor mein paighambar dara nahi karte"},{"SurahNumber":27,"VerseNumber":11,"Text":"lekin jo log zulm kare, phir us ke ewaz neki kare, us buraayi ke piche to main bhi baqshne wala meherbaan hoon"},{"SurahNumber":27,"VerseNumber":12,"Text":"aur apna haath apne girebaan mein daal, wo safedh chamkila ho kar niklega, baghair kisi ayb ke, tu nau(9) nishaaniya le kar feraun aur us ki khaum ki taraf ja, yaqinan wo badh-kaaro ka gruh hai"},{"SurahNumber":27,"VerseNumber":13,"Text":"pas jab un ke paas aankhe khol dene waale hamaare maujeze pahonche to wo kehne lage, ye to sarih jaadu hai"},{"SurahNumber":27,"VerseNumber":14,"Text":"unhone inkaar kar diya, halaan ke un ke dil yaqeen kar chuke thein, sirf zulm wa takabbaur ki bina par, pas dekh lijiye ke in fitna pardaaz logo ka anjaam kaisa kuch hoa"},{"SurahNumber":27,"VerseNumber":15,"Text":"aur hum ne yaqinan Dawood(alaihissalaams) aur Sulaimaan(alaihissalaam) ko ilm de rakha tha, aur duno ne kaha tareef us Allah ke liye hai, jis ne hamein apne bahuth se imaandaar bando par fazilath ata farmaayi hai"},{"SurahNumber":27,"VerseNumber":16,"Text":"aur Dawood(alaihissalaam) ke waaris sulaimaan hoye aur kehne lage logo! hamein parindo ki boli sikhaayi gayi hai aur hum sab kuch mein se diye gaye hai, beshak ye bilkul khula hoa fazle ilaahi hai"},{"SurahNumber":27,"VerseNumber":17,"Text":"Sulaimaan(alaihissalaam) ke saamne unke tamaam lashkar jinnaath aur insaan aur parindh mein se jama kiye gaye (har har qism ki) alag alag darja bandhi kardi gayi"},{"SurahNumber":27,"VerseNumber":18,"Text":"jab wo chontiyo ke maidaan mein pahonche to, ek chonti ne kaha, aye chontiyo! apne apne gharo mein ghus jaao, aisa na ho ke be-qabri mein sulaimaan aur us ka lashkar tumhe raundh daale"},{"SurahNumber":27,"VerseNumber":19,"Text":"us ki is baath se hazrath Sulaiman(alaihissalaam) muskura kar has diye aur dua karne lage aye parvardigaar! tu mujhe taufeeq de ke main teri un nemato ka shukr baja laao jo tu ne mujh par in’aam ki hai aur mere maa baap par aur main aise nek amaal karta raho, jin se tu khush rahe, mujhe apni rehmath se nek bandho mein shaamil karle"},{"SurahNumber":27,"VerseNumber":20,"Text":"aap ne parindo ka jayeza liya, aur farmaane lage, ye kya baath hai ke main hodh hodh ko nahi dekhta? kya waaqeyi wo ghair haazir hai"},{"SurahNumber":27,"VerseNumber":21,"Text":"yaqinan main ose saqt saza dunga ya ose zubaah kar daalonga, ya mere saamne koyi sarih daleel bayaan kare"},{"SurahNumber":27,"VerseNumber":22,"Text":"kuch zyaada der na guzri thi ke aakar us ne kaha main ek aisi cheez ki qabar laya hoon, ke tujhe us ki qabar hee nahi, main sabah ki ek sacchi qabar tere paas laya hoon"},{"SurahNumber":27,"VerseNumber":23,"Text":"main ne dekha ke un ki badshaahath ek aurath kar rahi hai, jise har qism ki cheez se kuch na kuch diya gaya hai aur us ka taqth bhi badi azmath wala hai"},{"SurahNumber":27,"VerseNumber":24,"Text":"main ne ose aur us ki khaum ko Allah ta’ala ko chohd kar suraj ko sajda karte hoye paaya, shaitaan ne un ke kaam unhe bhale kar ke dikhla kar sahih raah se rok diya hai, pas wo hidaayath par nahi aate"},{"SurahNumber":27,"VerseNumber":25,"Text":"ke osi Allah ke liye sajde kare jo asmaano aur zamino ki pushida chizo ko baaher nikaalta hai aur jo kuch tum chupaate ho aur zaaher karte ho, wo sab kuch jaanta hai"},{"SurahNumber":27,"VerseNumber":26,"Text":"us ke siva koyi mabude barhaq nahi, wahi azmath waale arsh ka maalik hai"},{"SurahNumber":27,"VerseNumber":27,"Text":"Sulaiman ne kaha, ab hum dekhenge ke tu ne sach kaha hai ya tu jhuta hai"},{"SurahNumber":27,"VerseNumber":28,"Text":"mere is qath ko le ja kar unhe de de, phir un ke paas se hat aa, aur dekh ke wo kya jawaab dete hai"},{"SurahNumber":27,"VerseNumber":29,"Text":"wo kehne lagi, aye sardaaro! meri taraf ek ba-waq’ath qath daala gaya hai"},{"SurahNumber":27,"VerseNumber":30,"Text":"jo Sulaimaan ki taraf se hai aur jo baqshish karne waale meherbaan Allah ke naam se shuro hai"},{"SurahNumber":27,"VerseNumber":31,"Text":"ye ke tum mere saamne sarkashi na karo aur musalmaan ban kar mere paas aa jaao"},{"SurahNumber":27,"VerseNumber":32,"Text":"us ne kaha aye mere sardaaro! tum mere is maamle mein mujhe mashwera do, main kisi amr ka qatayi faisla jab tak tumhaari maujodgi aur raay na ho, nahi kiya karti"},{"SurahNumber":27,"VerseNumber":33,"Text":"un sab ne jawaab diya ke hum taaqath aur quwwath waale aur saqt ladne aur bhidne waale hai, aage aap ko eqtiyaar hai, aap khud hee sonch li jiye ke hamein aap kya kuch hukm farmaati hai"},{"SurahNumber":27,"VerseNumber":34,"Text":"us ne kaha badshaah jab kisi basti mein ghuste hai to ose ujaad dete hai aur wahaa ke ba-izzath logo ko zaleel kar dete hai aur ye log bhi aisa hee karenge"},{"SurahNumber":27,"VerseNumber":35,"Text":"main unhe ek hadhya bhejne wali hoon, phir dekh longi ke qaasidh kya jawaab le kar laut te hai"},{"SurahNumber":27,"VerseNumber":36,"Text":"pas jab qaasidh (hazrath) Sulaimaan(alaihissalaam) ke paas pahoncha, to aap ne farmaya kya tum maal se mujhe madad dena chahte ho? mujhe to mere rab ne is se bahuth behtar de rakha hai, jo us ne tumhe diya hai, pas tum hee apne tuhfe se khush raho"},{"SurahNumber":27,"VerseNumber":37,"Text":"ja un ki taraf waapas laut ja, hum un (ke muqaable) par wo lashkar layenge, jin ke saamne padne ki un mein taaqath nahi aur hum unhe zaleel wa pasth kar ke wahaa se nikaal baahar karenge"},{"SurahNumber":27,"VerseNumber":38,"Text":"aap ne farmaya, aye sardaro tum mein se koyi hai jo un ke musalmaan ho kar pahonchne se pehle hee us ka taqth mujhe la de"},{"SurahNumber":27,"VerseNumber":39,"Text":"ek qawi haykal jin kehne laga, aap apni is majlis se uthe, us se pehle hee pehle main ose aap ke paas la deta hoon, yaqeen maniye ke main us par qaadir hoon aur hoon bhi amaanatdaar"},{"SurahNumber":27,"VerseNumber":40,"Text":"jis ke paas kitaab ka ilm tha wo bol utha ke aap palak jhapkaaye, us se bhi pehle main ose aap ke paas pahoncha sakta hoon, jab aap se ose apne paas maujoodh paya to farmaane lage ke yahi mere rab ka fazl hai, ta ke wo mujhe azmaaye ke main shukr guzaari karta hoon ya na shukri, shukr guzaar apne hee na’fe ke liye shukr guzaari karta hai aur jo na shukri kare to wo mera parvardigaar (be parvaah aur buzrug) ghani aur kareem hai"},{"SurahNumber":27,"VerseNumber":41,"Text":"hukm diya ke us ke taqth mein kuch pher badal kar do, ta ke maloom ho jaaye ke ye raah paaleti hai ya un mein se hoti hai jo raah nahi paate"},{"SurahNumber":27,"VerseNumber":42,"Text":"phir jab wo aa gayi to us se kaha (daryaaft kiya) gaya ke aisa hee tera (bhi) taqth hai? us ne jawaab diya ke ye goya wahi hai, hamein is se pehle hee ilm diya gaya tha aur hum musalmaan thein"},{"SurahNumber":27,"VerseNumber":43,"Text":"ose unhone rok rakha tha jin ki wo Allah ke siva parastish karti rahi thi, yaqinan wo kaafir logo mein se thi"},{"SurahNumber":27,"VerseNumber":44,"Text":"us se kaha gaya ke mahal mein chali chalo, jise dekha ke ye samajh kar ke ye hauz hai, us ne apni pindliya khol di, farmaya ye to sheeshe se mondhi hoyi imaarath hai, kehne lagi mere parvardigaar! main ne apne aap par zulm kiya, ab main Sulaimaan(alaihissalaam) ke saath Allah rabbul aalameen ki muti aur farma bardaar banti hoon"},{"SurahNumber":27,"VerseNumber":45,"Text":"yaqinan hum ne samoodh ki taraf un ke bhai saaleh ko bheja ke tum sab Allah ki ibaadath karo, phir bhi wo do fareeq ban kar aapas mein ladne jhagadne lage"},{"SurahNumber":27,"VerseNumber":46,"Text":"aap ne farmaya aye meri khaum ke logo! tum neki se pehle buraayi ki jaldi kyo macha rahe ho? tum Allah ta’ala se isteghfaar kyo nahi karte ta ke tum par rahem kiya jaaye"},{"SurahNumber":27,"VerseNumber":47,"Text":"wo kehne lage hum to teri aur tere saathiyo ki badh shuguni le rahe hai? aap ne farmaya tumhaari badh shuguni Allah ke haan hai, balke tum fitne mein pade hoye log ho"},{"SurahNumber":27,"VerseNumber":48,"Text":"us shahar mein nau sardaar thein, jo zameen mein fasaadh pehlaate rehte thein aur islaah nahi karte thein"},{"SurahNumber":27,"VerseNumber":49,"Text":"unhone aapas mein badi qasme kha kha kar ahad kiya ke raath hee ko saaleh aur us ke ghar waalo par hum chaapa marenge aur us ke waariso se saaf keh denge ke hum us ke ahal ki halaakath ke waqth maujoodh na thein aur hum bilkul sacche hai"},{"SurahNumber":27,"VerseNumber":50,"Text":"unhone makar (khufiyaa tadbeer) kiya aur hum ne bhi, aur wo ose samajhte hee na thein"},{"SurahNumber":27,"VerseNumber":51,"Text":"(ab) dekh le un ke makar ka anjaam kaisa kuch hoa? ke hum ne un ko aur un ki khaum ko sab ko ghaarath kar diya"},{"SurahNumber":27,"VerseNumber":52,"Text":"ye hai un ke makanaath jo un ke zulm ki wajeh se ujde pade hai, jo log ilm rakhte hai un ke liye is mein badi nishaani hai"},{"SurahNumber":27,"VerseNumber":53,"Text":"hum ne un ko jo imaan laaye thein aur parhezgaar thein, baal baal bacha liya"},{"SurahNumber":27,"VerseNumber":54,"Text":"aur Looth ka (zikr kar) jab ke us ne apni khaum se kaha ke kya ba wajoodh dekhne bhaalne ke phir bhi tum badh kaari kar rahe ho"},{"SurahNumber":27,"VerseNumber":55,"Text":"ye kya baath hai ke tum aurto ko chohd kar mardo ke paas shehwath se aate ho? haq ye hai ke tum badi hee na daani kar rahe ho"}]}