{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":18,"VerseNumber":75,"Text":"Ne rekoh li ja tebi\", reče onaj, \"da se ti, doista, nećeš moći strpjeti sa mnom"},{"SurahNumber":18,"VerseNumber":76,"Text":"Ako te i poslije ovoga za bilo šta upitam\", reče, \"onda se nemoj sa mnom družiti. Već si prije moje opravdanje prihvatio"},{"SurahNumber":18,"VerseNumber":77,"Text":"I njih dvojica krenuše; i kad dođoše do jednog grada, zamoliše stanovnike njegove da ih nahrane, ali oni odbiše da ih ugoste. U gradu njih dvojica naiđoše na jedan zid koji samo što se nije srušio, pa ga onaj uspravi. \"Mogao si\", reče Musa, \"za njega uzeti nagradu"},{"SurahNumber":18,"VerseNumber":78,"Text":"Ovo je rastanak između mene i tebe\", reče onaj, \"obavijestit ću te o tumačenju onoga zbog čega nisi mogao da se strpiš"},{"SurahNumber":18,"VerseNumber":79,"Text":"Što se one lađe tiče, ona je pripadala siromasima koji rade na moru, i ja sam htio da je oštetim jer je pred njima bio jedan vladar koji je svaku ispravnu lađu otimao"},{"SurahNumber":18,"VerseNumber":80,"Text":"Što se onog dječaka tiče, roditelji njegovi bili su vjernici; pobojali smo se da ih on neće na osionost i nevjerovanje navratiti"},{"SurahNumber":18,"VerseNumber":81,"Text":"pa smo htjeli da im Gospodar njihov, umjesto njega, da boljeg i čestitijeg, i samilosti približnijeg"},{"SurahNumber":18,"VerseNumber":82,"Text":"A što se onoga zida tiče, to je bio zid dvojice dječaka, siročadi iz grada, a pod njim je zakopano njihovo blago. Otac njihov je bio dobar čovjek i Gospodar tvoj želi, iz milosti Svoje, da oni odrastu i izvade blago svoje. Sve to ja nisam uradio po nahođenju svome. Eto to je tumačenje onoga za što se ti nisi mogao strpjeti"},{"SurahNumber":18,"VerseNumber":83,"Text":"I pitaju te o Zulkarnejnu. Reci: \"Kazat ću vam o njemu neke vijesti"},{"SurahNumber":18,"VerseNumber":84,"Text":"Mi smo mu omogućili da ima vlast na Zemlji i dali smo mu sredstva da uradi sve što želi"},{"SurahNumber":18,"VerseNumber":85,"Text":"I on pođe putem"},{"SurahNumber":18,"VerseNumber":86,"Text":"Kada stiže do mjesta gdje Sunce zalazi, nađe kao da zalazi u jedan izvor mutni i nađe u blizini njegovoj jedan narod. Rekosmo Mi: \"Ili ćeš da ih kazniš ili ćeš sa njima blago da postupiš"},{"SurahNumber":18,"VerseNumber":87,"Text":"Onoga ko zulum čini\", reče, \"kaznit ćemo, a poslije će se svome Gospodaru vratiti, pa će ga i On teškoj patnji podvrgnuti"},{"SurahNumber":18,"VerseNumber":88,"Text":"A onome ko bude vjerovao i dobra djela činio pripada nagrada najljepša, i njemu ćemo samo naredbe koje su lahke upućivati"},{"SurahNumber":18,"VerseNumber":89,"Text":"I on pođe dalje"},{"SurahNumber":18,"VerseNumber":90,"Text":"I kad dođe do mjesta gdje Sunce izlazi, on nađe da ono izlazi iznad jednog naroda kome Mi nismo dali da se od njega bilo čim zakloni"},{"SurahNumber":18,"VerseNumber":91,"Text":"Tako to bi. A Mi obuhvatamo znanjem sve što je imao on"},{"SurahNumber":18,"VerseNumber":92,"Text":"I on opet pođe"},{"SurahNumber":18,"VerseNumber":93,"Text":"Kad stiže između dvije planine, nađe ispred njih narod koji je jedva govor razumijevao"},{"SurahNumber":18,"VerseNumber":94,"Text":"O Zulkarnejne\", rekoše oni, \"Je'džudž i Me'džudž\" čine nered po Zemlji, pa hoćeš li da ti sakupimo naknadu da između nas i njih podigneš pregradu"},{"SurahNumber":18,"VerseNumber":95,"Text":"Bolje je ono što mi je moj Gospodar dao\", reče on. \"Nego, samo vi pomozite meni što više možete, i ja ću između vas i njih pregradu podići"},{"SurahNumber":18,"VerseNumber":96,"Text":"Donesite mi velike komade gvožđa.\" I kad on izravna dvije strane brda, reče: \"Pušite!\" A kad ga usija, reče: \"Donesite mi rastopljeni bakar da ga zalijem"},{"SurahNumber":18,"VerseNumber":97,"Text":"I tako oni nisu mogli ni da je pređu niti su mogli da je prokopaju"},{"SurahNumber":18,"VerseNumber":98,"Text":"Ovo je blagodat Gospodara moga!\", reče on. \"A kad se prijeteće obećanje Gospodara moga ispuni, On će je sa zemljom sravniti, a obećanje Gospodara moga će se sigurno ispuniti"},{"SurahNumber":18,"VerseNumber":99,"Text":"I Mi ćemo tada ostaviti da se jedni od njih kao talasi sudaraju s drugima. I puhnut će se u rog, pa ćemo ih sve skupiti"},{"SurahNumber":18,"VerseNumber":100,"Text":"Taj dan ćemo nevjernicima Džehennem jasno pokazati"},{"SurahNumber":18,"VerseNumber":101,"Text":"onima čije su oči bile koprenom zastrte od Moje Opomene, i koji nisu mogli da slušaju"},{"SurahNumber":18,"VerseNumber":102,"Text":"Zar nevjernici misle da pored Mene za bogove mogu uzimati robove Moje?! Mi smo, doista, nevjernicima Džehennem kao mjesto boravka pripremili"},{"SurahNumber":18,"VerseNumber":103,"Text":"Reci: \"Hoćete li da vas obavijestimo o onima koji će u svojim djelima najviše gubitka imati"},{"SurahNumber":18,"VerseNumber":104,"Text":"čiji će trud u životu na ovom svijetu uzaludan biti, a koji će misliti da je dobro ono što rade"},{"SurahNumber":18,"VerseNumber":105,"Text":"To su oni koji u dokaze Gospodara svoga ne budu vjerovali i koji budu poricali da će pred Njega izaći; zbog toga će trud njihov uzaludan biti i na Kijametskom im danu ni vagu nećemo postaviti"},{"SurahNumber":18,"VerseNumber":106,"Text":"Njima će kazna Džehennem biti, zato što su nevjernici bili i što su se ajetima i znakovima Mojim i poslanicima Mojim rugali"},{"SurahNumber":18,"VerseNumber":107,"Text":"Onima koji budu vjerovali i dobra djela činili - bašče Firdevsa će ugošćenje biti"},{"SurahNumber":18,"VerseNumber":108,"Text":"vječno će u njima boraviti i neće poželjeti da ih nečim drugim zamijene"},{"SurahNumber":18,"VerseNumber":109,"Text":"Reci: \"Kada bi more bilo mastilo da se ispišu riječi Gospodara moga, more bi presahlo, ali ne i riječi Gospodara moga, pa i kad bismo ga proširili morem poput njega"},{"SurahNumber":18,"VerseNumber":110,"Text":"Reci: \"Ja sam čovjek kao i vi, meni se objavljuje da je vaš Bog- jedan Bog. Pa ko se nada susretu s Gospodarom svojim, neka čini dobra djela i neka u ibadetu Gospodaru svome nikoga ne pridružuje"},{"SurahNumber":19,"VerseNumber":1,"Text":"Kāf Hā Jā Ajīn Sād"},{"SurahNumber":19,"VerseNumber":2,"Text":"Ovo je spomen o milosti Gospodara tvoga prema robu Njegovu Zekerijjau"},{"SurahNumber":19,"VerseNumber":3,"Text":"kad je on Gospodara svoga tiho zovnuo"},{"SurahNumber":19,"VerseNumber":4,"Text":"i rekao: \"Gospodaru moj, kosti su mi oronule i glava osijedjela, a nikada nisam, kad sam Ti, Gospodaru moj, molbu uputio, razočaran ostao"},{"SurahNumber":19,"VerseNumber":5,"Text":"Bojim se rođaka mojih po krvi poslije mene, a žena mi je nerotkinja, zato mi pokloni od Sebe nasljednika"},{"SurahNumber":19,"VerseNumber":6,"Text":"da naslijedi mene i porodicu Jakubovu, i učini, Gospodaru moj, da se s njime bude zadovoljno"},{"SurahNumber":19,"VerseNumber":7,"Text":"O Zekerijja, javljamo ti radosnu vijest da će ti se dječak roditi, ime će mu biti Jahja, nikoga prije njemu sličnim nismo učinili"},{"SurahNumber":19,"VerseNumber":8,"Text":"Gospodaru moj\", reče on, \"kako ću imati sina kad mi je žena nerotkinja, a već sam duboku starost doživio"},{"SurahNumber":19,"VerseNumber":9,"Text":"Eto tako\", reče. Gospodar tvoj je rekao: \"To je meni lahko, i tebe sam ranije stvorio, a nisi ništa bio"},{"SurahNumber":19,"VerseNumber":10,"Text":"Gospodaru moj\", reče, \"daj mi neki znak.\" \"Znak će ti biti to što tri noći nećeš s ljudima razgovarati, a zdrav ćeš biti"},{"SurahNumber":19,"VerseNumber":11,"Text":"I on izađe iz odaje svoje u kojoj se molio pred narod svoj i znakom im dade na znanje"},{"SurahNumber":19,"VerseNumber":12,"Text":"O Jahja, prihvati Knjigu odlučno!\", a dadosmo mu mudrost još dok je dječak bio"},{"SurahNumber":19,"VerseNumber":13,"Text":"i nježnost i čednost, i bogobojazan je bio"},{"SurahNumber":19,"VerseNumber":14,"Text":"i roditeljima svojim bio je dobar, i nije bio drzak i neposlušan"},{"SurahNumber":19,"VerseNumber":15,"Text":"I sigurnost je imao na dan kada se rodio i na dan kada je umro, a imat će je i na dan kada bude proživljen"},{"SurahNumber":19,"VerseNumber":16,"Text":"I spomeni u Knjizi Merjemu: kada se od ukućana svojih na istočnu stranu povukla"},{"SurahNumber":19,"VerseNumber":17,"Text":"i od njih zaklon uzela, Mi smo k njoj Našeg meleka poslali i on joj se pokazao u ljudskom potpunom obliku"},{"SurahNumber":19,"VerseNumber":18,"Text":"Utječem se Svemilosnom od tebe, ako se Njega bojiš!\", uzviknu ona"},{"SurahNumber":19,"VerseNumber":19,"Text":"A ja sam upravo izaslanik Gospodara tvoga'', reče on, \"da ti poklonim dječaka čista"},{"SurahNumber":19,"VerseNumber":20,"Text":"Kako ću imati dječaka?\", reče ona, \"kad me ni jedan muškarac dodirnuo nije, a ja nisam bludnica"},{"SurahNumber":19,"VerseNumber":21,"Text":"A on reče: \"Tako je Gospodar tvoj rekao: 'To je meni lahko, i zato da ga učinimo da bude znak ljudima i milost naša.' Tako je unaprijed određeno"},{"SurahNumber":19,"VerseNumber":22,"Text":"I ona zanese i bremenita se skloni daleko negdje"},{"SurahNumber":19,"VerseNumber":23,"Text":"I porođajni bolovi prisiliše je da dođe do stabla jedne palme. \"Kamo sreće da sam ranije umrla i da sam potpuno u zaborav pala!\", povika ona"},{"SurahNumber":19,"VerseNumber":24,"Text":"I on je, niže nje, zovnu: \"Ne žalosti se, Gospodar tvoj dao je da niže tebe potok poteče"},{"SurahNumber":19,"VerseNumber":25,"Text":"Zatresi palmino stablo, posut će po tebi datule svježe"},{"SurahNumber":19,"VerseNumber":26,"Text":"pa jedi i pij i budi vesela! A ako vidiš čovjeka kakva, ti reci: 'Ja sam se zavjetovala Svemilosnom da ću šutjeti, i danas ni s kim neću govoriti"},{"SurahNumber":19,"VerseNumber":27,"Text":"I dođe ona s njim narodu svome, noseći ga. \"O Merjema!'', rekoše oni, \"učinila si nešto nečuveno"},{"SurahNumber":19,"VerseNumber":28,"Text":"Hej ti, koja ličiš Harunu otac ti nije bio nevaljao, a ni mati tvoja nije bila bludnica"},{"SurahNumber":19,"VerseNumber":29,"Text":"Ona im na njega pokaza. \"Kako da govorimo djetetu u bešici?\", rekoše oni"},{"SurahNumber":19,"VerseNumber":30,"Text":"Ja sam Allahov rob\", reče on, \"meni će On Knjigu dati i vjerovjesnikom me učiniti"},{"SurahNumber":19,"VerseNumber":31,"Text":"i učinit će me, gdje god budem, blagoslovljenim, i naredit će mi da dok god sam živ, namaz obavljam i zekat udjeljujem"},{"SurahNumber":19,"VerseNumber":32,"Text":"i da majci svojoj dobar budem, a neće me učiniti silnikom, nesretnikom"},{"SurahNumber":19,"VerseNumber":33,"Text":"I neka je sigurnost nada mnom na dan kada sam se rodio i na dan kada budem umro i na dan kad budem iz mrtvih proživljen"},{"SurahNumber":19,"VerseNumber":34,"Text":"To je Isa, sin Merjemin, to je prava istina o njemu, onaj u koga oni sumnjaju"},{"SurahNumber":19,"VerseNumber":35,"Text":"Nezamislivo je da Allah ima dijete, Uzvišen je On! Kad nešto odredi, On za to rekne samo: \"Budi!\" - i ono bude"},{"SurahNumber":19,"VerseNumber":36,"Text":"Allah je, uistinu, i moj i vaš Gospodar, zato u ibadetu budite samo Njemu! To je Pravi put"},{"SurahNumber":19,"VerseNumber":37,"Text":"I grupacije među sljedbenicima Knjige su se o njemu podvojile, pa teško onima koji ne vjeruju kad budu na Danu velikom prisutni"},{"SurahNumber":19,"VerseNumber":38,"Text":"Kako će dobro čuti i kako će dobro vidjeti na Dan kada Nam dođu! A zulumćari su sada u očitaj zabludi"},{"SurahNumber":19,"VerseNumber":39,"Text":"I upozori ih na Dan tuge kada će biti s polaganjem računa završeno, a oni su u nemaru i oni ne vjeruju"},{"SurahNumber":19,"VerseNumber":40,"Text":"Mi ćemo Zemlju i one koji žive na njoj naslijediti i Nama će se oni vratiti"},{"SurahNumber":19,"VerseNumber":41,"Text":"Spomeni u Knjizi Ibrahima! On je bio istinoljubiv, vjerovjesnik"},{"SurahNumber":19,"VerseNumber":42,"Text":"Kada je rekao ocu svome: \"O oče moj, zašto obožavaš onoga koji niti čuje niti vidi, niti ti može od kakve koristi biti"},{"SurahNumber":19,"VerseNumber":43,"Text":"O oče moj, meni dolazi znanje, a ne tebi; zato mene slijedi, i ja ću te na Pravi put uputiti"},{"SurahNumber":19,"VerseNumber":44,"Text":"Oče moj, ne pokoravaj se šejtanu, šejtan je Svemilosnom uvijek neposlušan"},{"SurahNumber":19,"VerseNumber":45,"Text":"oče moj, bojim se da te od Svemilosnog ne stigne kazna, pa da budeš šejtanu drug"},{"SurahNumber":19,"VerseNumber":46,"Text":"Otac njegov je rekao: \"Zar mrziš božanstva moja, o Ibrahime? Ako se ne okaniš, zbilja ću te kamenjem potjerati, zato me zadugo napusti"},{"SurahNumber":19,"VerseNumber":47,"Text":"Selam tebi!\", reče Ibrahim. \"Molit ću Gospodara svog da ti oprosti, jer On je vrlo dobar prema meni"},{"SurahNumber":19,"VerseNumber":48,"Text":"I napustit ću i vas i sve one kojima se mimo Allaha molite, i Gospodara svoga ću moliti; nadam se da dovom koju uputim Gospodaru mome neću razočaran biti"},{"SurahNumber":19,"VerseNumber":49,"Text":"Pošto ih je napustio i one koje su, mimo Allaha, obožavali, Mi mu Ishaka i Jakuba darovasmo, i obojicu vjerovjesnicima učinismo"},{"SurahNumber":19,"VerseNumber":50,"Text":"i darovasmo im svako dobro i učinismo da budu hvaljeni i po dobru spominjani"},{"SurahNumber":19,"VerseNumber":51,"Text":"I spomeni u Knjizi Musaa! On je bio odabran i bio je poslanik, vjerovjesnik"},{"SurahNumber":19,"VerseNumber":52,"Text":"Mi smo ga s desne strane Tura zovnuli i Sebi ga približili da čuje riječi Naše"},{"SurahNumber":19,"VerseNumber":53,"Text":"i darovali mu, iz milosti Naše, kao vjerovjesnika brata njegova Haruna"},{"SurahNumber":19,"VerseNumber":54,"Text":"I spomeni u Knjizi Ismaila! On je ispunjavao dato obećanje i bio poslanik, vjerovjesnik"},{"SurahNumber":19,"VerseNumber":55,"Text":"Naređivao je porodici svojoj da namaz obavljaju, i da zekat udjeljuju, i Gospodar njegov je bio njime zadovoljan"},{"SurahNumber":19,"VerseNumber":56,"Text":"I spomeni u Knjizi Idrisa! On je bio istinoljubiv, vjerovjesnik"},{"SurahNumber":19,"VerseNumber":57,"Text":"i Mi smo ga na visoko mjesto digli"},{"SurahNumber":19,"VerseNumber":58,"Text":"To su vjerovjesnici koje je Allah blagodatima obasuo, potomci Ademovi i onih koje smo sa Nuhom nosili, i potomci Ibrahimovi i Israilovi, i onih koje smo uputili i odabrali. Kad bi im se ajeti Svemilosnog učili, oni bi na sedždu padali i plakali"},{"SurahNumber":19,"VerseNumber":59,"Text":"Njih smijeniše naraštaji koji namaz napustiše i za požudama pođoše; oni će na propast naići"},{"SurahNumber":19,"VerseNumber":60,"Text":"izuzev onih koji su se pokajali, i vjerovali, i dobro činili, njima se neće nikakva nepravda učiniti, oni će u Džennet ući"},{"SurahNumber":19,"VerseNumber":61,"Text":"U vrtove Adna koje je Svemilosni robovima Svojim kao nešto što je čulima nedokučivo obećao, a obećanje Njegovo će se, doista, ispuniti"},{"SurahNumber":19,"VerseNumber":62,"Text":"u njima prazne besjede neće slušati, već samo: \"Selam!\" -i u njima će ujutro i navečer opskrbljeni biti"},{"SurahNumber":19,"VerseNumber":63,"Text":"Dat ćemo da takav Džennet naslijedi onaj od robova Naših koji se bude Allaha bojao i grijeha klonio"},{"SurahNumber":19,"VerseNumber":64,"Text":"A mi silazimo samo po naredbi Gospodara tvoga. Njemu pripada ono što je pred nama i ono što je za nama, i što je između toga. A Gospodar tvoj nije zaboravan"},{"SurahNumber":19,"VerseNumber":65,"Text":"On je Gospodar nebesa i Zemlje i onoga što je između njih, zato samo Njemu ibadet čini i u tome budi ustrajan! Znaš li da ima neko Njemu sličan"},{"SurahNumber":19,"VerseNumber":66,"Text":"Čovjek govori: \"Zar ću, kad umrem, zbilja biti oživljen"},{"SurahNumber":19,"VerseNumber":67,"Text":"A zar se čovjek ne sjeća da smo ga još prije stvorili, a da nije bio ništa"},{"SurahNumber":19,"VerseNumber":68,"Text":"Tako mi Gospodara tvoga, Mi ćemo i njih i šejtane skupiti, zatim ćemo ih dovesti da oko Džehennema na koljenima kleče"},{"SurahNumber":19,"VerseNumber":69,"Text":"a onda ćemo iz svake skupine izdvojiti one koji su prema Svemilosnom najdrskiji bili"},{"SurahNumber":19,"VerseNumber":70,"Text":"jer Mi najbolje znamo one koji su najviše zaslužili da u njemu gore"},{"SurahNumber":19,"VerseNumber":71,"Text":"I svaki od vas će do njega stići! Gospodar tvoj se sigurno tako obavezao"},{"SurahNumber":19,"VerseNumber":72,"Text":"Zatim ćemo one koji su se Allaha bojali i grijeha klonili spasiti, a zulumćare ćemo da u njemu na koljenima kleče ostaviti"},{"SurahNumber":19,"VerseNumber":73,"Text":"Kada su im se Naši razgovijetni ajeti učili, onda su oni koji nisu vjerovali govorili onima koji su vjerovali: \"Koja od ove dvije skupine ima bolje nastanbe i ljepša sastajališta"},{"SurahNumber":19,"VerseNumber":74,"Text":"A koliko smo Mi prije njih naroda uništili koji su blagom i izgledom bolji bili"},{"SurahNumber":19,"VerseNumber":75,"Text":"Reci: \"Onome ko je u zabludi, neka Svemilosni produži zabludu!\" Ali kad takvi dožive da se opomene ostvare, bilo kazna, bilo Smak svijeta, zbilja će saznati ko je u gorem položaju i ko ima pobornika manje"},{"SurahNumber":19,"VerseNumber":76,"Text":"Allah će povećati uputu onima koji su na Pravom putu! A dobra djela, koja vječno ostaju - od Gospodara tvoga bit će bolje nagrađena i ljepše uzvraćena"},{"SurahNumber":19,"VerseNumber":77,"Text":"Zar nisi vidio onoga koji u ajete Naše ne vjeruje i govori: \"Zacijelo će mi biti dat imetak i djeca"},{"SurahNumber":19,"VerseNumber":78,"Text":"Ili je on u ono što je čulima nedokučivo prodro ili je od Svemilosnog obećanje primio"},{"SurahNumber":19,"VerseNumber":79,"Text":"Nijedno! Mi ćemo ono što on govori zapisati i patnju mu znatno produžiti"},{"SurahNumber":19,"VerseNumber":80,"Text":"a ono o čemu on govori - naslijediti i sam samcat će Nam se vratiti"},{"SurahNumber":19,"VerseNumber":81,"Text":"I oni mimo Allaha prihvataju božanstva da im budu snaga"},{"SurahNumber":19,"VerseNumber":82,"Text":"Ali, ne! Božanstva će poreći obožavanje njihovo, i bit će im protivnici"},{"SurahNumber":19,"VerseNumber":83,"Text":"Zar ne vidiš da Mi šejtane na nevjernike šaljemo da ih što više na zlo navraćaju"},{"SurahNumber":19,"VerseNumber":84,"Text":"Zato ne traži da što prije stradaju, Mi im polahko dane odbrojavamo"},{"SurahNumber":19,"VerseNumber":85,"Text":"Na Dan kada bogobojazne, kao uzvanike, pred Svemilosnim sakupimo"},{"SurahNumber":19,"VerseNumber":86,"Text":"a kad u Džehennem žedne grešnike potjeramo"},{"SurahNumber":19,"VerseNumber":87,"Text":"niko se ni za koga neće moći zauzimati, osim onoga ko je obećanje od Svemilosnog uzeo"},{"SurahNumber":19,"VerseNumber":88,"Text":"Oni govore: \"Svemilosni je uzeo dijete"},{"SurahNumber":19,"VerseNumber":89,"Text":"Vi, doista, nešto krupno govorite"},{"SurahNumber":19,"VerseNumber":90,"Text":"Gotovo da se od toga nebesa raspadnu, a Zemlja provali i planine zdrobe"},{"SurahNumber":19,"VerseNumber":91,"Text":"što Svemilosnom pripisuju dijete"},{"SurahNumber":19,"VerseNumber":92,"Text":"A Svemilosnom ne treba to da uzima dijete"},{"SurahNumber":19,"VerseNumber":93,"Text":"Ta, svi će oni, i oni na nebesima i oni na Zemlji, doći Svemilosnom kao robovi"},{"SurahNumber":19,"VerseNumber":94,"Text":"On ih je sve znanjem obuhvatio i svakoga napose izbrojio"},{"SurahNumber":19,"VerseNumber":95,"Text":"i svi će Mu na Kijametskom danu doći pojedinačno"},{"SurahNumber":19,"VerseNumber":96,"Text":"One koji su vjerovali i dobra djela činili Svemilosni će sigurno voljenim učiniti"},{"SurahNumber":19,"VerseNumber":97,"Text":"Mi smo Kur'an učinili lahkim, na tvome jeziku, da bi njime bogobojazne obradovao, a iskvarene ljude upozorio"},{"SurahNumber":19,"VerseNumber":98,"Text":"A koliko smo samo naroda prije njih uništili! Da li ijednog od njih vidiš i da li i najslabiji glas njihov čuješ"},{"SurahNumber":20,"VerseNumber":1,"Text":"Ta-ha"},{"SurahNumber":20,"VerseNumber":2,"Text":"Ne objavljujemo ti Kur'an da se mučiš"},{"SurahNumber":20,"VerseNumber":3,"Text":"već da bude opomena onome koji se boji"},{"SurahNumber":20,"VerseNumber":4,"Text":"objavljuje ga Stvoritelj Zemlje i nebesa visokih"},{"SurahNumber":20,"VerseNumber":5,"Text":"Svemilosni, Koji se nad Aršom uzvisio"},{"SurahNumber":20,"VerseNumber":6,"Text":"Njegovo je što je na nebesima, i na Zemlji, i što je između njih, i što je pod zemljom"},{"SurahNumber":20,"VerseNumber":7,"Text":"Ako se ti glasno moliš, pa On zna i što je tajno i što je još skrovitije"},{"SurahNumber":20,"VerseNumber":8,"Text":"Allah, istinskog boga osim Njega nema, najljepša imena ima"},{"SurahNumber":20,"VerseNumber":9,"Text":"A da li je do tebe došla vijest o Musau"},{"SurahNumber":20,"VerseNumber":10,"Text":"kada je vatru ugledao, pa porodici svojoj rekao: \"Ostanite vi tu, ja sam vatru vidio, možda ću vam nekakvu glavnju donijeti ili ću pored vatre naći nekoga ko će mi put pokazati"},{"SurahNumber":20,"VerseNumber":11,"Text":"A kad do nje dođe, neko ga zovnu: \"O Musa"},{"SurahNumber":20,"VerseNumber":12,"Text":"Ja sam, uistinu, Gospodar tvoj! Izuj, zato, obuću svoju, ti si, doista, u blagoslovljenoj dolini Tuva"},{"SurahNumber":20,"VerseNumber":13,"Text":"Tebe sam izabrao, zato ono što ti se objavljuje slušaj"},{"SurahNumber":20,"VerseNumber":14,"Text":"Ja sam, uistinu, Allah, drugog boga osim Mene nema; pa Meni ibadet čini i kad god Me se sjetiš, namaz obavi"},{"SurahNumber":20,"VerseNumber":15,"Text":"čas oživljenja sigurno će doći, skoro da ga i od Sebe tajim, kad će svaki čovjek prema trudu svome nagrađen ili kažnjen biti"},{"SurahNumber":20,"VerseNumber":16,"Text":"I neka te zato od vjerovanja u njeg nikako ne odvrati onaj koji u njega ne vjeruje i koji slijedi strast svoju, pa da budeš izgubljen"},{"SurahNumber":20,"VerseNumber":17,"Text":"A šta ti je to u desnoj ruci, o Musa"},{"SurahNumber":20,"VerseNumber":18,"Text":"Ovo je moj štap\", odgovori on, \"kojim se poštapam i kojim lišće ovcama svojim skidam, a služi mi i za druge potrebe"},{"SurahNumber":20,"VerseNumber":19,"Text":"Baci ga, o Musa!\", reče On"},{"SurahNumber":20,"VerseNumber":20,"Text":"I on ga baci, kad on, zmija koja hmili"},{"SurahNumber":20,"VerseNumber":21,"Text":"Uzmi je i ne boj se!\", reče On, \"Mi ćemo je vratiti u ono što je prije bila"},{"SurahNumber":20,"VerseNumber":22,"Text":"I uvuci ruku pod pazuho svoje, ruka će se ukazati bijela, bez ikakve mahane; kao znak drugi"},{"SurahNumber":20,"VerseNumber":23,"Text":"To je zato da ti pokažemo neke od Naših najvećih znakova"},{"SurahNumber":20,"VerseNumber":24,"Text":"Idi faraonu, on se, zaista, osilio"},{"SurahNumber":20,"VerseNumber":25,"Text":"Gospodaru moj\", reče Musa, \"učini prostranim prsa moja"},{"SurahNumber":20,"VerseNumber":26,"Text":"i olakšaj zadatak moj"},{"SurahNumber":20,"VerseNumber":27,"Text":"odriješi čvor s jezika mog"},{"SurahNumber":20,"VerseNumber":28,"Text":"da bi razumjeli govor moj"},{"SurahNumber":20,"VerseNumber":29,"Text":"i daj mi pomoćnika iz porodice moje"},{"SurahNumber":20,"VerseNumber":30,"Text":"Haruna, brata mog"},{"SurahNumber":20,"VerseNumber":31,"Text":"osnaži me njime"},{"SurahNumber":20,"VerseNumber":32,"Text":"i pridruži mi ga u zadatku mome"},{"SurahNumber":20,"VerseNumber":33,"Text":"da bismo Te mnogo veličanjem slavili"},{"SurahNumber":20,"VerseNumber":34,"Text":"i da bismo Te mnogo spominjali"},{"SurahNumber":20,"VerseNumber":35,"Text":"Ti, uistinu, sve u vezi s nama uviđaš"},{"SurahNumber":20,"VerseNumber":36,"Text":"Udovoljeno je molbi tvojoj, o Musa\", reče On"},{"SurahNumber":20,"VerseNumber":37,"Text":"a ukazali smo ti milost Svoju još jednom"},{"SurahNumber":20,"VerseNumber":38,"Text":"kada smo majku tvoju nadahnuli onim što se samo nadahnućem zadobija"},{"SurahNumber":20,"VerseNumber":39,"Text":"Metni ga u sanduk i u rijeku baci, rijeka će ga na obalu izbaciti, pa će ga i Moj i njegov neprijatelj prihvatiti.' I na tebe sam prosuo ljubav od Sebe i da budeš othranjen pod okom Mojim"},{"SurahNumber":20,"VerseNumber":40,"Text":"Kada je sestra tvoja otišla i rekla: 'Hoćete li da vam ja pokažem onu koja će se o njemu brinuti?' Mi smo te majci tvojoj opet vratili da se raduje i da više ne tuguje. A ti si ubio jednog čovjeka, pa smo te Mi brige oslobodili i raznim nevoljama te iskušali pa spasili. I ti si ostao godinama među stanovnicima Medjena, zatim si, o Musa, u određeno vrijeme došao"},{"SurahNumber":20,"VerseNumber":41,"Text":"i za Sebe sam te pripravio"},{"SurahNumber":20,"VerseNumber":42,"Text":"Idite ti i tvoj brat, sa znakovima Mojim, i nemojte malaksati u sjećanju na Mene"},{"SurahNumber":20,"VerseNumber":43,"Text":"Idite faraonu, on se, doista, osilio"},{"SurahNumber":20,"VerseNumber":44,"Text":"pa mu blagim riječima govorite, ne bi li razmislio ili se pobojao"},{"SurahNumber":20,"VerseNumber":45,"Text":"Gospodaru naš\", rekoše oni, \"bojimo se da nas odmah na muke ne stavi ili da svaku mjeru zla ne prekorači"},{"SurahNumber":20,"VerseNumber":46,"Text":"Ne bojte se!\", reče On. \"Ja sam s vama; čujem i vidim"},{"SurahNumber":20,"VerseNumber":47,"Text":"Idite k njemu i recite: \"Mi smo poslanici Gospodara tvoga, pusti sinove Israilove da idu s nama i nemoj ih mučiti! Donijeli smo ti znak od Gospodara tvoga, pa neka je selam - spas onome ko Uputu slijedi"},{"SurahNumber":20,"VerseNumber":48,"Text":"Nama se objavljuje da će patnja sigurno zadesiti onoga koji niječe i koji se okreće"},{"SurahNumber":20,"VerseNumber":49,"Text":"Pa ko je Gospodar vaš, o Musa?\", upita faraon"},{"SurahNumber":20,"VerseNumber":50,"Text":"Gospodar naš je Onaj Koji je svemu dao oblik a zatim ga uputio"},{"SurahNumber":20,"VerseNumber":51,"Text":"A što je s narodima davnašnjim?\", upita on"},{"SurahNumber":20,"VerseNumber":52,"Text":"Znanje o njima kod Gospodara je moga, u Knjizi!\", reče Musa, \"Gospodaru mome ništa skriveno nije i On ne zaboravlja"},{"SurahNumber":20,"VerseNumber":53,"Text":"Onaj Koji je za vas Zemlju posteljom učinio i po njoj vam prolaze utro, i On spušta s neba kišu, pa Mi dajemo da uz njenu pomoć u parovima niče bilje raznovrsno"},{"SurahNumber":20,"VerseNumber":54,"Text":"Jedite i napasajte stoku svoju! Tu su znakovi za one koji pameti imaju"},{"SurahNumber":20,"VerseNumber":55,"Text":"Od zemlje vas stvaramo i u nju vas vraćamo i iz nje ćemo vas i drugi put izvesti"},{"SurahNumber":20,"VerseNumber":56,"Text":"I Mi smo faraonu sve znakove Naše pokazali, ali je on ipak porekao i da povjeruje odbio"},{"SurahNumber":20,"VerseNumber":57,"Text":"Zar si došao da nas pomoću vradžbine svoje iz zemlje naše izvedeš, o Musa!\", upitao je"},{"SurahNumber":20,"VerseNumber":58,"Text":"I mi ćemo tebi vradžbinu sličnu ovoj, doista, pripremiti! Zakaži nam mjesto i vrijeme susreta koji nećemo prekršiti ni mi, a ni ti, i neka to bude na mjestu vidnom"},{"SurahNumber":20,"VerseNumber":59,"Text":"Neka mjesto i vrijeme susreta bude na dan gizdanja?' reče Musa, \"i nek se narod izjutra sakupi"},{"SurahNumber":20,"VerseNumber":60,"Text":"I faraon ode, sakupi čarobnjake svoje i poslije dođe"},{"SurahNumber":20,"VerseNumber":61,"Text":"Teško vama!\", reče Musa. \"Ne iznosite laži o Allahu, pa da vas On kaznom uništi, a sigurno neće uspjeti onaj koji laži iznosi"},{"SurahNumber":20,"VerseNumber":62,"Text":"I oni se, o tome šta im je činiti, stadoše između sebe raspravljati, a tiho su šaptali"},{"SurahNumber":20,"VerseNumber":63,"Text":"Ova dvojica su čarobnjaci'', rekoše jedni drugima, \"hoće da vas vradžbinama svojim iz zemlje vaše izvedu i da unište vaš pravac najčasniji"},{"SurahNumber":20,"VerseNumber":64,"Text":"zato lukavstvo svoje pametno pripremite, a onda u red stanite. Ko danas pobijedi, sigurno će postići što želi"},{"SurahNumber":20,"VerseNumber":65,"Text":"O Musa\", rekoše oni, \"hoćeš li ti ili ćemo najprije mi baciti"},{"SurahNumber":20,"VerseNumber":66,"Text":"Bacite vi!\", reče on, i odjednom mu se pričini da se konopi njihovi i štapovi njihovi, zbog vradžbine njihove, kreću"},{"SurahNumber":20,"VerseNumber":67,"Text":"I Musa u sebi osjeti zebnju"},{"SurahNumber":20,"VerseNumber":68,"Text":"Ne boj se!\", rekosmo Mi, \"ti ćeš, doista, pobijediti"},{"SurahNumber":20,"VerseNumber":69,"Text":"Samo baci to što ti je u desnoj ruci, progutat će ono što su oni napravili, jer je ono što su oni napravili samo varka čarobnjaka, a čarobnjak neće, ma gdje došao, uspjeti"},{"SurahNumber":20,"VerseNumber":70,"Text":"I čarobnjaci se baciše licem na tlo govoreći: \"Mi vjerujemo u Harunova i Musaova Gospodara"},{"SurahNumber":20,"VerseNumber":71,"Text":"Vi ste mu povjerovali\", viknu faraon, \"prije nego što sam vam ja dopustio! On je učitelj vaš, on vas je vradžbini naučio i ja ću vam, zacijelo, unakrst ruke i noge vaše odsjeći i po stablima palmi vas razapeti i sigurno ćete znati ko je od nas u mučenju strašniji i ustrajniji"},{"SurahNumber":20,"VerseNumber":72,"Text":"Mi nećemo tebe staviti iznad jasnih dokaza koji su nam došli i iznad Onoga Koji nas je stvorio\", odgovoriše oni, \"pa čini što hoćeš, to možeš učiniti samo u životu dunjalučkom"},{"SurahNumber":20,"VerseNumber":73,"Text":"Mi vjerujemo u Gospodara našeg da bi nam grijehe naše oprostio i vradžbine na koje si nas ti primorao. A Allah je bolji i trajnije nagrađuje"},{"SurahNumber":20,"VerseNumber":74,"Text":"Zaista, onoga koji pred Gospodara svoga kao prestupnik dođe - čeka Džehennem; u njemu neće ni umrijeti ni živjeti"},{"SurahNumber":20,"VerseNumber":75,"Text":"a one koji pred Njega dođu kao vjernici, a koji su dobra djela činili, njih čekaju visoki stepeni"},{"SurahNumber":20,"VerseNumber":76,"Text":"vrtovi Adna kroz koje rijeke teku, u njima će oni vječno ostati, i to će biti nagrada za one koji se budu očistili"},{"SurahNumber":20,"VerseNumber":77,"Text":"I Mi objavismo Musau: \"Noću izvedi robove Moje i pronađi im suhi put kroz more, ne strahujući da će te oni stići i ne bojeći se da ćeš se utopiti"},{"SurahNumber":20,"VerseNumber":78,"Text":"A faraon je za njima s vojskama svojim krenuo, pa se na njih more sručilo"},{"SurahNumber":20,"VerseNumber":79,"Text":"I faraon je narod svoj u zabludu doveo, a nije na Put pravi izveo"},{"SurahNumber":20,"VerseNumber":80,"Text":"O sinovi Israilovi, Mi smo vas od neprijatelja vašeg izbavili, i na desnoj strani Tura rok vam zakazali, i manu i prepelice vam slali"},{"SurahNumber":20,"VerseNumber":81,"Text":"Jedite ukusna jela kojima vas opskrbljujemo i ne budite u tome obijesni da vas ne bi snašla srdžba Moja; a koga snađe srdžba Moja - nastradao je"},{"SurahNumber":20,"VerseNumber":82,"Text":"Ja ću sigurno oprostiti onome ko se pokaje i uzvjeruje i dobra djela čini, i koji zatim na Pravom putu ustraje"},{"SurahNumber":20,"VerseNumber":83,"Text":"A zašto si prije naroda svoga požurio, o Musa"},{"SurahNumber":20,"VerseNumber":84,"Text":"Evo idu za mnom\", odgovori on, \"a požurio sam k Tebi, Gospodaru moj, da budeš zadovoljan"},{"SurahNumber":20,"VerseNumber":85,"Text":"Mi smo narod tvoj, poslije tvog odlaska, u iskušenje stavili\", reče On, \"i njih je zaveo Samirija"},{"SurahNumber":20,"VerseNumber":86,"Text":"I Musa se narodu svome vrati srdit i žalostan. \"O narode moj\", reče, \"zar vam Gospodar vaš nije dao lijepo obećanje? Zar vam se vrijeme oduljilo, ili hoćete da vas stigne srdžba Gospodara vašeg, pa se zato niste držali obećanja koje ste mi dali"},{"SurahNumber":20,"VerseNumber":87,"Text":"Nismo od svoje volje prekršili obećanje koje smo ti dali\", odgovoriše. \"Bili smo natovareni teretima, nakitom faraonova naroda, pa smo to pobacali.\" A to je uradio i Samirija"},{"SurahNumber":20,"VerseNumber":88,"Text":"pa im izlio tele koje kao da je mukalo, i oni su onda rekli: \"Ovo je vaš bog i Musaov bog, a on ga je zaboravio"},{"SurahNumber":20,"VerseNumber":89,"Text":"Zar oni nisu vidjeli da im ono ni riječi ne odgovara i da od njih ne može nikakvu nevolju otkloniti niti im može ikakvu korist pribaviti"},{"SurahNumber":20,"VerseNumber":90,"Text":"A njima je Harun još prije govorio: \"O narode moj, vi ste njime samo u iskušenje dovedeni; Gospodar vaš je Svemilosni, zato slijedite mene i slušajte naređenje moje"},{"SurahNumber":20,"VerseNumber":91,"Text":"Mi ćemo mu u obožavanju privrženi biti sve dok nam se ne vrati Musa\", rekoše oni"},{"SurahNumber":20,"VerseNumber":92,"Text":"O Harune!\", povika Musa. \"Šta te je spriječilo, kad si ih vidio da su zalutali"},{"SurahNumber":20,"VerseNumber":93,"Text":"pa za mnom nisi pošao? Zašto nisi naređenje moje poslušao"},{"SurahNumber":20,"VerseNumber":94,"Text":"O sine moje majke\", reče Harun, \"ne hvataj me za bradu i za kosu! Ja sam se plašio da ti ne rekneš: 'Razdor si među sinovima Israilovim posijao i nisi postupio onako kako sam ti rekao"},{"SurahNumber":20,"VerseNumber":95,"Text":"A šta si ti to htio, o Samirija?\", upita Musa"},{"SurahNumber":20,"VerseNumber":96,"Text":"Ja sam vidio ono što oni nisu vidjeli\", odgovori on, \"pa sam šaku zemlje sa traga Izaslanikova uzeo i to bacio, i eto, tako mi to uljepša moja duša"},{"SurahNumber":20,"VerseNumber":97,"Text":"E onda se gubi!\", reče Musa, \"čitavog svog života ćeš govoriti: 'Nema doticanja!', a čeka te još i Čas određeni koji te neće mimoići. Pogledaj samo ovoga tvog boga kojem si u obožavanju privržen bio: mi ćemo ga sigurno spaliti i po moru mu prah rasuti"},{"SurahNumber":20,"VerseNumber":98,"Text":"Vaš Bog je, Allah, drugog boga osim Njega nema! On znanjem sve obuhvata"},{"SurahNumber":20,"VerseNumber":99,"Text":"I tako, eto, kazujemo ti neke vijesti o onome što je već prošlo i dali smo ti od Nas Opomenu"},{"SurahNumber":20,"VerseNumber":100,"Text":"Ko se od nje okrene, na Kijametskom danu će doista teško breme ponijeti"},{"SurahNumber":20,"VerseNumber":101,"Text":"vječno će tako ostati, a jeziv tovar će im na Kijametskom danu biti"},{"SurahNumber":20,"VerseNumber":102,"Text":"Na Dan kada će se u rog puhnuti - Taj dan ćemo prestupnike modre sakupiti"},{"SurahNumber":20,"VerseNumber":103,"Text":"i jedan drugom će tiho govoriti: \"Niste ostali više od deset dana"},{"SurahNumber":20,"VerseNumber":104,"Text":"Mi dobro znamo o čemu će oni govoriti kad najrazboritiji između njih rekne: \"Ostali ste samo dan jedan"},{"SurahNumber":20,"VerseNumber":105,"Text":"A pitaju te o planinama, pa ti reci: \"Gospodar moj će ih u prah pretvoriti i zasuti"},{"SurahNumber":20,"VerseNumber":106,"Text":"a mjesta na kojima su bile ravnom ledinom ostaviti"},{"SurahNumber":20,"VerseNumber":107,"Text":"ni udubina ni uzvisina na Zemlji nećeš vidjeti"},{"SurahNumber":20,"VerseNumber":108,"Text":"Taj dan će se oni glasniku odazvati, od koga odstupanja nema i pred Svemilosnim će se glasovi stišati i ti ćeš samo šapat čuti"},{"SurahNumber":20,"VerseNumber":109,"Text":"Taj dan neće biti od koristi zauzimanje osim onoga kome Svemilosni dopusti i čijim riječima je zadovoljan"},{"SurahNumber":20,"VerseNumber":110,"Text":"On zna šta su radili i šta ih čeka, a oni znanjem ne mogu Njega obuhvatiti"},{"SurahNumber":20,"VerseNumber":111,"Text":"Lica će se Živom i Samoopstojećem Održavatelju poniziti, a onaj ko se zulumom bude natovario sigurno će na gubitku biti"},{"SurahNumber":20,"VerseNumber":112,"Text":"A onaj ko je dobra djela činio, a vjernik je bio, neće se zuluma ni zakidanja plašiti"},{"SurahNumber":20,"VerseNumber":113,"Text":"I, eto, tako Mi Kur'an na arapskom jeziku objavljujemo i u njemu prijetnje izlažemo da bi se oni grijeha klonili ili da bi ih na poslušnost pobudio"},{"SurahNumber":20,"VerseNumber":114,"Text":"Neka je uzvišen Allah, Vladar Istiniti! I ne žuri s čitanjem Kur'ana prije nego što ti se objavljivanje njegovo završi, i reci: \"Gospodaru moj, Ti znanje moje povećaj"},{"SurahNumber":20,"VerseNumber":115,"Text":"A Adema smo još prije obavezali, pa on zaboravi i ne nađosmo da je odlučan"},{"SurahNumber":20,"VerseNumber":116,"Text":"A kad smo melecima rekli: \"Sedždu Ademu učinite!\", oni sedždu učiniše, samo Iblis nije htio"},{"SurahNumber":20,"VerseNumber":117,"Text":"O Ademe!\", rekli smo, \"ovo je zaista neprijatelj tebi i tvojoj ženi, zato nikako ne dozvoli da vas on izvede iz Dženneta, pa da se onda mučiš"},{"SurahNumber":20,"VerseNumber":118,"Text":"U njemu nećeš ni ogladnjeti ni go biti"},{"SurahNumber":20,"VerseNumber":119,"Text":"u njemu nećeš ni ožednjeti, ni žegu osjetiti"},{"SurahNumber":20,"VerseNumber":120,"Text":"Ali šejtan ga poče nagovarati i govoriti: \"O Ademe, hoćeš li da ti pokažem drvo besmrtnosti i carstvo koje neće nestati"},{"SurahNumber":20,"VerseNumber":121,"Text":"I njih dvoje pojedoše s njega i ukazaše im se stidna mjesta njihova pa počeše po njima lišće džennetsko stavljati, tako Adem nije Gospodara svoga poslušao, pa je zabasao"},{"SurahNumber":20,"VerseNumber":122,"Text":"Poslije ga je Gospodar njegov odabrao, pa mu oprostio i na Pravi put ga uputio"},{"SurahNumber":20,"VerseNumber":123,"Text":"Izlazite iz njega svi\", reče On, \"jedni drugima neprijatelji ćete biti! Od Mene će vam Uputa dolaziti, i onaj ko bude slijedio Uputu Moju neće zalutati i neće nesretan biti"},{"SurahNumber":20,"VerseNumber":124,"Text":"A onaj ko se okrene od Opomene Moje, taj će teškim životom živjeti i na Kijametskom danu slijepim ćemo ga oživiti"},{"SurahNumber":20,"VerseNumber":125,"Text":"Gospodaru moj\", reći će, \"zašto si me slijepa oživio kad sam vid imao"},{"SurahNumber":20,"VerseNumber":126,"Text":"Evo zašto\", reći će On. \"Ajeti i znakovi naši su ti dolazili, ali si ih zaboravljao, pa ćeš danas tako i ti biti zaboravljen"},{"SurahNumber":20,"VerseNumber":127,"Text":"I tako ćemo Mi kazniti sve one koji su pretjerivali i u ajete i znakove Gospodara svoga nisu vjerovali. A patnja na onom svijetu bit će, uistinu, bolnija i vječna"},{"SurahNumber":20,"VerseNumber":128,"Text":"Zar njima nije poznato koliko smo naroda prije njih uništili, onih po čijim nastambama oni hode! Tu su, zaista, znakovi za ljude pametne"},{"SurahNumber":20,"VerseNumber":129,"Text":"I da nije prije izrečene riječi Gospodara tvoga, kazna bi već bila neminovna"},{"SurahNumber":20,"VerseNumber":130,"Text":"Zato, otrpi njihove riječi i Gospodara svoga slavi, hvaleći Ga, prije izlaska Sunca i prije zalaska njegova, i slavi Ga u noćnim časovima, i na krajevima dana, da bi bio zadovoljan"},{"SurahNumber":20,"VerseNumber":131,"Text":"I nikako ne gledaj dugo ljepote dunjalučkog života koje Mi kao užitak nekima od njih pružamo, da ih time na kušnju stavimo, a opskrba Gospodara tvoga bolja je i vječna"},{"SurahNumber":20,"VerseNumber":132,"Text":"Naredi porodici svojoj da obavlja namaz i ustraj u tome! Mi ne tražimo od tebe opskrbu, Mi tebe opskrbljujemo! A samo za bogobojaznost lijep ishod sljeduje"},{"SurahNumber":20,"VerseNumber":133,"Text":"Nevjernici govore: \"Zašto nam ne donese kakav znak od Gospodara svoga?\" A zar im ne dolazi objašnjenje o onome što ima u prijašnjim listovima"},{"SurahNumber":20,"VerseNumber":134,"Text":"A da smo ih kakvom kaznom prije njega uništili, sigurno bi rekli: \"Gospodaru naš, zašto nam nisi poslanika poslao, pa bismo riječi Tvoje slijedili prije nego što smo poniženi i osramoćeni postali"},{"SurahNumber":20,"VerseNumber":135,"Text":"Reci: \"Svako iščekuje, pa iščekujte i vi, a sigurno ćete saznati ko su bili sljedbenici ispravnog puta i ko je i sam za uputom tragao"}]}