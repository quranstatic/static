{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":58,"VerseNumber":1,"Text":"Inene uAllâh Uyivile intetho yomfazi oxoxa nawe (Muhammad) ngomyeni wakhe, ebhekisa isikhalazo sakhe kuAllâh. Ke kaloku uAllâh Uyayiva incoko yenu, inene uAllâh nguSokuva, nguSokubona"},{"SurahNumber":58,"VerseNumber":2,"Text":"Abo benza idzhihâr1 phakathi kwenu (befuna ukwahlukana) nabafazi babo (abo bafazi babo) abangoonina (ngenyani) Oonina babo ayingabo abanye ngaphandle kwabo babezelwe ngabo. Inene bona bathetha intetho echasekileyo nebubuxoki. Kodwa ke inene Yena uAllâh nguMxoleli Onenceba"},{"SurahNumber":58,"VerseNumber":3,"Text":"Kananjalo abo benza idzhihâr kubafazi babo baze baphinde bafune ukubuya umva koko bebekutshilo mabakhulule ikhoboka phambi kokuba bachukumisane nabo kwakhona. Oko koko niyalwa ngako; kwaye uAllâh Ukwazi kakuhle enikwenzayo"},{"SurahNumber":58,"VerseNumber":4,"Text":"Ke kaloku lowo ungafumani (khoboka) makazile iinyanga zibe mbini zilandelelana phambi kokuba achukumisane (nomfazi wakhe kwakhona); kananjalo lowo ungakwaziyo (ukuzila) makondle abantu abangamashumi amathandathu abangamahlwempu. Oko kwenzelwe ukuba nikholwe ngokupheleleyo kuAllâh noMthunywa waKhe; leyo ke yimiqathango ka-Allâh yaye kwabangakholwayo iya kuba sisohlwayo esibuhlungu"},{"SurahNumber":58,"VerseNumber":5,"Text":"Inene abo baphikisa uAllâh noMthunywa waKhe abanto yanto njengabo bangaphambili kunabo babengento yanto. Kananjalo Thina SithumeleiiVesi ezinobungqinaobucacileyo. Kwaye kwabangakholwayo sisohlwayo sehlazo"},{"SurahNumber":58,"VerseNumber":6,"Text":"NgeMini uAllâh Aya kubavusa bonke, Abaxelele abakwenzayo. UAllâh Ukubalile, lo gama bakulibeleyo bona; kwaye uAllâh liNgqina ngaphezu kweento zonke"},{"SurahNumber":58,"VerseNumber":7,"Text":"Akuboni na ukuba uAllâh Wazi okusemazulwini nasemhlabeni? Akukho ncoko yabathathu (eyenzelwa ekhusini) koko Yena Uba ngowesine kubo, kungekho bahlanu koko Yena ngowesithandathu kubo akukho banganeno kunoko kungekho bangaphezulu kunoko koko Yena Ukunye nabo (ngolwazi) nokuba baphi na apho bakhoyo. Ke kaloku Uya kubaxelela ngoko bakwenzayo ngoMhla woVuko, Inene uAllâh, nguMazi weento zonke"},{"SurahNumber":58,"VerseNumber":8,"Text":"Akubabonanga na abo babalelwe (ukuba babe yinxalenye) yencoko yasekhusini? Babuyela ke koko babalelwe kuko bancokola phakathi kwabo ngesono nangogabadelo nokungabi nantobeko kuMthunywa (ka-Allâh). Ke kaloku xa befika kuwe bakubulisa ngombuliso Angakubulisi ngawo uAllâh, bathi: “ Kutheni na kaloku uAllâh Angasohlwayi ngoko sikutshiloyo?” Okwaneleyo kubo sisiHogo; abaya kungena kuso batshe, ayisembi ngako indawo yokugqibela yabo"},{"SurahNumber":58,"VerseNumber":9,"Text":"Hini na nina bakholwayo xa nincokola ekhusini musani ukuncokola ngesono, ugabadelo nangokungamthobeli uMthunywa koko ncokolani ngobulungisa nobunyulu. Noyike uAllâh Eniza kuqokelelwa (phambi) kwaKhe"},{"SurahNumber":58,"VerseNumber":10,"Text":"Iincoko zasekhusini zivela kuShaytân esenzela ukukhubekisa abo bakholwayo, kodwa akayi kubonzakalisa ngaphandle kokuba anikwe imvume nguAllâh. Ke kaloku amakholwa makaxhomekeke kuAllâh"},{"SurahNumber":58,"VerseNumber":11,"Text":"Hini na nina bakholwayo, xa nixelelwa ukuba: “Vulani izithuba phakathi kwenu,” entlanganisweni, vulani izithuba kaloku, uAllâh Uya kunenzela isithuba. Naxa niyalelwe ukuba: “Phakamani,” phakamani; uAllâh Uya kuba phakamisa abo bakholwayo phakathi kwenu nabo babenikwe ulwazi, ngokwamabakala kananjalo uAllâh Unolwazi ngoko nikwenzayo"},{"SurahNumber":58,"VerseNumber":12,"Text":"Hini na nina bakholwayo, xa nifuna ukuthetha noMthunywa bucala, nikelani ngamalizo phambi kokuthetha naye oko kukona kulungileyo kuni kwaye kububunyulu. Kodwa ke ukuba aninanto (yakunikela) inene uAllâh nguMxoleli nguSozinceba"},{"SurahNumber":58,"VerseNumber":13,"Text":"Ingaba niye noyika na ukuza nomnikelo phambi kokuthetha (naye)? Ke kaloku ukuba akunjalo uAllâh Unixolele yenzani iSalâh, ninikele ngeZakâh, nithobele uAllâh noMthunywa waKhe. Kananjalo uAllâh Unolwazi ngoko nikwenzayo"},{"SurahNumber":58,"VerseNumber":14,"Text":"Ubabonile na abo benza ubumbano nabantu uAllâh Anomsindo (ngakubo), bona abangobenu bengengabo nababo kwaye bafunga ubuxoki lo gama besazi (ukuba baya xoka)"},{"SurahNumber":58,"VerseNumber":15,"Text":"UAllâh Ubalungiselele isohlwayo esibuhlungu kanobom. Inene kungcolile oko bakwenzayo"},{"SurahNumber":58,"VerseNumber":16,"Text":"Bathabathe izifungo zabo zobuxoki bazenza into yokusithela baze baphambukisa (abantu) eNdleleni ka-Allâh, ke kaloku okwabo sisohlwayo esibuhlungu"},{"SurahNumber":58,"VerseNumber":17,"Text":"Ubutyebi babo nabantwana babo asokuze bubancede nto ngokuchasene noAllâh. Abo ngamadlelane oMlilo, baya kuhlala apho ngonaphakade"},{"SurahNumber":58,"VerseNumber":18,"Text":"NgeMini uAllâh Aya kubavusa bonke, yaye baya kufunga kuYe njengoko befunga kuni becinga ukuba bemi phezu kwento kanti ngabo abangamaxoki"},{"SurahNumber":58,"VerseNumber":19,"Text":"UShaytân ubagqumile wabenza balibala ngokukhumbula uAllâh. Elo ke libandla likaShaytân, Inene, ibandla likaShaytân, lilo eliya kuba ngabalahlekelwa"},{"SurahNumber":58,"VerseNumber":20,"Text":"Inene abo baphikisa uAllâh noMthunywa waKhe baya kuba phakathi kwabona bahlazeke ngokwenene"},{"SurahNumber":58,"VerseNumber":21,"Text":"UAllâh Ubhalile Wathi: “ NdiM nabaThunywa baM Abaza kuphumelela.” Inene nguAllâh Onamandla nobungangamsha"},{"SurahNumber":58,"VerseNumber":22,"Text":"Awungekhe ubafumaneabantuabakholwakuAllâhnakwiMini yokugqibela bebathanda abo baphikisa uAllâh noMthunywa waKhe, enokuba abo bantu ngooyise babo okanye ngoonyana babo, okanye ngabantakwabo okanye zizizalwana zabo na. Kwabo banjalo (uAllâh) Ubhale ukholo ezintliziyweni zabo, Wabaxhasa ngomoya ovela kuYe. Kananjalo (uAllah) Uya kubangenisa eMiyezweni ekumpompoza imilambo ngaphantsi kwayo, bahlale apho (ngonaphakade). UAllâh Uya kukholiseka ngabo nabo bakholiseke nguYe. Bona balibandla lika-Allâh, Inene ibandla lika-Allâh, lilo eliza kuphumelela"},{"SurahNumber":59,"VerseNumber":1,"Text":"(Konke) okusemazulwini nokusemhlabeni kuzukisa uAllâh, yaye Yena nguSobunganga, nguSobulumko"},{"SurahNumber":59,"VerseNumber":2,"Text":"NguYe kanye Owagxotha abo bangakholwayo phakathi kwaBantu beNcwadi (amaYuda namaKhristu) emakhayeni abo kwindibano yokuqala1 Nina naningayicingi nokuyicinga into yokuba bangahamba, kanti nabo babecinga ukuba iinqaba zemikhosi yabo ziza kubakhusela kuAllâh; Kodwa ummiselo ka-Allâh wabafikela uvela apho babengawulindelanga khona, Wafaka ixhala ezintliziyweni zabo baza batshabalalisa izindlu zabo ngezandla zabo nangezandla zamakholwa. Ngoko ke thabathani isilumkiso nina bantu bakwaziyo ukubona"},{"SurahNumber":59,"VerseNumber":3,"Text":"Ukuba kwakungekho ngenxa yokuba UAllâh Wayesele Emisele kukhutshwa kwabo, ngeWabohlwayayo kweli hlabathi ukanti okwabo kuBomi oBuzayo sisohlwayo soMlilo"},{"SurahNumber":59,"VerseNumber":4,"Text":"Oko kungenxa yokuba baphikisa uAllâh noMthunywa waKhe. Ke kaloku lowo uphikisa uAllâh Inene uAllâh Wohlwaya kabuhlungu"},{"SurahNumber":59,"VerseNumber":5,"Text":"Konke enikugawuleyo okuyimithi yabo yesundu neniyishiye imile ngeziqu zayo, (oko) kube ngemvume ka-Allâh kwaye Usaya kubahlaza abadelelayo, abangenantobeko"},{"SurahNumber":59,"VerseNumber":6,"Text":"Nantoni na uAllâh Ayibuyisele kuMthunywa waKhe evela kubo akukho mahashe (kungekho) zinkamela naziphalisela yona. Kodwa uAllâh Unika uMthunywa waKhe amandla ngaphezulu kwalowo athande (ukumnika amandla ngaphezu kwakhe), Yaye uAllâh Unamandla ngaphezu kweento zonke"},{"SurahNumber":59,"VerseNumber":7,"Text":"Ke kaloku nantoni na uAllâhAyibuyisela kuMthunywa waKhe ivela kubantu bezixeko yeka-Allâh noMthunywa waKhe nezizalwana zaKhe ezizezona zisondeleyo kuye neenkedama nababandezelekileyo nabaseluhambeni khona ukuze ingabi (yonto) iyakwabiwa umphelo phakathi kwabazizityebi naphakathi kwenu. Nantoni na uMthunywa aninika yona yithatheni nantoni na ke analele yona, shenxani kuyo. Noyike uAllâh kananjalo; inene uAllâh Wohlwaya kabuhlungu"},{"SurahNumber":59,"VerseNumber":8,"Text":"Kumahlwempu angabafuduki abagxothwa emakhayeni abo nakwimpahla yabo, befuna uBubele buka-Allâh nokwamkeleka kuYe, bexhasa uAllâh noMthunywa waKhe, (banesabo isabelo nabo). Ngabanyanisekileyo ke abo"},{"SurahNumber":59,"VerseNumber":9,"Text":"(Banesabelo) Nabo babezinzile kumakhaya abo (eMadinah) baza balwamkela ukholo (lweIslam) ngaphambi (kokufika) kwabo (abafuduki), bona bayabathanda abo bafudukela kubo, yaye abanamona ezifubeni zabo ngoko bakunikiweyo (kuphuma kwixhayelo) kananjalo bona bakhetha ukuba kuqalwe (ngabafuduki) kunabo (bona bemi baseMadinah) nangona belifuna (ixhayelo). Nabani na lowo usindisiweyo ekunyolukeni kwakhe, abanjalo ngabo abaya kuphumelela"},{"SurahNumber":59,"VerseNumber":10,"Text":"Ke kaloku abo bafika emva kwabo bathi: “Nkosi yethu! Sixolele thina nabazalwana bethu abasandulelayo elukholweni, ungafaki nzondo ezintliziyweni zethu ngokuchasene nabo bakholiweyo. Nkosi yethu inene Wena unguSobubele, uSozinceba"},{"SurahNumber":59,"VerseNumber":11,"Text":"Akubabonanga na abahanahanisi, abathi koogxa babo abangabanye baBantu beNcwadi abangakholwayo: “Sifunga ngoAllâh ukuba nigxothiwe nina, nathi oku kwethu siya kuhamba nani, kwaye ukuba niyahlaselwa, inene siya kunincedisa thina.” Kodwa uAllâh liNgqina Yena lokuba bona ngamaxoki okwenene"},{"SurahNumber":59,"VerseNumber":12,"Text":"Inene, ukuba wona (amaYuda) agxothiwe, asokuze bona (abahanahanisi) bahambe nawo, kanti ke nokuba bangawancedisa (amaYuda lawo), (abahanahanisi) baza kuphinda beze ngomva (babaleke) yaye abayi kuba noloyiso"},{"SurahNumber":59,"VerseNumber":13,"Text":"Inene, nina (bakholwayo) noyikeka kakhulu ezintliziyweni zawo (amaYuda) kunoAllah, oko kungenxa yokuba bangabantu abangenangqiqo"},{"SurahNumber":59,"VerseNumber":14,"Text":"Abasokuze balwe nani ngaphandle kokuba kungaphakathi kwezixeko ezikhuselekileyo okanye ngaphaya kweendonga. Ukruthakruthano phakathi kwabo luninzi. Nina nicinga ukuba bamanyene kodwa iintliziyo zabo zahlukene. Oko kunjalo ngenxa yukuba bangabantu abangaqiqiyo"},{"SurahNumber":59,"VerseNumber":15,"Text":"Imfano yabo inje ngabo babengaphambi kwabo kwithuba elisandula kugqitha: bona ke bangcamla iziphumo zezenzo zabo, yaye basaza kufumana isohlwayo esibuhlungu"},{"SurahNumber":59,"VerseNumber":16,"Text":"(Abahanahanisi) banjengoShaytân xa esithi emntwini, “Mus’ukukholwa.” Aze athi (umntu lowo) esakungakholwa, (uShaytân athi): “Inene, mna ndiyazikhwebula kuwe. Inene mna ndoyika uAllâh, iNkosi yamaphakade.”"},{"SurahNumber":59,"VerseNumber":17,"Text":"Ngoko ke isiphetho ngabo kukuba bekunye (noShaytân lowo wabo) baya kuba seMlilweni, bahlale apho ngonaphakade. Leyo ke yimbuyekezo yabenzi bobugwenxa"},{"SurahNumber":59,"VerseNumber":18,"Text":"Hini na nina bakholwayo, yoyikani uAllâh. Kananjalo umphefumlo ngamnye mawujonge okwenzileyo ukulungiselela ingomso. Inene uAllâh Unolwazi ngoko nikwenzayo"},{"SurahNumber":59,"VerseNumber":19,"Text":"Ningabi njengabo baMlibalayo uAllâh, Waza naye Wabenza oku kwabo bazilibala iziqu zabo. Abo ngabadelelayo, abangenantobeko"},{"SurahNumber":59,"VerseNumber":20,"Text":"Akafani amadlelane oMlilo namadlelane ePaladesi. Amadlelane ePaladesi ngabazuzi bempumelelo"},{"SurahNumber":59,"VerseNumber":21,"Text":"Ukuba le ‘Kur’ân Sasiyithumele entabeni, wawuya kuyibona izithoba idilika ngenxa yokoyika uAllâh. Le mizekeliso Siyinika abantu khon’ukuze bacingisise"},{"SurahNumber":59,"VerseNumber":22,"Text":"Yena nguAllâh, ekungekho thixo wumbi ngaphandle kwaKhe, uMazi wokungabonakaliyo nokubonakalayo. Yena nguSozinceba"},{"SurahNumber":59,"VerseNumber":23,"Text":"Yena nguAllâh ekungekho thixo wumbi ngaphandle kwaKhe uKumkani, uSobungcwele, Ongenakusoleka, uMniki wokhuseleko, uMlondolozi wezidalwa zaKhe, uSobunganga, uMyaleli, Omkhulu, uzuko malube kuAllâh, Yena Ungentla lee koko bakwayamanisa naYe"},{"SurahNumber":59,"VerseNumber":24,"Text":"Yena nguAllâh, uMdali, uMyili, uMbumbi; ngawaKhe onke amagama amnandi. Konke okusemazulwini nasemhlabeni kuzukisa Yena. Kananjalo Yena nguSobunganga, uSobulumko"},{"SurahNumber":60,"VerseNumber":1,"Text":"Hini na nina bakholwayo, musani ukuthabatha iintshaba zaM neentshaba zenu (nizenze) abahlobo benu, lo gama zingakholwanga koko kwafika kuni (i’Kur’ân) kuyinyaniso, ekubeni babegxothe uMprofeti nani ngenxa yokuba nakholwayo kuAllâh, iNkosi yenu. Xa niphumele iJihâd (ukulwa) eNdleleni yaM nifuna indlela yokwamkeleka kuM, (musani ukubathabatha njengabahlobo benu). Nina nibabonisa uthando (emfihlakalweni) ukanti Mna Ndikwazi kakuhle enibonisana ngako nabo emfihlakalweni noko nibaxelela kona. Ke kaloku owenza oko phakathi kwenu ulahleke ngokwenene eNdleleni elungileyo"},{"SurahNumber":60,"VerseNumber":2,"Text":"Ukuba bangafumana ulongamelo phezu kwenu, bona baya kuba ziintshaba kuni, bolule izandla namalwimi abo angcolileyo ngokuchasene nani, yaye baninqwenelela ukuba ningakholwa"},{"SurahNumber":60,"VerseNumber":3,"Text":"Asokuze izizalwana zenu okanye abantwana benu banincede nto; ngeMini yoVuko. Yena (uAllâh) Uya kugweba phakathi kwenu. Kananjalo uAllâh Uyakubona enikwenzayo"},{"SurahNumber":60,"VerseNumber":4,"Text":"Ke kaloku Sele niwufumene owona mzekelo mhle kuIbrâhîm nabo babekunye naye, xa bathi kubantu bakubo, “Inene thina siyazahlulakuninakuloontoniyinqulayongaphandlekoAllâh. Siyaniphika, kananjalo sele kuvele ubutshaba nenzondwano phakathi kwethu nani ngonaphakade de nikholwe kuAllâh Yedwa,” ngaphandle nje kokuba uIbrâhîm waye wathi kuyise “Mna ndiya kukucelela itarhu inene, kodwa (andinagunya) lokukwenzela nantoni na ngokuchasene noAllâh: Nkosi yethu kukuWe apho sixhomekekileyo, kukuWe nalapho sibuyela khona kananjalo Wena Usisiphelo sohambo (lwethu)"},{"SurahNumber":60,"VerseNumber":5,"Text":"Nkosi yethu! senze singabi yonto yokungcungcuthekiswa ngabangakholwayo, Usixolele Wena, Nkosi yethu. Inene nguWe uSobunganga, uSobulumko"},{"SurahNumber":60,"VerseNumber":6,"Text":"Ke kaloku Inene nina kubo (ooIbrahim) nibe nowona mzekelo mhle kuye nabani na othemba lakhe linguAllâh neMini yokugqibela. Ke kaloku nabani na ofulathelayo inene uAllâh Akadingi nto ngoWokudunyiswa"},{"SurahNumber":60,"VerseNumber":7,"Text":"Mhlawumbi uAllâh Uya kufaka phakathi kwenu nabo beniziintshaba kubo; uthando. Ke kaloku uAllâh Unamandla yaye uAllâh nguMxoleli, Unenceba"},{"SurahNumber":60,"VerseNumber":8,"Text":"UAllâh Akanaleli kwabo banganilwiyo ngenxa yenkolo (yenu)\tbenganigxothi\tnakumawenu\tukuba\tnibaphathe kakuhle nenze ubulungisa kubo. Inene uAllâh Uyabathanda abo benza ubulungisa"},{"SurahNumber":60,"VerseNumber":9,"Text":"UAllâh Unalele kuphela kwabo banilwayo ngenxa yenkolo (yenu) banigxothe nokunigxotha kumakhaya enu bancedisane nokugxothwa kwenu, (Akanivumeli ke) ukuba nenze ubuhlobo nabo, nabani na ke owenza ubuhlobo nabo abo (benza loo nto) ngabo kanye abangabenzi bobubi"},{"SurahNumber":60,"VerseNumber":10,"Text":"Hini na nina bakholwayo! Xa abafazi abakholwayo befika kuni bengabafuduki, baphenyeni (bacikideni). UAllâh nguYe Owaziyo ngokubhekiselele kukholo lwabo. Ke kaloku ukuba ngaba nibazi bengamakholwakazi, musani ukubabuyisela kwabangakholwayo, bona abangobafazi abavumelekileyo ngokusemthethweni kubo kanti nabo abangobayeni abavumelekileyo ngokusemthethweni kubo. Kodwa ke nikani abangakholwayo ababekuhlawulile (ngokubatshata). Ke kaloku akukho sono kuni ukuba niyabatshata xa nibanikileyo (abo bayeni babo babashiyileyo) imbuyekezo yabo efanekileyo. Kananjalo ningagcini maqhina omtshato nabafazi abangakholwayo koko bizani oko benikuhlawulile (ngabo). Nibavumele nabo babize oko babebekuhlawulile (ngani)1 Olo lugwebo luka Allâh; Uya gweba Yena phakathi kwenu, ke kaloku uAllâh, Uyazi, Unobulumko"},{"SurahNumber":60,"VerseNumber":11,"Text":"Ke kaloku ukuba ngaba nawuphi na umfazi uthe wemka kuni waya (kwicala) labangakholwayo nize nina nibize imbuyekezo yoko nakuhlawulayo ngabo, (kodwa bala bona), naza naphuma naya edabini (leGrazwa ngokuchasene nabo bangakholwayo) naza nafumana ixhayelo, hlawulani ngenxalenye yelo xhayelo okulingana noko kumele ukuhlawulwa loo madoda ashiywe ngabafazi bawo noyike uAllâh loWo nikholwa kuYe"},{"SurahNumber":60,"VerseNumber":12,"Text":"Hini na wena Mprofeti, xa abafazi abakholwayo befika kuwe (beze kwenza isibhambathiso), bevuma kuWe okokuba abasayi kwayamanisa nto kuAllâh, abayi kuba, abayi kukrexeza bengasayi kubabulala abantwana babo (ukuqhomfa), bengasayi kuthetha ubuqhetseba ngabom besenza ubuxoki (ngokuthi abantwana ababazeliswe ngamadoda wambi batyhole abayeni babo ngabo bantwana). Bengasayi kungakuthobeli wena ngoko kulungileyo. Samkele ke isibhambathiso sabo ubacelele itarhu kuAllâh. Inene uAllâh nguMxoleli, uSozinceba"},{"SurahNumber":60,"VerseNumber":13,"Text":"Hini na nina bakholwayo musani ukwakha ubumbano nabantu uAllâh Anomsindo ngakubo. Bona balilahla (kudala) ithemba (lomvuzo) kuBomi oBuzayo njengabangakholwayo balilahlayo ithemba lokudibana nabo bangabemi basemangcwabeni"},{"SurahNumber":61,"VerseNumber":1,"Text":"(Konke) okusemazulwini nasemhlabeni kuzukisa uAllâh kananjalo Yena nguSobunganga, uSobulumko"},{"SurahNumber":61,"VerseNumber":2,"Text":"Hini na nina bakholwayo, kungani na ukuba nithethe into ningayenziyo"},{"SurahNumber":61,"VerseNumber":3,"Text":"Ichaseke kakhulu phambi koAllâh into yokuba nithethe into eningayenziyo"},{"SurahNumber":61,"VerseNumber":4,"Text":"Ke kaloku uAllâh Uyabathanda abo balwa eNdleleni yaKhe (bemi) belihlelo (umgca) babengathi basisiqu esinye esidityaniswe ngokuqinileyo"},{"SurahNumber":61,"VerseNumber":5,"Text":"Yabona uMûsâ wathi kubantu bakubo: “Hini na bantu bakuthi, nindikhubekiselani na nisazi ngokuqinisekileyo nje okokuba mna ndinguMthunywa ka-Allâh kuni?” Ke kaloku bathi besakuphambuka, uAllâh Wenza iintliziyo zabo zaphambuka. Ke kaloku uAllâh Akabakhokeli abadelelayo, abangenantobeko"},{"SurahNumber":61,"VerseNumber":6,"Text":"Yabona xa u’Isâ, unyana ka Maryam, wathi: “Hini na Bantwana bakwaSirayeli, inene mna ndinguMthunywa ka- Allâh kuni, ndingqina oko kwafika ngaphambili kunam kukwiTorah, ndiniphathele iindaba ezivuyisayo zoMthunywa oza kufika emveni kwam, ogama lakhe linguAhmad.” Kodwa wathi esakufika kubo, bathi bona: “Lo ngumlingo ocacileyo.”"},{"SurahNumber":61,"VerseNumber":7,"Text":"Ngubaninaintswelabulungisaegqithaoqambaokungeyonyani ngoAllâh lo gama emenyelwa kwi-Islam. Ke kaloku uAllâh Akabakhokeli abantu abangabenzi bobugwenxa"},{"SurahNumber":61,"VerseNumber":8,"Text":"Banqwenela ukucima ukukhanya kuka-Allah, Uza kukufezekisa ukukhanya kwaKhe Yena, enokuba abangakholwayo bakuchase kangakanani na oko"},{"SurahNumber":61,"VerseNumber":9,"Text":"NguYe Othumele uMthunywa waKhe nesiKhokelo nenkolo yenyaniso ukuba ayibonakalise ngaphezulu kweenkolo zonke, enokuba abo bangabanquli zithixo bakuchase kangakanani na oko"},{"SurahNumber":61,"VerseNumber":10,"Text":"Hini na nina bakholwayo ndinganikhokeleli kunaniselwano oluya kunisindisa esohlwayweni esibuhlungu"},{"SurahNumber":61,"VerseNumber":11,"Text":"Kholwani kuAllâh noMthunywa waKhe nizabalaze eNdleleni ka-Allâh ngobutyebi benu nangobomi benu. Oko kokona kulungileyo kuni, ukuba benisazi"},{"SurahNumber":61,"VerseNumber":12,"Text":"Yena Uya kunixolela izono zenu, Aningenise eMiyezweni ekumpompoza imilambo phantsi kwayo nemizi emihle eMiyezweni yokuhlala ngonaphakade. Leyo ke yimpumelelo enkulu"},{"SurahNumber":61,"VerseNumber":13,"Text":"Kananjalo niya kuzuza olunye uBabalo kuAllâh eniya kuluthanda noloyiso, vakalisa (Muhammad) iindaba ezivuyisayo kumakholwa"},{"SurahNumber":61,"VerseNumber":14,"Text":"Hini na nina bakholwayo, yibani ngabancedisi baka-Allah, njengangoko u’Isâ, unyana kaMaryam wathi kubafundi bakhe: “Ngoobani na abancedisi bam kuAllâh?” Abafundi bathi: “Thina singabo abancedisi baka-Allah.” Ke kaloku iqela (elithile) kuBantwana bakwaSirayeli laya alakholwa. Thina ke Sancedisa abo bakholwayo ngokuchasene neentshaba zabo, baza baba nolongamelo"},{"SurahNumber":62,"VerseNumber":1,"Text":"(Konke) Okusemazulwini nokusemhlabeni kuzukisa uAllâh, uKumkani, uSobungcwele, uSobunganga, uSobulumko"},{"SurahNumber":62,"VerseNumber":2,"Text":"NguYe Othumele uMthunywa phakathi kwabangakwazi kubhala nakufunda, ephuma phakathi kwabo, ebacengcelezela iiVesi zaKhe, ebahlambulula, ebafundisa iNcwadi (i’Kur’ân) nobulumko nangona ngaphambili babesekulahlekeni okucacileyo"},{"SurahNumber":62,"VerseNumber":3,"Text":"Kanti nakwabanye babo abangekadibani nabo. Yaye Yena nguSobunganga, uSobulumko"},{"SurahNumber":62,"VerseNumber":4,"Text":"Obo bubuBele buka-Allâh Abunika lowo Athande ukumnika kwaye uAllâh nguMnini buBele obuninzi"},{"SurahNumber":62,"VerseNumber":5,"Text":"Umzekelo wabo babenikwe iTorah baza abayithabathela (ngqalelo) unjengalowo wembongolo ethwala imfumba yeencwadi (Kodwa kube kungekho nto iyiqondayo ngokubhalwe phakathi kwazo). Mmbi kanobom umzekelo wabantu abaphika iiVesi zika-Allâh. Ke Yena UAllâh Akabakhokeli abantu abenza ubugwenxa"},{"SurahNumber":62,"VerseNumber":6,"Text":"Yithi: “Hini na nina maYuda! Ukuba ngaba nina nibanga ukuba ngabahlobo baka-Allah, (abanye) abantu abangabo, langazelelani ukufa kaloku ukuba nithetha inyaniso"},{"SurahNumber":62,"VerseNumber":7,"Text":"Kodwa (nakanye) abangekhe bakulangazelele ngenxa yoko (kungcolileyo) kwenziwe zizandla zabo! Kananjalo uAllâh Uyabazi abenzi bobubi"},{"SurahNumber":62,"VerseNumber":8,"Text":"Yithi: “Inene ukufa oko nikubalekayo kuza kugagana nani, Niya kubuyiselwa (kuAllâh), uMazi wokungabonwayo, kwaye Uza kunixelela ngoko nanikwenza"},{"SurahNumber":62,"VerseNumber":9,"Text":"Hini na nina bakholwayo xa umemezelo mthandazweni lukhwazwa ngemini yeJum’ah (uLwesihlanu) Yiyani kwinkumbulo ka-Allâh nishiye unaniselwano, (amashishini). Oko kokona kulungileyo kuni ukuba benisazi"},{"SurahNumber":62,"VerseNumber":10,"Text":"Ke kaloku wakuphetwa umthandazo, yithani saa elizweni nifune ubuBele buka-Allâh (ngokusebenza), nikhumbule uAllâh rhoqo kananjalo ukuze niphumelele"},{"SurahNumber":62,"VerseNumber":11,"Text":"Kodwa bona (abafundi bakho Muhmmad) bathi bakubona okuthengiswayo okanye okwabiwayo bangxamele kuko, bakushiye umile (apho wedwa). Yithi ke wena; “OkukuAllâh kuhle ngaphezulu kunentengiso, yaye uAllâh nguYena Ulungileyo kunabo bonke ababoneleli.”"},{"SurahNumber":63,"VerseNumber":1,"Text":"Xa abahanahanisi befika kuwe (Muhammad), bathi: “Siyangqina okokuba unguMthunywa ka-Allâh.” UAllâh Uyakwazi kakade okokuba unguMthunywa waKhe, uAllâh Yena Unika ubungqina bokuba abahanahanisi ngamaxoki"},{"SurahNumber":63,"VerseNumber":2,"Text":"Bathabatha izifungo zabo njengento yokusithela, baze baphambukise (abantu) eNdleleni ka-Allâh. Inene kungcolile oko bakwenzayo"},{"SurahNumber":63,"VerseNumber":3,"Text":"Oko kungenxa yokuba baya bakholwa baphinda futhi bangakholwa; ngoko ke iintliziyo zabo zitywiniwe koko abaqondi bona"},{"SurahNumber":63,"VerseNumber":4,"Text":"Ke kaloku xa ubajongile wena imizimba yabo iya kuxolisa naxa bethetha uphulaphule intetho yabo ibangathi zizijungqu zeenkuni ezimisiweyo. Bona bacinga ukuba lonke izwi elikhwazayo lichasene nabo. Balutshaba bona, balumkele ke wena. Wanga uAllâh Angabatshabalalisa, baqhatheke (baphuma) njani (eNdleleni)"},{"SurahNumber":63,"VerseNumber":5,"Text":"Naxa kusithiwa kubo: “Yizani uMthunywa ka-Allâh Uza kunicelela itarhu (kuAllâh),” banikina iintloko zabo ubabone nawe betshikila besimka ngenkukhumalo"},{"SurahNumber":63,"VerseNumber":6,"Text":"Kuyafana kubo nokuba ungabacelela itarhu okanye ungabaceleli, Akasokuze Abaxolele uAllâh, Inene uAllâh Akabakhokeli abantu abadelelayo abangenantobeko"},{"SurahNumber":63,"VerseNumber":7,"Text":"Bona ngabo bathi: “Musani ukunikela nto kwabo bakunye noMthunywa ka-Allâh de bachithakale (bamshiye).” Ke kaloku ngabaka-Allah oovimba bamazulu nomhlaba kodwa abahanahanisi abaqondi bona"},{"SurahNumber":63,"VerseNumber":8,"Text":"Bathi:“UkubasinokubuyelaeMadinah,oyenauhloniphekileyo uza kubagxotha abangento yanto phaya.” Kodwa intlonipheko, amandla nozuko zezika-Allah, noMthunywa waKhe namakholwa kodwa abazi abahanahanisi bona"},{"SurahNumber":63,"VerseNumber":9,"Text":"Hini na nina bakholwayo! Musani ukuvumela ubutyebi benu nabantwana benu baniphambukise eNdleleni ka-Allâh, nabani na owenza oko, abo ngabona bangabalahlekelwa"},{"SurahNumber":63,"VerseNumber":10,"Text":"Nikelani ke eNdleleni ka-Allâh koko Sininike kona phambi kokuba ukufa kufikele omnye wenu, aze athi: “Nkosi yam akwaba Ubunokukhe Undimele ixeshana elifutshane ukuze ndinikele kumalizo ndibe ngomnye wamalungisa.”"},{"SurahNumber":63,"VerseNumber":11,"Text":"Kodwa (Yena) uAllâh Akasokuze Awumele umphefumlo xa sele lifikile ixesha lawo. Kananjalo uAllâh Unolwazi ngoko nikwenzayo"},{"SurahNumber":64,"VerseNumber":1,"Text":"(Konke) okusemazulwini nasemhlabeni kuzukisa uAllâh, lolwaKhe ulongamelo kananjalo ukudunyiswa kokwaKhe, yaye Unamandla ngaphezulu kwezinto zonke"},{"SurahNumber":64,"VerseNumber":2,"Text":"NguYe\tOwanidalayo,\tukanti\tphakathi\tkwenu kukho abangakholwayo\tkwalapho\tphakathi\tkwenu\tkubekho abakholwayo. Kanti ke Yena uAllâh Uyakubona enikwenzayo"},{"SurahNumber":64,"VerseNumber":3,"Text":"Yena Wadala amazulu nomhlaba ngenyaniso, Wanibumba Wazifezekisa izimo zenu kwaye kukuYe apho kuza kuphelelwa khona"},{"SurahNumber":64,"VerseNumber":4,"Text":"Uyakwazi okusemazulwini nasemhlabeni, Ekwazi kananjalo enikufihlayo nenikuchazayo, kwaye uAllâh nguMazi wokusezifubeni"},{"SurahNumber":64,"VerseNumber":5,"Text":"Azifikanga na iindaba zabo babengakholwa ngaphambili kunani? Bona bazingcamla iziphumo zomcimbi wabo, yaye baza kufumana isohlwayo esibuhlungu"},{"SurahNumber":64,"VerseNumber":6,"Text":"Oko kungenxa yokuba abaThunywa babo babeye beze kubo benobungqina obucacileyo, kodwa bona bathi: “Singakhokelwa ngabantu thina kakade?” Baya abakholwa ke batshikila. Kodwa Yena uAllâh Wayengenamfuno yabo, uAllâh sisiTyebi, Ufanelwe zizo zonke iindumiso"},{"SurahNumber":64,"VerseNumber":7,"Text":"Abo bangakholwayo babanga ukuba abasokuze bavuswe. Yithi wena, “Ewe, ndifunga ngeNkosi yam, niya kuvuswa ngenene, kwaye niza kuxelelwa ngokwenene ngako (konke) enakwenzayo. Kulula oko kuAllâh. Sûrah 64 At-Tagrhâbun (ILahleko nenzuzo yamacal ‘omabini) ISahluko"},{"SurahNumber":64,"VerseNumber":8,"Text":"Ke kaloku kholwani kuAllâh nakuMthunywa waKhe nasekukhanyeni (i’Kur’ân) eSinithumelele kona. Kananjalo uAllâh Unolwazi ngoko nikwenzayo"},{"SurahNumber":64,"VerseNumber":9,"Text":"NgeMini Aya kunidibanisela iMini yendibano Leyo yiMini yembandezelo. Nabani na okholwayo kuAllâh, enze izenzo ezilungileyo Yena (uAllâh) Uya kumsusela izenzo ezigwenxa kuye, Amngenise naseMiyezweni ekumpompoza kuyo imilambo ngaphantsi kwayo, apho baya kuhlala khona ngonaphakade. Leyo yiyona mpumelelo inkulu"},{"SurahNumber":64,"VerseNumber":10,"Text":"Ke bona abo bangakholwayo baphika iiVesi zeThu abo ngamadlelane oMlilo, baya kuhlala apho kuwo ngonaphakade, hayi ububi besiphelo sabo"},{"SurahNumber":64,"VerseNumber":11,"Text":"Akukho ntlekele ihlayo ingehli ngemvume ka-Allâh. Nabani na ke okholwayo kuAllâh uya kumkhokelela intliziyo yakhe, ke kaloku uAllâh ngumazi weento zonke"},{"SurahNumber":64,"VerseNumber":12,"Text":"Thobelani uAllâh nithobele noMthunywa; kodwa ukuba niye nabuya umva ke (uxanduva) olusemagxeni oMthunywa weThu kukuvakalisa (umyalezo) ngokucacileyo"},{"SurahNumber":64,"VerseNumber":13,"Text":"UAllâh akukho thixo wumbi ngaphandle kwaKhe. Kananjalo kukuAllâh apho amakholwa makabeke ithemba lowo khona"},{"SurahNumber":64,"VerseNumber":14,"Text":"Hini na nina bakholwayo, inene phakathi kwabafazi benu nabantwana benu kukho abazintshaba kuni, ngoko ke balumkeleni kodwa ke ukuba niyabaxolela ninge aniboni, inene uAllâh nguMxoleli, uSozinceba"},{"SurahNumber":64,"VerseNumber":15,"Text":"Ubutyebi nabantwana benu buluvavanyo (kuni) ukanti uAllâh Yena Unomvuzo omkhulu"},{"SurahNumber":64,"VerseNumber":16,"Text":"Yoyikani uAllâh ke kangangoko ninako, niphulaphule nithobele, ninikele (eNdleleni ka-Allâh); kuya kulunga emiphefumlweni yenu (oko). Kananjalo lowo ukhuselekileyo ebugqolweni bomphefumlo wakhe, Abanjalo ngabo abaya kuphumelela"},{"SurahNumber":64,"VerseNumber":17,"Text":"Ukuba niboleke uAllâh, imboleko entle, Yena Uya (kuyibuyisa) ngokuphindeneyo kuni, Anixolele futhi. Ke kaloku uAllâh ngoYena Unombulelo noYena Unyamezelayo"},{"SurahNumber":64,"VerseNumber":18,"Text":"UMazi wokungabonwayo, nokubonwayo, uSobunganga, uSobulumko"},{"SurahNumber":65,"VerseNumber":1,"Text":"Hini na Mprofeti, xa nina (maMuslim) niqhawula umtshato nabafazi, wuqhawuleni (isiqalo) sexesha labo lokulinda nilibale kananjalo ixesha (labo) lokulinda, noyike uAllâh iNkosi yenu. Musani ukubagxotha kwimizi (yabayeni) babo nabo oku kwabo abafanelanga kuzimkela (phakathi exesheni apho) ngaphandle kokuba benze uburheletya ngokucacileyo. Leyo ke yimiqathango ka-Allâh. Nabani na ke ogabadela imiqathango ka-Allâh; uzonile (lowo) ngokwakhe buqu. Nina anazi nto; mhlawumbi uAllâh Angavelisa into engumahluko emva koko"},{"SurahNumber":65,"VerseNumber":2,"Text":"Xa ke sele (bephantsele) ukuzalisekisa ixesha elo nisengabagcina ngemvisiswano entle kungenjalo nahlukane nabo ngesihle. Nize namangqina amabini angamadoda angamalungisa phakathi kwenu, nimisele ubungqina obamkelekileyo kuAllâh. Oko kuyalelwa lowo ukholwayo kuAllâh nakwiMini yokuGqibela. Ke kaloku lowo umoyikayo uAllâh, Uya kumenzela indlela"},{"SurahNumber":65,"VerseNumber":3,"Text":"Kananjalo Uya kumbonelela apho ebengalindelanga khona. Nabani na oxhomekeke kuAllâh Yena Wanele kuye. Inene uAllâh Uza kuyifezekisa eyaKhe injongo. UAllâh sele kakade Emmisele (lowo) ngeento zonke"},{"SurahNumber":65,"VerseNumber":4,"Text":"Ke kaloku kwabo bangasalindelekanga ukuya exesheni phakathi kwabafazi benu ukuba niyathandabuza, elabo ixesha ziinyanga ezintathu, kanti nakwabo bangekayi exesheni. Bona abo bamithiyo ixesha labo (lokulinda emva koqhawulo mtshato) kukuba bade bazale nabani na ke omoyikayo uAllâh, Uya kumenzela lula umcimbi wakhe"},{"SurahNumber":65,"VerseNumber":5,"Text":"Lowo ngumyalelo ka-Allâh, Awuthumele phantsi kuni; nabani na lowo woyika uAllâh Uya kumsusela izenzo zakhe ezigwenxa kuye Amenzele mkhulu umvuzo wakhe"},{"SurahNumber":65,"VerseNumber":6,"Text":"Bahlaliseni apho nihlala khona ngendlela eninako (ukwenza ngayo) ningabenzibubingendlelayokubacinezela(nibaphathe kakubi). Ukuba ngaba bamithi ke, bahoyeni bade bazale. Ukuba banincancisela (iintsana zenu) banikeni intlawulo yabo ebafaneleyo kananjalo ngamnye kuni makalamkele icebiso lomnye ngendlela enesihle. Ke kaloku ukuba nenzelana ubunzima, abanye abafazi basenokumncancisela usana (uyise wosana)"},{"SurahNumber":65,"VerseNumber":7,"Text":"Ke kaloku indoda esisityebi mayithabathe kubutyebi bayo, leyo ingqwebo yayo incitshiweyo mayithabathe koko uAllâh Ayinike kona (yondle umfazi). UAllâh Akawuthwalisi umphefumlo umthwalo ngaphandle kwalowo Awunike wona, uAllâh Uya kuzisa emveni kobunzima, ubulula (ukuphumla)"},{"SurahNumber":65,"VerseNumber":8,"Text":"Zingaphi izixeko ezaba nendelelo mayela nomyalelo weNkosi yazo nabaThunywa baYo. Sazithabatha ke ukuba zihlawule ityala Sazohlwaya ngesohlwayo esibi"},{"SurahNumber":65,"VerseNumber":9,"Text":"(Ngasinye kuzo ezo zixeko) sangcamla iziphumo ezibi zemeko yaso. Kwaye isiphumo semeko yaso saba yilahleko"},{"SurahNumber":65,"VerseNumber":10,"Text":"UAllâh Ubalungiselele isohlwayo esibuhlungu; yoyikani uAllâhkengoko, hininaninabantubanengqondobakholwayo, uAllâh Uthumele umyalezo kuni (i’Kur’ân)"},{"SurahNumber":65,"VerseNumber":11,"Text":"(Uthumele) uMthunywa (uMuhammad), enicengcelezela iiVesi ezicacileyo zika-Allâh hon’ukuze ngazo Akhuphe ebumnyameni abo bakholwayo benza izenzo ezilungileyo Yena Uya kubangenisa eMiyezweni ekumpompoza imilambo ngaphantsi kwayo, bahlale apho ngonaphakade. UAllâh Uya kumlungiselela (uMuhammad nabakholwayo) imbonelelo (entle)"},{"SurahNumber":65,"VerseNumber":12,"Text":"NguAllâh Odale amazulu asixhenxe nomhlaba ngokukwanjalo. Umyalelo (waKhe) uhla phakathi kwawo khon’ukuze nazi okokuba Unamandla ngaphezulu kunezinto zonke kwanokuba uAllâh Ugubungele zonke izinto ngolwazi"},{"SurahNumber":66,"VerseNumber":1,"Text":"Hini na Mprofeti, kungani na ukuba uzalele wena oko uAllâh Akwenze kwavumeleka kuwe? Wena usuke ufune imvume yabafazi bakho? Kanti Yena uAllâh nguMxoleli, nguSozinceba"},{"SurahNumber":66,"VerseNumber":2,"Text":"UAllâh sele Eyalele kuni ukuphela kwezifungo zenu nina (maMuslim). Ke kaloku uAllâh nguMkhuseli wenu, Uyazi, nguSobulumko"},{"SurahNumber":66,"VerseNumber":3,"Text":"Yabona; uMprofeti wahlebela omnye wabafazi bakhe (uHafsah) waza yena (uHafsah) wayixelela omnye (u’A- ishah). UAllâh Wenza okokuba yazeke kuye (uMthunywa); (uMthunywa) yena wachaza inxalenye wayishiya inxalenye yayo, ukumxelela kwakhe (uHafsah) ngayo, wathi yena: “Ngubani okuxelele oku?” Wathi yena (uMthunywa): “USolwazi, uMazisi nguYe (uAllâh) Ondixeleleyo.”"},{"SurahNumber":66,"VerseNumber":4,"Text":"Ukuba nina nobabini (bafazindini boMprofeti) ningabuyela kuAllâh ngenguquko (kuya kunilungela oko), iintliziyo zenu zithambekele (ngasekuphikisaneni noMprofeti); ukuba niyancedisana ke ngokuchasene naye, inene uAllâh nguMkhuseli wakhe, noJibrîl nabangamalungisa kumakholwa neengelosi ngapha koko, ngabancedisi (bakhe)"},{"SurahNumber":66,"VerseNumber":5,"Text":"Mhlawumbi iNkosi yakhe ukuba unokuqhawula umtshato nani (nonke) Ingambekela abafazi abangcono kunani abazinikeleyo (kuAllâh), bekholwa ngokuzinikeleyo, abanentobeko abaguqukayo, abakhonzayo, nabazilayo (abanye) babekhe benda nabaziintombi"},{"SurahNumber":66,"VerseNumber":6,"Text":"Hini na nina bakholwayo, zikhuseleni nina neentsapho zenu eMlilweni osivuthusi sawo singabantu namatye ekubekwe iingelosi phezu kwawo ezingqwabalala, zona azikhe zingamthobeli uAllâh kuloo nto Aziyalele yona koko zenza ezikuyalelweyo"},{"SurahNumber":66,"VerseNumber":7,"Text":"Hini na nina bangakholwayo musani ukuzithethelela ngayo le Mini niya kubuyekezwa kuphela ngoko nanikwenzile"},{"SurahNumber":66,"VerseNumber":8,"Text":"Hini na nina bakholwayo guqukani kuAllah ngenguquko enyanisekileyo, mhlawumbiiNkosiyenu Iyakunicamagushela izenzo zenu ezigwenxa kuni, Inigenise eMiyezweni ekumpompoza imilambo ngaphantsi kwayo. NgeMini apho uAllâh Angayi kumhlaza uMprofeti nabo bakholwayo kunye naye. Ukukhanya kwabo kuya kuba ngaphambili kubo, (neeNcwadi zezenzo zabo) ezandleni zabo zokunene kananjalo baya kuthi: “Nkosi yethu sigqibelelisele ukukhanya kwethu, Usixolele (izono zethu) Inene Wena Unolwazi lweento zonke"},{"SurahNumber":66,"VerseNumber":9,"Text":"Hini na Mprofeti, zabalaza ngokuchasene nabangakholwayo nabahanahanisi, ube ngqwabalala kananjalo kubo. Indawo yabo yokubalekela sisiHogo ayisembi indawo abaza kuphelela kuyo"},{"SurahNumber":66,"VerseNumber":10,"Text":"UAllâh Wazisa ngomzekelo kwabo bangakholwayo: Umfazi kaNûh nomfazi kaLût. Bobabini bona babephantsi kwezicaka zethu ezibini ezingamalungisa kodwa bazingcatsha ngoko ke bona (abaProfeti babo) azanga babancede nto kuAllâh kananjalo kwathiwa kubo: “Ngenani eMlilweni kunye nabo bangenayo.”"},{"SurahNumber":66,"VerseNumber":11,"Text":"Kananjalo uAllâh Wenza umzekelo kwabo bakholwayo: Umfazi kaFir’awn, xa wathi: “Nkosi yam, ndakhele umzi ecaleni kwaKho ePaladesi, Undisindise kuFir’awn nezenzo zakhe, Undisindise nakumsebenzi wakhe (obubugwenxa), Undisindise nakubantu abenza ububi.”"},{"SurahNumber":66,"VerseNumber":12,"Text":"(Nomzekelo)kaMaryamintombika’ImrânOwabulondolozayo ubunyulu bakhe, ngoko ke Savuthela (engubeni yakhe) ngengelosi yeThu, waza wakholwa kumazwi eNkosi yakhe neziBhalo zaYo, kwaye yena (uMaryam) wayengomnye wababezinikele, benentobeko"}]}