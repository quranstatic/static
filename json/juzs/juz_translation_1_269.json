{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"In de naam van God, de erbarmer, de barmhartige"},{"SurahNumber":1,"VerseNumber":2,"Text":"Lof zij God, de Heer van de wereldbewoners"},{"SurahNumber":1,"VerseNumber":3,"Text":"de erbarmer, de barmhartige"},{"SurahNumber":1,"VerseNumber":4,"Text":"de heerser op de oordeelsdag"},{"SurahNumber":1,"VerseNumber":5,"Text":"U dienen wij en U vragen wij om hulp"},{"SurahNumber":1,"VerseNumber":6,"Text":"Leid ons op de juiste weg"},{"SurahNumber":1,"VerseNumber":7,"Text":"de weg van hen aan wie U genade geschonken hebt, op wie geen toorn rust en die niet dwalen"},{"SurahNumber":2,"VerseNumber":1,"Text":"A[lif] Lfaam] M[iem]"},{"SurahNumber":2,"VerseNumber":2,"Text":"Dat is het boek, waaraan geen twijfel is, een leidraad voor de godvrezenden"},{"SurahNumber":2,"VerseNumber":3,"Text":"die geloven in het verborgene, de salaat verrichten en bijdragen geven van wat Wij hun voor hun levensonderhoud gegeven hebben"},{"SurahNumber":2,"VerseNumber":4,"Text":"en die geloven in wat naar jou neergezonden is en in wat voor jouw tijd is neergezonden; van het hiernamaals zijn zij vast overtuigd"},{"SurahNumber":2,"VerseNumber":5,"Text":"Zij volgen de leidraad van hun Heer en zij zijn het die het welgaat"},{"SurahNumber":2,"VerseNumber":6,"Text":"Zij die ongelovig zijn, voor hen maakt het niet uit of je hen waarschuwt of niet; zij geloven niet"},{"SurahNumber":2,"VerseNumber":7,"Text":"God heeft hun harten en hun gehoor verzegeld en over hun ogen is een sluier; voor hen is er een geweldige bestraffing"},{"SurahNumber":2,"VerseNumber":8,"Text":"Er zijn mensen die zeggen: \"Wij geloven in God en de laatste dag\", maar zij zijn geen gelovigen"},{"SurahNumber":2,"VerseNumber":9,"Text":"Zij denken God en hen die geloven te misleiden, maar zij misleiden slechts zichzelf zonder het te beseffen"},{"SurahNumber":2,"VerseNumber":10,"Text":"In hun harten is een ziekte en God heeft hun ziekte verergerd; voor de leugens die zij spraken krijgen zij een pijnlijke bestraffing"},{"SurahNumber":2,"VerseNumber":11,"Text":"Als men tot hen zegt: \"Brengt geen verderf op de aarde\", zeggen zij: \"Wij scheppen slechts orde"},{"SurahNumber":2,"VerseNumber":12,"Text":"Toch zijn zij het die verderf brengen, maar zij beseffen het niet"},{"SurahNumber":2,"VerseNumber":13,"Text":"Als men tot hen zegt: \"Gelooft zoals de mensen geloven\", zeggen zij: \"Zullen wij dan geloven zoals de dwazen geloven?\" Toch zijn zij de dwazen, maar zij weten het niet"},{"SurahNumber":2,"VerseNumber":14,"Text":"Als zij hen die geloven ontmoeten zeggen zij: \"Wij geloven\", maar als zij met hun satanische makkers alleen zijn zeggen zij: \"Wij horen bij jullie. Wij waren enkel aan het spotten"},{"SurahNumber":2,"VerseNumber":15,"Text":"God drijft de spot met hen en laat hen in hun onbeschaamdheid doorgaan met dwalen"},{"SurahNumber":2,"VerseNumber":16,"Text":"Zij zijn het die de dwaalweg ten koste van de leidraad gekocht hebben, maar hun handel zal hun niets opleveren en zij volgen het goede pad niet"},{"SurahNumber":2,"VerseNumber":17,"Text":"Zij lijken bijvoorbeeld op iemand die een vuur aangestoken heeft. Als het dan alles rondom hem verlicht, neemt God hun licht weg en laat hen achter in de duisternis, zodat zij niets zien"},{"SurahNumber":2,"VerseNumber":18,"Text":"Doof, stom en blind zijn zij. Zij keren dan ook niet terug"},{"SurahNumber":2,"VerseNumber":19,"Text":"Of als een wolkbreuk uit de hemel waarin duisternis, donder en bliksem is. Uit doodsangst steken zij voor de donderslagen hun vingers in de oren, maar God heeft de ongelovigen omsingeld"},{"SurahNumber":2,"VerseNumber":20,"Text":"Bijna ontneemt de bliksem hun het gezichtsvermogen. Telkens als hij hun licht geeft lopen zij erin, maar als het weer donker is, staan zij stil. Als God het wilde ontnam Hij hun gehoor en gezichtsvermogen. God is almachtig"},{"SurahNumber":2,"VerseNumber":21,"Text":"O mensen, dient jullie Heer die jullie en hen die er voor jullie waren geschapen heeft -- misschien zullen jullie godvrezend worden"},{"SurahNumber":2,"VerseNumber":22,"Text":"die voor jullie de aarde tot een rustbed heeft gemaakt en de hemel tot een gebouw en die uit de hemel water heeft laten neerdalen en daarmee vruchten heeft voortgebracht voor jullie levensonderhoud. Schrijft aan God geen gelijken toe, terwijl jullie beter weten"},{"SurahNumber":2,"VerseNumber":23,"Text":"Als jullie in twijfel verkeren over wat Wij tot Onze dienaar hebben neergezonden, komt dan met een overeenkomstige soera en roept buiten God om jullie getuigen op, als jullie gelijk hebben"},{"SurahNumber":2,"VerseNumber":24,"Text":"Als jullie dat niet doen -- en jullie zullen het niet doen -- vreest dan het vuur waarvan mensen en stenen de brandstof zijn en dat voor de ongelovigen is klaargemaakt"},{"SurahNumber":2,"VerseNumber":25,"Text":"Verkondig het goede nieuws aan hen die geloven en de deugdelijke daden doen dat er voor hen tuinen zijn, waar de rivieren onderdoor stromen. Telkens als zij daaruit met vruchten gevoed worden zeggen zij: \"Dit kregen wij vroeger ook al als levensonderhoud.\" Het wordt hun zo gegeven dat het er precies op lijkt. Voor hen zijn er daar reingemaakte echtgenotes en zij zullen daar altijd blijven"},{"SurahNumber":2,"VerseNumber":26,"Text":"God schaamt zich niet een voorbeeld te geven met behulp van een mug of wat daarbovenuit gaat. Zij die geloven weten, dat het de waarheid is die van hun Heer komt. Zij die ongelovig zijn zeggen echter: \"Wat bedoelt God toch met een dergelijk voorbeeld?\" Hij misleidt daarmee velen en Hij wijst daarmee velen de goede richting. Hij misleidt slechts de verdorvenen"},{"SurahNumber":2,"VerseNumber":27,"Text":"die de verbintenis met God, nadat zij is overeengekomen, verbreken, wat God geboden heeft samen te voegen scheiden en verderf op de aarde brengen. Dat zijn zij, de verliezers"},{"SurahNumber":2,"VerseNumber":28,"Text":"Hoe zouden jullie niet in God geloven? Jullie waren toch dood en Hij heeft jullie leven gegeven. Hij zal jullie laten sterven en vervolgens weer tot leven brengen, waarop jullie tot Hem terug zullen keren"},{"SurahNumber":2,"VerseNumber":29,"Text":"Hij is het die voor jullie al wat er op de aarde is geschapen heeft. Toen wendde Hij zich tot de hemel en fatsoeneerde hem tot zeven hemelen. Hij is alwetend"},{"SurahNumber":2,"VerseNumber":30,"Text":"Toen jouw Heer tot de engelen zei: \"Ik ga op aarde een plaatsvervanger aanstellen\", zeiden zij: \"Gaat U daar iemand aanstellen die er verderf brengt en bloed vergiet, terwijl wij U lofprijzen en Uw heiligheid eren?\" Hij zei: \"Ik weet wat jullie niet weten"},{"SurahNumber":2,"VerseNumber":31,"Text":"En Hij onderwees Adam alle namen. Toen legde Hij hen aan de engelen voor en zei: \"Deelt mij de namen van dezen maar mee, als jullie gelijk hebben"},{"SurahNumber":2,"VerseNumber":32,"Text":"Zij zeiden: \"U zij geprezen! Wij weten slechts wat U ons hebt onderwezen. U bent de wetende, de wijze"},{"SurahNumber":2,"VerseNumber":33,"Text":"Hij zei: \"Adam, deel hun hun namen mee.\" Toen hij hun dan hun namen meedeelde zei Hij: \"Had Ik jullie niet gezegd dat Ik het onzichtbare van de hemelen en de aarde ken en weet, wat jullie openlijk en in het verborgene doen"},{"SurahNumber":2,"VerseNumber":34,"Text":"Toen Wij tot de engelen zeiden: \"Buigt eerbiedig neer voor Adam\", bogen zij zich eerbiedig neer, behalve Iblies; hij weigerde en was hoogmoedig, want hij was een van de ongelovigen"},{"SurahNumber":2,"VerseNumber":35,"Text":"En Wij zeiden: \"Adam, jij en je echtgenote mogen de tuin bewonen en jullie mogen ervan in overvloed eten waar jullie maar willen, maar jullie mogen deze boom niet benaderen, want dan behoren jullie tot de onrechtplegers"},{"SurahNumber":2,"VerseNumber":36,"Text":"Toen liet de satan hen daaruit afdwalen. Zo bracht hij hen uit de plaats waarin zij waren naar buiten en Wij zeiden: \"Daalt af, elkaar tot vijand; en tijdelijk is er voor jullie op de aarde een verblijfplaats en vruchtgebruik"},{"SurahNumber":2,"VerseNumber":37,"Text":"Toen nam Adam van zijn Heer woorden in ontvangst en Hij wendde zich genadig tot hem; Hij is de genadegever, de barmhartige"},{"SurahNumber":2,"VerseNumber":38,"Text":"Wij zeiden: \"Daalt allen eruit af. Als er dan van Mij een leidraad tot jullie komt, dan hebben zij die Mijn leidraad volgen niets te vrezen, noch zullen zij bedroefd zijn"},{"SurahNumber":2,"VerseNumber":39,"Text":"Maar zij die ongelovig zijn en Onze tekenen loochenen, zij zijn het die in het vuur thuishoren, zij zullen daarin altijd blijven"},{"SurahNumber":2,"VerseNumber":40,"Text":"O Israëlieten, denkt aan Mijn genade die Ik jullie geschonken heb en komt het verbond met Mij na, dan zal Ik het verbond met jullie nakomen; voor Mij moeten jullie dus beducht zijn"},{"SurahNumber":2,"VerseNumber":41,"Text":"En gelooft in wat Ik heb neergezonden ter bevestiging van wat jullie al hebben, weest niet de eersten die er niet in geloven en verkwanselt Mijn tekenen niet; Mij moeten jullie dus vrezen"},{"SurahNumber":2,"VerseNumber":42,"Text":"Omkleedt de waarheid niet met onzin en verbergt haar niet; jullie weten wel beter"},{"SurahNumber":2,"VerseNumber":43,"Text":"Verricht de salaat en geeft de zakaat en buigt met de buigenden"},{"SurahNumber":2,"VerseNumber":44,"Text":"Kunnen jullie dan de mensen aansporen tot vroomheid en jezelf vergeten? Jullie lezen het boek toch voor? Hebben jullie dan geen verstand"},{"SurahNumber":2,"VerseNumber":45,"Text":"Neemt jullie toevlucht tot geduld en de salaat. Dat is veel, maar niet voor de deemoedigen"},{"SurahNumber":2,"VerseNumber":46,"Text":"die menen dat zij hun Heer ontmoeten en dat zij tot Hem terugkeren"},{"SurahNumber":2,"VerseNumber":47,"Text":"O Israëlieten, denkt aan Mijn genade die Ik jullie geschonken heb en daaraan dat Ik jullie boven de wereldbewoners heb verkozen"},{"SurahNumber":2,"VerseNumber":48,"Text":"En vreest een dag waarop niemand iets van een ander op zich kan nemen, waarop voor hem geen voorspraak aanvaard, noch losprijs aangenomen wordt en waarop zij geen hulp zullen krijgen"},{"SurahNumber":2,"VerseNumber":49,"Text":"Toen Wij jullie van Fir'auns mensen redden die jullie een vreselijk leed berokkenden doordat zij jullie zonen afslachtten en alleen jullie vrouwen in leven lieten. Daarin was een geweldige beproeving van jullie Heer"},{"SurahNumber":2,"VerseNumber":50,"Text":"En toen Wij voor jullie de zee spleten en jullie zo redden, maar Fir'auns mensen lieten verdrinken, terwijl jullie toekeken"},{"SurahNumber":2,"VerseNumber":51,"Text":"En toen wij met Moesa veertig nachten afgesproken hadden. Jullie namen toen in onrechtmatigheid het kalf aan, nadat hij weg was gegaan"},{"SurahNumber":2,"VerseNumber":52,"Text":"Daarop vergaven Wij jullie nadat dat gebeurd was; misschien zullen jullie dank betuigen"},{"SurahNumber":2,"VerseNumber":53,"Text":"En toen Wij Moesa het boek en het reddend onderscheidingsmiddel gaven. Misschien zullen jullie je de goede richting laten wijzen"},{"SurahNumber":2,"VerseNumber":54,"Text":"En toen Moesa tot zijn volk zei: \"Mijn volk, jullie hebben jezelf onrecht aangedaan doordat jullie het kalf hebben aangenomen. Wendt jullie berouwvol tot jullie maker en doodt dan jezelf. Dat is beter voor jullie bij jullie maker. Dan zal Hij zich genadig tot jullie wenden; Hij is de genadegever, de barmhartige"},{"SurahNumber":2,"VerseNumber":55,"Text":"En toen jullie zeiden: \"Moesa wij zullen jou niet geloven totdat wij God in alle openheid zien\", waarop de donderslag jullie greep, terwijl jullie toekeken"},{"SurahNumber":2,"VerseNumber":56,"Text":"Toen lieten Wij na jullie dood jullie weer opstaan; misschien zullen jullie dank betuigen"},{"SurahNumber":2,"VerseNumber":57,"Text":"Toen lieten Wij jullie door de wolken overschaduwen en zonden Wij het manna en de kwartels op jullie neer: \"Eet van de goede dingen die Wij jullie voor jullie levensonderhoud gegeven hebben.\" Zij deden Ons geen onrecht aan, maar zij deden zichzelf onrecht aan"},{"SurahNumber":2,"VerseNumber":58,"Text":"En toen Wij zeiden: \"Gaat deze stad binnen en jullie mogen ervan in overvloed eten waar jullie maar willen. Gaat eerbiedig neerbuigend de poort binnen en zegt: 'Vergiffenis!?, dan zullen Wij jullie je fouten vergeven en Wij zullen hun die goed doen nog meer doen toekomen"},{"SurahNumber":2,"VerseNumber":59,"Text":"Maar zij die onrecht pleegden verwisselden het gezegde met iets anders dan wat tot hen gezegd was. Toen lieten Wij op hen die onrecht pleegden een plaag uit de hemel neerkomen voor het schandelijke dat zij deden"},{"SurahNumber":2,"VerseNumber":60,"Text":"En toen Moesa voor zijn volk om water vroeg en Wij zeiden: \"Sla met je stok op de rots\", toen ontsproten daaruit twaalf bronnen, waarvan elke groep mensen wist waar ze moesten drinken. Eet en drinkt van de levensbehoeften die God schenkt en veroorzaakt geen ellende door op de aarde verderf te zaaien"},{"SurahNumber":2,"VerseNumber":61,"Text":"En toen jullie zeiden: \"Moesa, wij kunnen het met één soort voedsel niet uithouden. Bid voor ons tot jouw Heer dat Hij ons het een en ander levert van wat de aarde voortbrengt: groente, komkommers, knoflook, linzen en uien.\" Hij zei: \"Willen jullie iets minderwaardigs hebben in plaats van iets beters? Gaat naar Egypte. Daar is wat jullie vragen!\" Zij werden met vernedering en onderwerping getroffen en haalden zich Gods toorn op de hals. Dat was omdat zij ongelovig waren aan Gods tekenen en de profeten zonder enig recht doodden. Dat was omdat zij opstandig en vijandig bleven"},{"SurahNumber":2,"VerseNumber":62,"Text":"Zij die geloven, zij die het jodendom aanhangen, de christenen en de Sabiërs die in God en de laatste dag geloven en die deugdelijk handelen, voor hen is hun loon bij hun Heer en zij hebben niets te vrezen noch zullen zij bedroefd zijn"},{"SurahNumber":2,"VerseNumber":63,"Text":"En toen Wij het verdrag met jullie aangingen en de Berg boven jullie verhieven: \"Houdt aan wat Wij jullie gegeven hebben stevig vast en gedenkt wat erin staat; misschien zullen jullie godvrezend worden"},{"SurahNumber":2,"VerseNumber":64,"Text":"Toen keerden jullie je daarna af en zonder Gods goedgunstigheid jegens jullie en Zijn barmhartigheid zouden jullie tot de verliezers behoren"},{"SurahNumber":2,"VerseNumber":65,"Text":"Jullie hebben toch weet van hen die bij jullie op de sabbat in overtreding kwamen. Wij zeiden immers tegen hen: \"Weest weggejaagde apen"},{"SurahNumber":2,"VerseNumber":66,"Text":"Zo maakten Wij het tot een afschrikwekkend voorbeeld voor hun eigen tijd en later en tot een aansporing voor de godvrezenden"},{"SurahNumber":2,"VerseNumber":67,"Text":"En toen Moesa tot zijn volk zei: \"God beveelt jullie een koe te slachten\" zeiden zij: \"Drijf jij de spot met ons?\" Hij zei: \"God bescherme mij ervoor dat ik zo dom zou zijn"},{"SurahNumber":2,"VerseNumber":68,"Text":"Zij zeiden: \"Bid voor ons tot jouw Heer dat Hij ons duidelijk maakt wat zij moet zijn.\" Hij zei: \"Dit zegt Hij, dat zij niet een te oude koe moet zijn en ook niet een die nog niet gekalfd heeft: ertussenin. Doet dus wat jullie bevolen is"},{"SurahNumber":2,"VerseNumber":69,"Text":"Zij zeiden: \"Bid voor ons tot jouw Heer dat Hij ons duidelijk maakt wat haar kleur moet zijn.\" Hij zei: \"Dit zegt Hij, dat zij een gele koe moet zijn, van een heldere kleur, die de kijkers verheugt"},{"SurahNumber":2,"VerseNumber":70,"Text":"Zij zeiden: \"Bid voor ons tot jouw Heer dat Hij ons duidelijk maakt wat zij moet zijn -- voor ons lijken de koeien namelijk op elkaar -- dan zal ons, als God het wil, de goede richting gewezen zijn"},{"SurahNumber":2,"VerseNumber":71,"Text":"Hij zei: \"Dit zegt Hij: zij moet geen gedweeë koe zijn die de aarde omploegt en die de akker bevloeit; een gave zonder vlek.\" Zij zeiden: \"Nu ben jij met de waarheid gekomen.\" Daarop slachtten zij haar, maar bijna hadden zij het niet gedaan"},{"SurahNumber":2,"VerseNumber":72,"Text":"En toen jullie een mens doodden en probeerden elkaar de schuld ervan te geven. God brengt echter tevoorschijn wat jullie verborgen hielden"},{"SurahNumber":2,"VerseNumber":73,"Text":"Wij zeiden toen: \"Sla hem met een stuk ervan.\" Zo maakt God de doden weer levend en laat Hij jullie Zijn tekenen zien. Misschien zullen jullie verstandig worden"},{"SurahNumber":2,"VerseNumber":74,"Text":"Toen verhardden daarna jullie harten zich en zij waren als steen of nog harder. Er bestaan immers stenen waaruit rivieren ontspringen, er bestaan er die splijten zodat er water uit komt en er bestaan er die neervallen uit vrees voor God. God let goed op wat jullie doen"},{"SurahNumber":2,"VerseNumber":75,"Text":"Begeren jullie dan dat zij geloof aan jullie hechten? En dat terwijl er onder hen een groep is die Gods woord gehoord had. Toen verdraaiden zij het, nadat zij het begrepen hadden en terwijl zij beter wisten"},{"SurahNumber":2,"VerseNumber":76,"Text":"Wanneer zij hen die geloven ontmoeten, zeggen zij: \"Wij geloven\", maar wanneer zij onder elkaar zijn zeggen zij: \"Zullen jullie hun vertellen wat God aan jullie openbaar gemaakt heeft, zodat zij het bij hun Heer als argument tegen jullie kunnen gebruiken? Hebben jullie dan geen verstand"},{"SurahNumber":2,"VerseNumber":77,"Text":"Of weten zij niet dat God weet wat zij in het geheim en wat zij openlijk doen"},{"SurahNumber":2,"VerseNumber":78,"Text":"Onder hen zijn er ongeletterden die het boek op verzinsels na niet kennen en die alleen maar vermoedens hebben"},{"SurahNumber":2,"VerseNumber":79,"Text":"Wee hen die het boek eigenhandig schrijven en dan zeggen: \"Dit komt van God\" om het voor een lage prijs te versjacheren. Wee hen dus om wat hun handen hebben geschreven en wee hen om wat zij eraan hebben verdiend"},{"SurahNumber":2,"VerseNumber":80,"Text":"En zij zeggen: \"Het vuur zal ons slechts een beperkt aantal dagen treffen.\" Zeg: \"Hebben jullie met God een verbond gesloten -- dan zal God Zijn verbond niet verbreken -- of zeggen jullie over God iets wat jullie niet weten"},{"SurahNumber":2,"VerseNumber":81,"Text":"Ja zeker! Wie slechtheid begaat en wie door zijn fout omgeven wordt, zij zijn het dus die in het vuur thuishoren; zij zullen daarin altijd blijven"},{"SurahNumber":2,"VerseNumber":82,"Text":"Maar zij die geloven en de deugdelijke daden doen, zij zijn het die in de tuin thuishoren; zij zullen daarin altijd blijven"},{"SurahNumber":2,"VerseNumber":83,"Text":"En toen Wij het verdrag met de Israëlieten aangingen: \"Jullie zult alleen God dienen. Weest goed voor de ouders, de verwant, de wezen en de behoeftigen. Spreekt tot de mensen ten goede. Verricht de salaat en geeft de zakaat.\" Toen onttrokken jullie je er in jullie afkerigheid aan, op enkelen na"},{"SurahNumber":2,"VerseNumber":84,"Text":"En toen Wij het verdrag met jullie aangingen: \"Jullie zult elkaars bloed niet vergieten en elkaar niet uit jullie woningen verdrijven.\" Toen bevestigden jullie het met jullie getuigenis"},{"SurahNumber":2,"VerseNumber":85,"Text":"Daarop waren jullie het die elkaar doodden en die een groep van jullie uit hun woningen verdreven terwijl jullie elkaar bijstonden in vergrijp en overtreding. Maar indien zij als gevangenen tot jullie komen, kopen jullie hen wel vrij. Toch is het verboden voor jullie om hen te verdrijven. Of geloven jullie in een gedeelte van het boek en in een ander gedeelte niet? Wie van jullie dat doet verdient niet anders dan schande in het tegenwoordige leven en op de opstandingsdag zullen zij tot de zwaarste bestraffing veroordeeld worden. God let goed op wat jullie doen"},{"SurahNumber":2,"VerseNumber":86,"Text":"Zij zijn het die het tegenwoordige leven ten koste van het latere gekocht hebben. Dus zal voor hen de bestraffing niet verlicht worden, noch zullen zij hulp krijgen"},{"SurahNumber":2,"VerseNumber":87,"Text":"Wij hebben aan Moesa het boek gegeven en Wij hebben na hem de gezanten laten navolgen en Wij hebben 'Isa, de zoon van Marjam de duidelijke bewijzen gegeven en hem gesterkt met de heilige geest. Maar telkens als er een gezant tot jullie komt met iets wat jullie niet zint, zijn jullie dan niet hoogmoedig? Dan betichten jullie sommigen van leugens en anderen doden jullie"},{"SurahNumber":2,"VerseNumber":88,"Text":"En zij zeggen: \"Onze harten zijn onbesneden.\" Welnee, God heeft hen om hun ongeloof vervloekt. Hoe weinig is het dus wat zij geloven"},{"SurahNumber":2,"VerseNumber":89,"Text":"En toen tot hen een boek van God kwam dat bevestigde wat zij hadden -- voordien hadden zij om bijstand gevraagd tegen hen die ongelovig zijn -- toen dan dat wat zij al wisten tot hen kwam, geloofden zij er niet aan. Gods vloek kome dus over de ongelovigen"},{"SurahNumber":2,"VerseNumber":90,"Text":"Waarvoor zij zich verkocht hebben dat is pas slecht; dat zij niet geloven aan wat God neergezonden heeft, uit nijd dat God iets van Zijn genade neerzendt op wie van Zijn dienaren Hij wil. Het levert hun dus toorn op toorn op. En voor de ongelovigen is er een vernederende bestraffing"},{"SurahNumber":2,"VerseNumber":91,"Text":"En als er tot hen gezegd wordt: \"Gelooft in wat God heeft neergezonden\" zeggen zij: \"Wij geloven in wat tot ons is neergezonden.\" En zij geloven niet in wat erna gekomen is, terwijl dat juist de waarheid is, ter bevestiging van wat zij hebben. Zeg: \"Waarom hebben jullie dan vroeger Gods profeten gedood, als jullie gelovig zijn"},{"SurahNumber":2,"VerseNumber":92,"Text":"Moesa was toch tot jullie gekomen met de duidelijke bewijzen. Toen namen jullie in onrechtmatigheid het kalf aan, nadat hij weg was gegaan"},{"SurahNumber":2,"VerseNumber":93,"Text":"En toen Wij het verdrag met jullie aangingen en de Berg boven jullie verhieven: \"Houdt aan wat Wij jullie gegeven hebben stevig vast en hoort\", zeiden zij: \"Wij hebben gehoord en zijn opstandig geworden.\" En in hun harten waren zij door hun ongeloof doordrenkt van het kalf. Zeg: \"Het is echt slecht wat jullie geloof jullie beveelt, als jullie gelovig zijn"},{"SurahNumber":2,"VerseNumber":94,"Text":"Zeg: \"Als de latere woning bij God alleen voor jullie en niet voor de andere mensen is, wenst dan de dood, als jullie gelijk hebt"},{"SurahNumber":2,"VerseNumber":95,"Text":"Maar dat zullen zij nooit wensen wegens wat hun handen eerder gedaan hebben. God kent de onrechtplegers"},{"SurahNumber":2,"VerseNumber":96,"Text":"En jij zult merken dat van de mensen zij het leven het meest begeren, meer nog dan de aanhangers van het veelgodendom. Eén van hen zou wel duizend jaar willen leven, maar door lang te leven wordt hij van de bestraffing niet gevrijwaard. God doorziet wel wat zij doen"},{"SurahNumber":2,"VerseNumber":97,"Text":"Zeg: \"Als iemand een vijand van Djibriel is -- hij heeft het toch met Gods toestemming in jouw hart neergezonden als bevestiging van wat er voordien al was en als leidraad en goed nieuws voor de gelovigen"},{"SurahNumber":2,"VerseNumber":98,"Text":"als iemand een vijand van God, Zijn engelen, Zijn gezanten, Djibriel en Mikaal is? God is ook een vijand van de ongelovigen"},{"SurahNumber":2,"VerseNumber":99,"Text":"Wij hebben toch duidelijke tekenen naar jou neergezonden. Alleen de verdorvenen geloven er niet in"},{"SurahNumber":2,"VerseNumber":100,"Text":"Heeft dan niet telkens als zij een verbintenis aangingen een groep van hen het veronachtzaamd. Jazelfs, de meesten van hen geloven niet"},{"SurahNumber":2,"VerseNumber":101,"Text":"En toen tot hen een gezant van God kwam die bevestigde wat zij hadden, veronachtzaamde een groep van hen aan wie het boek gegeven was het boek Gods achterbaks alsof zij van niets wisten"},{"SurahNumber":2,"VerseNumber":102,"Text":"En zij volgden wat de satanische makkers over de heerschappij van Soelaimaan voorlazen en Soelaimaan was niet ongelovig, maar de satanische makkers wel, doordat zij de mensen onderwijs gaven in toverij en in wat neergezonden was op de twee engelen in Babel, Haroet en Maroet. Zij onderwijzen niemand zonder te zeggen: \"Wij zijn slechts een verzoeking. Word niet ongelovig.\" Zo leerden zij van die twee hoe verschil te maken tussen een man en zijn echtgenote. Toch berokkenen zij daarmee niemand schade zonder Gods toestemming. Zij leren wat hen schaadt en niet nut, terwijl ze wel weten dat wie zoiets koopt geen aandeel aan het hiernamaals heeft. Echt slecht is het waarvoor zij zich verkocht hebben. Als zij het maar wisten"},{"SurahNumber":2,"VerseNumber":103,"Text":"Als zij gelovig en godvrezend zouden zijn dan was een beloning van de kant van God beter. Als zij het maar wisten"},{"SurahNumber":2,"VerseNumber":104,"Text":"Jullie die geloven! Zegt niet: \"Eerbiedig ons\", maar zegt: \"Let op ons en hoort.\" En voor de ongelovigen is er een pijnlijke bestraffing"},{"SurahNumber":2,"VerseNumber":105,"Text":"Die mensen van het boek die ongelovig zijn, en de veelgodendienaars willen liever niet dat op jullie iets goeds van jullie Heer wordt neergezonden. Maar God bevoorrecht door Zijn barmhartigheid wie Hij wil. God is vol van geweldige goedgunstigheid"},{"SurahNumber":2,"VerseNumber":106,"Text":"Welk teken Wij ook afschaffen of doen vergeten, Wij komen met iets beters of overeenkomstigs. Weet jij niet dat God almachtig is"},{"SurahNumber":2,"VerseNumber":107,"Text":"Weet jij niet dat God de heerschappij over de hemelen en de aarde heeft? Buiten God hebben jullie geen enkele beschermer noch bondgenoot"},{"SurahNumber":2,"VerseNumber":108,"Text":"Of willen jullie je gezant ondervragen zoals men vroeger Moesa ondervroeg? Wie geloof voor ongeloof inruilt die dwaalt af van de correcte weg"},{"SurahNumber":2,"VerseNumber":109,"Text":"Veel van de mensen van het boek zouden, nadat jullie tot geloof gekomen zijn, jullie graag weer ongelovig willen maken, omdat ze afgunstig geworden zijn, nadat voor hen de waarheid duidelijk was geworden. Rekent het maar niet aan en scheldt het kwijt totdat God met Zijn beschikking komt. God is almachtig"},{"SurahNumber":2,"VerseNumber":110,"Text":"Verricht de salaat en geeft de zakaat. En wat jullie vooraf voor jullie zelf aan goeds gedaan hebben, dat zullen jullie bij God vinden. Wat jullie doen doorziet God wel"},{"SurahNumber":2,"VerseNumber":111,"Text":"En zij zeiden: \"Alleen de joden en de christenen zullen de tuin binnengaan.\" Dat zijn hun wensen! Zeg: \"Levert jullie bewijs maar, als jullie gelijk hebben"},{"SurahNumber":2,"VerseNumber":112,"Text":"Welnee! Wie zich geheel aan God overgeeft en goed doet, die ontvangt zijn beloning bij zijn Heer. Zij hebben niets te vrezen noch zullen zij bedroefd zijn"},{"SurahNumber":2,"VerseNumber":113,"Text":"De joden zeggen: \"De christenen baseren zich op niets\" en de christenen zeggen: \"De joden baseren zich op niets.\" En toch lezen zij het boek voor. Zo zeggen ook zij die niet weten hetzelfde als zij. God zal dus op de opstandingsdag tussen hen oordelen over dat waarover zij het oneens waren"},{"SurahNumber":2,"VerseNumber":114,"Text":"En wie zijn er zondiger dan zij die verhinderen dat in de bedehuizen Gods naam wordt vermeld en die proberen ze te verwoesten. Hun betaamde het slechts er bang binnen te gaan. Voor hen is er in het tegenwoordige leven schande en in het hiernamaals een geweldige bestraffing"},{"SurahNumber":2,"VerseNumber":115,"Text":"Van God is het oosten en het westen. Waarheen jullie je dus ook wenden daar is Gods aangezicht. God is werkelijk alomvattend en wetend"},{"SurahNumber":2,"VerseNumber":116,"Text":"En zij zeggen: \"God heeft zich een kind genomen.\" Geprezen zij Hij! Integendeel, van Hem is wat er in de hemelen en wat er op de aarde is. Allen zijn Hem onderdanig"},{"SurahNumber":2,"VerseNumber":117,"Text":"de schepper van de hemelen en de aarde. Wanneer Hij iets beslist dan zegt Hij er slechts tegen: \"Wees!\" en het is"},{"SurahNumber":2,"VerseNumber":118,"Text":"Zij die niet weten zeggen: \"Had God niet tot ons kunnen spreken of had niet een teken tot ons kunnen komen?\" Zo spraken ook zij die er voor hun tijd waren dergelijke woorden. Hun harten lijken op elkaar. Wij hebben de tekenen duidelijk gemaakt voor mensen die overtuigd zijn"},{"SurahNumber":2,"VerseNumber":119,"Text":"Wij hebben jou met de waarheid gezonden als verkondiger van goed nieuws en als waarschuwer. Jij hoeft geen verantwoording af te leggen over hen die in de hel thuishoren"},{"SurahNumber":2,"VerseNumber":120,"Text":"Maar de joden noch de christenen zullen met jou ingenomen zijn zolang je niet hun geloof volgt. Zeg: \"De leidraad van God, dat is de leidraad.\" Als jij hun neigingen volgt na de kennis die er tot jou gekomen is, dan heb je tegen God geen beschermer en geen bondgenoot"},{"SurahNumber":2,"VerseNumber":121,"Text":"Zij aan wie Wij het boek hebben gegeven lezen het op de juiste manier voor; dat zijn zij die erin geloven. Wie er niet in geloven, dat zijn zij die de verliezers zijn"},{"SurahNumber":2,"VerseNumber":122,"Text":"O Israëlieten, denkt aan Mijn genade die Ik jullie geschonken heb en daaraan dat Ik jullie boven de wereldbewoners heb verkozen"},{"SurahNumber":2,"VerseNumber":123,"Text":"En vreest een dag waarop niemand iets van een ander op zich kan nemen, waarop voor hem geen losprijs aanvaard wordt, voorspraak voor hem geen nut heeft en waarop zij geen hulp zullen krijgen"},{"SurahNumber":2,"VerseNumber":124,"Text":"En toen Ibrahiem door zijn Heer op de proef gesteld werd met opdrachten die hij uitvoerde, zei Hij: \"Ik maak jou tot voorganger voor de mensen.\" Deze zei: \"Sommigen uit mijn nageslacht ook?\" Hij zei: \"Mijn verbond zal zich niet uitstrekken tot de onrechtplegers"},{"SurahNumber":2,"VerseNumber":125,"Text":"En toen Wij het huis maakten tot een plaats van samenkomst voor de mensen en een vrijplaats -- en beschouwt de standplaats van Ibrahiem als een gebedsplaats -- en Wij Ibrahiem en Isma'iel opdroegen: \"Reinigt Mijn huis voor hen die de omgang verrichten, die erin vertoeven en buigen en die zich eerbiedig neerbuigen"},{"SurahNumber":2,"VerseNumber":126,"Text":"En toen Ibrahiem zei: \"Mijn Heer, maak dit tot een veilige plaats en voorzie met vruchten in de levensbehoeften van zijn bewoners die geloven in God en de laatste dag\", zei Hij: \"Wie ongelovig is, hem zal Ik nog kort laten genieten, maar dan zal Ik hem naar de bestraffing van het vuur drijven.\" Dat is pas een slechte bestemming"},{"SurahNumber":2,"VerseNumber":127,"Text":"En toen Ibrahiem de fundamenten van het huis optrok samen met Isma'iel: \"Onze Heer, aanvaard het van ons. U bent de horende, de wetende"},{"SurahNumber":2,"VerseNumber":128,"Text":"Onze Heer, en maak dat wij ons beiden aan U overgeven en maak van ons nageslacht een gemeenschap die zich aan U overgeeft en toon ons onze riten en wendt U genadig tot ons. U bent de genadegever, de barmhartige"},{"SurahNumber":2,"VerseNumber":129,"Text":"Onze Heer, en zend tot hen een gezant uit hun midden die hun Uw tekenen voordraagt, hun het boek en de wijsheid onderwijst en hen loutert. U bent de machtige, de wijze"},{"SurahNumber":2,"VerseNumber":130,"Text":"En wie anders wendt zich af van het geloof van Ibrahiem dan wie zichzelf laat verdwazen? Zeker, Wij hebben hem in het tegenwoordige leven uitverkoren en in het hiernamaals behoort hij tot de rechtschapenen"},{"SurahNumber":2,"VerseNumber":131,"Text":"Toen zijn Heer tot hem zei: \"Geef je over.\" zei hij: \"Ik geef mij over aan de Heer van de wereldbewoners"},{"SurahNumber":2,"VerseNumber":132,"Text":"En dat droeg Ibrahiem aan zijn kinderen op; zo ook Ja'koeb: \"O mijn kinderen, God heeft voor jullie de godsdienst gekozen. Jullie mogen dus alleen maar sterven als mensen die zich [aan God] hebben overgegeven"},{"SurahNumber":2,"VerseNumber":133,"Text":"Of waren jullie getuigen toen Ja'koeb de dood nabij was? Toen hij tot zijn zoons zei: \"Wat zullen jullie dienen na mijn heengaan?\" zeiden zij: \"Wij zullen jouw god en de god van jouw vaderen Ibrahiem, Isma'iel en Ishaak dienen als één god en aan Hem hebben wij ons overgegeven"},{"SurahNumber":2,"VerseNumber":134,"Text":"Dat is een gemeenschap die voorbijgegaan is. Haar komt toe wat zij verdiend heeft en jullie komt toe wat jullie verdiend hebben. Jullie hoeven geen verantwoording af te leggen over wat zij gedaan hebben"},{"SurahNumber":2,"VerseNumber":135,"Text":"Zij zeiden: \"Weest joden of christenen, dan laten jullie je op het goede pad brengen.\" Zeg: \"Welnee, het geloof van Ibrahiem die het zuivere geloof aanhing; hij behoorde niet bij de veelgodendienaars"},{"SurahNumber":2,"VerseNumber":136,"Text":"Zeg: \"Wij geloven in God, in wat naar ons is neergezonden en in wat naar Ibrahiem, Isma'iel, Ishaak, Ja'koeb en de stammen is neergezonden en in wat aan Moesa en 'Isa is gegeven en in wat aan de profeten door hun Heer gegeven is. Wij maken geen verschil tussen één van hen en wij hebben ons aan Hem overgegeven"},{"SurahNumber":2,"VerseNumber":137,"Text":"Als zij dan in hetzelfde geloven als waarin jullie geloven dan hebben zij zich op het goede pad laten brengen. Maar als zij zich afkeren dan zijn zij het oneens. God zal voor jullie dan genoeg zijn tegen hen. Hij is de horende, de wetende"},{"SurahNumber":2,"VerseNumber":138,"Text":"De geloofsvorm van God! En wie heeft een betere geloofsvorm dan God? Wij dienen Hem"},{"SurahNumber":2,"VerseNumber":139,"Text":"Zeg: \"Twisten jullie met ons over God, terwijl Hij onze Heer is en jullie Heer. Wij hebben onze daden en jullie hebben jullie daden. Wij zijn Hem toegewijd"},{"SurahNumber":2,"VerseNumber":140,"Text":"Of zeggen jullie dat Ibrahiem, Isma'iel, Ishaak, Ja'koeb en de stammen joden waren of christenen?\" Zeg: \"Weten jullie het beter of God?\" En wie is zondiger dan hij die een getuigenis van God, dat hij heeft, verbergt? God let goed op wat jullie doen"},{"SurahNumber":2,"VerseNumber":141,"Text":"Dat is een gemeenschap die voorbijgegaan is. Haar komt toe wat zij verdiend heeft en jullie komt toe wat jullie verdiend hebben. Jullie hoeven geen verantwoording af te leggen over wat zij gedaan hebben"}]}