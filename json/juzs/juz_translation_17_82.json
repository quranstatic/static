{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Přibližuje se k lidem zúčtování jejich, zatímco lhostejně se odvracejí"},{"SurahNumber":21,"VerseNumber":2,"Text":"a kdykoliv jim od Pána jejich nové připomenutí přijde, jen jako v zábavě mu naslouchají"},{"SurahNumber":21,"VerseNumber":3,"Text":"s výsměchem v srdcích. A ti, kdož nespravedliví jsou, tajně se domlouvají: \"Což není on jen smrtelník vám podobný? Cožpak se chcete podílet na kouzelnictví, přestože oči máte vidoucí"},{"SurahNumber":21,"VerseNumber":4,"Text":"Rci: \"Pán můj dobře zná řeči na nebesích i na zemi, On slyšící je i vševědoucí"},{"SurahNumber":21,"VerseNumber":5,"Text":"Však naopak oni hovoří: \"To jsou jen sny popletené či spíše on sám si to vymyslil, ba věru on básníkem je! Ať tedy předloží znamení, s jakými byli vysláni proroci staří"},{"SurahNumber":21,"VerseNumber":6,"Text":"Neuvěřilo před nimi žádné město, a zahubili jsme je. Uvěří snad nyní tito"},{"SurahNumber":21,"VerseNumber":7,"Text":"A poslali jsme před tebou pouze muže, jimž vnuknutí jsme dali. Zeptejte se tedy lidí, jimž dostalo se připomenutí, nevíte-li"},{"SurahNumber":21,"VerseNumber":8,"Text":"A nedali jsme těmto prorokům těla, jež by pokrmy nejedla, a ani nesmrtelní nebyli"},{"SurahNumber":21,"VerseNumber":9,"Text":"Potom jsme splnili slib jim daný a zachránili jsme je i ty, jež jsme chtěli, zatímco přestupníky jsme zahubili"},{"SurahNumber":21,"VerseNumber":10,"Text":"A nyní jsme vám již Písmo seslali, v němž pro vás je připomenutí - což to nepochopíte"},{"SurahNumber":21,"VerseNumber":11,"Text":"A kolik jsme vyvrátili měst, jež byla nespravedlivá, a po nich vzniknout jsme národům jiným dali"},{"SurahNumber":21,"VerseNumber":12,"Text":"A jakmile pocítili přísnost Naši, prchat z měst se jali"},{"SurahNumber":21,"VerseNumber":13,"Text":"Neprchejte, ale raději se vraťte k přepychu, v němž jste žili, a do příbytků svých - možná že o vydání počtu požádáni budete"},{"SurahNumber":21,"VerseNumber":14,"Text":"A odpověděli: \"Běda nám, my věru byli jsme nespravedliví"},{"SurahNumber":21,"VerseNumber":15,"Text":"A nepřestalo toto volání jejich, dokud jsme je jak obilí neskosili a životy jejich nezhasili"},{"SurahNumber":21,"VerseNumber":16,"Text":"My nebesa a zemi a vše, co je mezi nimi, jsme pro zábavu nestvořili"},{"SurahNumber":21,"VerseNumber":17,"Text":"kdybychom se byli chtěli pobavit, našli bychom si zábavu u Sebe, kdybychom už tak učinit zamýšleli"},{"SurahNumber":21,"VerseNumber":18,"Text":"Naopak My pravdu proti falši mrštíme, a roztříští ji, a hle, ona se rozplyne; však běda vám za to, co lživě Bohu připisujete"},{"SurahNumber":21,"VerseNumber":19,"Text":"Jemu náleží všichni, kdož na nebesích jsou a na zemi; a ti, kdož u Něho dlí, nejsou tak hrdopyšní, aby Mu nesloužili, a nikdy neumdlí"},{"SurahNumber":21,"VerseNumber":20,"Text":"a pějí slávu Jeho dnem i nocí bez přestání"},{"SurahNumber":21,"VerseNumber":21,"Text":"Vzali si snad božstva pozemská, jež k životu probouzejí"},{"SurahNumber":21,"VerseNumber":22,"Text":"Kdyby byla na nebi a na zemi božstva jiná kromě Boha, věru by obojí již zkáze bylo propadlo. A oč je Bůh, Pán trůnu, slavnější než to, co mu připisují"},{"SurahNumber":21,"VerseNumber":23,"Text":"A On nebude tázán na to, co koná. zatímco oni budou dotazováni na počtu vydání"},{"SurahNumber":21,"VerseNumber":24,"Text":"Či vzali si vedle Něho božstva jiná? Rci: \"Předložte tedy důkaz svůj! Toto je připomenutí těm, kdož se mnou jsou, i připomenutí těm, kdož byli přede mnou!\" Však naopak, většina z nich pravdu nezná a odvrací se od ní"},{"SurahNumber":21,"VerseNumber":25,"Text":"A nevyslali jsme před tebou žádného posla, abychom mu nebyli vnukli: \"Není božstva kromě Mne; uctívejte Mne tedy"},{"SurahNumber":21,"VerseNumber":26,"Text":"Hovoří: \"Milosrdný si vzal děti!\" Sláva Mu! Ba nikoliv, to služebníci jsou jen Jeho ctihodní"},{"SurahNumber":21,"VerseNumber":27,"Text":"kteří se dříve než On promluvit neodvažují a jen podle rozkazu Jeho jednají"},{"SurahNumber":21,"VerseNumber":28,"Text":"A On zná dobře, co je před nimi a co je za nimi, a oni se přimlouvat nesmějí, leč za toho, v němž On nalezne zalíbení; a oni se před Ním třesou bázní"},{"SurahNumber":21,"VerseNumber":29,"Text":"A kdyby někdo z nich řekl: \"Já božstvem vedle Něho jsem,\" toho bychom peklem odměnili, neboť takto My nespravedlivé odměňujeme"},{"SurahNumber":21,"VerseNumber":30,"Text":"Což ti, kdož nevěří, nevidí, že nebesa a země byly pevně spojeny a že jsme je od sebe odtrhli a že z vody jsme vše živé učinili? Což neuvěří"},{"SurahNumber":21,"VerseNumber":31,"Text":"A vztyčili jsme na zemi hory pevně zakotvené, aby se s nimi nekývala, a učinili jsme na ní průchody jako cesty - snad jimi budou vedeni"},{"SurahNumber":21,"VerseNumber":32,"Text":"A učinili jsme nebe střechou chráněnou a přesto se oni odvracejí od Našich znamení"},{"SurahNumber":21,"VerseNumber":33,"Text":"On je ten, jenž stvořil noc i den, slunce i měsíc a oba po nebeské své dráze plují"},{"SurahNumber":21,"VerseNumber":34,"Text":"Žádnému ze smrtelníků, kteří před tebou byli, jsme nesmrtelnost nedali. A jestliže ty zemřeš, budou snad oni nesmrtelní"},{"SurahNumber":21,"VerseNumber":35,"Text":"Každá duše smrti okusí; a zkoušíme vás zlým i dobrým co pokušením, a k Nám budete navráceni"},{"SurahNumber":21,"VerseNumber":36,"Text":"A když tě nevěřící spatří, posměšky si z tebe jen dělají a hovoří: \"Je tohle ten, co zmiňuje se pohrdavě o božstvech vašich?\" A při tom sami nevěří v Milosrdného připomenutí"},{"SurahNumber":21,"VerseNumber":37,"Text":"Člověk je stvořen ze spěchu! Já ukáži vám záhy Svá znamení, však nežádejte jejich uspíšení"},{"SurahNumber":21,"VerseNumber":38,"Text":"A říkají nevěřící: \"Kdy slib tento se splní, jste-li pravdomluvní"},{"SurahNumber":21,"VerseNumber":39,"Text":"Kéž by znali ti, kdož nevěří, tu chvíli, kdy nebudou moci oheň odvrátit od tváří svých a zad svých a kdy pomoc žádnou mít nebudou"},{"SurahNumber":21,"VerseNumber":40,"Text":"Ba, Hodina přikvačí na ně znenadání a v úžas je uvede a nebudou schopni ji zadržet a ani odklad nedostanou"},{"SurahNumber":21,"VerseNumber":41,"Text":"A dělali si posměšky již z poslů předchozích, avšak to, čemu se posmívali, obklopilo ty, kdož tomu se posmívali"},{"SurahNumber":21,"VerseNumber":42,"Text":"Rci: \"Kdo ochrání vás za noci i za dne před Milosrdným?\" A přece od připomenutí Pána svého se odvracejí"},{"SurahNumber":21,"VerseNumber":43,"Text":"Mají snad místo Nás božstva jiná, jež bránit je budou? Ta nejsou schopna pomoci ani sama sobě, a oni jimi nebudou proti Nám chráněni"},{"SurahNumber":21,"VerseNumber":44,"Text":"Ba naopak, nechali jsme je i otce jejich užívat světa tohoto tak, až prodloužily se životy jejich. Což nevidí, že přicházíme na zem zmenšujíce ji ze všech stran? Jsou snad vítězi oni"},{"SurahNumber":21,"VerseNumber":45,"Text":"Rci: \"Já varuji vás jedině vnuknutím mně daným, však hluší neslyší volání, jsou-li varováni"},{"SurahNumber":21,"VerseNumber":46,"Text":"A jestliže se jich dotkne jen jediné dechnutí trestu Pána tvého, vykřiknou: \"Běda nám, my vskutku nespravedliví jsme byli"},{"SurahNumber":21,"VerseNumber":47,"Text":"A postavíme v den zmrtvýchvstání váhu spravedlivou a nebude duše žádná o nic ošizena; a i kdyby to mělo jen váhu zrna hořčičného, My je přineseme. A my stačíme si jako účetní"},{"SurahNumber":21,"VerseNumber":48,"Text":"A dali jsme již kdysi Mojžíšovi a Árónovi spásné zjevení, osvícení, i bohabojným připomenutí"},{"SurahNumber":21,"VerseNumber":49,"Text":"těm, kteří se Pána svého kvůli nepoznatelnému obávají a před Hodinou se chvějí"},{"SurahNumber":21,"VerseNumber":50,"Text":"A toto je připomenutí požehnané, Námi seslané. Chcete je snad popírat"},{"SurahNumber":21,"VerseNumber":51,"Text":"A darovali jsme již předtím Abrahamovi správné vedení, neboť jsme o něm věděli"},{"SurahNumber":21,"VerseNumber":52,"Text":"Hle, pravil otci svému a lidu svému: \"Co je to za sochy, jichž se tak usilovně přidržujete"},{"SurahNumber":21,"VerseNumber":53,"Text":"Odpověděli: \"Shledali jsme, že otcové naši je uctívali"},{"SurahNumber":21,"VerseNumber":54,"Text":"Pravil: \"Vskutku vy i vaši otcové ve zjevném bludu jste"},{"SurahNumber":21,"VerseNumber":55,"Text":"I řekli: \"Přišels k nám s pravdou, anebo jsi jedním z těch, kdo žertují"},{"SurahNumber":21,"VerseNumber":56,"Text":"Odpověděl: \"Ba právě naopak! Váš Pán je Pánem nebe a země a On obé stvořil. A já jsem jedním z těch, kdož to dosvědčují"},{"SurahNumber":21,"VerseNumber":57,"Text":"Při Bohu, dozajista nastrojím úklad modlám vašim, jakmile záda vaše se obrátí"},{"SurahNumber":21,"VerseNumber":58,"Text":"A rozbil je na kousky všechny kromě té největší z nich - snad oni sami se k ní navrátí"},{"SurahNumber":21,"VerseNumber":59,"Text":"I řekli: \"Kdo tohle božstvům našim udělal, ten věru mezi nespravedlivé patří"},{"SurahNumber":21,"VerseNumber":60,"Text":"A pravili jedni: \"Slyšeli jsme mladíka nějakého o nich poznámky činit, Abraham mu říkají"},{"SurahNumber":21,"VerseNumber":61,"Text":"I zvolali: \"Přiveďte ho před oči lidí - snad budou proti němu svědčit"},{"SurahNumber":21,"VerseNumber":62,"Text":"A zeptali se jej: \"Byls to ty, Abrahame, kdo s našimi božstvy se tohle odvážil učinit"},{"SurahNumber":21,"VerseNumber":63,"Text":"Odpověděl: \"Nikoliv, to tenhle největší z nich udělal, zeptejte se jich, jestliže mohou promluvit"},{"SurahNumber":21,"VerseNumber":64,"Text":"Nevěřící se obrátili proti sobě a řekli: \"Vy věru jste nespravedliví"},{"SurahNumber":21,"VerseNumber":65,"Text":"Potom však opět nastal obrat v hlavách jejich a prohlásili: \"Ty přece víš, že vůbec nemluví"},{"SurahNumber":21,"VerseNumber":66,"Text":"Abraham pravil: \"Pročpak tedy uctíváte vedle Boha něco, co vám ani neprospívá, ani neškodí"},{"SurahNumber":21,"VerseNumber":67,"Text":"Hanba na vás i na to, co místo Boha uctíváte. Cožpak nejste rozumní"},{"SurahNumber":21,"VerseNumber":68,"Text":"Zvolali: \"Upalte ho a pomozte božstvům svým, udělat něco chcete-li"},{"SurahNumber":21,"VerseNumber":69,"Text":"Avšak My jsme pravili: \"Ohni, vychladni a buď neškodným pro Abrahama"},{"SurahNumber":21,"VerseNumber":70,"Text":"A hodlali mu úklad nastrojit, však My jsme způsobili, že sami ztrátu největší utrpěli"},{"SurahNumber":21,"VerseNumber":71,"Text":"A zachránili jsme jeho i Lota vedouce je do země, již jsme pro lidstvo celé požehnali"},{"SurahNumber":21,"VerseNumber":72,"Text":"a darovali jsme mu Izáka a Jakuba nádavkem a všechny jsme bezúhonnými učinili"},{"SurahNumber":21,"VerseNumber":73,"Text":"A ustanovili jsme je vůdci, kteří lid svůj řídí podle rozkazu Našeho, a vnukli jsme jim konání dobrého, dodržování modlitby a rozdáváni almužny - a byli služebníky Našimi"},{"SurahNumber":21,"VerseNumber":74,"Text":"A dali jsme Lotovi osvícení a vědění a zachránili jsme ho z města, jež nepravosti páchalo a jehož obyvatelé byli lidmi špatnými a hanebnými"},{"SurahNumber":21,"VerseNumber":75,"Text":"A uvedli jsme jej do milosrdenství Svého, neboť patřil mezi bezúhonné"},{"SurahNumber":21,"VerseNumber":76,"Text":"(A zmiň) se o Noem, který již dříve Nás volal, a vyslyšeli jsme jej a zachránili jsme jej i rodinu jeho od pohromy nesmírné"},{"SurahNumber":21,"VerseNumber":77,"Text":"a pomohli jsme mu proti lidu, jenž prohlašoval znamení Naše za vylhaná. A byl to lid špatný a utopili jsme je všechny"},{"SurahNumber":21,"VerseNumber":78,"Text":"A zmiň se o Davidovi a Šalomounovi; hle, oni vynesli rozsudek o poli, jež poškodilo stádo ovcí lidí jedněch, a byli jsme svědky rozsudku jejich"},{"SurahNumber":21,"VerseNumber":79,"Text":"A vnukli jsme Šalomounovi pochopení věci té a oběma jsme darovali osvícení a vědění. A donutili jsme hory a ptáky, aby spolu s Davidem Naši pěli chválu. A tak jsme učinili"},{"SurahNumber":21,"VerseNumber":80,"Text":"A naučili jsme jej vyrábět brnění pro vás, abyste se jimi chránili před útočností vzájemnou - budete za to vděčni"},{"SurahNumber":21,"VerseNumber":81,"Text":"A Šalomounovi jsme podrobili vítr, jenž jako vichřice na rozkaz jeho duje k zemi, již jsme požehnali. A o všech těch věcech My dobře jsme věděli"},{"SurahNumber":21,"VerseNumber":82,"Text":"A také některé satany jsme mu podrobili, aby se do moře potápěli či práce jiné proň vykonávali, a My jsme je při tom střežili"},{"SurahNumber":21,"VerseNumber":83,"Text":"A zmiň se o Jóbovi, jenž volal k Pánu svému: \"Postihlo mne neštěstí, však tys nejslitovnější ze slitovníků"},{"SurahNumber":21,"VerseNumber":84,"Text":"A vyslyšeli jsme jej a odvrátili od něho neštěstí, jež nesl, a vrátili jsme mu jeho rodinu a přidali ještě jednou tolik s nimi jako milosrdenství své a jako připomenutí těm, kdož Nás uctívají"},{"SurahNumber":21,"VerseNumber":85,"Text":"A zmiň se o Ismaelovi, Idrísovi a Dhu l-Kiflovi - a ti všichni byli trpěliví"},{"SurahNumber":21,"VerseNumber":86,"Text":"a uvedli jsme je do milosrdenství Svého a jsou mezi bezúhonnými"},{"SurahNumber":21,"VerseNumber":87,"Text":"A zmiň se o Muži s rybou; když odešel rozzloben a domníval se, že proti němu nic nezmůžeme. A volal nás v temnotách říkaje: \"Není božstva kromě Tebe, sláva budiž Tobě! Věru jsem patřil k nespravedlivým"},{"SurahNumber":21,"VerseNumber":88,"Text":"I vyslyšeli jsme jej a zachránili jsme jej z útrap jeho. A takto My poskytujeme záchranu věřícím"},{"SurahNumber":21,"VerseNumber":89,"Text":"A zmiň se o Zachariášovi, když volal k Pánu svému: \"Pane můj, neponechávej mne samotného, Ty, jenž z dědiců jsi nejlepší"},{"SurahNumber":21,"VerseNumber":90,"Text":"Vyslyšeli jsme jej a darovali jsme mu Jana a učinili jsme manželku jeho plodnou. A všichni ti se předstihovali v dobročinném konání a modlili se k Nám z touhy a úcty a byli vůči Nám pokorní"},{"SurahNumber":21,"VerseNumber":91,"Text":"A zmiň se o té, jež panenství své střežila. A vdechli jsme do ní část ducha Svého a učinili jsme z ní i ze syna jejího pro veškeré lidstvo znamení"},{"SurahNumber":21,"VerseNumber":92,"Text":"Hle, tato vaše obec je obcí jedinou a Já Pánem jsem vaším, uctívejte Mne tedy"},{"SurahNumber":21,"VerseNumber":93,"Text":"Avšak oni se ve věci své mezi sebou rozpoltili, však přesto se všichni k Nám navrátí"},{"SurahNumber":21,"VerseNumber":94,"Text":"Kdokoliv dobré skutky koná a je při tom věřící, tomu úsilí jeho věru nebude upřeno a zajisté mu je k dobru připíšeme"},{"SurahNumber":21,"VerseNumber":95,"Text":"A je zakázáno městu každému, jež jsme zahubili, aby se obyvatelé jeho v ně navrátili"},{"SurahNumber":21,"VerseNumber":96,"Text":"pokud nebudou vypuštěni Gog a Magog; a tehdy se lidé z každého hrobu vynoří"},{"SurahNumber":21,"VerseNumber":97,"Text":"Pravdivý slib se přibližuje, a hle, strnulé jsou zraky těch, kdož neuvěřili. \"Běda nám, že lhostejní jsme byli k němu, ba naopak, byli jsme nespravedliví"},{"SurahNumber":21,"VerseNumber":98,"Text":"Vskutku vy i to, co jste místo Boha uctívali, palivem budete peklu a věru se doň dostanete"},{"SurahNumber":21,"VerseNumber":99,"Text":"Kdyby tamti byli skutečnými božstvy, nebyli by se sem dostali; a všichni v něm budou nesmrtelní"},{"SurahNumber":21,"VerseNumber":100,"Text":"A bude tam pro ně jen sténání, však nebudou v něm slyšeni"},{"SurahNumber":21,"VerseNumber":101,"Text":"Ti však, jimž jsme předem slíbili odměnu překrásnou, ti od pekla budou vzdáleni"},{"SurahNumber":21,"VerseNumber":102,"Text":"a neuslyší z něho ani šelest nejmenší a v tom, po čem duše jejich toužily, budou nesmrtelní"},{"SurahNumber":21,"VerseNumber":103,"Text":"Ani den hrůzy největší je nezarmoutí a andělé je přivítají slovy: \"Toto váš je den, jenž byl vám přislíben"},{"SurahNumber":21,"VerseNumber":104,"Text":"V ten den svineme nebe, jako se svinují svitky knih, a jako jsme začali již prvním stvořením, tak opakovat to budeme podle slibu Námi daného. A My tak učiníme"},{"SurahNumber":21,"VerseNumber":105,"Text":"A věru jsme již napsali v žalmech, po připomenutí, že zemi podědí Moji bezúhonní služebníci"},{"SurahNumber":21,"VerseNumber":106,"Text":"A je v tom zajisté sdělení pro lid Mne uctívající"},{"SurahNumber":21,"VerseNumber":107,"Text":"A neposlali jsme tě leč jako znamení milosrdenství pro lidstvo veškeré"},{"SurahNumber":21,"VerseNumber":108,"Text":"Rci: \"Bylo mi vnuknuto jenom, že božstvem vaším je Bůh jediný. Odevzdáte se tedy do Jeho vůle"},{"SurahNumber":21,"VerseNumber":109,"Text":"A jestliže se odvrátí, tedy rci: \"Já varoval vás bez rozdílu a věru nevím, je-li blízko či daleko to, co vám bylo slíbeno"},{"SurahNumber":21,"VerseNumber":110,"Text":"A On zná dobře to, co veřejně hovoříte, i to, co skrýváte"},{"SurahNumber":21,"VerseNumber":111,"Text":"Nevím, zda to snad není pouze pokušení pro vás a dopřání vám užívat na určitou chvíli"},{"SurahNumber":21,"VerseNumber":112,"Text":"Rci: \"Pane můj, rozhodni podle pravdy!\" Pán náš je Milosrdný a u Něho budiž vyžadována pomoc proti tomu, co lživě Mu připisujete"},{"SurahNumber":22,"VerseNumber":1,"Text":"Lidé, bojte se Pána svého, neboť otřesy Hodiny budou věcí nesmírnou"},{"SurahNumber":22,"VerseNumber":2,"Text":"V onen den, až ji spatříte, každá kojící opustí dítě, jež kojila, a každá těhotná potratí plod svůj; tehdy uvidíš lidi jako opilé, aniž se opili. Avšak trest Boží bude strašný"},{"SurahNumber":22,"VerseNumber":3,"Text":"Jsou pak mezi lidmi někteří, kdož hádají se o Bohu, aniž něco vědí, a následují každého satana vzpurného"},{"SurahNumber":22,"VerseNumber":4,"Text":"A je psáno o něm, že toho, kdo vezme si jej za ochránce, on věru z cesty svede a dovede ho k trestu plamene šlehajícího"},{"SurahNumber":22,"VerseNumber":5,"Text":"Lidé, jste-li na pochybách ohledně zmrtvýchvstání, vzpomeňte si, že stvořili jsme vás nejdřív z prachu, pak z kapky semene, pak z kapky přilnavé, pak z kousku masa ztvárněného či beztvarého - abychom vám to objasnili. A umisťujeme do lůna to, co chceme, až do lhůty stanovené, potom vás z něho vyvedeme jako kojence, až posléze dosáhnete dospělosti své. A některý z vás je povolán k Pánu dříve a některý z vás je vržen do věku sešlosti, takže neví nic z toho, co dříve již věděl. A vidíš zemi neplodnou, však když na ni sešleme vodu, pohne se a vzedme a dá vyrůst různým druhům rostlin nádherných"},{"SurahNumber":22,"VerseNumber":6,"Text":"A to je proto, že Bůh je vskutku pravda, a proto, že On oživuje mrtvé a je všemocný nad věcí každou"},{"SurahNumber":22,"VerseNumber":7,"Text":"a že Hodina přijde a není o ní pochyby žádné a že Bůh vzkřísí ty, kdož v hrobech jsou"},{"SurahNumber":22,"VerseNumber":8,"Text":"A mezi lidmi je i ten, jenž o Boha se hádá, aniž něco zná a aniž je veden a aniž má Písmo osvícené"},{"SurahNumber":22,"VerseNumber":9,"Text":"a kroutí krkem svým, aby svedl jiné z cesty Boží. Hanba mu na tomto světě! A v den zmrtvýchvstání mu dáme okusit trestu spalujícího"},{"SurahNumber":22,"VerseNumber":10,"Text":"A to je za to, co předtím ruce tvé spáchaly!\" A Bůh věru neukřivdí služebníkům Svým"},{"SurahNumber":22,"VerseNumber":11,"Text":"A mezi lidmi je i ten, jenž Bohu slouží jen na okraji; když dostane se mu dobrého, je s tím spokojen, jestliže však je postižen pokušením, tu obrátí se tváří zpět, ztráceje tak tento i onen svět - a to věru je ztráta zjevná"},{"SurahNumber":22,"VerseNumber":12,"Text":"A vzývá místo Boha něco, co nemůže mu ani uškodit, ani prospět - a to zajisté je zbloudění daleké"},{"SurahNumber":22,"VerseNumber":13,"Text":"A vzývá toho, jenž je mu spíše škodlivý než užitečný; jak špatný to pán a jak hnusný to přítel"},{"SurahNumber":22,"VerseNumber":14,"Text":"Bůh věru uvede ty, kdož uvěřili a zbožné skutky konali, do zahrad, pod nimiž řeky tekou, neboť Bůh učiní vše, co chce"},{"SurahNumber":22,"VerseNumber":15,"Text":"Kdo se domnívá, že Bůh mu nepomůže v životě pozemském ani v životě budoucím, nechť natáhne provaz až do nebe, pak ať jej přeřízne a potom nechť pohlédne, zda jeho úklad odstranil to, co jej rozhněvalo"},{"SurahNumber":22,"VerseNumber":16,"Text":"A takto jsme jej seslali jako znamení jasná - a nechť Bůh vede toho, koho chce"},{"SurahNumber":22,"VerseNumber":17,"Text":"A věru ti, kdož uvěřili a ti, kdož vyznávají židovství, sabejci, křesťané a zoroastrovci a ti, kdo k Bohu přidružují, zjistí, že Bůh mezi nimi rozliší v den zmrtvýchvstání, neboť Bůh svědkem je všech věcí"},{"SurahNumber":22,"VerseNumber":18,"Text":"Což jsi neviděl, že před Bohem padají na zem ti, kdož na nebesích jsou i na zemi, a také slunce a měsíc, hvězdy a hory, stromy a zvířata a mnoho lidí? Však nad mnohými z nich se trest uskuteční, neboť kým Bůh opovrhl, tomu nebudou pocty prokazovány. A Bůh věru učiní vše, co chce"},{"SurahNumber":22,"VerseNumber":19,"Text":"Toto jsou dvě skupiny nepřátelské, které se spolu přou ohledně Pána svého; těm, kdož neuvěřili, střižen bude šat z ohně a hlavy jejich budou polévány vodou vroucí"},{"SurahNumber":22,"VerseNumber":20,"Text":"jež rozleptá vše, co v břichách jejich je, i kůži jejich"},{"SurahNumber":22,"VerseNumber":21,"Text":"a pro ně jsou připraveny důtky železné"},{"SurahNumber":22,"VerseNumber":22,"Text":"A kdykoli budou odtamtud chtít odejit kvůli utrpení, budou tam vráceni a bude jim řečeno: \"Okuste trestu spalujícího"},{"SurahNumber":22,"VerseNumber":23,"Text":"Naproti tomu Bůh věru uvede ty, kdož uvěřili a zbožné skutky konali, do zahrad, pod nimiž řeky tekou; a tam budou ozdobeni náramky zlatými a perlami a oděni budou do šatu z hedvábí"},{"SurahNumber":22,"VerseNumber":24,"Text":"a budou vedeni k řeči překrásné a budou vedeni ke stezce Toho, jenž hoden je chvály"},{"SurahNumber":22,"VerseNumber":25,"Text":"A věru těm, kdož nevěří a odvádějí jiné z cesty Boží a od Mešity posvátné, již jsme určili pro všechny lidi - jak pro ty, kdož u ní sídlí, tak i pro kočovníky, a těm, kdož chtěli by zde zavést bludnou víru ze svévole, dáme okusit trestu bolestného"},{"SurahNumber":22,"VerseNumber":26,"Text":"A hle, připravili jsme pro Abrahama příbytek na místě chrámu a řekli jsme mu: \"Nepřidružuj ke Mně nic, ale očisti Chrám Můj pro ty, kdo obcházení konají, a pro ty, kdož modlí se vestoje, klaní se a na zem padají"},{"SurahNumber":22,"VerseNumber":27,"Text":"A vyzývej lidi ke konání pouti, a nechť k tobě přijdou pěšky anebo jedouce na všelikých velbloudech rychlých, přicházejíce ze všech rozsedlin hlubokých"},{"SurahNumber":22,"VerseNumber":28,"Text":"aby podali svědectví o užitečných darech jim uštědřených a aby vzpomínali jména Božího ve dnech známých nad dobytčetem ze stád, jež Bůh jim v obživu daroval. Jezte z nich a nakrmte nuzného a chudého"},{"SurahNumber":22,"VerseNumber":29,"Text":"Potom nechť skončí se zanedbáváním svým, vyplní přesně sliby své a vykonají obcházení okolo Chrámu starobylého"},{"SurahNumber":22,"VerseNumber":30,"Text":"A takto konejte! A kdo v úctě bude mít posvátné věci Boží, bude to pro něj lepší u Pána jeho. A jsou vám dovolena zvířata ze stád kromě toho, co bylo již dříve jmenováno. Vyhýbejte se špíně model, vystříhejte se řeči falešné"},{"SurahNumber":22,"VerseNumber":31,"Text":"Buďte jako hanífové Bohu oddáni, nikoliv jako ti, kdo k Němu přidružují! Ten, kdo přidružuje k Bohu, podobá se tomu, jenž spadl z nebe a jejž uchvátili ptáci anebo jej zavál vítr do místa dalekého"},{"SurahNumber":22,"VerseNumber":32,"Text":"Takto konejte! A má-li kdo v úctě obřady Boží, je to známka bohabojnosti srdcí"},{"SurahNumber":22,"VerseNumber":33,"Text":"A budete mít z nich užitek až do lhůty určené - a místo obětování jejich bude u Chrámu starobylého"},{"SurahNumber":22,"VerseNumber":34,"Text":"A každé obci jsme stanovili obřady, aby lidé vzpomínali jména Božího nad dobytčetem ze stád, jež jsme jim uštědřili. A božstvem vaším je Bůh jediný, Jemu se do vůle odevzdávejte! A oznam zvěst radostnou pokorným"},{"SurahNumber":22,"VerseNumber":35,"Text":"těm, jichž srdce jsou naplněna bázní, když vzpomínáno je Boha, a kteří jsou trpěliví k tomu, co je postihuje, a kteří dodržují modlitby a rozdávají almužny z toho, co jsme jim uštědřili"},{"SurahNumber":22,"VerseNumber":36,"Text":"A učinili jsme pro vás velbloudice obětmi při obřadech Božích a je v tom pro vás dobro. A vzpomínejte jména Božího nad nimi, když stojí v řadě. A když se jejich boky zhroutí, jezte z nich a nakrmte zdrženlivé i stydlivě prosící. A takto jsme vám podmanili obětní zvířata - snad budete vděční"},{"SurahNumber":22,"VerseNumber":37,"Text":"K Bohu nedospěje ani maso jejich, ani krev jejich, ale dospěje k Němu bohabojnost vaše. A takto vám je podmanil, abyste hlásali velikost Boží za to, že vás uvedl na cestu pravou. A oznam těm, kdož dobré konají, zvěst radostnou"},{"SurahNumber":22,"VerseNumber":38,"Text":"Bůh ubrání ty, kdož uvěřili, neboť Bůh věru nemiluje žádného zrádce nevěřícího"},{"SurahNumber":22,"VerseNumber":39,"Text":"A těm, kdož chtějí, je dovoleno, aby bojovali kvůli tomu, že jim bylo ukřivděno. A Bůh věru je schopen poskytnout jim pomoc"},{"SurahNumber":22,"VerseNumber":40,"Text":"těm, kdož byli bezprávně vyhnáni ze svých domovů jedině proto, že říkali: \"Pánem naším je Bůh!\" A kdyby byl Bůh nezahnal jedny lidi druhými, věru by byly bývaly zničeny poustevny, kostely, modlitebny a místa klanění, v nichž hojně je vzpomínáno jména Božího. - A Bůh vskutku pomůže těm, kdož pomáhají Jemu - a Bůh věru je silný, mocný"},{"SurahNumber":22,"VerseNumber":41,"Text":"On pomůže těm, kteří - když jsme je upevnili na zemi - dodržují modlitbu a dávají almužnu a nařizují vhodné a zakazují zavrženíhodné. A Bohu patří konečné rozhodnutí o věcech všech"},{"SurahNumber":22,"VerseNumber":42,"Text":"Prohlašují-li tě za lháře, pak již před nimi prohlašoval proroky za lháře lid Noemův, ´Ádovci a Thamúdovci"},{"SurahNumber":22,"VerseNumber":43,"Text":"a také lid Abrahamův i Lotovi soukmenovci"},{"SurahNumber":22,"VerseNumber":44,"Text":"i obyvatelé Madjanu. Též Mojžíš byl za lháře prohlášen. Já pak poskytl jsem nevěřícím odklad, leč posléze jsem je uchvátil, a jaké bylo mé zavržení"},{"SurahNumber":22,"VerseNumber":45,"Text":"Kolika městům jsme již dali zahynout, protože byla nespravedlivá a dnes jsou od základu zpustošena! A kolik studní je zasypáno a kolik vznosných zámků zbořeno"},{"SurahNumber":22,"VerseNumber":46,"Text":"Což necestovali po zemi a neměli srdce, aby chápali, a uši, aby slyšeli avšak nejsou to oči jejich, jež jsou nevidoucí, nýbrž slepá jsou srdce v hrudích jejich"},{"SurahNumber":22,"VerseNumber":47,"Text":"A vyžadují na tobě, abys uspíšil příchod trestu, avšak Bůh slib Svůj nezruší. A jeden den je věru u Pána tvého jako tisíc let z těch, jež vy počítáte"},{"SurahNumber":22,"VerseNumber":48,"Text":"Kolika městům jsem poskytl odklad, přestože byla nespravedlivá! Potom jsem je však uchvátil a u Mne je cíl konečný"},{"SurahNumber":22,"VerseNumber":49,"Text":"Rci: \"Lidé, já jsem pro vás jen varovatelem zjevným"},{"SurahNumber":22,"VerseNumber":50,"Text":"Těm, kdož uvěřili a zbožné skutky konali, dostane se slitování i přídělu štědrého"},{"SurahNumber":22,"VerseNumber":51,"Text":"avšak ti, kdož ukládali o znamení Naše snažíce se je znemožnit, ti budou obyvateli výhně pekelné"},{"SurahNumber":22,"VerseNumber":52,"Text":"Nevyslali jsme před tebou posla ani proroka, aby satan nebyl podvrhl do přání jeho něco nevhodného, avšak Bůh zruší to, co satan podvrhne, a potom Bůh potvrdí Svá znamení - a Bůh vševědoucí je i moudrý"},{"SurahNumber":22,"VerseNumber":53,"Text":"A jedná takto, aby učinil to, co podvrženo bylo satanem, pokušením pro ty, v jichž srdcích je choroba a jichž srdce jsou zatvrzelá - a nespravedliví jsou věru ve vzdoru hlubokém"},{"SurahNumber":22,"VerseNumber":54,"Text":"a aby ti, jimž dostalo se vědění, poznali, že to je pravda od Pána tvého, a uvěřili v ni a pokořila se před ní srdce jejich. Bůh zajisté povede ty, kdož uvěřili, ke stezce přímé"},{"SurahNumber":22,"VerseNumber":55,"Text":"Avšak ti, kdož neuvěřili, nepřestanou o ní pochybovat, dokud se k nim znenadání Hodina nedostaví anebo dokud k nim nepřijde trest dne zhoubného"},{"SurahNumber":22,"VerseNumber":56,"Text":"V ten den bude náležet vláda Bohu a On bude soudit mezi nimi. A ti, kdož uvěřili a zbožné skutky konali, budou v zahradách slastí"},{"SurahNumber":22,"VerseNumber":57,"Text":"zatímco ty, kdož neuvěřili a znamení Naše za lež prohlašovali, očekává trest ponižující"},{"SurahNumber":22,"VerseNumber":58,"Text":"A těm, kdož vystěhovali se na cestě Boží a potom byli zabiti anebo zemřeli, Bůh věru uštědří podíl překrásný, neboť Bůh nejlepší je z uštědřovatelů"},{"SurahNumber":22,"VerseNumber":59,"Text":"A věru je uvede na místo, jež se jim bude líbit; a Bůh zajisté je vševědoucí, soucitný"},{"SurahNumber":22,"VerseNumber":60,"Text":"Tak bude! Tomu, kdo potrestá stejným způsobem, jakým byl sám trestán, a potom je mu kvůli tomu ukřivděno, tomu věru Bůh pomůže, vždyť Bůh je promíjející, odpouštějící"},{"SurahNumber":22,"VerseNumber":61,"Text":"A je to proto, že Bůh dává noci proniknout v den a dni v noc a protože je slyšící, jasnozřivý"},{"SurahNumber":22,"VerseNumber":62,"Text":"A je to proto, že Bůh je pravda a že to, co je místo Něho vzýváno, je nicotné a Bůh věru je vznešený, veliký"},{"SurahNumber":22,"VerseNumber":63,"Text":"Což jsi neviděl, jak Bůh seslal z nebes vodu, takže se země zazelenala? Vždyť Bůh je věru rychlý a dobře zpravený"},{"SurahNumber":22,"VerseNumber":64,"Text":"Jemu náleží vše, co na nebesích je i na zemi, a On je soběstačný, chvályhodný"},{"SurahNumber":22,"VerseNumber":65,"Text":"Což jsi neviděl, jak Bůh vám podrobil vše, co na zemi je, stejně jako lodi, jež po moři plují podle rozkazu Jeho? A On zadržuje nebe, aby nespadlo na zem, leda z dovolení Jeho. Vždyť Bůh je vůči lidem věru shovívaný, slitovný"},{"SurahNumber":22,"VerseNumber":66,"Text":"A On je ten, jenž dal vám život, potom vás zemřít nechá, aby vás posléze znovu oživil. A člověk je vskutku velmi nevděčný"},{"SurahNumber":22,"VerseNumber":67,"Text":"A každé obci jsme stanovili obřady, jimiž se řídí. Nechť se tedy s tebou nehádají ohledně věci této. Vyzývej k Pánu svému, neboť tys věru na cestě přímé"},{"SurahNumber":22,"VerseNumber":68,"Text":"A jestliže se s tebou hádají, rci: \"Bůh zná nejlépe, co děláte"},{"SurahNumber":22,"VerseNumber":69,"Text":"a Bůh rozsoudí mezi vámi v den zmrtvýchvstání to, o čem jste se tak hádali"},{"SurahNumber":22,"VerseNumber":70,"Text":"Což nevíš, že Bůh zná vše, co na nebi je i na zemi? A vše to je věru v Knize zapsáno, a to je pro Boha vskutku velmi snadné"},{"SurahNumber":22,"VerseNumber":71,"Text":"A oni uctívají místo Boha něco, k čemu On neseslal oprávnění a o čem nemají žádné vědění. A nespravedliví nebudou mít pomocníka žádného"},{"SurahNumber":22,"VerseNumber":72,"Text":"A když jsou jim přednášena Naše znamení jasná, uzříš na tvářích těch, kdož neuvěřili, odpor a div že nenapadnou ty, kdož sdělují jim Naše znamení. Rci: \"Mám vám sdělit něco ještě horšího, než je toto? Oheň - ten slíbil Bůh těm, kdož neuvěří a jak hnusný to bude cíl konečný"},{"SurahNumber":22,"VerseNumber":73,"Text":"Lidé, je vám uváděno podobenství, vyslyšte je! Ti, které vzýváte místo Boha, nejsou schopni stvořit ani mouchu, i kdyby se k tomu všichni spojili! A kdyby jim moucha něco vzala, nebyli by schopni si to vzít nazpět od ní. Jak slabí jsou oba: žádající i žádaný"},{"SurahNumber":22,"VerseNumber":74,"Text":"Nevěřící neoceňují Boha pravdivou mírou a Bůh věru je silný a mocný"},{"SurahNumber":22,"VerseNumber":75,"Text":"Bůh si volí mezi anděly a mezi lidmi posly Své, vždyť Bůh je slyšící, jasnozřivý"},{"SurahNumber":22,"VerseNumber":76,"Text":"On zná dobře, co je před vámi i co je za vámi, a k Bohu se věci všechny navrátí"},{"SurahNumber":22,"VerseNumber":77,"Text":"Vy, kteří věříte! Klaňte se, padejte na zem a uctívejte Pána svého! Konejte dobré, snad budete blaženi"},{"SurahNumber":22,"VerseNumber":78,"Text":"A bojujte usilovně za Boha s úsilím, jež si zaslouží! On si vás vyvolil a nepřipravil vám žádné obtíže v náboženství, jež je vírou předka vašeho Abrahama. A On nazval vás muslimy již dříve - i v tomto -, aby posel tento byl vám svědkem a abyste vy byli svědky pro ostatní lidi. Dodržujte modlitbu a rozdávejte almužnu a hledejte oporu u Boha! On vaším je ochráncem - jak překrásný to ochránce a jak výtečný to pomocník"}]}