{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":15,"VerseNumber":1,"Text":"“۞ Alif-Lâm-Râ. Izi ndi Aaya (ndime) za m’buku (lomwe lasonkhanitsa chilichonse chofunika,) ndi Qur’an yomveka bwino"},{"SurahNumber":15,"VerseNumber":2,"Text":"“Nthawi zambiri omwe sadakhulupirire (pamene adzakhala m’Moto) adzalakalaka kuti akadakhala okhulupirira (pamoyo wa pa dziko lapansi)"},{"SurahNumber":15,"VerseNumber":3,"Text":"“Asiye azidya (chakudya monga momwe zidyera nyama) ndi kusangalala; ndipo chiyembekezo chiziwatangwanitsa ndi kuwanyenga; posachedwa adziwa (kuti zimene amaziyembekezerazo nzabodza)"},{"SurahNumber":15,"VerseNumber":4,"Text":"“Ndipo sitidaononge mudzi uliwonse (m’midzi yochita zoipa) koma udali ndi nthawi yake (youwonongera) yodziwika"},{"SurahNumber":15,"VerseNumber":5,"Text":"“Ndipo palibe mtundu wa anthu umene ungaitsogolere nthawi yake (yofera) kapena kuichedwetsa (itakwana kale)"},{"SurahNumber":15,"VerseNumber":6,"Text":"“Ndipo (osakhulupirira) akunena (mwachipongwe) “E iwe amene wavumbulutsiridwa ulaliki! Ndithudi ndiwe wamisala.”"},{"SurahNumber":15,"VerseNumber":7,"Text":"““Bwanji iwe osatibweretsera angelo (kuti akuchitire umboni) ngati uli mmodzi waonena zoona?”"},{"SurahNumber":15,"VerseNumber":8,"Text":"“(Allah akuwauza:) “Ife sititsitsa angelo pokhapokha kutatsimikizika (tikawatuma kukapereka chilango kwa anthu). Ndipo pamenepo sangapatsidwe nthawi.”"},{"SurahNumber":15,"VerseNumber":9,"Text":"“Ndithu Ife ndife omwe tavumbulutsa Qur’an, ndipo ndithudi, tiisunga"},{"SurahNumber":15,"VerseNumber":10,"Text":"“Ndithudi tidatuma (atumiki) patsogolo pako m’magulu (a anthu) akale, oyamba"},{"SurahNumber":15,"VerseNumber":11,"Text":"“Ndipo sadali kuwadzera mtumiki aliyense, koma ankamchitira chipongwe"},{"SurahNumber":15,"VerseNumber":12,"Text":"“Momwemo tikuupititsa (mkhalidwe wachipongwewu) m’mitima mwa oipa"},{"SurahNumber":15,"VerseNumber":13,"Text":"“Koma saikhulupirira Qur’aniyi chikhalirecho mafanizo a anthu oyamba awadutsa (ndipo aona momwe tidawaonongera)"},{"SurahNumber":15,"VerseNumber":14,"Text":"“Ndipo tikadawatsekulira (awa osakhulupirira) khomo lakumwamba ndipo nkukhala akukwera m’menemo (ndi kutsika monga momwe amafunira kuti zimenezo zikhale chozizwitsa cha Mtumiki)"},{"SurahNumber":15,"VerseNumber":15,"Text":"“Akadati: “Ndithu maso athu aledzera; (iyayi) koma ndife anthu olodzedwa (tikuona zomwe sindizo).”"},{"SurahNumber":15,"VerseNumber":16,"Text":"“Ndithudi, kumwamba tidaikako “Buruji” (njira momwe zikuyendamo nyenyezi) ndipo tidakukongoletsa kwa okuwona"},{"SurahNumber":15,"VerseNumber":17,"Text":"“Ndipo tidakuteteza kwa satana aliyense wopirikitsidwa (kumwambako akafuna kukamvetsera zimene zikunenedwa kumeneko)"},{"SurahNumber":15,"VerseNumber":18,"Text":"“Kupatula amene amamvetsera mobera; ndipo pompo chinsakali chamoto choonekera chimamtsata"},{"SurahNumber":15,"VerseNumber":19,"Text":"“Ndipo nthaka tidaiyala ndi kuikamo mapiri ndipo tameretsa mmera wa chinthu chilichonse m’menemo mwamlingo (wake)"},{"SurahNumber":15,"VerseNumber":20,"Text":"“Ndipo mmenemo takupangirani zinthu zoyendetsa moyo (wanu zakudya ndi zakumwa ndi zina zotere) ndiponso (tidakupatsani ana ndi ziweto) zomwe inu simungathe kuzidyetsa. (Ife ndife amene tikuzikonzera chakudya chawo, osati inu)"},{"SurahNumber":15,"VerseNumber":21,"Text":"“Ndipo palibe chinthu chilichonse koma gwero lake likuchokera kwa Ife; ndipo sitichitsitsa koma mwamlingo wodziwika (osati mwachisawawa)"},{"SurahNumber":15,"VerseNumber":22,"Text":"“Ndipo timazitumiza mphepo zitasenza madzi, ndipo madziwo tikuwatsitsa kuchokera kumitamboyo; kenako tikukumwetsani madziwo (tikukumwetseraninso ziweto zanu, mitengo yanu ndi zina), ndipo inu si amene mukuwasunga (madziwo)"},{"SurahNumber":15,"VerseNumber":23,"Text":"“Ndipo ndithudi, Ife ndife omwe timapereka moyo, ndi kupereka imfa. Ndiponso Ife ndi Amlowam’malo (a chinthu chilichonse chimene chikusiidwa chopanda mwini)"},{"SurahNumber":15,"VerseNumber":24,"Text":"“Ndipo ndithu tikuwadziwa mwa inu amene atsogola (amene adafa kale), ndipo ndithu tikuwadziwanso amene atsalira (ali ndi moyobe ndi amene sanabadwe)"},{"SurahNumber":15,"VerseNumber":25,"Text":"“Ndipo ndithu palibe chikaiko, Mbuye wako ndi Yemwe adzawasonkhanitsa (pambuyo pa imfa kuti adzawaweruze). Iye ndi Wanzeru zakuya, Wodziwa chilichonse"},{"SurahNumber":15,"VerseNumber":26,"Text":"“Ndipo ndithu tidamlenga munthu ndi dongo louma lolira lochokera ku matope odera, osinthika mtundu"},{"SurahNumber":15,"VerseNumber":27,"Text":"“Ndipo ziwanda tidazilenga kale ndi moto wamphepo yotentha kwambiri"},{"SurahNumber":15,"VerseNumber":28,"Text":"“Ndipo (kumbuka) pamene Mbuye wako adauza angelo (kuti): “Ndithu Ine ndilenga munthu ndi dongo louma lolira lochokera ku matope odera osinthika mtundu.”"},{"SurahNumber":15,"VerseNumber":29,"Text":"““Choncho ndikamkwaniritsa ndikumuuzira mzimu wolengedwa ndi Ine, muweramireni momulemekeza.’’"},{"SurahNumber":15,"VerseNumber":30,"Text":"“Choncho angelo onse adamuweramira"},{"SurahNumber":15,"VerseNumber":31,"Text":"“Kupatula Iblis; adakana kukhala mmodzi mwa owerama"},{"SurahNumber":15,"VerseNumber":32,"Text":"“Allah adati: “E iwe Iblis! Chifukwa ninji sudakhale pamodzi ndi owerama?”"},{"SurahNumber":15,"VerseNumber":33,"Text":"“Adati: “Sindingamuweramire munthu yemwe mwam’lenga ndi dongo louma lolira lochokera ku matope odera osinthika mtundu.”"},{"SurahNumber":15,"VerseNumber":34,"Text":"“(Allah) adati: “Choncho choka m’menemo; ndithu iwe ndiwe wopirikitsidwa (ku chifundo Changa).”"},{"SurahNumber":15,"VerseNumber":35,"Text":"““Ndipo ndithu matembelero ali pa iwe mpaka tsiku lamalipiro.”"},{"SurahNumber":15,"VerseNumber":36,"Text":"“(Iblis) adati: “Mbuye wanga choncho ndipatseni nthawi mpaka tsiku limene adzaukitsidwe kwa akufa.”"},{"SurahNumber":15,"VerseNumber":37,"Text":"“(Allah) adati: “Ndithu iwe ndi mmodzi mwa opatsidwa nthawi (danga).”"},{"SurahNumber":15,"VerseNumber":38,"Text":"“Kufikira tsiku la nthawi yodziwika (ikadzafika nthawi imeneyo, udzafa).”"},{"SurahNumber":15,"VerseNumber":39,"Text":"“(Satana) adati: “Mbuye wanga! Pakuti mwanena kuti ndine wosokera, choncho ndikawakometsera za m’dziko (kufikira kuti akakulakwireni), ndithu ndikawasokeretsa onse.”"},{"SurahNumber":15,"VerseNumber":40,"Text":"““Kupatula akapolo anu oyeretsedwa, mwa iwo.”"},{"SurahNumber":15,"VerseNumber":41,"Text":"“(Allah) adati: “Iyi ndinjira yoongoka yobwerera kwa Ine (ndipo adzandidzera akadzafuna).”"},{"SurahNumber":15,"VerseNumber":42,"Text":"“Ndithudi akapolo Anga pa iwo sudzakhala ndi mphamvu kupatula okutsata (mwachifuniro chawo) mwa opotoka.”"},{"SurahNumber":15,"VerseNumber":43,"Text":"“Ndithu Jahannam ndiwo malo awo olonjezedwa kwa onse"},{"SurahNumber":15,"VerseNumber":44,"Text":"“Ili ndi makomo asanu ndi awiri; khomo lililonse lili ndi gawo logawidwa mwa iwo"},{"SurahNumber":15,"VerseNumber":45,"Text":"“Ndithudi owopa Allah adzakhala m’minda ndi akasupe (omwe adzakhala patsogolo pawo)"},{"SurahNumber":15,"VerseNumber":46,"Text":"“(Ndipo tidzawauza) “Lowani m’menemo mwamtendere, mosatekeseka.”"},{"SurahNumber":15,"VerseNumber":47,"Text":"“Ndipo tidzawachotsera mfundo za chidani zomwe zidali m’mitima mwawo; (adzakhala) mwachibale, (mokondana,) atakhala pa mipando yachifumu atayang’anizana nkhope"},{"SurahNumber":15,"VerseNumber":48,"Text":"“Mmenemo masautso sakawakhudza, ndiponso sadzatulutsidwamo"},{"SurahNumber":15,"VerseNumber":49,"Text":"“Auze akapolo anga kuti ndithu Ine ndine Wokhululuka kwambiri, Wachisoni chosatha"},{"SurahNumber":15,"VerseNumber":50,"Text":"“Ndipo ndithu chilango Changa ndi chilango chopweteka zedi"},{"SurahNumber":15,"VerseNumber":51,"Text":"“Ndipo auze nkhani ya alendo a (Mneneri) Ibrahim"},{"SurahNumber":15,"VerseNumber":52,"Text":"“Pamene adalowa kwa iye ndikunena: “Salaman (Mtendere!)” (Iyenso adawayankha: “Mtendere ukhalenso pa inu.” Ndipo Pamene adaona kuti akana chakudya) Adati: “Ndithu ife tikukuopani.”"},{"SurahNumber":15,"VerseNumber":53,"Text":"“Iwo adati: “Usaope! Ife tikukuuza nkhani yabwino ya (kuti ubala) mwana wanzeru kwambiri.”"},{"SurahNumber":15,"VerseNumber":54,"Text":"“Iye adati: “Ha! Mukundiuza nkhani iyi pomwe ukalamba wandifikira? Kodi nkhani yabwinoyi mukundiuza mnjira yotani?”"},{"SurahNumber":15,"VerseNumber":55,"Text":"“Iwo adati: “Takuuza nkhani yabwinoyi mwachoonadi; choncho, usakhale mwa otaya mtima.”"},{"SurahNumber":15,"VerseNumber":56,"Text":"“Iye adati: “(Ine sinditaya mtima ndi chifundo cha Allah. Ndipo) palibe angataye mtima ndi chifundo cha Allah, koma wosokera basi (yemwe sazindikira ukulu wa Allah).”"},{"SurahNumber":15,"VerseNumber":57,"Text":"“Iye adati: “Nanga cholinga chanu china nchiyani, E inu otumidwa?”"},{"SurahNumber":15,"VerseNumber":58,"Text":"“Iwo adati: “Ife tatumidwanso kwa anthu aja oipa (kuti tikawaononge).”"},{"SurahNumber":15,"VerseNumber":59,"Text":"““Kupatula akubanja la Luti, ndithu ife tikawapulumutsa onse.”"},{"SurahNumber":15,"VerseNumber":60,"Text":"““Koma mkazi wake (wa Luti), tamkonzera kukhala mmodzi wa otsalira pambuyo.”"},{"SurahNumber":15,"VerseNumber":61,"Text":"“Ndipo pamene atumikiwo adawadzera anthu a Luti (ali mmaonokedwe amunthu)"},{"SurahNumber":15,"VerseNumber":62,"Text":"“(Luti) adati: “Ndithudi, inu ndi anthu osadziwika (sitikudziwani).”"},{"SurahNumber":15,"VerseNumber":63,"Text":"“Iwo adati: “Inde, ife takudzera ndi zomwe (iwo) adali kuzikaikira, (zomwe ndi chilango chawo).”"},{"SurahNumber":15,"VerseNumber":64,"Text":"““Ndipo tadza kwa iwe ndi (chinthu) choonadicho, ndithu ife ndi owona (pazimene tinenazi).”"},{"SurahNumber":15,"VerseNumber":65,"Text":"““Choncho, choka ndi banja lako mkati mwa usiku; ndipo iwe udziwatsata pambuyo pawo; tsono aliyense wa inu asayang’ane kumbuyo (akamva mkokomo wachilango chochokera kumwamba, kuopa kuti angafe), ndipo yendani (mwachangu) kunka komwe mukulamulidwa.”"},{"SurahNumber":15,"VerseNumber":66,"Text":"“Ndipo tidamudziwitsa iyeyo (Luti) lamulo lathu lakuti ndithu phata lawo anthu (ochimwawo) lidzadulidwa kum’banda kucha"},{"SurahNumber":15,"VerseNumber":67,"Text":"“Ndipo adadza (kwa Luti) anthu a m’mudziwo akusangalala (poona kuti kwadza alendo okongola kuti achite nawo zadama)"},{"SurahNumber":15,"VerseNumber":68,"Text":"“(Mneneri Luti) adati: “Ndithu awa ndialendo anga; choncho musandiyalutse (pochita nawo zadama).”"},{"SurahNumber":15,"VerseNumber":69,"Text":"““Muopeninso Allah, ndipo musandichititse manyazi (pamaso pawo).”"},{"SurahNumber":15,"VerseNumber":70,"Text":"“Iwo adati (kwa Mneneri Luti): “Kodi sitidakuletse kulandira anthu (achilendo)?”"},{"SurahNumber":15,"VerseNumber":71,"Text":"“Iye adati: “Awa (akazi onsewa ali ngati) ana anga. Ngati inu ndinu ochita (chimene chalamulidwa, akwatireni; musachite zauve ndi alendowa).”"},{"SurahNumber":15,"VerseNumber":72,"Text":"“Ndikulumbira moyo wako, ndithu iwo m’kuledzera kwawo (ndi zoipa) akungoyumbayumba"},{"SurahNumber":15,"VerseNumber":73,"Text":"“Choncho mkuwe wa chilango udawagwira pamene dzuwa linkatuluka"},{"SurahNumber":15,"VerseNumber":74,"Text":"“Choncho (midziyo) tidaigadabula kumwamba kukhala pansi, (pansi kukhala kumwamba); ndipo tidawavumbwitsira mvula yamiyala (yotentha) ya moto"},{"SurahNumber":15,"VerseNumber":75,"Text":"“Ndithudi, (m’nkhani iyi) muli malingaliro (aakulu) kwa anthu olingalira zinthu"},{"SurahNumber":15,"VerseNumber":76,"Text":"“Ndipo (midzi) iyi (yomwe tidaiwononga chotereyi), ili chikhalire m’njira moyenda anthu (ndipo iwo akuona zizindikiro zake)"},{"SurahNumber":15,"VerseNumber":77,"Text":"“Ndithudi, mzimenezi muli phunziro (lalikulu) kwa okhulupirira"},{"SurahNumber":15,"VerseNumber":78,"Text":"“Ndipo ndithu anthu a m’nkhalango (anthu a Mneneri Shuaib) adali ochita zoipa kwabasi"},{"SurahNumber":15,"VerseNumber":79,"Text":"“Choncho, tidawalanga. Ndipo (maiko) awiriwa ali m’njira zoonekera, (momwe Aquraish amadutsa pa maulendo awo)"},{"SurahNumber":15,"VerseNumber":80,"Text":"“Ndipo ndithu okhala m’chigwa cha Hijr (Asamuda), Adatsutsa atumiki"},{"SurahNumber":15,"VerseNumber":81,"Text":"“Tidawapatsa zisonyezo zathu, koma sadazilabadire"},{"SurahNumber":15,"VerseNumber":82,"Text":"“Iwo adali kujoba nyumba m’mapiri mwamtendere (ankaboola mapiri kuwasandutsa nyumba zawo)"},{"SurahNumber":15,"VerseNumber":83,"Text":"“Choncho, chiphokoso cha chilango chidawapeza m’mawa"},{"SurahNumber":15,"VerseNumber":84,"Text":"“Sichidawathandize (chuma) chomwe ankachipeza (ngakhalenso zimene ankazichita)"},{"SurahNumber":15,"VerseNumber":85,"Text":"“Sitidalenge thambo ndi nthaka ndi (zonse) zapakati pake koma (kulimbikitsa) choonadi. Ndipo palibe chikaiko, Qiyâma idza. Choncho mkhululukire kukhululuka kwabwino (aliyense wokuchitira zoipa)"},{"SurahNumber":15,"VerseNumber":86,"Text":"“Ndithudi, Mbuye wako, Iye ndi Mlengi wa zonse, Wodziwa kwambiri"},{"SurahNumber":15,"VerseNumber":87,"Text":"“Ndipo ndithu takupatsa (Ayah izi) zisanu ndi ziwiri zomawerenga kawirikawiri, (Sûrat Al-Fatihah), ndi Qur’an yolemekezeka"},{"SurahNumber":15,"VerseNumber":88,"Text":"“Usatong’olere maso ako (kuyang’ana) zimene tawasangalatsa nazo mitundumitundu ya mwa iwo (monga chuma cha anthu osakhulupirira). Usawadandaulirenso iwo ndipo tsitsa phiko lako kwa okhululupirira, (uwafungatire)"},{"SurahNumber":15,"VerseNumber":89,"Text":"“Ndipo nena: “Ndithu ine ndine mchenjezi woonekera (sindikubisa chilichonse kuopera kuti chingakutsikireni chilango).”"},{"SurahNumber":15,"VerseNumber":90,"Text":"“Monga momwe tidatsitsira (chilango) kwa amene adadzigawa m’magulu"},{"SurahNumber":15,"VerseNumber":91,"Text":"“Omwe aichita Qur’an kukhala magawomagawo; (zina nkuzikhulupirira, zina nkuzitsutsa)"},{"SurahNumber":15,"VerseNumber":92,"Text":"“(Allah akudzilumbilira kuti:) Pali Mbuye wako, tidzawafunsa onse (tsiku la Qiyâma)"},{"SurahNumber":15,"VerseNumber":93,"Text":"“Pazimene ankachita (padziko lapansi)"},{"SurahNumber":15,"VerseNumber":94,"Text":"“Choncho, lengeza zimene ukulamulidwa, ndipo uwapewe opembedza mafano, (usaope chilichonse kwa iwo)"},{"SurahNumber":15,"VerseNumber":95,"Text":"“Ndithu Ife tikukwanira kukuteteza ku (zoipa za) achipongwe"},{"SurahNumber":15,"VerseNumber":96,"Text":"“Omwe akupanga milungu ina ndi kuiphatikiza ndi Allah, posachedwapa adziwa (zotsatira zake)"},{"SurahNumber":15,"VerseNumber":97,"Text":"“Ndithu Ife tikudziwa kuti chifuwa chako chikubanika ndi zimene akunenazo"},{"SurahNumber":15,"VerseNumber":98,"Text":"“(Koma pirira), lemekeza Mbuye wako pamodzi ndi kumtamanda (ndi rnbiri Zake zabwino) ndipo khala mwa olambira (Allah)"},{"SurahNumber":15,"VerseNumber":99,"Text":"“Ndipo mpembedze Mbuye wako mpaka chikufike chitsimikizo (imfa)"},{"SurahNumber":16,"VerseNumber":1,"Text":"“Lamulo la Allah lidzafika, (ndithu) choncho, musalifulumizitse; (ndipo khulupirirani kuti Iye ndi Allah) Woyera Wopatukana ndi mbiri zopunguka, ndipo watukuka ku zomwe akumphatikiza nazo"},{"SurahNumber":16,"VerseNumber":2,"Text":"“Amatumiza angelo pansi pamodzi ndi chivumbulutso mwa lamulo Lake (Allah), kwa omwe wawafuna mwa akapolo Ake (powauza) kuti: “Achenjezeni (anthu zakuti): ‘Palibe wopembedzedwa mwachoonadi koma Ine ndekha, choncho ndiopeni.”"},{"SurahNumber":16,"VerseNumber":3,"Text":"“Adalenga thambo ndi nthaka mwachoonadi (osati mwakungoseweretsa chabe) ndipo watukuka kuzimene akumphatikiza nazo (ophatikiza Allah ndi mafano)"},{"SurahNumber":16,"VerseNumber":4,"Text":"“Adalenga munthu kuchokera ku dontho la umuna. Ha! kenaka iye (munthuyo) wakhala wotsutsana naye (Allah) woonekera"},{"SurahNumber":16,"VerseNumber":5,"Text":"“Ndipo adalenga ziweto (monga ngamira, ng’ombe ndi mbuzi) mwa izo mukupeza zofunda, ndi zothandiza (zina zambiri), ndipo zina mwa izo mumazidya"},{"SurahNumber":16,"VerseNumber":6,"Text":"“Ndipo mumakondwa ndi kunyadira chifukwa cha kukongola kwa izo mukamabwera nazo (kuchokera kubusa mimba zitakhuta), ndi popita nazo (kubusa zikuyenda mwandawala)"},{"SurahNumber":16,"VerseNumber":7,"Text":"“Ndipo zimasenza mitolo yanu (yolemera) kukafika nayo ku midzi yakutali komwe simumatha kukafikako popanda kuvutika kwambiri. Ndithu Mbuye wanu Ngodekha kwabasi, Ngwachisoni zedi"},{"SurahNumber":16,"VerseNumber":8,"Text":"“(Adalenganso) akavalo, nyumbu ndi abulu kuti muzizikwera ndi kutinso zizikhala chokometsera chanu (cholowetsa chisangalalo m’mitima yanu); ndipo adzalenga (zokwera zina) zomwe simukuzidziwa"},{"SurahNumber":16,"VerseNumber":9,"Text":"“Ndipo ndi udindo wa Allah kusonyeza njira yolungama (yomwe ingakufikitseni ku Munda wamtendere), koma zilipo njira zina zokhota (zomwe sizifikitsa ku choonadi). Ndipo Allah akadafuna, akadakuongolani nonsenu (mwa chifuniro chanu ndi mopanda chifuniro chanu. Koma Iye adakupatsani nzeru kuti musankhe nokha njira imene mufuna)"},{"SurahNumber":16,"VerseNumber":10,"Text":"“Iye ndi Amene akukutsitsirani madzi kuchokera ku mitambo, madziwo mumamwa (pothetsa ludzu lanu), ndipo ndi madziwo mitengo imamera; mitengo yomwe mumadyetsera ziweto (zanu)"},{"SurahNumber":16,"VerseNumber":11,"Text":"“Ndi madzi omwewo amakumeretserani mmera, (mitengo ya) mzitona, kanjedza, mphesa, ndi mitundu ina yonse ya zipatso. Ndithu kupezeka kwa zimenezi ndi chisonyezo (chosonyeza mphamvu za Allah) kwa anthu olingalira"},{"SurahNumber":16,"VerseNumber":12,"Text":"“Ndipo chifukwa cha inu adagonjetsa usiku ndi usana; dzuwa ndi mwezi; (zonse zidalengedwa kuti zibwere ndi zokomera inu). Nazo nyenyezi zidagonjetsedwa mwa lamulo Lake. Ndithu m’zimenezi muli zizindikiro kwa anthu anzeru"},{"SurahNumber":16,"VerseNumber":13,"Text":"“Ndiponso ndi zimene adakulengerani m’nthaka (zinthu zododornetsa monga nyama, mmera, miyala yamtengo wapatali, zamoyo ndi zopanda moyo), zautoto wosiyanasiyana ndi maonekedwe osiyanasiyana; ndithu m’zimenezo muli zisonyezo kwa anthu olalikika"},{"SurahNumber":16,"VerseNumber":14,"Text":"“Ndipo Iye ndi Yemwe adagonjetsa nyanja kuti mudye nyama yamatumbi (ya) m’menemo (nsomba) ndikuti mutulutse m’menemo zodzikongoletsera zomwe mumavala; ndipo uona zombo zikuluzikulu zikung’amba (mafunde) m’menemo kuti mufunefune zabwino zake (njira ya malonda), ndi kuti muthokoze (Mbuye wanu Allah)"},{"SurahNumber":16,"VerseNumber":15,"Text":"“Ndipo adaika panthaka mapiri ataliatali kuti (nthaka) isagwedezeke nanu; ndipo (adaika) mitsinje ndi misewu kuti muongoke (potsata njira yeniyeni ndikukafika komwe mukufuna)"},{"SurahNumber":16,"VerseNumber":16,"Text":"“Ndipo (adaikanso) zizindikiro zina, ndiponso kupyolera m’nyenyezi, iwo amalondola njira"},{"SurahNumber":16,"VerseNumber":17,"Text":"“Kodi Yemwe amalenga angalingane ndi omwe salenga? Kodi simungakumbukire (ndikudziwa kulakwa kwanu pomuyerekeza Allah ndi mafano)"},{"SurahNumber":16,"VerseNumber":18,"Text":"“Ngati mutayesera kuwerengera mtendere wa Allah simungathe kuuwerengera (wonse); ndithudi, Allah Ngokhululuka kwambiri, Ngwachisoni chosatha"},{"SurahNumber":16,"VerseNumber":19,"Text":"“Ndipo Allah akuzidziwa zimene mukuzibisa, ndi zomwe mukuwonetsera"},{"SurahNumber":16,"VerseNumber":20,"Text":"“Ndipo zomwe mukuzipembedza kusiya Allah, sizilenga chilichonse, ndipo izo nzolengedwa"},{"SurahNumber":16,"VerseNumber":21,"Text":"“Zakufa zopanda moyo; ndipo sizizindikira kuti nliti akufa adzaukitsidwa (m’manda mwawo)"},{"SurahNumber":16,"VerseNumber":22,"Text":"“Mulungu wanu ndi Mulungu Mmodzi Yekha; koma amene sakhulupirira za tsiku la chimaliziro, mitima yawo ikukana (kukhulupirira umodzi wa Allah), ndipo iwo akudzitukumula"},{"SurahNumber":16,"VerseNumber":23,"Text":"“Palibe chikaiko, Allah akudziwa zomwe akubisa, ndi zomwe akuzilengeza. Ndithudi, Iye sakonda odzikuza"},{"SurahNumber":16,"VerseNumber":24,"Text":"“Ndipo (osakhulupirira) akafunsidwa: “Kodi Mbuye wanu watumizanji (kwa Mneneri Muhammad {s.a.w})?” Akunena: “(Sadatumize chilichonse koma) nthano zabodza za anthu akale.”"},{"SurahNumber":16,"VerseNumber":25,"Text":"“(Motero akuwasokeretsa anthu) kuti akasenze mitolo yawo (ya machimo) yokwanira pa tsiku la Qiyâma, ndiponso gawo lamitolo ya omwe akuwasokeretsa popanda kuzindikira (osokerawo). Tamverani! Ndi yoipa kwabasi mitolo yomwe azikaisenza"},{"SurahNumber":16,"VerseNumber":26,"Text":"“Adachita ndale omwe adalipo patsogolo pawo; choncho Allah adagumula maziko anyumba zawo. Ndipo madenga adawagwera pamwamba pawo; ndipo chilango chidawadzera kuchokera komwe sadali kukudziwa"},{"SurahNumber":16,"VerseNumber":27,"Text":"“Kenako tsiku la Qiyâma adzawayalutsa ndi kunena: “Ali kuti omwe mudali kundiphatikiza nawo, omwe chifukwa cha iwo mudali kukangana (ndi Mtumiki)?” Adzanena omwe apatsidwa nzeru: “Ndithu kuyaluka ndi tsoka loipa zili pa osakhulupirira lero.”"},{"SurahNumber":16,"VerseNumber":28,"Text":"“Omwe angelo akutenga miyoyo yawo atadzichitira okha zoipa (ponyoza Allah). Choncho adzadzipereka (kwa angelowa, kuti atenge miyoyo yawo akunena:) “Sitidali kuchita choipa chilichonse.” (Angelo adzati:) “Zoona, palibe chikaiko, Allah akudziwa kwambiri zomwe munkachita.”"},{"SurahNumber":16,"VerseNumber":29,"Text":"““Choncho, lowani makomo a ku Jahannam; mukakhala m’menemo nthawi yaitali.” Taonani kuipitsitsa kwa malo a anthu odzikweza"},{"SurahNumber":16,"VerseNumber":30,"Text":"“Ndipo kukanenedwa kwa omwe akuopa Allah (kuti): “Kodi nchiyani watumiza Mbuye wanu?” Amati: “Zabwino.” Kwa omwe achita zabwino padziko ili lapansi, awapatsanso zabwino, ndipo Nyumba ya tsiku la chimaliziro njabwino kwambiri, ndipo taonani ubwino wa Nyumba ya oopa (Allah)"},{"SurahNumber":16,"VerseNumber":31,"Text":"“Minda yamuyaya adzailowa, pansi pake padzakhala pakuyenda mitsinje (ndi patsogolo pake), chokhumba chilichonse akachipeza mmenemo (popanda kuchivutikira); umo ndi momwe Allah amawalipirira omuopa (iye)"},{"SurahNumber":16,"VerseNumber":32,"Text":"“Amene miyoyo yawo angelo amaitenga iwo ali abwino, uku akuwauza: “Mtendere uli pa inu, lowani ku Munda wamtendere chifukwa cha (zabwino) zija zomwe mudali kuzichita.”"},{"SurahNumber":16,"VerseNumber":33,"Text":"“Kodi akuyembekezera china, awa osakhulupirira, posakhala kuti angelo awadzere ndikuwaononga; kapena kuti liwadzere lamulo la Mbuye wako (lakuwalanga)? Momwemo ndi m’mene adachitiranso omwe adalipo patsogolo pawo. Koma Allah sadawachitire choipa koma adadzichitira okha choipa"},{"SurahNumber":16,"VerseNumber":34,"Text":"“Choncho, zoipa za zomwe adachita zidawapeza, ndipo chilango chidawazinga pa zomwe ankazichita mwachipongwe"},{"SurahNumber":16,"VerseNumber":35,"Text":"“Ndipo aja amapembedza mafano akuti: “Allah akadafuna, sitikadapembedza chilichonse kusiya Iye, ife ngakhale makolo athu; ndiponso palibe chomwe tikadachiyesa choletsedwa popanda lamulo Lake.” Momwemo ndimo adachitiranso aja omwe adalipo patsogolo pawo. Kodi atumiki ali ndi udindo winanso, osati kufikitsa uthenga woonekera (womveka)"},{"SurahNumber":16,"VerseNumber":36,"Text":"“Ndipo ndithu ku mtundu uliwonse tidatumiza mtumiki (amene amawauza kuti): “Pembedzani Allah, ndi kumpewa (Iblis) woipa.” Choncho alipo ena mwa iwo omwe Allah adawaongola, ndipo alipo ena mwa iwo omwe kusokera kudatsimikizika pa iwo. Choncho yendani pa dziko ndikuyang’ana (kuti) kodi adali bwanji mathero a otsutsa"},{"SurahNumber":16,"VerseNumber":37,"Text":"“Ngati uwumilira kwambiri kuti uwaongole, komatu Allah saongola yemwe akusokeretsa (ena), ndipo sadzapeza wowathangata"},{"SurahNumber":16,"VerseNumber":38,"Text":"“Ndipo iwo adalumbilira m’dzina la Allah, kulumbilira kwawo kwamphamvu (kuti) Allah sadzaukitsa amene afa; nchotani (kuti asawaukitse?) Ili ndi lonjezo lokakamizika kwa Iye, (kuwaukitsa ndi kuwalipira); koma anthu ambiri sadziwa"},{"SurahNumber":16,"VerseNumber":39,"Text":"“(Adzawaukitsa) kuti awafotokozere za zomwe adali kusiyana ndi kuti amene sadakhulupirire adziwe kuti ndithu iwo adali abodza"},{"SurahNumber":16,"VerseNumber":40,"Text":"“Ndithu liwu Lathu pa chinthu chimene tikuchifuna kuti chichitike ndikuchiuza basi kuti: “Chitika,” ndipo chimachitikadi"},{"SurahNumber":16,"VerseNumber":41,"Text":"“Ndipo omwe adasamuka chifukwa cha Allah (kusiya midzi yawo) pambuyo poponderezedwa (kumeneko,) ndithu tiwakhazika mwaubwino pa dziko lapansi; ndipo malipiro a tsiku la chimaliziro (omwe akuwayembekezera), ngakulu zedi, akadakhala akudziwa (awa oipa)"},{"SurahNumber":16,"VerseNumber":42,"Text":"“(Amene adzapeza zimenezi, ndi) omwe adapirira ndi kutsamira kwa Mbuye wawo"},{"SurahNumber":16,"VerseNumber":43,"Text":"“Ndipo patsogolo pako (aneneri) omwe tidawatuma adalinso amuna, omwe tidawavumbulutsira chivumbulutso. Choncho afunseni eni chikumbumtima (za m’mabuku a Allah akale) ngati inu simukudziwa"},{"SurahNumber":16,"VerseNumber":44,"Text":"“(Tidabwera) ndi zisonyezo zoonekera pamodzi ndi mabuku; ndipo takuvumbulutsira ulaliki kuti uwafotokozere anthu zomwe zavumbulutsidwa kwa iwo kuti aganizire"},{"SurahNumber":16,"VerseNumber":45,"Text":"“Kodi adziika pachitetezo, amene akuchita ndale zoipa, kuti Allah sangawakwilire ndi nthaka, kapena chilango kuwadzera kuchokera komwe sadali kukudziwa (sadali kukuyembekezera)"},{"SurahNumber":16,"VerseNumber":46,"Text":"“Kapena (Allah) kuwalanga mkuyenda kwawo kwa uku ndi uko? Pomwe iwo sangathe kumulepheretsa Allah kuchita chomwe wafuna pa iwo"},{"SurahNumber":16,"VerseNumber":47,"Text":"“Kapena kuwalanga uku ali ndi mantha oyembekezera chilango (pakulanga m’modzim’modzi kufikira onse atatha)? Ndithu Mbuye wanu Ngodekha Ngwachisoni chosatha"},{"SurahNumber":16,"VerseNumber":48,"Text":"“Kodi sadaone chinthu chilichonse (molingalira) m’zimene Allah adalenga zomwe zithuzi zake zimazungulira kudzanjadzanja ndi kumanzere, kulambira Allah uku zili zodzichepetsa kwa Iye? (Nanga iwo osakhulupirira akudzikweza chotani pamaso pa Allah)"},{"SurahNumber":16,"VerseNumber":49,"Text":"“Ndipo zimalambira Allah zonse za kumwamba ndi zapansi, nyama ndi angelo; iwo sadzikuza (pa mapemphero)"},{"SurahNumber":16,"VerseNumber":50,"Text":"“Amaopa Mbuye wawo Yemwe ali pamwamba pawo; ndipo amachita zokhazo zomwe alamulidwa"},{"SurahNumber":16,"VerseNumber":51,"Text":"“Ndipo Allah wanena: “Musadzipangire milungu ina iwiri. Ndithudi, Iye ndi Mulungu Mmodzi. Choncho opani Ine ndekha.”"},{"SurahNumber":16,"VerseNumber":52,"Text":"“Zonse zakumwamba ndi pansi nza Iye, ndipo kumumvera ndi kumugonjera nkwake nthawi zonse. Kodi muopa wina amene sali Allah"},{"SurahNumber":16,"VerseNumber":53,"Text":"“Ndipo mtendere wonse umene muli nawo udachokera kwa Allah (koma inu simuthokoza), ndipo masautso akakukhudzani Iye ndi amene mumamulilira"},{"SurahNumber":16,"VerseNumber":54,"Text":"“Koma akakuchotserani masautso, pompo gulu lina la mwa inu limamphatikiza Mbuye wake (ndi mafano)"},{"SurahNumber":16,"VerseNumber":55,"Text":"“Ncholinga choti akane mtendere umene tawapatsa, choncho sangalalani pang’ono, posachedwapa mudziwa (mapeto a zochita zanu)"},{"SurahNumber":16,"VerseNumber":56,"Text":"“Ndipo gawo la zomwe tawapatsa akuliikira (milungu yawo yabodza) yomwe siizindikira chilichonse. Tallahi, (ndikulumbira Allah,) ndithudi, mudzafunsidwa pa zimene munkapeka"},{"SurahNumber":16,"VerseNumber":57,"Text":"“Ndipo (mwaumbuli) akumuikira Allah ana aakazi (ponena kuti adabereka ana aakazi) Subuhana! (Wayera Allah kuzimenezi!) Ndipo iwo (eni) amadzifunira amene amawakonda (omwe ndi ana achimuna)"},{"SurahNumber":16,"VerseNumber":58,"Text":"“Ndipo mmodzi wawo akauzidwa nkhani ya (kuti wabereka) mwana wamkazi nkhope yake imada, ndipo amadzala ndi madandaulo"},{"SurahNumber":16,"VerseNumber":59,"Text":"“Amadzibisa kwa anthu chifukwa chankhani yoipa imene wauzidwa (nayamba kulingalira): Kodi akhale naye pamodzi ndikuyaluka (pamaso pa anthu), kapena angomkwilira m’dothi (ali moyo)? Mverani! Ndi choipa kwabasi chiweruzo chawo"},{"SurahNumber":16,"VerseNumber":60,"Text":"“Kwa awo amene sakhulupirira za tsiku la chimaliziro, ali ndi mbiri yoipa; koma Allah ali ndi mbiri zapamwamba; ndipo Iye Ngwanyonga, Ngwanzeru zakuya"},{"SurahNumber":16,"VerseNumber":61,"Text":"“Ndipo Allah akadakhala akulanga anthu (mwachangu) pa zolakwa zawo, sakadasiya ngakhale nyama imodzi pamwamba pa nthaka; koma akuwachedwetsera (chilangocho) mpaka panthawi yoikidwa; ndipo ikadzadza nthawi yawoyo, sangathe kuichedwetsa ngakhale ola limodzi; ndiponso sangathe kuifulumizitsa (ngakhale ola limodzi)"},{"SurahNumber":16,"VerseNumber":62,"Text":"“Ndipo akumuikira Allah zimene (iwo) akuzida (omwe ndi ana aakazi pomati Allah adabala ana aakazi), ndipo malirime awo akunena bodza kuti iwo adzapeza zabwino (kwa Allah); palibe chikaiko, ndithu Moto ndi wawo, ndipo iwo adzasiidwa (mmenemo)"},{"SurahNumber":16,"VerseNumber":63,"Text":"“Pali Mulungu! Ndithudi tidatumiza (atumiki) kumitundu yomwe idalipo patsogolo pako, koma satana adawakometsera zochita zawo (zoipa ankaziona kuti nzabwino napitiriza kuzichita). Choncho iye (satana) ndi bwenzi wawo lero, (koma pa tsiku la chimaliziro, adzadana naye kwambiri), ndipo iwo adzapata chilango chowawa"},{"SurahNumber":16,"VerseNumber":64,"Text":"“Ndipo sitidakutumizire buku (ili) koma kuti uwafotokozere zomwe akusiyana pa izo ndi kuti (likhale) chiongoko ndi chifundo kwa anthu okhulupirira"},{"SurahNumber":16,"VerseNumber":65,"Text":"“Ndipo Allah watsitsa madzi kuchokera ku mitambo, ndipo akuipatsa moyo nthaka ndi madziwo (pomeretsa mbewu) pambuyo poti nthakayo idali yakufa; ndithu m’zimenezo muli chisonyezo (chosonyeza kukhoza kwa Allah) kwa anthu amene amamva"},{"SurahNumber":16,"VerseNumber":66,"Text":"“Palibe chikaiko, m’ziweto muli phunziro ndi lingaliro kwa inu. Timakumwetsani zomwe zili m’mimba mwa izo, (zomwe zimatuluka) pakati pa ndowe ndi magazi, (omwe ndi) mkaka woyera, wabwino wokoma kwa oumwa"},{"SurahNumber":16,"VerseNumber":67,"Text":"“Ndipo kuchokera ku zipatso za tende ndi mphesa, mumakonza zakumwa zoledzeretsa (zomwe nzoletsedwa) ndikupezanso rizq labwino (m’zipatsozo); ndithudi m’zimenezo muli lingaliro kwa anthu oganiza mwanzeru"},{"SurahNumber":16,"VerseNumber":68,"Text":"“Ndipo Mbuye wako adaizindikiritsa njuchi kuti: “Dzikonzere nyumba m’mapiri, m’mitengo, ndi (m’ming’oma) imene (anthu) amakonza.”"},{"SurahNumber":16,"VerseNumber":69,"Text":"““Tsono idya zipatso zamtundu uliwonse ndikuyenda m’njira za Mbuye wako zimene wazifewetsa (kuziyenda).” Chimatuluka m’mimba mwake chakumwa cha utoto wosiyanasiyana (uchi), mwa icho muli kuchilitsa kwa anthu (kumatenda ochuluka), ndithu m’zimenezo muli zizindikiro kwa anthu oganiza (zinthu) mwakuya"},{"SurahNumber":16,"VerseNumber":70,"Text":"“Ndipo Allah adakulengani, kenako akukupatsani imfa (nthawi ya moyo wanu ikatha); ndipo mwa inu alipo ena amene akubwezedwa ku moyo wonyozeka (waukalamba wogwa nkumina) kotero kuti asadziwe kanthu pambuyo pakudziwa (zambiri); ndithudi Allah Ngodziwa kwambiri Wokhoza (chilichonse chimene wafuna kuti chichitike)"},{"SurahNumber":16,"VerseNumber":71,"Text":"“Ndipo Allah wapereka zopereka Zake mochuluka kwa ena kuposa ena; ndipo amene apatsidwa mochulukawo sangagawire zopatsidwa zawo omwe manja awo adzanjadzanja apeza (akapolo awo) kuti akhale ofanana pa zopatsidwazo, (nanga bwanji inu mukuti Allah ngofanana ndi akapolo Ake pomwe inu simufuna kufanana ndi akapolo anu?) Nanga kodi mtendere wa Allah akuukana"},{"SurahNumber":16,"VerseNumber":72,"Text":"“Ndiponso Allah adakulengerani akazi a mtundu wanu, ndipo adakupangirani ana ndi zidzukulu kuchokera mwa akazi anuwo; ndipo adakupatsani zinthu zabwinozabwino, kodi akukhulupirira zachabe, ndi kuchikana chisomo cha Allah"},{"SurahNumber":16,"VerseNumber":73,"Text":"“Ndipo akumusiya Allah ndikupembedza zomwe sizingawapezere zopatsa ngakhale pang’ono, zochokera kumwamba ndi pansi ndipo sizikhoza chilichonse"},{"SurahNumber":16,"VerseNumber":74,"Text":"“Choncho, musaponyere mafanizo Allah. Ndithudi Allah akudziwa, pomwe inu simudziwa (chinsinsi cha zinthu)"},{"SurahNumber":16,"VerseNumber":75,"Text":"“Allah akuponya fanizo la (anthu awiri: Wina ndi) kapolo wopatidwa (wokhala pansi pa ulamuliro wa munthu wina); yemwe alibe mphamvu pa chilichonse; ndi (munthu) yemwe tampatsa zabwino zochokera kwa Ife, ndipo iye nkupereka rizqlo mobisa ndi moonekera; kodi angafanane (awiriwa? Nanga bwanji mukufananitsa Allah ndi mafano?) Kuyamikidwa konse nkwa Allah. Koma ambiri aiwo sadziwa (kuyamika Allah)"},{"SurahNumber":16,"VerseNumber":76,"Text":"“Ndipo Allah waponyanso fanizo la anthu (ena) awiri: Mmodzi ndi bubu (wosatha kuyankhula), alibe mphamvu pa chilichonse; ndipo iye ndi mtolo wolemetsa chabe bwana wake; kulikonse kumene wamulunjikitsa, sabwerako ndi chabwino (chifukwa cha umbutuma wake). Kodi iye angafanane ndi yemwe akulamula mwa chilungamo, yemwenso ali pa njira yolunjika"},{"SurahNumber":16,"VerseNumber":77,"Text":"“Ndipo chinsinsi cha (za) kumwamba ndi (za) pansi ncha Allah Yekha, (Iye ndiye amene akudziwa zochitika m’menemo, osati wina wake). Ndipo kuchitika kwa Qiyâma kuli ngati kuphetira kwa diso, kapena kufulumilirapo. Ndithudi, Allah Ngokhoza chilichonse"},{"SurahNumber":16,"VerseNumber":78,"Text":"“Ndipo Allah adakutulutsani m’mimba mwa amayi anu pomwe simudali kudziwa chilichonse; ndipo adakupatsani kumva, kuona ndi mitima kuti muthokoze"},{"SurahNumber":16,"VerseNumber":79,"Text":"“Kodi saona mbalame mu mlengalenga zikugonjera (Allah)? Palibe amene akuzigwira (kuti zisagwe) koma Allah Yekha. Ndithudi m’zimenezo muli zizindikiro kwa anthu okhulupirira"},{"SurahNumber":16,"VerseNumber":80,"Text":"“Ndipo Allah adakuikirani nyumba zanu kuti zikhale mokhala (mwanu), ndiponso adakupangirani zikopa za ziweto (kukhala zotheka kuzikonza) kukhala nyumba, zomwe mumaziona kuti nzopepuka kuzitenga panthawi Ya ulendo wanu ndi panthawi ya kukhazikika kwanu (pamalo); ndipo kuchokera ku bweya wake wautaliutali ndi bweya wake wa manyunyu (ung’onoung’ono), ndi tsitsi lake (la ziwetozo,) mumakonza ziwiya (zovala) zosangalatsa, kwa kanthawi"},{"SurahNumber":16,"VerseNumber":81,"Text":"“Ndipo mwa zina zomwe Allah adapanga, adakupangirani zodzetsa mthunzi; ndipo adakupangirani mokhala kumapiri (monga mapanga akuluakulu). Adakupangiraninso nsalu (zathonje ndi ubweya) zokutetezani ku kutentha (ndi kuzizira), ndiponso (adakupangirani) zovala (za chitsulo) zokutetezani pankhondo zanu. Umo ndi momwe akukukwaniritsirani chisomo Chake kuti mugonjere (Iye)"},{"SurahNumber":16,"VerseNumber":82,"Text":"“Koma ngati anyoza, basi palibe udindo wina pa iwe koma kufikitsa uthenga womveka (popanda kubisapo kalikonse)"},{"SurahNumber":16,"VerseNumber":83,"Text":"“Akuchidziwa chisomo cha Allah; koma akuchikana, ndipo ambiri a iwo ngosakhulupirira"},{"SurahNumber":16,"VerseNumber":84,"Text":"“Ndipo (akumbutse za) tsiku lomwe tidzautsa mboni mu mtundu uliwonse; kenako sikudzaloledwa, kwa amene sadakhulupirire, (kupereka madandaulo) ndipo iwo sadzauzidwa kuti afunefune chiyanjo cha Allah (koma chilango basi)"},{"SurahNumber":16,"VerseNumber":85,"Text":"“Ndipo amene achita zoipa akadzachiona chilango (ndikuyamba kudandaula ndi kulira), sichidzachepetsedwa kwa iwo (chilangocho), ndipo sadzapatsidwa mwayi wina"},{"SurahNumber":16,"VerseNumber":86,"Text":"“Ndipo amene ankam’phatikiza Allah akadzawaona aphatikizi awowo adzati: “Mbuye wathu! Awa ndiaphatikizi athu omwe tidali kuwapembedza m’malo mwa Inu.” Ndipo (aphatikiziwo akadzamva mawu awa) adzawaponyera mawu awo (nkunena kuti): “Ndithu inu ndi abodza.”"},{"SurahNumber":16,"VerseNumber":87,"Text":"“Ndipo tsiku limenelo onse adzadzitula kwa Allah; ndipo zidzawataika zomwe adali kuzipeka"},{"SurahNumber":16,"VerseNumber":88,"Text":"“Tsono amene sadakhulupirire ndi kumaletsa anthu kunjira ya Allah tidzawaonjezera chilango pamwamba pa chilango chifukwa chakuononga kwawo"},{"SurahNumber":16,"VerseNumber":89,"Text":"“Ndipo (akumbutse za) tsiku lomwe tidzautsa mboni mu mtundu uliwonse zochokera mwa iwo omwe adzawachitira umboni (pa zomwe zinkachitika ndi iwo); ndipo tidzakubweretsa iwe kukhala mboni pa awa (anthu ako); ndiponso takuvumbulutsira buku ili lomwe likufotokoza za chinthu chilichonse lomwenso ndi chiongoko ndi mtendere ndiponso ndinkhani yosangalatsa kwa ogonjera (Allah)"},{"SurahNumber":16,"VerseNumber":90,"Text":"“Ndithudi, Allah akulamula (kuchita) chilungamo, ndikuchita zabwino, ndi kupatsa achinansi, ndipo akuletsa zauve ndi zoipa ndi kupyola malire; akukulangizani kuti muzindikire ndi kukumbukira"},{"SurahNumber":16,"VerseNumber":91,"Text":"“Ndipo kwaniritsani lonjezo (limene mukupereka mdzina) la Allah pamene mulonjeza, ndipo musaswe malonjezowo pambuyo pakuwalimbikitsa; pomwe mwasankha Allah kukhala mboni yanu; ndithu Allah akudziwa (zonse) zimene mukuchita"},{"SurahNumber":16,"VerseNumber":92,"Text":"“Ndipo musakhale monga mkazi yemwe adakhulula ulusi wake pambuyo pouluka mwamphamvu, mukukuchita kulumbira kwanu pakati panu kukhala kwa chinyengo, chifukwa chakuti gulu la mtundu wina nlochuluka kwambiri kuposa gulu la mtundu wina (powasiya omwe mudalonjezana nawo chifukwa chakuwaona kuchepa, ndi kukagwirizana ndi omwe simudalonjezane nawo chifukwa chakuwaona kuchuluka); ndithu Allah akukuyesani mayeso pa njira yotere; ndipo ndithu pa tsiku la Qiyâma adzakufotokozerani za zomwe mudali kusiyana"},{"SurahNumber":16,"VerseNumber":93,"Text":"“Ndipo Allah akadafuna, ndithu akadakuchitani kukhala gulu limodzi, (nonsenu mukadamumvera monga momwe adawachitira angelo, koma adakupatsani ufulu kuti muchite chimene mufuna); komatu amamulekelera kusokera amene wamfuna, ndipo amamuongola wamfuna; ndipo, ndithu mudzafunsidwa pa zomwe munkachita"},{"SurahNumber":16,"VerseNumber":94,"Text":"“Ndipo musakuchite kulumbira kwanu kukhala njira yonyengelerana pakati panu, kuopera kuti mwendo ungatelere (pa njira yolungama nkukagwera ku Moto) pambuyo pokhazikika mwendowo (pa njirapo) ndi kukazilawa zoipa chifukwa chakutsekereza kwanu (anthu) ku njira ya Allah, ndipo nkupeza chilango chachikulu (tsiku lachimaliziro)"},{"SurahNumber":16,"VerseNumber":95,"Text":"“Ndipo musagulitse mapangano a Allah ndi mtengo wochepa (wa zomwe mukupeza pano pa dziko lapansi). Chimene chili kwa Allah, ndicho chabwino kwa inu ngati mukudziwa"},{"SurahNumber":16,"VerseNumber":96,"Text":"“Zomwe mulinazo nzakutha ndipo zili kwa Allah ndizo zosatha. Ndithudi Ife tidzawapatsa malipiro (aakulu zedi) amene adapirira oposera zabwino zimene ankachita"},{"SurahNumber":16,"VerseNumber":97,"Text":"“Amene akuchita zabwino, wamwamuna kapena wamkazi uku ali wokhulupirira timkhazika ndi moyo wabwino (pano pa dziko, ndi tsiku la Qiyâma) tidzawalipira malipiro awo mochuluka kwambiri chifukwa cha zabwino zomwe ankachita"},{"SurahNumber":16,"VerseNumber":98,"Text":"“Ndipo ukafuna kuwerenga Qur’an dzitchinjirize ndi Allah kwa satana wopirikitsidwa (ponena kuti Awudhu Billahi mina Shaitwani Rajim)"},{"SurahNumber":16,"VerseNumber":99,"Text":"“Ndithu iye (satana) alibe mphamvu pa amene akhulupirira ndi kutsamira kwa Mbuye wawo"},{"SurahNumber":16,"VerseNumber":100,"Text":"“Ndithudi mphamvu zake zili pa amene akumusankha (amulola) kukhala bwenzi lawo (mlangizi wawo) ndiponso ndi omwe akumphatikiza iye (ndi Allah)"},{"SurahNumber":16,"VerseNumber":101,"Text":"“Ndipo tikasintha Ayah (ndime) ndikubwera ndi Ina pamalopo, pomwe Allah akudziwa zimene akuvumbulutsa, akunena: “Ndithu iwe ndiwe wopeka.” Koma ambiri a iwo sadziwa (chilichonse)"},{"SurahNumber":16,"VerseNumber":102,"Text":"“Nena: “Mzimu woyera (Gabriel) waitsitsa (Qur’an) kuchokera kwa Mbuye wako mwachoonadi kuti awalimbikitse nayo amene akhulupirira ndi kuti ikhale chiongoko ndi nkhani yabwino kwa amene alowa m’Chisilamu (amene agonjera Allah)"},{"SurahNumber":16,"VerseNumber":103,"Text":"“Ndithu tikudziwa kuti iwo akunena: “Pali munthu amene akumphunzitsa.” (Koma) chiyankhulo cha amene akumganizirayo nchachilendo, ndipo ichi (chiyankhulo cha Qur’an) ndi chiyankhulo cha Chiarabu chomveka"},{"SurahNumber":16,"VerseNumber":104,"Text":"“Ndithudi amene sakhulupirira Ayah (ndime) za Allah, Allah sawaongolera (kunjira ya choonadi), choncho adzapeza chilango chowawa"},{"SurahNumber":16,"VerseNumber":105,"Text":"“Ndithudi amene sakhulupirira Ayah (ndime) za Allah ndi amene amapeka bodza (ndi kumalifalitsa kwa anthu) ndipo iwowo ndiwo onama"},{"SurahNumber":16,"VerseNumber":106,"Text":"“Amene akukana Allah, pambuyo pomukhulupirira, (chilango chachikulu chikumuyembekezera), kupatula yemwe adakakamizidwa, uku mtima wake utakhazikika pa chikhulupiliro; koma amene akutsekulira mtima wake kusakhulupirira, mkwiyo wa Allah uli pa iwo (ndipo anthu otere) adzapata chilango chachikulu"},{"SurahNumber":16,"VerseNumber":107,"Text":"“Zimenezo nchifukwa chakuti iwo adakonda moyo wa dziko lapansi kwambiri kuposa wa pambuyo pa imfa; ndi kutinso Allah saongola anthu osakhulupirira"},{"SurahNumber":16,"VerseNumber":108,"Text":"“Iwo ndi omwe Allah adawadinda m’mitima mwawo, m’makutu mwawo, ndi m’maso mwawo (chifukwa cha kusimbwa kwawo). Ndipo iwo ngonyalanyaza (malamulo a Allah) kwambiri"},{"SurahNumber":16,"VerseNumber":109,"Text":"“Palibe chikaiko chakuti iwo ngotaika kwambiri pa tsiku la chimaliziro"},{"SurahNumber":16,"VerseNumber":110,"Text":"“Ndithudi kenako Mbuye wako, kwa amene adasamuka pambuyo pakusautsidwa (kufikira adanena zosayenera) komanso nkuchita Jihâd ndikupirira (chifukwa cha chipembedzo), ndithu Mbuye wako pambuyo pa zimenezo, Ngokhululuka kwambiri, Ngwachisoni chosantha"},{"SurahNumber":16,"VerseNumber":111,"Text":"“(Akumbutse za) tsiku lomwe mzimu uliwonse udzadza ukudziteteza wokha (wosalabadira za mwana wake, mkazi wake ndi abale ake), ndipo mzimu uliwonse udzalipidwa molingana ndi zochita zake zimene unkachita, ndipo iwo sadzachitidwa chinyengo (pochepetsedwa mphoto yawo yoti alandire)"},{"SurahNumber":16,"VerseNumber":112,"Text":"“Ndipo Allah waponya fanizo lamudzi womwe udakhala mwa mtendere mokhazikika, rizq lake (madalitso) linkaudzera mochuluka kuchokera malo aliwonse; koma (mudziwo) udakana mtendere wa Allah (pakusathokoza); choncho Allah adaulawitsa chovala cha njala ndi mantha chifukwa cha (zoipa) zomwe (anthu ake) adali kuchita"},{"SurahNumber":16,"VerseNumber":113,"Text":"“Ndipo adawadzera mtumiki wochokera mwa iwo, koma adamtsutsa; choncho chilango chidawafika uku ali odzichitira okha zoipa"},{"SurahNumber":16,"VerseNumber":114,"Text":"“Choncho idyani zimene Allah wakupatsani zomwe zili zahalali, zabwino; ndipo yamikani mtendere wa Allah ngatidi mukupembedza Iye"},{"SurahNumber":16,"VerseNumber":115,"Text":"“Ndithu wakuletsani (kudya) zakufa zokha, magazi (liwende), nyama ya nkhumba ndi chimene chazingidwa posatchula dzina la Allah. Koma amene wasimidwa (nadya choletsedwa) mosafuna kapena kupyoza muyeso (Allah amkhululukira), ndithudi Allah Ngokhululuka kwabasi, Ngwachisoni"},{"SurahNumber":16,"VerseNumber":116,"Text":"“Ndipo musanene chifukwa chabodza lomwe malirime anu akunena (kuti) “Ichi nchololedwa; ichi ncholetsedwa; (popanda umboni).” Kuopera kuti mungampekere bodza Allah. Ndithu amene akupekera bodza Allah, sangapambane"},{"SurahNumber":16,"VerseNumber":117,"Text":"“Ndichisangalalo chochepa (cha m’dziko lapansi chimene chikuwachititsa zimenezo); ndipo iwo adzapata chilango chowawa"},{"SurahNumber":16,"VerseNumber":118,"Text":"“Ndipo kwa Ayuda tidawaletsa kale zimene takusimbira. Ndipo sitidawachitire chinyengo (pakuwaletsa zimenezo), koma iwo okha adali kudzichitira chinyengo"},{"SurahNumber":16,"VerseNumber":119,"Text":"“Kenako ndithu Mbuye wako, kwa amene achita zoipa mwaumbuli ndipo nkulapa pambuyo pazimenezo nachita zabwino, ndithudi Mbuye wako pambuyo pa zimenezo Ngokhululuka kwabasi, Ngwachisoni chosatha"},{"SurahNumber":16,"VerseNumber":120,"Text":"“Ndithu Ibrahim adali mtsogoleri (chitsanzo chabwino kwa anthu), womvera Allah, wopendekera ku choonadi ndipo sadali mwa omuphatikiza (Allah ndi mafano)"},{"SurahNumber":16,"VerseNumber":121,"Text":"“(Adali) wothokoza mtendere Wake (Allah); adamsankha ndipo adamuongolera ku njira yolunjika"},{"SurahNumber":16,"VerseNumber":122,"Text":"“Ndipo tidampatsa zabwino padziko lapansi, ndipo ndithudi, iye pa tsiku la chimaliziro adzakhala m’gulu la anthu abwino"},{"SurahNumber":16,"VerseNumber":123,"Text":"“Kenako takuvumbulutsira (iwe Muhammad{s.a.w} mawu) akuti: “Tsatira njira (chipembedzo) ya Ibrahim (yemwe adali) wokwanira mkulungama, ndipo sadali mwa omuphatikiza (Allah ndi mafano.)”"},{"SurahNumber":16,"VerseNumber":124,"Text":"“Ndithudi Sabata idaikidwa kwa amene adatsutsana pa za iyo (Sabatayo); ndithu Mbuye wako adzaweruza pakati pawo tsiku la Qiyâma pa zomwe adali kusiyana"},{"SurahNumber":16,"VerseNumber":125,"Text":"“Itanira (anthu) ku njira ya Mbuye wako mwanzeru ndi ulaliki wabwino; ndipo tsutsana nawo mkutsutsana kwabwino (osati motukwanana kapena monyozana). Ndithu Mbuye wako Iye Ngodziwa kwambiri za amene asokera ku njira Yake, ndiponso Iye Ngodziwa kwambiri za amene aongoka"},{"SurahNumber":16,"VerseNumber":126,"Text":"“Ndipo ngati mukubwezera (choipa chimene mwachitiridwa), bwezerani cholingana ndi chimene mwachitiridwacho, koma ngati mutapirira (posiya kubwezera), ndithu kutero ndi ubwino kwa opirira"},{"SurahNumber":16,"VerseNumber":127,"Text":"“Ndipo pirira. Kupirira kwakoko kusakhale pa china chake koma Allah basi. Ndipo usadandaule chifukwa cha iwo, (iwo akudzisokeretsa okha). Ndipo usakhale wobanika chifukwa cha chiwembu chomwe akuchita"},{"SurahNumber":16,"VerseNumber":128,"Text":"“Ndithu Allah ali pamodzi ndi amene akumuopa ndi amenenso akuchita zabwino"}]}