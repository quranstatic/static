{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":23,"VerseNumber":1,"Text":"Ba kholoang ba tla atleha qetellong, –"},{"SurahNumber":23,"VerseNumber":2,"Text":"Ba ikokobetsang lithapelong tsa bona"},{"SurahNumber":23,"VerseNumber":3,"Text":"Ba qobang lipuo tsa mafeela"},{"SurahNumber":23,"VerseNumber":4,"Text":"Ba mahlahahlaha nyehelong"},{"SurahNumber":23,"VerseNumber":5,"Text":"Ba ila thobalano"},{"SurahNumber":23,"VerseNumber":6,"Text":"Ntle le basali ba bona feela, kapa makhabunyane ao matsoho a bona a matona a ba ruileng, hobane ho bona ha ba na molato"},{"SurahNumber":23,"VerseNumber":7,"Text":"Empa bao litakatso li tlolang meeli eo, ke litloli tsa molao, –"},{"SurahNumber":23,"VerseNumber":8,"Text":"Bohle bahlokometseng kano ea bona, le selekane"},{"SurahNumber":23,"VerseNumber":9,"Text":"Ba hlokomelang lithapelo tsa bona, –"},{"SurahNumber":23,"VerseNumber":10,"Text":"Bao e tla ba majalefa"},{"SurahNumber":23,"VerseNumber":11,"Text":"A tlang ho ja lefa Paradeisi: ba tla phela teng"},{"SurahNumber":23,"VerseNumber":12,"Text":"Re hlotse motho ka letsopa"},{"SurahNumber":23,"VerseNumber":13,"Text":"Eaba Re mo beha e le there ea peo ka har’a popelo"},{"SurahNumber":23,"VerseNumber":14,"Text":"Ra nto apesa there eo ka lehloele, eaba Re etsa lehloele leo polokoana, polokoana eo Ra e apesa masapo le hona ho apesa masapo ao ka nama; eaba Re hlahisa sebopua seo se ts’oana le tse ling. Kahoo, Allah ha A hlohonolofatsoe, Eena Ea hloahloa tlholehong"},{"SurahNumber":23,"VerseNumber":15,"Text":"Kamor’a moo le tla shoa"},{"SurahNumber":23,"VerseNumber":16,"Text":"Mohla Letsatsi la Kahlolo le tla tsosoa"},{"SurahNumber":23,"VerseNumber":17,"Text":"Re hlotse litsela tse supileng kaholim’a lona, Re tsotella Libopuoa tsa Rona"},{"SurahNumber":23,"VerseNumber":18,"Text":"Re romella pula lefats’eng e theoha marung ka tekanyo, ebe Re etsa hore e nyamele lefats’eng; Re e monya ha bonolo"},{"SurahNumber":23,"VerseNumber":19,"Text":"Ka eona Re le hlahisetsa lirapa tsa litholoana tsa palema le merara, eo ho eona ho nang le maro molemong oa lona ao le a jang"},{"SurahNumber":23,"VerseNumber":20,"Text":"Le sefate se hlahileng holim’a Thaba ea Sinai, se lutlang mafura le hona ho ba mathe maloli ho ba se jang"},{"SurahNumber":23,"VerseNumber":21,"Text":"Le likhomong ho teng mohlala oa thuto ho lona. Re le neha lebese le tsoang ka har’a limpa tsa tsona hore le le noe, ho teng melemo e mengata ea tsona ho lona, e bile le’a li ja"},{"SurahNumber":23,"VerseNumber":22,"Text":"Le’a li palama le ho lipama; esita le tsona likepe"},{"SurahNumber":23,"VerseNumber":23,"Text":"Re ile ra romella Nooe ho batho ba habo. A re: “Oho batho ba heso! Sebeletsang Allah. Etsoe ha le na `Mopi e mong ntle ho Eena. Na le sa tla ke le khese sebe?”"},{"SurahNumber":23,"VerseNumber":24,"Text":"Marena a batho ba habo a neng a sa mahana-tumelo a re: “Enoa ke motho ea joaloka lona ea mpang a rata ho iketsa eka o na le matla a fetang a lona. Athe hoja e bile thato ea Allah, Ruri! A ka be a ile a romella manyeloi lefats’eng. Ebile ha Re’a ka Ra utloa sena litabeng tsa bo-ntat’a rona moholo.”"},{"SurahNumber":23,"VerseNumber":25,"Text":"Ba bang ba re: “U mpa a e na le bohlanya enoa, kahoo suthang pel’a hae ha nakoana"},{"SurahNumber":23,"VerseNumber":26,"Text":"Nooe a re: “Mong`a ka! Ak’u nthuse hobane ba mphara ka mashano.”"},{"SurahNumber":23,"VerseNumber":27,"Text":"Eaba Re ts’ollela ts`enolelo ho eena: “Aha Areka ka pel’a mahlo a Rona le tlas’a ts’usumetso ea Rona. E tle ere ha taelo ea Rona e fihla, mehloli e ts’akhunya metsi, ebe u nka liphoofolo ka bobeli `moho le lelapa la hau kantle le bao ebang molaetsa o ile oa finyella ho bona. U se ke be oa nkopa letho khahlanong le bao ebang ba entse libe. Hobane! Bona ba tla khangoa ke metsi"},{"SurahNumber":23,"VerseNumber":28,"Text":"Joale, ha u se u le ka har’a Areka, uena le batho bohle ba tla be ba le kamoo, le tle le re: “Lithoriso li be ho Allah ea Re pholositseng har’a batho ba oetseng sebeng!”"},{"SurahNumber":23,"VerseNumber":29,"Text":"U re: “Mong`a ka! Ak’u etse hore ke tle ke theohe sebakeng se hlohonolofetseng, hobane ke uena ea molemo ho re tlisa lefats’eng.”"},{"SurahNumber":23,"VerseNumber":30,"Text":"Ruri! Ka har’a tsena ho teng lits’upsio, hobane ke rona ba behang batho tekong"},{"SurahNumber":23,"VerseNumber":31,"Text":"Eaba kamor’a bona Re hlahisa letloobo le leng"},{"SurahNumber":23,"VerseNumber":32,"Text":"Ra ba romella moromuoa oa habo bona, A re: “Khumamelang Allah. Ha le na `Mopi e mong ntle ho Allah. Na le sa tla ke khutle mekhoeng?”"},{"SurahNumber":23,"VerseNumber":33,"Text":"Marena a batho ba habo ba mahana-tumelo, ba hanyetsa kopano ea bophelo Bo-tlang, ao re’a entseng ka mohau bophelong balefats’e lena, a re: “Enoa entse e le motho ea joaloka lona, ea bileng a jang seo le se jang le ho noa seo le se noang"},{"SurahNumber":23,"VerseNumber":34,"Text":"“Haeba le tla mamela motho ea ntseng a ts’oana le lona, Ruri! Le tla sala shalabeng"},{"SurahNumber":23,"VerseNumber":35,"Text":"“Na u le ts’episa hore ha le se le shoele, le fetohile lerole le masapo, le tla boela bophelong hape"},{"SurahNumber":23,"VerseNumber":36,"Text":"“Seo le se ts’episitsoeng ke mohlolo o ke keng oa etsahala"},{"SurahNumber":23,"VerseNumber":37,"Text":"“Ha ho bophelo bo bong ntle le bophelo ba rona ba lefats’e; re ea phela, e bile re’a shoa; re ke ke ra boela ra phela hape"},{"SurahNumber":23,"VerseNumber":38,"Text":"“Empa ele motho ea iqapetseng leshano khahlano le Allah. Ha se motho oa hore re ka kholoa ho ena.”"},{"SurahNumber":23,"VerseNumber":39,"Text":"Moporofeta a re: “Mong`a ka! Ak’u mpe o nthuse hobane ba mphara ka mashano.”"},{"SurahNumber":23,"VerseNumber":40,"Text":"Allah A re: “Ruri! Ka nakoana e khuts’oane ba tla its’ola.”"},{"SurahNumber":23,"VerseNumber":41,"Text":"Ho qhoma ho ts’abehang ho ile ha ba nanola ka toka, Ra ba etsa joaloka mahoholi ha a hohotsoe ke sefefo. Timelo e bohlooko bathong ba etsang bobe"},{"SurahNumber":23,"VerseNumber":42,"Text":"Kamor’a bona Ra hlahisa letloobo le leng"},{"SurahNumber":23,"VerseNumber":43,"Text":"Ha ho sechaba se tla phonyoha nako ea sona ea pallo, leha e le hona ho e busetsa morao feela"},{"SurahNumber":23,"VerseNumber":44,"Text":"Re romella baromuoa ba Rona ka tatellano. Ka mehla ha moromuoa a fihla ho sechaba sa habo, ba mo qosa ka mashano; kahoo, Re etsa hore ba latelane ka bo-bona koluoeng, Re baetsa pale. Ho teng timelo ho batho ba latolang tumelo"},{"SurahNumber":23,"VerseNumber":45,"Text":"Eaba Re romella Moshe le moena’e Aarone ka lits’upiso tsa Rona le bopaki bo pepenene"},{"SurahNumber":23,"VerseNumber":46,"Text":"Ho Faro le Mahlahana a hae, empa baile ba ba nyelisa; e bile batho ba ikakasang"},{"SurahNumber":23,"VerseNumber":47,"Text":"Ba re: “Na re ka kholoa ho batho ba babeli ba ntseng ba ts’oana le rona, bao mehahabo bona e leng makhoba a rona?”"},{"SurahNumber":23,"VerseNumber":48,"Text":"Kahoo, ba ba qosa ka mashano; ba oela har’a ba ileng ba ripitloa"},{"SurahNumber":23,"VerseNumber":49,"Text":"Ra neha Moshe Lengolo, hore ba tle ba fumane tataisoe"},{"SurahNumber":23,"VerseNumber":50,"Text":"Ra etsa sesupo ka Maria le Mora oa hae, Re ile Ra ba neha bots’abeli sebakeng se phahameng tlas’a sefate sa palema, e leng sebaka sa mehlape le mehloli ea liliba"},{"SurahNumber":23,"VerseNumber":51,"Text":"Oho lona baromuoa! Jang lintho tsohle tse hloekileng, le be le etse toka. Hobane! Ruri Ke hlokolosi ka tseo le li etsang"},{"SurahNumber":23,"VerseNumber":52,"Text":"Tumelo ena ea lona ke tumelo e le ngoe, ‘Na ke Mong`a lona, kahoo Nts’abeng"},{"SurahNumber":23,"VerseNumber":53,"Text":"Empa batho ba arohantse tumelo ea bona, ba e etsa makalana, lekala le leng le le leng le nyakalla ka seo le leng ho sona"},{"SurahNumber":23,"VerseNumber":54,"Text":"Ak`o ba tlohele har’a phoso eo ea bona ho se hokae"},{"SurahNumber":23,"VerseNumber":55,"Text":"Ebe ba nahana hore thepeng eo Re ba nehileng eona le bara bao Re ba sitsitseng ka bona"},{"SurahNumber":23,"VerseNumber":56,"Text":"Re ba potlakela ka tsohle tse molemo? Che, ha ba utloisise"},{"SurahNumber":23,"VerseNumber":57,"Text":"Ruri! Haele ba tsamaeang ka hloko ba ts’aba Mong`a bona"},{"SurahNumber":23,"VerseNumber":58,"Text":"Ba kholoang Lits’enolong tsa Mong`a bona"},{"SurahNumber":23,"VerseNumber":59,"Text":"Ba sa kopanye Mong`a bona le batlatsetsi"},{"SurahNumber":23,"VerseNumber":60,"Text":"Ba bafanang ka linyehelo tsa bona ka lipelo tse ts’abo, ka khopolo ea hore ba tla boela ho Mong`a bona"},{"SurahNumber":23,"VerseNumber":61,"Text":"Ke bona ba potlakelang mesebetsing e lokileng, ke bona ba ka pele har’a bona"},{"SurahNumber":23,"VerseNumber":62,"Text":"Ha Re jarise moea ofe, kapa ofe mojaro o tla o imela; Re na le pokello ea lintho tsohle e buoang ‘nete, ba ke ba qhekelloa"},{"SurahNumber":23,"VerseNumber":63,"Text":"Empa lipelo tsa bona li na le pherekano ea ho hloka tsebo ka sena, etsoe ba na le mesebetsi e meng eo ba tsoelang pele ho e etsa"},{"SurahNumber":23,"VerseNumber":64,"Text":"Ho fihlela nakong eo Re tla nanola lintho tsohle tse molemo tsa bona tsa lefats’e lena ka kotlo, bonang! batla ikoahlaha ka boikokobetso"},{"SurahNumber":23,"VerseNumber":65,"Text":"Ho tla thoe: “Se keng la ikokobetsa kajeno! Hobane Re ke ke Ra le thusa"},{"SurahNumber":23,"VerseNumber":66,"Text":"“Lits’enolo tsa Ka li ‘nile tsa phetoa ho lona, empa le ne le tloaetse ho li furalla"},{"SurahNumber":23,"VerseNumber":67,"Text":"“Ka boikhants’o bohle. Bosiu le ne le qoqa mepoto le le ‘moho"},{"SurahNumber":23,"VerseNumber":68,"Text":"Na ebe ha ba nahane ka molaetsa, kapa ebe hona le se tlileng ho bona se sa kang sa finyella ho bo-ntat’a bona moholo ba khale-khale"},{"SurahNumber":23,"VerseNumber":69,"Text":"Kapa, ebe ba ne ba sa tsebe Moromuoa oa bona, eaba b’a mo latola"},{"SurahNumber":23,"VerseNumber":70,"Text":"Kapa, ebe ba re: “Enoa u kenoe ke bohlanya? Che u ne a ba tliselitse ‘nete; bongata ba bona ba hloile ‘nete"},{"SurahNumber":23,"VerseNumber":71,"Text":"Hoja e be ‘nete e ne e ile ea sala morao litakatso tsa bona, Ruri! Maholimo le lefats’e esitana le tsohle tse teng ho lona li ka be li ile tsa senyeha. Che, Re ba tliselitse sehopotso sa bona, le hoja ha joale ba se koenehela"},{"SurahNumber":23,"VerseNumber":72,"Text":"Kapa e be u ba kopile moputso oa letho? Empa nala ea Mong`a hau e molemo, hobane ke Eena ea molemo har’a bohle ba fanang ka phepo"},{"SurahNumber":23,"VerseNumber":73,"Text":"Empa u ba bilelitse tseleng e topileng"},{"SurahNumber":23,"VerseNumber":74,"Text":"Ruri! Haele basa lumeleng bophelong Bo-tlang ba khelohetse thoko le tsela e topileng"},{"SurahNumber":23,"VerseNumber":75,"Text":"Le hoja e be Re bile le mohau holim’a bona le hona ho ba pholosa kotsing e neng eba aparetse, ba ne ba tla ‘ne batsoele pele ho hlahlathela thoko ka botlaopa ba bona"},{"SurahNumber":23,"VerseNumber":76,"Text":"Ruri! Re ile Ra ba nehella ka kotlo, empa ha ba na boikokobetso kapel’a Mong`a bona le hona ho Mo rapela feela"},{"SurahNumber":23,"VerseNumber":77,"Text":"Ho fihlela mohla Re ba bulelang mekoallo ea kahlolo e mahlonoko, bona! Moo teng baa t`saba"},{"SurahNumber":23,"VerseNumber":78,"Text":"Ke Eena ea le hloletseng litsebe le mahlo le maikutlo le kutloisiso. Empa le fana ka liteboho tse fokolang"},{"SurahNumber":23,"VerseNumber":79,"Text":"Ebile ke Eena ea le atisitseng lefats’eng, bohle le tla bokelloa ho Eena"},{"SurahNumber":23,"VerseNumber":80,"Text":"Ke Eena ea fanang ka bophelo esita le lefu, e bile phapanyetsano ea bosiu le mots’eare ke ea Hae. Na le tla ba le kutloisiso"},{"SurahNumber":23,"VerseNumber":81,"Text":"Ba bua puo e ts’oanang le’a batho ba khale"},{"SurahNumber":23,"VerseNumber":82,"Text":"Ba re: “Na ha re se re shoele re fetohile lerole le masapo, re ka boela ra tsosoa hape"},{"SurahNumber":23,"VerseNumber":83,"Text":"Haesale re ntse re ts’episoa jooana, rona le bo-ntat’a rona moholo.”"},{"SurahNumber":23,"VerseNumber":84,"Text":"E re: “Ke tsa mang lintho tsohle tse teng lefats’eng haeba le na le tsebo?”"},{"SurahNumber":23,"VerseNumber":85,"Text":"Ba tla re: “Ke tsa Allah.” U re: “Joale, na ha le sa hopola?”"},{"SurahNumber":23,"VerseNumber":86,"Text":"E re: “Ke mang Mong`a maholimo a supileng le Mong`a Terone e Machosi?” Haeba lea tseba!”"},{"SurahNumber":23,"VerseNumber":87,"Text":"Ba tla re: “Ho Allah.” Joale, E re: “Na joale ha le na ts’abo ho Eena?”"},{"SurahNumber":23,"VerseNumber":88,"Text":"E re: “Haeba le na le tsebo, ke mang eo matla a puso ea lintho tsohle a leng ka har’a seatla sa hae, a bile a li sirelelitse, empa khahlanong le Eena ho se na mots’ireletsi?”"},{"SurahNumber":23,"VerseNumber":89,"Text":"Ba tla re: “Ke tsa Allah.” Joale, u re: “Joale hobaneng haele moo le louoe?”"},{"SurahNumber":23,"VerseNumber":90,"Text":"Re ba rometse ‘nete, le hoja bona ba keteka leshano"},{"SurahNumber":23,"VerseNumber":91,"Text":"Ha ho mora eo Allah a mo tsoetseng, kapa hore e be ho na le `Mopi e mong pel’a Hae; ebang ho ne ho le joalo, `Mopi e mong le e mong a ka ba inketse tseo A li hlotseng, ba bang ba bona ba ne ba tla loants’a ba bang. Lithoriso li be ho Allah Ea okametseng lintho tsohle tseo ba li bolelang"},{"SurahNumber":23,"VerseNumber":92,"Text":"U tseba tse patiloeng le tse bonoang! U phahametse lintho tsohle tseo ba li manamisang ho Eena, e le batlatsetsi"},{"SurahNumber":23,"VerseNumber":93,"Text":"E re: “Mong`a ka! Hoja feela eba U ne U ka mponts’a seo ba se khalemeletsoeng"},{"SurahNumber":23,"VerseNumber":94,"Text":"“Mong`a ka! U mpe U se ke oa mpeha har’a batho ba oetseng sebeng.”"},{"SurahNumber":23,"VerseNumber":95,"Text":"Ruri! Re ka khona ho u bonts’a seo Re ba khlemeletseng sona"},{"SurahNumber":23,"VerseNumber":96,"Text":"Tlosa sebe ka se molemo. Re hlokolosi haholo ka seo ba se bolelang"},{"SurahNumber":23,"VerseNumber":97,"Text":"U be u re: “Mong`a ka! Ke kopa ts’ireletso ho Uena khahlanong le lit’sebelo tsa ba babe"},{"SurahNumber":23,"VerseNumber":98,"Text":"“E bile ke kopa ts’ireletso ho Uena, Mong`a ka, esere ba tloha ba ba haufi le ‘na"},{"SurahNumber":23,"VerseNumber":99,"Text":"Ho fihlela nakong eo lefu le ka khahlanyetsang e mong oa bona, o re: “Mong`a ka mpusetse morao"},{"SurahNumber":23,"VerseNumber":100,"Text":"“Hore ke tle ke etse toka holim’a lintho tseo ke li siileng morao! Empa che! E mpa e le lentsoe leo a le buoang; kamor’a bona ho teng mokoallo ho fihlela letsatsi leo ba tlang ho tsosoa ka lona"},{"SurahNumber":23,"VerseNumber":101,"Text":"Mohla Terompeta e letsoang, ha ho na hoba le kamano har’a bona ka letsatsi leo, kapa ho na hore ba be le lipuisano"},{"SurahNumber":23,"VerseNumber":102,"Text":"Haele bohle ba maemo a boima, ke bona ba tla beng ba atlehile"},{"SurahNumber":23,"VerseNumber":103,"Text":"Haele ba maemo a sesefetseng, ke bona ba tla beng ba nyahlalitse meea ea bona, ba tla phela Liheleng"},{"SurahNumber":23,"VerseNumber":104,"Text":"Mollo o tla tlabola lifahleho tsa bona, ba tla ba mahlomoleng a maholo kamoo"},{"SurahNumber":23,"VerseNumber":105,"Text":"“Na ha le’a ka la pheteloa lits’enolo tsa Ka, tseo lona le ne le tloaetse ho li khesa"},{"SurahNumber":23,"VerseNumber":106,"Text":"Bat la re “Mong`a rona! Bomalimabe ba rona bo re phoqile, re bile batho ba oetseng phosong"},{"SurahNumber":23,"VerseNumber":107,"Text":"“Mong`a rona! Oho, Ak’u mpe U re nt`se mona! Haeba Re ka boela sebeng, Ruri! Re tla be Re le baetsa-libe.”"},{"SurahNumber":23,"VerseNumber":108,"Text":"Allah U tla re: “Lulang hona kamoo, le se ke la mpuisa"},{"SurahNumber":23,"VerseNumber":109,"Text":"Ho bile teng karolo ea makhabunyane e neng e rapela: “Mong`a rona! Re’a kholoa, kahoo U mpe U re ts’oarele le hona hoba mosa holim’a rona, hobane ke Uena Ea molemo har’a bohle ba bonts’ang mohau;”"},{"SurahNumber":23,"VerseNumber":110,"Text":"Empa le ile la ikhethela ho ba ts’eha, hoo ba ileng ba le lebatsa ho ka nkhopola, nakong eo le neng le ba tlepa lit`seho"},{"SurahNumber":23,"VerseNumber":111,"Text":"“Kajeno Ke se Ke ba putsitse ho latela kamoo ba neng ba e na le mamello kateng; Ke bona ba atlehileng"},{"SurahNumber":23,"VerseNumber":112,"Text":"U tla re: “Hana le phetse lilemo tse kae lefats’eng?”"},{"SurahNumber":23,"VerseNumber":113,"Text":"Ba tla re: “Re lutse feela letsatsi, kapa karolo ea lona. Empa ak’u botse ba neng ba ntse ba bala!”"},{"SurahNumber":23,"VerseNumber":114,"Text":"U tla re: “Le lutse nakoana e khuts’oanyane hoja eba le na le tsebo"},{"SurahNumber":23,"VerseNumber":115,"Text":"“Le ne le nahana hore Re ne Re le hloletse papali, hoo le ke keng la hlotse le boela ho Rona?”"},{"SurahNumber":23,"VerseNumber":116,"Text":"Allah U phahame kahofetisisa, Motlotlehi, ‘Nete! Etsoe ha ho `Mopi e mong kantle ho Eena, Eena Mong`a Terone Ea Lereko"},{"SurahNumber":23,"VerseNumber":117,"Text":"Ea rapelang lits’oants’o ntle ho Allah, ha a na matla holim’a ntho e joalo. Kahlolo ea bona e ho Mong`a bona feela. Ruri! Haele mahana-tumelo ba ke ke ba atleha"},{"SurahNumber":23,"VerseNumber":118,"Text":"E re: “Mong`a ka! U ts’oarele le hona ho ba le mohau, hobane ke Uena Ea Molemo ka ho fetisisa har’a bohle ba bonts’ang mohau.” Ka lebitso la Allah, Ea Lereko, Mong`a hao"},{"SurahNumber":24,"VerseNumber":1,"Text":"Ena ke khaolo eo Re e senotseng le hona ho e khothaletsa, eo ho eona Re senotseng lits’upiso tse hlakileng, hore le tle le amohele khalemo"},{"SurahNumber":24,"VerseNumber":2,"Text":"Monna le mosali baetsang bohlola, e mong le e mong oa bona le mo shape lithupa tse lekholo, le se ke la ba le pelo-tlhomohi ho bona ka bobeli hoo le ke keng la mamela Allah, haeba le lumela ho Allah le ho letsatsi la bofelo. Ho be le karolo ea lipaki tsa ba kholoang kahlolong ea bona"},{"SurahNumber":24,"VerseNumber":3,"Text":"Monna oa sehlola o ts’oanetse ho nyala mosali oa sehlola, kapa a nyale mosali oa mohedene, mosali oa sehlola o lokela ho nyaloa ke monna oa sehlola, kapa a nyaloe ke monna oa mohedene. Lintho tseo tsohle ha li’a lumelloa ba kholoang"},{"SurahNumber":24,"VerseNumber":4,"Text":"Batho ba khahlanong le basali ba hlomphehang ka ho ba etseletsa ka bohlola, empa ba sa hlahise lipaki tse ‘ne ho paka taba ea bona, le ba shape lithupa tse mashome a robeli; kamor’a moo le se ke be la amohela bopaki ba bona, – hobane Ruri ke baetsalibe, –"},{"SurahNumber":24,"VerseNumber":5,"Text":"Ntle le bao e ka reng kamor’a moo eaba baa its’oabela baa sokoloha. Ho ba joalo, Ruri! Allah U Ts’oarela-joalo-joalo, U Tletse Mohau"},{"SurahNumber":24,"VerseNumber":6,"Text":"Haele ba khahlanong le basali ba bona ka ho ba etseletsa ka bohlola bobe, empa ba se na lipaki, ba ipakela ka bo-bona; e mong le e mong oa bona a fane ka bopaki ka makhetlo a mane, ka ho ikana ka Allah hore o bua ‘nete"},{"SurahNumber":24,"VerseNumber":7,"Text":"Bopaki ba bohlano, e be b’a ho bitsetsa thohako ea Allah holim’a hae haeba a bua leshano"},{"SurahNumber":24,"VerseNumber":8,"Text":"Bopaki boo bo tla qobisa mosali eo kahlolo e malebana le eena haeba a ka fana ka bopaki kapel’a Allah ka makhetlo a mane, ba hore seo monna oa hae a se buang ke leshano Ruri"},{"SurahNumber":24,"VerseNumber":9,"Text":"Bopaki ba bohlano, e be ba ho bitsetsa thohako ea Allah holim’a hae haeba monna oa hae o bua ‘nete"},{"SurahNumber":24,"VerseNumber":10,"Text":"Hoja e se be ka lereko la Allah le mohau oa Hae holim’a lona, hobane Allah U na le Kutloelo-Bohloko, U Seli"},{"SurahNumber":24,"VerseNumber":11,"Text":"Ruri! Haele bajalang pherekano, ke lequloana har’a lona. Le se ke la nka pherekano eo hampe malebana le lona; che, e lokile malebana le lona. Hobane motho e mong le e mong oa bona o tla lefshoa ho latela seo a se kotutseng sebeng seo; eo har’a bona a nang le KAROLO e kholohali sebeng seo, kahlolo ea hae ke e ts’abehang"},{"SurahNumber":24,"VerseNumber":12,"Text":"Hobaneng banna le basali ba kholoang nakong eo ba utloang tsa pherekano eo, ebe ba nahana ka se lokileng malebana le batho ba habo bona, ebe bare: “Sena ke leshano le pepenene?”"},{"SurahNumber":24,"VerseNumber":13,"Text":"Hobaneng ba sa hlahisa lipaki tse ‘ne ho e tiisa? Haeba ba sa hlahise lipaki tseo, Batho ba joalo ba leshano kapel’a Allah"},{"SurahNumber":24,"VerseNumber":14,"Text":"Hoja e se be ka lereko le mohau oa Allah holim’a lona lefats’eng lena le ho Bo-tlang, Kahlolo e nyarosang e ka be le metsitse hobane le kene tabeng ena ka sehlotho"},{"SurahNumber":24,"VerseNumber":15,"Text":"Le amohetse ka maleme a lona, le hona ho buoa ka ntho eo le senang tsebo ka eona ka melomo ea lona, le nahana hore ke taba e nyenyane. Athe ke ntho e kholo kapel’a Allah"},{"SurahNumber":24,"VerseNumber":16,"Text":"Ke hobaneng ha le e utloile le sa re: “Ha re’a lokela ho buoa ka taba ena. Tlotla e be ho Allah; sena ke leshano le pepenene.”"},{"SurahNumber":24,"VerseNumber":17,"Text":"Allah U le khalema, hore le se boele la etsa seo, haeba le ba kholoang ka ‘nete"},{"SurahNumber":24,"VerseNumber":18,"Text":"Allah U le etsetsa Lits’upiso tse Hlakileng: Hobane Allah U tletse tsebo, U Seli"},{"SurahNumber":24,"VerseNumber":19,"Text":"Ba ratang Bobolu le hore bo jalehe har’a ba Kholoang, kahlolo ea bona ke e mahlonoko bophelong bona le ho Bo-tlang. Ke Allah ea tsebang, lona ha le na tsebo"},{"SurahNumber":24,"VerseNumber":20,"Text":"Hoja esebe ka lereko le mohau oa Allah holim’a lona, le hoba Allah A tletse kutloelo-bohloko le mohau"},{"SurahNumber":24,"VerseNumber":21,"Text":"Oho lona ba kholoang! Le se latele mehlala ea Satane: Mong le mong ea tla latela mehlala ea Satane, litaelo tsa hae li tla be li fosahetse, li bile li ea soabisa. Hoja ese ka lereko le mohau oa Allah ho lona, ho ne ho se ope oa lona ea neng a tla hloeka. Empa Allah U hloekisa ea ikhethetseng eena. Allah U Utloa le ho tseba tsohle"},{"SurahNumber":24,"VerseNumber":22,"Text":"Ba sitsitsoeng ka lereko le bokhoni har’a lona, ba se ikane ho se fane ka thuso ho beng ka bona le ho mafutsana le ho ba phaphathehi ba siileng malapa a bona tlas’a tsebeletso ea Allah. Empa ba ts’oarele le ho iphaphanya. Na u lakatsa hore Allah a u ts’oarele? Hobane Allah U Ts’oarela-joalo-joalo, U Tletse Mohau"},{"SurahNumber":24,"VerseNumber":23,"Text":"Ba etseletsang basali ba hloekileng, ba hlokang sephiri empa ba kholoa, ba rohakehile lefats’eng lena le ho Bo-tlang. Kahlolo ea bona ke e ts’abehang"},{"SurahNumber":24,"VerseNumber":24,"Text":"Mohla letsatsi leo ka lona maleme, matsoho esita le maoto a bona a tla paka khahlano le bona mabapi le liketso tsa bona"},{"SurahNumber":24,"VerseNumber":25,"Text":"Mohla letsatsi leo, Allah U tla ba lefa moputso oba loketseng, ke hona ba tla tseba hore Allah ke ‘Nete e totobetseng. E phethahatsang tsohle"},{"SurahNumber":24,"VerseNumber":26,"Text":"Basali ba sa hloekang ke ba banna ba sa hloekang, le banna ba sa hloekang ke ba basali ba sa hloekang. Basali ba hloekileng ke ba banna ba hloekileng, le banna ba hloekileng ke ba basali ba hloekileng; ha ba ang’oe ke seo batho ba se buang: sebakeng sa bona ho teng ts’oarelo le nala e khaphatsehang"},{"SurahNumber":24,"VerseNumber":27,"Text":"Oho lona ba kholoang! Le se kene malapeng ao eseng a lona, ho fihlela le kopile tumello le hona ho lumelisa ba teng ka har’a ona. Seo se molemo ho lona, hore le tle le be le tlhokomeo"},{"SurahNumber":24,"VerseNumber":28,"Text":"Haeba le sa fumane motho ka har’a ntlo, le se kene ho fihlela le filoe tumello. Ha ho ka thoe ho lona: “tsamaeang”, le tsamae hobane seo se hloekile malebana le lona. Ruri! Allah U tseba tseo le li etsang"},{"SurahNumber":24,"VerseNumber":29,"Text":"Ha ho phoso ho lona haeba le kena ka har’a matlo a sa luleng a ka bang le molemo ho lona. ‘Allah U tseba tseo le li pepesang le tseo le li patang"},{"SurahNumber":24,"VerseNumber":30,"Text":"Bolella banna ba kholoang ho liha mahlo a bona, ba baballe bohloeki ba bona. Seo ke bohloeki ho bona. Hobane Allah U tseba tseo ba li etsang"},{"SurahNumber":24,"VerseNumber":31,"Text":"U bolelle basali ba kholoang hore ba lihe mahloa bona, ba baballe bohloeki ba bona, ba se pepese botle le makhabane a bona ntle le tse bonahalang kantle ho boikhethelo, ba koahele matsoele a bona ka liaparo, ba se pepese bottle ba bona ponts’eng ntle le ho banna ba bona, kapa ho bo-ntat’a bona le ho bo-ntate matsale, kapa ho bara ba bona le bara ba banna ba bona, kapa ho baena ba bona le ho bara ba baena ba bona, kapa ho bara ba likhaitseli tsa bona, kapa ho basali ba bona, le ho basebeletsi ba bona, kapa basebeletsi ba batona ba hlokang litakatso, kapa ho bana ba banyane basenang tsebo ka ho tsola ha basali. Ba se ke ba lumelloa ho tsamaisa haholo hoo ba ka hlahisang tseo ba li patileng ‘meleng ea bona. Oho lona ba kholoang! Retellehelang ka ho Allah hammoho, hore le tle le atlehe"},{"SurahNumber":24,"VerseNumber":32,"Text":"Le nyale basali ba sa nyaloang har’a lona, le basebeletsi ba hloekileng ba lona. Haeba e le mafutsana, Allah U tla ba sitsa ka nala ea Hae. Hobane Allah U na le mekhoa e mengata ea bophelo, Allah U tseba tsohle"},{"SurahNumber":24,"VerseNumber":33,"Text":"Khothaletsang ba sa fumaneng ba ka ba nyalang ho ipoloka ba hloekile, ho fihlela Allah A ka ba neha boipuso tlas’a lereko la Hae. Haeba e mong oa makhabunyane a lona a batla tokoloho ka mongolo, e ngole molemong oa bona haeba le na le tsebo ka se seng se molemo ho bona, le ba nehe thepa eo Allah A le sitsitseng ka eona. Le se ke la hatella makhabunyane a lona a basetsana bohloleng moo le batlang monyaka oa bophelo ba lefats’e lena, haeba ba labalabela bohloeki. Empa haeba e mong a ka ba hatella ketsong eo, Ruri! Kamor’a khatello eo, Allah U tla ts’oarela-joalo-joalo, hobane o tletse mohau"},{"SurahNumber":24,"VerseNumber":34,"Text":"Re le romeletse lits’enolo lefats’eng tse hlakisang lintho tsohle, le mehlala ea batho ba bileng teng pele ho lona. E le khalemo ho ba ts›abang Allah"},{"SurahNumber":24,"VerseNumber":35,"Text":"Allah ke Khanya ea maholimo le lefats’e. Papiso ea Khanya ea Hae e ts’oana le Phaposi e nang le Lebone. Lebone le koahetsoe ka khalase: Joale, khalase eo e ts’oana le naleli e khanyang. Lebone lena le besoa sefateng se hlohonolofetseng sa mohloare, ese sefate sa bochabela kapa sa bophirima, seo mafura a sona a benyang ka bo-ona le hoja ho se mollo o se ammeng. Khanya holim’a khanya, etsoe Allah U tataisetsa Ea ikhethetseng eena khanyeng ea Hae. ‘Allah U buoa le batho ka lipale, hobane Allah U tseba lintho tsohle"},{"SurahNumber":24,"VerseNumber":36,"Text":"Lebone lena le khanya malapeng ao Allah A faneng ka taelo ea hore a be maemong a phahameng, le hore lebitso la hae le tle le ketekoe ka har’a ona. A tle a tlotlisoe ka har’a ona bosiu le mots’eare"},{"SurahNumber":24,"VerseNumber":37,"Text":"Banna bao khoebo le ts’ebetso li ke keng tsa ba khelosa hoo ba ke keng ba hopola Allah, le hona ho phethahatsa lithapelo tsa mehla, kapa hona ho lefa linyehelo; ba nang le ts’abo ea Letsatsi leo ka lona Lipelo le mahlo li tlang ho fetoloa"},{"SurahNumber":24,"VerseNumber":38,"Text":"Hore Allah A tle A ba putse ka tse molemo tseo ba ileng ba li etsa, le ho ba phaella ka moputso oa nala ea Hae. Etsoe Allah U fana ka tlhohonolofatso kantle le lekhonatha ho ope eo a khahloang ke eena"},{"SurahNumber":24,"VerseNumber":39,"Text":"Empa mahana-tumelo, – liketso tsa bona li ts’oana le lereli lehoatateng. Ea nyoriloeng o nahana hore ke metsi, ho fihlela a ea teng e be o fumana ho se metsi, joale a fumane Allah ea mo lefang moputso oa hae; Allah U potlakela boikarabellong"},{"SurahNumber":24,"VerseNumber":40,"Text":"Kapa, papiso ea bona e ts’oana le’a botebo ba lefifi la bo-nka- ntjana ka har’a leoatle. E be o koaheloa ke maqhubu a leoatle a palamaneng ao bo kaholimo ba ona e leng leru. Boliba holim’a boliba ba lefifi. Hoo ekareng ha a hlahisetsa letsoho la hae kantle, ebe ha a le bone. Etsoe haele eo Allah A sa kang A mo khethela leseli, Leseli ha le eo"},{"SurahNumber":24,"VerseNumber":41,"Text":"Na ha le’a s’o bone hore ke Allah eo bohle tse maholimong le lefats’eng li mo rorisang, ka ho ts’oana le linonyana ha lifofa? U tseba ka botlalo thapelo ea ntho e ngoe le e ngoe le thoriso ea tsona; ‘Allah U tseba ka botlalo tseo li li etsang"},{"SurahNumber":24,"VerseNumber":42,"Text":"Puso ea maholimo le’a lefats’e ke ea Allah, leeto la ho qetela le lebisa ho Allah"},{"SurahNumber":24,"VerseNumber":43,"Text":"E be ha le’a s’o bone kamoo Allah A etsang maru kateng le hona ho a bokella?-, joale e be U’a kolohanya holim’a a mang hoo le eng le bone pula e se e theoha lipakeng tsa ona; ke Eena ea theolelang lipokella tsa sefako ho tsoa marung, e be U khakhatha ope ea ikhethelang eena ka sona le hona ho se qobisa ope ea khahloang ke Eena. Lehalima la khanya ea Hae lona le nanola pono"},{"SurahNumber":24,"VerseNumber":44,"Text":"Ke Allah ea etsang pitokoloho ea mots’eare le bosiu. Ruri! Ka har’a lintho tsena ke thuto ho ba bonang"},{"SurahNumber":24,"VerseNumber":45,"Text":"Allah U hlotse liphoofolo tsohle ka metsi. Har’a tsona ho teng mofuta o mong o hahabang ka mpa, le o mong o tsamaeang ka maoto a mabeli le o tsamaeang ka maoto a mane. Ruri! Allah U hlola seo a se labalabelang. ‘Allah U matla holima lintho tsohle"},{"SurahNumber":24,"VerseNumber":46,"Text":"Ruri! Re romeletse Lits’enolo tse bileng li hlakisitsoeng. Allah U tataisetsa ope ea khahloang ke Eena tseleng e topileng"},{"SurahNumber":24,"VerseNumber":47,"Text":"Ba re: “Re kholoa ho Allah le ho Aoromuoa, re ananela tsohle”; leha ho le joalo, karolo e ngoe ea bona e ea koeneha: ha se ba kholoang"},{"SurahNumber":24,"VerseNumber":48,"Text":"Ha ba bitsetsoa kapel’a Allah le Moromuoa oa hae ho tla tla ahlola lipakeng tsa bona, ke moo karolo e ngoe ea bona e ea latola"},{"SurahNumber":24,"VerseNumber":49,"Text":"Empa hoja ebe lehlohonolo le bile le bona, ba ke be ba ile ba atamela ho eena ka thohothelo"},{"SurahNumber":24,"VerseNumber":50,"Text":"Ebe ba na le maloetse lipelong tsa bona?, kapa ba na le khoao, kapa ts’abo ea hore mohlaope Allah le Moromuoa oa Hae ba tloha ba ba qhekella kahlolong? Che, ba joalo ke beats phoso"},{"SurahNumber":24,"VerseNumber":51,"Text":"Karabo ea ba kholoang nakong eo ba bitsetsoang kapel’a Allah le Moromuoa oa hae ho tla tla ahlola lipakeng tsa bona ke hore feela ba re: “Re’a utloa, Re’a ananela.” Bao ke ba tla atleha"},{"SurahNumber":24,"VerseNumber":52,"Text":"Bohle ba latelang Allah le Moromuoa oa Hae, ba ena le ts’abo ea Allah le ho boloka ts’ebeletso ea bona ho Eena: Ba tla hapa"},{"SurahNumber":24,"VerseNumber":53,"Text":"Ba ikana ka tieo ka Allah hore ha u ba laela, ba tla siea malapa a bona. E re: “Se ikaneng; empa kananelo e tsebahalang e molemo. Hobane Ruri! Allah U tseba ka botlalo tseo le li etsang.”"},{"SurahNumber":24,"VerseNumber":54,"Text":"E re: “Latelang Allah le Moromuoa. Empa haeba le ka koeneha, joale ho se ho le ho eena ho etsa feela seo a se laetsoeng, le lona ho se ho le ho lona ho etsa kamoo le laetsoeng. Empa haeba le ka mo latela, le tla be le topile. Etsoe moromuoa ha a laeloa ho hong haese ho phatlalatsa molaetsa o totobetseng"},{"SurahNumber":24,"VerseNumber":55,"Text":"Allah U ts’episitse bohle ba kholoang, ba bile baetsa liketso tse lokileng hore ka ‘nete U tla ba etsa majalefa lefats’eng joaloka ha A ile A etsa joalo ho ba bileng teng pele ho bona; a ts’episa hore Ruri! U tla phethahatsa tumelo sebakeng sa bona eo A ba khethetseng eona le ho ba neha ts’ireletso kamor’a ho ba matsoalong. “Ba tla nts’ebeletsa. Ha ho letho leo ba le manehang ho ‘Na e le motlatsetsi.” Athe haele batla latola tumelo kamor’a mona, ke mahana-puso ba fosahetse"},{"SurahNumber":24,"VerseNumber":56,"Text":"Phethang lithapelo, le ho fana ka linyehelo; latelang Moromuoa, hore le tle le fumane mohau"},{"SurahNumber":24,"VerseNumber":57,"Text":"Le se ke la nahana hore mahana-tumelo ba tla phonyoha lefats’eng. Mollo e tla ba lehae la bona, – e leng pheletsong e nyonyehang ea leeto"},{"SurahNumber":24,"VerseNumber":58,"Text":"Oho lona ba kholoang! Lokollang basebeletsi ba lona le ba har’a lona ba e s’o fihlele lilemo tsa bohlankana, ho le siruhela ka linako tse tharo (pele ba ka ba tla kapel’a lona): e leng pele ho thapelo ea hoseng, le ka nako eo le hlobotseng liaparo tsa lona har’a mocheso oa mots’eare le kamor’a thapelo ea bosiu. Ke linako tsena tse tharo tsa lekunutung molemong oa lona. Ha ho sebe ho bona, kapa ho lona ka linako tse ling haeba ba bang ba lona ba ka kopa-kopana le basebeletsi ba lona. Ke kamoo Allah a hlakisang lits’enolo molemong oa lona. Etsoe Allah ke Eena ea bonang le ho ba seli"},{"SurahNumber":24,"VerseNumber":59,"Text":"Haeba bana har’a lona ba fihlela lilemo tsa lenyalo, ba lokolleng ho kopa tumello joaloka ha ba bileng teng pele ho bona ba ‘nile ba e kopa. Ke ka moo Allah a hlakisang lits’enolo tsa hae kateng molemong oa lona. AllahU tseba tsohle, le ho ba Seli"},{"SurahNumber":24,"VerseNumber":60,"Text":"Ha ho sebe ho basali-baholo, ba bileng ba seng base na khopolo ea lenyalo haeba ba ka hlobola liaparo tsa bona ka mokhoa oo e seng oa ho bonts’a botle. Empa se molemo ho bona ke ho se etse joalo. Ruri! Allah U utloa tsohle, e bile o tseba tsohle"},{"SurahNumber":24,"VerseNumber":61,"Text":"Ha ho molato o ka behoang holim’a sefofu, kapa molato ofe kapa ofe o ka behoang holim’a sekooa, mokuli le holim’a lona haeba le ja malapeng a lona, kapa malapeng a bo-ntat’a lona, le malapeng a bo-’ma lona, le malapeng a baholoanebalona, le malapeng a likhaitseli tsa lona, le malapeng a bo-rangoan’a lona, le malapeng a bo-rakhali’a lona, le malapeng a bo- malom’a lona, le malapeng a bo-malom’a lona ba basetsana, le lelapeng leo ebang o na le boikarabello ho lona, kapa le lapeng la motsoalle. Ha ho sebe se ka bang teng malebana le lona ebang le ja ‘moho, kapa le arohane. Empa nakong eo le kenang malapeng lumelisanang ka tumeliso e tsoang ho Allah, e hlohonolofetseng, e bileng e lokileng. Ke kamoo Allah a totobatsang lits’enolo tsa Hae malebana le lona, e le hore le tle le be le kutloisiso"},{"SurahNumber":24,"VerseNumber":62,"Text":"Bao ke Ba-kholoang, ba-bakholoang ho Allah le ho Moromuoa oa Hae, bao nakong eo ba khobokaneng ho eena ka litaba tse hlokang sechaba, ba sa sutheng pel’a hae ho fihlela ba kopile tumello ho eena. Haele ba kopang tumello ea hau, bao ke bona ba kholoang ho Allah le ho Moromuoa oa Hae. Kahoo, haeba ba u kopa tumello ka litaba tse ling tsa bona, fana ka tumello ho bao u khahloang ke bona, u be u ba kopele ts’oarelo ea Allah. Ruri! Allah U ts’oarela-joalo-joalo, U Tletse Mohau"},{"SurahNumber":24,"VerseNumber":63,"Text":"Le se ke la bitsa moromuoa joaloka ha le bitsana ka bo-lona. Ebile Allah U tseba ba bang ba lona baitokollang ka lekunutu, ba bile ba ipata. Le hlokomele ka ba itherelang ho tlola melao esere kamohlomong koluoa, kapa kahlolo e mahlonoko ea ba oela"},{"SurahNumber":24,"VerseNumber":64,"Text":"E ba le bo-’nete ba hore tsohle tse maholimong le tse lefats’eng ke tsa Allah. Etsoe U tseba boemo ba lona. O tseba ka botlalo mohla letsatsi leo ba tlang ho khutlela ho Eena, hore A tle A ba tsebise lintho tseo ba neng ba li etsa. Hobane Allah U tseba lintho tsohle. Ka lebitso la Allah, Ea Lereko, Mong`a hao"},{"SurahNumber":25,"VerseNumber":1,"Text":"Ea Hlohonolofetseng ke Eena ea rometseng ho Lekhabunyane la hae ts’iea ea botle le bobe, hore e tle ebe khalemo lichabeng"},{"SurahNumber":25,"VerseNumber":2,"Text":"Eo puso ea maholimo le’a lefats’e e leng ea Hae. Ea sa kang A ikhethela mora le eena motlatsetsi pusong ea Hae. Eena ea hlotseng lintho tsohle, A ba A li nyalanya ka tekanyo"},{"SurahNumber":25,"VerseNumber":3,"Text":"Empa ba ikhethela ho rapela lits’oants’o ntle ho Eena tse ke keng tsa hlola letho tseo ka bo-tsona li hloliloeng, tse ke keng tsa hlahisa kotsi ho hang le ho iketsetsa molemo kapa ho hlahisa lefu kapa bophelo kapa ona matla a ho tsosa bafu"},{"SurahNumber":25,"VerseNumber":4,"Text":"Empa mahana-tumelo ba re: “Sena ha se letho haese leshano leo a iqapetseng lona, hona le ba mo thusitseng.” ‘Nete ke hore, ke bona ba buang mashano le lenyatso"},{"SurahNumber":25,"VerseNumber":5,"Text":"Ba bile ba re: “Ke lit`somo tsa batho ba khale-khale tseo a li ngotseng, u li pheteloa hoseng le mantsiboea"},{"SurahNumber":25,"VerseNumber":6,"Text":"E re: “Ea tsebang makunutu a maholimo le’a lefats’e ke Eena ea senotseng"},{"SurahNumber":25,"VerseNumber":7,"Text":"Ba bile ba re: “Ke moromuoa oa mofuta ofe ea jang lijo le hona ho tsamaea har’a motse? Hobaneng ha ho sa romelloe lenyeloi ho eena, ho tla tla mo thusa ka tlhokomeliso"},{"SurahNumber":25,"VerseNumber":8,"Text":"“Kapa hobaneng a sa abeloa letlotlo, kapa hobaneng ha a se na serapa seo a ithabisang ho sona? Ebile baetsalibe ba re: “Ha ho seo le se latelang haese motho ea louoeng.”"},{"SurahNumber":25,"VerseNumber":9,"Text":"Bona kamoo ba qapang lipapiso ka uena! Empa ba khelohile, ba ke ba fumana tataiso"},{"SurahNumber":25,"VerseNumber":10,"Text":"Ea Hlohonolofetseng ke Eo haeba e ne e le Takatso ea Hae, A ka le nehang Lirapa tse machosi ho feta tseo, – tseo linoka li phallang tlasa tsona; le hona ho le neha Lipaleisi"},{"SurahNumber":25,"VerseNumber":11,"Text":"Che, ba latola Hora ea kahlolo, Re lokisitse Lelakabe bakeng sa latolang Hora e tlang"},{"SurahNumber":25,"VerseNumber":12,"Text":"Nakong eo le ba bonelang thoko haholo le lona, ba tla utloa ho phsatlaka le hona ho harolaka ha lona"},{"SurahNumber":25,"VerseNumber":13,"Text":"Nakong eo ba khothomeletsoang ka har’a sebaka se mopatisane ba tlameletsoe mmoho, ba tla rapella koluoa"},{"SurahNumber":25,"VerseNumber":14,"Text":"“Kajeno se rapelleng koluoa e le ‘ngoe, empa rapellang likoluoa tse menahantsoeng!”"},{"SurahNumber":25,"VerseNumber":15,"Text":"E re: “Na kahlolo eo e molemo ho feta serapa sa nyakallo se ts’episitsoeng bohle ba nenang bobe? Serapa seo e tla ba moputso oa bona, e bile e le pheletsong ea leeto"},{"SurahNumber":25,"VerseNumber":16,"Text":"“Batla phela ka har’a sona, ba ena le lintho tsohle tseo ba li labalabelang. Ts’episo ea Mong`a lona e ts’oanetseng ho phethahala.”"},{"SurahNumber":25,"VerseNumber":17,"Text":"Ka letsatsi le leng U tla ba bokella ‘moho le lintho tsohle tseo bali khumamelang kantle ho Allah, U tla botsa: “na ke lona ba neng ba khelosa makhabunyane a Ka, kapa ke bona ka bo- bona ba ikhelositseng tseleng"},{"SurahNumber":25,"VerseNumber":18,"Text":"Ba tla re: “Tlotla e be ho Uena! Ho ne ho sa lokele ho rona hore re ka ikhethela mots’ireletsi kathoko ho Uena; empa ke Uena ea ba nehileng lintho tse molemo le bo-ntat’a bona ho fihlela ba lebetse Molaetsa, hobane e ne e le batho ba lahlehileng.”"},{"SurahNumber":25,"VerseNumber":19,"Text":"Allah U tla re: “Ke kamoo ba le shanofatsang kateng ho seo le se buang, kahoo ha ho kamoo le ka qobang kahlolo, kapa ho fumana thuso kateng.” Etsoe mong le mong ea etsang liphoso har’a lona, Re tla mo latsoisa kahlolo e ts’abehang"},{"SurahNumber":25,"VerseNumber":20,"Text":"Baromuoa bao re ‘nileng Ra ba roma pele ho uena e ne e le batho ba ne ba ja lijo, ba bile ba tsamaea har’a metse. Re entse ba bang ba lona ho ba teko ho ba bang: na le sa tla ba le mamello? Hobane Allah ke Eena ea Bonang lintho tsohle"}]}