{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":17,"VerseNumber":1,"Text":"Возвишен нека е Тој што во еден дел од ноќта го пренесе Својот роб од Месџиди Харам146 во Месџиди Акса147, чија околина ја благословивме, за да му покажеме некои од Нашите знаци. Тој сè слуша и сè гледа"},{"SurahNumber":17,"VerseNumber":2,"Text":"А на Муса му дадовме Книга и ја направивме Упатство за синовите Израилови: „Наместо Мене – друг господар не земајте"},{"SurahNumber":17,"VerseNumber":3,"Text":"о, потомци на тие што со Нух ги носевме!“ Тој, навистина, беше многу благодарен роб"},{"SurahNumber":17,"VerseNumber":4,"Text":"И Ние во Книгата им објавивме на синовите Израилови: „Вие навистина двапати на Земјата неред ќе правите и прекумерно арогантни ќе станете"},{"SurahNumber":17,"VerseNumber":5,"Text":"Кога ќе дојде времето на првиот од двата нереда, ќе ги испратиме против вас робовите Наши, силно моќни, тие домовите ваши ќе ги прегазат, и ветувањето за казната ќе го исполнат"},{"SurahNumber":17,"VerseNumber":6,"Text":"Потоа ќе ви дадеме победа против нив и ќе ви помогнеме со имотите и синовите ваши, и ќе ве направиме многубројни"},{"SurahNumber":17,"VerseNumber":7,"Text":"Па ако правите добро, за себе го правите, а ако правите зло, против себе го правите! А кога ќе дојде времето на другиот неред, на лицата ваши тага и јад да остави и во Храмот149 да влезат како што во него влегле и првиот пат, и до темел да срушат сè со што ќе завладеат"},{"SurahNumber":17,"VerseNumber":8,"Text":"И Господарот ваш, повторно ќе ви се смилува; ако се вратите ќе се вратиме и Ние. А џехеннемот го направивме затвор за неверниците"},{"SurahNumber":17,"VerseNumber":9,"Text":"Овој Куран води кон единиот исправен пат, и на верниците кои прават добри дела им носи радосна вест, дека ги чека награда голема"},{"SurahNumber":17,"VerseNumber":10,"Text":"а дека за тие што не веруваат во оној свет подготвивме болно страдање"},{"SurahNumber":17,"VerseNumber":11,"Text":"Човекот со својата молба проколнува и благословува; човекот навистина избрзува"},{"SurahNumber":17,"VerseNumber":12,"Text":"И Ние ноќта и денот како два знака ги направивме: знакот за ноќта го тргнавме, а знакот за денот видлив го направивме за да можете да ги барате благодатите од Господарот свој и за да го знаете бројот на годините и за да го пресметувате времето, и сè детално објаснивме"},{"SurahNumber":17,"VerseNumber":13,"Text":"И на секој човек околу врат ќе му го врземе тоа што ќе го направи, а на Судниот ден книгата отворена ќе му ја прикажеме"},{"SurahNumber":17,"VerseNumber":14,"Text":"„Читај ја книгата своја, доволно ти е денес тоа што сметка своја ќе полагаш!“"},{"SurahNumber":17,"VerseNumber":15,"Text":"Тој што оди по Вистинскиот пат, од тоа само тој ќе има корист, а тој што талка - на своја штета талка, и ниту еден грешник туѓите гревови нема да ги носи! А Ние ниту еден народ не сме казниле, додека Пратеник не сме им испратиле"},{"SurahNumber":17,"VerseNumber":16,"Text":"Кога сакаме да уништиме некој народ, на тие кои во него се навикнале нараскош им наредуваме покорност, и тие наразвратот мусеоддаваат и така ја заслужуваат казната, па тогаш до темел го рушиме"},{"SurahNumber":17,"VerseNumber":17,"Text":"И колку само народи после Нух уништивме! А доволно е тоа што Господарот твој ги знае и ги гледа гревовите на робовите Свои"},{"SurahNumber":17,"VerseNumber":18,"Text":"На тој што го сака овој свет, Ние бргу му даваме што сакаме и на кого сакаме, но потоа џехеннемот ќе му го подготвиме, каде засрамен и отфрлен ќе се пече"},{"SurahNumber":17,"VerseNumber":19,"Text":"А тој што го сака оној свет и се труди да го заслужи, а верник е, трудот на таквите ценет ќе им биде"},{"SurahNumber":17,"VerseNumber":20,"Text":"На сите нив, и на едните и на другите, им ги даваме даровите од Господарот твој, а даровите на Господарот твој не му се забранети никому"},{"SurahNumber":17,"VerseNumber":21,"Text":"Гледај како на едните им даваме предност над другите; а на оној свет разликата во степените и предностите ќе биде поголема"},{"SurahNumber":17,"VerseNumber":22,"Text":"Не здружувај со Аллах некој друг бог, за да не заслужиш осуда и да не останеш без поддршка"},{"SurahNumber":17,"VerseNumber":23,"Text":"Господарот твој заповеда само Него да Го обожувате и на родителите добро да им правите. Кога еден од нив двајца, или двајцата, ќе доживеат старост кај тебе, не вели им ни: „Уф!“ - и не кревај го гласот свој кон нив, туку обраќај им се со зборови полни со почит"},{"SurahNumber":17,"VerseNumber":24,"Text":"Биди внимателен ипокорен кон нив, и кажи: „Господару мој, смилувај им се, тие мене, кога бев дете, ме негуваа!“"},{"SurahNumber":17,"VerseNumber":25,"Text":"Господарот ваш добро знае што е во душите ваши: ако бидете послушни, па Аллах навистина ќе им прости на тие што се покајуваат"},{"SurahNumber":17,"VerseNumber":26,"Text":"Дај му го на роднината правото негово, и на сиромашниот, и на патникот, но не расфрлај се многу"},{"SurahNumber":17,"VerseNumber":27,"Text":"бидејќи расипниците се браќа на шејтанот, а шејтанот Му е неблагодарен на Господарот свој"},{"SurahNumber":17,"VerseNumber":28,"Text":"А ако мораш од нив да се свртиш, бидејки и самиот од Господарот свој милоста ја бараш и на неа се надеваш, тогаш барем некој убав збор кажи им"},{"SurahNumber":17,"VerseNumber":29,"Text":"Не држи ја раката своја стисната, а ни сосема отворена, за прекорот да не го заслужиш и без ништо да останеш"},{"SurahNumber":17,"VerseNumber":30,"Text":"Господарот твој му пружа обилно снабдување на тој што сака, а и ја ограничува, затоа што ги знае и ги гледа робовите Свои"},{"SurahNumber":17,"VerseNumber":31,"Text":"Не убивајте ги децата свои поради стравот од сиромаштво, и нив и вас Ние ве снабдуваме, бидејќи нивното убивање е навистина голем грев"},{"SurahNumber":17,"VerseNumber":32,"Text":"И не приближувајте му се на блудот, бидејќи тоа е разврат, колку лош пат е тоа"},{"SurahNumber":17,"VerseNumber":33,"Text":"И не убивајте некого, чие убивање Аллах го забранил, освен кога правдата тоа го изискува! А ако некој, ни крив ни должен е убиен, тогаш на неговиот наследник му даваме власт, но ни тој нека не ја пречекорува границата во убивањето, бидејќи тој, навистина, е помогнат"},{"SurahNumber":17,"VerseNumber":34,"Text":"И не доближувајте му се на имотот на сирачето, освен ако сакате да го зголемите, сè додека не стане полнолетно. И исполнете ја обврската, затоа што за обврската навистина ќе се одговара"},{"SurahNumber":17,"VerseNumber":35,"Text":"И наполнете ја вистинската мерка кога мерите со литар и точно мерете на кантарот! Тоа е подобро и последиците се поубави"},{"SurahNumber":17,"VerseNumber":36,"Text":"Не зборувај го тоа што не го знаеш! И слухот, и видот, и разумот – за сето тоа навистина ќе се одговара"},{"SurahNumber":17,"VerseNumber":37,"Text":"Не чекори горделиво по земјата, бидејќи земјата не можеш да ја пробиеш, ниту планините во висина да ги достигнеш"},{"SurahNumber":17,"VerseNumber":38,"Text":"сето тоа е лошо, кај Господарот твој омразено"},{"SurahNumber":17,"VerseNumber":39,"Text":"Тоа е мудроста која Господарот твој ти ја објавува. И не здружувај Му на Аллах друг бог, за да не бидеш фрлен во џехеннемот, прекорен и од милоста Негова оддалечен"},{"SurahNumber":17,"VerseNumber":40,"Text":"Зарем вашиот Господар вас со синови ве обдарил, а за Себе мелеците како ќерќи ги зел? Вие навистина изговарате крупни зборови"},{"SurahNumber":17,"VerseNumber":41,"Text":"Ние во овој Куран објаснуваме, за тие да извлечат поука, но тој само им ја зголемува одбивноста"},{"SurahNumber":17,"VerseNumber":42,"Text":"Кажи: „Ако покрај Него постојат други богови, како што велат тие, тогаш тие би го побарале патот до Сопственикот на Аршот.“"},{"SurahNumber":17,"VerseNumber":43,"Text":"Чист е Тој и со голема висина возвишен над тоа што тие го велат"},{"SurahNumber":17,"VerseNumber":44,"Text":"Него Го слават седумте небеса и Земјата, и тие на нив; и не постои ништо што не Го слави, фалејќи Го; но вие не го разбирате славењето нивно. Тој е навистина Благ и многу простува"},{"SurahNumber":17,"VerseNumber":45,"Text":"А кога го рецитираш Куранот, помеѓу тебе и тие што не веруваат во оној свет Ние невидлив вел ставаме"},{"SurahNumber":17,"VerseNumber":46,"Text":"а на срцата нивни прекривки за да не го разберат, и глуви ги правиме. И кога ти ќе го спомнеш Господарот свој во Куранот, Него Единиот, ги вртат грбовите од одбивноста кон него"},{"SurahNumber":17,"VerseNumber":47,"Text":"Ние најдобро знаеме што сакаат тие да чујат кога доаѓаат да те прислушкуваат, и за што шепотат кога насилниците велат: „Вие следите само опседнат човек!“"},{"SurahNumber":17,"VerseNumber":48,"Text":"Гледаш што зборуваат за тебе, потоа талкаат и не можат да го најдат Вистинскиот пат"},{"SurahNumber":17,"VerseNumber":49,"Text":"Тие велат: „Зарем кога во коски и прашина ќе се сториме, навистина како нови суштества ќе бидеме оживеани?“"},{"SurahNumber":17,"VerseNumber":50,"Text":"Кажи: „Ќе бидете, дури и да сте камења или железо"},{"SurahNumber":17,"VerseNumber":51,"Text":"или какво било суштество за кое мислите дека не може да биде оживеано.“ „А кој ќе нè врати во живот?“ – ќе запрашаат тие, а ти кажи: „Тој што и првиот пат ве создаде.“ – а тие пред тебе ќе мавтаат со главите (негирајќи) и ќе запрашаат: „Кога тоа?“ - Ти кажи: „Можеби набрзо.“"},{"SurahNumber":17,"VerseNumber":52,"Text":"Ќе биде во Денот кога Тој ќе ве повика, и вие благодарејќи Му, ќе се одѕвиете, и само уште малку време да останевте, ќе помислите"},{"SurahNumber":17,"VerseNumber":53,"Text":"Кажи им на робовите Мои да зборуваат само убави зборови, бидејќи шејтанот би можел да посее непријателство помеѓу нив, шејтанот е навистина човеков отворен непријател"},{"SurahNumber":17,"VerseNumber":54,"Text":"Господарот ваш најдобро ве познава: ако сака, Тој ќе ви се смилува или ако сака, на маки ќе ве стави. А Ние тебе не ти дадовме власт над нив"},{"SurahNumber":17,"VerseNumber":55,"Text":"Господарот твој најдобро ги познава тие на небесата и тие на Земјата; Ние едните веровесници над другите ги одликувавме, а на Давуд, Зебурот му го дадовме"},{"SurahNumber":17,"VerseNumber":56,"Text":"Кажи: „Молете им сена тие, коипокрај Него ги сметате забожества, па тие нема да можат одневолјата да веослободат, ниту да ја преусмерат.“"},{"SurahNumber":17,"VerseNumber":57,"Text":"Тие на коишто овие им се молат, самите бараат начин како што повеќе да Му се приближат на својот Господар, и се надеваат на милоста Негова и се плашат од казната Негова. А од казната на Господарот твој секој треба да се чува"},{"SurahNumber":17,"VerseNumber":58,"Text":"И не постои ниту една населба која Ние пред Судниот ден нема да ја уништиме или на тешка мака да ја изложиме; тоа е запишано во Книгата"},{"SurahNumber":17,"VerseNumber":59,"Text":"А да не праќаме чуда, нè задржува само тоа што ни древните народи во нив не поверуваа; на Семуд како видливо чудо камила му дадовме, но тие во неа не поверуваа. А чудата ги праќаме само за да заплашиме"},{"SurahNumber":17,"VerseNumber":60,"Text":"И кога ти рековме: „Сите луѓе Господарот твој ги опфаќа150, а сонот што ти го покажавме и проколнатото дрво151, во Куранот спомнато, искушение се за луѓето“, ние ги заплашуваме, но ним само им се зголемува и онака големото неверство"},{"SurahNumber":17,"VerseNumber":61,"Text":"И кога им рековме на мелеците: „Поклонете му се на Адем!“ – тие сите се поклонија, освен Иблис. „Зарем да му се поклонам на тој што Ти го создаде од глина?“ – рече"},{"SurahNumber":17,"VerseNumber":62,"Text":"„Кажи ми,“ - рече потоа - „еве ти го овој што над мене го воздигна: ако ме оставиш до Крајот на светот, сигурно над потомството негово ќе завладеам, освен над малкумина"},{"SurahNumber":17,"VerseNumber":63,"Text":"„Заминувај!“ – рече Тој. „На тие кои тебе ќе те следат, а и тебе, џехеннемската казна, ќе ви биде полна казна"},{"SurahNumber":17,"VerseNumber":64,"Text":"И заведувај со гласот свој кого можеш и тргни кон нив со својата коњаница и со својата пешадија, и биди им ортак во имотот, и во децата, и давај им ветувања, - а шејтанот само ги мами"},{"SurahNumber":17,"VerseNumber":65,"Text":"но ти, навистина, нема да имаш никаква власт над робовите Мои!“ А Господарот твој е доволен за заштитник"},{"SurahNumber":17,"VerseNumber":66,"Text":"Господарот ваш поради вас ги придвижува бродовите по морето, за да ги барате Неговите благодати, Тој е, навистина, милостив кон вас"},{"SurahNumber":17,"VerseNumber":67,"Text":"Когаќеве снајде неволја наморе, тогаш ги нема тие накоивообичаено им се молите, постои само Тој. А кога Тој на копното ќе ве спаси, вие се свртувате (од Него); човекот секогаш е неблагодарен"},{"SurahNumber":17,"VerseNumber":68,"Text":"Зарем сте сигурни дека Тој нема во земја да ве втера или дека против вас песочна бура нема да испрати, и дека тогаш нема да си најдете заштитник"},{"SurahNumber":17,"VerseNumber":69,"Text":"Или, зарем сте сигурни дека Тој нема по вторпат на море да ве изнесе, и бура на вас да испрати и да ве потопи поради тоа што сте биле неблагодарни? Тогаш не би нашле никого кој поради вас би нè повикал Нас на одговорност"},{"SurahNumber":17,"VerseNumber":70,"Text":"Ние навистина ги одликувавме синовите на Адем: им дадовме по копно и по море да патуваат, и ги снабдивме со вкусни јадења, и им дадовме големи предности над мноштвото кои сме ги создале"},{"SurahNumber":17,"VerseNumber":71,"Text":"А на Денот кога ќе ги повикаме сите луѓе со предводникот нивен, тие на кои ќе им се даде книгата нивна во десната рака, ќе ги читаат книгите свои и нема да им биде направена ниту тронка неправда"},{"SurahNumber":17,"VerseNumber":72,"Text":"тој што на овој свет бил слеп, ќе биде слеп и на оној и уште подалеку ќе заталка"},{"SurahNumber":17,"VerseNumber":73,"Text":"И за малку тие да те одвратат од тоа што Ние ти го објавуваме, за против Нас нешто друго да изнесеш, и тогаш тие би те сметале за пријател"},{"SurahNumber":17,"VerseNumber":74,"Text":"А да не те направивме цврст, за малку ќе им се приклонеше"},{"SurahNumber":17,"VerseNumber":75,"Text":"и тогаш навистина ќе ти дадевме да искусиш двојна мака во животот и двојно страдање по смртта; тогаш не би нашол никого кој против Нас би ти помогнал"},{"SurahNumber":17,"VerseNumber":76,"Text":"А за малку да те придвижат да излезеш од земјата152 за од неа да те избркаат, но тогаш ни тие не би останале долго по тебе"},{"SurahNumber":17,"VerseNumber":77,"Text":"бидејќи така беше со сите тие кои Пратениците ги протераа, кои пред тебе ги пративме, и ниту ти нема да наидеш на отстапување од Нашиот закон"},{"SurahNumber":17,"VerseNumber":78,"Text":"Извршувај го намазот (молитвата) кога Сонцето од половина небо ќе тргне, па до ноќната темнина, и намазот в мугри, бидејќи на намазот в мугри многумина153 присуствуваат"},{"SurahNumber":17,"VerseNumber":79,"Text":"И помини дел од ноќта во намаз - тоа е само твоја должност; Господарот твој на оној свет ќе ти го подари местото достојно за благодарност"},{"SurahNumber":17,"VerseNumber":80,"Text":"И кажи: „Господару мој, воведи ме со воведот на Вистината и изведи ме со исходот на Вистината! И дарувај ми од Себе сила која ќе ми помогне!“"},{"SurahNumber":17,"VerseNumber":81,"Text":"И кажи: „Дојде вистината, а исчезна лагата; лагата навистина исчезнува!“"},{"SurahNumber":17,"VerseNumber":82,"Text":"Ние во Куранот го објавуваме тоа што е лек и милост за верниците, а на неверниците тој само им ја зголемува пропаста"},{"SurahNumber":17,"VerseNumber":83,"Text":"Кога на човекот некаква благодат му даруваме, тој се свртува и арогантно се оддалечува, а кога ќе го снајде злото, тогаш очајува"},{"SurahNumber":17,"VerseNumber":84,"Text":"Кажи: „Секој постапува според своето убедување, а само Господарот ваш знае кој е на Вистинскиот пат.“"},{"SurahNumber":17,"VerseNumber":85,"Text":"Те прашуваат за душата. Кажи: „Душата е нешто што само мојот Господар го знае, а вам ви е дадено само малку знаење.“"},{"SurahNumber":17,"VerseNumber":86,"Text":"А да сакаме, Ние би направиле да исчезне тоа што сме ти го објавиле, и ти, потоа, не би нашол никого, кој против Нас би ти помогнал"},{"SurahNumber":17,"VerseNumber":87,"Text":"но, Господарот твој е милостив кон тебе и Неговата добрина кон тебе, навистина е голема"},{"SurahNumber":17,"VerseNumber":88,"Text":"Кажи: „Кога сите луѓе и џинни би се здружиле да сочинат еден ваков Куран, тие, каков што е тој, не би сочиниле, па дури и взаемно да си помагаат"},{"SurahNumber":17,"VerseNumber":89,"Text":"Ние во овој Куран на луѓето им објаснуваме секакви примери, но мноштвото луѓе воопшто не сакаат да веруваат"},{"SurahNumber":17,"VerseNumber":90,"Text":"И велат: „Нема да ти веруваме сè додека од земјата извор со вода не ни изведеш"},{"SurahNumber":17,"VerseNumber":91,"Text":"или ако имаш градина од палми и лоза, и низ него од сите страни реки да изведеш"},{"SurahNumber":17,"VerseNumber":92,"Text":"или додека на нас небото во парчиња не го собориш, како што тврдиш, или сè додека Аллах и мелеците пред нас не ги донесеш"},{"SurahNumber":17,"VerseNumber":93,"Text":"или ако имаш куќа од злато или додека на небото не се искачиш, а нема ни да ти веруваме дека си се искачил сè додека не ни ја донесеш Книгата да ја читаме.“ Кажи: „Возвишен нека е Господарот мој! Зарем јас не сум само човек, Пратеник?“"},{"SurahNumber":17,"VerseNumber":94,"Text":"А луѓето, кога им доаѓала објавата, од верувањето ги одвраќало само тоа што говореле: „Зарем Аллах испратил човек како Пратеник?“"},{"SurahNumber":17,"VerseNumber":95,"Text":"Кажи: „Кога мелеците смирено би оделе на Земјата, Ние од небото за Пратеник би им испратиле мелек.“"},{"SurahNumber":17,"VerseNumber":96,"Text":"Кажи: „Аллах ни е доволен сведок и мене и вам, бидејќи Тој ги знае и ги гледа робовите Свои"},{"SurahNumber":17,"VerseNumber":97,"Text":"Тој, на кого Аллах ќе му укаже на Вистинскиот пат – на Вистинскиот пат е, а тој што во заблуда ќе го остави, нему, освен Него, нема да му најдеш заштитник. Ние на Судниот ден ќе ги собереме со лицата кон земјата свртени, слепи, неми и глуви; живеалиштето нивно ќе биде џехеннемот; кога ќе им се намали пламенот, ќе им го зголемиме огнот"},{"SurahNumber":17,"VerseNumber":98,"Text":"Тоа ќе им биде казна бидејќи во Нашите докази не веруваа и велеа: „Зарем кога ќе станеме коски и прав, ќе бидеме оживеани како нови созданија?“"},{"SurahNumber":17,"VerseNumber":99,"Text":"Зарем тие не знаат дека Аллах, Создателот на небесата и на Земјата, е способен да создаде слични на нив и дека веќе им го одредил Часот на оживувањето, во кој нема сомнеж? Но насилниците само негираат"},{"SurahNumber":17,"VerseNumber":100,"Text":"Кажи: „Кога вие би ги поседувале ризниците од милоста на Господарот мој, и тогаш би биле скржави од страв да не потрошите; човекот секогаш е скржав.“"},{"SurahNumber":17,"VerseNumber":101,"Text":"Ние на Муса девет јасни знаци му дадовме, па запрашај ги синовите Израилови кога тој на предците нивни им дојде и кога фараонот му рече: „Јас мислам, о, Муса, дека ти си навистина маѓепсан.“"},{"SurahNumber":17,"VerseNumber":102,"Text":"А Муса одговори: „Ти добро знаеш дека ова не го дал никој друг туку Господарот на небесата и на Земјата, како јасни знаци, и јас мислам дека ти, о, фараону, сигурно ќе настрадаш.“"},{"SurahNumber":17,"VerseNumber":103,"Text":"Фараонот одлучи да ги избрка од земјата, па ние го потопивме и него и тие што беа со него – сите"},{"SurahNumber":17,"VerseNumber":104,"Text":"и потоа им рековме на синовите Израилови: „Населете се на земјата, па кога Крајот на светот ќе дојде, ќе ве донесеме измешани.“"},{"SurahNumber":17,"VerseNumber":105,"Text":"Ние Куранот со Вистината го спуштаме, и тој со Вистината се симнува. А тебе те испративме со цел радосни вести да донесуваш и да опоменуваш"},{"SurahNumber":17,"VerseNumber":106,"Text":"И како Куран, сè дел по дел ти го објавуваме, за на луѓето малку по малку да им го кажуваш, и по потреба го објавуваме"},{"SurahNumber":17,"VerseNumber":107,"Text":"Кажи: „Верувале во него или не верувале, на тие на кои пред неговото објавување им е дадено знаење, паѓаат со лицата натлото, извршувајќи сеџда, кога тој им се чита"},{"SurahNumber":17,"VerseNumber":108,"Text":"и велат: „Возвишен нека е Господарот наш, ветувањето на Господарот наш се исполни!“"},{"SurahNumber":17,"VerseNumber":109,"Text":"и паѓаат со лицето на тлото, и тој им ја зголемува стравопочитта"},{"SurahNumber":17,"VerseNumber":110,"Text":"Кажи: „Повикувајте: ,Аллаху!‘, или повикувајте: ,Семилосен!‘, а како и да Го повикувате, Неговите имиња се најубави.“ Не изговарај го Куранот со сиот глас кога го извршуваш намазот (молитвата), а и не пригушувај го; барај ја средината во тоа"},{"SurahNumber":17,"VerseNumber":111,"Text":"И кажи: „Благодарноста Му припаѓа на Аллах Кој нема дете и Кој во власта нема ортак, и на Кој не му треба заштитник поради немоќ – и величај Го со сета величественост"},{"SurahNumber":18,"VerseNumber":1,"Text":"Благодарноста Му припаѓа на Аллах Кој на Својот роб му ја објавува Книгата, и не ја дал искривена, туку"},{"SurahNumber":18,"VerseNumber":2,"Text":"исправна, за со тешката казна, која Тој ќе ја даде, да опомене, а верниците кои прават добри дела, со прекрасна награда да ги израдува"},{"SurahNumber":18,"VerseNumber":3,"Text":"во која вечно ќе престојуваат"},{"SurahNumber":18,"VerseNumber":4,"Text":"и да ги опомене тие што велат: „Аллах си присвоил син.“"},{"SurahNumber":18,"VerseNumber":5,"Text":"Тие ништо не знаат за тоа, а ни предците нивни. Колку крупни зборови излегуваат од устите нивни! Тие не говорат ништо, освен лаги"},{"SurahNumber":18,"VerseNumber":6,"Text":"Па зарем ти поради нив од тага потиштен ќе бидеш, ако тие не сакаат да поверуваат во овој говор"},{"SurahNumber":18,"VerseNumber":7,"Text":"Сè што е на Земјата Ние како украс го создадовме за да ги искушаме луѓето кој од нив поубаво ќе постапува"},{"SurahNumber":18,"VerseNumber":8,"Text":"а Ние неа гола лединка ќе ја направиме"},{"SurahNumber":18,"VerseNumber":9,"Text":"Мислиш ли дека само жителите на пештерата и Реким беа чудо меѓу чудата Наши"},{"SurahNumber":18,"VerseNumber":10,"Text":"Кога неколку момчиња во пештерата се засолнија и рекоа: „Господару наш, подари ни ја Својата милост и пружи ни во оваа наша постапка вистинско упатство.“"},{"SurahNumber":18,"VerseNumber":11,"Text":"Ние во пештерата длабоко ги заспавме за долга низа години"},{"SurahNumber":18,"VerseNumber":12,"Text":"потоа ги разбудивме за да покажеме која од двете групи подобро ќе оцени колку време престојувале"},{"SurahNumber":18,"VerseNumber":13,"Text":"А Ние тебе ти ја кажуваме веста нивна според Вистината. Тоа беа момчиња, веруваа во Господарот свој, а Ние Упатството уште повеќе им го зголемивме"},{"SurahNumber":18,"VerseNumber":14,"Text":"Ги зајакнавме нивните срца кога се кренаа и рекоа: „Господарот наш е Господар на небесата и на Земјата, ние, покрај Него, нема на друг бог да му се молиме, бидејќи тогаш тоа што е далеку од вистината би го говореле"},{"SurahNumber":18,"VerseNumber":15,"Text":"Овој наш народ, покрај Него, други богови прифатил. Зошто за нив јасен доказ не донесат? А има ли понеправеден од тој што за Аллах изнесува невистина?“"},{"SurahNumber":18,"VerseNumber":16,"Text":"Кога ќе ги напуштите нив и тие кои, покрај Аллах, ги обожуваат, засолнете се во пештерата. Господарот ваш со Својата милост ќе ве облие и за вас, тоа што ќе ви биде корисно, ќе ви го подготви"},{"SurahNumber":18,"VerseNumber":17,"Text":"И ти можеше да видиш како Сонцето, кога се раѓа, ја обиколува пештерата од десната страна, а кога заоѓа, ја обиколува од левата страна, а тие беа во средината нејзина.157 Тоа е Аллахов доказ! Кого Аллах ќе го упати на Вистинскиот пат, тој по Вистинскиот пат ќе оди, а кого во заблуда ќе го остави, ти нема да му најдеш заштитник кој на Вистинскиот пат ќе го упати"},{"SurahNumber":18,"VerseNumber":18,"Text":"И ќе помислеше дека се будни, но тие спиеја; и Ние ги вртевме час на десната, час на левата страна, а кучето нивно, со испружени предни шепи, лежеше на влезот; да ги видеше, од нив ќе избегаше и страв ќе те фатеше"},{"SurahNumber":18,"VerseNumber":19,"Text":"И Ние, исто така, ги разбудивме, за меѓусебно да се запрашаат. „Колку време останавме тука?“ – запраша едниот од нив. „Останавме ден или дел од денот.“ – одговорија. „Господарот ваш најдобро знае колку сте останале.“ – рекоа. „Испратете еден од вас со овие ваши сребреници во градот, и нека види каде јадењето е најчисто и од него нека ви донесе храна и нека биде внимателен, и никому нека не зборува ништо за вас"},{"SurahNumber":18,"VerseNumber":20,"Text":"бидејќи, ако тие дознаат за вас, ќе ве каменуваат или со сила во верата своја ќе ве внесат, и тогаш тоа што го сакате никогаш нема да го постигнете!“"},{"SurahNumber":18,"VerseNumber":21,"Text":"И Ние така сторивме тие за нив да дознаат, за да се уверат дека Аллаховото ветување е вистинито и дека во часот на оживувањето нема никаков сомнеж. Кога меѓу себе за нив се расправаа, рекоа: „Изградете ограда на нејзиниот влез, Господарот нивен најдобро знае кои се тие.“ А тогаш тие, чиишто зборови најмногу се почитуваа, рекоа: „На нејзиниот влез ќе направиме светилиште!“"},{"SurahNumber":18,"VerseNumber":22,"Text":"Некои ќе речат: „Беа тројца, кучето нивно беше четврто“, а некои ќе речат: „Беа петмина, кучето нивно беше шесто“, нагаѓајќи го тоа што не го знаат, додека некои ќе речат: „Беа седуммина, а кучето нивно осмо.“ Кажи: „Господарот мој најдобро го знае нивниот број, само малкумина тоа го знаат. Затоа не расправај за нив, освен површно, и не прашувај за нив никого од нив!“"},{"SurahNumber":18,"VerseNumber":23,"Text":"И за што било немој никако да кажеш: „Тоа сигурно ќе го направам утре!“ - не додавајќи"},{"SurahNumber":18,"VerseNumber":24,"Text":"„Ако даде Бог!“158 А кога ќе заборавиш, сети се на Господарот свој и кажи: „Господарот мој ќе ме упати на тоа што е подобро и покорисно од ова.“"},{"SurahNumber":18,"VerseNumber":25,"Text":"А тие во пештерата своја останаа триста и уште девет години"},{"SurahNumber":18,"VerseNumber":26,"Text":"Кажи: „Аллах најдобро знае колку останале; тајните на небесата и на Земјата само Тој ги знае. Како Тој гледа сè, како Тој слуша сè! Тие немаат друг заштитник освен Него, а Тој не зема никого во власта Своја за ортак.“"},{"SurahNumber":18,"VerseNumber":27,"Text":"А ти кажувај го од Книгата на Господарот свој тоа што ти се објавува, на Неговите зборови им нема изменувач, и ти, освен кај Него, нема да најдеш никакво прибежиште"},{"SurahNumber":18,"VerseNumber":28,"Text":"Биди трпелив покрај тие штона Господарот свој Мусемолат изутрина и навечер со копнеж за лицето Негово, и не спуштај ги очите свои од нив со желба за сјај во животот на овој свет, и не слушај го тој чиешто срце да Нè спомнува невнимателно го направивме, кој страста своја ја следи и чиишто постапки се далеку од разумни"},{"SurahNumber":18,"VerseNumber":29,"Text":"И кажи: „Вистината доаѓа само од Господарот ваш, па кој сака нека верува, акој сака нека неверува!“ Ние наневерниците им подготвивме Оган чијшто пламен од сите страни ќе ги опфаќа; акопобараат помош, ќе им се помогне со течност слична на растопена ковина која лицата ќе ги испече. Ужасен ли напиток и грозно ли престојувалиште!“"},{"SurahNumber":18,"VerseNumber":30,"Text":"Тие што ќе веруваат и што добри дела ќе прават – Ние навистина нема да дозволиме да им пропадне наградата за добрите дела"},{"SurahNumber":18,"VerseNumber":31,"Text":"сигурно ги чекаат еденски градини, низ кои реки ќе течат, и во нив со белегзии од злато ќе се украсуваат и во зелени алишта од свила и кадифе ќе се облекуваат, во нив на диваните потпрени ќе бидат. Прекрасна ли награда и прекрасно ли престојувалиште"},{"SurahNumber":18,"VerseNumber":32,"Text":"И наведи им како пример два човека: на едниот од нив две градини со лоза засадена му дадовме и со палми ги обиколивме, а меѓу нив ниви поставивме"},{"SurahNumber":18,"VerseNumber":33,"Text":"Двете градини својот плод го даваа, ништо не недостасуваше, а низ нив река спроведовме"},{"SurahNumber":18,"VerseNumber":34,"Text":"Тој и други плодови имаше, и на другарот свој му рече, додека со него разговараше: „Побогат сум од тебе и со подобро потекло!“"},{"SurahNumber":18,"VerseNumber":35,"Text":"и влезе во градината своја, правејќи си насилство на себе си, велејќи: „Не мислам дека овој некогаш ќе пропадне"},{"SurahNumber":18,"VerseNumber":36,"Text":"и не мислам дека Крајот на светот некогаш ќе дојде; а ако Му бидам вратен на Господарот свој, сигурно нешто подобро од ова ќе најдам.“"},{"SurahNumber":18,"VerseNumber":37,"Text":"И другарот негов му рече, додека со него разговараше: „Зарем не веруваш во Тој што од земја те создал, потоа од капка семе, и на крајот потполн човек те направил"},{"SurahNumber":18,"VerseNumber":38,"Text":"Што се однесува до мене, Тој, Аллах, е мој Господар и јас на Господарот свој не Му здружувам никого"},{"SurahNumber":18,"VerseNumber":39,"Text":"А зошто, кога во градината влезе, не рече: ,МашаАллах! Моќта Му припаѓа само на Аллах!‘ Ако гледаш дека кај мене има помалку богатство и помалку род отколку кај тебе, па Господарот мој може уште подобра градина од твојата да ми даде"},{"SurahNumber":18,"VerseNumber":40,"Text":"а на твојата невреме од небото да испрати, па да остане само лизгава лединка, без ништо"},{"SurahNumber":18,"VerseNumber":41,"Text":"или водата во понор да се слее, па да не можеш никогаш да ја пронајдеш.“"},{"SurahNumber":18,"VerseNumber":42,"Text":"И пропаднаа плодовите негови и тој почна да ги крши рацете свои, жалејќи за тоа што во неа го вложил, а лозата беше нависната врз потпирачите свои, и (тој) велеше: „Камо среќа на мојот Господар никогаш да не Му припишував здруженик!“"},{"SurahNumber":18,"VerseNumber":43,"Text":"И немаше никој да може да му помогне, освен Аллах, а самиот на себеси не можеше да си помогне"},{"SurahNumber":18,"VerseNumber":44,"Text":"Тогаш може да помогне само Аллах, Вистинитиот, Тој ја дава најдобрата награда и прави сè на најубав начин да се заврши"},{"SurahNumber":18,"VerseNumber":45,"Text":"Наведи им како пример, дека животот на овој свет е како растение, кое и после натопувањето со вода, која Ние од небото ја спуштаме, сепак останува суво и ветровите го разнесуваат. А Аллах може сè"},{"SurahNumber":18,"VerseNumber":46,"Text":"Имотот и синовите се украс во животот на Овој свет, а добрите дела кои остануваат, подобри се кај Господарот твој според наградата и подобри според надежта"},{"SurahNumber":18,"VerseNumber":47,"Text":"На денот кога планините ќе ги отстраниме и кога ќе ја видиш Земјата потполно видлива, а нив веќе ги собравме, ниту еден не пропуштивме"},{"SurahNumber":18,"VerseNumber":48,"Text":"тие пред Господарот твој во редови ќе бидат наредени: „Ни дојдовте така како што и првиот пат ве создадовме, а тврдевте дека нема да ви одредиме време за оживување.“"},{"SurahNumber":18,"VerseNumber":49,"Text":"И Книгата ќе биде поставена и ќе ги видите грешниците преплашени поради тоа што е во неа. „Тешко нам!“ – ќе зборуваат - „Каква е оваа книга, ни мал ни голем грев не пропуштила, сè набројала?!“ – И ќе го видат запишано тоа што го правеле. Господарот твој нема никому да му направи неправда"},{"SurahNumber":18,"VerseNumber":50,"Text":"И кога им рековме на мелеците: „Поклонете му се на Адем на сеџда!“ – сите се поклонија освен Иблис, тој беше еден од џинните и затоа згреши кон заповедта на Господарот свој. Па зарем него и потомците негови, покрај Мене, како пријатели ќе ги прифатите, кога тие ви се непријатели? Колку е шејтанот лоша замена за насилниците"},{"SurahNumber":18,"VerseNumber":51,"Text":"Јас не ги зедов нив за сведоци во текот на создавањето на небесата и на Земјата, ниту во текот на создавањето на нив самите, и за помагачи не ги земав тие кои на погрешниот пат упатуваат"},{"SurahNumber":18,"VerseNumber":52,"Text":"И на Денот кога Тој ќе каже: „Повикајте ги тие за кои тврдевте дека се Мои ортаци“, и кога ќе ги повикаат, тие нема да им се одѕвијат и Ние меѓу нив ќе направиме место за пропаста"},{"SurahNumber":18,"VerseNumber":53,"Text":"И грешниците ќе го здогледаат Огнот, и ќе се уверат дека во него ќе паднат и нема да можат да го избегнат"},{"SurahNumber":18,"VerseNumber":54,"Text":"Ние во овој Куран на разни начини им објаснуваме на луѓето различни примери, но човекот, повеќе од кој било друг е спремен да расправа"},{"SurahNumber":18,"VerseNumber":55,"Text":"А луѓето, кога им доаѓа упатството, ги одвраќа од верувањето и од тоа на Господарот свој да Му се молат за прошка само затоа што ја очекуваат судбината на древните народи или што чекаат да им дојде казната пред нив"},{"SurahNumber":18,"VerseNumber":56,"Text":"Ние ги праќаме Пратениците, само за да носат радосни вести и да опоменуваат. А неверниците се расправаат, служејќи се со невистини, за со тоа да ја негираат Вистината, и се исмејуваат со Моите докази и со Моите опомени"},{"SurahNumber":18,"VerseNumber":57,"Text":"Има ли понеправеден од тој што кога со доказите на Господарот свој се опоменува, е немарен кон нив, а го заборава тоа што рацете негови го направиле?! Ние на срцата нивни прекривки ставаме за Куранот да не го сфатат, а во ушите нивни глувост; и ако ти кон Вистинскиот пат ги повикаш, тие, кога се такви, никогаш нема на Вистинскиот пат да појдат"},{"SurahNumber":18,"VerseNumber":58,"Text":"Господарот твој многу простува и неизмерно е Милостив. Да ги казнува тоа што го заслужуваат, Тој веднаш на мака би ги ставил. Но, нив ги чека одредениот Час, од кој нема да најдат прибежиште"},{"SurahNumber":18,"VerseNumber":59,"Text":"А тие села и градови ги уништивме откако жителите нивни сторија насилство и за пропаста нивна точно време одредивме"},{"SurahNumber":18,"VerseNumber":60,"Text":"И кога Муса му рече на сопатникот свој: „Ќе одам, сè додека не стигнам до местото каде што се спојуваат двете мориња, или долго, долго ќе одам.“"},{"SurahNumber":18,"VerseNumber":61,"Text":"И кога тие двајцата стигнаа до местото на кое тие (морињата) се спојуваат, заборавија на рибата своја, па таа во морето си направи пат"},{"SurahNumber":18,"VerseNumber":62,"Text":"А кога се оддалечија, Муса му рече на сопатникот свој: „Дај ни ја ужината наша, бидејќи се изморивме од нашиов пат.“"},{"SurahNumber":18,"VerseNumber":63,"Text":"„Види!“ - рече тој - „Кога застанавме кај онаа карпа, јас ја заборавив рибата – самиот шејтан направи да ја заборавам, да не ти ја спомнам – па таа на чуден начин тргна кон својот пат во морето!“"},{"SurahNumber":18,"VerseNumber":64,"Text":"„Е, тоа е тоа што го бараме!“ - рече Муса, и тие двајца се вратија по патот по кој дојдоа"},{"SurahNumber":18,"VerseNumber":65,"Text":"и најдоа еден Наш роб, на кого милоста Наша му ја подаривме и за тоа што само Ние го знаеме, го научивме"},{"SurahNumber":18,"VerseNumber":66,"Text":"„Може ли да те придружувам?“ - запраша Муса - „но да ме подучиш на тоа со кое си ти исправно подучен.“"},{"SurahNumber":18,"VerseNumber":67,"Text":"„Ти сигурно нема да можеш со мене да се стрпиш,“ – рече тој"},{"SurahNumber":18,"VerseNumber":68,"Text":"„а како би се стрпел за тоа за што ништо не знаеш?“"},{"SurahNumber":18,"VerseNumber":69,"Text":"Ќе видиш дека ќе бидам трпелив, ако даде Бог,“ - рече Муса - „и дека нема во ништо да ти се спротивставувам.“"},{"SurahNumber":18,"VerseNumber":70,"Text":"„Ако веќе сакаш да ме придружуваш,“ - рече тој - „тогаш за ништо не ме прашувај сè додека за тоа јас прв не ти кажам.“"},{"SurahNumber":18,"VerseNumber":71,"Text":"И тие двајца тргнаа. И кога влегоа на бродот, тој го продупчи. „Зарем го продупчи за да ги потопиш тие што со него пловат? Ти направи нешто, навистина лошо.“"},{"SurahNumber":18,"VerseNumber":72,"Text":"„Не реков ли јас,“ - рече тој - „дека ти навистина нема да можеш да се стрпиш со мене?“"},{"SurahNumber":18,"VerseNumber":73,"Text":"„Не ме критикувај за тоа што го заборавив,“ - рече - „и не прави во оваа моја работа тешкотија да ме снаоѓа.“"},{"SurahNumber":18,"VerseNumber":74,"Text":"И тие двајцата тргнаа. И кога сретнаа едно момче, па тој го уби, Муса рече: „Зошто го уби безгрешното дете кое никого не убило? Ти направи нешто, навистина, многу лошо.“"}]}