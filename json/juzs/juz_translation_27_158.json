{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"[ابراهيم‌] گفت: «اى فرستادگان، مأموريت شما چيست؟»"},{"SurahNumber":51,"VerseNumber":32,"Text":"گفتند: «ما به سوى مردمى پليدكار فرستاده شده‌ايم،"},{"SurahNumber":51,"VerseNumber":33,"Text":"تا سنگهايى از گِل رُس بر [سر] آنان فرو فرستيم"},{"SurahNumber":51,"VerseNumber":34,"Text":"[كه‌] نزد پروردگارت براى مسرفان نشان‌گذارى شده است"},{"SurahNumber":51,"VerseNumber":35,"Text":"پس هر كه از مؤمنان در آن [شهرها] بود بيرون برديم"},{"SurahNumber":51,"VerseNumber":36,"Text":"و[لى‌] در آنجا جز يك خانه از فرمانبران [خدا بيشتر] نيافتيم"},{"SurahNumber":51,"VerseNumber":37,"Text":"و در آنجا براى آنها كه از عذاب پر درد مى‌ترسند، عبرتى به جاى گذاشتيم"},{"SurahNumber":51,"VerseNumber":38,"Text":"و [نيز] در [ماجراى‌] موسى، چون او را با حجتى آشكار به سوى فرعون گسيل داشتيم"},{"SurahNumber":51,"VerseNumber":39,"Text":"پس [فرعون‌] با اركان [دولت‌] خود روى برتافت و گفت: «[اين شخص،] ساحر يا ديوانه‌اى است.»"},{"SurahNumber":51,"VerseNumber":40,"Text":"[تا] او و سپاهيانش را گرفتيم و آنان را در دريا افكنديم در حالى كه او [در آخرين لحظه‌] نكوهشگر [خود] بود"},{"SurahNumber":51,"VerseNumber":41,"Text":"و در [ماجراى‌] عاد [نيز]، چون بر [سر] آنها آن باد مُهلِك را فرستاديم"},{"SurahNumber":51,"VerseNumber":42,"Text":"به هر چه مى‌وزيد آن را چون خاكستر استخوان مرده مى‌گردانيد"},{"SurahNumber":51,"VerseNumber":43,"Text":"و در [ماجراى‌] ثمود [نيز عبرتى بود]، آنگاه كه به ايشان گفته شد: «تا چندى برخوردار شويد.»"},{"SurahNumber":51,"VerseNumber":44,"Text":"تا [آنكه‌] از فرمان پروردگار خود سر برتافتند و در حالى كه آنها مى‌نگريستند، آذرخش آنان را فرو گرفت"},{"SurahNumber":51,"VerseNumber":45,"Text":"در نتيجه نه توانستند به پاى خيزند و نه طلب يارى كنند"},{"SurahNumber":51,"VerseNumber":46,"Text":"و قوم نوح [نيز] پيش از آن [اقوام نامبرده همين گونه هلاك شدند]، زيرا آنها مردمى نافرمان بودند"},{"SurahNumber":51,"VerseNumber":47,"Text":"و آسمان را به قدرت خود برافراشتيم، و بى‌گمان، ما [آسمان‌]گستريم"},{"SurahNumber":51,"VerseNumber":48,"Text":"و زمين را گسترانيده‌ايم و چه نيكو گسترندگانيم"},{"SurahNumber":51,"VerseNumber":49,"Text":"و از هر چيزى دو گونه [يعنى نر و ماده‌] آفريديم، اميد كه شما عبرت گيريد"},{"SurahNumber":51,"VerseNumber":50,"Text":"پس به سوى خدا بگريزيد، كه من شما را از طرف او بيم‌دهنده‌اى آشكارم"},{"SurahNumber":51,"VerseNumber":51,"Text":"و با خدا معبودى ديگر قرار مدهيد كه من از جانب او هشداردهنده‌اى آشكارم"},{"SurahNumber":51,"VerseNumber":52,"Text":"بدين سان بر كسانى كه پيش از آنها بودند هيچ پيامبرى نيامد جز اينكه گفتند: «ساحر يا ديوانه‌اى است.»"},{"SurahNumber":51,"VerseNumber":53,"Text":"آيا همديگر را به اين [سخن‌] سفارش كرده بودند؟ [نه!] بلكه آنان مردمى سركش بودند"},{"SurahNumber":51,"VerseNumber":54,"Text":"پس، از آنان روى بگردان، كه تو در خور نكوهش نيستى"},{"SurahNumber":51,"VerseNumber":55,"Text":"و پند ده، كه مؤمنان را پند سود بخشد"},{"SurahNumber":51,"VerseNumber":56,"Text":"و جن و انس را نيافريدم جز براى آنكه مرا بپرستند"},{"SurahNumber":51,"VerseNumber":57,"Text":"از آنان هيچ روزيى نمى‌خواهم، و نمى‌خواهم كه مرا خوراك دهند"},{"SurahNumber":51,"VerseNumber":58,"Text":"خداست كه خود روزى بخش نيرومند استوار است"},{"SurahNumber":51,"VerseNumber":59,"Text":"پس براى كسانى كه ستم كردند بهره‌اى است از عذاب، همانند بهره عذاب ياران [قبلى‌]شان. پس [بگو:] در خواستن عذاب از من، شتابزدگى نكنند"},{"SurahNumber":51,"VerseNumber":60,"Text":"پس واى بر كسانى كه كافر شده‌اند از آن روزى كه وعده يافته‌اند"},{"SurahNumber":52,"VerseNumber":1,"Text":"سوگند به طور،"},{"SurahNumber":52,"VerseNumber":2,"Text":"و كتابى نگاشته شده،"},{"SurahNumber":52,"VerseNumber":3,"Text":"در طومارى گسترده؛"},{"SurahNumber":52,"VerseNumber":4,"Text":"سوگند به آن خانه آباد [خدا]؛"},{"SurahNumber":52,"VerseNumber":5,"Text":"سوگند به بام بلند [آسمان‌]،"},{"SurahNumber":52,"VerseNumber":6,"Text":"و آن درياى سرشار [و افروخته‌]،"},{"SurahNumber":52,"VerseNumber":7,"Text":"كه عذاب پروردگارت واقع‌شدنى است؛"},{"SurahNumber":52,"VerseNumber":8,"Text":"آن را هيچ بازدارنده‌اى نيست"},{"SurahNumber":52,"VerseNumber":9,"Text":"روزى كه آسمان سخت در تب و تاب افتد،"},{"SurahNumber":52,"VerseNumber":10,"Text":"و كوهها [جمله‌] به حركت درآيند"},{"SurahNumber":52,"VerseNumber":11,"Text":"پس واى بر تكذيب‌كنندگان در آن روز"},{"SurahNumber":52,"VerseNumber":12,"Text":"آنان كه به ياوه سرگرمند"},{"SurahNumber":52,"VerseNumber":13,"Text":"روزى كه به سوى آتش جهنم كشيده مى‌شوند [چه‌] كشيدنى"},{"SurahNumber":52,"VerseNumber":14,"Text":"[و به آنان گويند:] «اين همان آتشى است كه دروغش مى‌پنداشتيد"},{"SurahNumber":52,"VerseNumber":15,"Text":"آيا اين افسون است؟ يا شما [درست‌] نمى‌بينيد؟"},{"SurahNumber":52,"VerseNumber":16,"Text":"به آن درآييد؛ خواه بشكيبيد يا نشكيبيد، به حال شما يكسان است. تنها به آنچه مى‌كرديد مجازات مى‌يابيد.»"},{"SurahNumber":52,"VerseNumber":17,"Text":"پرهيزگاران در باغهايى و [در] ناز و نعمتند"},{"SurahNumber":52,"VerseNumber":18,"Text":"به آنچه پروردگارشان به آنان داده دلشادند، و پروردگارشان آنها را از عذاب دوزخ مصون داشته است"},{"SurahNumber":52,"VerseNumber":19,"Text":"[به آنان گويند:] «به [پاداش‌] آنچه به جاى مى‌آورديد بخوريد و بنوشيد؛ گواراتان باد!»"},{"SurahNumber":52,"VerseNumber":20,"Text":"بر تختهايى رديف هم تكيه زده‌اند و حوران درشت‌چشم را همسر آنان گردانده‌ايم"},{"SurahNumber":52,"VerseNumber":21,"Text":"و كسانى كه گرويده و فرزندانشان آنها را در ايمان پيروى كرده‌اند، فرزندانشان را به آنان ملحق خواهيم كرد و چيزى از كار[ها]شان را نمى‌كاهيم. هر كسى در گرو دستاورد خويش است"},{"SurahNumber":52,"VerseNumber":22,"Text":"با [هر نوع‌] ميوه و گوشتى كه دلخواه آنهاست آنان را مدد [و تقويت‌] مى‌كنيم"},{"SurahNumber":52,"VerseNumber":23,"Text":"در آنجا جامى از دست هم مى‌ربايند [و بر سرش همچشمى مى‌كنند] كه در آن نه ياوه گويى است و نه گناه"},{"SurahNumber":52,"VerseNumber":24,"Text":"و براى [خدمت‌] آنان پسرانى است كه بر گردشان همى‌گردند، انگارى آنها مرواريدى‌اند كه [در صدف‌] نهفته است"},{"SurahNumber":52,"VerseNumber":25,"Text":"و برخى‌شان رو به برخى كنند [و] از هم پرسند،"},{"SurahNumber":52,"VerseNumber":26,"Text":"گويند: «ما پيشتر در ميان خانواده خود بيمناك بوديم"},{"SurahNumber":52,"VerseNumber":27,"Text":"پس خدا بر ما منت نهاد و ما را از عذاب گرم [مرگبار] حفظ كرد"},{"SurahNumber":52,"VerseNumber":28,"Text":"ما از ديرباز او را مى‌خوانديم، كه او همان نيكوكار مهربان است.»"},{"SurahNumber":52,"VerseNumber":29,"Text":"پس اندرز ده كه تو به لطف پروردگارت نه كاهنى و نه ديوانه"},{"SurahNumber":52,"VerseNumber":30,"Text":"يا مى‌گويند: «شاعرى است كه انتظار مرگش را مى‌بريم [و چشم به راه بد زمانه بر اوييم‌].»"},{"SurahNumber":52,"VerseNumber":31,"Text":"بگو: «منتظر باشيد كه من [نيز] با شما از منتظرانم.»"},{"SurahNumber":52,"VerseNumber":32,"Text":"آيا پندارهايشان آنان را به اين [موضعگيرى‌] وا مى‌دارد يا [نه،] آنها مردمى سركشند؟"},{"SurahNumber":52,"VerseNumber":33,"Text":"يا مى‌گويند: «آن را بربافته.» [نه،] بلكه باور ندارند"},{"SurahNumber":52,"VerseNumber":34,"Text":"پس اگر راست مى‌گويند، سخنى مثل آن بياورند"},{"SurahNumber":52,"VerseNumber":35,"Text":"آيا از هيچ خلق شده‌اند؟ يا آنكه خودشان خالق [خود] هستند؟"},{"SurahNumber":52,"VerseNumber":36,"Text":"آيا آسمانها و زمين را [آنان‌] خلق كرده‌اند؟ [نه،] بلكه يقين ندارند"},{"SurahNumber":52,"VerseNumber":37,"Text":"آيا ذخاير پروردگار تو پيش آنهاست؟ يا ايشان تسلط [تام‌] دارند؟"},{"SurahNumber":52,"VerseNumber":38,"Text":"آيا نردبانى دارند كه بر آن [بر شوند و] بشنوند؟ پس بايد شنونده آنان برهانى آشكار بياورد"},{"SurahNumber":52,"VerseNumber":39,"Text":"آيا خدا را دختران است و شما را پسران؟"},{"SurahNumber":52,"VerseNumber":40,"Text":"آيا از آنها مزدى مطالبه مى‌كنى و آنان از [تعهّد اداى‌] تاوان گرانبارند؟"},{"SurahNumber":52,"VerseNumber":41,"Text":"آيا [علم‌] غيب پيش آنهاست و آنها مى‌نويسند؟"},{"SurahNumber":52,"VerseNumber":42,"Text":"يا مى‌خواهند نيرنگى بزنند؟ و [لى‌] آنان كه كافر شده‌اند، خود دچار نيرنگ شده‌اند"},{"SurahNumber":52,"VerseNumber":43,"Text":"آيا ايشان را جز خدا معبودى است؟ منزّه است خدا از آنچه [با او] شريك مى‌گردانند"},{"SurahNumber":52,"VerseNumber":44,"Text":"و اگر پاره‌سنگى را در حال سقوط از آسمان ببينند مى‌گويند: «ابرى متراكم است.»"},{"SurahNumber":52,"VerseNumber":45,"Text":"پس بگذارشان تا به آن روزى كه در آن بيهوش مى‌افتند برسند"},{"SurahNumber":52,"VerseNumber":46,"Text":"روزى كه نيرنگشان به هيچ‌وجه به كارشان نيايد و حمايت نيابند"},{"SurahNumber":52,"VerseNumber":47,"Text":"و در حقيقت، غير از اين [مجازات‌]، عذابى [ديگر] براى كسانى كه ظلم كرده‌اند خواهد بود، ولى بيشترشان نمى‌دانند [كه آن عذاب چيست‌]"},{"SurahNumber":52,"VerseNumber":48,"Text":"و در برابر دستور پروردگارت شكيبايى پيشه كن كه تو خود در حمايت مايى و هنگامى كه [از خواب‌] بر مى‌خيزى به نيايش پروردگارت تسبيح گوى"},{"SurahNumber":52,"VerseNumber":49,"Text":"و [نيز] پاره‌اى از شب، و در فروشدن ستارگان تسبيح‌گوى او باش"},{"SurahNumber":53,"VerseNumber":1,"Text":"سوگند به اختر [= قرآن‌] چون فرود مى‌آيد،"},{"SurahNumber":53,"VerseNumber":2,"Text":"[كه‌] يار شما نه گمراه شده و نه در نادانى مانده؛"},{"SurahNumber":53,"VerseNumber":3,"Text":"و از سر هوس سخن نمى‌گويد"},{"SurahNumber":53,"VerseNumber":4,"Text":"اين سخن بجز وحيى كه وحى مى‌شود نيست"},{"SurahNumber":53,"VerseNumber":5,"Text":"آن را [فرشته‌] شديدالقوى به او فرا آموخت،"},{"SurahNumber":53,"VerseNumber":6,"Text":"[سروش‌] نيرومندى كه [مسلّط] درايستاد"},{"SurahNumber":53,"VerseNumber":7,"Text":"در حالى كه او در افق اعلى بود؛"},{"SurahNumber":53,"VerseNumber":8,"Text":"سپس نزديك آمد و نزديكتر شد،"},{"SurahNumber":53,"VerseNumber":9,"Text":"تا [فاصله‌اش‌] به قدر [طول‌] دو [انتهاى‌] كمان يا نزديكتر شد؛"},{"SurahNumber":53,"VerseNumber":10,"Text":"آنگاه به بنده‌اش آنچه را بايد وحى كند، وحى فرمود"},{"SurahNumber":53,"VerseNumber":11,"Text":"آنچه را دل ديد انكار[ش‌] نكرد"},{"SurahNumber":53,"VerseNumber":12,"Text":"آيا در آنچه ديده است با او جدال مى‌كنيد؟"},{"SurahNumber":53,"VerseNumber":13,"Text":"و قطعاً بار ديگرى هم او را ديده است،"},{"SurahNumber":53,"VerseNumber":14,"Text":"نزديك سدرالمنتهى،"},{"SurahNumber":53,"VerseNumber":15,"Text":"در همان جا كه جنةالمأوى است"},{"SurahNumber":53,"VerseNumber":16,"Text":"آنگاه كه درخت سدر را آنچه پوشيده بود، پوشيده بود"},{"SurahNumber":53,"VerseNumber":17,"Text":"ديده [اش‌] منحرف نگشت و [از حدّ] در نگذشت"},{"SurahNumber":53,"VerseNumber":18,"Text":"به راستى كه [برخى‌] از آيات بزرگ پروردگار خود را بديد"},{"SurahNumber":53,"VerseNumber":19,"Text":"به من خبر دهيد از لات و عزّى،"},{"SurahNumber":53,"VerseNumber":20,"Text":"و منات آن سومين ديگر،"},{"SurahNumber":53,"VerseNumber":21,"Text":"آيا [به خيالتان‌] براى شما پسر است و براى او دختر؟"},{"SurahNumber":53,"VerseNumber":22,"Text":"در اين صورت، اين تقسيم نادرستى است"},{"SurahNumber":53,"VerseNumber":23,"Text":"[اين بتان‌] جز نامهايى بيش نيستند كه شما و پدرانتان نامگذارى كرده‌ايد [و] خدا بر [حقّانيّت‌] آنها هيچ دليلى نفرستاده است. [آنان‌] جز گمان و آنچه را كه دلخواهشان است پيروى نمى‌كنند، با آنكه قطعاً از جانب پروردگارشان هدايت برايشان آمده است"},{"SurahNumber":53,"VerseNumber":24,"Text":"مگر انسان آنچه را آرزو كند دارد؟"},{"SurahNumber":53,"VerseNumber":25,"Text":"آن سرا و اين سرا از آن خداست"},{"SurahNumber":53,"VerseNumber":26,"Text":"و بسا فرشتگانى كه در آسمانهايند [و] شفاعتشان به كارى نيايد، مگر پس از آنكه خدا به هر كه خواهد و خشنود باشد اذن دهد"},{"SurahNumber":53,"VerseNumber":27,"Text":"در حقيقت، كسانى كه آخرت را باور ندارند، فرشتگان را در نامگذارى به صورت مؤنّث نام مى‌نهند"},{"SurahNumber":53,"VerseNumber":28,"Text":"و ايشان را به اين [كار] معرفتى نيست. جز گمان [خود] را پيروى نمى‌كنند، و در واقع، گمان در [وصول به‌] حقيقت هيچ سودى نمى‌رساند"},{"SurahNumber":53,"VerseNumber":29,"Text":"پس، از هر كس كه از ياد ما روى برتافته و جز زندگى دنيا را خواستار نبوده است، روى برتاب"},{"SurahNumber":53,"VerseNumber":30,"Text":"اين منتهاى دانش آنان است. پروردگار تو، خود به [حال‌] كسى كه از راه او منحرف شده داناتر، و او به كسى كه راه يافته [نيز] آگاه‌تر است"},{"SurahNumber":53,"VerseNumber":31,"Text":"و هر چه در آسمانها و هر چه در زمين است از آن خداست، تا كسانى را كه بد كرده‌اند، به [سزاى‌] آنچه انجام داده‌اند كيفر دهد، و آنان را كه نيكى كرده‌اند، به نيكى پاداش دهد"},{"SurahNumber":53,"VerseNumber":32,"Text":"آنان كه از گناهان بزرگ و زشتكاريها -جز لغزشهاى كوچك- خوددارى مى‌ورزند، پروردگارت [نسبت به آنها] فراخ‌آمرزش است. وى از آن دم كه شما را از زمين پديد آورد و از همان‌گاه كه در شكمهاى مادرانتان [در زهدان‌] نهفته بوديد به [حال ]شما داناتر است، پس خودتان را پاك مشماريد. او به [حال‌] كسى كه پرهيزگارى نموده داناتر است"},{"SurahNumber":53,"VerseNumber":33,"Text":"پس آيا آن كسى را كه [از جهاد] روى برتافت ديدى؟"},{"SurahNumber":53,"VerseNumber":34,"Text":"و اندكى بخشيد و [از باقى‌] امتناع ورزيد"},{"SurahNumber":53,"VerseNumber":35,"Text":"آيا علم غيب پيش اوست و او مى‌بيند؟"},{"SurahNumber":53,"VerseNumber":36,"Text":"يا بدانچه در صحيفه‌هاى موسى [آمده‌] خبر نيافته است؟"},{"SurahNumber":53,"VerseNumber":37,"Text":"و [نيز در نوشته‌هاى‌] همان ابراهيمى كه وفا كرد"},{"SurahNumber":53,"VerseNumber":38,"Text":"كه هيچ بردارنده‌اى بار گناه ديگرى را بر نمى‌دارد"},{"SurahNumber":53,"VerseNumber":39,"Text":"و اينكه براى انسان جز حاصل تلاش او نيست"},{"SurahNumber":53,"VerseNumber":40,"Text":"و [نتيجه‌] كوشش او به زودى ديده خواهد شد"},{"SurahNumber":53,"VerseNumber":41,"Text":"سپس هر چه تمامتر وى را پاداش دهند"},{"SurahNumber":53,"VerseNumber":42,"Text":"و اينكه پايان [كار] به سوى پروردگار توست"},{"SurahNumber":53,"VerseNumber":43,"Text":"و هم اوست كه مى‌خنداند و مى‌گرياند"},{"SurahNumber":53,"VerseNumber":44,"Text":"و هم اوست كه مى‌ميراند و زنده مى‌گرداند"},{"SurahNumber":53,"VerseNumber":45,"Text":"و هم اوست كه دو نوع مى‌آفريند: نر و ماده،"},{"SurahNumber":53,"VerseNumber":46,"Text":"از نطفه‌اى چون فرو ريخته شود"},{"SurahNumber":53,"VerseNumber":47,"Text":"و هم پديد آوردن [عالم‌] ديگر بر [عهده‌] اوست"},{"SurahNumber":53,"VerseNumber":48,"Text":"و هم اوست كه [شما را] بى‌نياز كرد و سرمايه بخشيد"},{"SurahNumber":53,"VerseNumber":49,"Text":"و هم اوست پروردگار ستاره «شِعرى»"},{"SurahNumber":53,"VerseNumber":50,"Text":"و هم اوست كه عاديان قديم را هلاك كرد"},{"SurahNumber":53,"VerseNumber":51,"Text":"و ثمود را [نيز هلاك كرد] و [كسى را] باقى نگذاشت"},{"SurahNumber":53,"VerseNumber":52,"Text":"و پيشتر [از همه آنها] قوم نوح را، زيرا كه آنان ستمگرتر و سركش‌تر بودند"},{"SurahNumber":53,"VerseNumber":53,"Text":"و شهرها[ى سَدوم و عاموره‌] را فرو افكند"},{"SurahNumber":53,"VerseNumber":54,"Text":"پوشاند بر آن [دو شهر، از باران گوگردى‌] آنچه را پوشاند"},{"SurahNumber":53,"VerseNumber":55,"Text":"پس به كدام يك از نعمتهاى پروردگارت ترديد روا مى‌دارى؟"},{"SurahNumber":53,"VerseNumber":56,"Text":"اين [پيامبر نيز] بيم‌دهنده‌اى از [جمله‌] بيم‌دهندگان نخستين است"},{"SurahNumber":53,"VerseNumber":57,"Text":"[وه چه‌] نزديك گشت قيامت"},{"SurahNumber":53,"VerseNumber":58,"Text":"جز خدا كسى آشكاركننده آن نيست"},{"SurahNumber":53,"VerseNumber":59,"Text":"آيا از اين سخن عجب داريد؟"},{"SurahNumber":53,"VerseNumber":60,"Text":"و مى‌خنديد و نمى‌گرييد؟"},{"SurahNumber":53,"VerseNumber":61,"Text":"و شما در غفلتيد"},{"SurahNumber":53,"VerseNumber":62,"Text":"پس خدا را سجده كنيد و بپرستيد"},{"SurahNumber":54,"VerseNumber":1,"Text":"نزديك شد قيامت و از هم شكافت ماه"},{"SurahNumber":54,"VerseNumber":2,"Text":"و هر گاه نشانه‌اى ببينند روى بگردانند و گويند: «سحرى دايم است.»"},{"SurahNumber":54,"VerseNumber":3,"Text":"و به تكذيب دست زدند و هوسهاى خويش را دنبال كردند، و [لى‌] هر كارى را [آخر] قرارى است"},{"SurahNumber":54,"VerseNumber":4,"Text":"و قطعاً از اخبار، آنچه در آن مايه انزجار [از كفر] است به ايشان رسيد"},{"SurahNumber":54,"VerseNumber":5,"Text":"حكمت بالغه [حق اين بود]، ولى هشدارها سود نكرد"},{"SurahNumber":54,"VerseNumber":6,"Text":"پس، از آنان روى برتاب. روزى كه داعى [حق‌] به سوى امرى دهشتناك دعوت مى‌كند،"},{"SurahNumber":54,"VerseNumber":7,"Text":"در حالى كه ديدگان خود را فروهشته‌اند، چون ملخهاى پراكنده از گورها[ى خود] برمى‌آيند"},{"SurahNumber":54,"VerseNumber":8,"Text":"به سرعت سوى آن دعوتگر مى‌شتابند. كافران مى‌گويند: «امروز [چه‌] روز دشوارى است.»"},{"SurahNumber":54,"VerseNumber":9,"Text":"پيش از آنان، قوم نوح [نيز] به تكذيب پرداختند و بنده ما را دروغزن خواندند و گفتند: «ديوانه‌اى است.» و [بسى‌] آزار كشيد"},{"SurahNumber":54,"VerseNumber":10,"Text":"تا پروردگارش را خواند كه: «من مغلوب شدم؛ به داد من برس!»"},{"SurahNumber":54,"VerseNumber":11,"Text":"پس درهاى آسمان را به آبى ريزان گشوديم"},{"SurahNumber":54,"VerseNumber":12,"Text":"و از زمين چشمه‌ها جوشانيديم تا آب [زمين و آسمان‌] براى امرى كه مقدّر شده بود به هم پيوستند"},{"SurahNumber":54,"VerseNumber":13,"Text":"و او را بر [كشتى‌] تخته‌دار و ميخ‌آجين سوار كرديم"},{"SurahNumber":54,"VerseNumber":14,"Text":"[كشتى‌] زير نظر ما روان بود. [اين‌] پاداش كسى بود كه مورد انكار واقع شده بود"},{"SurahNumber":54,"VerseNumber":15,"Text":"و به راستى آن [سفينه‌] را بر جاى نهاديم [تا] عبرتى [باشد]؛ پس آيا پندگيرنده‌اى هست؟"},{"SurahNumber":54,"VerseNumber":16,"Text":"پس چگونه بود عذاب من و هشدارها[ى من‌]؟"},{"SurahNumber":54,"VerseNumber":17,"Text":"و قطعاً قرآن را براى پندآموزى آسان كرده‌ايم؛ پس آيا پندگيرنده‌اى هست؟"},{"SurahNumber":54,"VerseNumber":18,"Text":"عاديان به تكذيب پرداختند. پس چگونه بود عذاب من و هشدارها[ى من‌]؟"},{"SurahNumber":54,"VerseNumber":19,"Text":"ما بر [سر] آنان در روز شومى، به طور مداوم، تندبادى توفنده فرستاديم،"},{"SurahNumber":54,"VerseNumber":20,"Text":"[كه‌] مردم را از جا مى‌كند؛ گويى تنه‌هاى نخلى بودند كه ريشه‌كن شده بودند"},{"SurahNumber":54,"VerseNumber":21,"Text":"پس چگونه بود عذاب من و هشدارها[ى من‌]؟"},{"SurahNumber":54,"VerseNumber":22,"Text":"و قطعاً قرآن را براى پندآموزى آسان كرده‌ايم، پس آيا پندگيرنده‌اى هست؟"},{"SurahNumber":54,"VerseNumber":23,"Text":"قوم ثمود هشداردهندگان را تكذيب كردند"},{"SurahNumber":54,"VerseNumber":24,"Text":"و گفتند: «آيا تنها بشرى از خودمان را پيروى كنيم؟ در اين صورت، ما واقعاً در گمراهى و جنون خواهيم بود.»"},{"SurahNumber":54,"VerseNumber":25,"Text":"«آيا از ميان ما [وحى‌] بر او القا شده است؟ [نه،] بلكه او دروغگويى گستاخ است.»"},{"SurahNumber":54,"VerseNumber":26,"Text":"به زودى فردا بدانند دروغگوى گستاخ كيست"},{"SurahNumber":54,"VerseNumber":27,"Text":"ما براى آزمايش آنان [آن‌] ماده‌شتر را فرستاديم و [به صالح گفتيم:]«مراقب آنان باش و شكيبايى كن"},{"SurahNumber":54,"VerseNumber":28,"Text":"و به آنان خبر ده كه آب ميانشان بخش شده‌است: هر كدام را آب به نوبت خواهد بود.»"},{"SurahNumber":54,"VerseNumber":29,"Text":"پس رفيقشان را صدا كردند و [او] شمشير كشيد و [شتر را] پى كرد"},{"SurahNumber":54,"VerseNumber":30,"Text":"پس چگونه بود عذاب من و هشدارها[ى من‌]؟"},{"SurahNumber":54,"VerseNumber":31,"Text":"ما بر [سر]شان يك فرياد [مرگبار] فرستاديم و چون گياه خشكيده [كومه‌ها] ريزريز شدند"},{"SurahNumber":54,"VerseNumber":32,"Text":"و قطعاً قرآن را براى پندآموزى آسان كرديم؛ پس آيا پندگيرنده‌اى هست؟"},{"SurahNumber":54,"VerseNumber":33,"Text":"قوم لوط هشداردهندگان را تكذيب كردند"},{"SurahNumber":54,"VerseNumber":34,"Text":"ما بر [سر] آنان سنگبارانى [انفجارى‌] فروفرستاديم [و] فقط خانواده لوط بودند كه سحرگاهشان رهانيديم"},{"SurahNumber":54,"VerseNumber":35,"Text":"[و اين‌] رحمتى از جانب ما بود؛ هر كه سپاس دارد، بدين‌سان [او را] پاداش مى‌دهيم"},{"SurahNumber":54,"VerseNumber":36,"Text":"و [لوط] آنها را از عذاب ما سخت بيم داده بود، و[لى‌] در تهديدها[ى ما] به جدال برخاستند"},{"SurahNumber":54,"VerseNumber":37,"Text":"و از مهمان‌[هاى‌] او كام دل خواستند، پس فروغ ديدگانشان را سترديم و [گفتيم:] «[مزه‌] عذاب و هشدارهاى مرا بچشيد.»"},{"SurahNumber":54,"VerseNumber":38,"Text":"و به راستى كه سپيده‌دم عذابى پيگير به سر وقت آنان آمد"},{"SurahNumber":54,"VerseNumber":39,"Text":"پس عذاب و هشدارهاى مرا بچشيد"},{"SurahNumber":54,"VerseNumber":40,"Text":"و قطعاً قرآن را براى پندآموزى آسان كرديم؛ پس آيا پندگيرنده‌اى هست؟"},{"SurahNumber":54,"VerseNumber":41,"Text":"و در حقيقت هشداردهندگان به جانب فرعونيان آمدند"},{"SurahNumber":54,"VerseNumber":42,"Text":"[اما آنها] همه معجزات ما را تكذيب كردند، تا چون زبردستى زورمند [گريبان‌] آنان را گرفتيم"},{"SurahNumber":54,"VerseNumber":43,"Text":"آيا كافران شما، از اينان [كه برشمرديم‌] برترند، يا شما را در نوشته‌ها[ى آسمانى‌] خط امانى است؟"},{"SurahNumber":54,"VerseNumber":44,"Text":"يا مى‌گويند: «ما همگى انتقام‌گيرنده [و يار و ياور همديگر]يم!»"},{"SurahNumber":54,"VerseNumber":45,"Text":"زودا كه اين جمع در هم شكسته شود و پشت كنند"},{"SurahNumber":54,"VerseNumber":46,"Text":"بلكه موعدشان قيامت است و قيامت [بسى‌] سخت‌تر و تلخ‌تر است"},{"SurahNumber":54,"VerseNumber":47,"Text":"قطعاً بزهكاران در گمراهى و جنونند"},{"SurahNumber":54,"VerseNumber":48,"Text":"روزى كه در آتش به رو كشيده مى‌شوند [و به آنان گفته مى‌شود:] «لهيب آتش را بچشيد [و احساس كنيد].»"},{"SurahNumber":54,"VerseNumber":49,"Text":"ماييم كه هر چيزى را به اندازه آفريده‌ايم"},{"SurahNumber":54,"VerseNumber":50,"Text":"و فرمان ما جز يك بار نيست [آن هم‌] چون چشم به هم زدنى"},{"SurahNumber":54,"VerseNumber":51,"Text":"و هم مسلكان شما را سخت به هلاكت رسانديم؛ پس آيا پندگيرنده‌اى هست؟"},{"SurahNumber":54,"VerseNumber":52,"Text":"و هر چه كرده‌اند در كتابها[ى اعمالشان درج‌] است"},{"SurahNumber":54,"VerseNumber":53,"Text":"و هر خرد و بزرگى [در آن‌] نوشته شده"},{"SurahNumber":54,"VerseNumber":54,"Text":"در حقيقت، مردم پرهيزگار در ميان باغها و نهرها،"},{"SurahNumber":54,"VerseNumber":55,"Text":"در قرارگاه صدق، نزد پادشاهى توانايند"},{"SurahNumber":55,"VerseNumber":1,"Text":"[خداى‌] رحمان،"},{"SurahNumber":55,"VerseNumber":2,"Text":"قرآن را ياد داد"},{"SurahNumber":55,"VerseNumber":3,"Text":"انسان را آفريد،"},{"SurahNumber":55,"VerseNumber":4,"Text":"به او بيان آموخت"},{"SurahNumber":55,"VerseNumber":5,"Text":"خورشيد و ماه بر حسابى [روان‌]اند"},{"SurahNumber":55,"VerseNumber":6,"Text":"و بوته و درخت چهره‌سايانند"},{"SurahNumber":55,"VerseNumber":7,"Text":"و آسمان را برافراشت و ترازو را گذاشت،"},{"SurahNumber":55,"VerseNumber":8,"Text":"تا مبادا از اندازه درگذريد"},{"SurahNumber":55,"VerseNumber":9,"Text":"و وزن را به انصاف برپا داريد و در سنجش مكاهيد"},{"SurahNumber":55,"VerseNumber":10,"Text":"و زمين را براى مردم نهاد"},{"SurahNumber":55,"VerseNumber":11,"Text":"در آن، ميوه [ها] و نخلها با خوشه‌هاى غلاف دار،"},{"SurahNumber":55,"VerseNumber":12,"Text":"و دانه‌هاى پوست‌دار و گياهان خوشبوست"},{"SurahNumber":55,"VerseNumber":13,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":14,"Text":"انسان را از گل خشكيده‌اى سفال مانند، آفريد"},{"SurahNumber":55,"VerseNumber":15,"Text":"و جن را از تشعشعى از آتش خلق كرد"},{"SurahNumber":55,"VerseNumber":16,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":17,"Text":"پروردگار دو خاور و پروردگار دو باختر"},{"SurahNumber":55,"VerseNumber":18,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":19,"Text":"دو دريا را [به گونه‌اى‌] روان كرد [كه‌] با هم برخورد كنند"},{"SurahNumber":55,"VerseNumber":20,"Text":"ميان آن دو، حد فاصلى است كه به هم تجاوز نمى‌كنند"},{"SurahNumber":55,"VerseNumber":21,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":22,"Text":"از هر دو [دريا] مرواريد و مرجان برآيد"},{"SurahNumber":55,"VerseNumber":23,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":24,"Text":"و او راست در دريا سفينه‌هاى بادبان‌دار بلند همچون كوهها"},{"SurahNumber":55,"VerseNumber":25,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":26,"Text":"هر چه بر [زمين‌] است فانى‌شونده است"},{"SurahNumber":55,"VerseNumber":27,"Text":"و ذات باشكوه و ارجمند پروردگارت باقى خواهد ماند"},{"SurahNumber":55,"VerseNumber":28,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":29,"Text":"هر كه در آسمانها و زمين است از او درخواست مى‌كند. هر زمان، او در كارى است"},{"SurahNumber":55,"VerseNumber":30,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":31,"Text":"اى جن و انس، زودا كه به شما بپردازيم"},{"SurahNumber":55,"VerseNumber":32,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":33,"Text":"اى گروه جنّيان و انسيان، اگر مى‌توانيد از كرانه‌هاى آسمانها و زمين به بيرون رخنه كنيد، پس رخنه كنيد. [ولى‌] جز با [به دست آوردن‌] تسلطى رخنه نمى‌كنيد"},{"SurahNumber":55,"VerseNumber":34,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":35,"Text":"بر سر شما شراره‌هايى از [نوع‌] تفته آهن و مس فرو فرستاده خواهد شد، و [از كسى‌] يارى نتوانيد طلبيد"},{"SurahNumber":55,"VerseNumber":36,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":37,"Text":"پس آنگاه كه آسمان از هم شكافد و چون چرم گلگون گردد"},{"SurahNumber":55,"VerseNumber":38,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":39,"Text":"در آن روز، هيچ انس و جنى از گناهش پرسيده نشود"},{"SurahNumber":55,"VerseNumber":40,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":41,"Text":"تبهكاران از سيمايشان شناخته مى‌شوند و از پيشانى و پايشان بگيرند"},{"SurahNumber":55,"VerseNumber":42,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":43,"Text":"اين است همان جهنمى كه تبهكاران آن را دروغ مى‌خواندند"},{"SurahNumber":55,"VerseNumber":44,"Text":"ميان [آتش‌] و ميان آب جوشان سرگردان باشند"},{"SurahNumber":55,"VerseNumber":45,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":46,"Text":"و هر كس را كه از مقام پروردگارش بترسد دو باغ است"},{"SurahNumber":55,"VerseNumber":47,"Text":"پس كداميك از نعمتهاى پروردگارتان را منكريد؟"},{"SurahNumber":55,"VerseNumber":48,"Text":"كه داراى شاخسارانند"},{"SurahNumber":55,"VerseNumber":49,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":50,"Text":"در آن دو [باغ‌] دو چشمه روان است"},{"SurahNumber":55,"VerseNumber":51,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":52,"Text":"در آن دو [باغ‌] از هر ميوه‌اى دو گونه است"},{"SurahNumber":55,"VerseNumber":53,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":54,"Text":"بر بسترهايى كه آستر آنها از ابريشم درشت‌بافت است، تكيه آنند و چيدن ميوه [از] آن دو باغ [به آسانى‌] در دسترس است"},{"SurahNumber":55,"VerseNumber":55,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":56,"Text":"در آن [باغها، دلبرانى‌] فروهشته‌نگاهند كه دست هيچ انس و جنى پيش از ايشان به آنها نرسيده است"},{"SurahNumber":55,"VerseNumber":57,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":58,"Text":"گويى كه آنها ياقوت و مرجانند"},{"SurahNumber":55,"VerseNumber":59,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":60,"Text":"مگر پاداش احسان جز احسان است؟"},{"SurahNumber":55,"VerseNumber":61,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":62,"Text":"و غير از آن دو [باغ‌]، دو باغ [ديگر نيز] هست"},{"SurahNumber":55,"VerseNumber":63,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":64,"Text":"كه از [شدّت‌] سبزى سيه‌گون مى‌نمايد"},{"SurahNumber":55,"VerseNumber":65,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":66,"Text":"در آن دو [باغ‌] دو چشمه همواره جوشان است"},{"SurahNumber":55,"VerseNumber":67,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":68,"Text":"در آن دو، ميوه و خرما و انار است"},{"SurahNumber":55,"VerseNumber":69,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":70,"Text":"در آنجا [زنانى‌] نكوخوى و نكورويند"},{"SurahNumber":55,"VerseNumber":71,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":72,"Text":"حورانى پرده‌نشين در [دل‌] خيمه‌ها"},{"SurahNumber":55,"VerseNumber":73,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":74,"Text":"دست هيچ انس و جنى پيش از ايشان به آنها نرسيده است"},{"SurahNumber":55,"VerseNumber":75,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":76,"Text":"بر بالش سبز و فرش نيكو تكيه زده‌اند"},{"SurahNumber":55,"VerseNumber":77,"Text":"پس كدام يك از نعمتهاى پروردگارتان را منكريد؟"},{"SurahNumber":55,"VerseNumber":78,"Text":"خجسته باد نام پروردگار شكوهمند و بزرگوارت،"},{"SurahNumber":56,"VerseNumber":1,"Text":"آن واقعه چون وقوع يابد،"},{"SurahNumber":56,"VerseNumber":2,"Text":"[كه‌] در وقوع آن دروغى نيست"},{"SurahNumber":56,"VerseNumber":3,"Text":"پست‌كننده [و] بالابرنده است"},{"SurahNumber":56,"VerseNumber":4,"Text":"چون زمين با تكان [سختى‌] لرزانده شود،"},{"SurahNumber":56,"VerseNumber":5,"Text":"و كوهها [جمله‌] ريزه ريزه شوند،"},{"SurahNumber":56,"VerseNumber":6,"Text":"و غبارى پراكنده گردند،"},{"SurahNumber":56,"VerseNumber":7,"Text":"و شما سه دسته شويد"},{"SurahNumber":56,"VerseNumber":8,"Text":"ياران دست راست، كدامند ياران دست راست؟"},{"SurahNumber":56,"VerseNumber":9,"Text":"و ياران چپ؛ كدامند ياران چپ؟"},{"SurahNumber":56,"VerseNumber":10,"Text":"و سبقت‌گيرندگان مقدمند؛"},{"SurahNumber":56,"VerseNumber":11,"Text":"آنانند همان مقربان [خدا]،"},{"SurahNumber":56,"VerseNumber":12,"Text":"در باغستانهاى پر نعمت"},{"SurahNumber":56,"VerseNumber":13,"Text":"گروهى از پيشينيان،"},{"SurahNumber":56,"VerseNumber":14,"Text":"و اندكى از متأخران"},{"SurahNumber":56,"VerseNumber":15,"Text":"بر تختهايى جواهرنشان،"},{"SurahNumber":56,"VerseNumber":16,"Text":"كه روبروى هم بر آنها تكيه داده‌اند"},{"SurahNumber":56,"VerseNumber":17,"Text":"بر گردشان پسرانى جاودان [به خدمت‌] مى‌گردند،"},{"SurahNumber":56,"VerseNumber":18,"Text":"با جامها و آبريزها و پياله‌[ها]يى از باده ناب روان"},{"SurahNumber":56,"VerseNumber":19,"Text":"[كه‌] نه از آن دردسر گيرند و نه بى‌خرد گردند"},{"SurahNumber":56,"VerseNumber":20,"Text":"و ميوه از هر چه اختيار كنند"},{"SurahNumber":56,"VerseNumber":21,"Text":"و از گوشت پرنده هر چه بخواهند"},{"SurahNumber":56,"VerseNumber":22,"Text":"و حوران چشم‌درشت،"},{"SurahNumber":56,"VerseNumber":23,"Text":"مثل لؤلؤ نهان ميان صدف،"},{"SurahNumber":56,"VerseNumber":24,"Text":"[اينها] پاداشى است براى آنچه مى‌كردند"},{"SurahNumber":56,"VerseNumber":25,"Text":"در آنجا نه بيهوده‌اى مى‌شنوند و نه [سخنى‌] گناه‌آلود"},{"SurahNumber":56,"VerseNumber":26,"Text":"سخنى جز سلام و درود نيست"},{"SurahNumber":56,"VerseNumber":27,"Text":"و ياران راست؛ ياران راست كدامند؟"},{"SurahNumber":56,"VerseNumber":28,"Text":"در [زير] درختان كُنار بى‌خار،"},{"SurahNumber":56,"VerseNumber":29,"Text":"و درختهاى موز كه ميوه‌اش خوشه خوشه روى هم چيده است"},{"SurahNumber":56,"VerseNumber":30,"Text":"و سايه‌اى پايدار"},{"SurahNumber":56,"VerseNumber":31,"Text":"و آبى ريزان"},{"SurahNumber":56,"VerseNumber":32,"Text":"و ميوه‌اى فراوان،"},{"SurahNumber":56,"VerseNumber":33,"Text":"نه بريده و نه ممنوع"},{"SurahNumber":56,"VerseNumber":34,"Text":"و همخوابگانى بالا بلند"},{"SurahNumber":56,"VerseNumber":35,"Text":"ما آنان را پديد آورده‌ايم پديد آوردنى،"},{"SurahNumber":56,"VerseNumber":36,"Text":"و ايشان را دوشيزه گردانيده‌ايم،"},{"SurahNumber":56,"VerseNumber":37,"Text":"شوى دوست همسال،"},{"SurahNumber":56,"VerseNumber":38,"Text":"براى ياران راست"},{"SurahNumber":56,"VerseNumber":39,"Text":"كه گروهى از پيشينيانند،"},{"SurahNumber":56,"VerseNumber":40,"Text":"و گروهى از متأخران"},{"SurahNumber":56,"VerseNumber":41,"Text":"و ياران چپ؛ كدامند ياران چپ؟"},{"SurahNumber":56,"VerseNumber":42,"Text":"در [ميان‌] باد گرم و آب داغ"},{"SurahNumber":56,"VerseNumber":43,"Text":"و سايه‌اى از دود تار"},{"SurahNumber":56,"VerseNumber":44,"Text":"نه خنك و نه خوش"},{"SurahNumber":56,"VerseNumber":45,"Text":"اينان بودند كه پيش از اين ناز پروردگان بودند"},{"SurahNumber":56,"VerseNumber":46,"Text":"و بر گناه بزرگ پافشارى مى‌كردند"},{"SurahNumber":56,"VerseNumber":47,"Text":"و مى‌گفتند: «آيا چون مرديم و خاك واستخوان شديم، واقعاً [باز] زنده مى‌گرديم؟"},{"SurahNumber":56,"VerseNumber":48,"Text":"يا پدران گذشته ما [نيز]؟»"},{"SurahNumber":56,"VerseNumber":49,"Text":"بگو: «در حقيقت، اولين و آخرين،"},{"SurahNumber":56,"VerseNumber":50,"Text":"قطعاً همه در موعد روزى معلوم گرد آورده شوند.»"},{"SurahNumber":56,"VerseNumber":51,"Text":"آنگاه شما اى گمراهان دروغپرداز،"},{"SurahNumber":56,"VerseNumber":52,"Text":"قطعاً از درختى كه از زقّوم است خواهيد خورد"},{"SurahNumber":56,"VerseNumber":53,"Text":"و از آن شكمهايتان را خواهيد آكند"},{"SurahNumber":56,"VerseNumber":54,"Text":"و روى آن از آب جوش مى‌نوشيد؛"},{"SurahNumber":56,"VerseNumber":55,"Text":"[مانند] نوشيدن اشتران تشنه"},{"SurahNumber":56,"VerseNumber":56,"Text":"اين است پذيرايى آنان در روز جزا"},{"SurahNumber":56,"VerseNumber":57,"Text":"ماييم كه شما را آفريده‌ايم، پس چرا تصديق نمى‌كنيد؟"},{"SurahNumber":56,"VerseNumber":58,"Text":"آيا آنچه را [كه به صورت نطفه‌] فرو مى‌ريزيد ديده‌ايد؟"},{"SurahNumber":56,"VerseNumber":59,"Text":"آيا شما آن را خلق مى‌كنيد يا ما آفريننده‌ايم؟"},{"SurahNumber":56,"VerseNumber":60,"Text":"ماييم كه ميان شما مرگ را مقدر كرده‌ايم و بر ما سبقت نتوانيد جست؛"},{"SurahNumber":56,"VerseNumber":61,"Text":"[و مى‌توانيم‌] امثال شما را به جاى شما قرار دهيم و شما را [به صورت‌] آنچه نمى‌دانيد پديدار گردانيم"},{"SurahNumber":56,"VerseNumber":62,"Text":"و قطعاً پديدار شدن نخستين خود را شناختيد؛ پس چرا سر عبرت گرفتن نداريد؟"},{"SurahNumber":56,"VerseNumber":63,"Text":"آيا آنچه را كشت مى‌كنيد، ملاحظه كرده‌ايد؟"},{"SurahNumber":56,"VerseNumber":64,"Text":"آيا شما آن را [بى‌يارى ما] زراعت مى‌كنيد، يا ماييم كه زراعت مى‌كنيم؟"},{"SurahNumber":56,"VerseNumber":65,"Text":"اگر بخواهيم قطعاً خاشاكش مى‌گردانيم، پس در افسوس [و تعجب‌] مى‌افتيد"},{"SurahNumber":56,"VerseNumber":66,"Text":"[و مى‌گوييد:] «واقعاً ما زيان زده‌ايم،"},{"SurahNumber":56,"VerseNumber":67,"Text":"بلكه ما محروم شدگانيم.»"},{"SurahNumber":56,"VerseNumber":68,"Text":"آيا آبى را كه مى‌نوشيد ديده‌ايد؟"},{"SurahNumber":56,"VerseNumber":69,"Text":"آيا شما آن را از [دل‌] ابر سپيد فرود آورده‌ايد، يا ما فرودآورنده‌ايم؟"},{"SurahNumber":56,"VerseNumber":70,"Text":"اگر بخواهيم آن را تلخ مى‌گردانيم، پس چرا سپاس نمى‌داريد؟"},{"SurahNumber":56,"VerseNumber":71,"Text":"آيا آن آتشى را كه برمى‌افروزيد ملاحظه كرده‌ايد؟"},{"SurahNumber":56,"VerseNumber":72,"Text":"آيا شما [چوب‌] درخت آن را پديدار كرده‌ايد، يا ما پديدآورنده‌ايم؟"},{"SurahNumber":56,"VerseNumber":73,"Text":"ما آن را [مايه‌] عبرت و [وسيله‌] استفاده براى بيابانگردان قرار داده‌ايم"},{"SurahNumber":56,"VerseNumber":74,"Text":"پس به نام پروردگار بزرگت تسبيح گوى"},{"SurahNumber":56,"VerseNumber":75,"Text":"نه [چنين است كه مى‌پنداريد]، سوگند به جايگاه‌هاى [ويژه و فواصل معيّن‌] ستارگان"},{"SurahNumber":56,"VerseNumber":76,"Text":"اگر بدانيد، آن سوگندى سخت بزرگ است"},{"SurahNumber":56,"VerseNumber":77,"Text":"كه اين [پيام‌] قطعاً قرآنى است ارجمند،"},{"SurahNumber":56,"VerseNumber":78,"Text":"در كتابى نهفته،"},{"SurahNumber":56,"VerseNumber":79,"Text":"كه جز پاك‌شدگان بر آن دست ندارند،"},{"SurahNumber":56,"VerseNumber":80,"Text":"وحيى است از جانب پروردگار جهانيان"},{"SurahNumber":56,"VerseNumber":81,"Text":"آيا شما اين سخن را سبك [و سست‌] مى‌گيريد؟"},{"SurahNumber":56,"VerseNumber":82,"Text":"و تنها نصيب خود را در تكذيب [آن‌] قرار مى‌دهيد؟"},{"SurahNumber":56,"VerseNumber":83,"Text":"پس چرا آنگاه كه [جان شما] به گلو مى‌رسد،"},{"SurahNumber":56,"VerseNumber":84,"Text":"و در آن هنگام خود نظاره گريد"},{"SurahNumber":56,"VerseNumber":85,"Text":"و ما به آن [محتضر] از شما نزديكتريم ولى نمى‌بينيد"},{"SurahNumber":56,"VerseNumber":86,"Text":"پس چرا، اگر شما بى‌جزا مى‌مانيد [و حساب و كتابى در كار نيست‌]،"},{"SurahNumber":56,"VerseNumber":87,"Text":"اگر راست مى‌گوييد، [روح‌] را برنمى‌گردانيد؟"},{"SurahNumber":56,"VerseNumber":88,"Text":"و اما اگر [او] از مقربان باشد،"},{"SurahNumber":56,"VerseNumber":89,"Text":"[در] آسايش و راحت و بهشت پر نعمت [خواهد بود]"},{"SurahNumber":56,"VerseNumber":90,"Text":"و اما اگر از ياران راست باشد،"},{"SurahNumber":56,"VerseNumber":91,"Text":"از ياران راست بر تو سلام باد"},{"SurahNumber":56,"VerseNumber":92,"Text":"و اما اگر از دروغزنان گمراه است،"},{"SurahNumber":56,"VerseNumber":93,"Text":"پس با آبى جوشان پذيرايى خواهد شد،"},{"SurahNumber":56,"VerseNumber":94,"Text":"و [فرجامش‌] درافتادن به جهنم است"},{"SurahNumber":56,"VerseNumber":95,"Text":"اين است همان حقيقت راست [و] يقين"},{"SurahNumber":56,"VerseNumber":96,"Text":"پس به نام پروردگار بزرگ خود تسبيح گوى"},{"SurahNumber":57,"VerseNumber":1,"Text":"آنچه در آسمانها و زمين است، خدا را به پاكى مى‌ستايند، و اوست ارجمند حكيم"},{"SurahNumber":57,"VerseNumber":2,"Text":"فرمانروايى آسمانها و زمين از آنِ اوست: زنده مى‌كند و مى‌ميراند، و او بر هر چيزى تواناست"},{"SurahNumber":57,"VerseNumber":3,"Text":"اوست اول و آخر و ظاهر و باطن، و او به هر چيزى داناست"},{"SurahNumber":57,"VerseNumber":4,"Text":"اوست آن كس كه آسمانها و زمين را در شش هنگام آفريد؛ آنگاه بر عرش استيلا يافت. آنچه در زمين درآيد و آنچه از آن برآيد و آنچه در آن بالارود [همه را] مى‌داند. و هر كجا باشيد او با شماست، و خدا به هر چه مى‌كنيد بيناست"},{"SurahNumber":57,"VerseNumber":5,"Text":"فرمانروايى [مطلق‌] آسمانها و زمين از آن اوست، و [جمله‌] كارها به سوى خدا بازگردانيده مى‌شود"},{"SurahNumber":57,"VerseNumber":6,"Text":"شب را در روز درمى‌آورد و روز را [نيز] در شب درمى‌آورد، و او به راز دلها داناست"},{"SurahNumber":57,"VerseNumber":7,"Text":"به خدا و پيامبر او ايمان آوريد، و از آنچه شما را در [استفاده از] آن، جانشين [ديگران‌] كرده، انفاق كنيد. پس كسانى از شما كه ايمان آورده و انفاق كرده باشند، پاداش بزرگى خواهند داشت"},{"SurahNumber":57,"VerseNumber":8,"Text":"و شما را چه شده كه به خدا ايمان نمى‌آوريد و [حال آنكه‌] پيامبر [خدا] شما را دعوت مى‌كند تا به پروردگارتان ايمان آوريد، و اگر مؤمن باشيد، بى‌شك [خدا] از شما پيمان گرفته است"},{"SurahNumber":57,"VerseNumber":9,"Text":"او همان كسى است كه بر بنده خود آيات روشنى فرو مى‌فرستد، تا شما را از تاريكيها به سوى نور بيرون كشاند. و در حقيقت، خدا [نسبت‌] به شما سخت رئوف و مهربان است"},{"SurahNumber":57,"VerseNumber":10,"Text":"و شما را چه شده كه در راه خدا انفاق نمى‌كنيد و [حال آنكه‌] ميراث آسمانها و زمين به خدا تعلق دارد؟ كسانى از شما كه پيش از فتح [مكه‌] انفاق و جهاد كرده‌اند، [با ديگران‌] يكسان نيستند. آنان از [حيث ]درجه بزرگتر از كسانى‌اند كه بعداً به انفاق و جهاد پرداخته‌اند. و خداوند به هر كدام وعده نيكو داده است، و خدا به آنچه مى‌كنيد آگاه است"},{"SurahNumber":57,"VerseNumber":11,"Text":"كيست آن كس كه به خدا وامى نيكو دهد تا [نتيجه‌اش را] براى وى دوچندان گرداند و او را پاداشى خوش باشد؟"},{"SurahNumber":57,"VerseNumber":12,"Text":"آن روز كه مردان و زنان مؤمن را مى‌بينى كه نورشان پيشاپيششان و به جانب راستشان دوان است. [به آنان گويند:] «امروز شما را مژده باد به باغهايى كه از زير [درختان‌] آن نهرها روان است، در آنها جاودانيد. اين است همان كاميابى بزرگ"},{"SurahNumber":57,"VerseNumber":13,"Text":"آن روز، مردان و زنان منافق به كسانى كه ايمان آورده‌اند مى‌گويند: «ما را مهلت دهيد تا از نورتان [اندكى‌] برگيريم.» گفته مى‌شود: «بازپس برگرديد و نورى درخواست كنيد.» آنگاه ميان آنها ديوارى زده مى‌شود كه آن را دروازه‌اى است: باطنش رحمت است و ظاهرش روى به عذاب دارد"},{"SurahNumber":57,"VerseNumber":14,"Text":"[دو رويان،] آنان را ندا درمى‌دهند: «آيا ما با شما نبوديم؟» مى‌گويند: «چرا، ولى شما خودتان را در بلا افكنديد و امروز و فردا كرديد و ترديد آورديد و آرزوها شما را غرّه كرد تا فرمان خدا آمد و [شيطان ]مغروركننده، شما را در باره خدا بفريفت"},{"SurahNumber":57,"VerseNumber":15,"Text":"پس امروز نه از شما و نه از كسانى كه كافر شده‌اند عوضى پذيرفته نمى‌شود: جايگاهتان آتش است؛ آن سزاوار شماست و چه بد سرانجامى است.»"},{"SurahNumber":57,"VerseNumber":16,"Text":"آيا براى كسانى كه ايمان آورده‌اند هنگام آن نرسيده كه دلهايشان به ياد خدا و آن حقيقتى كه نازل شده نرم [و فروتن‌] گردد و مانند كسانى نباشند كه از پيش بدانها كتاب داده شد و [عمر و] انتظار بر آنان به درازا كشيد، و دلهايشان سخت گرديد و بسيارى از آنها فاسق بودند؟"},{"SurahNumber":57,"VerseNumber":17,"Text":"بدانيد كه خدا زمين را پس از مرگش زنده مى‌گرداند. به راستى آيات [خود] را براى شما روشن گردانيده‌ايم، باشد كه بينديشيد"},{"SurahNumber":57,"VerseNumber":18,"Text":"در حقيقت، مردان و زنان صدقه‌دهنده و [آنان كه‌] به خدا وامى نيكو داده‌اند، ايشان را [پاداش‌] دو چندان گردد، و اجرى نيكو خواهند داشت"},{"SurahNumber":57,"VerseNumber":19,"Text":"و كسانى كه به خدا و پيامبران وى ايمان آورده‌اند، آنان همان راستينانند و پيش پروردگارشان گواه خواهند بود [و] ايشان راست اجر و نورشان؛ و كسانى كه كفر ورزيده و آيات ما را تكذيب كرده‌اند آنان همدمان آتشند"},{"SurahNumber":57,"VerseNumber":20,"Text":"بدانيد كه زندگى دنيا، در حقيقت، بازى و سرگرمى و آرايش و فخرفروشى شما به يكديگر و فزون‌جويى در اموال و فرزندان است. [مثَل آنها] چون مثَل بارانى است كه كشاورزان را رستنى آن [باران‌] به شگفتى اندازد، سپس [آن كشت‌] خشك شود و آن را زرد بينى، آنگاه خاشاك شود. و در آخرت [دنيا پرستان را] عذابى سخت است و [مؤمنان را] از جانب خدا آمرزش و خشنودى است، و زندگانى دنيا جز كالاى فريبنده نيست"},{"SurahNumber":57,"VerseNumber":21,"Text":"[براى رسيدن‌] به آمرزشى از پروردگارتان و بهشتى كه پهنايش چون پهناى آسمان و زمين است [و] براى كسانى آماده شده كه به خدا و پيامبرانش ايمان آورده‌اند، بر يكديگر سبقت جوييد. اين فضل خداست كه به هر كس بخواهد آن را مى‌دهد، و خداوند را فزون‌بخشى بزرگ است"},{"SurahNumber":57,"VerseNumber":22,"Text":"هيچ مصيبتى نه در زمين و نه در نفسهاى شما [= به شما] نرسد، مگر آنكه پيش از آنكه آن را پديد آوريم، در كتابى است. اين [كار] بر خدا آسان است"},{"SurahNumber":57,"VerseNumber":23,"Text":"تا بر آنچه از دست شما رفته اندوهگين نشويد و به [سبب‌] آنچه به شما داده است شادمانى نكنيد، و خدا هيچ خودپسند فخرفروشى را دوست ندارد"},{"SurahNumber":57,"VerseNumber":24,"Text":"همانان كه بخل مى‌ورزند و مردم را به بخل ورزيدن وامى‌دارند. و هر كه روى گرداند قطعاً خدا بى‌نياز ستوده است"},{"SurahNumber":57,"VerseNumber":25,"Text":"به راستى [ما] پيامبران خود را با دلايل آشكار روانه كرديم و با آنها كتاب و ترازو را فرود آورديم تا مردم به انصاف برخيزند، و آهن را كه در آن براى مردم خطرى سخت و سودهايى است، پديد آورديم، تا خدا معلوم بدارد چه كسى در نهان، او و پيامبرانش را يارى مى‌كند. آرى، خدا نيرومند شكست ناپذير است"},{"SurahNumber":57,"VerseNumber":26,"Text":"و در حقيقت، نوح و ابراهيم را فرستاديم و در ميان فرزندان آن دو، نبوت و كتاب را قرار داديم: از آنها [برخى‌] راه‌ياب [شد]ند، و[لى‌] بسيارى از آنان بدكار بودند"},{"SurahNumber":57,"VerseNumber":27,"Text":"آنگاه به دنبال آنان پيامبران خود را، پى‌درپى، آورديم، و عيسى پسر مريم را در پى [آنان‌] آورديم و به او انجيل عطا كرديم، و در دلهاى كسانى كه از او پيروى كردند رأفت و رحمت نهاديم و [اما] ترك دنيايى كه از پيش خود درآوردند ما آن را بر ايشان مقرّر نكرديم مگر براى آنكه كسب خشنودى خدا كنند، با اين حال آن را چنانكه حقّ رعايت آن بود منظور نداشتند. پس پاداش كسانى از ايشان را كه ايمان آورده بودند بدانها داديم و[لى‌] بسيارى از آنان دستخوش انحرافند"},{"SurahNumber":57,"VerseNumber":28,"Text":"اى كسانى كه ايمان آورده‌ايد، از خدا پروا داريد و به پيامبر او بگرويد تا از رحمت خويش شما را دو بهره عطا كند و براى شما نورى قرار دهد كه به [بركت‌] آن راه سپريد و بر شما ببخشايد، و خدا آمرزنده مهربان است"},{"SurahNumber":57,"VerseNumber":29,"Text":"تا اهل كتاب بدانند كه به هيچ وجه فزون‌بخشى خدا در [حيطه‌] قدرت آنان نيست و فضل [و عنايت، تنها] در دست خداست: به هر كس بخواهد آن را عطا مى‌كند، و خدا داراى كرم بسيار است"}]}