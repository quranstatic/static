{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":21,"VerseNumber":1,"Text":"Адамдарға есеп / уақыты / жақындады, ал олар қаперсіздікте, бет бұрған күйлерінде жүр"},{"SurahNumber":21,"VerseNumber":2,"Text":"Оларға Раббысынан қандай да бір жаңа еске салу келсе, олар оны тек ойын, ермек етіп қана тыңдайды"},{"SurahNumber":21,"VerseNumber":3,"Text":"жүректері бос, бейқам күйде. Әділетсіздер өзара құпия сөйлесіп: «Бұл, бар болғаны өздерің сияқты адам емес пе? Көріп тұрып, сиқырға ересіңдер ме?» - дейді"},{"SurahNumber":21,"VerseNumber":4,"Text":"Ол / Мұхаммед / : «Раббым аспандағы және жердегі айтылған сөзді біледі. Ол әс-Самиъ / бәрін Естуші / , әл-’Алим / бәрін Білуші / », - деді"},{"SurahNumber":21,"VerseNumber":5,"Text":"Олар: «Олай емес, бұл бір шым-шытырық түстер. Жоқ, ол оны ойдан шығарған. Жоқ, ол - ақын. Ол бізге бұрынғыларға түсірілгендей бір белгі - мұғжиза келтірсін», - деді"},{"SurahNumber":21,"VerseNumber":6,"Text":"Оларға дейін Біз жойып жіберген елді мекендердің ешбірі иманға келмеген еді. Енді бұлар / мұғжизаны көргенде / иманға келе ме"},{"SurahNumber":21,"VerseNumber":7,"Text":"Ей, Мұхаммед! / Біз сенен бұрын да оларға уахи етіп, тек ер адамдарды жібердік. Егер өздерің білмесеңдер, Еске салу / Кітап / берілген қауымнан сұрандар"},{"SurahNumber":21,"VerseNumber":8,"Text":"Әрі біз оларды / пайғамбарларды / тамақ ішпейтін бір дене етіп жаратқан жоқпыз және олар мәңгі қалушы да емес"},{"SurahNumber":21,"VerseNumber":9,"Text":"Кейін оларға берген уәдені шындыққа шығарып, оларды / пайғамбарларды / және қалағандарымызды құтқардық. Ал шектен шыққандарды жойып жібердік"},{"SurahNumber":21,"VerseNumber":10,"Text":"Біз сендерге Кітап түсірдік. Онда сен­дерге еске салу бар. Ақылдарыңды істетіп, ұғынбайсыңдар ма"},{"SurahNumber":21,"VerseNumber":11,"Text":"Әрі біз / халқы / әділетсіз болған қаншама елді мекендерді жойдық және олардан кейін басқа халықтарды пайда еттік"},{"SurahNumber":21,"VerseNumber":12,"Text":"Сонда, қашан олар Біздің азабымызды сезген кезде, одан / тұрған жерлерінен / қаша бастады"},{"SurahNumber":21,"VerseNumber":13,"Text":"Оларға: «Қашпаңдар! Өздеріне мол етіп берілгенге / сән-салтанаттарыңа / және үйлеріңе қайтыңдар, мүмкін сендерге өтініш жасайтын болар», - делінді"},{"SurahNumber":21,"VerseNumber":14,"Text":"Олар: «О, сорымыз кұрысын! Шын мәнінде біз әділетсіз болдық»,- деді"},{"SurahNumber":21,"VerseNumber":15,"Text":"Біз оларды орып бастырылған шөптей еткенге дейін олар осылай деулерін тоқтатпады"},{"SurahNumber":21,"VerseNumber":16,"Text":"Біз аспан мен жерді әрі екеуінің арасындағыларын ермек етіп жаратқан жоқпыз"},{"SurahNumber":21,"VerseNumber":17,"Text":"Егер де ермек етуді қалағанымызда, бұны істейтін болсақ, оны Өзімізден алар едік"},{"SurahNumber":21,"VerseNumber":18,"Text":"Керісінше! Біз ақиқатты жалғанның үстіне тастаймыз. Сонда ол / шындық / оны күйретеді. Сөйтіп, ол / жалған / кетеді, әрі сипаттағандарың үшін сендерге қасірет бар"},{"SurahNumber":21,"VerseNumber":19,"Text":"Аспандардағы және жердегі әркім де - Онікі. Оның құзырыңдағылар / періштелер! Оған құлшылық етуден өздерін жоғары санамайды әрі жалықпайды"},{"SurahNumber":21,"VerseNumber":20,"Text":"Олар түнде және күндіз / күндіз-түні / шаршамастан Оны дәріптейді"},{"SurahNumber":21,"VerseNumber":21,"Text":"Бұлар жер бетінен қайта тірілте алатын құдайлар / жасап / алды ма"},{"SurahNumber":21,"VerseNumber":22,"Text":"Егер екеуінде / аспандар мен жерде / Аллаһтан басқа құдайлар болғанда, ол екеуі де бүлініп кетер еді. Аршының Раббысы - Аллаһ олардың сипаттағандарынан / жапқан жалаларынан / пәк"},{"SurahNumber":21,"VerseNumber":23,"Text":"Ол / Аллаһ / не істегенінен сұралмайды. Ал, олар / жаратылғандар / сұралады"},{"SurahNumber":21,"VerseNumber":24,"Text":"Әлде олар Одан басқаларды құдайлар етіп алды ма? Айт: «Дәлелдеріңді келтіріңдер. Бұл / ақиқат, дәлел / - менімен бірге болғандардың Еске салуы / Құран / әрі менен алдын болғандардың Еске салуы / Тәурат, Інжіл / »,- деп. Негізінде, олардың көпшілігі ақиқатты білмейді, сондықтан олар теріс бұрады"},{"SurahNumber":21,"VerseNumber":25,"Text":"Ей, Мұхаммед! / Біз сенен алдын бір Елші жіберсек, оған: «Менен басқа құдай жоқ. Сондықтан Маған құлшылық етіңдер», - деп уахи етпей тұрып жібермедік"},{"SurahNumber":21,"VerseNumber":26,"Text":"Сондай-ақ, олар / мүшріктер / : «Әр-Рахман Өзіне бала алды», - деді. Ол / барлық кемшіліктен / пәк. Анығында, / періштелер / құрметтелген құлдар"},{"SurahNumber":21,"VerseNumber":27,"Text":"Олар / періштелер / Одан / Аллаһтан / бұрын бір сөз айтпайды. Әрі олар Оның бұйрығы бойынша амал жасайды"},{"SurahNumber":21,"VerseNumber":28,"Text":"Ол / Аллаһ / олардың алдарындағыны да, арттарындағыны да біледі. Олар Ол разы болғаннан басқаға араша түспейді / шапағат етпейді / . Олар Одан қорыққаннан діріл қағып тұрады"},{"SurahNumber":21,"VerseNumber":29,"Text":"Ал олардан кім: «Мен Одан басқа құдаймын», - десе, оны Жаһаннаммен жазалаймыз. Біз әділетсіздердің қайтарым жазасын осылай береміз"},{"SurahNumber":21,"VerseNumber":30,"Text":"Аспандар мен жер біртұтас болып, Біз оларды ажыратқанымызды және әрбір тірі нәрсені судан жасағанымызды күпірлік етушілер / Аллаһқа сенуден бас тартқандар / көрмей ме / білмей ме / ? Олар сонда да сенбей ме"},{"SurahNumber":21,"VerseNumber":31,"Text":"Біз жерде, оның олармен бірге шайқалмауы үшін берік тұрғандарды / тауларды / орнаттық. және онда олардың жол табулары үшін кең жолдар жасадық"},{"SurahNumber":21,"VerseNumber":32,"Text":"Әрі аспанды қорғаулы шатыр еттік. Ал, олар Оның белгілерінен теріс айналуда"},{"SurahNumber":21,"VerseNumber":33,"Text":"Әрі Ол / Аллаһ / сондай - түн мен күндізді және күн мен айды жаратты. Әрбірі өз жолымен / орбитасымен / жүзіп жүреді"},{"SurahNumber":21,"VerseNumber":34,"Text":"Ей, Мұхаммед! / Біз сенен бұрын да адамдардың ешқайсысына мәңгілікті / мәңгі өмірді / бермедік. Сен өлсең, олар мәңгі қала ма"},{"SurahNumber":21,"VerseNumber":35,"Text":"Әрбір жан - өлімді татушы. Біз сендерден емтихан алу үшін өздеріңді жамандықпен және жақсылықпен сынаймыз. Әрі Бізге қайтарыласыңдар"},{"SurahNumber":21,"VerseNumber":36,"Text":"Ал, сондай күпірлік етушілер / Аллаһқа серік қосушылар / сені көрген кезде, келеке етіп: «құдайларыңды сөз қылып жүрген мынау ма?» - дейді. Әрі өздері әр-Рахманның / аса Қайырымдының / еске салуын / Құранды / теріске шығарады"},{"SurahNumber":21,"VerseNumber":37,"Text":"Адам баласы асыққыш болып жаратылған. Жақында сендерге белгілерімді көрсетемін. Мені асықтырмаңдар"},{"SurahNumber":21,"VerseNumber":38,"Text":"Сондай-ақ, олар / мүшріктер / : «Егер шын сөзді болсаңдар, бұл уәде қашан?»- дейді"},{"SurahNumber":21,"VerseNumber":39,"Text":"Күпірлік етушілер / имансыздар / беттері мен арқаларын оттан қорғай алмайтын және оларға көмек берілмейтін кезді білсе еді"},{"SurahNumber":21,"VerseNumber":40,"Text":"Негізінде ол / азап / оларға кенеттен келіп, састырып қояды. Сонда олар оны қайтара алмайды әрі оларға мұрсат та берілмейді"},{"SurahNumber":21,"VerseNumber":41,"Text":"Сондай-ақ, саған дейінгі елшілер де келеке етілген еді. Сонда оларды / елшілерді / келеке еткендердің мазақ еткен нәрселері өздерін орап алды / бастарына келді"},{"SurahNumber":21,"VerseNumber":42,"Text":"Ей, Мұхаммед! / Айт: «Сендерді түнде және күндіз әр-Рахманнан кім қорғайды?»- деп. Алайда олар Раббысын еске алудан теріс бұрылуда"},{"SurahNumber":21,"VerseNumber":43,"Text":"Әлде оларда өздерін Бізден қорғайтын құдайлары бар ма? Олар өз-өздеріне көмек бере алмайды әрі оларды ешкім де Бізден құтқара алмайды"},{"SurahNumber":21,"VerseNumber":44,"Text":"Анығында, Біз оларды және аталарын / бұл өмірде / оларға өмір ұзақ созылғанға дейін пайдаландырдық. Біз жерді жан-жағынан кемітіп келе жатқанымызды олар көрмей ме? Сонда, үстем болатын солар ма"},{"SurahNumber":21,"VerseNumber":45,"Text":"Ей, Мұхаммед! / Айт: «Анығында мен сендерді уахимен ғана ескертемін», - деп. Кереңдер ескертіліп жатқан кезде шақыруды / үгіт-ескертуді / естімейді"},{"SurahNumber":21,"VerseNumber":46,"Text":"Егер Оларға Раббыңның азабынан бір титтейі ғана тисе, олар: «Сорымыз құрысын! Шын мәнінде біз әділетсіз болдық», - дейді"},{"SurahNumber":21,"VerseNumber":47,"Text":"Әрі Біз Қайта тірілу күні үшін әділ таразыларды орнатамыз. Сонда бірде-бір жанға ешбір нәрседе әділетсіздік етілмейді. Тіпті қыша дәнінің салмағындай бір нәрсе болса, оны да әкелеміз. Біз есептеуде жеткіліктіміз"},{"SurahNumber":21,"VerseNumber":48,"Text":"Әрі Біз Мұса мен Һарұнға тақуалар / Аллаһтың жазасынан қорқып, сақтанушылар / үшін фұрқанды (ақиқат пен жалғанды ажыратушы, яғни бұл жерде Тәурат), нұрды және еске салатынды бердік"},{"SurahNumber":21,"VerseNumber":49,"Text":"Олар / тақуалар / өздерінің Раббысын көрмей-ақ Одан қорқады әрі олар Сағаттан / Есеп күнінен / зәресіұшып тұрады"},{"SurahNumber":21,"VerseNumber":50,"Text":"Біз түсірген бұл / Құран / - берекелі Еске салушы. Сендер оны теріске шығарасыңдар ма"},{"SurahNumber":21,"VerseNumber":51,"Text":"Әрі Біз бұрын Ибраһимге туралықты бердік әрі оны білдік"},{"SurahNumber":21,"VerseNumber":52,"Text":"Кезінде ол әкесі мен еліне: «Сендер ынталана табынып жүрген мына мүсіндер не?» -деді"},{"SurahNumber":21,"VerseNumber":53,"Text":"Олар: «Біз әкелерімізді осыларғатабынған күйде көрдік», - деді"},{"SurahNumber":21,"VerseNumber":54,"Text":"Ибраһим / : «Онда сендер де, әкелерің де анық адасуда болғансыңдар», - деді"},{"SurahNumber":21,"VerseNumber":55,"Text":"Олар: «Сен бізге ақиқатпен келдің бе, әлде ермек етушілерденсің бе?»- деді"},{"SurahNumber":21,"VerseNumber":56,"Text":"Ибраһим / : «Жоқ, / әзіл емес / : Сендердің Раббың аспандардың және жердің Раббысы. Соларды жаратқан - Ол. Мен осыған куәлік берушілерденмін»,- деді"},{"SurahNumber":21,"VerseNumber":57,"Text":"Әрі: «Аллаһпен ант етемін! Сендер кеткеннен кейін табынатын заттарыңа, міндетті түрде айла-амал жасаймын»,- деді"},{"SurahNumber":21,"VerseNumber":58,"Text":"Сөйтіп ол оларды қиратып тастады да, олар оған оралар деп, тек үлкенін қалдырды"},{"SurahNumber":21,"VerseNumber":59,"Text":"Олар: «құдайларымызға мұны кім істеді? Ол - әділетсіздерден»,- деді"},{"SurahNumber":21,"VerseNumber":60,"Text":"Олардың кейбірі / : «Ибраһим дейтін бір жігіттің оларды сөз етіп жүргенін естіген едік», - деді"},{"SurahNumber":21,"VerseNumber":61,"Text":"Олар / басшылары / : «Оны адамдардың көз алдына алып келіңдер, олар куә болуы үшін»,- деді"},{"SurahNumber":21,"VerseNumber":62,"Text":"Олар: «Ей, Ибраһим! құдайларымызға мұны сен істедің бе?» деді"},{"SurahNumber":21,"VerseNumber":63,"Text":"Ол: «Жоқ. Бұны олардың мына үлкені істеді. Егер олар сөйлей алса, олардың өздерінен сұраңдар»,- деді"},{"SurahNumber":21,"VerseNumber":64,"Text":"Олар өз-өздеріне: «Негізінде, сендер - әділетсізсіңдер», - деді"},{"SurahNumber":21,"VerseNumber":65,"Text":"Содан кейін олар, қайтадан бастарына кері аударылып / бұрынғы теріс халдеріне қайта оралып / : «Сен бұлардың сөйлемейтінін білесің ғой»,- деді"},{"SurahNumber":21,"VerseNumber":66,"Text":"Ол / Ибраһим / : «Сендер Аллаһтан өзге, өздеріңе ешбір пайда не зиян келтіре алмайтын нәрселерге табынасыңдар ма"},{"SurahNumber":21,"VerseNumber":67,"Text":"Сендер де және Аллаһтан өзге табынғандарың да құрысын! Ақылдарыңды істетіп, ұғынбайсыңдар ма?»- деді"},{"SurahNumber":21,"VerseNumber":68,"Text":"Олар: «Бір нәрсе істейтін болсаңдар, оны жағыңдар, сөйтіп құдайларыңа көмектесіңдер»,- деді"},{"SurahNumber":21,"VerseNumber":69,"Text":"Біз: «Ей, от! Ибраһимге салқын әрі қауіпсіз бол»,- дедік"},{"SurahNumber":21,"VerseNumber":70,"Text":"Сондай-ақ, олар оған айла-шарғы жасауды қалады. Ал, Біз оларды ең үлкен зиян шегушілерден еттік"},{"SurahNumber":21,"VerseNumber":71,"Text":"Әрі біз оны / Ибраһимды / және Лұтты әлемдер үшін берекелі еткен жерге шығарыпқұтқардық"},{"SurahNumber":21,"VerseNumber":72,"Text":"Және Біз оған Исхақты, әрі оған қоса Йаъқубты сыйладық, олардың барлығын ізгілерден еттік"},{"SurahNumber":21,"VerseNumber":73,"Text":"Әрі Біз оларды әміріміз бойынша тура жол бастайтын имамдар / жетекшілер / еттік. Біз оларға жақсылық істеуді және намазды / барлық шарттарын сақтап, беріле / толық орындауды және зекетті беруді уахи еттік. Сондай-ақ, олар Бізге құлшылық етушілер болды"},{"SurahNumber":21,"VerseNumber":74,"Text":"Әрі Лұтқа даналық және білім бердік. Оны жиіркенішті істер жасайтын кенттен құтқардық. Олар жаман, бұзық / бойсұнбайтын / ел еді"},{"SurahNumber":21,"VerseNumber":75,"Text":"Әрі біз оны Өз мейірімімізге кіргіздік. Анығында, ол ізгілерден еді"},{"SurahNumber":21,"VerseNumber":76,"Text":"Әрі Нұхқа да, ол бұрын жалбарынып сұраған кезде, Біз оған жауап беріп / тілегін қабылдап / , оны және үй ішін үлкен қасіреттен құтқардық"},{"SurahNumber":21,"VerseNumber":77,"Text":"Біз оған белгілерімізді өтірік санаған елге қарсы көмек бердік. Олар жаман адамдар еді, сонда олардың барлығын суға батырдық"},{"SurahNumber":21,"VerseNumber":78,"Text":"Әрі Дәуіт пен Сүлейменге де. Кезінде бір адамдардың қойы түсіп кеткен егінге қатысты ол екеуі үкім шығарған еді. Біз олардың үкім шығарғанына куә болдық"},{"SurahNumber":21,"VerseNumber":79,"Text":"Әрі біз оны / дұрыс шешімді / Сүлейменге ұқтырдық. Әрқайсысына даналық / үкім шығаруды / және білім бердік. Әрі тауларды және құстарды Дәуітпен бірге / Аллаһты / дәріптейтін етіп бағындырдық. Мұны Біз істедік"},{"SurahNumber":21,"VerseNumber":80,"Text":"Әрі біз оған / Дәуітке / , сендер үшін өздеріңді зияннан қорғайтын сауыт жасау өнерін үйреттік. Сендер шүкір етушісіңдер ме / берген игіліктерге алғыс білдірушісіңдер ме"},{"SurahNumber":21,"VerseNumber":81,"Text":"Ал, Сүлейменге күшті желді / бағындырдың / . Ол / жел / оның бұйрығымен Біз берекелі еткен жерге қарай еседі. Біз - барлық нәрсені Білушіміз"},{"SurahNumber":21,"VerseNumber":82,"Text":"Әрі оған шайтандардың ішінен суға сүңгитіндерді және басқа да жұмысты істейтіндерді / бағындырдық / . Әрі оларды Біз күзеттік"},{"SurahNumber":21,"VerseNumber":83,"Text":"Әрі Айубқа да, ол Раббысына: «Маған бір пәлекет келді. Ал, Сен - мейірім етушілердің ең Мейірімдісісің», - деп сұраған кезде"},{"SurahNumber":21,"VerseNumber":84,"Text":"оның тілегін қабыл етіп, ондағы зиянды кетірдік. Әрі Өз тарапымыздан мейірім етіп және құлшылық етушілерге еске салу / ғибрат / ретінде, оған оның үй ішін және олармен бірге тағы сонша қосып бердік"},{"SurahNumber":21,"VerseNumber":85,"Text":"Әрі Исмаъил, Идрис және Зүлкифлге де. Олардың әрбірі сабыр етушілерден болды"},{"SurahNumber":21,"VerseNumber":86,"Text":"Әрі біз оларды Өз мейірімімізге кіргіздік. Анығында олар ізгілерден еді"},{"SurahNumber":21,"VerseNumber":87,"Text":"Әрі балық ішінде болғанға да / Йунусқа / . Ол ашуланған күйі шығып кеткен кезде, Біз оған тарлық жасамайды деп ойлады. Сонда ол қараңғылықтар ішінде: «Сенен басқа ешбір құдай жоқ. Сен - / барлық кемшіліктен / пәксің. Мен әділетсіздерден болдым», - деп жалынды"},{"SurahNumber":21,"VerseNumber":88,"Text":"Біз оның тілегін қабыл етіп, оны қайғыдан құтқардық. Біз имандыларды осылай құтқарамыз"},{"SurahNumber":21,"VerseNumber":89,"Text":"Әрі Зәкәрияға да. Ол Раббысына: «Раббым! Мені жалғыз қалдырма. Сен ие болып қалушылардың ең қайырлысысың»,- деп жалынған кезде"},{"SurahNumber":21,"VerseNumber":90,"Text":"оның тілегін қабыл етіп, оған Йахйаны сыйладық және әйелін түзеттік. Олар / пайғамбарлар / жақсы істерді істеуге ұмтылатын. Бізден үміт және қорқумен тілейтін әрі Бізге беріле бойсұнушы еді"},{"SurahNumber":21,"VerseNumber":91,"Text":"Әрі әйелдік пәктігін сақтағанға да / Мәриямды / . Біз оған Өзіміздегі рухтан / Жәбірейіл арқылы / үрледік. Әрі оны және оның баласын әлемдерге белгі-ғибрат еттік"},{"SurahNumber":21,"VerseNumber":92,"Text":"Ақиқатында сендердің үмметтерің - бір үммет. Мен - сендердің Раббыңмын. Маған құлшылық етіңдер"},{"SurahNumber":21,"VerseNumber":93,"Text":"Ал олар / адамдар / істі / дінді / өз араларында бөлшектеді. Барлығы Бізге қайтады"},{"SurahNumber":21,"VerseNumber":94,"Text":"Кім иманды болған күйде ізгі амал жасаса, оның әрекет-талпынысы зая кетірілмейді. Әрі күдіксіз, Біз оған / амалдарын / жазып қоямыз"},{"SurahNumber":21,"VerseNumber":95,"Text":"Әрі Біз жойып жіберген кез келген елді мекеннің / халқының / қайтуына тыйым салдық"},{"SurahNumber":21,"VerseNumber":96,"Text":"Яжұж бен Мажұж / алдындағы тосығы / ашылып, олар әрбір қыраттан ағылғанға дейін"},{"SurahNumber":21,"VerseNumber":97,"Text":"Хақ уәде жақындады. Сонда, сон­дай күпірлік еткендердің / Аллаһқа серік қосушылардың / көздері шақырайып, олар: «Сорымыз құрысын! Біз бұдан қаперсіз болдық. Иә, біз әділетсіз болдық»,- дейді"},{"SurahNumber":21,"VerseNumber":98,"Text":"Күмәнсіз, сендер және сендердің Аллаһ­тан өзге табынғандарың - Жаһаннамның отынысыңдар, сендер оған түсесіңдер"},{"SurahNumber":21,"VerseNumber":99,"Text":"Егер де олар / табынғандарың / құдайлар болғанда, онда оған кірмес еді. Олардың барлығы ол жерде мәңгілікке қалады"},{"SurahNumber":21,"VerseNumber":100,"Text":"Оларға онда ыңыранып күйзелу бар, әрі олар ол жерде естімейді"},{"SurahNumber":21,"VerseNumber":101,"Text":"Ал, Бізден өздеріне алдын жақсылық белгіленгендер, одан / тозақтан / алыстатылады"},{"SurahNumber":21,"VerseNumber":102,"Text":"Олар оның / тозақтың / сыбдырын да естімейді. Олар жандары қалағандары ішінде / жәннатта / мәңгі қалады"},{"SurahNumber":21,"VerseNumber":103,"Text":"Оларды ең үлкен қорқыныш қайғыртпайды. Әрі періштелер оларды қарсы алып: «Өздеріңе уәде етілген күн міне - осы!» - дейді"},{"SurahNumber":21,"VerseNumber":104,"Text":"Ол күні аспанды жазба / жазуғаарналған / парақтарды орағандай ораймыз. Жаратылысты әуел баста қалай бастасақ, оны солай қайтарамыз / қайта жаратамыз / . бұл, Біз міндетімізге алған бір уәде. Біз / оны / істеушіміз"},{"SurahNumber":21,"VerseNumber":105,"Text":"Әрі Біз Еске салатыннан / Ләухул-махфуздан / кейін кітаптарда: «Анығында, жерге ізгі құлдарым мұрагер болады», - деп жазғанбыз"},{"SurahNumber":21,"VerseNumber":106,"Text":"Ақиқатында, мұның ішінде құлшылық етуші адамдар үшін - / жеткілікті / хабар бар"},{"SurahNumber":21,"VerseNumber":107,"Text":"Ей, Мұхаммед! / Әрі біз сені әлемдерге мейірімнен өзге нәрсе етіп жібермедік"},{"SurahNumber":21,"VerseNumber":108,"Text":"Айт: «Шын мәнінде, маған «Сендердің құдайларың - бір ғана құдай екені» уахи етілді. Енді мұсылман болмайсыңдар ма / бойсұнбайсыңдар ма / ?»- деп"},{"SurahNumber":21,"VerseNumber":109,"Text":"Егер олар теріс бұрылса: «Мен сендердің бәріңе, бірдей хабарладым. Әрі сендерге уәде етілген нәрсенің жақын не алыс екенін білмеймін"},{"SurahNumber":21,"VerseNumber":110,"Text":"Күмәнсіз, Ол / Аллаһ / сөздің жа­рия айтылғанын біледі, әрі нені жасыратындарыңды да біледі"},{"SurahNumber":21,"VerseNumber":111,"Text":"Мүмкін бұл сендер үшін бір сынақ және белгілі мерзімге дейін пайдалану болар, мен оны білмеймін», - деп айт"},{"SurahNumber":21,"VerseNumber":112,"Text":"Ол / Мұхаммед / : «Раббым! Ақиқатпен үкім ет. Сендердің сипаттағандарыңа / өтірік, жалаларыңа / қарсы Раббымыз - әр-Рахманнан жәрдем тілейміз», - деді"},{"SurahNumber":22,"VerseNumber":1,"Text":"Ей, адамдар! Өздеріңнің Раббыңнан қорқыңдар. Ақиқатында, Сағаттың / Қайта тірілу күнінің / сілкінісі - үлкен нәрсе"},{"SurahNumber":22,"VerseNumber":2,"Text":"Оны көрген күні, әрбір емізуші емізулісін ұмытады, әрбір жүкті ішіндегісін тастайды. Әрі сен адамдарды мас болған күйде көресің, ал олар мас емес, бірақ Аллаһтың азабы қатты"},{"SurahNumber":22,"VerseNumber":3,"Text":"Әрі адамдардың ішінде Аллаһ жайында білімі болмаса да сөз таластыратындар және әрбір бүлікшіл шайтанға еретіндер бар"},{"SurahNumber":22,"VerseNumber":4,"Text":"Оған / шайтанға / қатысты: «Кім оны дос, жақын етіп алса, ол оны адастырады және оны Саъир тозағының азабына жетелейді», - деп алдын ала бекітіліп жазылды"},{"SurahNumber":22,"VerseNumber":5,"Text":"Ей, адамдар! Егер қайта тірілуге күмәнда болсаңдар, күмәнсіз Біз сендерге баяндап түсіндіру үшін, сендерді / Адам атаны / топырақтан, кейін / оның ұрпағын / тамшы судан / ұрық суынан / , содан кейін ұйыған қаннан, содан соң жаратылуы кескінделген не кескінделмеген / шайналған секілді / еттен жараттық. Әрі Біз қалағанымызды жатырларда белгіленген мерзімге дейін орналастырамыз. Содан соң сендерді ержетулерің үшін нәресте күйлеріңде шығарамыз. Сендерден / кейбірің / қайтыс болып және / кейбірің / білгенінен кейін еш нәрсені білмей қалатын / дәрежедегі / өмірдің ең нашарына / қаусағанкәрілікке / қайтарылатындар бар. Сен жерді қуарған, тіршіліксіз күйде көресің. Ал, қашан оған су түсіргенімізде, / тіршілік бітіп / ол қопсып, көтеріліп, әрбір түрден көркем етіп / өнім / өсіреді"},{"SurahNumber":22,"VerseNumber":6,"Text":"Осы - Аллаһтың ақиқат екендігінен. Әрі, күмәнсіз Ол өлілерді тірілтеді, әрі Ол барлық нәрсені Жасай алушы"},{"SurahNumber":22,"VerseNumber":7,"Text":"Әрі Сағат / Қайта тірілу күні / сөзсіз келеді, онда күмән жоқ және Аллаһ қабірдегілерді күмәнсіз тірілтеді"},{"SurahNumber":22,"VerseNumber":8,"Text":"Сондай-ақ, адамдардың арасында білімсіз, / тура жолға бастайтын / басшылықсыз және жарық беруші Кітапсыз Аллаһ жайында тартысатын бар"},{"SurahNumber":22,"VerseNumber":9,"Text":"Ол, Аллаһтың жолынан адастыру үшін паңсына бетін теріс бұрады. Оған осы дүниеде қорлық бар. Ал, Қайта тірілу күні оған жандырушы оттың азабын таттырамыз"},{"SurahNumber":22,"VerseNumber":10,"Text":"Бұл / азап /- қолдарыңның алдын ала әзірлегендері үшін, өйткені Аллаһ құлдарына әділетсіздік етуші емес"},{"SurahNumber":22,"VerseNumber":11,"Text":"Әрі адамдардың ішінде / иман мен имансыздықтың / ара шегінде тұрып Аллаһқа құлшылық етуші де бар. Егер оған бір жақсылық келсе, ол онымен тынышталады. Ал, егер бір сынақ келсе, ол артына бет бұрып, бұл дүниесін де әрі соңғы мәңгілік өмірін де / ақиретін / жоғалтады. Міне, осы - анық зиян"},{"SurahNumber":22,"VerseNumber":12,"Text":"Ол Аллаһтан өзге, өзіне зиян да, пайда да келтіре алмайтын нәрседен тілейді. Міне, осы - ұзақ / қатты / адасу"},{"SurahNumber":22,"VerseNumber":13,"Text":"Ол зияны пайдасынан жақын біреуден тілейді. Ол қандай жаман көмектесуші! Ол -қандай жаман жолдас"},{"SurahNumber":22,"VerseNumber":14,"Text":"Ақиқатында, Аллаһ иманға келген және ізгі амал істегендерді астынан өзендер ағып жататын / Жәннаттағы / бақтарға кіргізеді. Әрі шын мәнінде, Аллаһ Өзі қалағанын жасайды"},{"SurahNumber":22,"VerseNumber":15,"Text":"Кімде-кім, Аллаһ оған / Мұхаммедке / осы өмірде және соңғы, мәңгілік өмірде / ақиретте / көмектеспейді деп ойласа, / қолынан келсе / аспанға бір арқанды созып, содан кейін / оны / үзсін. Сөйтіп қарасын, айласы өзін ызаландырған нәрсені кетіре ме екен"},{"SurahNumber":22,"VerseNumber":16,"Text":"Міне осылай, Біз оны / Құранды / анық аяттар түрінде түсірдік. Аллаһ Өзі қалағанын тура жолмен жүргізеді"},{"SurahNumber":22,"VerseNumber":17,"Text":"Күмәнсіз, Аллаһ Қайта тірілу күні иманға келгендердің және иудейлер, сабилер, христиандар, мәжусилердің / отқа табынушы­лар / әрі серік қосушылардың арасында үкім етеді. Ақиқатында, Аллаһ - әрбір нәрсеге куә"},{"SurahNumber":22,"VerseNumber":18,"Text":"Ей, Мұхаммед! / Сен аспандардағы және жердегілердің, күн мен ай, жұлдыздар, таулар, ағаштар, жануарлар әрі көп адамдардың Аллаһқа сәжде ететінін көрмедің бе / білмедің бе / ? Сондай-ақ, көбіне азап хақ / лайық / болды. Аллаһ кімді қор етсе, онда оны кұрметтеуші болмайды. Ақиқатында, Аллаһ Өзі қалағанын жасайды"},{"SurahNumber":22,"VerseNumber":19,"Text":"Міне, екі жақ өздерінің Раббысы жайында тартысты. Сондай күпірлік етушілер үшін / имансыздарға, қарсы келушілерге / оттан киім пішіледі, бастарының үстінен қайнап тұрған су құйылады"},{"SurahNumber":22,"VerseNumber":20,"Text":"Одан олардың ішкі ағзалары мен терілері ерітіледі"},{"SurahNumber":22,"VerseNumber":21,"Text":"Әрі олар үшін темірден шоқпарлар бар"},{"SurahNumber":22,"VerseNumber":22,"Text":"Олар әр кез ондағы қайғы-қасіреттен шығуды қаласа, оған кері қайтарылады. Оларға: «Өртеуші оттың азабын татыңдар»,- делінеді"},{"SurahNumber":22,"VerseNumber":23,"Text":"Күмәнсіз, Аллаһ иманға келген және ізгі амал жасағандарды астынан өзендер ағып жататын / Жәннаттағы / бақтарға кіргізеді. Олар онда алтын білезіктер және інжумен безендіріледі. Ал ондағы киімдері жібектен болады"},{"SurahNumber":22,"VerseNumber":24,"Text":"Әрі олар сөздің жақсысына бағытталды / Оларға сөздің жақсысы айтқызылды / әрі олар әл-Хамидтың / аса Мақтаулының / жолымен жүргізілді"},{"SurahNumber":22,"VerseNumber":25,"Text":"Ақиқатында, сондай күпірлік етушілерге / иманға келмегендерге / және Аллаһтың жолынан тосушыларға әрі Біз адамдар үшін - ол жерде тұрушылар және сырттан келушілерге - бірдей еткен әл-Харам мешітінен тосатындарға, сондай-ақ, кім ол жерде әділетсіздік етіп / ақиқаттан / ауытқуды қаласа, Біз оған қинаушы азапты таттырамыз"},{"SurahNumber":22,"VerseNumber":26,"Text":"Міне, кезінде Біз Ибраһимге Үйдің / Қағбаның / орнын көрсетіп: «Маған ешнәрсені серік етіп қоспа және Үйімді тәуап етушілер, / намазда / тұрушы, рукуғ, сәжде жасаушылар үшін тазала"},{"SurahNumber":22,"VerseNumber":27,"Text":"Әрі адамдардың арасында қажылық жайында хабарла. Олар саған жаяу және түрлі жүдеген / жануарлар / үстінде алыс жерлерден / жердің түкпір-түкпірінен / келеді"},{"SurahNumber":22,"VerseNumber":28,"Text":"Олар өздері үшін пайдалы нәрселерге куә болсын және белгілі күндерде өздеріне Ол / Аллаһ / ризық етіп берген малдардың үстінен / шалатын кезде / Аллаһтың атын еске алсын. Одан өздерің де жеңдер және жоқ-жітікке жегізіңдер"},{"SurahNumber":22,"VerseNumber":29,"Text":"Содан кейін олар / денелеріндегі / таза еместен арылсын, нәзірлерін орындасын және ежелгі Үйді / Қағбаны / тәуап етсін»,- дедік"},{"SurahNumber":22,"VerseNumber":30,"Text":"Міне, осы / сендерге Аллаһтың бұйырғаны / ,Әрі кім Аллаһтың тыйым салғандары өте үлкен нәрсе деп білсе, бұл Раббысының алдында оның өзі үшін қайырлы. Сендерге / тыйым салынғаны туралы / оқылғаннан басқа малдар рұқсат / халал / етілді. Пұттардың ластығынан аулақ болыңдар әрі өтірік сөзден аулақ болыңдар"},{"SurahNumber":22,"VerseNumber":31,"Text":"Аллаһқа ханиф (бұл жерде жалпы тыйым салынған амалдардан аулақ жүрушілер) болған және Оған еш нәрсені серік етіп қоспаған күйлеріңде. Ал, Аллаһқа біреуді серік етіп қосқан, ол бейне бір аспаннан құлап түсіп, оны кұс іліп әкеткен не жел алысқа ұшырып кеткен бір нәрсе секілді"},{"SurahNumber":22,"VerseNumber":32,"Text":"Міне, осылай. Ал, кім Аллаһтың белгі-рәсімдерін ұлы деп білсе, сөзсіз, бұл жүректердің тақуалығынан / Аллаһтың жаза­сынан қорқып, сақтануынан"},{"SurahNumber":22,"VerseNumber":33,"Text":"Сендерге оларда белгілі уақытқа дейін пайда бар. Кейін олардың шалынатын орны - ежелгі Үйдің / Қағбаның / маңы"},{"SurahNumber":22,"VerseNumber":34,"Text":"Әрбір үммет үшін өздеріне ризық етіп берген малдарды / шалатын кезде / Аллаһтың атын еске алу үшін Біз, / қажылықтағы / құрбандық шалу орнын / Мекке маңайын / белгіледік. Сендердің құдайларың бір ғана құдай. Оған бойсұныңдар. / Ей, Мұхаммед! / / Аллаһқа / беріле бойсұнушыларды сүйіншіле"},{"SurahNumber":22,"VerseNumber":35,"Text":"солар, Аллаһ еске алынғанда жүректері діріл қагатындар және өздеріне келген ауыртпашылыққа сабыр ететіндер және намазды / барлық шарттарын сақтап, беріле / толық орындайтындар және Біз ризық етіп бергеннен жұмсайтындар"},{"SurahNumber":22,"VerseNumber":36,"Text":"Біз құрбандыққа / сою үшін / алынған ірі малдарды / түйе мен сиырды / Шсендерге Аллаһтың белгілерінен еттік. Сендер үшін оларда қайыр бар. Тұрғызылып қойылған кезде / сойылғанда / олардың үстінен Аллаһтың атын еске алыңдар. Ал, жамбастары жерге тиген / жан шығарған / кезде, олардан жеңдер және сұрауға ұялып / азға да / қанағат етуші мен мұқтаждығы себепті сұрайтындарға жегізіңдер. Біз оларды / малдарды / шүкір етулерің / берген игіліктерімізге алғыс білдірулерің / үшін сендерге осылай бағындырдық"},{"SurahNumber":22,"VerseNumber":37,"Text":"Аллаһқа олардың / құрбандыққа сойылған малдардың / еттері де, қандары да жетіп бармайды. Бірақ, Оған сендердің тақуалықтарың / Оған бойсұнып, жазасынан қорқып, сақтанғандықтарың / жетеді. Сендерді тура жолмен жүргізгендігіне, Аллаһты ұлықтауларың үшін оларды / малдарды / сендерге осылай бағындырып берді. IЕй, Мұхаммед!! Жақсылықты ықыласпен істеушілерді қуандыр"},{"SurahNumber":22,"VerseNumber":38,"Text":"Күмәнсіз, Аллаһ иманға келгендерді қорғайды. Шын мәнінде, Аллаһ әрбір қиянатшыл, / берілген игіліктерді / жоққа шығарушыны жақсы көрмейді"},{"SurahNumber":22,"VerseNumber":39,"Text":"Өздеріне қарсы соғыс ашылғандарға, әділетсіздікке ұшырағандықтары себепті / соғысуға / рұқсат етілді. Сөзсіз, Аллаһ оларға көмектесуге Құдіретті"},{"SurahNumber":22,"VerseNumber":40,"Text":"Олар елдерінен, «Раббымыз - Аллаһ» дегендері үшін жазықсыз шығарылды. Аллаһ адамдардың бірін өзгелері арқылы қорғамағанда монахтар табынатын орындар / келья / , шіркеулер, синагогтар және ішінде Аллаһтың аты көп еске алынатын мешіттер қиратылар еді. Аллаһ Өзіне / дініне / көмек көрсеткенге, әлбетте көмектеседі. Ақиқатында Аллаһ өте Күшті, аса Үстем"},{"SurahNumber":22,"VerseNumber":41,"Text":"Егер оларды / Аллаһ жолына көмектесетіндерді / жер бетінде орнықтырып, бекемдесек, олар намазды толық орындайды, зекетті береді, құпталғанға бұйырып, тыйым салынғаннан қайтарады. Ал, істердің соңы - Аллаһта"},{"SurahNumber":22,"VerseNumber":42,"Text":"Ей, Мұхаммед! / Егер олар сені өтірікшіге шығарса, бұлардан бұрын Нұхтың елі, Ад және Сәмұд елі де / елшілерді / өтірікшіге шығарған еді"},{"SurahNumber":22,"VerseNumber":43,"Text":"Ибраһимның елі мен Лұттың елі де"},{"SurahNumber":22,"VerseNumber":44,"Text":"Мәдиян тұрғындары да / Шұғайыпты / . Мұса да өтірікшіге шығарылды. Мен кәпірлерге уақыт беріп, кейін оларды ұстадым / жазаладым / . Сонда Менің құптамауым / жазалауым / тқалай болды"},{"SurahNumber":22,"VerseNumber":45,"Text":"Қаншама елді мекендерді әділетсіз болған күйлерінде жойып жібердік. Олардың қабырғалары іргесіне құлаған шатырына жығылды. Қаншама құлықтар мен биік сарайлар / иесіз / қалды"},{"SurahNumber":22,"VerseNumber":46,"Text":"Олар жер бетінде сапарға шықпады ма, сонда олардың үғынатын жүректері не еститін құлақтары болмады ма? Негізінде соқыр болған көздер емес, керісінше кеуделердегі жүректер соқыр болды"},{"SurahNumber":22,"VerseNumber":47,"Text":"Әрі олар сенен азаптың тез болуын сұрайды, бірақ Аллаһ уәдесін ешқашан бұзбайды. Әрі ақиқатында, Раббыңның қасындағы бір күн, сендердің есептеулеріңмен мың жылға тең"},{"SurahNumber":22,"VerseNumber":48,"Text":"Ал, қаншама әділетсіз болған елді мекендерге мұрсат беріп, кейін оларды ұстадым / жазаладым / . Әрі қайту - Маған / Олар аса ұлы Аллаһқа қайтады"},{"SurahNumber":22,"VerseNumber":49,"Text":"Ей, Мұхаммед! / Айт: «Әй, адамдар! Шын мәнінде мен сендерге анық ескертушімін»,- деп"},{"SurahNumber":22,"VerseNumber":50,"Text":"Иманға келген және ізгі амал істегендерге кешірім және мол ризық бар"},{"SurahNumber":22,"VerseNumber":51,"Text":"Ал, сондай Біздің аят-белгілерімізді әлсіретуге тырысқандар, міне солар - Жахимға (Тозаққа) түсушілер"},{"SurahNumber":22,"VerseNumber":52,"Text":"Ей, Мұхаммед! / Сенен бұрын да бір Елші / расул / не Пайғамбар / нәби / жіберсек, ол оқыған кезде шайтан оның оқығанына / бір нәрсе / лақтырады. Бірақ, Аллаһ шайтанның тастайтынын жояды. Кейін Аллаһ Өз аяттарын бекітеді. Аллаһ бәрін Білуші, аса Дана"},{"SurahNumber":22,"VerseNumber":53,"Text":"Шайтанның тастайтынын жүректерінде дерті барларға және жүректері қатып қалғандарға фитна / сынақ / ету үшін / жасады / . Ақиқатында, әділетсіздер ұзақ / қатты / қайшылықта"},{"SurahNumber":22,"VerseNumber":54,"Text":"Әрі / бұл / білім берілгендер мұның Раббыңнан ақиқат екенін білуі, оған сенулері және жүректерінің бойсұна берілуі үшін. Ақиқатында, Аллаһ иманға келгендерді тура жолмен жүргізеді"},{"SurahNumber":22,"VerseNumber":55,"Text":"Ал, сондай күпірлік етушілер / Пайғамбарға түсірілгенге күмән келтірушілер / өздеріне кенеттен Сағат / Қайта тірілу күні / келгенге дейін немесе қысыр / жалғаспайтын / күннің азабы келгенге дейін оған күмәнда болуда қала береді"},{"SurahNumber":22,"VerseNumber":56,"Text":"Ол күні билік - Аллаһта, Ол олардың арасына үкім шығарады. Сонда иманға келген және ізгі амал істегендер Наъим бақтарында болады"},{"SurahNumber":22,"VerseNumber":57,"Text":"Ал, күпірлік еткендерге / Аллаһ пен Оның Елшісіне сенбегендерге / , Біздің аяттарымызды өтірік санағандарға, міне, соларға қорлаушы азап болады"},{"SurahNumber":22,"VerseNumber":58,"Text":"Сондай-ақ, Аллаһ жолында қоныс аударып / һижра жасап / , содан кейін / соғыста / өлтірілген немесе / үйінде / қайтыс болғандарға сөзсіз, Аллаһ көркем ризық береді. Ақиқатында, Аллаһ -ризық берушілердің ең қайырлысы"},{"SurahNumber":22,"VerseNumber":59,"Text":"Ол / Аллаһ / оларды міндетті түрде, олар разы болатын жайға кіргізеді. Аллаһ бәрін Білуші, өте Ұстамды"},{"SurahNumber":22,"VerseNumber":60,"Text":"Міне осылай, кім өзі жазаланғандай жазалап, содан кейін оған әділетсіздік жасалса, Аллаһ оған міндетті түрде жәрдем береді. Аллаһ - жазаламай Кешіріп жіберуші , өте Кешірімді"},{"SurahNumber":22,"VerseNumber":61,"Text":"Ақиқатында, Ол түнді күндізге кіргізеді, күндізді түнге кіргізеді. Аллаһ бәрін Естуші, барлық нәрсені Көруші"},{"SurahNumber":22,"VerseNumber":62,"Text":"Өйткені, Аллаһ әл-Хаққ / Ақиқат / , ал олардың Одан өзге жалынып сұрағандары жалған. Әрі Аллаһ аса Жоғары, өте Үлкен"},{"SurahNumber":22,"VerseNumber":63,"Text":"Аллаһтың аспаннан су түсіргенін, сөйтіп жердің жап-жасыл болатынын көрмедің бе? Ақиқатында, Аллаһ - өте Жұмсақ , бәрінен Хабардар"},{"SurahNumber":22,"VerseNumber":64,"Text":"Аспандардағы және жердегі барлық нәрселер Онікі. Анығында Аллаһ Бай, аса Мақтаулы"},{"SurahNumber":22,"VerseNumber":65,"Text":"Аллаһтың сендерге жердегі нәрселерді және теңізде Өзінің әмірімен жүзетін кемелерді бағындырғанын көрмедің бе? Ол аспанды, Өзінің рұқсатынсыз жерге құлап түсуден ұстап тұрады. Ақиқатында, Аллаһ адамдарға өте Мейірбан , ерекше Мейірімді"},{"SurahNumber":22,"VerseNumber":66,"Text":"Әрі Ол сондай -сендерге өмір береді, кейін жандарыңды алады, содан кейін қайтатірілтеді. Негізінде адам баласы шүкіршілік етпеуші / игіліктерге алғыс білдірмеуші"},{"SurahNumber":22,"VerseNumber":67,"Text":"Біз әрбір / пайғамбар жіберілген / үммет үшін - олар ұстанатын құлшылық ету ереже-қағидаларын белгіледік. / Ей, Мұхаммед! / Сондықтан олар бұл мәселе жайында сенімен таласпасын. / Адамдарды / Раббыңа шақыр. Ақиқатында сен тура жолдасың"},{"SurahNumber":22,"VerseNumber":68,"Text":"Ал егер олар сенімен тартысса: «Аллаһ не істеп жатқандарыңды жақсы біледі"},{"SurahNumber":22,"VerseNumber":69,"Text":"Қайта тірілу күні Аллаһ қайшылыққа түскен нәрселерің жайында араларыңа үкім шығарады»,- де"},{"SurahNumber":22,"VerseNumber":70,"Text":"Аллаһтың аспан мен жердегінің барлығын білетінін сен білмейсің бе? Ақиқатында бұл - Кітапта бар. Шын мәнінде бұл - Аллаһқа жеңіл"},{"SurahNumber":22,"VerseNumber":71,"Text":"Әрі олар Аллаһтың орнына, Ол ешбір дәл ел түсірмеген әрі өздерінде / ол жай­лы / білімі болмаған нәрсеге табынады. Әділетсіздерге көмек беруші болмайды"},{"SurahNumber":22,"VerseNumber":72,"Text":"Ей, Мұхаммед! / Ал, Оларға анық аяттарымыз оқылған кезде, күпірлік етушілердің / оны мойындамаушылардың / жүзінен теріске шығаруды байқайсың. Олар өздеріне аяттарымызды оқығандарға қарсы күш көрсетуге дайын. Айт: «Сендерге бұдан жаман нәрсені хабарлайын ба? Ол - От. Аллаһ оны күпірлік етушілерге / имансыздарға / уәде етті. Ол - баратын жердің өте жаманы»,- деп"},{"SurahNumber":22,"VerseNumber":73,"Text":"Ей, адамдар! Бір мысал келтірілді, енді оған құлақ салыңдар. Негізінде, солар, Аллаһтан өзге тілек етіп табынғандарыңның, барлығы бірігіп жиналса да ешқашан бір шыбынды да жарата алмайды. Егер шыбын олардан бір нәрсені алып кететін болса, олар одан / шыбыннан / оны кері қайтарып ала алмайды. Талап етуші де, талап етілуші де әлсіз"},{"SurahNumber":22,"VerseNumber":74,"Text":"Олар Аллаһты, Оны / қадіріне сай / лайықты түрде бағалаған / қадірлеген / жоқ. Ақиқатында, Аллаһ - өте Күшті, аса Үстем"},{"SurahNumber":22,"VerseNumber":75,"Text":"Аллаһ періштелерден және адамдардан елшілер таңдайды. күмәнсіз, Аллаһ бәрін Естуші , бәрін Көруші"},{"SurahNumber":22,"VerseNumber":76,"Text":"Ол / Аллаһ / олардың алдарындағыны да, арттарындағыны да біледі. Барлық іс Аллаһқа қайтарылады"},{"SurahNumber":22,"VerseNumber":77,"Text":"Ей, иманға келгендер! мұраттарыңа жету үшін рукуғ жасаңдар және сәжде етіңдер және өздеріңнің Раббыңа құлшылық қылыңдар әрі жақсылық істеңдер"},{"SurahNumber":22,"VerseNumber":78,"Text":"Аллаһ жолында,Оған лайықты түрде болған ынта-жігермен күресіңдер, Ол сендерді таңдады әрі Ол сендерге дінде ешбір қиындық жасамады. Бұл - аталарың Ибраһимның діні. Елшінің сендерге куә болуы әрі сендердің адамдарға куә болуларың үшін Ол бұдан бұрын және осында сендерді Мұсылмандар / бойсұнушылар / деп атады. Намазды / барлық шарттарын сақтап, ықыласпен, беріле! толық орындаңдар, зекетті беріңдер және Аллаһтан мықтап ұстаңдар. Ол - сендердің қамқоршыларың. Ол - қандай жақсы қамқоршы әрі қандай жақсы көмек беруші"}]}