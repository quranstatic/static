{"Id":83,"LanguageCodes":["dag"],"Name":"dag-muhammadbabaght","Author":"Muhammad Baba Ghtobo","Language":"Dagbani","Description":"Dagbani","Direction":"ltr","Source":"https://www.islamic-invitation.com","Translations":[{"SurahNumber":36,"VerseNumber":28,"Text":"Yaha! Ti (Tinim’ Naawuni) bi siɣisi tobbihi (Malaaika nima) na zuɣusaa (ni bɛ ti niŋ ba azaaba) o nyaaŋa, Ti mi pala ban yɛn siɣisi ba na"},{"SurahNumber":36,"VerseNumber":29,"Text":"Di daa pa shɛli m-pahi la tahigu yim zuɣu (ka Malaaika Ziblila tahi ba), ka a bɛ leei ban kpi n-dondoya"},{"SurahNumber":36,"VerseNumber":30,"Text":"Ashaara be Naawuni daba zuɣu (Zaadali), tuun’ so na ʒin kaba na, naɣila bɛ nyɛla ban maandi o ansarsi"},{"SurahNumber":36,"VerseNumber":31,"Text":"Di ni bɔŋɔ, bɛ bi nya kadama di zooiya ka Ti (Tinim’ Naawuni) daa niŋ tiŋgbani shɛŋanim’ hallaka pɔi ni bana (Maka chɛfurinima), ka bɛ nyɛla ban ku lahi labi na bɛ sani (Dunia ni)"},{"SurahNumber":36,"VerseNumber":32,"Text":"Yaha! Achiika! Bɛ zaa so n-kani naɣila bɛ yɛn ti zaŋ ba mi na Ti (Tinim’ Naawuni) sani"},{"SurahNumber":36,"VerseNumber":33,"Text":"Yaha! Di nyɛla yεlikpahindili n-zaŋ ti ba kadama Ti (Tinim’ Naawuni) neerila tiŋgbani shɛli din kpi, ka yihi bimbɛlli di puuni na, ka bɛ (ninsalinim’) diri di puuni"},{"SurahNumber":36,"VerseNumber":34,"Text":"Ka Ti zaŋ dobino mini Inabi (sinsaba) puri n-niŋ di puuni. Yaha! Ka Ti chɛ ka bilsi puhi di puuni na"},{"SurahNumber":36,"VerseNumber":35,"Text":"Domin bɛ (ninsalinima) di di binwola puuni shɛli, ka di pala bɛ nuhi ni tum shɛli. Di ni bɔŋɔ, bɛ ku paɣi (Naawuni)"},{"SurahNumber":36,"VerseNumber":36,"Text":"Nam niŋ kasi n-ti Duuma So Ŋun nam tiŋgbani ni yihiri shɛli balibu kam, ni din yiri bɛ (ninsalinim’) mammaŋ’ puuni na, n-ti pahi binyɛri shεŋa bɛ ni bi mi"},{"SurahNumber":36,"VerseNumber":37,"Text":"Yaha! Di nyɛla yɛlikpahindili n-zaŋ ti ba (ninsalinima) kadama Ti (Tinim’ Naawuni) yihirila wuntaŋni yuŋ puuni, ka a nya ka bɛ (ninsalinim’) be zimsim puuni"},{"SurahNumber":36,"VerseNumber":38,"Text":"Ka wuntaŋ’ mi chana hali ni di biɛhigu shee, dina n-nyɛ Duuma So Ŋun’ nyɛ Nyɛŋda, Baŋda nam zaligu"},{"SurahNumber":36,"VerseNumber":39,"Text":"Ni Goli, Ti (Tinim’ Naawuni) zali li mi ka di mali siɣibu shɛhi hali ti labi na n-ti leei kamani dobino wulikuuni"},{"SurahNumber":36,"VerseNumber":40,"Text":"Wuntaŋ’ bi tu kamaata ni di yi goli zuɣu, yuŋ mi bi tu kamaata ni di yɛɣi wuntaŋ’ zuɣu. Yaha! Di zaa bela bobyinsi puuni n-ginda"},{"SurahNumber":36,"VerseNumber":41,"Text":"Di lahi nyɛla yɛlikpahindili n-zaŋ ti ba (ninsalinima) kadama achiika! Tinima (Tinim’ Naawuni) n-daa ʒi bɛ dɔɣiriba (Annabi Nuhu mini o niriba) ŋarim shεli din daa pali la puuni"},{"SurahNumber":36,"VerseNumber":42,"Text":"Yaha! Ka Ti nam di (Annabi Nuhu ŋarim maa) tatabo n-ti ba (ninsalinima), ka di nyɛla bɛ ni bari shɛli (kamani laakumi, ni bimbara balibu kam)"},{"SurahNumber":36,"VerseNumber":43,"Text":"Yaha! Ti (Tinim’ Naawuni) yi di yu, Ti naan chɛ ka kom maa di ba, ka bɛ ku nya ŋun yɛn sɔŋsi ba, bɛ mi pala bɛ ni yɛn tooi tilgi shɛba"},{"SurahNumber":36,"VerseNumber":44,"Text":"Naɣila nambɔzɔhigu din yi Ti (Tinim’ Naawuni) sani na, ni nyεɣisim wumbu hali ni saha biɛla"},{"SurahNumber":36,"VerseNumber":45,"Text":"Yaha! Bɛ yi ti yεli ba: “Zom ya din be yi tooni, ni din be yi nyaaŋa, achiika! Yi nyɛla bɛ ni yɛn zo shɛba nambɔɣu.”"},{"SurahNumber":36,"VerseNumber":46,"Text":"Yaha! Yɛlikpahindili na ʒin kaba na bɛ Duuma (Naawuni) Yɛlikpahinda puuni, naɣila bɛ nyɛla ban lebi biri ka chɛ li"},{"SurahNumber":36,"VerseNumber":47,"Text":"Yaha! Bɛ yi ti yεli ba: “Dihimi ya Naawuni ni largi ya shɛli puuni, ka ninvuɣu shεba ban niŋ chεfuritali yεli ninvuɣu shεba ban ti Naawuni yεlimaŋli: “Di ni bɔŋɔ, ti dihimi ninvuɣu so Naawuni yi di bɔra, O naan dihi o? Yi ka shɛli ni naɣila birginsim din be polo ni.”"},{"SurahNumber":36,"VerseNumber":48,"Text":"Ka bɛ naan yεra: “Bondali n-nyɛ alikauli ŋɔ maa (Chiyaama yiɣisibu), yi yi nyɛla yεlimaŋli nima"},{"SurahNumber":36,"VerseNumber":49,"Text":"Bɛ (chεfurinim’ maa) bi guhiri shɛli m-pahila tahigu yim din yɛn gbaai ba ka bɛ nyɛla ban zabri ni taba"},{"SurahNumber":36,"VerseNumber":50,"Text":"Ka bɛ ku lahi tooi chɛ dahinshɛli yɛltɔɣa (bɛ nyaaŋa), bɛ mi ku lahi tooi labi na bɛ malgu (paɣaba ni bihi) puuni"},{"SurahNumber":36,"VerseNumber":51,"Text":"Ka bɛ piɛbsi kikaa ni, ka a nya ka bɛ (ninsalinim’) yiɣisiri bɛ gbala ni n-chani bɛ Duuma sani ni yomyoma"},{"SurahNumber":36,"VerseNumber":52,"Text":"Ka bɛ yεli: “Yaa ni ti kɔhilu (ashaara), ka ŋuni n-leei kpahi neei ti ti dooshee ŋɔ maa? (ka Malaaika nima yɛli ba): “Ŋɔ maa n-nyɛ Nambɔzobonaa (Naawuni) ni daa gbaai ya alikauli shεli. Yaha! Naawuni tuumba daa niŋ yεlmaŋli.”"},{"SurahNumber":36,"VerseNumber":53,"Text":"Di (Chiyaama yiɣisibu) pa yεltɔɣa shεli (Naawuni sani) m-pahila tahigu yim zuɣu, ka a nya ba (binnamda) ka bɛ nyɛla bɛ ni laɣim shɛba namgbaniyini"},{"SurahNumber":36,"VerseNumber":54,"Text":"Dinzuɣu zuŋɔ (Zaadali), bɛ ku di nyɛvuli zualinsi ni binshɛɣu, bɛ mi ku yon ya samli m-pahila yi tuuntumsa ni daa nyɛ shɛli"},{"SurahNumber":36,"VerseNumber":55,"Text":"Achiika! Zuŋɔ, Alizanda bihi ban kuli bela bε nimmɔhi ni, ka nyɛla ban kuli wumdi nyεɣisim"},{"SurahNumber":36,"VerseNumber":56,"Text":"Bɛ mini bɛ paɣaba yɛn ti bela mahim puuni, ka nyɛla ban do n-dalim kuɣuwaɣila zuɣu"},{"SurahNumber":36,"VerseNumber":57,"Text":"Bɛ yɛn ti malila binwolli (balibu kam) di puuni, ka bɛ lahi ti ba binshɛɣu kam bɛ ni bɔhi di yɛla"},{"SurahNumber":36,"VerseNumber":58,"Text":"(Ka bɛ yεli ba): “Suhudoo be yi zuɣu, di nyɛla yεltɔɣali din yi Nambɔzobonaa (Naawuni) sani na.”"},{"SurahNumber":36,"VerseNumber":59,"Text":"(Ka bɛ lahi yεli): “Zuŋɔ wolgim ya n-zani yi ko, yaa yinim’ bibiɛhi.”"},{"SurahNumber":36,"VerseNumber":60,"Text":"(Ka Naawuni yɛli)! “Yaa yinim’ Adam bihi! Di ni bɔŋɔ, N-daa bi gbaai ya alikauli kadama yi di jεm shintaŋ, dama achiika! O nyɛla dim n-zaŋ tin ya polo ni?”"},{"SurahNumber":36,"VerseNumber":61,"Text":"Ka yɛli ya: “Jεmmi ya Ma, ŋɔ maa n-nyɛ sochibga.”"},{"SurahNumber":36,"VerseNumber":62,"Text":"Yaha! Achiika! O (shintaŋ) daa birgi yi puuni salo pam. Di ni bɔŋɔ, yi daa pala ban niŋ haŋkali"},{"SurahNumber":36,"VerseNumber":63,"Text":"“Ŋɔ maa n-nyɛ ʒahannama buɣum shεli bɛ ni daa gbaari ya di daalikauli maa.”"},{"SurahNumber":36,"VerseNumber":64,"Text":"“Zuŋɔ, kpεm ya li, domin yi ni daa niŋdi chεfuritali shεli la zuɣu.”"},{"SurahNumber":36,"VerseNumber":65,"Text":"Zuŋɔ, Ti (Tinim’ Naawuni) yɛn ŋari la bɛ noya, ka bɛ nuhi tɔɣsiri Ti yεltɔɣa, ka bɛ napɔna diri shɛhira, n-zaŋ chaŋ bɛ tuuntumsa ni daa nyɛ shɛli"},{"SurahNumber":36,"VerseNumber":66,"Text":"Yaha! Ti (Tinim’ Naawuni) yi di bɔra, Ti naan nyɛhi bɛ nimbihi (ka bɛ di leei zoomba), ka bɛ di kpaɣi taba m-bɔri soli, ka wula ka bɛ di yɛn niŋ nya"},{"SurahNumber":36,"VerseNumber":67,"Text":"Yaha! Ti yi di bɔra, Ti naan taɣi bɛ nama (ka bɛ leei binnamda shɛŋa) ka bɛ nyɛla ban kuli be bɛ biɛhigu shee ŋɔ maa, ka bɛ di naan ku toooi lahi chaŋ tooni, bɛ mi ku tooi labi nyaaŋa"},{"SurahNumber":36,"VerseNumber":68,"Text":"Yaha! Ti (Tinim’ Naawuni) yi ti ti ninvuɣu so nyɛvuli waɣinli (Dunia puuni), Ti labsiri o la nyaaŋa nambu puuni (ka o leei kamani biliɛɣu la). Di ni bɔŋɔ, bɛ pala ban niŋdi haŋkali"},{"SurahNumber":36,"VerseNumber":69,"Text":"Yaha! Ti (Tinim’ Naawuni) bi baŋsi o (Annabi Muhammadu) yila, di mi bi tu kamaata ni ŋuna, di (Alkur’aani) pa shɛli m-pahila teebu, ka lahi nyɛ bɛ ni karindi shεli polo ni"},{"SurahNumber":36,"VerseNumber":70,"Text":"Domin o (Annabi Muhammadu) varsi ninvuɣu so ŋun mali nyɛvuli (ŋun ti Naawuni yɛlimaŋli). Yaha! Yɛltɔɣali (azaaba) ni niŋ talahi chεfurinim’ zuɣu"},{"SurahNumber":36,"VerseNumber":71,"Text":"Di ni bɔŋɔ, bɛ bi nya kadama Ti (Tinim’ Naawuni) namla biŋkobri n-ti ba, ka di nyɛla Ti nuhi ni tum shɛli puuni, ka bɛ (ninsalinim’) nyɛla ban su bi yiko"},{"SurahNumber":36,"VerseNumber":72,"Text":"Ka Ti balgi ba (biŋkobri maa) n-ti ba, ka bɛ bari bɛ puuni shεŋa, ka ŋubri bɛ puuni shεŋa"},{"SurahNumber":36,"VerseNumber":73,"Text":"Bɛ lahi mali anfaani shεŋa di (biŋkobri maa) ni, ni binnyura (kamani bihim). Di ni bɔŋɔ, bɛ pala ban yɛn paɣi (Naawuni)"},{"SurahNumber":36,"VerseNumber":74,"Text":"Ka bɛ (chεfurinim’) naan gbibi binyεr’ shεŋa ka bɛ nyɛ duumanim’ ka pa ni Naawuni, ka mali tamaha ni bɛ (duumanim’ maa) ni tooi sɔŋ ba"},{"SurahNumber":36,"VerseNumber":75,"Text":"Bɛ (duumanim’ maa) ku tooi sɔŋ ba, ka bɛ nyɛla tobbihi n-ti ba, ka bɛ yɛn ti laɣim ba na (Saliya karibu shee)"},{"SurahNumber":36,"VerseNumber":76,"Text":"Dinzuɣu (yaa nyini Annabi)! Di chɛ ka bɛ (chɛfurinim’) yεltɔɣa niŋ a suhusaɣiŋgu. Ti (Tinim’ Naawuni) mi bɛ ni sɔɣiri shεli, ni bɛ ni yihiri shεli polo ni"},{"SurahNumber":36,"VerseNumber":77,"Text":"Di ni bɔŋɔ, ninsala (chɛfura) bi nya kadama Ti (Tinim’ Naawuni) nam o mi ni maniyyi (dablim kom), ka o ti leei ŋun ŋmɛri Naawuni namgbankpeeni polo ni"},{"SurahNumber":36,"VerseNumber":78,"Text":"Ka o ti Ti (Tinim’ Naawuni) ŋmahinli ka tam o nambu yɛla, ka yεli: “Ŋuni n-leei yɛn tooi neei koba (ninvuɣu shεba ban kpi koba), ka di nyɛla din bursi"},{"SurahNumber":36,"VerseNumber":79,"Text":"(Yaa nyini Annabi) Yεlima: “Ŋun daa nam li piligu maa n-yɛn neei li. Yaha! O nyɛla Ŋun mi binnamdili kam yεla.”"},{"SurahNumber":36,"VerseNumber":80,"Text":"Ŋuna n-nyɛ Ŋun zali ya buɣum ka di yi timahili ni na, ka yi (ninsalinim’) juuri di puuni"},{"SurahNumber":36,"VerseNumber":81,"Text":"Di ni bɔŋɔ, Ŋun nam sagbana mini tiŋgbani ka yiko ni o nam bɛ tatabo? Wumma! Ŋuna n-nyɛ Namda, Baŋda"},{"SurahNumber":36,"VerseNumber":82,"Text":"Achiika! O (Naawuni) nam zaligu ni nyɛ shεli, O yi ti yu shɛli, O yɛri li mi: “Leema,” ka di shiri leei.”"},{"SurahNumber":36,"VerseNumber":83,"Text":"Dinzuɣu, nam simsiya n-ti Duuma So binshɛɣu kam yiko ni be O nuu ni. Yaha! O sani ka bɛ yɛn ti labsi ya (Zaadali)"},{"SurahNumber":37,"VerseNumber":1,"Text":"M (Mani Naawuni) po Malaaika shɛba ban ʒe n-ʒe safu ni"},{"SurahNumber":37,"VerseNumber":2,"Text":"Yaha! M-po Malaaika shɛba ban daari sagbaŋ (hali ni luɣushɛli saa ni yɛn mi), daabu ni yεlimaŋli"},{"SurahNumber":37,"VerseNumber":3,"Text":"Yaha! M-po Malaaika shɛba ban karindi binshεɣu din nyɛ teebu (Alkur’aani nyεla teebu n-zaŋ ti ninsalinima)"},{"SurahNumber":37,"VerseNumber":4,"Text":"Achiika! Yi Duuma (Naawuni) nyɛla zaɣiyino"},{"SurahNumber":37,"VerseNumber":5,"Text":"Sagbana ni tiŋgbani, ni din be di sunsuuni Duuma, n-ti pahi wuntaŋ’ ni puhiri yεɣ’ shɛŋa Duuma. Tafsiiri shɛŋa mi wuhiya ni Naawuni pola Affanim’ ban yihiri wa’azu, ka kpahiri wundaba zuɣuri ni ni yɛlimaŋli"},{"SurahNumber":37,"VerseNumber":6,"Text":"Achiika! Ti (Tinim’ Naawuni) dihila sagbana yim zuɣu ŋɔ maa nachinsi ka di nyɛla saŋmarsi n-nyɛ di nachintɛri"},{"SurahNumber":37,"VerseNumber":7,"Text":"Ka di lahi nyɛ gulibu ka chɛ shintaŋ kam ŋun nyɛ tipawumli lana"},{"SurahNumber":37,"VerseNumber":8,"Text":"Ka bɛ ku tooi gbilsi tibli n-wum zamaatu shɛba ban tibgi (Malaaikanim’) maa yεltɔɣa, ka bɛ (Malaaikanim’) labri ba (alizinnim’ maa) ni (ni saŋmarsi) luɣulikam"},{"SurahNumber":37,"VerseNumber":9,"Text":"Ka di nyɛla bɛ taɣiri ba mi (ka chɛ zuɣusaa yɛltɔɣa wumbu), ka azaaba shɛli din bi ŋmaara be bɛ zuɣu (Zaadali)"},{"SurahNumber":37,"VerseNumber":10,"Text":"Naɣila (alizin’ so) ŋun ti to n-fubgi yɛltɔɣa shɛli n-vaai guui, ka buɣum mokpalli din kuli neeri doli o"},{"SurahNumber":37,"VerseNumber":11,"Text":"Dinzuɣu (Yaa nyini Annabi)! Bɔhimi ba. Di ni bɔŋɔ, bɛ (chεfurinim’ maa) nambu n-nyɛ din to, bee Ti (Tinim’ Naawuni) ni nam binyεr’ shεŋa (kamani sagbana ni zoya ni din kam kpalim)? Achiika! Ti (Tinim’ Naawuni) nam ba mi (Annabi Adam) ni yεɣiri din gabi taba"},{"SurahNumber":37,"VerseNumber":12,"Text":"Chɛli gba! (Yaa nyini Annabi)! A niŋla lahiʒiba (domin bɛ zaŋ Chiyaama leei ʒiri zuɣu), ka kuli maanda ansarsi"},{"SurahNumber":37,"VerseNumber":13,"Text":"Yaha! Bɛ yi teei ba Naawuni yɛla, bɛ bi wumdi teebu maa"},{"SurahNumber":37,"VerseNumber":14,"Text":"Yaha! Bɛ yi ti nya yɛlikpahindili, ka bɛ maandi li ansarsi"},{"SurahNumber":37,"VerseNumber":15,"Text":"Ka bɛ yεli: “Ŋɔ maa (Alkur’aani) pa shɛli m-pahila sihira n-nyɛ li polo ni.”"},{"SurahNumber":37,"VerseNumber":16,"Text":"(Ka bɛ lahi yɛli): “Di ni bɔŋɔ, ti yi kpi, ka leei taŋkpaɣu mini koba, bɛ ni ti lahi yiɣisi ti (ti gbala ni)"},{"SurahNumber":37,"VerseNumber":17,"Text":"“Bee ti banim’ ban daŋ tooni maa?”"},{"SurahNumber":37,"VerseNumber":18,"Text":"(Yaa nyini Annabi)! “Yεlima: “Di nyɛla pali (bɛ ni yiɣisi ya), ka yi nyɛla ninvuɣu shεba ban filiŋ.”"},{"SurahNumber":37,"VerseNumber":19,"Text":"“Dinzuɣu, achiika! Di nyɛla tahigu yim zuɣu, ka a nya (ninsalinim’) ka bɛ kpalim lihiri taba"},{"SurahNumber":37,"VerseNumber":20,"Text":"Ka bɛ (chεfurinim’) naan yεli: “Yaa ni ti yolitɛm, zuŋɔ n-nyɛ sanyoo dali.”"},{"SurahNumber":37,"VerseNumber":21,"Text":"(Ka bɛ yεli ba): “Zuŋɔ n-nyɛ Saliya karibu dabsi’ shεli yi ni daa zaŋ leei ʒiri la.”"},{"SurahNumber":37,"VerseNumber":22,"Text":"(Ka Naawuni yεli Malaaikanima): “Laɣimmi ya ninvuɣu shɛba ban daa di zualinsi mini bɛ zonima, n-ti pahi bɛ ni daa jεmdi binyεra shεŋa maa.”"},{"SurahNumber":37,"VerseNumber":23,"Text":"“(Bɛ ni daa jɛmdi shɛli) Ka di pa ni Naawuni maa, ka wuhi ya ba ʒehiimi buɣum soli.”"},{"SurahNumber":37,"VerseNumber":24,"Text":"“Yaha! Taɣimi ya ba zali, achiika! Bɛ nyɛla bɛ ni yɛn bɔhi shεba.”"},{"SurahNumber":37,"VerseNumber":25,"Text":"(Ka bɛ bɔhi ba): “Bozuɣu ka yi bi lahi sɔŋdi taba?”"},{"SurahNumber":37,"VerseNumber":26,"Text":"Chɛli gba! Zuŋɔ, bɛ nyɛla ninvuɣu shεba ban yɛn zaŋ bɛ maŋ’ n-ti (ni bɛ niŋ ba fukumsi)"},{"SurahNumber":37,"VerseNumber":27,"Text":"Ka bɛ (buɣum bihi) shɛba ŋmalgi lihiri taba, ka bɔhira"},{"SurahNumber":37,"VerseNumber":28,"Text":"(Ka bɛ tarimba yεli bɛ asanzanima): “Achiika! Yi daa nyɛla ninvuɣu shεba ban kani ti na ti nudirgu polo (n-ti taɣiri ti ka chɛri yεlimaŋli dolibu).”"},{"SurahNumber":37,"VerseNumber":29,"Text":"Ka bɛ (asanzanim’ maa) yεli: “Chɛli gba! Yi gba daa pala ninvuɣu shεba ban ti Naawuni yεlimaŋli.”"},{"SurahNumber":37,"VerseNumber":30,"Text":"“Yaha! Ti daa ka yiko shεli yi zuɣu (Dunia puuni). Chɛli gba! Yi daa kuli nyɛla ninvuɣu shεba ban kpahi yεɣi tariga.”"},{"SurahNumber":37,"VerseNumber":31,"Text":"“Dinzuɣu ka ti Duuma (Naawuni) yɛltɔɣali (azaaba) niŋ talahi ti zuɣu, achiika! Ti nyɛla ban yɛn lam azaaba.”"},{"SurahNumber":37,"VerseNumber":32,"Text":"“Dinzuɣu, ka ti daa birgi ya. Di paliya! Ti gba daa nyɛla ninvuɣu shεba ban bɔrgi.”"},{"SurahNumber":37,"VerseNumber":33,"Text":"Achiika! Dindali maa, bɛ daa nyɛla ban yɛn ti laɣim azaaba puuni"},{"SurahNumber":37,"VerseNumber":34,"Text":"Achiika! Lala ka Ti (Tinim’ Naawuni) niŋdi bibɛhi"},{"SurahNumber":37,"VerseNumber":35,"Text":"Achiika! Bɛ daa yi yεli ba (Dunia puuni): “Duuma jεmdigu n-kani ni yεlimaŋli naɣila Naawuni,” bɛ malila ninchini (ka yuundi bɛ maŋ’ lahiʒiba)"},{"SurahNumber":37,"VerseNumber":36,"Text":"Ka Bɛ (chεfurinim’) lahi yεra: “Di- ni bɔ ŋɔ, ti nyɛla ban yɛn chɛ ti buɣa ŋɔ domin ŋun nyɛ yiliyinda ka nyɛ yinyaa ŋɔ maa zuɣu"},{"SurahNumber":37,"VerseNumber":37,"Text":"Chɛli gba! O (Muhammadu) kami na ni yεlimaŋli, ka ti tuumba yɛlimaŋli"},{"SurahNumber":37,"VerseNumber":38,"Text":"Achiika! Yi nyɛla ban yɛn lam azaabakpeeni"},{"SurahNumber":37,"VerseNumber":39,"Text":"Yaha! Bɛ ku yon ya samli, naɣila yi tuuntumsa ni daa nyɛ shɛli"},{"SurahNumber":37,"VerseNumber":40,"Text":"Naɣila Naawuni dabgahinda"},{"SurahNumber":37,"VerseNumber":41,"Text":"Bannim’ mali bindirmirili (ka bɛ yɛn ti tiri ba li Alizanda puuni Asiba ni Zaawuni)"},{"SurahNumber":37,"VerseNumber":42,"Text":"Ka di nyɛ binwola, ka bɛ nyɛla bɛ ni tibgi shɛba"},{"SurahNumber":37,"VerseNumber":43,"Text":"Alizanda yili shɛŋa din nyɛ yolsigu yiya la puuni"},{"SurahNumber":37,"VerseNumber":44,"Text":"Ka bɛ nyɛla ban do gariti zuɣu, ka nyɛla ban nina kpa taba"},{"SurahNumber":37,"VerseNumber":45,"Text":"Ka bɛ zaŋ dagaɣa pe n-gili ba ka di yiri (Alizanda puuni) bili’ shɛli puuni na"},{"SurahNumber":37,"VerseNumber":46,"Text":"Ka di (dam maa) nyɛ din piεla, ka nyεɣisa n-zaŋ ti ban nyuri li"},{"SurahNumber":37,"VerseNumber":47,"Text":"Biɛrim shεli ka di puuni, bɛ mi pala ban buɣira"},{"SurahNumber":37,"VerseNumber":48,"Text":"Ka bɛ lahi mali amiliya paɣa shɛba ban bi lihiri katiŋa (bɛ bi lihiri dobba, naɣila bɛ yidaannima), ka bɛ lahi mali nimbihi kara din viεla"},{"SurahNumber":37,"VerseNumber":49,"Text":"Ka bɛ ŋmani gala shεŋa bɛ ni pɔbi"},{"SurahNumber":37,"VerseNumber":50,"Text":"Ka bɛ (Alizanda bihi maa) naan ŋmalgi kpa taba ka bɔhira"},{"SurahNumber":37,"VerseNumber":51,"Text":"Ka bɛ puuni so yεli: “Achiika! N-daa min mali zo so (Dunia puuni).”"},{"SurahNumber":37,"VerseNumber":52,"Text":"Ka o daa yi yεra: “Di ni bɔŋɔ, a be ban ti (Chiyaama yiɣisibu) yεlimaŋli maa puuni?”"},{"SurahNumber":37,"VerseNumber":53,"Text":"(Ka bɛ lahi yɛli): “Di ni bɔŋɔ, ti yi ti kpi ka leei taŋkpaɣu mini koba, ti shiri nyɛla bɛ ni yɛn ti shɛba sanyoo?”"},{"SurahNumber":37,"VerseNumber":54,"Text":"Ka o (ŋun yɛri maa) yɛli: “Di ni- bɔŋɔ, yi ku ŋmalgi yuli (buɣum ni ka ti nya o ni be hali shεli ni zuŋɔ)?”"},{"SurahNumber":37,"VerseNumber":55,"Text":"Ka o ŋmalgi yuli ka nya o (o zo maa) ka o be ʒehiimi buɣum sunsuuni"},{"SurahNumber":37,"VerseNumber":56,"Text":"Ka o (Alizanda bia maa) yεli (o zo maa): “Naawuni zuɣu, a daa chɛ biɛla ni a niŋ ma hallaka (Dunia puuni).”"},{"SurahNumber":37,"VerseNumber":57,"Text":"“Yaha! Di yi di daa pala n Duuma (Naawuni) yolsigu zuɣu, bɛ naan zaŋ ma m-pahi (buɣum bihi ni).”"},{"SurahNumber":37,"VerseNumber":58,"Text":"(Ka Alizanda bihi) yεli: “Di ni bɔŋɔ, ti lahi pala ban yɛn kpi?”"},{"SurahNumber":37,"VerseNumber":59,"Text":"“Naɣila ti tuuli kpibu (Dunia puuni) la. Ti mi pala bɛ ni yɛn niŋ shεba azaaba.”"},{"SurahNumber":37,"VerseNumber":60,"Text":"Achiika! Ŋɔ maa nyɛla tarli din galsi"},{"SurahNumber":37,"VerseNumber":61,"Text":"Ŋɔ maa tatabo zuɣu, tɔ! Ban tumdi tuunvɛla tumma"},{"SurahNumber":37,"VerseNumber":62,"Text":"Di ni bɔŋɔ, dina (Alizanda maa) n-nyε din gari ni bε zaŋ li niŋ nira saani, bee zakkuumi tia"},{"SurahNumber":37,"VerseNumber":63,"Text":"Achiika! Ti (Tinim’ Naawuni) zaŋ li (zakkuumi) mi n-leei dahimbu n-zaŋ ti zualindiriba"},{"SurahNumber":37,"VerseNumber":64,"Text":"Achiika! Di (zakkuumi tia maa) nyɛla tia shεli din puhiri ʒehiimi buɣum gbinni na"},{"SurahNumber":37,"VerseNumber":65,"Text":"Di binwolli kam ŋmanila alizin’ shintana zuɣuri"},{"SurahNumber":37,"VerseNumber":66,"Text":"Achiika! Bɛ (buɣum bihi maa) nyɛla ban yɛn di di (binwola maa) m-pali bɛ puya"},{"SurahNumber":37,"VerseNumber":67,"Text":"Di nyaaŋa, achiika! Ka bɛ gabi kotulum n-ti ba, (ka bɛ nyu m-pa di zuɣu)"},{"SurahNumber":37,"VerseNumber":68,"Text":"Di nyaaŋa, achiika! Bɛ labbu shee n-nyɛ ʒehiimi buɣum ni"},{"SurahNumber":37,"VerseNumber":69,"Text":"Achiika! Bɛ nyɛla ban daa paai bɛ banim’ (Dunia puuni), ka bɛ nyɛla ban daa bɔrgi"},{"SurahNumber":37,"VerseNumber":70,"Text":"Dinzuɣu, ka bɛ daa niŋ yoma n-doli bɛ bɔba"},{"SurahNumber":37,"VerseNumber":71,"Text":"Yaha! Achiika! Ninvuɣu shεba ban daa kana poi ni bana maa pam daa bɔrgi ya"},{"SurahNumber":37,"VerseNumber":72,"Text":"Yaha! Achiika! Ti (Tinim’ Naawuni) daa tim ban niŋdi wa’azu na bɛ puuni"},{"SurahNumber":37,"VerseNumber":73,"Text":"Dinzuɣu, (yaa nyini Annabi)! Yulimi ninvuɣu shεba bɛ ni daa niŋdi wa’azu maa bahigu ni daa nyɛ shεm"},{"SurahNumber":37,"VerseNumber":74,"Text":"(Bɛ zaa daa niŋ hallaka) Naɣila Naawuni dab’ shɛba O ni daa gahim"},{"SurahNumber":37,"VerseNumber":75,"Text":"Yaha! Achiika! Annabi Nuhu daa boli Ti (Tinim’ Naawuni) yuli. M-bo ni ban deeri suhigu"},{"SurahNumber":37,"VerseNumber":76,"Text":"Ka Ti (Tinim’ Naawuni) daa tilgi o ka chɛ suhusaɣiŋgu din galsi"},{"SurahNumber":37,"VerseNumber":77,"Text":"Ka Ti lahi zaŋ o (Annabi Nuhu) zuliya leei ban kpalim (bana n-nyɛ Sam, ni Ham, mini Yaafus)"},{"SurahNumber":37,"VerseNumber":78,"Text":"Ka Ti (Tinim’ Naawuni) chɛ ka o yuviεlli kpalim ban yεn ti kana Dunia bahigu puuni"},{"SurahNumber":37,"VerseNumber":79,"Text":"Suhudoo be Annabi Nuhu zuɣu bin- namda puuni"},{"SurahNumber":37,"VerseNumber":80,"Text":"Achiika! Lala ka Ti (Tinim’ Naawuni) yɔri ninvuɣu suma samli"},{"SurahNumber":37,"VerseNumber":81,"Text":"Achiika! O be Ti (Tinim’ Naawuni) dab’ shεba ban ti Ti yεlimaŋli puuni"},{"SurahNumber":37,"VerseNumber":82,"Text":"Di nyaaŋa, ka Ti chɛ ka kom di ninvuɣu shεba ban kpalim"},{"SurahNumber":37,"VerseNumber":83,"Text":"Yaha! Achiika! Annabi Ibrahima daa be o (Annabi Nuhu) niriba puuni"},{"SurahNumber":37,"VerseNumber":84,"Text":"Saha shεli o (Annabi Ibrahima) ni daa kana o Duuma (Naawuni) sani ni suhu shɛli din niŋ kasi"},{"SurahNumber":37,"VerseNumber":85,"Text":"Saha shεli o (Annabi Ibrahima) ni daa yεli o ba mini o niriba: “Bimbo ka yi leei jεmdi ŋɔ maa?”"},{"SurahNumber":37,"VerseNumber":86,"Text":"Di ni bɔŋɔ, yi bɔrila ʒiri duumanim’ ka pa ni Naawuni"},{"SurahNumber":37,"VerseNumber":87,"Text":"Ka wula n-leei nyɛ yi tɛha ni binnamda Duuma"},{"SurahNumber":37,"VerseNumber":88,"Text":"Ka o (Annabi Ibrahima) ŋmalgi yuli saŋmarsi puuni yim zuɣu"},{"SurahNumber":37,"VerseNumber":89,"Text":"Ka yεli: “Achiika! N-nyɛla ŋun ka alaafee.”"},{"SurahNumber":37,"VerseNumber":90,"Text":"Ka bɛ ŋmalgi chaŋ, ka nyɛla ban lebi biri ka chɛ o (Annabi Ibrahima)"},{"SurahNumber":37,"VerseNumber":91,"Text":"Ka o (Annabi Ibrahima) ŋmalgi kpa bɛ buɣa maa polo, ka yεli: “Di ni bɔŋɔ, yi ku di bindirigu"},{"SurahNumber":37,"VerseNumber":92,"Text":"Bo n-leei chɛ ka yi bi yεri yεltɔɣa"},{"SurahNumber":37,"VerseNumber":93,"Text":"Ka o ŋmalgi kpa ba (buɣa maa), ka nyɛla ŋun zaŋ o nudirigu ŋmɛri li"},{"SurahNumber":37,"VerseNumber":94,"Text":"Ka bɛ (buɣujɛmdiba maa) tuhi o soli na ni yomyoma"},{"SurahNumber":37,"VerseNumber":95,"Text":"Ka o (Annabi Ibrahima) yεli: “Di ni bɔŋɔ, yi jεmdi la yi ni kpɛri bin- yɛri shɛŋa ni yi nuhi.”"},{"SurahNumber":37,"VerseNumber":96,"Text":"“Yaha! Naawuni n-nyɛ Ŋun nam ya, n-ti pahi binshɛɣu yi ni niŋdi maa.”"},{"SurahNumber":37,"VerseNumber":97,"Text":"Ka bɛ yεli: “Miεm ya goondaa n-gili o (ka mali buɣum niŋ di puuni), ka zaŋ o labi buɣum maa ni.”"},{"SurahNumber":37,"VerseNumber":98,"Text":"Ka bɛ daa na o nabiεri, ka Ti (Tinim’ Naawuni) zaŋ ba leei ban filiŋ"},{"SurahNumber":37,"VerseNumber":99,"Text":"Ka o (Annabi Ibrahima) yεli: “Achiika! Mani nyɛla ŋun yɛn chaŋ n Duuma sani, achiika! Ni baalim, O ni wuhi ma dolsigu soli"},{"SurahNumber":37,"VerseNumber":100,"Text":"(Ka lahi yεli): “Yaa n Duuma (Naawuni)! Tim ma (zuliya) ka bε yi ninvuɣu suma puuni na.”"},{"SurahNumber":37,"VerseNumber":101,"Text":"Ka Ti (Tinim’ Naawuni) ti o suhu- pεlli lahibali ni bidibbila so ŋun nyɛ suhumahili lana (Annabi Ismaila)"},{"SurahNumber":37,"VerseNumber":102,"Text":"Saha shεli o (Ismaaila) ni ti saɣi ni o mini o (Annabi Ibrahima) chana, ka o yεli: “Yaa nyini m bia! Achiika! Mani nyala n zahinli puuni ka Naawuni yεli ni n-korgi ma, dinzuɣu lihima, bo ka a nya? ka o (Ismaaila) yεli: “Yaa nyini m ba! Tummi bɛ (Naawuni) ni puhi a shɛli maa, Naawuni yi saɣi, a ni nya ma ka m-be suɣulonim’ ni.”"},{"SurahNumber":37,"VerseNumber":103,"Text":"Saha shεli bɛ niriba ayi maa ni saɣi ti Naawuni zaligu maa, ka o lebgi o m-pili o gbεɣu zuɣu"},{"SurahNumber":37,"VerseNumber":104,"Text":"Ka Ti (Tinim’ Naawuni) boli o: (kadama) “Yaa nyini Ibrahima.”"},{"SurahNumber":37,"VerseNumber":105,"Text":"“Achiika! A shiri pali a zahinli maa daalikauli, achiika! Lala ka Ti (Tinim’ Naawuni) yɔri ninvuɣu suma samli.”"},{"SurahNumber":37,"VerseNumber":106,"Text":"Achiika! Ŋɔ maa nyɛla dahimbu din be polo ni"},{"SurahNumber":37,"VerseNumber":107,"Text":"Yaha! Ka Ti (Tinim’ Naawuni) yo o zuɣu ni biŋkɔb’ titali"},{"SurahNumber":37,"VerseNumber":108,"Text":"Ka Ti chɛ ka o yuviɛlli kpalim ban yεn ti kana Dunia bahigu puuni"},{"SurahNumber":37,"VerseNumber":109,"Text":"Suhudoo be Annabi Ibrahima zuɣu"},{"SurahNumber":37,"VerseNumber":110,"Text":"Lala ka Ti (Tinim’ Naawuni) yɔri ninvuɣu suma samli"},{"SurahNumber":37,"VerseNumber":111,"Text":"Achiika! O daa be Ti daba ban ti yɛlimaŋli puuni"},{"SurahNumber":37,"VerseNumber":112,"Text":"Yaha! Ka Ti (Tinim’ Naawuni) ti o (Annabi Ibrahima) suhupεlli lahibali ni Is’haka dɔɣim, ka o yɛn ti nyɛ Annabi, ka be ninvuɣu suma puuni"},{"SurahNumber":37,"VerseNumber":113,"Text":"Yaha! Ka Ti niŋ alibarka niŋ o ni, n-ti pahi Annabi Is’haka. Amaa! Bɛ niriba ayi maa zuliyanim’ puuni, so beni n-yɛn ti viεlgi o tuma, ka so mi beni n-yɛn ti di o maŋ’ zualinsi polo ni"},{"SurahNumber":37,"VerseNumber":114,"Text":"Yaha! Achiika! Ti (Tinim’ Naawuni) daa ti Annabi Musa mini Annabi Haruna pini"},{"SurahNumber":37,"VerseNumber":115,"Text":"Ka Ti gu ba (bɛ niriba ayi maa), n-ti pahi bɛ niriba ka chɛ suhusaɣiŋgu zaɣititali"},{"SurahNumber":37,"VerseNumber":116,"Text":"Yaha! Ka Ti ti ba nasara (Fir’auna zuɣu), ka bana n-daa nyɛ ban nyɛŋ"},{"SurahNumber":37,"VerseNumber":117,"Text":"Ka Ti lahi ti ba litaafi shεli din kahigiri yɛllikam"},{"SurahNumber":37,"VerseNumber":118,"Text":"Ka Ti lahi dolsi ba sochibga"},{"SurahNumber":37,"VerseNumber":119,"Text":"Yaha! Ka Ti chɛ ka o yuviɛlli kpalim ban yεn ti kana Dunia bahigu puuni"},{"SurahNumber":37,"VerseNumber":120,"Text":"Suhudoo be Annabi Musa mini Annabi Haruna zuɣu"},{"SurahNumber":37,"VerseNumber":121,"Text":"Achiika! Lala ka Ti (Tinim’ Naawuni) yɔri ninvuɣu suma samli"},{"SurahNumber":37,"VerseNumber":122,"Text":"Achiika! Bɛ niriba ayi maa daa be Ti daba ban ti Ti Naawuni yεlimaŋli ni"},{"SurahNumber":37,"VerseNumber":123,"Text":"Yaha! Achiika! (Annabi) Iliyasu daa be Naawuni tuumba ni"},{"SurahNumber":37,"VerseNumber":124,"Text":"Saha shεli o ni daa yεli o niriba: “Di ni bɔŋɔ, yi ku zo Naawuni?”"},{"SurahNumber":37,"VerseNumber":125,"Text":"“Di ni bɔŋɔ, yi jεmdi la ba’al, 1 ka chεri (Duuma so) Ŋun gari sokam nambu?”"},{"SurahNumber":37,"VerseNumber":126,"Text":"“Naawuni n-nyɛ yi Duuma, ni yi banim ban daa daŋ yi tooni maa gba Duuma.”"},{"SurahNumber":37,"VerseNumber":127,"Text":"Ka bɛ labsi o ʒirilana, achiika ! Bɛ nyɛla bɛ ni yɛn ti zaŋ ninvuɣu shεba na (n-ti niŋ azaaba ni)"},{"SurahNumber":37,"VerseNumber":128,"Text":"Naɣila Naawuni dabgahinda"},{"SurahNumber":37,"VerseNumber":129,"Text":"Yaha! Ka Ti (Tinim’ Naawuni) chɛ ka o yuvɛlli kpalim bahigu nim’ puuni"},{"SurahNumber":37,"VerseNumber":130,"Text":"Suhudoo be Annabi Iliyaasin zuɣu"},{"SurahNumber":37,"VerseNumber":131,"Text":"Achiika! Lala ka Ti (Tinim’ Naawuni) yɔri ninvuɣu suma samli"},{"SurahNumber":37,"VerseNumber":132,"Text":"Achiika! O daa be Ti (Tinim’ Naawuni daba ban ti yɛlimaŋli puuni)"},{"SurahNumber":37,"VerseNumber":133,"Text":"Yaha! Annabi Lutu daa be Naawuni tuumba ni"},{"SurahNumber":37,"VerseNumber":134,"Text":"Saha shεli Ti (Tinim’ Naawuni) ni daa tilgi o mini o yiŋnim’ zaa namgban- yini"},{"SurahNumber":37,"VerseNumber":135,"Text":"Naɣila paɣakpeen’ so (Annabi Lutu paɣa) n-daa ti kpalim (m-pahi azaaba ni daa paai shεba maa ni)"},{"SurahNumber":37,"VerseNumber":136,"Text":"Din nyaaŋa ka Ti (Tinim’ Naawuni) niŋ ninvuɣu shεba ban kpalim hallaka"},{"SurahNumber":37,"VerseNumber":137,"Text":"Yaha! Achiika! Yi (Maka nima) nyɛla ban gariti bɛ (tiŋ’ maa nim’) zuɣu Asibaasi (ka nyari Naawuni ni daa niŋ ba hallaka ka chɛ bɛ yiya zali shɛm)"},{"SurahNumber":37,"VerseNumber":138,"Text":"Ni yuŋ. Di ni bɔŋɔ, yi pala ban yɛn niŋ haŋkali"},{"SurahNumber":37,"VerseNumber":139,"Text":"Yaha! Achiika! Annabi Yinusa daa be Naawuni tuumba ni"},{"SurahNumber":37,"VerseNumber":140,"Text":"Saha shεli o (Annabi Yinusa) ni daa guui n-ti kpe ŋarim shεli din pali (ni niriba la ni)"},{"SurahNumber":37,"VerseNumber":141,"Text":"Ka o niŋ piibupiibu, ka pahi bɛ ni"},{"SurahNumber":37,"VerseNumber":142,"Text":"Ka zahim vali o (Annabi Yinusa), ka o lahi nyɛ ninvuɣu so bɛ ni galinda"},{"SurahNumber":37,"VerseNumber":143,"Text":"Di yi di daa pala o ni be ninvuɣu shɛba ban niŋdi Naawuni kasi puuni zuɣu"},{"SurahNumber":37,"VerseNumber":144,"Text":"O naan kpalim di (zahim maa) puli ni hali ni Chiyaama yiɣisibu dali"},{"SurahNumber":37,"VerseNumber":145,"Text":"Ka Ti (Tinim Naawuni) yihi o labi polo shɛli ni, ka o nyɛla ŋun gbaai doro"},{"SurahNumber":37,"VerseNumber":146,"Text":"Ka Ti (Tinim Naawuni) chε ka yaktiini tia bili o (Annabi Yinusa) zuɣusaa"},{"SurahNumber":37,"VerseNumber":147,"Text":"Ka Ti (Tinim Naawuni) tim o ninvuɣu tuhi kobgu sani na, bee ka bɛ gari lala"},{"SurahNumber":37,"VerseNumber":148,"Text":"Ka bɛ ti Naawuni yεlimaŋli, dinzuɣu ka Ti (Tinim Naawuni) chε ka bɛ wum nyɛɣisim, hali ni saha shɛli"},{"SurahNumber":37,"VerseNumber":149,"Text":"Dinzuɣu (Yaa nyini Annabi)! Bɔhimi ba: “Di ni bɔŋɔ, a Duuma n-nyɛ Ŋun su bipuɣinsi ka bɛ su bidibsi"},{"SurahNumber":37,"VerseNumber":150,"Text":"Bee Ti (Tinim’ Naawuni) daa shiri namla Malaaikanim’ maa ka bɛ nyɛ paɣaba, ka bɛ nyɛla ban diri di shɛhira"},{"SurahNumber":37,"VerseNumber":151,"Text":"Wumma! Di nyɛla bɛ ni kpiriti ʒiri shεŋa puuni, ka bɛ yεra"},{"SurahNumber":37,"VerseNumber":152,"Text":"“Naawuni dɔɣiya.” Achiika! Bɛ shiri nyɛla ʒirinima"},{"SurahNumber":37,"VerseNumber":153,"Text":"Di ni bɔŋɔ, O (Naawuni) gahimla bipuɣinsi ka bɛ gari bidibsi"},{"SurahNumber":37,"VerseNumber":154,"Text":"Bo n-leei mali ya? Wula ka yi leei zaandi fukumsi ŋɔ maa tatabo"},{"SurahNumber":37,"VerseNumber":155,"Text":"Di ni bɔŋɔ, yi ku teei Naawuni yɛla"},{"SurahNumber":37,"VerseNumber":156,"Text":"Bee yi malila daliri shεli din be polo ni"},{"SurahNumber":37,"VerseNumber":157,"Text":"Tɔ! Tahimi ya yi litaafi na, yi yi nyɛla yεlimaŋli nima"},{"SurahNumber":37,"VerseNumber":158,"Text":"Ka bɛ (chεfurinim’ maa) naan zaŋ dɔɣim n-kpεhi O (Naawuni) mini alizinnim’ sunsuuni. Achiika Alizin’ shintana maa mi ni bɛ yɛn ti zaŋ ba mi na (n-ti kari ba di saliya)"},{"SurahNumber":37,"VerseNumber":159,"Text":"Naawuni nam niŋ kasi ka chɛ bɛ ni mali O ŋmahindi binyɛr’ shɛŋa maa"},{"SurahNumber":37,"VerseNumber":160,"Text":"Naɣila Naawuni dabgahinda"},{"SurahNumber":37,"VerseNumber":161,"Text":"Dinzuɣu achiika! Yi (chɛfurinim’) mini yi ni jεmdi binyɛri shɛŋa maa"},{"SurahNumber":37,"VerseNumber":162,"Text":"Yi pala ban yɛn tooi zo m-bɔrgi ka chɛ O (Naawuni)"},{"SurahNumber":37,"VerseNumber":163,"Text":"Naɣila ŋun yɛn kpe ʒehiimi buɣum ni"},{"SurahNumber":37,"VerseNumber":164,"Text":"“Yaha! So ka ti (Malaaikanim’) puuni, naɣila o malila o zaashemirili.”"},{"SurahNumber":37,"VerseNumber":165,"Text":"“Yaha! Achiika! Ti (Malaaika- nim’) nyɛla ban zaandi safu ni (n-jɛmdi Naawuni).”"},{"SurahNumber":37,"VerseNumber":166,"Text":"“Yaha! Achiika! Ti nyɛla ban niŋdi Naawuni kasi.”"},{"SurahNumber":37,"VerseNumber":167,"Text":"Yaha! Achiika! Bɛ (Maka chεfurinim’) daa nyɛla ban yεra"},{"SurahNumber":37,"VerseNumber":168,"Text":"“Ti yi di mali litaafi shεli din teeri ti kamani ban daa daŋ ti tooni maa gba ni daa mali shεm"},{"SurahNumber":37,"VerseNumber":169,"Text":"“Ti gba naan leei Naawuni dabgahinda.”"},{"SurahNumber":37,"VerseNumber":170,"Text":"Amaa! Ka bɛ labsi li (Alkur’aani) ʒiri (saha shɛli di ni kaba na). Dinzuɣu ni baalim, bɛ ni ti baŋ"},{"SurahNumber":37,"VerseNumber":171,"Text":"Achiika! Ti (Tinim’ Naawuni) yɛltɔɣali (zaligu) pun daŋsi ti tuumba zuɣu"},{"SurahNumber":37,"VerseNumber":172,"Text":"Kadama achiika! Bɛ nyɛla ban yɛn nya nasara"},{"SurahNumber":37,"VerseNumber":173,"Text":"Yaha! Achiika! Ti (Tinim’ Naawuni) tobbihi n-nyɛ ban yɛn nya nasara"},{"SurahNumber":37,"VerseNumber":174,"Text":"Dinzuɣu (Yaa nyini Annabi)! Yim bɛ yɛla na hali saha bɛla"},{"SurahNumber":37,"VerseNumber":175,"Text":"Yaha! Yulimi ba, ni baalim bɛ ni ti nya"},{"SurahNumber":37,"VerseNumber":176,"Text":"Di ni bɔŋɔ, Ti (Tinim’ Naawuni) daazaaba ka bɛ (chεfurinim’) bɔri ni yomyoma"},{"SurahNumber":37,"VerseNumber":177,"Text":"Dinzuɣu, di (azaaba maa) yi ti shee bɛ (chɛfurinim’) dindoŋ puuni na, tɔ! Bɛ ni saɣisiri shεba maa bekaali ni leei zaɣibɛɣu"},{"SurahNumber":37,"VerseNumber":178,"Text":"Dinzuɣu (yaa nyini Annabi)! Yim bɛ yɛla ni hali ni saha shɛli"},{"SurahNumber":37,"VerseNumber":179,"Text":"Yaha! Yulimi ba, ni baalim, bɛ ni ti nya"},{"SurahNumber":37,"VerseNumber":180,"Text":"A Duuma (Naawuni) nam simsiya, Ŋuna n-nyɛ nyɛŋsim Duuma ka chɛ bɛ (chεfurinim’) ni mali O ŋmahindi shεli maa"},{"SurahNumber":37,"VerseNumber":181,"Text":"Yaha! Suhudoo be ni Naawuni tuumba"},{"SurahNumber":37,"VerseNumber":182,"Text":"Yaha! Paɣibu balibu kam dihitabli n-ti Naawuni So Ŋun nyε binnamda Duuma"},{"SurahNumber":38,"VerseNumber":1,"Text":"SĀD (S). [Bachi gaŋ ŋɔ maa wuhirimi ni Alkur’aani nyɛla Muɣujizah (lahiʒibsi din ka ŋmali), dama so ʒi di fasara naɣila Naawuni]. M (Mani Naawuni) po Alkur’aani shεli din mali teebu"},{"SurahNumber":38,"VerseNumber":2,"Text":"Chɛli gba! Ninvuɣu shεba ban niŋ chεfuritali maa kuli bela maŋ’ tibgibu mini namgbankpeeni (ni Annabi Muhammadu)"},{"SurahNumber":38,"VerseNumber":3,"Text":"Di zooiya ka Ti (Tinim’ Naawuni) niŋ tiŋgbani shɛli hallaka pɔi ni bana (Makka chɛfurinima), ka bɛ kuhi (bɔri sɔŋsim), ka di lahi pala saha shεli bɛ ni yɛn tooi zo n-tilgi"},{"SurahNumber":38,"VerseNumber":4,"Text":"Kɛ bɛ (Larbunim’) niŋ lahiʒiba domin wa’azulana so (Annabi Muhammadu) kaba na bɛ puuni zuɣu. ka chεfurinim’ maa naan yεli: “Ŋumbɔŋɔ nyɛla sihiralana, ni ʒirilana titali.”"},{"SurahNumber":38,"VerseNumber":5,"Text":"(Ka bɛ lahi yεli): “Di ni bɔŋɔ, o (Muhammadu maa) zaŋla duumanim’ zaasa leei duuma yino? Achiika! Ŋɔ maa shiri nyɛla lahiʒibsi bini.”"},{"SurahNumber":38,"VerseNumber":6,"Text":"Ka bɛ puuni asanzanim’ chaŋ (n-ti yεli: “Cham ya n-ti niŋ suɣulo ni yi buɣa jɛma, achiika! Ŋɔ maa nyɛla yɛltɔɣa shɛli ka bɛ bɔra (ni bɛ zaŋ li m- birgiya)"},{"SurahNumber":38,"VerseNumber":7,"Text":"Tinim’ na ʒin wum ŋɔ maa tatabo adiini shεli din kana bahigu ŋɔ puuni (Annabi Issa daadiini), ŋɔ maa pala shεli m-pahila ʒiri ka o (Muhammadu) ŋma.”"},{"SurahNumber":38,"VerseNumber":8,"Text":"“Di ni bɔŋɔ, o (Muhammadu) koŋko sani ka bɛ (Naawuni) siɣisi teebu (Alkur’aani) na ti puuni? Chɛli gba! Bɛ (chεfurnim’) bela zilsigu puuni ni teebu (Alkur’aani). Chɛli gba! Bɛ na bi lamla azaaba"},{"SurahNumber":38,"VerseNumber":9,"Text":"Bee bɛ sani ka a Duuma so Ŋun nyɛ Nyεŋda, ni Pintira nambɔzɔhigu arzichi sɔŋbu shee be"},{"SurahNumber":38,"VerseNumber":10,"Text":"Bee bɛ malila sagbana ni tiŋgbani, n-ti pahi din be di sunsuuni yiko? Tɔ! (Di yi nyɛla lala), bɛ dum zuɣusaa (n-ti mɔŋ Alkur’aani aayanim’ sheebu na Annabi Muhammadu sani)"},{"SurahNumber":38,"VerseNumber":11,"Text":"Bɛ (chɛfurinim’) nyɛla tobbihi shɛba bɛ ti yɛn ti tuhi nyɛŋ ba nimaa ni (Badar tobu ni), ka bɛ be laɣinsi puuni"},{"SurahNumber":38,"VerseNumber":12,"Text":"Annabi Nuhu niriba daa labsi o ʒirilana pɔi ni bana (Makka chɛfurinima), ni Aadunima (Annabi Hudu niriba), n-ti pahi Fir’auna so ŋun daa nyɛ bandilana (ankufunimlana) la"},{"SurahNumber":38,"VerseNumber":13,"Text":"Ni Samudunima (Annabi Sālihu niriba), ni Annabi Lutu niriba, n-ti pahi Annabi Sayibu niriba, bannim’ maa daa nyɛla laɣinsi"},{"SurahNumber":38,"VerseNumber":14,"Text":"Bɛ zaɣiyino kam daa bi niŋ shɛli m- pahila bɛ labsila bɛ tuumba ʒirinima, ka azaaba niŋ talahi bɛ zuɣu"},{"SurahNumber":38,"VerseNumber":15,"Text":"Yaha! Bɛ (Makka chεfurinim’ maa) bi guhiri shεli m-pahila tahigu yim zuɣu (ka Dunia yiɣisi), di mi ti ka ŋmaabu"},{"SurahNumber":38,"VerseNumber":16,"Text":"Ka bɛ (chεfurinim’ maa) naan yεli: “Yaa ti Duuma (Naawuni)! Tim ti ti tarli (azaaba) yomyom’ pɔi ni saliya karibu dabsili maa"},{"SurahNumber":38,"VerseNumber":17,"Text":"(Yaa nyini Annabi)! Niŋmi suɣulo ni bɛ ni yεri shεli maa, ka teei Ti (Tinim’ Naawuni) dabli Annabi Dawuda yɛla, ŋuna n-daa nyɛ ŋun mali yaa (Naawuni jεma shee). Achiika! O daa nyɛla ŋun niŋdi tuuba (n-labri Naawuni sani)"},{"SurahNumber":38,"VerseNumber":18,"Text":"Achiika! Ti (Tinim’ Naawuni) daa balgila zoya n-ti o (Annabi Dawuda), ka di niŋdi Naawuni kasi Zaawuni mini Wuntaŋ’ puhili saha m-pahi o zuɣu"},{"SurahNumber":38,"VerseNumber":19,"Text":"Ka noombihi gba laɣisiri o (Annabi Dawuda) sani, ka bɛ zaɣiyino kam doli o zaligu"},{"SurahNumber":38,"VerseNumber":20,"Text":"Ka Ti (Tinim’ Naawuni) kpaŋsi o nam maa, ka Ti ti o yεmgoliŋga (Annabitali), n-ti pahi yεltɔɣa kahigibu"},{"SurahNumber":38,"VerseNumber":21,"Text":"(Yaa nyini Annabi)! Di ni bɔŋɔ, namgbankpeeni nim’ la (Malaaikanim’ ayi la) lahibali ka a na saha shεli bɛ ni daa du gooni la n-kpe (Annabi Dawuda sani) jiŋli puhibu shee la"},{"SurahNumber":38,"VerseNumber":22,"Text":"Saha shεli bɛ (Malaaikanim’ maa) ni daa kpe Annabi Dawuda sani, ka o yirgi ni bana, ka bɛ yεli: “Miri ka a zo dabεm, ti nyɛla zazabra ayi ban kpahi yεɣi taba hachi zuɣu, dinzuɣu niŋmi fukumsi ti sunsuuni ni yεlimaŋli, ka miri ka a di zualinsi, ka dolsi ti n-zaŋ chaŋ sochibga"},{"SurahNumber":38,"VerseNumber":23,"Text":"(Ka bɛ puuni so yεli): “Achiika! M mabia ŋɔ maa malila penyεma pihiwei ni awei, ka m mi mali penyεŋ zaɣiyino, ka o lahi yεli ni mani zaŋmi n-dini maa n-ti o, ka yɛli nyεŋ ma.”"},{"SurahNumber":38,"VerseNumber":24,"Text":"Ka o (Annabi Dawuda) yεli: “Achiika! O di a zualinsi ni o ni suhi a peyino maa ni o zaŋ pahi o dini ni ma. Yaha! Achiika! Zonim’ pam diri taba zualinsi ni lala maa, naɣila ninvuɣu shεba ban ti Naawuni yεlimaŋli ka tum tuunvεla, bɛ mi nyɛla bɛla (ninsalinim’ puuni). Ka Annabi Dawuda tɛhi ni Ti (Tinim’ Naawuni) dahimmi o mi, ka bo o Duuma (Naawuni) gaafara, ka lu n-niŋ suzuuda, ka niŋ tuuba n-labi Naawuni sani"},{"SurahNumber":38,"VerseNumber":25,"Text":"Ka Ti (Tinim’ Naawuni) chɛ m-paŋ o. Yaha! Achiika! O nyɛla ninvuɣu so ŋun miri Ti (Tinim’ Naawuni), ka lahi mali labrisuŋ shee (Alizanda)"},{"SurahNumber":38,"VerseNumber":26,"Text":"(Ka Naawuni Yεli): “Yaa nyini Dawuda! Ti (Tinim’ Naawuni) zaŋ a mi leei gbaŋlana tiŋgbani yaaŋa zuɣu, dinzuɣu niŋmi fukumsi ninsalinim’ sunsuuni ni yεlimaŋli, ka miri ka o doli suhuyurlim ka dinzuɣu ti birgi a ka chɛ Naawuni soli. Achiika! Ninvuɣu shεba ban birgiri (ninsalinim’) ka chɛ Naawuni soli maa, bɛ mali azaaba kpeeni domin bɛ ni tam Saliya karibu dali maa zuɣu"},{"SurahNumber":38,"VerseNumber":27,"Text":"Yaha! Ti (Tinim’ Naawuni) bɛ nam sagbana mini tiŋgbani, n-ti pahi din be di sunsuuni ka di nyɛla kpɛrigu zuɣu, dina n-nyɛ ninvuɣu shɛba ban niŋ chɛfuritali maa tɛha ni nyɛ shɛli, dinzuɣu buɣum daazaaba be ninvuɣu shɛba ban niŋ chεfuritali maa zuɣu"},{"SurahNumber":38,"VerseNumber":28,"Text":"Di ni bɔŋɔ, Ti (Tinim’ Naawuni) ni zaŋ ninvuɣu shεba ban ti Naawuni yεlimaŋli ka tum tuunvεla mini ban saɣindi tiŋgbani yaaŋa zuɣu niŋ yim? Bee Ti ni zaŋ wuntizɔriba mini bibɛhi leei yim"},{"SurahNumber":38,"VerseNumber":29,"Text":"(Yaa nyini Annabi)! Di (Alkur’aani ŋɔ maa) nyɛla litaafi shεli Ti ni siɣisi n- zaŋ kana a sani, ka di nyɛ alibarika dini, domin bɛ (ninsalinim’) kpahim di aaya- nima. Yaha! Domin ninvuɣu shεba ban mali haŋkali zaŋ li n-teei Naawuni yɛla"},{"SurahNumber":38,"VerseNumber":30,"Text":"Ka Ti (Tinim’ Naawuni) ti Annabi Dawuda Sulemana. M-bo ni Ti dabli ŋɔ maa. Achiika! O nyɛla ŋun niŋdi tuuba n-labri Naawuni sani"},{"SurahNumber":38,"VerseNumber":31,"Text":"Saha shɛli bɛ ni daa zaŋ yuri ban zaandi bɛ naba ata zuɣu n-wuhi o (Annabi Sulemana) Zaawuni"},{"SurahNumber":38,"VerseNumber":32,"Text":"Ka o yεli: “Achiika! N-gahim yuri yurlim ka kpalim bɛ yulibu ni, ka tam Naawuni teebu yεla, hali ka wuntaŋ’ ti lu.”"},{"SurahNumber":38,"VerseNumber":33,"Text":"(Ka Annabi Sulemana) yεli: “Labsim ya ba (yuri maa) n-ti ma na, ka o dii kɔriti ba (n-wahiri) bɛ biɛhi mini bɛ niŋgoya"},{"SurahNumber":38,"VerseNumber":34,"Text":"Achiika! Ti (Tinim’ Naawuni) daa dahim Annabi sulemana, 1 ka Ti zaŋ nimgbin’ shɛli (alizini) n-ʒili o nam kuɣu zuɣu, din nyaaŋa ka o niŋ tuuba n- labi Naawuni sani"},{"SurahNumber":38,"VerseNumber":35,"Text":"Ka o (Annabi Sulemana) yεli: “Yaa n Duuma (Naawuni)! Chɛli paŋ ma, ka ti ma nam, ka so ku lahi tooi di li n nyaaŋa. Achiika! Nyini n-nyɛ Pintira.”"},{"SurahNumber":38,"VerseNumber":36,"Text":"Dinzuɣu, ka Ti (Tinim’ Naawuni) balgi pɔhim n-ti o, ka di chana ni o fukumsi, ka ʒɛri ni baalim, ka di doli o luɣulikam o ni bɔra"},{"SurahNumber":38,"VerseNumber":37,"Text":"Ni alizinnim’ balibu kam ban mi tandi mεbu (ka Naawuni balgi ba n-ti o), n-ti pahi ban fimdi kom gbinni"},{"SurahNumber":38,"VerseNumber":38,"Text":"Bɛ (alizinnim’ maa) shɛba mi, ka bɛ lo ba ka bɛ be bandi ni"},{"SurahNumber":38,"VerseNumber":39,"Text":"(Ka Naawuni yεli Sulemana): “Ŋɔ maa nyɛla Ti (Tinim’ Naawuni) pini, dinzuɣu, a ni bɔri so ka a niŋ o alheeri, bee ka a chɛ, ka di pa ni saliya shɛli karibu m beni.”"},{"SurahNumber":38,"VerseNumber":40,"Text":"Yaha! Achiika! O nyɛla ninvuɣu so ŋun miri Ti (Tinim’ Naawuni), ka lahi mali labrisuŋ shee (Alizanda)"},{"SurahNumber":38,"VerseNumber":41,"Text":"Yaha! Teemi Ti (Tinim Naawuni) dabli Ayuba yɛla, saha shεli o ni daa boli o Duuma (ka yεli): “Achiika! Shintaŋ shihi ma ni wahala ni azaaba..”"},{"SurahNumber":38,"VerseNumber":42,"Text":"(Ka Naawuni yεli o): “(Yaa nyini Ayuba)! Zaŋmi a napɔŋ n-to tiŋa, (ka o shiri to li, ka kom puhi na tiŋgbani ni, ka Naawuni yεli o): “Ŋɔ maa nyɛla kosurum mini konyurim din maai.”"},{"SurahNumber":38,"VerseNumber":43,"Text":"Ka Ti (Tinim’ Naawuni) ti o o malgu (iyaali), ka lahi pahi o bɛ ŋmali, ka di nyɛ nambɔzɔbo Ti sani, ka nyɛ teebu n-ti haŋkayanima"},{"SurahNumber":38,"VerseNumber":44,"Text":"(Ka Naawuni lahi yεli o)! Zaŋmi a n-fεbi (a paɣa maa), ka miri ka a labsi a nuu gbaai mokpalli ŋɔ maa, ka zaŋ li pɔri maa. Achiika! Ti (Tinim’ Naawuni) shiri nya o (Annabi Ayuba) ka o nyɛla suɣulolana. M-bo ni Ti dabli ŋɔ maa. Achiika! O nyɛla ŋun niŋdi tuuba n- labri Naawuni sani"},{"SurahNumber":38,"VerseNumber":45,"Text":"Yaha! Teemi Ti (Tinim’ Naawuni) dabli Annabi Ibrahima yɛla, n-ti pahi Annabi Is’haka mini Annabi Ya’akuba, bɛ daa nyɛla ban mali yaa (Naawuni jɛma shee), ka bɛ suhiri ne"},{"SurahNumber":38,"VerseNumber":46,"Text":"Achiika! Ti (Tinim’ Naawuni) daa gahim ba mi ni hali suŋ zaɣiyini, dina n-nyɛ Chiyaama yili yɛla teebu"},{"SurahNumber":38,"VerseNumber":47,"Text":"Yaha! Achiika! Bɛ daa be bɛ ni gahim shɛba ka be ninvuɣu gahinda puuni Ti sani"},{"SurahNumber":38,"VerseNumber":48,"Text":"Yaha! (Yaa nyini Annabi)! Teemi Annabi Ismaaila, ni Annabi Yasaɣa, n-ti pahi Annabi Zulkiflu yɛla, bɛ zaasa daa nyɛla Ti Tinim’ (Naawuni) ni gahim shεba"},{"SurahNumber":38,"VerseNumber":49,"Text":"Ŋɔ maa nyɛla teebu. Achiika! wuntizɔriba yɛn ti mali la labrisuŋ shee (Alizanda)"},{"SurahNumber":38,"VerseNumber":50,"Text":"∑inahigu Daalizanda la, ka bɛ yɛn ti yooi di dindoya m-bahi ba"},{"SurahNumber":38,"VerseNumber":51,"Text":"Ka bɛ do n-dalim di puuni, ka boondi ni bɛ ti ti ba binwola pam mini binnyura"},{"SurahNumber":38,"VerseNumber":52,"Text":"Ka bɛ lahi mali Alizanda paɣa shεba ban bi lihiri bɛ yidannim’ ko, ka bɛ yuma lahi saɣisi taba"},{"SurahNumber":38,"VerseNumber":53,"Text":"(Ka bɛ yεli ba)! “Ŋɔ maa n-nyɛ bɛ ni daa gbaari ya alikauli shεli zaŋ chaŋ Saliya karibu dali la.”"},{"SurahNumber":38,"VerseNumber":54,"Text":"“Achiika! Ŋɔ maa nyɛla Ti (Tinim’ Naawuni) yolsigu, di nyɛla din ka naabu.”"},{"SurahNumber":38,"VerseNumber":55,"Text":"Lala n-nyɛ li! Achiika! Ninvuɣu shεba ban kpahi yaɣi, bɛ labbu shee ti yɛn nyɛla din be (Zaadali)"},{"SurahNumber":38,"VerseNumber":56,"Text":"Bɛ yɛn ti kpɛla ʒahannama buɣum ni, dinzuɣu di dooshee maa nyɛla din be"},{"SurahNumber":38,"VerseNumber":57,"Text":"Ŋɔ maa (azaaba), bɛ lammi li, di nyɛla kotulum mini mari"},{"SurahNumber":38,"VerseNumber":58,"Text":"Ni azaaba shεli din ŋmani li yaha, ka di nyɛ balibu"},{"SurahNumber":38,"VerseNumber":59,"Text":"(Ka Malaaikanim’ yεli chεfurinim’ toondannima): “Bambɔŋɔnima (yi nyaandoliba maa) n-nyɛ salo ban yɛn kpe (buɣum ni) m-pahi yi zuɣu, (ka bɛ toondannim’ maa yɛli): “Ti ku niŋ ba maraaba, achiika! Bɛ nyɛla ban yɛn kpe buɣum ni.”"},{"SurahNumber":38,"VerseNumber":60,"Text":"Ka bɛ (nyaandolibu maa yεli bɛ toondannima): “Chɛli gba! Ti gba ku niŋ ya maraaba, domin yinima n-nyɛ ban bo li n-ti ti, dinzuɣu bɛhigu shee ŋɔ maa (buɣum) nyɛla din be.”"},{"SurahNumber":38,"VerseNumber":61,"Text":"Ka bɛ (nyaandoliba maa) lahi yεli: “Yaa ti Duuma (Naawuni)! Ninvuɣu so ŋun tahi ti ŋɔ maa na, tɔ! Nyin pahimi o azaaba shεli din nabgi buɣum ŋɔ ni.”"},{"SurahNumber":38,"VerseNumber":62,"Text":"Ka bɛ (toondannim’ maa) yεli: “Bo n-leei chɛ ka ti bi nyari ninvuɣu shεba ti ni daa kaandi pahiri ninvuɣu bɛri puuni la?”"},{"SurahNumber":38,"VerseNumber":63,"Text":"“Di ni bɔŋɔ, ti daa kuli maandi ba la ansarsi (Dunia puuni), bee ti nina n-kuli bi pali ba (buɣum ŋɔ ni)?”"},{"SurahNumber":38,"VerseNumber":64,"Text":"Achiika! Di lala buɣum bihi namgbanpeeni ŋɔ maa nyɛla yɛlimaŋli"},{"SurahNumber":38,"VerseNumber":65,"Text":"(Yaa nyini Annabi)! Yεlima! Achiika! Mani nyɛla saɣisigulana. Yaha! Duuma jεmdigu n-kani ni yεlimaŋli naɣila Naawuni, O nyɛla zaɣiyini, Nyɛŋda"},{"SurahNumber":38,"VerseNumber":66,"Text":"“Sagbana mini tiŋgbani, n-ti pahi din be di sunsuuni Duuma, Ŋuna n-nyɛ Nyɛŋda, Chεmpaŋlana"},{"SurahNumber":38,"VerseNumber":67,"Text":"(Yaa nyini Annabi)! Yεlima: “Di (Alkur’aani) nyɛla lahibali din bara.”"},{"SurahNumber":38,"VerseNumber":68,"Text":"Yinim’ (Larbunim’) mi nyɛla ban lebi biri ka chɛ li"},{"SurahNumber":38,"VerseNumber":69,"Text":"N-di ka baŋsim shεli n-zaŋ chaŋ Malaaikanim’ sani saha shɛli bɛ ni daa ŋmεri namgbankpeeni la"},{"SurahNumber":38,"VerseNumber":70,"Text":"Bɛ bi siɣsiri wahayi n-tiri ma na m-pahila n-nyɛla saɣisigulana n-tin ya polo ni"},{"SurahNumber":38,"VerseNumber":71,"Text":"(Yaa nyini Annabi)! Teemi saha shεli a Duuma (Naawuni) ni daa yεli Malaaikanima: “Achiika! N (Mani Naawuni) nyɛla Ŋun yɛn nam ninsala ni yεɣari.”"},{"SurahNumber":38,"VerseNumber":72,"Text":"“Dinzuɣu, N-yi ti nam o naai, ka pɔbsi N nyɛvuli niŋ o ni, yi (Malaaika- nim’) man lum ya, ka nyɛla ban niŋdi suzuuda n-tiri o.”"},{"SurahNumber":38,"VerseNumber":73,"Text":"Ka Malaaikanim’ zaasa lu n-niŋ suzuuda n-ti o namgbaniyini"},{"SurahNumber":38,"VerseNumber":74,"Text":"Naɣila Ibliisa (shintaŋ) n-daa tibgi o maŋa, ka pahi gutulunim’ puuni"},{"SurahNumber":38,"VerseNumber":75,"Text":"Ka O (Naawuni) yεli: “Yaa nyini Ibliisa (shintaŋ)! Bo n-leei mɔŋ a ni a lu suzuuda ti N-ni nam ni N (Mani Naawuni) nuhi ayi? Di ni bɔŋɔ, a tibgila a maŋa, bee a bela ban duhiri bɛ maŋ’ zuɣusaa puuni"},{"SurahNumber":38,"VerseNumber":76,"Text":"Ka o (shintaŋ) yεli: “Mani n-gari o, A nam ma mi ni buɣum, ka nam o ni yεɣiri.”"},{"SurahNumber":38,"VerseNumber":77,"Text":"Ka O (Naawuni) yεli: “Tɔ! Yim di (Alizanda maa) puuni, achiika! A nyɛla bɛ ni kari so yihi N nambɔzɔhigu ni.”"},{"SurahNumber":38,"VerseNumber":78,"Text":"“Yaha! Achiika! N narimbu be a zuɣu n-zaŋ hali ni Sanyoodali.”"},{"SurahNumber":38,"VerseNumber":79,"Text":"Ka o (shintaŋ) yεli: “Yaa n Duuma (Naawuni)! Naɣisim ma hali ni dabsi’ shεli Chiyaama ni yɛn ti yiɣisi.”"},{"SurahNumber":38,"VerseNumber":80,"Text":"Ka O (Naawuni) yεli: “Achiika! A be bɛ ni yɛn naɣisi shɛba ni.”"},{"SurahNumber":38,"VerseNumber":81,"Text":"“N-zaŋ chaŋ sahamirili dali.”"},{"SurahNumber":38,"VerseNumber":82,"Text":"Ka o (shintaŋ) yεli: “M-po A nam nyɛŋsim, achiika! N-nyɛla ŋun yɛn birgi ba namgbaniyini.”"},{"SurahNumber":38,"VerseNumber":83,"Text":"“Naɣila bɛ puuni ban nyɛ A dabgahinda.”"},{"SurahNumber":38,"VerseNumber":84,"Text":"Ka O (Naawuni) yεli: “Di nyɛla yεlimaŋli, yεlimaŋli mi ka n-yɛra.”"},{"SurahNumber":38,"VerseNumber":85,"Text":"Achiika! N (Mani Naawuni) nyɛla Ŋun yɛn chɛ ka ʒahannama (buɣum) pali ni nyini (shintaŋ), n-ti pahi ban doli a bɛ (ninsalinim’) puuni namgbaniyini. “M-bi bɔhiri ya sanyo’ shεli n-zaŋ chaŋ"},{"SurahNumber":38,"VerseNumber":86,"Text":"(Yaa nyini Annabi)! Yεlima: di (Alkur’aani wumbu) zuɣu. M mi ka ban ŋmari ʒiri puuni.”"},{"SurahNumber":38,"VerseNumber":87,"Text":"“Di (Alkur’aani maa) pala shεli m- pahila teebu n-zaŋ ti binnamda.”"},{"SurahNumber":38,"VerseNumber":88,"Text":"“Yaha! Achiika! Yi ni ti baŋ di lahibali ni saha bɛla nyaaŋa"},{"SurahNumber":39,"VerseNumber":1,"Text":"Litaafi (Alkur’aani) siɣisibu yila Naawuni so Ŋun nyɛ Nyεŋda, Yεmgoliŋgalana sani na"},{"SurahNumber":39,"VerseNumber":2,"Text":"(Yaa nyini Annabi)! Achiika! Ti (Tinim’ Naawuni) n-siɣisi litaafi ŋɔ maa (Alkur’aani) n-ti a na ni yεlimaŋli, dinzuɣu jεmmi Naawuni, ka nyɛla ŋun niŋdi O kasi ni jɛma"},{"SurahNumber":39,"VerseNumber":3,"Text":"Wumma! Naawuni n-nyɛ Ŋun su jεma din niŋ kasi, ka ninvuɣu shεba ban zaŋ binyεr’ shεŋa n-leei duumanim’ ka pa ni Ŋuna maa naan (yεra): “Tinim’ bi jεmdi li shɛli zuɣu naɣila bɛ (buɣa maa) zaŋ ti miri Naawuni.” Achiika! Naawuni ni ti niŋ fukumsi bɛ sunsuuni domin namgbankpeeni shεli puuni bɛ ni be maa. Achiika! Naawuni bi dolsiri ninvuɣu so ŋun nyɛ ʒirilana, ŋun zooi chɛfuritali"},{"SurahNumber":39,"VerseNumber":4,"Text":"Naawuni yi di bɔri ni O mali bia, tɔ! O naan piigi O ni bɔri shɛli O binnamda puuni. O nam niŋ kasi, Ŋuna n-nyɛ Naawuni, Nagaŋ, Ŋun nyɛŋdi yɛllikam"},{"SurahNumber":39,"VerseNumber":5,"Text":"O namla sagbana mini tiŋgbani ni yεlimaŋli. Yaha! O zaŋdila yuŋ kpεhiri wuntaŋ’ ni, ka mali wuntaŋ’ kpεhiri yuŋ ni, ka balgi wuntaŋ’ mini goli, ka di zaɣiyini kam chana ni sahamirili. Wumma! Ŋuna n-nyɛ Nyɛŋda, Chεmpaŋlana"},{"SurahNumber":39,"VerseNumber":6,"Text":"O nam ya mi ka yi yi nyɛvuli yini (Annabi Adam) puuni na, di nyaaŋa, ka O nam o paɣa (Hawa) na o puuni, ka siɣisi ya yiŋ biŋkobri balibu bɛ ba anii na, O namdi ya la yi manim’ puya ni nambu n-ti pahi nambu zuɣu, zibsim siɣim buta puuni. Ŋuna n-nyɛ Naawuni yi Duuma, nam nyɛla O dini, duuma jεmdigu n-kani ni yεlimaŋli naɣila Ŋuna. Ka bo n-leei chɛ ka bɛ ŋmalgiri ya (ka chεri yɛlimaŋli)"},{"SurahNumber":39,"VerseNumber":7,"Text":"Yi yi niŋ chεfuritali, tɔ! Achiika! Naawuni nyɛla Bundana ka chɛn ya, O mi bi saɣi ti O daba ni chɛfuritali. Yaha! Yi yi paɣi, O ni saɣi n-tin ya, nyɛvuli shεli din mali taali ku tooi deei di nyɛvuli kpee taali, din nyaaŋa yi labbu shee nyɛla yi Duuma sani, ka O yɛn ti tin ya yi tuuntumsa lahibali. Achiika! O nyɛla Ŋun mi din be suhiri ni"},{"SurahNumber":39,"VerseNumber":8,"Text":"Yaha! Biɛrim shεli yi ti shihi ninsala, o boondila o Duuma (Naawuni), ka labsiri o maŋ’ tiri O, amaa O yi ti ti o ni’ima shɛli, ka o tam o ni daa suhiri shɛli pɔi ni dina, ka bo nyintahi n-ti Naawuni, domin o birgi (ninsalinim’) ka chɛ O soli, (Yaa nyini Annabi)! Yεlima: “Wummi nyεɣisim bɛla (Dunia puuni) ni a chεfuritali maa. Achiika! A be buɣum bihi ni.”"},{"SurahNumber":39,"VerseNumber":9,"Text":"Di ni bɔŋɔ, ninvuɣu so ŋun filindi O maŋ’ n-tiri Naawuni yuŋ puuni saha shɛŋa, ka nyɛla ŋun niŋdi suzuuda, ka zaandi jiŋli puhiri li, ka di nyɛla o zɔrila Bahigudali (Zaadali), ka lahi niŋdi kore ni o Duuma (Naawuni) nambɔzɔbo. (Yaa nyini Annabi)! Yεlima: “Di ni- bɔŋɔ, ninvuɣu shεba ban mi mini ban ʒi ni niŋ yim? “Achiika! Haŋkayanima n-nyɛ ban teeri Naawuni yɛla"},{"SurahNumber":39,"VerseNumber":10,"Text":"(Yaa nyini Annabi)! Yεlima: “(Naawuni yεli ya): “Yaa yinim’ n daba shɛba ban ti yɛlimaŋli! Zom ya yi Duuma, ninvuɣu shεba ban vεlgi bɛ tuma Dunia biεhigu ŋɔ puuni, tɔ! Bɛ mali sanyovεlli (Alizanda). Yaha! Naawuni tiŋgbani nyɛla din yɛlimma. Achiika! Bɛ ni ti yo suɣulonim’ bɛ samli ka di pala ni saliya shɛli karibu m-beni"},{"SurahNumber":39,"VerseNumber":11,"Text":"(Yaa nyini Annabi) Yεlima: “Achiika! Bɛ puhi ma mi ni n-jɛm Naawuni, ka nyɛla ŋun niŋdi O kasi ni jɛma.”"},{"SurahNumber":39,"VerseNumber":12,"Text":"“Yaha! Bɛ puhi ma ni n-leei pilgu ninvuɣu shɛba ban zaŋ bɛ maŋ’ zaa n-ti Naawuni (Muslinnim’) la puuni.”"},{"SurahNumber":39,"VerseNumber":13,"Text":"Yεlima: “Achiika! N-zɔrila dabsi’ titali la daazaaba, di yi niŋ ka m-kpe n Duuma (Naawuni) taali ni.”"},{"SurahNumber":39,"VerseNumber":14,"Text":"Yεlima: “Naawuni ka n-jεmda, ka nyɛla ŋun niŋdi O kasi ni jɛma.”"},{"SurahNumber":39,"VerseNumber":15,"Text":"Dinzuɣu, jεmmi ya yi ni bɔri shɛli ka pa ni Ŋuna (Naawuni). (Yaa nyini Annabi)! Yεlima: “Achiika! Ninvuɣu shεba ban kɔhilu n-nyɛ ban yɛn ti niŋ bɛ maŋ’ ashaara, n-ti pahi bɛ malgu (bε paɣaba ni bihi) Zaadali. Tɔ! Achiika! Ŋɔ maa n-nyɛ ashaara polo ni.”"},{"SurahNumber":39,"VerseNumber":16,"Text":"Buɣum shilinshihi yɛn ti ŋarila bɛ zuɣusaa, ka bɛ gbinni mali shilinshiya. Dimbɔŋɔ maa ka Naawuni mali varsiri O daba, dinzuɣu yaa yinim’ N (Mani Naawuni) daba, zom ya Ma"},{"SurahNumber":39,"VerseNumber":17,"Text":"Yaha! Ninvuɣu shεba ban niŋ katiŋ’ ka chɛ shintana jεma, ka niŋ tuuba n- labi Naawuni sani, tɔ! Bɛ mali suhupiεlli lahibali. Dinzuɣu (yaa nyini Annabi)! Tim N (Mani Naawuni) daba suhupiεlli lahibali (ni Alizanda kpɛbu)"},{"SurahNumber":39,"VerseNumber":18,"Text":"Bana n-nyɛ ninvuɣu shεbu ban wumdi yεltɔɣa (wa’azu), ka doli di zaɣivεlli, tɔ! Bannim’ maa n-nyɛ Naawuni ni dolsi ninvuɣu shεba. Yaha! Bannim’ maa n-nyɛ haŋkayanima"},{"SurahNumber":39,"VerseNumber":19,"Text":"(Yaa nyini Annabi)! Di ni bɔŋɔ, ninvuɣu so azaaba yɛltɔɣali (Naawuni sujee) ni niŋ talahi o zuɣu. Di ni bɔŋɔ, a nyɛla ŋun yɛn tooi tilgi ŋun be buɣum ni"},{"SurahNumber":39,"VerseNumber":20,"Text":"Amaa! Ninvuɣu shεba ban zo bɛ Duuma, bɛ mali yilitamda shɛŋa, ka di zuɣusaa lahi mali yilitamda shɛŋa din me (Alizanda puuni), kulibona yɛn ti zɔrila di gbinni, di nyɛla Naawuni da- alikauli. Naawuni mi bi yiɣisiri alikauli"},{"SurahNumber":39,"VerseNumber":21,"Text":"(Yaa nyini ninsala)! A bi nya kadama achiika! Naawuni n-nyɛ Ŋun siɣisi kom na zuɣusaa, ka chɛ ka di zo n-kpe tiŋgbani ni n-ti leei bilsi, din nyaaŋa, ka O zaŋ li yihi bindira din ŋmali be koŋkoba, din nyaaŋa ka di kuui, ka a nya li ka di mɔhi, din nyaaŋa, ka O chɛ ka di kabsi kabsi. Achiika! Ŋɔ maa puuni mali kpahimbu n-ti haŋkaya- nima"},{"SurahNumber":39,"VerseNumber":22,"Text":"Di ni bɔŋɔ, Naawuni ni yooi ninvuɣu nyɔɣu ni Muslinsi daadiini, ka o nyɛla ŋun be neesim puuni din yi o Duuma (Naawuni) sani na, (o mini ŋun pa Muslimi ni niŋ yim)? Dinzuɣu, ashaara be ninvuɣu shεba ban suhiri kuui ka chɛ Naawuni yɛla teebu la zuɣu. Bannim’ maa be birginsim din be polo ni"},{"SurahNumber":39,"VerseNumber":23,"Text":"Naawuni n-nyɛ Ŋun siɣisi yɛltɔɣali (Alkur’aani) din gahim na, ka di nyɛ litaafi shεli din (aayanim’) ŋmani taba, ka bɛ labri karindi li, (saha shɛli mi bɛ yi ti karindi li), ninvuɣu shεba ban zɔri bɛ Duuma (Naawuni) nimgbina sɔhiri mi, din nyaaŋa, ka bɛ nimgbina mini bɛ suhiri balgira n-zaŋ chaŋ Naawuni yɛla teebu. Dina n-nyɛ Naawuni dolsigu, ka O mali li dolsiri O ni bɔri so. Yaha! Naawuni ni birgi so, tɔ! So n-kani yɛn tooi dolsi o"},{"SurahNumber":39,"VerseNumber":24,"Text":"Di ni bɔŋɔ, ninvuɣu so ŋun yɛn ti taɣiri o maŋ’ ka chɛri azaaba kpeeni Zaadali (o mini ŋun yɛn ti mali suhudoo ni niŋ yim)? Ka bɛ yɛn ti yεli zualin- diriba: “Lammi ya yi ni daa tumdi tuun’ shɛŋa (Dunia puuni la) sanyoo.”"},{"SurahNumber":39,"VerseNumber":25,"Text":"Ninvuɣu shεba ban daa kana pɔi ni bana (Maka chεfurinim’) maa daa labsi Chiyaama ʒiri, ka azaaba daa kaba na luɣushεli polo bɛ ni bi mi"},{"SurahNumber":39,"VerseNumber":26,"Text":"Dinzuɣu, ka Naawuni chɛ ka bɛ lam filiŋ Dunia ʒii puuni. Yaha! Chiyaama daazaaba n-nyɛ din gari lala, bɛ yi di nyɛla ban mi"},{"SurahNumber":39,"VerseNumber":27,"Text":"Yaha! Achiika! Ti (Tinim’ Naawuni) ti ninsalinim’ ŋmahinli kam Alkur’aani ŋɔ puuni, domin achiika! Bɛ leei ninvuɣu shɛba ban teeri Naawuni yɛla"},{"SurahNumber":39,"VerseNumber":28,"Text":"Di (Alkur’aani) nyɛla bɛ ni karimdi shεli, ka di nyɛ larbu zinli zuɣu, di nyɛla din ka gɔŋbu, domin achiika! Bɛ (Larbunim’) nyɛla ban yɛn zo Naawuni"},{"SurahNumber":39,"VerseNumber":29,"Text":"Naawuni ti ŋmahinli ni ninvuɣu so (dabli) ŋun mali duumanim’ pam, ka bɛ (duumanim’ maa) nyɛ ban namgban- kpeeni be pam bɛ sunsuuni, ni ninvuɣu so (dabli) ŋun mali duuma yino ka jɛmdi la o ko. Di ni bɔŋɔ, bɛ kotomsi ni niŋ yim? Paɣibu balibu kam nyεla Naawuni dini. Chɛli gba! Bɛ (chɛfurinim’) pam bi mi"},{"SurahNumber":39,"VerseNumber":30,"Text":"(Yaa nyini Annabi)! Achiika! A nyɛla ŋun yɛn ti kpi, ka bɛ (chεfurinim’ maa) gba yɛn ti kpi"},{"SurahNumber":39,"VerseNumber":31,"Text":"Din nyaaŋa, Zaadali achiika! Yi nyɛla ban yɛn ti niŋdi namgbankpeeni yi sunsuuni yi Duuma sani (ka bɛ deei ŋun di o kpee zualinsi daamaana n-ti o)"}]}