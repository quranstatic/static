{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":46,"VerseNumber":1,"Text":"Ha mim"},{"SurahNumber":46,"VerseNumber":2,"Text":"Ukhwishibwa kheshitabu khurula khu Nyasaye owa Amani Omuchesi muno"},{"SurahNumber":46,"VerseNumber":3,"Text":"Ni shikwaloonga likulu nende eshialo nende biosi bili hakari wabio halali khubwatoto nende ebise biarebwaho, nebalia bakhaya shibabukulilanga oluchendo mukabekanyilisibungwa tawe"},{"SurahNumber":46,"VerseNumber":4,"Text":"Boola mbu:\t“mulolangakhwo biamulamanga bilali Nyasaye, munzechesie nishina shabialonga shili khushialo, nohomba bali nende obulala khu walonga likulu, mundererekhwo eshitabu ashialiho imbeli wa shino, nohomba eshimanyisio shiosi shiosi shiobumanyi nikalimbu muboolanga obwatoto”"},{"SurahNumber":46,"VerseNumber":5,"Text":"Ni omukori omukhongo uli arie, ushilakhwo ulamaanga, abalali Nyasaye, ebalalibafuchilila ukhula inyanga yeyindukho, nabo bakorerwe amalaamo kabu"},{"SurahNumber":46,"VerseNumber":6,"Text":"Olwa Abandu balikhung’asibwa baliba abasuku khubo, ne belikaana okhulamwa khwabu"},{"SurahNumber":46,"VerseNumber":7,"Text":"Ne nibasomelwa tsinyaali tsiefu ethili habulafu, abakhayi baboolanga nibakhalola abwatoto mbu: “ buno ni obulosi bwahabulafu.”"},{"SurahNumber":46,"VerseNumber":8,"Text":"Nohomba baboolanga mbu: “yekasiliasa omwene” , boola mbu: “ nikali mbu ndekasilia omwene, enywe shimulikhoonyakhwo shosi shosi imbeli wa Nyasaye tawe, ye amanyile muno kamutiabukhanga, ye niye omuloli hakari wanje ninenyu naye ni omunji wobulilesheli omukoosia muno.”"},{"SurahNumber":46,"VerseNumber":9,"Text":"Boola esie shendi omwishemuli mu Barumwa tawe, ne engorwa ngalandilikholwa nahomba enywe, Enondanga butswa kefimbulilungwa mubufimbuli, Ne shendi shiosi shiosi tawe halali omwikanyilisi wa habulafu"},{"SurahNumber":46,"VerseNumber":10,"Text":"Boola: “mulola murie nikali mbu kano karula khu Nyasaye mana mukakhaye mana abeho omuloli okhurula mu Baana ba Isaraeli, shinga kano, mana asuubile nanyu mukhaye,” Toto Nyasaye shalunjisinjia betsimbi tawe"},{"SurahNumber":46,"VerseNumber":11,"Text":"Ne abakhayi baboolela abasuubila mbu “kabetsanga kano mbu namalayi shibakhakhuranjilile tawe”\tne olwabakhaya okhulunjikha baboola mbu : “buno ni obubeyi bwakhale.”"},{"SurahNumber":46,"VerseNumber":12,"Text":"Ne imbeli wuwe shaliho eshitabu shia Musa, Shiobulunjifu nende tsimbabaasi, na shino ni eshitabu shitinyisia shiolulimi olwarabu, kho shikanyilisie abetsimbi ne shibasuubisie abakholi bamalayi"},{"SurahNumber":46,"VerseNumber":13,"Text":"Toto balia baboola mbu: “ Nyasaye wefu omulesi ni Allah..(Nyasaye) “ mana nibaba abalunjifu, shibaliba nobuyendi tawe nohomba shibalibeelela tawe.”"},{"SurahNumber":46,"VerseNumber":14,"Text":"Abo nibo Abandu bomwikulu, balimenyamwo tsinyanga tsiosi, Omurungo khukabakholanga"},{"SurahNumber":46,"VerseNumber":15,"Text":"Khwachelela omundu akholele abebusi bebe bibili amalayi, Nyina Mwana yamuchinga munda khukhusanda ne namwibula khukhunyakhana, okhumuchinga,\tmunda\tnende okhumuleshesia okhununa ni emiesi amakhumi kataru, okhula ngala yola omundu omukhongo mana niyola emika amakhumi kane, naboola mbu: “Nyasaye wanje omulesi nyalile enyoole okhupa orio khutsimbaabasi tsitsio tsiawambelesia nende khu abebusi banje ne ekhole amalayi kakhuchamisia, ne ungasilie olwibulo lwanje, esie ndikanile khwiwe, ne esie toto endi mubasalamu.”"},{"SurahNumber":46,"VerseNumber":16,"Text":"Abo nibo bakhuchamilanga abikhole biabu biabakholanga, ne khubaleshela tsimbi tsiabu ne baliba mu bandu bomwikulu, indache yatoto yabalakungwa"},{"SurahNumber":46,"VerseNumber":17,"Text":"Ne ulia wekhandila abebusi bebe babili, nababoolela mbu : “murisinjia mbu ndililamusibwa ne lwabura olwibulo olunji neshili okhubaho,” ne abebusi abo basabanga obukhoonyi khu Nyasaye nibaboola mbu: “ abaane ewe suubila toto indache ya Nyasaye niyatoto” naye aboola mbu: “ni shinashino? Atsikhali butswa tsingano tsiabakhale.”"},{"SurahNumber":46,"VerseNumber":18,"Text":"Abo nibo bamakhuwa kabu kabusibwa mubandu babura imbeli wabu Mumajini nende Abandu, Toto abo banyoola okhusikha"},{"SurahNumber":46,"VerseNumber":19,"Text":"Ne boosi baliba nende ebichelo bikabukhane khukabakhola, kho abarunje ebikhole biabu nabo shibalikholelwa obubii tawe"},{"SurahNumber":46,"VerseNumber":20,"Text":"Ne inyanga yabakhayi balirerwa mumulilo, baliboolelwa mbu: “mwamala okhubukula ebilayi bienyu khubulamu bwokhushialo, mana nimubwikhoyela, kho lelo luno murungwa eshinyasio shietsisoni khulwa okhufura khwenyu khushialo khunjila ilali yatoto, Nende khulwa amabii kenyu kamwakholanga.”"},{"SurahNumber":46,"VerseNumber":21,"Text":"Ne itsulila omusiani wababu A’d, olwa yekanyilisia abandu be khumatulo koluyeshe, ne toto abekanyilisi abanji babura imbeli nende inyuma wuwe, nibaboola mbu: “Mulalaama shiosi shiosi tawe halali Nyasaye, esie abalolela eshisa eshinyasio shieinyanga ikhongo.”"},{"SurahNumber":46,"VerseNumber":22,"Text":"Baboola mbu: “witsile okhukhukabukhasia nende Abanyasaye befu, mana khurerere kokhulakanga ako noli mubalia baboolanga obwatoto.”"},{"SurahNumber":46,"VerseNumber":23,"Text":"Yaboola mbu: “Toto abumanyi bweinyanga eyo buli khu Nyasaye ne eboosilinjia butswa kendumilwe, halali esie abalolanga mbu mukholanga obusilu"},{"SurahNumber":46,"VerseNumber":24,"Text":"Olwa balola lileesi niliitsila abamenya, baboola mbu: “lileesi lino nilio okhukwisilia ifula?”khane nikalali kario tawe, halali kano nikamwenyeleenge omuyeka kulimwo eshinyasio eshilulu"},{"SurahNumber":46,"VerseNumber":25,"Text":"kusishia buli eshindu khubunyali bwa Nyasaye wakwo omulesi, mana nibiba mbu shibakhalolekhana tawe halali tsinzu tsiabu butswa, Endio nelwakhurunganga Abandu betsimbi"},{"SurahNumber":46,"VerseNumber":26,"Text":"Netoto khwabamenyiamwo obulayi, shibili shinga khwabamenyia enywe tawe, mana nikhubahelesia amarwi nende tsimoni nende emioyo , mana amarwi kabu nohomba tsimoni tsiabu nohomba emioyo chiabu shichiabakhonyakhwo shiosi shosi tawe, shichila bo bakhayanga ebimanyisio bia Nyasaye mana okhukatsula khwabu nikhubabotokhana"},{"SurahNumber":46,"VerseNumber":27,"Text":"Ne toto khwasishia tsingongo tsisubilana ninanyu, nekhwatsirumila ebimanyisio bakhaba bario banyoola okhukalukha"},{"SurahNumber":46,"VerseNumber":28,"Text":"Ne shichila shina balia ababalaamanga abalali Nyasaye nibakhaya okhubahabina? Halali babakorakhwo, ne obo nibo obubeyi bwa bachikhanga"},{"SurahNumber":46,"VerseNumber":29,"Text":"Ne olwakhwarera omukanda kwa majini ukhwitsa khwiwe okhuwulilisia Ikurani, Olwayasoomwa baboola mbu : “ulilisie.” Olwa yamala okhusoomwa, bakalushila abashiabwe okhubekanyilisia"},{"SurahNumber":46,"VerseNumber":30,"Text":"Baboola enywe abashiefwe khuwulile eshitabu shiarumwa inyuma wa Musa shifuchilisania nende kalia kaliho imbeli wuwe, ne shilunjisinjia khubwatoto nende khunjila ingololofu"},{"SurahNumber":46,"VerseNumber":31,"Text":"Enywe Abandu befu, fuchililile omulanji wa Nyasaye , ne mumusuubile (Nyasaye) alabaleshela tsimbi tsienyu, ne alabekalila eshinyasio eshilulu"},{"SurahNumber":46,"VerseNumber":32,"Text":"Ne ulafuchilila omulanji wa Nyasaye, shibalishila khushialo tawe ne shibaliba nende abalibaliinda imbeli wuwe tawe, abo bali mubukori obwa habulafu"},{"SurahNumber":46,"VerseNumber":33,"Text":"Koo shibalolanga mbu toto Nyasaye owalonga likulu nende eshialo, ne shiyachong’a okhubilonga tawe mbu ni omunyali wokhulamusia abafu, nendio mbu yetoto nomunyali wabuli eshindu"},{"SurahNumber":46,"VerseNumber":34,"Text":"Inyanga yabakhayi balirerwa mulilo, mana bareebwe mbu: “Kanoshikali katoto?” baliboola mbu: “Nitoto Nyasaye wefu omulesi.” Baliboolelwa mbu: “mana mupile eshinyasio khulwa okhukhaya khwenyu khwamwakhayanga.”"},{"SurahNumber":46,"VerseNumber":35,"Text":"Kho wifwile shinga befwila Abarumwa bokhwifwila okhukhongo, ne olabayungubasilia tawe, toto inyanga yabalilola kabalakwa iliba shinga shibamenyekhwo khushialo halali lisaa lilala butwsa khushitere. Ngako kaboolele, ne shibasishibwa tawe halali Abandu ababii"},{"SurahNumber":47,"VerseNumber":1,"Text":"Balia bakhaya mana nibekalila injila ya Nyasaye, ye alikosia ebikhole biabu"},{"SurahNumber":47,"VerseNumber":2,"Text":"Ne balia basuubila, mana nibakhola amalayi, mana nibasuubila khukeshibwa khu Mohammad , nako ni abwatoto okhurula khu Nyasaye wabu omulesi- alabaleshela tsimbi tsiabu, ne alabakaasilia obulamu bwabu"},{"SurahNumber":47,"VerseNumber":3,"Text":"Ako nilwokhuba mbu abakhayi baloonda obukori, ne balia abasuubila baloonda obwatoto okhurula khu Nyasaye wabu omulesi , endio nilwa Nyasaye achelasilia Abandu ifwani yabu"},{"SurahNumber":47,"VerseNumber":4,"Text":"Nenimubukanananendeabakhayimukhuye amakosi kabu, okhula shinga mubatosia mu baboye emikoye, mubalekhule khubulayi nohomba benunule, ukhula shinga liyie liwa, ne endio, Nyasaye yenyanga yakhabashilile omwene, halali yenya okhubatema abeene khubeene, ne balia berwa khunjila ya Nyasaye, shalikosia ebikhole biabu tawe"},{"SurahNumber":47,"VerseNumber":5,"Text":"Alabalunjisia ne alabakaasilia obulamu bwabu"},{"SurahNumber":47,"VerseNumber":6,"Text":"Ne alabenjisia mwikulu, lia yabamanyia"},{"SurahNumber":47,"VerseNumber":7,"Text":"Enywe Abasuubila, nimuhabina Nyasaye, yesi alabahabina, ne alatinyia amakulu kenyu"},{"SurahNumber":47,"VerseNumber":8,"Text":"Ne balia bakhaya, khubo ni okhutiba , ne alikosia abikhole biabu"},{"SurahNumber":47,"VerseNumber":9,"Text":"Endio nilwokhuba mbu basila aka Nyasaye yeshia mana nakwisia ebikhole biabu"},{"SurahNumber":47,"VerseNumber":10,"Text":"Shibachendakhwo khushialo, balola indukho yabalia bali imbeli wabu, Nyasaye yabasishia, ne khu abakhayi bano, baliba shinga bo"},{"SurahNumber":47,"VerseNumber":11,"Text":"Endio nilwokhubeela Nyasaye nomuliindi wabasuubili, ne toto abakhayi babula omuliindi"},{"SurahNumber":47,"VerseNumber":12,"Text":"Toto Nyasaye alinjisia Abasuubila mana nibakhola amalayi mwikulu mumikunda chiburangamwo emialo, ne balia bakhaya bekhoyanga nibalia shinga ebiayo biliitsanga, ne mumulilo nishio eshimenyo shiabu"},{"SurahNumber":47,"VerseNumber":13,"Text":"Ne tsingongo tsinga tsiali na amani amanji okhushila olukongo lulwo luno lwakhutafia, khwabasishia ne abalaho wabahabina"},{"SurahNumber":47,"VerseNumber":14,"Text":"Koo ulia uli nende obulafu okhurula khu Nyasaye wuwe, alishinga ulia wakaasilibwa amabii keke akalole amalayi, mana nibaloonda okhwenya khwabu"},{"SurahNumber":47,"VerseNumber":15,"Text":"Emikunda cho mwikulu charecheshelwa abamuria, emialo chilimwo amatsi kabulamwo obutukhulu, nende emialo chia mabeele kalaboyanga tawe, nende emialo cha amalwa keshiuya khubanywi, nende emialo chiobuushi obulafu tswe, ne balimwo nende tsimbia tsiosi tsebiamo, nende obulesheli okhurula khu Nyasaye wabu, bakhaba shinga baliba mumulilo tsinyanga tsioosi, nibanywesibwa amatsi kayile pia, nikateta amala kabu"},{"SurahNumber":47,"VerseNumber":16,"Text":"Ni mubo baliwo bakhurechelesinjia, mana nibarula ewuwo, bareebanga balia bahebwa obumanyi mbu: “ Nishina shiayakhaboola bulaano ?, Abo nibo ba Nyasaye yopa eshimanyisio khu mioyo chiabu, mana nibaloonda okhwenya khwe mioyo chiabu”"},{"SurahNumber":47,"VerseNumber":17,"Text":"Ne balia baalunjikha yabameta obulunjifu mana nabanyalila okhumuria"},{"SurahNumber":47,"VerseNumber":18,"Text":"Bali nende shiabalindaga halali ni indukho ilibapwoka, Ne toto ebimanyisio biayo biamala okhwitsa, ne niyula indukho okwitsulila khwabu khulibakhonya shina"},{"SurahNumber":47,"VerseNumber":19,"Text":"Ne manya mbu abulaho okhuyeshele okhulaamwa khubwatoto halali Nyasaye, Ne saba eshileshelo khutsimbi tsitsio, nende khubasuubili beshisatsa nende abasuubili abeshikhasi , Ne Nyasaye yamanya habundu wenyu okhutsia nende okhukalukha, nende habundu wenyu weshimenyo"},{"SurahNumber":47,"VerseNumber":20,"Text":"Ne Abasuubili baboolanga mbu : “shichila shina nileshibwa isura,” ne niyishibwa isura yelilako mana barumbulamwo okhupana, olalola balia bemioyo chiabu chilimwo obulwale, bakhuhenganga shinga ulia womwoyo kukwe kurula nafwitsanga, halali nobulayi khubo"},{"SurahNumber":47,"VerseNumber":21,"Text":"Okhuwulila nende amakhuwa amalayi. Ne likhuwa nilimalile okhusuubilwa, ne nibaba abatoto khu Nyasaye bulaba ubulayi khubo"},{"SurahNumber":47,"VerseNumber":22,"Text":"Ne kasuubililungwa khwinywe mbu nimunyoola obunyali ni okhukhola amabii khushialo nende okhwira olwikho"},{"SurahNumber":47,"VerseNumber":23,"Text":"Abo nibo ba Nyasaye yatsuba, mana nabekasia amarwi, ne niyoofusia tsimoni tsiabu"},{"SurahNumber":47,"VerseNumber":24,"Text":"Ne shibaparangakhwo Ikurani ino tawe, nohomba emioyo chiabu chilikhwo amakafuli kachio"},{"SurahNumber":47,"VerseNumber":25,"Text":"Toto balia bakalukha inyuma nibakhamala okhumanya obulunjifu, shetani yabakosia nabakatia"},{"SurahNumber":47,"VerseNumber":26,"Text":"Ako nikhulwokhuba mbu baboola balia balenyanga okhuwulila aka Nyasaye yeshia mbu: “khwitsa okhubawulila mumakhuwa kandi,” Ne Nyasaye amanyile akefisile mumioyo chiabu"},{"SurahNumber":47,"VerseNumber":27,"Text":"Ne kaliba karie olwa Abamalaika balibafwisia, nibaboopa obweni bwabu nende emikongo chiabu"},{"SurahNumber":47,"VerseNumber":28,"Text":"Ako nilwokhuba mbu balooonda kasinyisia Nyasaye ne nibakhaya kamusangasia, mana nakwisa ibikhole biabu"},{"SurahNumber":47,"VerseNumber":29,"Text":"Nohomba baparanga balia abali no bulwale mumioyo chiabu mbu Nyasaye shalira habulafu obusuku bwabu tawe"},{"SurahNumber":47,"VerseNumber":30,"Text":"Ne khwenyanga khwakhakhwechesiye bo, ne wakhabamanyile khu ebimanyisio biabu, ne wakhabamanyile khukhulomaloma khwabu, Ne Nyasaye yamanya muno ebikhole bienyu"},{"SurahNumber":47,"VerseNumber":31,"Text":"Ne toto khulabatema okhula khumanye abalwani khunjila ya Nyasaye mwinywe, nende abesumilisi ne khulabatema mumakhuwa kenyu"},{"SurahNumber":47,"VerseNumber":32,"Text":"Toto balia bakhaya mana nibekalila injila ya Nyasaye, mana nibayingania Omurumwa, niyakhamala okhubahelesia obulunjifu, shibalikhola Nyasaye eshindu tawe, ne alikwisia ebikhole biabu"},{"SurahNumber":47,"VerseNumber":33,"Text":"Enywe abasuubila muwulile Nyasaye nende Omurumwa ne mulanyasia ebikhole bienyu tawe"},{"SurahNumber":47,"VerseNumber":34,"Text":"Toto balia bakhaya mana nibekalila injila ya Nyasaye mana nibafwa nibali abakhayi Nyasaye shalibaleshela tawe"},{"SurahNumber":47,"VerseNumber":35,"Text":"Mana mulatendeya mwenya omulembe tawe ne enywe nenywe balashila, Ne Nyasaye ali ninanyu, ne shalabeema omurungo kwebikhole bienyu tawe"},{"SurahNumber":47,"VerseNumber":36,"Text":"Toto obulamu bwokhushialo nomubayo nende okhukalilisia, ne ni musuubila mana mwaria Nyasaye alabahelesia omurungo kwenyu ne shalabareeba emiandu chienyu tawe"},{"SurahNumber":47,"VerseNumber":37,"Text":"Ne nabareba , mana abatilile, muleemana, ne alarusia obusuku bwenyu habulafu"},{"SurahNumber":47,"VerseNumber":38,"Text":"Enywe ano mulangungwa murusie khu injila ya Nyasaye, ne mwinywe balimwo bemananga, ne wimana yeyimanga omwene, Ne Nyasaye no muyinda nanyu muli abatakha, ne nimukhaya Nyasaye alarera Abandu bandi balali enywe, mana bakhaye okhuba shinga enywe"},{"SurahNumber":48,"VerseNumber":1,"Text":"Toto efwe khwakhwikulila obushili bwa habulafu"},{"SurahNumber":48,"VerseNumber":2,"Text":"Kho Nyasaye akhuleshele ebionoono bibio biawaranjilila nende biawamalilikha, ne akhwitsusilie tsimbabaasi tsitsie, ne akhulunjisie khu injila ingolofu"},{"SurahNumber":48,"VerseNumber":3,"Text":"Ne akhuhabine obuhabini bwa amani"},{"SurahNumber":48,"VerseNumber":4,"Text":"Niye weshia obuyeenzefu mumioyo chia basuubili kho anyoole okhubameeta obusuubili hekulu wobusuubili bwabu, ne omukaanda kwabalwani bo mwikulu nende bo khushialo ni kwa Nyasaye, ne Nyasaye niye Omumanyi po Owamachesi muno"},{"SurahNumber":48,"VerseNumber":5,"Text":"Khoyenjisie Abasuubili Abasatsa Nabakhasi mwikulu mumikunda chiburangamwo emialo, balimenyamwo thsinyanga tsiosi, mana abaleshele tsimbi tsiabu, ne okho imbeli waNyasaye nikho okhubura okhukhongo"},{"SurahNumber":48,"VerseNumber":6,"Text":"Ne abahelesie eshinyasio abeshikhabili, abasatsa nabakhasi, nende abatsokasinjia Nyasaye abasatsa nabakhasi abapariranga Nyasaye amaparo amabii, kuliboolela omukalukhano omubii, Ne Nyasaye yabasinyishila,\tmana\tnabatsuba, nenabarecheshela omulilo kwa Jahannam, ne ni amakalushilo amabii muno"},{"SurahNumber":48,"VerseNumber":7,"Text":"Abalwani beliyie bo mwikulu nende bomushialo ni baNyasaye ne Nyasaye Niwamani Owamachesi muno"},{"SurahNumber":48,"VerseNumber":8,"Text":"Toto efwe khwakhuruma obe Omuloli, Omusuubisia, Omwikanyilisi"},{"SurahNumber":48,"VerseNumber":9,"Text":"Kho musuubile Nyasaye nende Omurumwa wuwe, ne mumukhoonye, ne mumwe eshiribwa, ne mwitsomie Nyasaye itsuli nende ingolobe"},{"SurahNumber":48,"VerseNumber":10,"Text":"Toto balia bakhunganga omukhono toto bonganga Nyasaye omukhono. Omukhono kwa Nyasaye kuli hekulu wemikhono chiabu, ne ulia ufunakanga indakano, afunaka khulwo okhumisia omwoyo kukwe, ne ulia okhola kayalaka Nyasaye, alamuha umurungo omukhongo"},{"SurahNumber":48,"VerseNumber":11,"Text":"Ababeduwi (abamenyi bomumasokholio) batong’a inyuma balakhuboolela mbu :“Omwandu kwefu nende Abandu befu bakhutiyisiye, kho khusabile eshileshelo,” baboolanga netsinimi tsiabu akalali mumioyo chiabu, boola mbu: “ ni wina unyala okhumukhoonya imbeli wa Nyasaye ni yenya okhubaha eshinyasio nohomba niyenya okhubaha amalayi, ne Nyasaye amanyile muno kamukholanga"},{"SurahNumber":48,"VerseNumber":12,"Text":"halali mwapara mbu Omurumwa nende Abasuubili shibalakalushila Abandu babu tawe, mana nikabasangasia emioyo chienyu, mana ni mupara amaparo amabii, mana ninuba Abandu baasikha"},{"SurahNumber":48,"VerseNumber":13,"Text":"Ne ulasuubila Nyasaye nende Omurumwa wuwe, toto efwe khwarecheshela abakhayi omulilo omululu"},{"SurahNumber":48,"VerseNumber":14,"Text":"Obwami bwo mwikulu nende mushialo nibwa Nyasaye, aleshelanga wayenya ne asandia wa yenya, ne Nyasaye ni omunji wobulesheli omukoosia muno"},{"SurahNumber":48,"VerseNumber":15,"Text":"Ne abatonga inyuma baliboola mbu “ Nimutsia okhubukula omwandu kweliyie (ghanima) mukhuleshe khutsie ninanyu, benyanga okhukalukhania amakhuwa ka Nyasaye, boola shimulakhulondokhwo tawe, endio nilwa Nyasaye yamala okhuboola imbeli, kho balaboola mbu : “enywe mulineshikhalikhali ninafu,” halali shibali bamanya tawe halali hatiti"},{"SurahNumber":48,"VerseNumber":16,"Text":"Boolela batong’anga inyuma mubamenyi bomumasokholio “baduwi” mwitsa okhulangwa mulwane nende Abandu ba amani po, mulwane ninabo nohomba balonde amalako, ne nimuwulila mwaloonda Nyasaye alabarunga omurongo omulayi, ne nimukhaya shinga mwaranjilila okhukhaya, Nyasaye alabaha eshinyasio eshilulu"},{"SurahNumber":48,"VerseNumber":17,"Text":"Omuwofu shafunanibwa tawe, nohomba omulema, nohamba omulwale, ne uloonda ka Nyasaye nende Omurumwa wuwe Nyasaye alamwinjisia mwikulu mumikunda chibura hasi wachio emialo, ne ukhaya alamuhelesia eshinyasio eshilulu"},{"SurahNumber":48,"VerseNumber":18,"Text":"Toto Nyasaye yafuchilila Abasuubili olwa bakhuunga omukhono hasi womusaala, Nyasaye namanya kali mumioyo chiabu, mana nabeshilia obuyeenzefu, ne na barunga obushili bwahambi"},{"SurahNumber":48,"VerseNumber":19,"Text":"Nende omwandu kweliyie omunji kwabalabukula, na Nyasaye niwaamani owamachesi"},{"SurahNumber":48,"VerseNumber":20,"Text":"Nyasaye yabalaka okhunyoola omwandu kweliyie omunji, mana abaranjilisiye kuno mbeli, mana niyekalila emikhono chiabandu okhuboolakhwo, ne shibe eshimanyisio khubasuubili ne abalunjisie khunjila ingololofu"},{"SurahNumber":48,"VerseNumber":21,"Text":"Ne okundi (yetsa okhubahelesia) kwamushili okhunyoola tawe, Nyasaye yamala okhukabotokhana, Ne Nyasaye ni Omunyali wabuli eshindu"},{"SurahNumber":48,"VerseNumber":22,"Text":"Ne abakhayi balwananga ninanyu bakhelushe nibakalukha inyuma, mana shibakhanyoolele owubalinda nohomba ubahabina tawe"},{"SurahNumber":48,"VerseNumber":23,"Text":"Omulukha kwa Nyasaye kwabura khale, ne sholinyoola mumulukha kwa Nyasaye obukalukhani tawe"},{"SurahNumber":48,"VerseNumber":24,"Text":"Ye niye wekalila emikhono chiabu okhuboolakhwo, ne emikhono chienyu okhuboolakhwo, mulitokha lia Makka, niyakhamala akhubaha enywe obushili khubo, ne Nyasaye alolanga po kamukholanga"},{"SurahNumber":48,"VerseNumber":25,"Text":"Abo nibo bakhaya, mana nibabekalila okhwinjila mumusikiti kwoluyali, ne nibekalila ebisashilo (ebiayo biokhusinzwa) okhuula habundu wabio. Ne babulanga okhuba abasatsa abasuubili nende abakhasi abasuubili, abamulamanyile tawe, mwakhalwanile ninabo, mana mwenjila mububii okhurulana ninabo nimulamanyile tawe. Nyasaye (akholele kano ) khoyenjisie owayenya mutsimbabaasi tsitsie, ne bakabukhananga khwakhahele abakhayi eshinyasio eshilulu"},{"SurahNumber":48,"VerseNumber":26,"Text":"Olwa abakhayi bara mumioyo chiabu oburuma, oburuma bwobusilu, mana Nyasaye niyeeshia obuyeenzefu khu Murumwa wuwe nende khubasuubili, ne nabalomesia likhuwa lwokhumuria, ne toto nibo bali bakhoyeshele abeenelio, ne Nyasaye yamanya muno buli eshindu"},{"SurahNumber":48,"VerseNumber":27,"Text":"Ne toto Nyasaye yakhola amaloro komurumwa wuwe okhuba katoto. Toto mulenjila mumusikiti kwoluyali Nyasaye nachama – mumulembe, nimubechele imirwe chienyu nohomba nimututuyie liswi. shimularia tawe, mana yamanya kamulamanya tawe, mana nabaha imbeli wakano obushili bwahambi"},{"SurahNumber":48,"VerseNumber":28,"Text":"Niye waruma omurumwa wuwe khubulunjifu nende idini yatoto, kho iyihe uluyali khutsidini tsiosi ne Nyasaye niye Omuloli uyela"},{"SurahNumber":48,"VerseNumber":29,"Text":"Mohammad ni Omurumwa wa Nyasaye, ne balia bali halala ninaye bali nende amani khubakhayi, nebabeelanilanga tsimbabaasi abeene khubeene. olabalola nibeenama (nibasujuda) nibarahasi obweni – okhulaama ne nibakoonya tsimbabaasi nende obuchami bwa Nyasaye. Ibimanyisio biabu bili khubweni bwabu, okhurulana nende okhurahasi emirwe chiabu nibasujuda. Endio nilweyifwani yabu mutawurati nende ifwani yabu mu Injili. Ne ifwani yabu mu injili bali shinga omumela kwarusia imbandu yakwo, mana nikuyelesia amaani, nikunera, nikwema obulayi namasafu kakwo, mana nikusangasia abalima, kho kusinyisie khukwo abakhayi, Nyasaye yalaka balia abasuubila mana nibakhola amalayi mubo, obulesheli nende omurungo omukhongo"},{"SurahNumber":49,"VerseNumber":1,"Text":"Enywe Abasuubila, mularanjilila imbeli wa Nyasaye nende Omurumwa wuwe tawe, ne murie Nyasaye, toto Nyasaye ni Omuwulili Omumanyi muno"},{"SurahNumber":49,"VerseNumber":2,"Text":"Enywe Abasuubili mulalomaloma khumioyo chiehekulu ukhishila Omurumwa tawe, ne mulasunga naye noluyoka shinga okhulomaloma khwenyu abeene khubeene tawe, ebikhole bienyu biabiya nimukorerwe"},{"SurahNumber":49,"VerseNumber":3,"Text":"Toto balia beshinjia emioyo chiabu hasi nibalomaloma nomurumwa, abo nibo ba Nyasaye yoosia emioyo chiabu khulwa okhumuria, bali nende eshileshelo nende omurungo omukhongo"},{"SurahNumber":49,"VerseNumber":4,"Text":"Toto balia bakhukhumanga noli munzu obunji bwabu shibaparanga tawe"},{"SurahNumber":49,"VerseNumber":5,"Text":"Ne besumilisinjia okhula shinga orula, bwakhabeele obulayi khubo, Ne Nyasaye nomulesheli owetsimbabaasi muno"},{"SurahNumber":49,"VerseNumber":6,"Text":"Enywe Abasuubili, owetsimbi nabeetsela nende likhuwa, muliliinjemwo, muletsa mwaumisia Abandu mukhukorwa tawe, mana mwetsa mweyitsulisia khukamukholele"},{"SurahNumber":49,"VerseNumber":7,"Text":"Ne manye mbu Omurumwa wa Nyasaye alimwinywe, abaloondanga enywe mumakhuwa amanji mwakhanyakhane, halali Nyasaye yabachamisilia obusuubili, mana nabara mumioyo chienyu, ne nakhola obukhayi nende obukori nende obufuru okhubasinya, abo nibo abakololofu"},{"SurahNumber":49,"VerseNumber":8,"Text":"Tsimbabaasi tsia Nyasaye nende obwokholo, ne Nyasaye ni Omumanyi po Owamachesi muno"},{"SurahNumber":49,"VerseNumber":9,"Text":"Ne emikanda chibili chabasuubili nichikhupana, muchikaye ne mulala nikuli mbu niko kuranjile okwashie, mukulwanie okhuula kukalushe khu malako ka Nyasaye, ne nikukalukha hasi, murere omulembe hakari wachio khubwatoto, ne muchiyaale khubuleeng’afu toto Nyasaye yachama abayaalanga khubuleeng’afu"},{"SurahNumber":49,"VerseNumber":10,"Text":"Toto Abasuubili ni abaananda, kho murere omulembe hakari wa abana benyu, ne murie Nyasaye kho munyole tsimbabaasi"},{"SurahNumber":49,"VerseNumber":11,"Text":"Enywe Abasuubila abasatsa balalechelesia abatsa bashiabwe tawe, banyala okhuba abalayi okhubashila, nohomba abakhasi balalechelesia abashiabwe tawe banyala okhuba abalayi okhubashila, nemulanyekana tawe, ne mulalaangana amera kokhutsalasania tawe. Ni obubii buli burie okhwikhonyela amera kokhutsalasia nimumalile okhusuubila. Ne balekanila tawe abo nibo ababii"},{"SurahNumber":49,"VerseNumber":12,"Text":"Enywe abasuubila mwire ehale nende okhuparirisia, toto okhuparisia khundi ni ebiononi, ne mulanonelesania tawe, ne mulamoonyana tawe, koo omundu yakhachama okhulia omulambo kwowashie ufwile, ne abulaho yakhachama ne murie Nyasaye , toto Nyasaye nomunji wabulesheli, wobukoosia"},{"SurahNumber":49,"VerseNumber":13,"Text":"Enywe Abandu toto efwe khwabaloonga okhurula khumusatsa nomukhasi, nenikhubakhola amahaanga nende tsimbia, khomunyoole okhumanyana, toto uwoluyali mwinywe imbeli wa Nyasaye ni ulia owamuria muno, toto Nyasaye niye omumanyi mwene amakhuwa"},{"SurahNumber":49,"VerseNumber":14,"Text":"Abandu bomung’otio (bomushitsimi- bomumasookholio)\tbaboola mbu khwasuubila, bola mbu mushili okhusuubila, halali boole mbu khwinjile mubwisilamu, obusubili, bushili okwinjila mimioyo chienyu, neni muloonde ka Nyasaye nende Omurumwa wuwe shalabalemilia shiosishiosi mubikhole bienyu tawe, toto Nyasaye nomulesheli wobukoosia muno"},{"SurahNumber":49,"VerseNumber":15,"Text":"Toto Abasuubili nibalia basuubila Nyasaye nende Omurumwa wuwe, mana nibalaba netsinganakani tawe, mana nibakhalabana khunjila ya Nyasaye nemiandu nende emioyo chiabu, obo nibo abatoto"},{"SurahNumber":49,"VerseNumber":16,"Text":"Boola mbu : “ koo mwechesinjia Nyasaye idini yenyu, Ne Nyasaye yamanya bioosi bili mwikulu nende mushialo, ne Nyasaye nomumanyi wabuli eshindu.”"},{"SurahNumber":49,"VerseNumber":17,"Text":"Bakhuminanga mbu benjila mubusalamu, boola mbu: “mulaamina khulwokhwinjila khwenyu mubusalamu tawe, halali Nyasaye niwabenyela amalayi, nabalunjisia khubusuubili nimuli mbu muli abatoto.”"},{"SurahNumber":49,"VerseNumber":18,"Text":"Toto Nyasaye yamanya akefisa mwikulu nende mushialo, na Nyasaye alolanga muno kamukholanga"},{"SurahNumber":50,"VerseNumber":1,"Text":"Qaaf, Nditsuba khukurani yoluyali"},{"SurahNumber":50,"VerseNumber":2,"Text":"Bawukanga mbu Omwikanyilisi yabeetsela okhurula mubo! Abakhayi nibaboola mbu: “ po kano nikokhuchenjia.”"},{"SurahNumber":50,"VerseNumber":3,"Text":"Mbu nikhulifwa mana khube liloba, okhukalukha okho khuli ehale (shikhunyalikhana tawe)"},{"SurahNumber":50,"VerseNumber":4,"Text":"Toto khwamanya shosi shiosi shilemukha khusialo mubio, ne khuli nende eshitabo eshibikhanga koosi"},{"SurahNumber":50,"VerseNumber":5,"Text":"Halali bakhaya obwatoto olwabwabeetsela, mana abo bali mubukoyanu"},{"SurahNumber":50,"VerseNumber":6,"Text":"Shibalolangakhwo likulu hekulu wabu, shingala khwaliumbakha mana nikhulirona, shililikhwo nolwafwa tawe"},{"SurahNumber":50,"VerseNumber":7,"Text":"Ne liloba khwalikwaalasia mana nikhuliramwo\ttsingulu,\tmana nikhumesiakhwo buli imbia yemimela"},{"SurahNumber":50,"VerseNumber":8,"Text":"Kho shibe eshilolelo nende eshitsulisio khu buli omusumba ulunjikha khuNyasaye"},{"SurahNumber":50,"VerseNumber":9,"Text":"Ne khweshia amaatsi ketsimbabaasi okhurula mwikulu nikhumesilia emikunda nende imele ichesungwa"},{"SurahNumber":50,"VerseNumber":10,"Text":"Nende emitende emirambi chilikhwo ebibuli (chiebulana mubunji)"},{"SurahNumber":50,"VerseNumber":11,"Text":"Omukabo khubandu banje, mana nikhulamusia eshialo shiali nishifwile, ne ni endio nilwa Abandu balilamusibwa"},{"SurahNumber":50,"VerseNumber":12,"Text":"Bakhaya imbeli wabu Abandu ba Nuh nende Abandu ba Rasi nende ba Thamud"},{"SurahNumber":50,"VerseNumber":13,"Text":"Nende ba Aa’d nende ba Firaun nende Abana babu Lut"},{"SurahNumber":50,"VerseNumber":14,"Text":"Nende abamenyi ba Aikat (bomumasokholio) , nende Abandu ba Tubaa, boosi bakhaya Abarumwa mana kabekanyilisibwa nikabanyoola"},{"SurahNumber":50,"VerseNumber":15,"Text":"Ne muparanga\tkhwachong’a olwakhwabaloonga olwokhuranjilila ? halali bo bali nobukanakani khukhuloongwa okhuyiakha"},{"SurahNumber":50,"VerseNumber":16,"Text":"Netoto khwaloonga Omundu ne khwamanya shimubeyibeyinjia mumwoyo kukwe, nafu khuli ahambi khuye okhushila omusi kwo mwikosi we"},{"SurahNumber":50,"VerseNumber":17,"Text":"Olwa Abamalaika babili balibukanana, owundi niyekhala omukhono omulunji ne owundi omukaata"},{"SurahNumber":50,"VerseNumber":18,"Text":"Shiyakhaboola liosi liosi tawe halali Raqib nende Atid – balihambi naye (bakaandilka)"},{"SurahNumber":50,"VerseNumber":19,"Text":"Ne tsisaalila tsiokhurula omwoyo tsiliitsa khubwatoto. Ako niko kawatechelelanga"},{"SurahNumber":50,"VerseNumber":20,"Text":"Ne ulwika lulikhupwa, eyo niyo inyaanga yeyindukho"},{"SurahNumber":50,"VerseNumber":21,"Text":"Ne buli Omundu aliitsa nali nende Omuliindi nende Omuloli"},{"SurahNumber":50,"VerseNumber":22,"Text":"Aboolelwe mbu: “Toto ewe wali wang’ang’alila kano, mana khukhurere habulafu, kho okhulola khukhwo nyanga yino nokhulayi muno"},{"SurahNumber":50,"VerseNumber":23,"Text":"Ne owashie aliboola mbu: “ wendi ninaye uno amalile okhurechekhwa.”"},{"SurahNumber":50,"VerseNumber":24,"Text":"Musukune mumulilo buli omukhayi omwandakanyu"},{"SurahNumber":50,"VerseNumber":25,"Text":"Owikalilanga amalayi, wabura eshichelo, owuyendinjia (omukanakania)"},{"SurahNumber":50,"VerseNumber":26,"Text":"Ulia watsokaasia Nyasaye nende abanyaye baandi, mana musukune mushinyasio eshilulu"},{"SurahNumber":50,"VerseNumber":27,"Text":"Owashe aliboola “ Nyasaye wanje Omulesi, esie shindamukosia tawe halali ye yali mubukori obwa ehale"},{"SurahNumber":50,"VerseNumber":28,"Text":"Nyasaye aliboola mbu: “ mulasolana imbeli wanje tawe, ndamala okhubarumila amekanyilisio.”"},{"SurahNumber":50,"VerseNumber":29,"Text":"Liumaho likalukhanibwa imbeli wanje tawe, ne esie shekholelanga Abasumba banje obubii tawe"},{"SurahNumber":50,"VerseNumber":30,"Text":"Inyanga yakhulireba Jahanam mbu “ Witsuule ?” nayo ilikalusia mbu : “ Abaandi baliwo umete?”"},{"SurahNumber":50,"VerseNumber":31,"Text":"Ne (Janna) mwikulu ilisitibwa hambi khu baria Nyasaye"},{"SurahNumber":50,"VerseNumber":32,"Text":"Kano niko kalakwa khuyesiyesi ukalukha khu Nyasaye mana niyelinda"},{"SurahNumber":50,"VerseNumber":33,"Text":"Ulia waria Nyasaye khukefisile, mana niyetsa nende omwoyo omulunjifu"},{"SurahNumber":50,"VerseNumber":34,"Text":"Injilimwo nomulembe ino ni inyanga eyilaliwa tawe"},{"SurahNumber":50,"VerseNumber":35,"Text":"Balinyoolamwo shiosishiosi shiabeenya ne khuli nende bishilakhwo"},{"SurahNumber":50,"VerseNumber":36,"Text":"Ne nibenga bakhwasishia imbeli wabu, abali nende amaani okhushila bano! mana nibayiya khushialo muno. koo banyolakhwo abelushila"},{"SurahNumber":50,"VerseNumber":37,"Text":"Toto mu yako khulimwo nende eshitsulisio khu ulia uli nomwoyo nohomba owareka eshirwi naye alolanga"},{"SurahNumber":50,"VerseNumber":38,"Text":"Ne toto khwaloonga likulu nende eshialo nende biosi bilimwo khutsinyanga tsisasaba, ne shikhwanyoola obuchonyi bwosibwosi tawe"},{"SurahNumber":50,"VerseNumber":39,"Text":"Wisumilisie khukababoolanga ne witsomie elira lia Nyasaye wuwo Omulesi eliuba nilishili okhurula nende nilishili okhukwa"},{"SurahNumber":50,"VerseNumber":40,"Text":"Ne omwitsomiekhwo khandi eshilo nende niwakhamala okhumwinamila (okhusujuda)"},{"SurahNumber":50,"VerseNumber":41,"Text":"Ne rechelesia inyanga yomulaanji alilanjilia ahambi"},{"SurahNumber":50,"VerseNumber":42,"Text":"Inyangayabaliwulilaoluyokalwomulango kwa toto, eyo niyo inyanga yokhulamusibwa"},{"SurahNumber":50,"VerseNumber":43,"Text":"Toto efwe nefwe balamusinjia nende bafwisinjia, ne ewefu namulikalukha"},{"SurahNumber":50,"VerseNumber":44,"Text":"Inyanga yeshialo shiliatikha lwangu lwangu, okhukhung’asibwa okho khuliba okhwangu khifwe"},{"SurahNumber":50,"VerseNumber":45,"Text":"Efwe khumanyile muno kababoolanga, ne ewe shobarukanga na amani tawe. Ne wikhoonyele Ikuran okhwitsulisia balia abaria inyanga yeyindukho"},{"SurahNumber":51,"VerseNumber":1,"Text":"Nditsuba khu muyeka (imbumbuyeka) kusalaasinjia"},{"SurahNumber":51,"VerseNumber":2,"Text":"Nende kuchinganga emisiiko"},{"SurahNumber":51,"VerseNumber":3,"Text":"Nende kuwutsanga khubwangu"},{"SurahNumber":51,"VerseNumber":4,"Text":"Kukabaanga shinga kulomesibwe"},{"SurahNumber":51,"VerseNumber":5,"Text":"Toto kamulakungwa nikahabwene"},{"SurahNumber":51,"VerseNumber":6,"Text":"Ne toto inyanga yomurungo ilibaho"},{"SurahNumber":51,"VerseNumber":7,"Text":"Nditsuba khulikulu lilinende tsinjila"},{"SurahNumber":51,"VerseNumber":8,"Text":"Toto enywe muli mumakhuwa kawukhaane"},{"SurahNumber":51,"VerseNumber":9,"Text":"Ukalukhanibwa okhurula khubwatoto akalukhanibwa"},{"SurahNumber":51,"VerseNumber":10,"Text":"Abachishi balisishibwa"},{"SurahNumber":51,"VerseNumber":11,"Text":"Balia bakoyanila mubusilu"},{"SurahNumber":51,"VerseNumber":12,"Text":"Barebanga mbu: , ni lina inyanga yomurungo"},{"SurahNumber":51,"VerseNumber":13,"Text":"Inyanga eyo balinyoola eshinyasio shiomulilo"},{"SurahNumber":51,"VerseNumber":14,"Text":"Pile\teshinyasio\tshienyu\tshino, nishoshamwayungubalilanga"},{"SurahNumber":51,"VerseNumber":15,"Text":"Toto balia baria Nyasaye baliba mwikulu mumikunda nende tsisebele"},{"SurahNumber":51,"VerseNumber":16,"Text":"Nebalinyoola ka Nyasaye abahele, toto abo bali bamalayi"},{"SurahNumber":51,"VerseNumber":17,"Text":"Bakonanga hatiti eshilo"},{"SurahNumber":51,"VerseNumber":18,"Text":"Ne ishilo nibutsia okhushia balamanga nibasaba eshileshelo"},{"SurahNumber":51,"VerseNumber":19,"Text":"Ne mumiandu chiabu omukabo kwa basabi nende balasabanga kwalimwo"},{"SurahNumber":51,"VerseNumber":20,"Text":"Ne khushialo khulikhwo nende ebimanyisilio khubasuubila toto"},{"SurahNumber":51,"VerseNumber":21,"Text":"Ne khu mibili chienyu, “koo shimulolangakhwo tawe?”"},{"SurahNumber":51,"VerseNumber":22,"Text":"Ne mwikulu kuliyo omukabo kwenyu, nende kamulakungwa"},{"SurahNumber":51,"VerseNumber":23,"Text":"Kho nditsuba khu Nyasaye Omulesi welikulu nende eshialo, mbu toto kano nikahabwene shinga enywe muboolanga"},{"SurahNumber":51,"VerseNumber":24,"Text":"Koo lwakhuulilakhwo olukano lwa bacheni ba Ibrahim boluyali"},{"SurahNumber":51,"VerseNumber":25,"Text":"Olwa benjila ewuwe niboola mbu: “ Mulembe” Naye nabakalusia mbu: “Mulembe muno Abandu bengorerwe”"},{"SurahNumber":51,"VerseNumber":26,"Text":"Natsia khubandu be, niyetsa nende eshimosi shianera"},{"SurahNumber":51,"VerseNumber":27,"Text":"Nabasitilia hambi eshiakhulia, nabareba mbu: “shimulia tawe ?”"},{"SurahNumber":51,"VerseNumber":28,"Text":"Naba noburi khubo, nibamuboolela mbu “olaria tawe ” ne nibamulaka Omusiani Omuchesi"},{"SurahNumber":51,"VerseNumber":29,"Text":"Nilwa Omukhasi wuwe yabachoma, nawuka niyepama obweni naboola mbu: “ Esie omushiele mana omukumba ndakhebula endie? ”"},{"SurahNumber":51,"VerseNumber":30,"Text":"nibaboola mbu: “ endio nilwakali nilwa Nyasaye wuwo Omulesi oboolele, toto niye Owamachesi muno Omumanyi po"}]}