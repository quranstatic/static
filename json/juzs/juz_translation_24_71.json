{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":39,"VerseNumber":32,"Text":"Ima li nepravednijeg od onog koji o Allahu govori laži i smatra da je laž istina kad mu ona dolazi? Zar u Džehennemu prebivalište za nevjernike neće biti"},{"SurahNumber":39,"VerseNumber":33,"Text":"A onaj koji donosi istinu i oni koji u nju vjeruju, oni su bogobojazni…"},{"SurahNumber":39,"VerseNumber":34,"Text":"sve što zažele u Gospodara svog će naći – to će biti nagrada onima koji su dobra djela činili…"},{"SurahNumber":39,"VerseNumber":35,"Text":"da bi Allah preko ružnih postupaka njihovih prešao, i da bi ih za lijepa djela koja su radili nagradio"},{"SurahNumber":39,"VerseNumber":36,"Text":"Zar Allah sam nije dovoljan robu Svom? A oni te plaše onima kojima se, pored Njega, klanjaju. Onog koga Allah odvede u zabludu niko ne može na Pravi put uputiti…"},{"SurahNumber":39,"VerseNumber":37,"Text":"a onog koga On na Pravi put uputi niko ne može u zabludu odvesti. Zar Allah nije silan i zar se ne osvećuje"},{"SurahNumber":39,"VerseNumber":38,"Text":"Ako ih upitaš ko je stvorio nebesa i Zemlju, sigurno će reći: “Allah!”, a ti reci: “Mislite li vi da bi oni kojima se, pored Allaha, klanjate mogli otkloniti štetu, ako Allah hoće da im je učini ili da bi mogli zadržati milost Njegovu, ako On hoće da im je podari?” Reci: “Meni je dovoljan Allah, u Njega se pouzdaju oni koji se pouzdavaju.”"},{"SurahNumber":39,"VerseNumber":39,"Text":"Reci: “O narode moj, ti postupaj onako kako postupaš, a i ja ću postupati, pa ćete znati…"},{"SurahNumber":39,"VerseNumber":40,"Text":"koga će stići patnja koja će ga poniziti, i koga će patnja vječna snaći.”i saznat ćete, zaista, kome će doći kazna koja će ga poniziti i koga će vječna patnja snaći"},{"SurahNumber":39,"VerseNumber":41,"Text":"Mi ti objavljujemo Knjigu zbog svih ljudi – samu istinu. Onaj ko bude išao Pravim putem sebi će koristiti, a onaj ko bude išao stranputicom sebi će nauditi, ti nisi njima tutor"},{"SurahNumber":39,"VerseNumber":42,"Text":"Allah uzima duše u času njihove smrti, a i onih koji spavaju, a koji još umrli nisu, pa zadržava one kojima je odredio da umru, a ostavlja one druge do roka određenog. To su, zaista, dokazi za one koji razmišljaju"},{"SurahNumber":39,"VerseNumber":43,"Text":"Oni bez Allahova odobrenja posrednike uzimaju. Reci: “Zar i onda kad su bez ikakve moći i kad ništa ne razumiju!”"},{"SurahNumber":39,"VerseNumber":44,"Text":"Reci: “Niko ne može bez Njegove volje posredovati, vlast na nebesima i na Zemlji Njegova je, a poslije ćete se Njemu vratiti.”"},{"SurahNumber":39,"VerseNumber":45,"Text":"Kad se Allah samo spomene, grče se srca onih koji u onaj svijet ne vjeruju, a kad se spomenu oni kojima se oni pored Njega klanjaju, odjednom ih radost obuzme"},{"SurahNumber":39,"VerseNumber":46,"Text":"Reci: “Allahu, Stvoritelju nebesa i Zemlje, Ti Koji znaš nevidljivi i vidljivi svijet, Ti ćeš robovima Svojim presuditi u onom oko čega su se razilazili!”"},{"SurahNumber":39,"VerseNumber":47,"Text":"Kad bi mnogobošci imali sve što je na Zemlji, i još toliko, na Sudnjem danu oni bi sve to dali da bi se teške patnje iskupili. A Allah će ih kazniti kaznom kakvu nisu mogli ni naslutiti…"},{"SurahNumber":39,"VerseNumber":48,"Text":"i predočit će im se hrđava djela njihova koja su radili i snaći će ih baš ono čemu su se izrugivali"},{"SurahNumber":39,"VerseNumber":49,"Text":"Kad čovjeka kakva nevolja snađe, Nama se moli; a kad mu Mi poslije blagodat pružimo, onda govori: “Ovo mi je dato zato što sam to zaslužio.” A nije tako, to je samo kušnja, ali većina njih ne zna"},{"SurahNumber":39,"VerseNumber":50,"Text":"Tako su govorili i oni prije njih, pa im nije koristilo ono što su bili stekli…"},{"SurahNumber":39,"VerseNumber":51,"Text":"i stigla ih je kazna za ono što su radili. A i one među ovima koji nepravdu čine – stići će kazna za ono što čine, oni neće umaći"},{"SurahNumber":39,"VerseNumber":52,"Text":"Kako ne znaju da Allah daje obilje onom kome hoće, i da ga uskraćuje – to su, zaista, pouke narodu koji vjeruje"},{"SurahNumber":39,"VerseNumber":53,"Text":"Reci: “O robovi Moji koji ste se prema sebi ogriješili, ne gubite nadu u Allahovu milost! Allah, sigurno, sve grijehe oprašta. On, doista, mnogo prašta i On je milostiv.”"},{"SurahNumber":39,"VerseNumber":54,"Text":"I povratite se Gospodaru svom i pokorite Mu se prije nego što vam kazna dođe – poslije vam niko neće u pomoć priskočiti"},{"SurahNumber":39,"VerseNumber":55,"Text":"I slijedite ono najljepše, ono što vam Gospodar vaš objavljuje, prije nego što vam iznenada kazna dođe, za čiji dolazak nećete znati…"},{"SurahNumber":39,"VerseNumber":56,"Text":"da čovjek ne bi uzviknuo: “Teško meni, koliko sam samo dužnosti prema Allahu propustio, čak sam se i izrugivao!”"},{"SurahNumber":39,"VerseNumber":57,"Text":"Ili da ne bi rekao: “Da me je Allah Pravim putem uputio, sigurno bih se Njegove kazne sačuvao!”"},{"SurahNumber":39,"VerseNumber":58,"Text":"Ili da ne bi rekao kad doživi patnju: “Da mi se samo vratiti – dobra djela bih činio!”"},{"SurahNumber":39,"VerseNumber":59,"Text":"“Nikad! Dolazile su ti pouke Moje, pa si ih poricao i oholio se, i nevjernik si bio.”"},{"SurahNumber":39,"VerseNumber":60,"Text":"Na Sudnjem danu vidjet ćeš pocrnjela lica onih koji su o Allahu laži govorili. A zar u Džehennemu neće biti boravište oholih"},{"SurahNumber":39,"VerseNumber":61,"Text":"Allah će spasiti one koji su njegova naređenja izvršavali, a Njegovih se zabrana klonili, i oni će postići ono što su željeli; zlo ih se neće doticati i oni neće tugovati"},{"SurahNumber":39,"VerseNumber":62,"Text":"Allah je Stvoritelj svega i On upravlja svim…"},{"SurahNumber":39,"VerseNumber":63,"Text":"u Njega su ključevi riznica nebesa i Zemlje! A oni koji u Allahove dokaze ne vjeruju, oni će biti izgubljeni"},{"SurahNumber":39,"VerseNumber":64,"Text":"Reci: “Zar od mene tražite da se nekom drugom, osim Allahu, klanjam, o neznalice!?”"},{"SurahNumber":39,"VerseNumber":65,"Text":"A tebi, i onima prije tebe objavljeno je: “Ako budeš druge Allahu ravnim smatrao, tvoja djela će sigurno propasti, a ti ćeš izgubljen biti.”"},{"SurahNumber":39,"VerseNumber":66,"Text":"Nego, Allahu se jedino klanjaj i budi zahvalan"},{"SurahNumber":39,"VerseNumber":67,"Text":"Oni ne veličaju Allaha onako kako Ga treba veličati, a čitava Zemlja će na Sudnjem danu u ruci Njegovoj biti, a nebesa će u desnici Njegovoj smotana ostati. Hvaljen neka je On i vrlo visoko iznad onih koje Njemu smatraju ravnim"},{"SurahNumber":39,"VerseNumber":68,"Text":"I u rog će se puhnuti, i umrijet će oni na nebesima i oni na Zemlji, ostat će samo oni koje bude Allah odabrao. Poslije će se u rog po drugi put puhnuti i oni će, odjednom, ustati i čekati"},{"SurahNumber":39,"VerseNumber":69,"Text":"I Zemlja će svjetlošću Gospodara svog zasjati i Knjiga će se postaviti, vjerovjesnici i svjedoci će se dovesti, i po pravdi će im se svima presuditi, nikom se neće nepravda učiniti…"},{"SurahNumber":39,"VerseNumber":70,"Text":"svako će dobiti ono što je zaslužio, jer On dobro zna šta je ko radio"},{"SurahNumber":39,"VerseNumber":71,"Text":"Oni koji nisu vjerovali u gomilama će u Džehennem biti natjerani. I kad do njega dođu, kapije njegove će se pootvarati i čuvari njegovi će ih upitati: “Zar vam nisu dolazili vaši poslanici, koji su vam ajete Gospodara vašeg kazivali i opominjali vas da ćete ovaj vaš Dan doživjeti?” “Jesu”, reći će oni, “ali još je davno određeno da će nevjernici kažnjeni biti.”"},{"SurahNumber":39,"VerseNumber":72,"Text":"I reći će se: “Ulazite na džehennemske kapije, vječno ćete u njemu boraviti!” Grozna li prebivališta onima koji su se oholili"},{"SurahNumber":39,"VerseNumber":73,"Text":"A oni koji su se Gospodara svog bojali u povorkama će u Džennet biti povedeni. I kad do njega dođu – a kapije njegove već širom otvorene – čuvari njegovi će im reći: “Mir vama, od grijeha ste čisti, zato uđite u njega, u njemu ćete vječno boraviti!”"},{"SurahNumber":39,"VerseNumber":74,"Text":"I oni će reći: “Hvala Allahu Koji nam je obećanje Svoje ispunio i u Džennetu nam mjesto darovao, da se u njemu krećemo kuda hoćemo!” Divne li nagrade onima koji su se trudili"},{"SurahNumber":39,"VerseNumber":75,"Text":"I vidjet ćeš meleke kako Prijesto okružuju, veličajući i hvaleći Gospodara svog. I svima će se po pravdi presuditi i reći će se: “Hvaljen neka je Allah, Gospodar svjetova!”"},{"SurahNumber":40,"VerseNumber":1,"Text":"Ha Mīm"},{"SurahNumber":40,"VerseNumber":2,"Text":"Knjigu objavljuje Allah, Silni i Sveznajući…"},{"SurahNumber":40,"VerseNumber":3,"Text":"Koji oprašta grijehe i prima pokajanje, Koji strahovito kažnjava i obilno nagrađuje. Drugog boga osim Njega nema, Njemu se sve vraća"},{"SurahNumber":40,"VerseNumber":4,"Text":"O Allahovim ajetima raspravljaju samo oni koji ne vjeruju, pa neka te ne obmanjuje to što se oni po svijetu kreću"},{"SurahNumber":40,"VerseNumber":5,"Text":"I Nuhov je narod prije njih poricao, a i poslije njega oni koji su se bili protiv poslanikā urotili. Svaki narod nastojao je domoći se svog poslanika i trudio se neistinom ugušiti istinu, pa sam ga Ja kažnjavao – a kakva je bila kazna Moja"},{"SurahNumber":40,"VerseNumber":6,"Text":"I tako će se riječ Gospodara tvog ispuniti da će oni koji nisu htjeli vjerovati – stanovnici u vatri biti"},{"SurahNumber":40,"VerseNumber":7,"Text":"Meleki koji drže Prijesto i oni koji su oko njega veličaju i hvale Gospodara svog i vjeruju u Njega i mole se da budu oprošteni grijesi vjernicima: “Gospodaru naš, Ti sve obuhvataš milošću i znanjem; zato oprosti onima koji su se pokajali i koji slijede Tvoj put i sačuvaj ih patnje u Vatri"},{"SurahNumber":40,"VerseNumber":8,"Text":"Gospodaru naš, uvedi ih u edenske vrtove, koje si im obećao, i pretke njihove i žene njihove i potomstvo njihovo – one koji su bili dobri. – Ti si, uistinu, silan i mudar"},{"SurahNumber":40,"VerseNumber":9,"Text":"I poštedi ih kazne zbog ružnih djela, jer koga Ti tog Dana poštediš kazne zbog ružnih djela – Ti si mu se smilovao, a to će, zaista, veliki uspjeh biti!”"},{"SurahNumber":40,"VerseNumber":10,"Text":"Onima koji nisu vjerovali doviknut će se: “Allahova odvratnost prema vama kad ste, pozivani da vjerujete, a ostali nevjernici – bila je, doista, veća od vaše odvratnosti sad prema sebi.”"},{"SurahNumber":40,"VerseNumber":11,"Text":"“Gospodaru naš”, reći će oni, “dva si nas puta usmrtio i dva si nas puta oživio. Mi priznajemo grijehe naše, pa ima li ikakva načina da se izađe?”"},{"SurahNumber":40,"VerseNumber":12,"Text":"“To vam je zato što niste vjerovali kad se pozivalo Allahu Jedinom, a vjerovali ste ako bi Mu se neko drugi smatrao jednakim! Odluka pripada jedino Allahu, Uzvišenom i Velikom.”"},{"SurahNumber":40,"VerseNumber":13,"Text":"On vam pokazuje znamenja Svoja i spušta vam opskrbu s neba, a pouku će prihvatiti samo onaj koji se Njemu obraća"},{"SurahNumber":40,"VerseNumber":14,"Text":"Klanjate se zato Allahu, iskreno Mu ispovijedajući vjeru – pa makar to nevjernicima bilo mrsko"},{"SurahNumber":40,"VerseNumber":15,"Text":"On je vlasnik visokih stupnjeva, Gospodar Arša, Koji šalje Objavu, riječi Svoje, kome hoće od robova Svojih da upozori na Dan susreta međusobnog…"},{"SurahNumber":40,"VerseNumber":16,"Text":"na Dan kad će se oni pojaviti, kad Allahu neće o njima ništa skriveno biti. “Ko će imati vlast tog Dana? Allah, Jedini i Svemoćni!”"},{"SurahNumber":40,"VerseNumber":17,"Text":"Svaki će čovjek tog Dana prema zasluzi kažnjen ili nagrađen biti. Tog Dana neće biti nepravde! Allah će, zaista, brzo obračunati"},{"SurahNumber":40,"VerseNumber":18,"Text":"I upozori ih na bliski Sudnji dan kad će srca do grkljana doprijeti i popriječiti se, kad nevjernici ni prisna prijatelja ni posrednika neće imati koji će uslišan biti"},{"SurahNumber":40,"VerseNumber":19,"Text":"On zna poglede koji kriomice u ono što je zabranjeno gledaju, a i ono što grudi kriju"},{"SurahNumber":40,"VerseNumber":20,"Text":"Allah će po pravdi presuditi, a oni kojima se oni, pored Njega, klanjaju neće ni po čemu suditi. Allah, zaista, sve čuje i sve vidi"},{"SurahNumber":40,"VerseNumber":21,"Text":"Zašto oni ne putuju po svijetu pa da vide kako su završili oni prije njih? Bili su od njih moćniji i više su spomenika na Zemlji ostavili, ali ih je Allah, zbog grijehova njihovih, kaznio i niko ih od Allahove kazne nije odbranio"},{"SurahNumber":40,"VerseNumber":22,"Text":"Allah ih je kaznio zato što su poricali jasne dokaze koje su im poslanici njihovi donosili, On je zaista Moćan, On strahovito kažnjava"},{"SurahNumber":40,"VerseNumber":23,"Text":"Mi smo poslali Musaa, sa znamenjima Našim i dokazom jasnim…"},{"SurahNumber":40,"VerseNumber":24,"Text":"faraonu i Hamanu i Karunu, ali su oni rekli: “Čarobnjak i lažov!”"},{"SurahNumber":40,"VerseNumber":25,"Text":"A kad im je on donio istinu od Nas, rekli su: “Ubijajte mušku djecu onih koji vjeruju u ono što on govori, a ostavljajte u životu njihovu žensku djecu!” Ali, lukavstva nevjernikā uvijek su uzaludna"},{"SurahNumber":40,"VerseNumber":26,"Text":"“Pustite vi mene”, reče faraon, “da ubijem Musaa, a on neka traži pomoć od Gospodara svog, jer se bojim da vam on vjeru vašu ne izmijeni ili da u zemlji nered ne izazove.”"},{"SurahNumber":40,"VerseNumber":27,"Text":"Musa reče: “Molim Gospodara svog i Gospodara vašeg da me zaštiti od svakog oholog koji ne vjeruje u Dan u kome će se račun polagati!”"},{"SurahNumber":40,"VerseNumber":28,"Text":"A jedan čovjek, vjernik, iz porodice faraonove, koji je krio vjerovanje svoje, reče: “Zar da ubijete čovjeka zato što govori: ‘Gospodar moj je Allah!’, onog koji vam je donio jasne dokaze od Gospodara vašeg? Ako je lažov, njegova će laž njemu nauditi, a ako govori istinu, onda će vas stići barem nešto od onog čime vam prijeti – jer Allah neće ukazati na Pravi put onom koji u zlu pretjeruje i koji mnogo laže"},{"SurahNumber":40,"VerseNumber":29,"Text":"O narode moj, danas vama pripada vlast i vi ste na vrhovima u zemlji, ali ko će nas odbraniti od Allahove kazne ako nas ona stigne?” A faraon reče: “Savjetujem vam samo ono što mislim, a na Pravi put samo ću vas ja izvesti.”"},{"SurahNumber":40,"VerseNumber":30,"Text":"A onda onaj vjernik reče: “O narode moj, bojim se da i vas ne stigne ono što je stiglo narode koji su se protiv poslanika bili urotili…"},{"SurahNumber":40,"VerseNumber":31,"Text":"kao što je to bilo s Nuhovim narodom i Adom i Semudom i onima poslije njih. – A Allah nije nepravedan robovima Svojim"},{"SurahNumber":40,"VerseNumber":32,"Text":"O narode moj, plašim se šta će biti s vama na Dan kad budete jedni druge dozivali…"},{"SurahNumber":40,"VerseNumber":33,"Text":"na Dan kad budete uzmičući bježali, kad vas od Allaha neće moći niko odbraniti. A onog koga Allah u zabludi ostavi, toga neće niko uputiti"},{"SurahNumber":40,"VerseNumber":34,"Text":"Jusuf vam je, još davno, donio jasne dokaze, ali ste vi stalno sumnjali u ono što vam je donio. A kad je on umro, vi ste rekli: ‘Allah više neće poslije njega poslati poslanika!’ Eto tako Allah odvodi u zabludu svakog ko u zlu pretjeruje i sumnja…"},{"SurahNumber":40,"VerseNumber":35,"Text":"one koji o Allahovim znamenjima raspravljaju, iako im nikakav dokaz nije došao, pa izazivaju još veću Allahovu mržnju i mržnju vjernikā. Tako Allah pečati srce svakog oholog i nasilnog.”"},{"SurahNumber":40,"VerseNumber":36,"Text":"“O Hamane”, reče faraon, “sagradi mi jedan toranj ne bih li stigao do staza…"},{"SurahNumber":40,"VerseNumber":37,"Text":"staza nebeskih, ne bih li se popeo do Musaova Boga – a ja smatram da je on, zaista, lažac.” I eto tako su se faraonu njegova ružna djela učinila lijepim i on je bio odvraćen od Pravog puta, a lukavstvo se faraonovo završilo na njegovu štetu"},{"SurahNumber":40,"VerseNumber":38,"Text":"I onda onaj vjernik reče: “O narode moj, ugledajte se na mene, ja ću vam na Pravi put ukazati"},{"SurahNumber":40,"VerseNumber":39,"Text":"O narode moj, život na ovom svijetu samo je prolazno uživanje, a onaj je svijet, zaista, Kuća vječna"},{"SurahNumber":40,"VerseNumber":40,"Text":"Ko učini zlo, bit će prema njemu kažnjen, a ko učini dobro – bio muškarac ili žena, a vjernik je – u Džennet će; u njemu će imati u obilju svega, bez računa"},{"SurahNumber":40,"VerseNumber":41,"Text":"O narode moj, šta je ovo!? Ja vas pozivam da vas spasim, a vi mene pozivate u Vatru…"},{"SurahNumber":40,"VerseNumber":42,"Text":"pozivate me da ne vjerujem u Allaha i da prihvatim Njemu ravnim onog o kome baš ništa ne znam, a ja vas pozivam Silnom, Onom Koji mnogo prašta"},{"SurahNumber":40,"VerseNumber":43,"Text":"Nema nimalo sumnje u to da se oni kojima me pozivate neće nikom ni na ovom ni na onom svijetu odazvati i da ćemo se Allahu vratiti i da će mnogobošci stanovnici u Ognju biti"},{"SurahNumber":40,"VerseNumber":44,"Text":"Tad ćete se sigurno mojih riječi sjetiti! A ja Allahu prepuštam svoj slučaj. Allah, uistinu, robove Svoje vidi.”"},{"SurahNumber":40,"VerseNumber":45,"Text":"I Allah ga je sačuvao nevolje koju su mu oni snovali, a faraonove ljude zla kob zadesi"},{"SurahNumber":40,"VerseNumber":46,"Text":"Oni će se ujutro i navečer u vatri pržiti. A kad nastupi Čas: “Uvedite faraonove ljude u patnju najtežu!”"},{"SurahNumber":40,"VerseNumber":47,"Text":"I kad se u vatri budu prepirali, pa oni koji su bili potlačeni reknu glavešinama svojim: “Mi smo se za vama povodili, možete li nas makar malo vatre osloboditi?”…"},{"SurahNumber":40,"VerseNumber":48,"Text":"onda će glavešine reći: “Evo nas, svi smo u njoj, jer Allah je presudio robovima Svojim.”"},{"SurahNumber":40,"VerseNumber":49,"Text":"I oni koji će u vatri biti govorit će stražarima džehennemskim: “Zamolite Gospodara svog da nam bar jedan dan patnju ublaži!”"},{"SurahNumber":40,"VerseNumber":50,"Text":"“A zar vam poslanici vaši nisu jasne dokaze donosili?”, upitat će oni. “Jesu!”, odgovorit će. “Molite onda vi!”, reći će oni. Ali će molba onih koji nisu vjerovali uzaludna biti"},{"SurahNumber":40,"VerseNumber":51,"Text":"Mi ćemo, doista, pomoći poslanike Naše i vjernike u životu na ovom svijetu, a i na Dan kad se dignu svjedoci…"},{"SurahNumber":40,"VerseNumber":52,"Text":"na Dan kad krivcima pravdanja njihova neće od koristi biti – njih će prokletstvo i najgore prebivalište čekati"},{"SurahNumber":40,"VerseNumber":53,"Text":"Mi smo Musau uputstvo dali i sinovima Israilovim u nasljedstvo Knjigu ostavili…"},{"SurahNumber":40,"VerseNumber":54,"Text":"da bude putokaz i opomena onima koji pameti budu imali"},{"SurahNumber":40,"VerseNumber":55,"Text":"Zato ti budi strpljiv – Allahovo je obećanje istina – i moli da ti budu oprošteni tvoji grijesi, i Gospodara svog krajem i početkom dana veličaj i hvali"},{"SurahNumber":40,"VerseNumber":56,"Text":"Oni koji o Allahovim znamenjima raspravljaju, iako im nikakav dokaz nije došao, u srcima njihovim je samo oholost koja ih neće dovesti do cilja željenog, zato moli od Allaha zaštitu, jer On uistinu sve čuje i sve vidi"},{"SurahNumber":40,"VerseNumber":57,"Text":"Stvaranje nebesa i Zemlje sigurno je veće nego stvaranje roda ljudskog, ali većina ljudi ne zna"},{"SurahNumber":40,"VerseNumber":58,"Text":"Nisu jednaki slijepac i onaj koji vidi, nisu jednaki vjernici koji dobra djela čine i zlotvori. – Kako vas malo prima pouku"},{"SurahNumber":40,"VerseNumber":59,"Text":"Doći će Čas oživljenja, u to nema nimalo sumnje, ali većina ljudi neće da vjeruje"},{"SurahNumber":40,"VerseNumber":60,"Text":"Gospodar je vaš rekao: “Pozovite Me i zamolite, Ja ću vam se odazvati! Oni koji iz oholosti neće da Mi se klanjaju – ući će, sigurno, u Džehennem poniženi.”"},{"SurahNumber":40,"VerseNumber":61,"Text":"Allah vam je dao noć da se u njoj odmarate, a dan da vidite. Allah je neizmjerno dobar prema ljudima, ali većina ljudi neće da zahvaljuje"},{"SurahNumber":40,"VerseNumber":62,"Text":"To vam je, eto, Allah, Gospodar vaš, Stvoritelj svega, drugog boga osim Njega nema, pa kuda se onda odmećete"},{"SurahNumber":40,"VerseNumber":63,"Text":"Tako su se odmetali i oni koji su Allahove dokaze poricali"},{"SurahNumber":40,"VerseNumber":64,"Text":"Allah vam je učinio Zemlju prebivalištem, a nebo zdanjem, i On vam obličje daje i likove vaše čini lijepim, i jelima vas opskrbljuje ukusnim. To je Allah, Gospodar vaš, i neka je uzvišen Allah, Gospodar svjetova"},{"SurahNumber":40,"VerseNumber":65,"Text":"On je Živi, nema Boga osim Njega, zato se samo Njemu klanjajte, iskreno Mu ispovijedajući vjeru: “Neka je hvaljen Allah, Gospodar svjetova!”"},{"SurahNumber":40,"VerseNumber":66,"Text":"Reci: “Meni je zabranjeno, o tome su mi došli jasni dokazi od Gospodara moga, da se klanjam onima kojima se, pored Allaha, klanjate, a naređeno mi je da se pokoravam Gospodaru svjetova"},{"SurahNumber":40,"VerseNumber":67,"Text":"On vas stvara od zemlje, zatim od kapi sjemena, zatim od ugruška, zatim čini da se kao dojenčad rađate, i da do muževnog doba stignete, i da starci postanete – a neki od vas umiru prije – i da do suđenog časa poživite kako biste mogli shvatiti"},{"SurahNumber":40,"VerseNumber":68,"Text":"Život i smrt Njegovo su djelo! A kad nešto odluči, samo za to rekne: ‘Budi!’ – i ono bude.”"},{"SurahNumber":40,"VerseNumber":69,"Text":"Zar ne vidiš kako se okreću oni koji o Allahovim dokazima raspravljaju"},{"SurahNumber":40,"VerseNumber":70,"Text":"Oni koji poriču Knjigu i ono što smo slali po poslanicima – saznat će posljedice toga…"},{"SurahNumber":40,"VerseNumber":71,"Text":"kad s okovima o vratu i sindžirima budu vučeni…"},{"SurahNumber":40,"VerseNumber":72,"Text":"po ključaloj vodi, a zatim u vatri prženi…"},{"SurahNumber":40,"VerseNumber":73,"Text":"i potom upitani: “Gdje su oni koje ste Allahu pridruživali…"},{"SurahNumber":40,"VerseNumber":74,"Text":"a ne Allahu?” “Izgubili su nam se iz vida”, odgovorit će. “Ta mi se prije, ustvari, nismo nikom ni klanjali.” Eto tako Allah odvodi u zabludu nevjernike"},{"SurahNumber":40,"VerseNumber":75,"Text":"To vam je zato što ste bez ikakva osnova na Zemlji bahati bili i što ste likovali"},{"SurahNumber":40,"VerseNumber":76,"Text":"Ulazite kroz kapije Džehennema, u njemu ćete vječno ostati – a ružno je prebivalište oholih"},{"SurahNumber":40,"VerseNumber":77,"Text":"Zato ti budi strpljiv, Allahova prijetnja će se, sigurno, obistiniti! Bilo da ti pokažemo dio onog čime im Mi prijetimo, bilo da ti prije život oduzmemo, Nama će se oni vratiti"},{"SurahNumber":40,"VerseNumber":78,"Text":"I prije tebe smo poslanike slali, o nekima od njih smo ti kazivali, a o nekima ti nismo kazivali. I nijedan poslanik nije mogao učiniti nikakvo čudo bez Allahove volje. A kad se Allahova prijetnja ispuni, bit će presuđeno po pravdi i tad će nevaljali nastradati"},{"SurahNumber":40,"VerseNumber":79,"Text":"Allah je za vas stvorio domaće životinje – da na nekima jašete, a neke da jedete"},{"SurahNumber":40,"VerseNumber":80,"Text":"Vi od njih koristi imate i vi na njima za vas važne potrebe ostvarujete – i na njima i na lađama vi se prevozite"},{"SurahNumber":40,"VerseNumber":81,"Text":"On vam pokazuje dokaze moći Svoje, pa koje od Allahovih dokaza ne priznajete"},{"SurahNumber":40,"VerseNumber":82,"Text":"Zašto oni ne putuju po svijetu, pa da vide kako su završili oni prije njih? Oni su bili od njih mnogobrojniji i jači i više su spomenika na Zemlji ostavili, i ništa im nije koristilo ono što su stekli"},{"SurahNumber":40,"VerseNumber":83,"Text":"Kad su im poslanici njihovi jasne dokaze donosili, oni su se znanjem koje su imali dičili i snašlo ih je ono čemu su se stalno rugali"},{"SurahNumber":40,"VerseNumber":84,"Text":"A kad bi kaznu Našu doživjeli, onda bi oni govorili: “Mi vjerujemo u Allaha, u Njega Jedinog, a odričemo se onih koje smo Njemu ravnim smatrali!”"},{"SurahNumber":40,"VerseNumber":85,"Text":"Ali im vjerovanje njihovo, kad bi kaznu Našu doživjeli, ne bi nimalo bilo od koristi, prema Allahovu zakonu koji je vrijedio za sve robove Njegove koji su bili i nestali – i tad bi nevjernici stradali"},{"SurahNumber":41,"VerseNumber":1,"Text":"Ha Mīm"},{"SurahNumber":41,"VerseNumber":2,"Text":"Objava je od Milostivog, Samilosnog…"},{"SurahNumber":41,"VerseNumber":3,"Text":"Knjiga čiji su ajeti jasno izloženi, Kur’an na arapskom jeziku za ljude koji znaju…"},{"SurahNumber":41,"VerseNumber":4,"Text":"vjesnik radosnih vijesti i opomena – pa opet većina njih glavu okreće, neće ni da čuje"},{"SurahNumber":41,"VerseNumber":5,"Text":"“Srca su naša”, govore oni, “pod pokrivačima, daleka od onog čemu nas ti pozivaš, i mi smo gluhi za to, a između nas i tebe je pregrada, pa ti radi, i mi ćemo raditi.”"},{"SurahNumber":41,"VerseNumber":6,"Text":"Reci: “Ja sam čovjek kao i vi, samo meni se objavljuje da je vaš Bog samo jedan Bog, zato se Njemu iskreno klanjate i od Njega oprosta tražite! A teško onima koji Njemu druge ravnim smatraju…"},{"SurahNumber":41,"VerseNumber":7,"Text":"koji zekat ne daju i koji u onaj svijet ne vjeruju"},{"SurahNumber":41,"VerseNumber":8,"Text":"One koji vjeruju i dobra djela čine zbilja čeka nagrada neprekidna.”"},{"SurahNumber":41,"VerseNumber":9,"Text":"Reci: “Zar, zaista, nećete da vjerujete u Onog Koji je u dva dana Zemlju stvorio – i još Mu druge ravnim smatrate? To je Gospodar svjetova!”"},{"SurahNumber":41,"VerseNumber":10,"Text":"On je nepomična brda po njoj stvorio i blagoslovljenom je učinio i proizvode njezine na njoj odredio, sve to u četiri dana – ovo je objašnjenje za one koji pitaju…"},{"SurahNumber":41,"VerseNumber":11,"Text":"zatim se nebeskim visinama uputio dok je nebo još maglina bilo, pa njemu i Zemlji rekao: “Pojavite se milom ili silom!” “Pojavljujemo se drage volje!”, odgovorili su…"},{"SurahNumber":41,"VerseNumber":12,"Text":"pa ih u dva dana, kao sedam nebesa, stvorio, i odredio šta će se u svakom nebu nalaziti. A nebo najbliže sjajnim smo zvijezdama ukrasili i nad njim Mi bdijemo. To je odredba Silnog i Sveznajućeg"},{"SurahNumber":41,"VerseNumber":13,"Text":"A ako glave okrenu, ti reci: “Opominjem vas munjom onakvom kakva je pogodila Ada i Semuda…"},{"SurahNumber":41,"VerseNumber":14,"Text":"kad su im sa svih strana poslanici njihovi dolazili i govorili: ‘Ne klanjajte se nikom do Allahu!’ – a oni odgovarali: ‘Da je Gospodar naš htio, On bi meleke poslao, mi ne vjerujemo u ono što je po vama poslato.’”"},{"SurahNumber":41,"VerseNumber":15,"Text":"Ad se bez ikakva osnova bio na Zemlji uzoholio. “Ko je od nas jači?”, govorili su. A zar nisu znali da je Allah, Koji ih je stvorio, jači od njih – a i znamenja su Naša poricali"},{"SurahNumber":41,"VerseNumber":16,"Text":"I Mi poslasmo protiv njih, u danima nesretnim, vjetar ledeni, da bismo im još na ovom svijetu dali da osjete sramnu patnju – patnja na onom svijetu bit će, zaista, još sramnija – i niko im neće u pomoć priteći"},{"SurahNumber":41,"VerseNumber":17,"Text":"I Semudu smo na Pravi put ukazivali, ali njima je bila milija sljepoća od Pravog puta, pa ih je stigla sramna kazna od munje, prema onom kako su zaslužili…"},{"SurahNumber":41,"VerseNumber":18,"Text":"a one koji su vjerovali i Allaha se bojali Mi smo spasili"},{"SurahNumber":41,"VerseNumber":19,"Text":"A na Dan kad Allahovi neprijatelji u vatru budu potjerani – oni prvi bit će zadržani, da bi ih sustigli ostali…"},{"SurahNumber":41,"VerseNumber":20,"Text":"i kad dođu do nje, uši njihove, i oči njihove, i kože njihove svjedočit će protiv njih o onom što su radili"},{"SurahNumber":41,"VerseNumber":21,"Text":"“Zašto svjedočite protiv nas!?”, upitat će oni kože svoje. “Allah, Koji je dao sposobnost govora svakom biću, obdario je darom govora i nas”, odgovorit će. “On vas je prvi put stvorio i Njemu ste se, evo, vratili"},{"SurahNumber":41,"VerseNumber":22,"Text":"Vi se niste krili zato da ne bi uši vaše i oči vaše i kože vaše protiv vas svjedočile, već zato što ste vjerovali da Allah neće saznati mnogo štošta što ste radili"},{"SurahNumber":41,"VerseNumber":23,"Text":"I to vaše uvjerenje, koje ste o Gospodaru svom imali, upropastilo vas je i sad ste nastradali.”"},{"SurahNumber":41,"VerseNumber":24,"Text":"Pa i ako budu trpjeli, njihovo će boravište Vatra biti. A ako budu tražili naklonost Allahovu, njihovoj molbi neće se udovoljiti"},{"SurahNumber":41,"VerseNumber":25,"Text":"Mi smo im bili odredili loše drugove koji su im lijepim prikazivali i ono što su uradili i ono što će uraditi. I na njima se obistinilo ono što je rečeno za narode, džine i ljude koji su prije njih bili i nestali – doista su nastradali"},{"SurahNumber":41,"VerseNumber":26,"Text":"Oni koji ne vjeruju govore: “Ne slušajte ovaj Kur’an, nego pravite buku da biste ga nadvikali!”"},{"SurahNumber":41,"VerseNumber":27,"Text":"Zato ćemo Mi, sigurno, dati da nevjernici iskuse nesnosnu patnju, i kaznit ćemo ih najgorom kaznom za djela koja su počinili"},{"SurahNumber":41,"VerseNumber":28,"Text":"To je kazna za Allahove neprijatelje, vatra u kojoj će im vječna kuća biti, kao naplata što su dokaze Naše stalno poricali"},{"SurahNumber":41,"VerseNumber":29,"Text":"I nevjernici će reći: “Gospodaru naš, pokaži nam džine i ljude, one koji su nas zaveli, da ih stavimo pod noge naše, neka budu najdonji.”"},{"SurahNumber":41,"VerseNumber":30,"Text":"Onima koji govore: “Gospodar naš je Allah” pa poslije ostanu pri tome, dolaze meleki: “Ne bojte se i ne žalostite se, i radujte se Džennetu, koji vam je obećan"},{"SurahNumber":41,"VerseNumber":31,"Text":"Mi smo zaštitnici vaši u životu na ovom svijetu, a i na onom. U njemu ćete imati sve ono što duše vaše zažele i što god zatražite imat ćete…"},{"SurahNumber":41,"VerseNumber":32,"Text":"bit ćete počašćeni od Onog Koji prašta i Koji je milostiv.”"},{"SurahNumber":41,"VerseNumber":33,"Text":"A ko govori ljepše od onog koji poziva Allahu, koji dobra djela čini i koji govori: “Ja sam doista musliman!”"},{"SurahNumber":41,"VerseNumber":34,"Text":"Dobro i zlo nisu isto! Zlo dobrim uzvrati, pa će ti dušmanin tvoj odjednom prisni prijatelj postati"},{"SurahNumber":41,"VerseNumber":35,"Text":"To mogu postići samo strpljivi, to mogu postići samo vrlo sretni"},{"SurahNumber":41,"VerseNumber":36,"Text":"A kad te šejtan pokuša na zle misli navesti, ti zatraži utočište u Allaha, jer On, uistinu, sve čuje i zna sve"},{"SurahNumber":41,"VerseNumber":37,"Text":"Među znamenjima Njegovim jesu noć i dan, i Sunce i Mjesec. Ne padajte licem na tlo ni pred Suncem ni pred Mjesecom, već padajte licem na tlo pred Allahom Koji ih je stvorio, ako želite da se samo Njemu jedinom klanjate"},{"SurahNumber":41,"VerseNumber":38,"Text":"A ako te oni neće poslušati – pa oni koji su kod Gospodara tvog hvale Ga i noću i danju i ne dosađuju se"},{"SurahNumber":41,"VerseNumber":39,"Text":"Jedno od znamenja Njegovih jest i to što ti vidiš suhu zemlju, a kad na nju spustimo kišu, ona se pokrene i uzbuja. Onaj Koji njoj daje život oživit će, sigurno, i umrle, jer je On kadar sve"},{"SurahNumber":41,"VerseNumber":40,"Text":"Oni koji riječi Naše izvrću neće se, doista, od Nas sakriti. Pa hoće li biti ugodnije onom koji u Vatru bude bačen ili onom koji na Sudnji dan dođe smiren? Radite šta hoćete, On zaista vidi šta vi radite"},{"SurahNumber":41,"VerseNumber":41,"Text":"Oni koji ne vjeruju u Kur’an, pošto im je objavljen! A on je, zaista, Knjiga zaštićena…"},{"SurahNumber":41,"VerseNumber":42,"Text":"laž joj je strana, bilo s koje strane, ona je Objava od Mudrog i hvale dostojnog"},{"SurahNumber":41,"VerseNumber":43,"Text":"Tebi se neće reći ništa što već nije rečeno poslanicima prije tebe. Gospodar tvoj zaista prašta, a i bolno kažnjava"},{"SurahNumber":41,"VerseNumber":44,"Text":"A da Kur’an objavljujemo na tuđem jeziku, oni bi, sigurno, rekli: “Trebalo je da su mu ajeti razumljivi. Zar jezik tuđ, a onaj kome se objavljuje Arap je?” Reci: “On je vjernicima uputstvo i lijek. A oni koji neće da vjeruju – i gluhi su i slijepi, kao da se iz daleka mjesta dozivaju.”"},{"SurahNumber":41,"VerseNumber":45,"Text":"I Musau smo Knjigu dali, pa su se zbog nje podvojili. A da nije Riječi Gospodara tvog prije izrečene, sa ovima bi bilo već svršeno, jer oni mnogo u Kur’an sumnjaju"},{"SurahNumber":41,"VerseNumber":46,"Text":"Ko čini dobro, u svoju korist čini, a ko radi zlo, na svoju štetu radi. – A Gospodar tvoj nije nepravedan prema robovima Svojim"}]}