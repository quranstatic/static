{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":29,"VerseNumber":46,"Text":"Teuma taseuboe taba peurintah Bek tameudawa ngon ahli kitab Meu kon beugot-got bak jih tapeugah Meulengkan jihnyan keubit that lalem Han sapeue jitem ‘oh tapeurintah Takheun di kamoe bandum meuiman Peue nyang Neupeutron sideh le Allah Neupéutron ubak kamoe ngon gata Tuhan nyang esa nyang bri peurintah Nyan Tuhan kamoe ngon Tuhan gata Allah Taʻala nyang Maha Murah Kamoe meujok droe keunan bak gata Kamoe Iseulam hana meuilah"},{"SurahNumber":29,"VerseNumber":47,"Text":"Meunan keuh Kamoe meupeutron kitab Keu gata meuhat Kamoe peurintah Teuma awak nyang Kamoe bri kitab Meuiman ligat hana jibantah Awaknyoe pih na cit nyang meuiman Nyang han meuiman kaphe seurakah Di jih jiungki keu ayat Kamoe"},{"SurahNumber":29,"VerseNumber":48,"Text":"Nyang gata kheun nyoe sit kon beurakah Dum kitab dilee pih hana takheun Ngon jaroe uneun tuleh keureutah Meunyoe jeut takheun ngon jeut tatuleh Meuhat awakjih jikheun dum salah Meuhat chok ragu awak nyang ungki"},{"SurahNumber":29,"VerseNumber":49,"Text":"Akan teutapi beuna that leupah Ayat nyoe bandum cit trang ngon nyata Di dalam dada ureueng nyang ceudah Nyang na ‘eleumee di dalam dada Soe lalem sahja nyang jikheun salah Di jih jiungki dum ayat Kamoe"},{"SurahNumber":29,"VerseNumber":50,"Text":"Jikheum lom meunoe di jih jipeugah Pakon han geubri keu jih mukjizat Mangat jih kuat Neubri le Allah Takheun mukjizat urusan Tuhan Peuingat mantong di lon peurintah Lon nyoe sit nyata ureueng peuingat Saket ngon mangat ka lheuh lonpeugah"},{"SurahNumber":29,"VerseNumber":51,"Text":"Peue han sep di jih meupeutren kitab Ke gata meuhat raya phaedah Tabaca keu jih nyan jeut keu rahmat Haba peuingat ureueng meutuah Jeut keu peuingat keu ureueng mukmin"},{"SurahNumber":29,"VerseNumber":52,"Text":"Takheun sep Tuhan saksi nyang ceudah Tuhan keu saksi di lon ngon gata Allah Taʻala kuasa leupah Peue nyang di langet got nyang di bumoe Bandum Neuteupue hana meuilah Iman nyang bateu kaphe keu Tuhan Nyan keuh awaknyan nyang rugoe leupah"},{"SurahNumber":29,"VerseNumber":53,"Text":"Jilakee bagah bak gata azeub Lah pih ka teutap watee bak Allah Adak han azeub jinoe troh teuntee Hana jithee-thee sinan ka reubah"},{"SurahNumber":29,"VerseNumber":54,"Text":"Jilakee bagah azeub bak gata Asoe nuraka dum kaphe jadah Nuraka teumpat keu bandum kaphe"},{"SurahNumber":29,"VerseNumber":55,"Text":"Azeub bukon le hanaban peugah Uroe nyan geuple azeub ateuh jih Diyup gaki jih pih azeub leupah Kheun Tuhan rasa peue nyang kapubuet Jinoe geutuntut bandum geubalah"},{"SurahNumber":29,"VerseNumber":56,"Text":"Wahe hamba Lon nyang na meuiman Keubit bumoe Lon leupah that luah Lon nyang taseumah mantong bek laen"},{"SurahNumber":29,"VerseNumber":57,"Text":"Bandum nyang laen anco ngon bicah Nyang na meunyawong han jeut han mate Teuma jiwoe le dudoe bak Allah Bandum teuh tawoe teuma bak Kamoe"},{"SurahNumber":29,"VerseNumber":58,"Text":"Ureueng got budi teuma meubalah Ureueng meuiman lom geupubuet got Teumpat geuh that got ka Kamoe keubah Ngon juree-juree dalam churuga Diyup churuga ie krueng dum boh-bah Pahla nikmat that ureueng got amai"},{"SurahNumber":29,"VerseNumber":59,"Text":"Saba tawakai gopnyan keu Allah Bandum geujok droe ubak Po gopnyan"},{"SurahNumber":29,"VerseNumber":60,"Text":"Teuma binatang pih le deuk ngon grah Sabab ka hana raseuki di jih Raseuki keu jih Neubri le Allah Gata pih meunan Neubri raseuki Tuhanku Rabbi Maha Pemurah Neudeungo dumpeue Neuteupeue dumpeue Hana meusapeue pih na meuilah"},{"SurahNumber":29,"VerseNumber":61,"Text":"Meunyoe tatanyong bak jih dum meunoe Langet ngon bumoe soe peujeut sudah Lom mata uroe meunan pih buleuen Soe peujeut nyan dum tacuba peugah Meuhat dum jikheun Tuhan nyang peujeuet Pakri sit ek jeut teuma jih salah Ek jipeupaleng jih nyan ho laen"},{"SurahNumber":29,"VerseNumber":62,"Text":"Raseuki teuh nyan bak jaroe Allah Soe nyang Neukheundak Neubri jih kaya Ladom sikada ‘oh sep napakah Keubit roe Tuhan dumpeue Neuteupue Hana meusapeue pih na meuilah"},{"SurahNumber":29,"VerseNumber":63,"Text":"Meunyoe tatanyong soe peutron ujeun Udep reun-mareun di bumoe Allah Ek Neupeuudep tanoh nyang mate Meuhat jikheun le cit sidroe Allah Takheun dum pujoe meuwoe keu Tuhan Tapi le jihnyan han ek jipeugah Han ek jipike le akai jih nyan"},{"SurahNumber":29,"VerseNumber":64,"Text":"Udep nyoe cit tan raya phaedah Udep lam donya sit kon peue laen Tameuen-meuen tapoh beurakah Nyang keubit udep nanggroe akhirat Uroenyan meuhat hana le susah Sangkira jih nyan bandum jiteupue"},{"SurahNumber":29,"VerseNumber":65,"Text":"Teuma di jih nyoe ka roh meusalah ‘Oh jiek kapai meuteumeung bala Jilakee duʻa laju bak Allah Ikheulah ate jih keu agama ‘Oh gadoh bala jih ka meuubah Leupah jiteungoh keudeh u darat Tuhan charikat laju jiseumah"},{"SurahNumber":29,"VerseNumber":66,"Text":"Peue nyang Kamoe bri han le jiingat Kaphe keu nikmat di jih that leupah Meuseunang-seunang di jih lam donya Jiteupue teuma dudoe geupeugah"},{"SurahNumber":29,"VerseNumber":67,"Text":"Peue hana jieu nyan tanoh hareuem Kamoe peuaman keu jih that leupah Dilingka jih dum hana roe aman Jidrop jitawan ureueng tan salah Dumnoe le nikmat Neubri le Tuhan Ek sit jiiman keu peue nyang salah d Keu nikmat Tuhan di jih jikaphe"},{"SurahNumber":29,"VerseNumber":68,"Text":"Lalem bukon le hana ban peugah Na leubeh lalem nibak jih teuma Jipeuna-peuna sulet keu Allah Peurintah nyang hak ‘oh teuka bak jih Jipeugah le jih sulet that leupah Peue kon teumpat jih dalam nuraka Keunan keuh geuba dum kaphe jadah"},{"SurahNumber":29,"VerseNumber":69,"Text":"Teuma barangsoe nyang tem berjuang Bak jalan Tuhan nyang teupat leupah Jitem berjihad bak jalan Kamoe Teuntee keu jih nyoe meubri hidayah Meupeutunyok jih bak jalan Kamoe Bek roh meupaloe bak jalan salah Keubit roe Tuhan sajan ureueng got Nyang tem pubuet got amai jroh leupah S"},{"SurahNumber":30,"VerseNumber":1,"Text":"Alif Lam Mim Tuhan nyang teupue meukeusud ayat Sabab Hadharat hana Neupeugah"},{"SurahNumber":30,"VerseNumber":2,"Text":"Talo dalam prang awak nanggroe Rum"},{"SurahNumber":30,"VerseNumber":3,"Text":"Awaknyan bandum nyang toe sileupah 3 ‘Oh Iheuh talo jih dudoe ka meunang"},{"SurahNumber":30,"VerseNumber":4,"Text":"Dalam padum thon sagai ka ubah Urusan Tuhan dilee ngon dudoe Hana meusidroe nyang ek peusalah Uroe nyan teuma nyang leupah seunang Ureueng meuiman keupada Allah"},{"SurahNumber":30,"VerseNumber":5,"Text":"Ngon tulong Tuhan ureueng nyan meunang Soe nyang h‘eut Tuhan Neutulong bagah Keubit roe Tuhan Maha Perkasa Allah Taʻala Maha Pemurah"},{"SurahNumber":30,"VerseNumber":6,"Text":"Atra nyan sit ka janji bak Tuhan Meu janji Tuhan han tom Neuubah Tapi nyang le that insan dum jinoe Hana jiteupue kuasa Allah"},{"SurahNumber":30,"VerseNumber":7,"Text":"Nyang na jiteupue sit udep donya Jingieng ngon mata lahe sileupah Udep akhirat hana jiingat Di jih lale that ngon udep mewah"},{"SurahNumber":30,"VerseNumber":8,"Text":"Peue han jipike bak badan Droe jih Tuhan Peujeuet jih pakri Neuulah Tuhan Neupeujeuet langet ngon bumoe Ngon bandum asoe sit beuna leupah c Teuma watee jih meuteuntee cit ka Insan dum teuma le that nyang salah Han jipeucaya meuteumee Po jih Jikaphe di jih reumpok ngon Allah"},{"SurahNumber":30,"VerseNumber":9,"Text":"Pakon han jijak dum dalam bumoe Jikalon bagoe kuasa Allah Pakri akibat ureueng nyang dilee Ureueng nyan teuntee bandum geubalah Ureueng nyan bandum leubeh that teuga Jipeugot kuta di bumoe Allah Jipeugot nanggroe makmu han tara Gampong ngon banda bandum jiulah Leubeh bandum jih nibak awaknyan Rasul dum keunan pih troh geulangkah Geuba peurintah dum keu awaknyan Tapi awaknyan jipubuet salah Teuma kon Tuhan elanya jih nyoe Tapi droe keudroe jih lalem leupah"},{"SurahNumber":30,"VerseNumber":10,"Text":"Akibat teuma keu ureueng jeuheut Nyang brok that azeub keu jih geubalah Jipeugah sulet dum ayat Tuhan Jipeueleh lom jikheun beurakah"},{"SurahNumber":30,"VerseNumber":11,"Text":"Tuhan nyang peujeut makheuluk phon-phon Teuma ‘oh lheuh nyan Neupeuwoe bagah Lheuh nyan lom keudeh teuh bandum tawoe"},{"SurahNumber":30,"VerseNumber":12,"Text":"Watee troh uroe nyang hebat leupah Uroe kiamat meu katroh teuka Nyang le that dacha leupah that susah"},{"SurahNumber":30,"VerseNumber":13,"Text":"Tuhan charikat hana meuguna Han ek jibila jih meu ube seupah Ka keuh jikaphe dum keu charikat Ka trang jilihat hana phaedah"},{"SurahNumber":30,"VerseNumber":14,"Text":"Meunyoe ka teuka uroe kiamat Bandum na umat meupisah-pisah Nyang got nyang jeuheut hana meusapat"},{"SurahNumber":30,"VerseNumber":15,"Text":"Nyang mukmin meuhat seunang sileupah Di dalam taman meusuka-suka"},{"SurahNumber":30,"VerseNumber":16,"Text":"Nyang kaphe teuma lam apoh-apah Jipeugah sulet dum ayat Kamoe Akhirat nyang nyoe pih jipeubeueh Han jipateh na uroe akhirat Bandum geu azeub lam apui mirah"},{"SurahNumber":30,"VerseNumber":17,"Text":"Suci that Allah takheun teuseubeh Seupot ngon beungoh sabe di babah"},{"SurahNumber":30,"VerseNumber":18,"Text":"Milek Droeuneuh nyan sigala pujoe ; Di langet bumoe bandum keu Allah Bak watee malam ngon watee uroe Tuhan tapujoe bek seungap babah"},{"SurahNumber":30,"VerseNumber":19,"Text":"Nibak nyang udep teubiet nyang mate Han ek tapike kuasa Allah Nibak nyang mate teubiet nyang udep Bumoe pih udep ‘oh Iheuh khueng leupah Meunan pih gata bandum geubangket Sigo teuk udep Neubri le Allah"},{"SurahNumber":30,"VerseNumber":20,"Text":"Teuma lom tanda kuasa Tuhan Neupeujeut insan mangat sileupah Neupeujeut gata bandum bak tanoh Ban tanjo singoh ka tameulangkah Abeh dum tajak keudeh ngon keunoe"},{"SurahNumber":30,"VerseNumber":21,"Text":"Meunan pih sinoe kuasa Allah Neupeujeut judo nibak droe gata Keunan tagisa tapiyoh payah Antara gata meugaseh-gaseh Rahmat meutindeh Neubri le Allah Atranyan bandum sit jeut keu tanda Keu ureueng nyang na pikiran ceudah"},{"SurahNumber":30,"VerseNumber":22,"Text":"Lom saboh tanda Neupeujeut langet ; Bumoe pih meuhat peuneujeut Allah Meulaen lidah meulaen bahsa Kulet dum gata puteh ngon mirah Wareuna kulet teuh macam-macam Tanda lom sinan kuasa Allah Keu soe nyang alem sit jeut keu tanda"},{"SurahNumber":30,"VerseNumber":23,"Text":"Meunan pih gata tapiyoh payah É Taeh ‘oh malam got pih ‘oh uroe Got pih tameugoe mita napakah Bandum tamita karonya Tuhan Tanda lom sinan kuasa Allah Soe nyang tem deunge pih jeut keu tanda Tuhan kuasa hana ban peugah"},{"SurahNumber":30,"VerseNumber":24,"Text":"Lom saboh tanda Neupeujeut kilat Takot ngon harap dum hamba Allah Teuma Neupeutron ujeun di langet Bumoe pih udep ‘oh Iheuh khueng leupah d Tanoh nyang mate ka udep teuma Sinan pih tanda kuasa Allah Ureueng jroh akai jitueng keu tanda"},{"SurahNumber":30,"VerseNumber":25,"Text":"Nyoe pih lom tanda nyang raya leupah Langet ngon bumoe ek teudong keudroe Bandum atranyoe peurintah Allah ‘Oh ban Neumeuhoi gata di bumoe Bangket sinaroe hana nyang bantah"},{"SurahNumber":30,"VerseNumber":26,"Text":"Soe nyang di langet dum ngon di bumoe Bandum sinaroe sit milek Allah Í Taʻat seumateh keu Tuhan sidroe"},{"SurahNumber":30,"VerseNumber":27,"Text":"Neupeujeut keudroe cit phon le Allah ‘Oh Iheuh Neupeujeut teuma Neupeuwoe Bak Tuhan buet nyoe leupah that mudah Sipheut mulia leupah that manyang Cit sipheut Tuhan nyang Maha Murah Sideh di langet got pih di bumoe Sipheut Droeuneuh nyoe manyang that leupah Keubit roe Tuhan Maha Perkasa Ngon bijaksana Neuh han ban peugah"},{"SurahNumber":30,"VerseNumber":28,"Text":"Tuhan boh miseu nibak droe gata Í Ngon namiet gata tabri napakah Peue jihnyan teuma charikat gata Nibak areuta karonya Allah Raseuki gata nyang ka Tuhan bri Jih nyan kameusoe nyang saban leupah Tatakot keu jih lagee droe gata Meunan umpama miseu meupaugah Meunan keuh Kamoe meupeutrang ayat Jeut keu ibarat keu soe nyang ceudah Keu kawom nyang na akai pikiran"},{"SurahNumber":30,"VerseNumber":29,"Text":"Teuma soe lalem jipeugot ulah Peuturot napsu ngon tan ‘eleumee Teuma soe nyang me peugot bek salah Soe ek peutunyok ureueng nyang sisat Ka Neupeusisat jih nyan le Allah Awaknyan teuma pih han soe tulong"},{"SurahNumber":30,"VerseNumber":30,"Text":"Teuma tajunjong agama Allah Tahadap mukateuh bak agama Allah Taʻala nyang bri peurintah Agama Tuhan keu manusia Saban ngon jiwa agama phitrah Nyang Tuhan peujeut han jeut meutuka Nyan keuh agama nyang teupat leupah Tapi le insan hana jiteupue"},{"SurahNumber":30,"VerseNumber":31,"Text":"Boh toubat jinoe laju bak Allah Takwa keu Tuhan pubuet seumbahyang Bek takheun Tuhan nyang bukon Allah Bek peucharikat sagai keu Tuhan"},{"SurahNumber":30,"VerseNumber":32,"Text":"Lagee awaknyan peupicah-picah Agama jih nyan le that peureute Maseng peureute phanatik leupah Maseng dum galak keu peureute droe Nyang kon atra droe jih bandum salah"},{"SurahNumber":30,"VerseNumber":33,"Text":"Manusia dum watee meularat Meuduʻa ligat di jih bak Allah Ngon khuchu‘ ate laju jitoubat ‘Oh ban na rahmat ka le meuubah Jipeugah le na Tuhan nyang laen"},{"SurahNumber":30,"VerseNumber":34,"Text":"Hana le jicen keu rahmat Allah Peue nyang Kamoe bri keu jih jikaphe Han jiingat le meu ube seupah Meuseunang-seunang keuh laju jinoe Ka teupue dudoe watee geubalah"},{"SurahNumber":30,"VerseNumber":35,"Text":"Peue na meupeutron keu jih alasan Jeut laen Tuhan teuma jipeugah 5 Jipeugah bak jih Tuhan charikat"},{"SurahNumber":30,"VerseNumber":36,"Text":"Insan dum meuhat pih le that ulah Watee Kamoe bri keu jih nyan rahmat Galak jih that-that hana ban peugah Meunyoe nyang jeuheut keunong ateuh jih Sabab jaroe jih nyang pubuet salah Ka putoh asa di jih watee nyan"},{"SurahNumber":30,"VerseNumber":37,"Text":"Peue han jikalon kuasa Allah Soe nyang h‘eut Tuhan Neubri areuta Jeut kaya raya udep jih mewah Soe nyang Neukheundak Neubri sikada Gasien ngon kaya teukeudi Allah Sit jeut keu tanda bandum atranyan Soe nyang meuiman jitueng phaedah s"},{"SurahNumber":30,"VerseNumber":38,"Text":"Kawom keurabat tajok hak keu jih Areuta keu jih beu tapeusiblah 4 Ureueng gasien ngon ureueng meudagang Bandum bak Tuhan keu jih takeubah Soe nyang meukeusud keu rila Tuhan Jipubuet meunan sit got sileupah 7 Nyan keuh ureuengnyan nyang meubahgia"},{"SurahNumber":30,"VerseNumber":39,"Text":"Nyang pajoh riba teuma jih salah Peue-peue nyang tacok got tajok riba Mangat areuta teuh le meutamah Hana meutamah dumnyan bak Tuhan f Teuma laen ban nyang Neupeurintah Meu tabri zakeut ikheulah ate Atrateuh sabe meutamah-tamah y Nyan keuh ureueng nyang tamah areuta Meuganda-ganda teuma phaedah"},{"SurahNumber":30,"VerseNumber":40,"Text":"Tuhanku sidroe nyang peujeut gata í Raseuki gata pih ka Neukeubah ‘Oh lheuh nyan mate teuh bandum gata Udep lom teuma Neubri le Allah Toh Tuhan gata nyang peugot meunan Nyang ek peugot nyan nyang bukon Allah Hana meubacut pih ek jipeugot Meu kon Hadharat nyang Maha Murah Maha suci that Droeuneuh Manyang that Nibak charikat lagee jih peugah"},{"SurahNumber":30,"VerseNumber":41,"Text":"Takalon rusak darat ngon laot Jipubuet karot jeuheut sileupah Neupeurasa treuk bak jih le Tuhan Sabab buet jih nyan teuka musibah Sit bacut bala nyang Neubri keu jih Sabab jaroe jih nyang pubuet salah Mangat jigisa bak jalan teupat"},{"SurahNumber":30,"VerseNumber":42,"Text":"Takheun leh siat tayue meulangkah Tayue jak kalon dum dalam bumoe Pakriban dudoe soe-soe nyang salah Le jihnyan dile jipeucharikat Tuhan Hadharat laen jipeugah"},{"SurahNumber":30,"VerseNumber":43,"Text":"Teuma muka jih jinoe tahadap Bak jalan teupat agama Allah Yoh gohlom teuka uroe nyang hebat Uroenyan meuhat han ek soe bantah Han ek soe tulak putusan Tuhan Bandum uroenyan meupisah-pisah"},{"SurahNumber":30,"VerseNumber":44,"Text":"Ureueng nyang kaphe meularat keudroe Jih bak watee nyoe keu jih geubalah Teuma nyang pubuet amai nyang saleh Di jih ka tapreh peue nyang jikeubah"},{"SurahNumber":30,"VerseNumber":45,"Text":"Ureueng meuiman amai jih pih got Karonya that got keu jih Neubalah Ureueng nyang kaphe han galak Tuhan"},{"SurahNumber":30,"VerseNumber":46,"Text":"Tanda bak Tuhan sit le sileupah Neukirem angen pih saboh tanda Haba gembira sang jijak peugah Tuhan keumeung bri rahmat keu gata Meu ka troh teuka seunang teuh leupah Kapai teuh jiplueng Neuyue le Tuhan Angen buritan jipot that bagah Hat tajak mita karonya Tuhan Raseuki teuh nyan sit ka Neukeubah Mangat tachuko mudah-mudahan Keupada Tuhan nyang Maha Murah"},{"SurahNumber":30,"VerseNumber":47,"Text":"Ka Kamoe kirem sigohlom gata Rasul mulia geuba peurintah Bak kawom gopnyan keunan geujakba Ayat nyang nyata bandum geupeugah Kamoe hukom treuk soe nyang meudacha Nyang darohaka lawan peurintah Hak Kamoe tulong ureueng meuiman"},{"SurahNumber":30,"VerseNumber":48,"Text":"Neubri treuk angen teuma le Allah Neukirem angen jiparoh awan Meusiseu treuk nyan di langet luah Awan pih jijak ho nyang h‘eutTuhan Meutamon-tamon meupisah-pisah Takalon ujeun teubiet disinan Soe nyang hʻ‘eut Tuhan cit Neubri jatah Pat nyang rhot ujeun galak jih han ban"},{"SurahNumber":30,"VerseNumber":49,"Text":"Dilee nibak nyan leupah that susah Yoh gohlom ujeun leupah meularat"},{"SurahNumber":30,"VerseNumber":50,"Text":"Boh taeu rahmat Neubri le Allah ‘Oh ban na rahmat bumoe pih udep Ka padum na trep khueng tho that leupah © Meunan pih ureueng nyang mate ka trep Jan Neupeubangket leupah that mudah Ateuh barangpeue Tuhan kuasa"},{"SurahNumber":30,"VerseNumber":51,"Text":"Angen ceulaka pih ek Neuulah Meu Kamoe kirem angen ceulaka Abeh binasa tanaman indah Jieu tanaman kuneng dum mate Di jih jikaphe sit han meuubah"},{"SurahNumber":30,"VerseNumber":52,"Text":"Ureueng ka mate ngon ureueng tuloe Tahei takilo hana phaedah Meu ka jipaleng ka jipeulikot Han le jitakot babah keu murah"},{"SurahNumber":30,"VerseNumber":53,"Text":"Ureueng nyang buta meunyoe ka sisat Bek jalan teupat keu jih tapeugah Nyang deungo gata ureueng meuiman Ubak ureueng nyan tajok peurintah Gopnyan meuiman keu ayat Kamoe Bandum geujok droe deungon ikheulah"},{"SurahNumber":30,"VerseNumber":54,"Text":"Tuhan nyang peujeut gata phon leumoh ‘Oh abeh leumoh teuga that leupah ‘Oh abeh teuga leumoh lom teuma Teuka treuk tuha ok meujeureulah Ka puteh ngon ok Neubri le Tuhan Ban nyang h‘ʻeut Tuhan han ek soe bantah Bandum Neuteupue Allah Taʻala Maha Kuasa hana ban peugah"},{"SurahNumber":30,"VerseNumber":55,"Text":"Uroe kiamat ‘oh ban troh teuka Awak meudacha pih jimeusumpah Jikheun tinggai jih cit sijeum sagai Meunan keuh prohai di jih jipeugah Jeut keumeupaleng di jih dum dilee"},{"SurahNumber":30,"VerseNumber":56,"Text":"Nyang laen lagee ureueng meutuah Ureueng nyang ka na peungetahuan Lom geumeuiman teuma geupeugah Gata dum tinggai putusan Tuhan Sampoe ‘oh datang kiamat sudah Uroe kiamat uroe geubangket Nyoe uroe bangket ka troh talangkah Tapi gata dum hana tateupue"},{"SurahNumber":30,"VerseNumber":57,"Text":"‘Oh troh uroenyoe hana le ilah Ureueng nyang lalem pubuet elanya Hana le guna jak lakee meuʻah Hana le tanggoh jak lakee toubat"},{"SurahNumber":30,"VerseNumber":58,"Text":"Miseu sit le that ka Kamoe peugah Lam Qur’an nyoe cit le that miseu Keu jih nyan miseu hana phaedah ‘Oh taba keu jih meusaboh ayat Di kaphe sisat sit jikheun salah Peue nyang taba nyan cit bandum bateu Tapeugah miseu jikheun beurakah"},{"SurahNumber":30,"VerseNumber":59,"Text":"Lam ate jihnyan nyang tan jiteupue Ka Neucap mate sinan le Allah"},{"SurahNumber":30,"VerseNumber":60,"Text":"Teuma tasaba dang janji Tuhan Meu janji Tuhan han tom meuubah Awak nyang hana yakin meuiman Bek sabab jihnyan gata jeut salah LUQMAN Ngon nama Allah Lon puphon surat Tuhan Hadharat nyang Maha Murah Tuhanku sidroe geumaseh ihat-that Donya akhirat rahmat Neulimpah"},{"SurahNumber":31,"VerseNumber":1,"Text":"Alif Lam Mim Tuhan nyang teupue meukeusud ayat Sabab Hadharat hana Neupeugah"},{"SurahNumber":31,"VerseNumber":2,"Text":"Nyan keuh dum ayat di dalam kitab Le that hikeumah han ek tapeugah"},{"SurahNumber":31,"VerseNumber":3,"Text":"Jeut keu peutunyok ngon jeut keu rahmat Keu soe nyang buet got hana tom salah"},{"SurahNumber":31,"VerseNumber":4,"Text":"Pubuet seumbahyang ngon geubri zakeuet Uroe akhirat yakin geuh leupah"},{"SurahNumber":31,"VerseNumber":5,"Text":"Keu ureueng nyan dum peutunyok Tuhan Nibak Po gopnyan nyang Maha murah Nyan keuh ureueng nyan nyang meubahgia"},{"SurahNumber":31,"VerseNumber":6,"Text":"Na manusia teuma nyang salah Jijak bloe narit nyang sia-sia Gop dum jimaba bak buet nyang salah Jipeusisat gop bak jalan Tuhan ‘Eleumee jih tan jikheun beurakah Jiulok-ulok keu jalan Tuhan Azeub keu jih nyan hina sileupah"},{"SurahNumber":31,"VerseNumber":7,"Text":"Watee geubaca dum ayat Kamoe Teukabo jihnyan hana ban peugah Jipaleng sang-sang hana jideungo Adak jideungo hana jipapah Sang-sang na sumpai lam geulinyueng jih Tapeugah bak jih azeub that leupah Tapeugah keu jih azeub peudeh that"},{"SurahNumber":31,"VerseNumber":8,"Text":"Nyang mukmin meuhat nyang raya tuah Soe nyang meuiman ngon buet jih pih got Churuga nikmat ka lheuh geukeubah Churuga indah geubri keu gopnyan"},{"SurahNumber":31,"VerseNumber":9,"Text":"Keukai geuh sinan ka janji Allah Meu janji Tuhan teuntee beunar that Tuhan Hadharat kuasa leupah Keubit roe Tuhan Maha Perkasa Ngon bijaksana Neuh han ban peugah"},{"SurahNumber":31,"VerseNumber":10,"Text":"Neupeujeut langet dum hana tiang Sit takalon trang ajeb sileupah Neupeuduek gunong dum dalam bumoe Mangat gatanyoe bek apoh-apah Mangat gata dum bek that meuguncang Lom ngon binatang pih le that leupah Sideh di langet meupeutren ujeun Udep tanaman seunang teuh leupah Kamoe peutimoh bandum tanaman Galak teuh han ban takalon indah"},{"SurahNumber":31,"VerseNumber":11,"Text":"Atranyan bandum peuneujeut Tuhan å Nyang bukon Tuhan peue na phaedah $ Peue na jipeujeut le nyang kon Tuhan Nyang takheun Tuhan nyang bukon Allah Tapi soe lalem keubit jih sisat Taeu nyata that hana meuilah"},{"SurahNumber":31,"VerseNumber":12,"Text":"Ubak Luqman ka lheuh Kamoe bri Hikeumah suci chuko keu Allah Barangsoe chuko munaphaʻat keu droe Jeh laen bagoe ureueng nyang salah Soe-soe nyang kaphe pulang bak Tuhan Kaya that Tuhan hana ban peugah Tuhan nyang patot teurimong puja"},{"SurahNumber":31,"VerseNumber":13,"Text":"Lukman kheun meunoe bak aneuk lidah Geukheun hai aneuk “‘geubri nasehat Bek peucharikat sagai keu Allah Tapeucharikat Tuhan ngon laen Buet teuh nyan lalem raya that salah"},{"SurahNumber":31,"VerseNumber":14,"Text":"Lom Kamoe wasiet bak manusia Ibu ngon bapa beu got tapapah Pakriban le ma geutanggong saket Siblet dua blet gopnyan lam susah Meubaro geulhah umu dua thon Saket geutanggong hana geupeugah Tachuko keu Lon ngon ma-ku gata Dudoe tagisa keudeh bak Allah Bak Lon sit teuma keudeh tagisa"},{"SurahNumber":31,"VerseNumber":15,"Text":"Meunyoe geupaksa geuyue buet salah Geupaksa gata peucharikat Lon Gata han meuphom peue nyan geupeugah Bek roh tataʻat keu dua gopnyan Sabab atranyan raya that salah Tarakan gopnyan di dalam donya Tapeumulia geuh bek tabantah Teuma taikot ureueng nyang tobat Jalan nyang teupat tawoe bak Allah Tobat sit bak Lon tawoe pih bak Lon Lon peugah le Lon buet nyang ka leupah Buet nyang tapubuet yoh masa dilee Bandum meuteuntee akan geubalah"},{"SurahNumber":31,"VerseNumber":16,"Text":"Hai aneuk meunyoe tapeucharikat Beu that hana brat sagai tapeugah Be aneuk sawi sagai lam batee Bah ka meuseubee hana le leumah Sideh di langet got pih di bumoe Bandum Neuteupue sit nyan le Allah Keubit roe Tuhan Maha licen that Dum peue Neutupat Neumaklum sudah"},{"SurahNumber":31,"VerseNumber":17,"Text":"Hai aneuk sabe pubuet seumbahyang Yue keubajikan tatham nyang salah Teuma tasaba peue-peue nyang teuka U ateuh gata kadang musibah Sabab atranyan leupah that peunteng"},{"SurahNumber":31,"VerseNumber":18,"Text":"Bek meugeunireng peusinget babah Watee tamarit ngon manusia Bek sagai gata teukabo leupah Tajak lam bumoe pih bek teukabo Sabab teukabo han galak Allah"},{"SurahNumber":31,"VerseNumber":19,"Text":"‘Oh watee tajak beuseudang-seudang Lom bek kreuh reukueng ‘oh taseumeugah Watee tamarit beuleumoh-leumbot Ban laku patot bek salah-salah Keuleudee meusu hana got sagai Nyan beu tatinggai ‘oh taseumeugah"},{"SurahNumber":31,"VerseNumber":20,"Text":"Peue hana taeu Tuhan bri gata Ek takuasa peue nyang meurimbah Peue nyang di langet ngon nyang di bumoe Bandum atranyoe ka ek taulah Lahe ngon baten nikmat keu gata Ek takuasa Neubri le Allah Na manusia nyang bantah Tuhan ‘Eleumee jih tan meu ka jipeugah Hana peutunyok keu jih bak Tuhan Nyang jeut keuh meunan di jih lam salah Lom hana kitab di jih nyang peutrang"},{"SurahNumber":31,"VerseNumber":21,"Text":"Watee geukheun banlaju jibantah ‘Oh geuyue ikot nyang Tuhan peutron Di kamoe jikheun bah lagee ayah Ayah kamoe dum meunoe geupeugot Nyan kamoe ikot mangat bek salah Meunyoe ureueng nyan jihei le chetan Jipeugrop gopnyan lam apui mirah Peue jigrop jih lam apui nuraka"},{"SurahNumber":31,"VerseNumber":22,"Text":"Nyang meubahgia ureueng meutuah Ureueng nyang jok droe keudeh bak Tuhan j Buet keubajikan han tom jikeubah Nyan ka jimumat bak taloe kong that Teuma akibat bandum bak Allah"},{"SurahNumber":31,"VerseNumber":23,"Text":"Bek susah gata keu awak kaphe Sabab jikaphe jipubuet salah Bandum bak Kamoe jiwoe awaknyan Peue-peue buet jihnyan sit Kamoe peugah Peue nyang lam dada Tuhan Neuteupue Hana meusapeue pih na meuilah"},{"SurahNumber":31,"VerseNumber":24,"Text":"Kamoe bri seunang keu jihnyan siat Azeub nyang brat that sit ka meukeubah"},{"SurahNumber":31,"VerseNumber":25,"Text":"Meunyo tatanyong soe peujeut dum nyoe Langet ngon bumoe takalon luah Meuhat dum jikheun Tuhan peujeut nyoe Takheun dum pujoe meuwoe keu Allah Tapi le that jih hana jiteupue"},{"SurahNumber":31,"VerseNumber":26,"Text":"Bandum barangpeue sit milek Allah Peue nyang di langet ngon nyang di bumoe Tuhanku sidroe kaya that leupah Tuhan keuh mantong patot tapujoe"},{"SurahNumber":31,"VerseNumber":27,"Text":"Takira jinoe kalimah Allah Ube na kayee di bumoe Tuhan Tacui keu kalam tuleh keureutah Tacok keu daweut teuma ie laot Tujoh boh laot laen tatamah Han cit ek abeh kalimat Tuhan Keubit roe Tuhan perkasa leupah Bijaksana Neuh hana takira"},{"SurahNumber":31,"VerseNumber":28,"Text":"Neupeujeut gata pakriban ulah Neubangket gata bandum pih saban Sang sidroe insan dumnan keuh mudah Keubit roe Tuhan Neuteupue dumpeue Neukalon dumpeue hana meuilah"},{"SurahNumber":31,"VerseNumber":29,"Text":"Peue hana taeu pakri buet Tuhan Neupeulop malam dalam uroe crah Neupeulop uroe teuma lam malam Mata uroe trang hu meujeureulah Meunan pih buleun bandum jijalan Watee ka meujan hana meuubah Tuhan Neumaklum peue nyang tapubuet Barangkapeue buet Neumaklum sudah"},{"SurahNumber":31,"VerseNumber":30,"Text":"Nyan keuh bit Tuhan sidroe nyang beunar Nyang laen teuma bandum sit salah Nyang bukon Allah nyang jikheun Tuhan Nyang keubit Tuhan manyang that leupah Lagi pih Tuhan Maha Raya that"},{"SurahNumber":31,"VerseNumber":31,"Text":"Peue han talihat dum nikmat Allah Kapai meulayeu di laot raya Nikmat keu gata Neubri le Allah Neumeung peuleumah keunan bak gata Tanda kuasa Neuh han ban peugah Atranyan keubit roe jeut keu tanda Keu soe nyang saba chuko keu Allah"},{"SurahNumber":31,"VerseNumber":32,"Text":"‘Oh teuka bakat nyang lagee gunong Kapai jilambong sang-sang ka beukah Jilakee duʻa laju bak Tuhan Agama jihnyan keubit ikheulah ‘Oh ban ka leupah jiek u darat Na sit nyang teupat hana meusalah Teuma nyang ungki keu ayat Kamoe Nyan keuh awaknyoe teukabo leupah Di jih jikaphe bandum keu nikmat Hana jiingat yoh dilee susah"},{"SurahNumber":31,"VerseNumber":33,"Text":"Hai manusia takwa keu Tuhan Po gata dumnyan sit sidroe Allah Lom beu tatakot uroe nyang hebat Han le sipakat aneuk ngon ayah Ayah han jeut le geubila aneuk Meunan-pih aneuk han jeut jibalah Keu jasa ayah han jeut le ingat Janji Hadharat han jeut meuubah Teuma bek sagai jitipee gata Le udep donya seunang sileupah Lom bek jitipee gata le chetan Jiyue talawan peurintah Allah"},{"SurahNumber":31,"VerseNumber":34,"Text":"Tuhan nyang teupue pajan kiamat Ujeun tren meuhat ‘eleumee Allah Lom pih Neuteupue peue nyang lam rahim Geutanyoe laen le that nyang salah Buet tanyoe singóh pih han tateupue - Jan mate tanyoe pih pat geukeubah i Teumpat teh nanggroe geutanyoe mate Han peue tapike pat nyang hʻeut Allah Keubit roe Tuhan dumpeue Neuteupue Neumaklum dumpeue hana meuilah"},{"SurahNumber":32,"VerseNumber":1,"Text":"Alif Lam Mim Tuhan nyang teupue meukeusud ayat Sabab Hadharat hana Neupeugah"},{"SurahNumber":32,"VerseNumber":2,"Text":"Neupeutron kitab hana chok waham Nibak Po alam nyang Maha Murah"},{"SurahNumber":32,"VerseNumber":3,"Text":"Teuma jipeugah geupeuna-peuna Tapi cit beuna tron nibak Allah Nibak Po gata Neupeutron kitab c Neuyue peuingat kawom nyang salah Yoh gohlom gata tan soe peuingat Kadang nyoe meuhat raya phaedah Kadang cit ek tapeutunyok keujih Tuhan bri keu jih akan hidayah"},{"SurahNumber":32,"VerseNumber":4,"Text":"Tuhan nyang peujeut langet ngon bumoe 3 Ngon bandum asoe peuneujeut Allah Neupeujeut bandum dalam nam uroe j Tuhanku sidroe kuasa leupah Di ateuh ‘arasy Neumat keurajeun Peue-peue nyang Neukheun hana mevuilah Tan laen wali teuh dum di gata Chupheuʻat hana meunyoe kon Allah Peue han di gata jeut keu peuingat"},{"SurahNumber":32,"VerseNumber":5,"Text":"Sideh di langet Neubri peurintah Peurintah neubri keunoe u bumoe Jiek ubak Droeuneuh teuma bagah Lam saboh uroe nyang kadar jihnyan Jeut siribee thon ‘oh tajumlah Keunira gata jeut siribee thon"},{"SurahNumber":32,"VerseNumber":6,"Text":"Atranyan bandum ‘eleumee Allah Nyang han deuh taeu got pih deuh taeu Bandum deuh Neueu nyan uleh Allah Keubit roe Tuhan Maha Perkasa Allah Taʻala Maha Pemurah"},{"SurahNumber":32,"VerseNumber":7,"Text":"Neupeujeut bandum peue nyang Neupeujeut Han ek tasipheut kuasa Allah Phon-phon bak tanoh Neupeujeut insan"},{"SurahNumber":32,"VerseNumber":8,"Text":"Jeut keturunan jih le that leupah Bandum Neupeujeut bak ie nyang hina"},{"SurahNumber":32,"VerseNumber":9,"Text":"‘Oh Iheuh nyan teuma jeut aneuk lidah Neubri ngon nyawong geulinyueng mata Ate lam dada bandum ka ceudah Nit that roe teuma nyang tatem chuko"},{"SurahNumber":32,"VerseNumber":10,"Text":"Di jih sit laju Tuhan jibantah Oh gadoh tanyoe keudeh lam bumoe Ek lom geupeuwoe keu laen ulah Ek jeut lom tanyoe keu makheuluk baro Hana jichuko kaphe seurakah Meureumpok ngon Po jih pih jikaphe Bandum hana le meunan jipeugah"},{"SurahNumber":32,"VerseNumber":11,"Text":"Takheun bak jih dum malikul maut Bak gata meuhat bandum geulangkah Geujak cok nyawong bandum geutanyoe Lheuh nyan geupeuwoe gata bak Allah Bandum teuh tawoe ubak Po gata"},{"SurahNumber":32,"VerseNumber":12,"Text":"Sangkira gata takalon ulah Pakriban sungkuep awak meudacha Teukui keupala han jijeut tangah Ubak Po jihnyan jilakee jinoe Wahe Po kamoe kamoe kasalah Meueu meudeungo bandum ka jinoe Neupeuwoe kamoe keudeh ya Allah Mangat meupubuet amai nyang saleh Meuyakin leubeh nibak nyang sudah Watee nyan keubit yakin that kamoe"},{"SurahNumber":32,"VerseNumber":13,"Text":"Teuma watee nyoe ban nyang hʻeut Allah Meu Kamoe kheundak meubri peutunyok Keu bandum meujok hana meuilah Tapi narit Lon ka lheuh putusan Jen deungon insan lam apui mirah Dalam nuraka bandum Lon pasoe"},{"SurahNumber":32,"VerseNumber":14,"Text":"Karasa jinoe bandum Lon balah Teuwo keuh bandum akan uroenyoe Reumpok ngon Kamoe kakheun beurakah Kamoe pih teuwo keu kah dum jinoe Karasa jinoe azeub that leupah Azeub nyang keukai droekeuh usaha Sabab keurija keuh dilee salah"},{"SurahNumber":32,"VerseNumber":15,"Text":"Ureueng meuiman keu ayat Kamoe ‘Oh jideunge nyoe galak jih leupah ‘Oh geupeuingat jih ngon ayat nyoe Jiingat Kamoe jisujud bagah Jikheun teuseubeh jipujoe Po jih Lam ate di jih khuchu‘ sileupah Hana teukabo pih sagai di jih"},{"SurahNumber":32,"VerseNumber":16,"Text":"Jareung that jieh jipiyoh payah Reunggang that lhong jih di ateuh tika Jilakee duʻa takot keu Allah Lom jiharap that keu rila Tuhan Raseuki Tuhan jibri seudeukah Nibak raseuki nyang ka Kamoe bri Zakeut pih jibri deungon napakah"},{"SurahNumber":32,"VerseNumber":17,"Text":"Hana soe teupue peue nyang ka geusom Hana geubri lom nyang indah-indah Keu jihnyan bandum ka geuseudia Nyang sijuek mata seunang that leupah Sabab yoh dilee ka jiusaha Jinoe seudia bandum geubalah"},{"SurahNumber":32,"VerseNumber":18,"Text":"Mukmin ngon pasek peue ek dih saban Hana roe saban beuna ngon salah"},{"SurahNumber":32,"VerseNumber":19,"Text":"Ureueng meuiman lom geupubuet got Meuteumeung teumpat churuga indah FARDA NA AARNA NA AAAA RRNA N A A NN, Nyan keuh beunalah buet geuh nyang dilee"},{"SurahNumber":32,"VerseNumber":20,"Text":"Nyang laen lagee soe pubuet salah Teumpat si pasek dalam nuraka Napsu keuluwa han sagai leupah ‘Oh jimeung tubiet geupeuwoe bak sot c Geukheun lom azeub rasa leh di kah Azeub nuraka dilee kakheun tan"},{"SurahNumber":32,"VerseNumber":21,"Text":"Rasa treuk dumnyan nyang phui sileupah Meubri azeub phui kon azeub raya Kadang jigisa han le buet salah"},{"SurahNumber":32,"VerseNumber":22,"Text":"Soe leubeh lalem nibak awaknyan Sagai di jih han turot peurintah ‘Oh geupeuingat ngon ayat Tuhan Jipaleng yoh nyan jiweh le bagah Kamoe balah treuk keu soe meudacha Lagee usaha droe jih nyang sudah"},{"SurahNumber":32,"VerseNumber":23,"Text":"Dilee Kamoe bri kitab keu Musa z Bek ragu gata teuma that leupah 5 Nyoe ka tateumee kitab di gata € Nyang kitab Musa dilee ka sudah Jeut keupeutunyok Bani Israil"},{"SurahNumber":32,"VerseNumber":24,"Text":"Padum droe ahli nyang ba peurintah Kamoe bri imum lam kawan jihnyan Geutunyok jihnyan beuna ngon salah Meu ek geusaba dum di ureueng nyan Yakin meuiman keu ayat Allah Geuyakin keubit keu ayat Kamoe"},{"SurahNumber":32,"VerseNumber":25,"Text":"Po gata sidroe keu hakim nyang sah Peuputoh hukom uroe kiamat Awaknyan meuhat bandum geubalah Peue nyang dilee kin jipeudong dawa"},{"SurahNumber":32,"VerseNumber":26,"Text":"Hana jikira dali le leupah Padum le kurun nyang dilee masa Meupeubinasa sabab buet salah Teungoh jijak-jak bak teumpat jihnyan Peue han jeut dum nyan keu dali nyang sah A A A A E A A a Atranyan bandum sit jeut keu dali A Peue han jideungo watee tapeugah"},{"SurahNumber":32,"VerseNumber":27,"Text":"Peue hana jieu Kamoe bri ujeun Bak tanoh ladang nyang phon tho leupah Timoh le sinan tanam-tanaman Meuret binatang hana le susah Keu droejih pih le jitueng munaphaʻat A Peue han jilihat dumnan trang leupah"},{"SurahNumber":32,"VerseNumber":28,"Text":"Boh putusan nyan pajan teuma troh Meunan keuh dawok di jih jipeugah Meunyoe bit beuna peue nyang takheun nyan"},{"SurahNumber":32,"VerseNumber":29,"Text":"Takheun atranyan pulang bak Allah ‘Oh troh uroenyoe hana guna le Iman si kaphe hana phaedah Hana le tanggoh geubri keu jihnyan Jikheun jiiman sabab ka teulah"},{"SurahNumber":32,"VerseNumber":30,"Text":"Bah meunan keudeh jih nyan disinan f Tapreh troh keunan peue nyang tapeugah Di jih pih jipreh dum lagee gata Pajan troh masa hukoman Allah s y y Á E E NI AE E A EE"},{"SurahNumber":33,"VerseNumber":1,"Text":"Wahe ya Nabi takwa keu Tuhan Bek jipadan le kaphe jadah Bek roh taikot dum awak kaphe Munaphek lagi pih hana ubah Dumpeue Neuteupue Allah Taʻala Ngon bijaksana Neuh han ban peugah"},{"SurahNumber":33,"VerseNumber":2,"Text":"Taikot wahi nyang troh bak gata Nibak Po gata nyang Maha Murah Peue nyang tapubuet Tuhan Neumaklum Hana nyang meusom meunyoe bak Allah"},{"SurahNumber":33,"VerseNumber":3,"Text":"Teuma tawakai gata bak Tuhan Cukop bak Tuhan teumpat meunyerah"},{"SurahNumber":33,"VerseNumber":4,"Text":"Bak sidroe ureueng na dua ate Hana roe Neubri meunan le Allah Ş Meunyoe ta zihar peureumoh gata r Ngon rueng ma gata takheun sa leupah Han roe Neupeujeut jih keu ma gata Meunan pih gata ngon aneuk lidah Aneuk droe han sa ngon aneuk angkat Narit nyan meuhat takheun ngon babah Di Tuhan teuma Neukheun nyang beunar Neutunyok gata bak jalan nyang sah"},{"SurahNumber":33,"VerseNumber":5,"Text":"Tameuhoi jihnyan ngon nan yah droejih Meunan nyang jeulas ade bak Allah Meunyoe yah jihnyan hana tateusoe Jeut teuma jihnyoe ban laku mudah Chedara gata dalam agama Pembantu gata pih jeut tapeugah Hana meudacha u ateuh gata Meu bek tasaja tapi meusalah Teuma nyang dacha meunyoe tasaja Lam ate gata ka awai jis‘ah Tuhan sit teuma Maha Peungampon Lagi pih Tuhan Maha Pemurah"},{"SurahNumber":33,"VerseNumber":6,"Text":"Nabi leubeh got keu ureueng mukmin Nibak droejih nyan seubagai ayah Peureumoh gopnyan ibu ureueng nyan Nyang ulul arham pamili nyang sah Ureueng nyan leubeh nibak gop laen Lam kitab Tuhan meunan geupeugah Got ureueng mukmin got muhajirin Nyan bahgi laen jeut tahadiyah Tapubuet nyang got keu rakan gata Atranyan pih na lam kitab Allah Ka Iheuh meutuleh di dalam kitab"},{"SurahNumber":33,"VerseNumber":7,"Text":"Di Kamoe meuhat janji ka sudah Janji ngon Nabi dum ka meuikat Ngon gata meuhat pih hana ubah Meunan pih ngon Noh Musa Ibrahim Aneuk Mariyam Isa meutuah Bandum ureueng nyan janji meuikat Keubit roe that brat hana ban peugah"},{"SurahNumber":33,"VerseNumber":8,"Text":"Bandum Neutanyong bak ureueng beuna Keubit sibeuna taba risalah Teuma keu kaphe ka Neuseudia Azeub that raya peudeh sileupah"},{"SurahNumber":33,"VerseNumber":9,"Text":"Hai ureueng mukmin beuna taingat Keu gata nikmat Neubri le Allah Yoh teuka musoh jijak prang gata Kamoe peuteuka angen kreuh leupah Meukirem teuntra nyang han deuh taeu Tuhan cit Neueu hana meuilah Peue nyang tapubuet Tuhan Neukalon"},{"SurahNumber":33,"VerseNumber":10,"Text":"Gata jiginton le musoh Allah Di ateuh diyup jikeupong gata j Sang seupot mata teuh dum geulisah j Ate sang jiek ka troh bak takue Hana meupeue-peue ka roh tapeugah Hana got sangka teuh le keu Tuhan"},{"SurahNumber":33,"VerseNumber":11,"Text":"Nyan keuh cubaan Neubri le Allah 3 Ujian keu dum ureueng meuiman Keubit meuguncang hebat that leupah"},{"SurahNumber":33,"VerseNumber":12,"Text":"Awak munaphek cit jikheun teuntee Janji Neutipee tanyoe le Allah Meunan pih Rasul tanyoe geutaki Lheuh geumeujanji jinoe ka ubah Soe nyang lam ate jih na peunyaket Meunan cit narit jih saban leupah"},{"SurahNumber":33,"VerseNumber":13,"Text":"Saboh golongan nibak awaknyan Jikheun bak ureueng nyang di Madinah Hai awak Yasrib di sinoe hana í Teumpat keu gata hana geukeubah Tajakwoe keudeh bek le disinan Saboh golongan jikheun le bagah Jilakee izin jijak bak Nabi Kamoe keumbali ya Rasulullah Hana soe tinggai rumoh kamoe soh Atra hana soh meuka jipeugah Napsu jimeung plueng bek roh lam kawan"},{"SurahNumber":33,"VerseNumber":14,"Text":"Meunyoe jiseurang sit yo jih leupah $ Meunyoe jikeupong ban siseun lingka Teuma jimaba lawan peurintah Meuhat jih jijak ho nyang jimaba Meu bacut hana jiiem jibantah"},{"SurahNumber":33,"VerseNumber":15,"Text":"Padahai dilee ka jimeujanji Han jipeurugoe janji ngon Allah Ka jimeujanji han roe jisurot Jiplueng u likot rakan jikeubah Janji ngon Tuhan dudoe Neutanyong Jaweub beukeunong mangat bek salah"},{"SurahNumber":33,"VerseNumber":16,"Text":"Takheun tan guna di gata taplueng Meunyo cit taplueng sinan ka reubah Taplueng bak mate takot keu jipoh Padum trep ek jroh taudep mewah Hana trep sagai seunang di gata"},{"SurahNumber":33,"VerseNumber":17,"Text":"Takheun soe bila gata bak Allah Meunyo Neumeung bri keu gata jeuheut Atawa rahmat Neukeumeung limpah Peue na soe ek tham teuma buet Tuhan Hana roe laen wali jih nyang sah Hana soe bantu meunyo kon Tuhan Hana soe tulong meunyo kon Allah"},{"SurahNumber":33,"VerseNumber":18,"Text":"Tuhan Neuteupue soe nyang penghalang Jikheun bak rakan narit nyang salah 3 Lam kawan gata sit dum awaknyan © Jikheun jak keunoe rakan meutuah Jak sajan kamoe bak prang han jijak Adak na jijak pih nit that leupah"},{"SurahNumber":33,"VerseNumber":19,"Text":"Kriet jih keu gata sapeue han jijok Meunyo prang ka troh sit yo jih leupah Takalon jingieng u ateuh gata Meuputa-puta matajih basah sang-sang ka pingsan jih keumeung mate Meunyo prang tan le laen jipeugah Lidah jih tajam jikheun keu gata Bandum buet gata sit jikheun salah Meunyo bak buet got di jih kriet that-that t Peue nyang tapakat hana jipapah Awaknyan bandum han jimeuiman Neubri hukoman treuk jih le Allah Amai jih bandum Neupeubinasa Bak Tuhan teumaʻbuet nyan that mudah"},{"SurahNumber":33,"VerseNumber":20,"Text":"Pasukan musoh jisangka mantong Hana jikalon dum jih ka leupah Sangkira teuka pasukan musoh Di jih sang beu troh u gampong bagah a a a a Napsu jimeusom lam awak gampong Teuma jitanyong pakriban sudah Jitanyeng peue hai gata jak meuprang Meu na jih sajan pih tan phaedah Adak nyang meuprang pih na padum droe Nyan pih sang jiwoe laju le bagah"},{"SurahNumber":33,"VerseNumber":21,"Text":"Keu gata bandum jeut keuteuladan Sipheut pilihan bak Rasulullah Got that keu soe nyang harap keu Tuhan Nyang tem meuiman turot peurintah Lom jimeuiman uroe akhirat Sabe jiucap jiseubot Allah"},{"SurahNumber":33,"VerseNumber":22,"Text":"‘Oh bandum mukmin geukalon ahzab Musoh sipakat keunan jilangkah Geukheun le nyoekeuh nyang janji Tuhan Ngon Rasul Tuhan ka lheuh Neupeugah Beuna that Tuhan ngon Rasul Tuhan Meutamah iman ureueng nyan bagah Maken geupeujok droegeuh bak Tuhan"},{"SurahNumber":33,"VerseNumber":23,"Text":"Na nyang meuiman teuma ka sudah Ka awai geuwoe ladom bak Tuhan Ladom geupreh jan ajai meulangkah Han cit meubalek ate ureueng nyan Teutap meuiman hana meuubah"},{"SurahNumber":33,"VerseNumber":24,"Text":"Tuhan Neubalah keu soe nyang beuna Naritgeuh beuna sabe geupeugah Ureueng munaphek pulang bak Tuhan Meunyoe h‘eut Tuhan azeub Neubalah Meunyoe h‘eut Neutueng tobat ureueng nyan Neuampon gopnyan bandum bak salah Keubit roe Tuhan Maha Pengampon Lagi pih Tuhan Maha Pemurah"},{"SurahNumber":33,"VerseNumber":25,"Text":"Teuma soe kaphe Neupeuwoe bak droe Jih ate seungkoe hana ban peugah Beungeh jih that-that sabab ka talo Hana meuteumeung sapeue phaedah b Ureueng meuiman ka meunang lam prang Keubit sit Tuhan teuga sileupah Maha Perkasa bit sidroe Tuhan"},{"SurahNumber":33,"VerseNumber":26,"Text":"Nyang bantu jihnyan pih jatoh sudah Ahli kitab dum nyang bantu jihnyan Bak teumpat jihnyan jisurot bagah í Neutiek teumakot lam ate jihnyan Nyang mate teucang sinan ka reubah Teuma nyang laen jeut keu tawanan"},{"SurahNumber":33,"VerseNumber":27,"Text":"Bumoe awaknyan abeh tarampah Pusaka gata Neubri le Tuhan Ngon rumoh jihnyan dum abeh sudah Areuta jih dum tatueng pusaka Laen lom teuma nanggroe nyang luah Bumoe nyang han tom troh gata keunan Pusaka dumnyan Neubri le Allah Keubit sit Tuhan Maha Pengampon Bandum peukara kuasa Allah"},{"SurahNumber":33,"VerseNumber":28,"Text":"Wahe ya Nabi takheun le gata Bak judo gata bandum tapeugah Meu napsu gata dum udep donya Seunang lagoena napsu keu mewah Boh keunoe Lon bri peue nyang talakee Lon peulheuh teuntee gata dum leupah Ngon got sama got Lon cre dum gata"},{"SurahNumber":33,"VerseNumber":29,"Text":"Teuma meu gata galak keu Allah Allah ngon Rasul uroe akhirat Meunyoe nyan hajat teuh got that leupah Ka Neuseudia uleh Hadharat Keu soe nyang buet got hana buet salah Soe nyang pubuet got lam kawan gata Raya that pahla dum ka Neukeubah"},{"SurahNumber":33,"VerseNumber":30,"Text":"Wahe dum gata peureumoh Nabi Meu nyata keuji tapubuet salah Geuganda azeub teuh dua kali Meunyoe bak Rabbi leupah that mudah QUZ"}]}