{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":7,"VerseNumber":88,"Text":"A řekli předáci těch, kdož pyšni byli z lidu jeho: „Zajisté vypovíme tě, Šu'ejbe, i ty, kdož uvěřili s tebou, z města našeho, nenavrátíte-li se k náboženství našemu.“ Řekli: „Jakže? I když je nenávidíme"},{"SurahNumber":7,"VerseNumber":89,"Text":"Vymyslili bychom lež o Bohu, kdybychom navrátili se k náboženství vašemu poté, když nás vysvobodil od něho Bůh, aniž lze nám vrátiti se k němu, leda že by chtěl tomu Bůh, Pán náš. Pán náš obsahuje všechny věci věděním svým. Na Boha spoléháme: Pane náš, rozhodni mezi námi a lidem naším dle spravedlnosti, neboť ty nejlepším jsi z rozhodčích.“"},{"SurahNumber":7,"VerseNumber":90,"Text":"I řekli předáci těch, kdož neuvěřili z lidu jeho: „Budete-li následovati Šu'ejba, pak zajisté záhubě propadli jste.“"},{"SurahNumber":7,"VerseNumber":91,"Text":"A zemětřesení přikvačilo na ně a nalezeni jsou zrána mrtvi, ležící na tváři v domech svých"},{"SurahNumber":7,"VerseNumber":92,"Text":"Ti, kdož lhářem nazývali Šu'ejba, zmizeli, jakoby nikdy tam nebyli bydlili: ti, kdož lhářem nazývali Šu'ejba, propadli záhubě"},{"SurahNumber":7,"VerseNumber":93,"Text":"I odvrátil se od nich a řekl: „Lide můj, v pravdě nyní oznámil jsem vám poselství Pána svého a dobrou dal jsem vám radu: však proč rmoutil bych se pro lid nevěřící?“"},{"SurahNumber":7,"VerseNumber":94,"Text":"Nikdy neposlali jsme proroka do města, aniž bychom nebyli před tím seslali protivenství a neštěstí na obyvatelstvo jeho, aby stali se pokornými"},{"SurahNumber":7,"VerseNumber":95,"Text":"Pak zaměnili jsme zlo dobrem, až zapomněli a řekli: „I otce naše stíhala neštěstí i blaho.“ Pročež přikvačili jsme na ně z nenadání, když ničeho netušili"},{"SurahNumber":7,"VerseNumber":96,"Text":"Však kdyby obyvatelé těchto měst byli uvěřili a báli se nás, byli bychom otevřeli jim požehnání nebes i země: však lží nazývali znamení naše a potrestali jsme je za skutky jejich"},{"SurahNumber":7,"VerseNumber":97,"Text":"Zdaž jisti si byli obyvatelé těchto měst, že nepřijde na ně hněv náš za temnot nočních, když ve spánku pohříženi budou"},{"SurahNumber":7,"VerseNumber":98,"Text":"Zdaž jisti si byli obyvatelé těchto měst, že nepřijde na ně hnev náš za jasného dne, když kratochvílím oddávati se budou"},{"SurahNumber":7,"VerseNumber":99,"Text":"Zdaž bezpečni cítili se před prozíravostí Boha? Však nikdo necítí se bezpečným před prozíravostí Boha, vyjma těch, kdož záhubě propadli"},{"SurahNumber":7,"VerseNumber":100,"Text":"Nebylo-liž přivedeno do poznání těch, kteří zdědili zemi po bývalých obyvatelích jejích, že kdybychom chtěli, trestem bychom je stihli za hříchy jejich a pečeť vtiskli bychom na srdce jejich, tak aby neslyšeli"},{"SurahNumber":7,"VerseNumber":101,"Text":"Oněch měst ti vyložíme děje: přišli k nim proroci jejich s jasnými důkazy, však nechtěli uvěřiti v to, co před tím byli nazvali vylhaným. Takovýmto způsobem vtiskuje Bůh pečeť na srdce nevěřících"},{"SurahNumber":7,"VerseNumber":102,"Text":"A neshledali jsme, že by většina jich dodržovala smlouvu, ale shledali jsme, že většina jich patří k prostopášným"},{"SurahNumber":7,"VerseNumber":103,"Text":"Po těchto prorocích poslali jsme Mojžíše se znameními našimi k Faraonovi a předním z lidu jeho, však nespravedlivě zachovali se vůči nim: a hle, jaký byl konec zle činících"},{"SurahNumber":7,"VerseNumber":104,"Text":"I řekl Mojžíš: „Ó Faraone, v pravdě prorokem jsem od Pána světů"},{"SurahNumber":7,"VerseNumber":105,"Text":"Spravedlivo jest, abych pouze pravdu mluvil o Bohu: přisel jsem k vám s jasným důkazem od Pána vašeho: pročež vyšli syny Israele se mnou ze země.“"},{"SurahNumber":7,"VerseNumber":106,"Text":"Řekl Farao: „Přišel-lis se znamením, předveď nám je, jsi-Ii pravdomluvným.“"},{"SurahNumber":7,"VerseNumber":107,"Text":"I vrhl Mojžíš hůl svou na zemi a hle, změněna jest v hada zjevného"},{"SurahNumber":7,"VerseNumber":108,"Text":"Vztáhl pak ruku svou a hle, bílou stala se v očích diváků"},{"SurahNumber":7,"VerseNumber":109,"Text":"I řekli předáci z lidu Faraonova: „V pravdě muž tento jest kouzelníkem učeným"},{"SurahNumber":7,"VerseNumber":110,"Text":"Rád by vypudil vás ze země vaší: nuž, co rozhodnete ve věci této?“"},{"SurahNumber":7,"VerseNumber":111,"Text":"Řekli: „Posečkej s ním a s bratrem jeho a vyšli do měst shromažďovatele"},{"SurahNumber":7,"VerseNumber":112,"Text":"aby přivedli kde kterého kouzelníka učeného.“"},{"SurahNumber":7,"VerseNumber":113,"Text":"I přišli kouzelníci k Faraonovi, řkouce: „Zajisté, že dobrá odměna připadne nám, budeme-li my vítězi.“"},{"SurahNumber":7,"VerseNumber":114,"Text":"Řekl: „Ano, a mými nejbližšími oblíbenci budete.“"},{"SurahNumber":7,"VerseNumber":115,"Text":"Řekli: „Mojžíši, buď vrhni ty první hůl svou na zem, anebo my vrhneme naše.“"},{"SurahNumber":7,"VerseNumber":116,"Text":"Řekl: „Vrhněte vy!“ A když učinili tak, očarovali zraky lidu a postrašili jej a předvedli kouzla velká"},{"SurahNumber":7,"VerseNumber":117,"Text":"Tehdy pak vnukli jsme Mojžíšovi: „Nyní vrhni hůl svou na zem.“ A hle, hůl jeho požrala vše, co byli vykouzlili"},{"SurahNumber":7,"VerseNumber":118,"Text":"Tak jasně zjevena byla pravda a niveč rozpadlo se vše, co oni dělali"},{"SurahNumber":7,"VerseNumber":119,"Text":"I poraženi tak byli na místě a odtíhli zahanbeni"},{"SurahNumber":7,"VerseNumber":120,"Text":"Však ostatní kouzelníci padli na tváře své"},{"SurahNumber":7,"VerseNumber":121,"Text":"řkouce: „Uvěřili jsme v Pána všehomíra"},{"SurahNumber":7,"VerseNumber":122,"Text":"Pána Mojžíše a Árona.“"},{"SurahNumber":7,"VerseNumber":123,"Text":"Řekl Farao: „Jakže! Vy uvěřili jste v něho dříve, než dal jsem vám k tomu svolením? Toto zajisté jest vychytralost, kterou schytrale vymyslili jste v tomto městě, abyste způsobili vyjití obyvatelstva z něho. Však brzy zvíte"},{"SurahNumber":7,"VerseNumber":124,"Text":"Dojista dám uříznouti vám ruce a nohy křižmo a pak na kříž pověsiti dám vás všechny!“"},{"SurahNumber":7,"VerseNumber":125,"Text":"Řekli: „Zajisté navrátíme se k Pánu svému"},{"SurahNumber":7,"VerseNumber":126,"Text":"A ty mstíš se na nás jen proto, že uvěřili jsme ve znamení Pána svého, když předvedena nám byla. Pane náš, popřej nám vytrvalosti a dej zemříti nám co odevzdaným do vůle tvé.“"},{"SurahNumber":7,"VerseNumber":127,"Text":"Tehdy řekli předáci z lidu Faraonova: „Zdaž dovolíš, aby vyšel Mojžíš s lidem svým a zlořádem naplňoval zemi a opustil tebe i bohy tvé?“ Řekl: „Pobíjeti budeme syny jejich a živiti budeme dcery jejich: a tak zůstaneme svrchovanými pány jejich.“"},{"SurahNumber":7,"VerseNumber":128,"Text":"I řekl Mojžíš k lidu svému: „Volejte k Bohu o pomoc a vyčkávejte trpělivě, neboť země patří Bohu a on dává ji dědictvím těm ze služebníků svých, kterým chce. A šťastný konec bude bohabojných.“"},{"SurahNumber":7,"VerseNumber":129,"Text":"Řekli: „Byli jsme utištěni před tím, než's přišel a utištěni jsme i po příchodu tvém.“ Řekl: „Možná, že Bůh zahladí nepřátele vaše a učiní vás nástupci jejich v zemi, aby viděl, jak vy se zachováte.“"},{"SurahNumber":7,"VerseNumber":130,"Text":"Již před tím dali jsme pocítiti lidu Faraonovu neúrody a nedostatku plodin země, aby začali přemítati"},{"SurahNumber":7,"VerseNumber":131,"Text":"A když potkalo je co dobrého, řekli, „To nám patří.“ Však když zasáhlo je neštěstí, přičítali to Mojžíšovi a těm, kdož byli s ním. Ale což nebylo neštěstí jejich určeno Bohem? Nicméně většina jich nebyla si toho vědoma"},{"SurahNumber":7,"VerseNumber":132,"Text":"A řekli: „Byť předvedl's nám jakékoli znamení, abys očaroval nás jím, nebudeme ti věřiti.“"},{"SurahNumber":7,"VerseNumber":133,"Text":"A poslali jsme na ně potopu a kobylky a hmyz a žáby a krev, co jasné důkazy: však pýchou naplněni byli a stali se lidem provinilým"},{"SurahNumber":7,"VerseNumber":134,"Text":"A když zasaženi byli některou ranou, řekli: „Ó Mojžíši, pros za nás u Pána svého dle smlouvy, kterou učinil s tebou, aby zbavil nás této rány. Zajisté uvěříme ti a jistotně pošleme syny Israele, aby vyšli s tebou.“"},{"SurahNumber":7,"VerseNumber":135,"Text":"Však když zbavili jsme je rány a vypršela smluvená lhůta, hle, nedodrželi slova svého"},{"SurahNumber":7,"VerseNumber":136,"Text":"I pomstili jsme se nad nimi a utopili jsme je v moři, protože lží nazývali znamení naše a byli k nim lhostejnými"},{"SurahNumber":7,"VerseNumber":137,"Text":"A dědictvím dali jsme lidu, jenž slabým byl, východní i západní končiny země, jimž byli požehnali jsme: i naplnilo se slovo Pána tvého krásné nad syny Israele proto, že trpělivě vyčkávali; a zničili jsme díla Faraonova a lidu jeho, jakož i stavby jejich"},{"SurahNumber":7,"VerseNumber":138,"Text":"A dali jsme synům Israele přejíti moře i přišli do země, jejíž obyvatelé ctili modly. I řekli: „Ó Mojžíši, učiň nám Boha podobného bohům jejich.“ Řekl, „Vyť v pravdě jste lidem nevědomým"},{"SurahNumber":7,"VerseNumber":139,"Text":"neboť to, co konají lidé tito, zahlazeno bude a niveč uvedeno veškeré konání jejich.“"},{"SurahNumber":7,"VerseNumber":140,"Text":"Řekl dále: „Zdaž jiného hledati budu pro vás boha, mimo Boha, jenž vyznamenal vás nad veškerenstvem?“"},{"SurahNumber":7,"VerseNumber":141,"Text":"A (pomněte), jak vysvobodili jsme vás z rukou lidu Faraonova, jenž nejhorším utlačoval vás zlem, zabíjeje syny vaše a ponechávaje na živu dcery vaše: v tom zajisté zkouška byla od Pána vašeho velká"},{"SurahNumber":7,"VerseNumber":142,"Text":"A stanovili jsme schůzi s Mojžíšem na třicet nocí a doplnili jsme ji pak (dalšími) deseti, takže celkem trvání jeho s Pánem jeho bylo čtyřicet nocí. I řekl Mojžíš k bratru svému Áronovi: „Zastupuj mne nad lidem mým a jednej s ním spravedlivě a nenásleduj stezky zle činících.“"},{"SurahNumber":7,"VerseNumber":143,"Text":"A když dostavil se Mojžíš k určené schůzi a Pán jeho mluvil k němu, řekl: „Pane můj, ukaž se mi, abych na tě hleděti mohl.“ Řekl Bůh: „Mne nespatříš: však pohlížej směrem k hoře a zůstane-li nehybnou na svém místě, tehdy spatříš mne.“ A když zjevil se na hoře Pán jeho, v prach obrátil ji: Mojžíš pak, jako bleskem zasažen, padl na zem v bezvědomí. Když Pak přišel k sobě, řekl: „Chvála budiž Tobě. Kajícně obracím se k Tobě a jsem prvním z věřících.“"},{"SurahNumber":7,"VerseNumber":144,"Text":"Řekl Bůh: „Mojžíši, mezi všemi lidmi vyvolil jsem tě, abys zvěstoval poselství mé a slova má: přijmi tudíž, což zjevuji ti, a bud vděčný.“"},{"SurahNumber":7,"VerseNumber":145,"Text":"A napsali jsme mu na deskách napomenutí o všech věcech a vysvětlení ohledně všech věcí, řkouce: „Vezmi je s pevným rozhodnutím a nařiď lidu svému, aby zachovával je dle nejlepšího jich obsahu: jinak ukáži vám obydlí prostopášných"},{"SurahNumber":7,"VerseNumber":146,"Text":"Odvrátím od znamení svých všechny, kdož neprávem v pýše si libují na zemi, neboť i když spatří všemožná znamení naše, neuvěří v ně; a i když spatří cestu pravého vedení, nepřijmou ji za stezku svou, však spatří-li stezku bludu, přijmou ji za stezku svou: proto, že vylhanými nazývali znamení naše a byli k nim lhostejnými"},{"SurahNumber":7,"VerseNumber":147,"Text":"Bezvýsledna budou veškerá konání těch, kdož vylhanými nazývali znamení naše a za lež prohlašovali setkání s Bohem v životě budoucím. Zdaž jinak mají býti odměněni, než dle toho, jaké byly skutky jejich?“"},{"SurahNumber":7,"VerseNumber":148,"Text":"A učinil si lid Mojžíšův za nepřítomnosti jeho ze šperků svých tele jako živé, bučící: však což neviděli, že nemůže k nim promluviti, aniž vésti je cestou pravou? Učinili si je božstvem a stali se nepravostnými"},{"SurahNumber":7,"VerseNumber":149,"Text":"Ale když zkroušeně se káli, shledavše, že zbloudili, řekli: „V pravdě, nesmiluje-li se nad námi Pán náš a neodpustí nám, jistě octneme se mezi těmi, kteří záhubě propadli.“"},{"SurahNumber":7,"VerseNumber":150,"Text":"A když vrátil se Mojžíš k lidu svému, rozhněván a lítostí naplněn, řekl: „Hanba tomu, co učinili jste za zády mými! Či chcete uspíšiti soud Pána svého?“ I mrštil deskami o zem a popadnuv bratra svého, za hlavu, přitáhl jej k sobě. Řekl tento: „Ó synu matky mé, zbavil mne moci mé lid, a málem byli by mne zabili. Nenech nepřátelům mým radovati se nade mnou a nepovažuj mne za patřícího k lidem nepravostným.“"},{"SurahNumber":7,"VerseNumber":151,"Text":"Řekl Mojžíš: „Pane můj, odpusť mně i bratru mému a uveď nás do milosrdenství svého, neboť ty nejslitovnějším jsi ze slitovných!“"},{"SurahNumber":7,"VerseNumber":152,"Text":"Ty pak, kdož učinili si tele božstvem, stihne hněv Pána jejich a pohana v životě pozemském: takovýmto způsobem odměněni budou vymýšlitelé lží"},{"SurahNumber":7,"VerseNumber":153,"Text":"Však k těm, kteří spáchavše zlé skutky, obrátili se na pokání a uvěřili, bude pak Pán tvůj odpouštějícím a slitovným"},{"SurahNumber":7,"VerseNumber":154,"Text":"A když utišil se hněv Mojžíšův, zvedl desky se země: a v písmu jejich obsaženo bylo vedení a milosrdenství těm, kdož bojí se Pána svého"},{"SurahNumber":7,"VerseNumber":155,"Text":"A vybral Mojžíš sedmdesáte mužů z lidu svého ke stanovené schůzce s námi. A když zemětřesení přikvačilo na ně, řekl: „Pane můj, kdybys byl chtěl, byl bys zahladil je i mne dříve. Zdaž zahubiti chceš nás pro skutky pošetilců mezi námi? Zajisté byla to jen zkouška od tebe: jí dáváš zblouditi, komu chceš, a jí vedeš cestou pravou, koho chceš. Tys ochráncem naším: odpusť nám a smiluj se nad námi, neboť tys nejšlechetnějším z odpouštějících"},{"SurahNumber":7,"VerseNumber":156,"Text":"A přiřkni nám dobrý úděl v životě tomto i budoucím, neboť my zajisté k tobě vedeni jsme.“ Řekl Bůh: „Trestem svým postihnu, koho budu chtíti, a milosrdenství mé objímá všechny věci: je přiřknu údělem těm, kdož báti se budou a budou dávati povinnou almužnu a věřiti ve znamení naše"},{"SurahNumber":7,"VerseNumber":157,"Text":"těm, kteří následovati budou vyslance, proroka z lidu, jejž naleznou předpověděného jim v Zákoně i Evangeliu: jenž napomínati je bude k dobru a odvraceti je bude od špatností: a dovolovati jim bude věci dobré a zakazovati jim bude věci špatné: jenž ulehčovati jim bude břímě jejich a uvolňovati okovy je tížící. Těm, kteří uvěří v něho, jej posilnovati budou a jemu pomáhati, a následovati budou světlo, sestoupivší s ním s hůry: těm zajisté dobře povede se.“"},{"SurahNumber":7,"VerseNumber":158,"Text":"Rci: „Ó lidé, jáť zajisté jsem prorokem Boha, poslaným k vám všem: Onoho, jemuž přináleží panství nebes a země: není jiného boha, kromě něho: on dává život i usmrcuje. Tudíž věřte v Boha a ve vyslance jeho, proroka z lidu, jenž věří v Boha a slova jeho: jej následujte, abyste vedeni byli stezkou pravou.“"},{"SurahNumber":7,"VerseNumber":159,"Text":"A jsou někteří mezi lidem Mojžíšovým, již vedou druhé dle pravdy a dle ní jednají spravedlivě"},{"SurahNumber":7,"VerseNumber":160,"Text":"A rozdělili jsme je na dvanácte kmenů a pokolení a vnuknuli jsme Mojžíšovi, když o napojení žádal jej lid jeho: „Udeř holí svou o skálu“: a vytrysklo z ní dvanácte pramenů a každé pokolení vědělo, který určen jest mu k pití. A zastínili jsme je mračny, z nichž seslali jsme jim mannu a křepelky: „Požívejte z dobrých věcí, které za potravu dali jsme vám.“ Neuškodili tedy nám, nýbrž na sobě samých se prohřešili"},{"SurahNumber":7,"VerseNumber":161,"Text":"A když řečeno bylo jim: „Přebývejte v tomto městě a jezte z potravin jeho, kdekoli zachce se vám, ale rcete „Hittatun“ a při vstupu do brány jeho padejte na tváře své: tehdy odpustíme vám hříchy vaše a rozmnožíme dobrodiní svá nad těmi, kdož dobře činí.“"},{"SurahNumber":7,"VerseNumber":162,"Text":"Tu nepravostní mezi nimi zaměnili slovo jim předepsané za jiné i seslali jsme na ně trest s nebe za nepravost jejich"},{"SurahNumber":7,"VerseNumber":163,"Text":"A taž se jich na město, ležící na břehu moře, jehož obyvatelé znesvěcovali den sobotní, když ryby objevovaly se ve vodě v den sobotní a nepřicházely v jiný den. Takovým způsobem zkoušeli jsme je pro nešlechetnost jejich"},{"SurahNumber":7,"VerseNumber":164,"Text":"A když někteří z nich pravili: „Proč napomínáte lid, který bud zahladí Bůh, aneb krutým potresce trestem?“ odpověděli varovatelé: „Abychom omluvu měli před Pánem svým a v naději, že snad báti se budou Boha.“"},{"SurahNumber":7,"VerseNumber":165,"Text":"A když zapomněli to, nač upamatováni byli, vysvobodili jsme ty, kteří zabraňovali činění zla a seslali jsme na nepravostné trest přísný za nešlechetnost jejich"},{"SurahNumber":7,"VerseNumber":166,"Text":"A když vyzývavě setrvávali v tom, co zapovězeno jim bylo, řekli jsme k nim: „Buďte opicemi hnanými.“"},{"SurahNumber":7,"VerseNumber":167,"Text":"A provolal tehdy Pán tvůj, že jistotně pošle na ně národ, jenž dá jim zakusiti nejhoršího trestu, až do dne zmrtvýchvstání, neboť Pán tvůj zajisté rychlým jest v trestání, a velkým v odpouštění a slitovným"},{"SurahNumber":7,"VerseNumber":168,"Text":"A rozdělili jsme je na zemi v národy: některé z nich spravedlivé jsou, některé pak nikoliv: na zkoušku postavili jsme je věcmi dobrými i zlými, aby k nám se navrátili"},{"SurahNumber":7,"VerseNumber":169,"Text":"A po nich nástupci jejich nastoupili jich místo a zdědili Knihu: a béřou pomíjející statky tohoto světa, řkouce: „Bude nám odpuštěno,“ a když dány jsou jim znovu podobné statky, opětně je přijímají. Nebyla-li však přijmuta od nich smlouva samotné Knihy, že nebudou jiného mluviti o Bohu, než pravdu? Vždyť přece učí se obsahu Knihy: a obydlí světa budoucího jest zajisté lepším pro bohabojné. Což toho nepochopíte"},{"SurahNumber":7,"VerseNumber":170,"Text":"Ale ti, kdož pevně přidržují se Knihy a zachovávají modlitbu, nechť jsou jisti, že nepřipustíme, aby ztracena byla odměna spravedlivých"},{"SurahNumber":7,"VerseNumber":171,"Text":"A když v otřesu pozvedli jsme horu nad hlavy jejich, podobnou stínu, a domnívali se, že spadne na ně, řekli jsme: „Vezměte, což dáváme vám s pevným rozhodnutím a buďte pamětlivi slov našich, abyste báli se Boha.“"},{"SurahNumber":7,"VerseNumber":172,"Text":"A když Pán tvůj vzal veškeré potomstvo, jež vzejíti mělo z ledví synů Adamových a dal složiti jim svědectví proti sobě samým, řekl: „Nejsem-liž Pánem vaším?“ Řekli: „Ano, dosvědčujeme to.“ To proto, aby neřekli v den zmrtvýchvstání: „V pravdě, nebylo nám to známo.“"},{"SurahNumber":7,"VerseNumber":173,"Text":"A abyste nemohli říci: „Vždyť přece otcové naši dávali Bohu společníky dříve a my jsme potomstvem jejich pozdějším: zdaž zahladiti chceš nás za to, co činili lehkovážní?“"},{"SurahNumber":7,"VerseNumber":174,"Text":"Takovýmto způsobem vykládáme jasně znamení svá: a snad navrátí se k Bohu"},{"SurahNumber":7,"VerseNumber":175,"Text":"Zopakuj jim případ onoho, jemuž dali jsme jedno znamení naše a jenž odvrátil se od něho a Satan přijal jej mezi následovníky své, takto zapadl mezi svedené"},{"SurahNumber":7,"VerseNumber":176,"Text":"Kdybychom byli chtěli, byli bychom povýšili jej tímto znamením: však on zůstal lpěti na zemi a následoval choutky své. Podoben jest psu, jenž štěká a vyplazuje jazyk, když dorážíš naň i když necháš jej pokojem. Takovými též jsou oni, kdož lží nazývají znamení naše: vypravuj jim tudíž tyto příběhy, aby mohli přemýšleti"},{"SurahNumber":7,"VerseNumber":177,"Text":"Špatné jest podobenství těch, kteří lží nazývají znamení naše a sami proti sobě se prohřešují"},{"SurahNumber":7,"VerseNumber":178,"Text":"Ten, jejž Bůh vede, dobře jest veden, a ti, které zavádí, záhubě propadnou"},{"SurahNumber":7,"VerseNumber":179,"Text":"Velký počet Džinnů a lidí stvořili jsme pro peklo: srdce mají, jimiž ničeho nechápou, oči mají, jimiž ničeho nevidí, uši maji, jimiž ničeho neslyší. Dobytčatům podobni jsou, ba ještě hlouběji upadají v blud, než dobytčata: toto jsou ti, kdož nedbají"},{"SurahNumber":7,"VerseNumber":180,"Text":"Nejkrásnější jména patří Bohu: těmito volejte jej a straňte se těch, kdož překrucují jména jeho: ti odměněni budou za skutky své"},{"SurahNumber":7,"VerseNumber":181,"Text":"A jest lid mezi těmi, které stvořili jsme, jenž vede druhé cestou pravou a dle pravdy řídí skutky své"},{"SurahNumber":7,"VerseNumber":182,"Text":"však ty, kdož lží nazývali znamení naše, ponenáhlu přivedeme v úpadek způsobem, který netuší"},{"SurahNumber":7,"VerseNumber":183,"Text":"popřeji jim dlouhé lhůty a zajisté lest má ukáže se zdatnou"},{"SurahNumber":7,"VerseNumber":184,"Text":"Zdaž konečně nepřijdou k názoru, že soudruh jejich není posedlý zlým duchem, nýbrž jest jen varovatelem zjevným"},{"SurahNumber":7,"VerseNumber":185,"Text":"Zdaž neobrátí pohled svůj ke království nebes a země a ke všemu, co stvořil Bůh, aby pátrali, zda snad nepřiblížil se konec lhůty jejich? A ve které jiné vyprávění věřiti budou poté, (když odmítli Korán)"},{"SurahNumber":7,"VerseNumber":186,"Text":"Ten, jejž zavede Bůh, nenajde vůdce a blouditi bude bez vodítka v bludu svém"},{"SurahNumber":7,"VerseNumber":187,"Text":"Dotazovati budou se tě na hodin: na kdy určen jest příchod její? Rci: „Pouze Pán můj ví: nikdo jiný nemůže stanoviti dobu příchodu jejího. Těžkou spočívá vahou na nebi i na zemi a přijde jen z nenadání na vás.“ Tázati budou se tě na ni, jakobys byl v to zasvěcen. Rci: „Pouze Bůh má o tom vědomost: nicméně většina lidí není si toho vědoma.“"},{"SurahNumber":7,"VerseNumber":188,"Text":"Rci: „Není v moci mé přivoditi na sebe prospěch, neb škodu: vyjma dle vůle boží. Kdyby známy mi byly věci skryté, mohl bych žíti v hojnosti dobra a zlo nikdy by se mne netklo: však já jen varovatelem jsem a věštitelem radostných zpráv lidu věřícímu.“"},{"SurahNumber":7,"VerseNumber":189,"Text":"Onť jest to, který stvořil vás z jediné bytosti, a z ní utvořil manželku její, aby přebývala s ní: a když muž poznal ženu svou, nesla zprvu lehké břímě: pak když těžkým stalo se, volali oba k Bohu, Pánu svému, „Dáš-li nám hodného syna, budeme ti za to vděčni.“"},{"SurahNumber":7,"VerseNumber":190,"Text":"Však když Bůh dal jim hodného syna, místo díků dali mu společníky odplatou za dar jeho: ale Bůh daleko povýšen jest nade všechna božstva, jež za společníky mu dáváte"},{"SurahNumber":7,"VerseNumber":191,"Text":"Zdaž spolčovati budou s Bohem něco, co ničeho nestvořilo, nýbrž bylo stvořeno"},{"SurahNumber":7,"VerseNumber":192,"Text":"božstva, jež v ničem nejsou s to, aby pomohla jim, aniž sobě samým pomoci mohou"},{"SurahNumber":7,"VerseNumber":193,"Text":"A když voláte je k pravému vedení, nenásledují vás: jedno jest jim, voláte-li je, anebo mlčíte-li"},{"SurahNumber":7,"VerseNumber":194,"Text":"Zajisté ti, které vzýváte vedle Boha jediného, služebníky jeho jsou stejně jako vy: jen volejte k nim a vizte, zda vyslyší vás — jste-li pravdomluvnými"},{"SurahNumber":7,"VerseNumber":195,"Text":"Mají-liž nohy k chůzi? Ruce k uchopení? Oči k vidění? Uši k slyšení? Rci: „Nuž volejte k těm, jež za společníky dáváte Bohu a vymýšlejte lsti proti mně: rychle, nečekejte!“"},{"SurahNumber":7,"VerseNumber":196,"Text":"V pravdě, mým zastáncem jest Bůh, jenž seslal Knihu: onť zastáncem jest spravedlivých"},{"SurahNumber":7,"VerseNumber":197,"Text":"Však ti, jež vzýváte vedle něho, nemohou přispěti vám ku pomoci, aniž mohou pomoci sobě samý"},{"SurahNumber":7,"VerseNumber":198,"Text":"A když voláš je k pravému vedení, neslyší tě: a vidíš je vzhlížeti k tobě, však nevidí"},{"SurahNumber":7,"VerseNumber":199,"Text":"Přidrž se shovívavosti a povzbuzuj k dobru a straň se nevědomých"},{"SurahNumber":7,"VerseNumber":200,"Text":"A když zlá ponuknutí Satana znepokojují tě, hledej útočiště u Boha, neboť on vše slyší a ví"},{"SurahNumber":7,"VerseNumber":201,"Text":"Zajisté, když bohabojných dotkne se nějaký přelud, vzbuzený Satanem, připomenou si Boha a ihned jasně vidí oči jejich"},{"SurahNumber":7,"VerseNumber":202,"Text":"Bratři jejich pouze prodlužují setrvávání jejich v bludu: pak nemohou z něho se vyprostiti"},{"SurahNumber":7,"VerseNumber":203,"Text":"A když nepřijdeš k nim se znamením, řeknou: „Ještě's nevybral si nějaké?“ Rci: „Jáť zajisté jen následuji to, co vnuknuto mi bylo od Pána mého: toto jasné jsou důkazy vám od Pána vašeho a pravé vedení a milosrdenství lidu věřícímu.“"},{"SurahNumber":7,"VerseNumber":204,"Text":"A když čten jest Korán, naslouchejte v tichosti, abyste účastni byli smilování"},{"SurahNumber":7,"VerseNumber":205,"Text":"Mysli na Boha v nitru svém, v pokoře a skrytosti, však nevyslovuj hlasitě jména jeho: čiň tak zrána i zvečera a nebuď z těch, kteří (na to) nedbají"},{"SurahNumber":7,"VerseNumber":206,"Text":"Neboť i ti, kdož kolem Pána tvého stojí, nejsou pyšnými, nýbrž slouží mu a vyvyšují jej ve slávě jeho a padají před ním na tváře své"},{"SurahNumber":8,"VerseNumber":1,"Text":"Dotazovati budou se tě ohledně KOŘISTI. Rci: „Kořist patří Bohu a proroku. I bojte se Boha a dohodněte se mezi sebou, a poslušni buďte Boha a proroka jeho, jste-li věřícími"},{"SurahNumber":8,"VerseNumber":2,"Text":"Věřící jsou pouze ti, jichž srdce zachvívá se bázní, když vysloveno jest jméno Boha a jichž víra rozmnožena jest pokaždé, kdyz čtena jsou jim znamení jeho, a kteří (plně) spoléhají na Pána svého"},{"SurahNumber":8,"VerseNumber":3,"Text":"kteří zachovávají modlitbu a rozdávají štědře z toho, čímž jsme je obdařili"},{"SurahNumber":8,"VerseNumber":4,"Text":"tito jsou pravými věřícími: pro ně připraveny jsou stupně odměny u Pána jejich a odpuštění a obdaření hojné"},{"SurahNumber":8,"VerseNumber":5,"Text":"(Pomni), jak Pán tvůj způsobil, abys vyšel z domu svého s poselstvím pravdy a jak část věřících činila tak pouze nerada"},{"SurahNumber":8,"VerseNumber":6,"Text":"Přeli se s tebou ohledně pravdy poté. když jasně (jim) byla ukázána, jakoby vlečeni byli k smrti před vlastními zraky"},{"SurahNumber":8,"VerseNumber":7,"Text":"Tehdy přislíbil vám Bůh, že vydá jeden z oddílů v ruce vaše: a přáli jste si, aby nebyl to oddíl silnějsí; však Bůh chtěl dokázati pravdu slovy svými a zničiti do posledniho nevěřící"},{"SurahNumber":8,"VerseNumber":8,"Text":"aby dokázal pravdivost pravdy a zničil ničemnost i kdyby odporno to bylo provinilým"},{"SurahNumber":8,"VerseNumber":9,"Text":"Když vzývali jste Pána svého o přispění a vyslyšel vás: „Propůjčím vám tisíc andělů ku pomoci, řadu za řadou“"},{"SurahNumber":8,"VerseNumber":10,"Text":"k čemuž jinému učinil vám Bůh tento slib, než aby radostnou byl vám zprávou a aby uklidněna byla jím srdce vaše? Neboť není pomoci, vyjma u Boha: Bůh zajisté mocný jest a moudrý"},{"SurahNumber":8,"VerseNumber":11,"Text":"(Pomněte), když zahalil vás spánkem jistotou od něho, a seslal vém s nebe vodu, aby očistil jí vás, aby jí sejmul s vás poskvrnění Satana, aby opásal srdce vaše a upevnil jí kroky vaše"},{"SurahNumber":8,"VerseNumber":12,"Text":"Tehdy vnukl Pán tvůj andělům: „Zajisté budu s vámi: dodejte tedy odvahu věřícím. Vrhnu postrach v srdce těch, kdož neuvěřili a vy bijte je v šíje jejich a utínejte konečky všech prstů jejich"},{"SurahNumber":8,"VerseNumber":13,"Text":"to proto, že odštěpili se od Boha a proroka jeho. A kdokoli odpadne od Boha a proroka jeho, zví, že Bůh zajisté přísným jest v trestání"},{"SurahNumber":8,"VerseNumber":14,"Text":"Totoť jest odměna vaše: okuste jí! V pravdě, trest ohně přichystán jest nevěřícím"},{"SurahNumber":8,"VerseNumber":15,"Text":"Vy, kteří jste uvěřili, potkáte-li nevěřící táhnoucí ve sboru válečném, neobracejte se k nim zády"},{"SurahNumber":8,"VerseNumber":16,"Text":"neboť kdo obrátí se k nim zády v den onen, — leda že učiní tak, aby k novému chystal se útoku, aneb spojil se s jiným oddílem, — ten přivodí na se hněv boží a příbytkem jehobude peklo: špatné to bude obydlí"},{"SurahNumber":8,"VerseNumber":17,"Text":"Tedy nezabíjeli jste je vy, nýbrž Bůh zabíjel je, a když vrhal's střely, nebyl's to ty, jenž vrhal je, nýbrž Bůh je vrhal, aby vyzkoušel věřící dobrou zkouškou, jím poslanou: neboť Bůh vše slyší a ví"},{"SurahNumber":8,"VerseNumber":18,"Text":"To proto, že Bůh v pravdě chtěl niveč obrátiti úklady nevěřících"},{"SurahNumber":8,"VerseNumber":19,"Text":"Přáli jste si, (nevěřící), rozhodnutí vítězství: nuže, přišlo vám vítězství. Skončíte-li tedy, bude to lépe pro vás, obnovíte-li boj, též mi jej obnovíme a neprospějí vám pranic pluky vaše, i kdyby rozmnožily se počtem: neboť Bůh zajisté jest s věřícími"},{"SurahNumber":8,"VerseNumber":20,"Text":"Vy, kteří jste uvěrili, buďte poslušni Boha a proroka jeho a neodvracejte se od něho, nyní, když posloucháte"},{"SurahNumber":8,"VerseNumber":21,"Text":"a nebuďte jako oni, kteří říkají: „Slyšeli jsme“ a neposlouchají"},{"SurahNumber":8,"VerseNumber":22,"Text":"neboť zajisté nejhoršími dobytčaty před Bohem jsou hluší a němí a ti, kteří nechápou"},{"SurahNumber":8,"VerseNumber":23,"Text":"Kdyby Bůh byl věděl o něčem dobrém v nich, byl by jim dal slyšeti: však i kdyby byl dal jim slyšeti, byli by odvrátili se a vzdálili"},{"SurahNumber":8,"VerseNumber":24,"Text":"Vy, kteří jste uvěřili, poslyšte vyzvání Boha a proroka, když zve vás k tomu, co dává život vám: a vězte, že Bůh vstupuje mezi člověka a srdce jeho, a že k němu budete shromážděni"},{"SurahNumber":8,"VerseNumber":25,"Text":"A bojte se pokušení, neboť ono nepostihuje pouze ony, kdož nepravostnými jsou mezi vámi: a vězte, že Bůh přísný jest v trestání"},{"SurahNumber":8,"VerseNumber":26,"Text":"A (pomněte), když malý byl vás počet a slabými byli jste v zemi, a báli jste se, aby nevyhladili vás lidé: tehdy útočiště dal vám a posílil vás pomocí svou a dobrou opatřil vás výživou, abyste mu byli povděčni"},{"SurahNumber":8,"VerseNumber":27,"Text":"Vy, kteří jste uvěřili, nezrazujte Boha a proroka a nebuďte zrádnými v závazcích svých vědomě"},{"SurahNumber":8,"VerseNumber":28,"Text":"Vězte, že statky a děti vaše jsou pokušením vám a že u Boha odměna jest velká"},{"SurahNumber":8,"VerseNumber":29,"Text":"Vy, kteří jste uvěřili, budete-li se báti Boha, on učiní vám rozlišení a promine vám špatné skutky vaše a odpustí vám: neboť Bůh jest nesmírný v milosrdenství svém"},{"SurahNumber":8,"VerseNumber":30,"Text":"A (pomni), když nevěřící strojili ti úklady, aby uvěznili tě, neb zavraždili tě, anebo vypudili tě: proti úkladům jejich Bůh strojil úklady a Bůh zajisté jest nejobratnějším z těch, kdož léčky kladou"},{"SurahNumber":8,"VerseNumber":31,"Text":"A když čtena byla jim znamení naše, řekli: „Již slyšeli jsme to. A kdybychom chtěli, mohli bychom stejná rčení pronášeti: jsouť to pouze bájky starých.“"},{"SurahNumber":8,"VerseNumber":32,"Text":"A když řekli: „Velké Bože, je-li toto skutečně pravdou, přicházející od tebe, dšti na nás kamení s nebes, nebo pošli na nás trest bolestný!“"},{"SurahNumber":8,"VerseNumber":33,"Text":"Však netrestal jich Bůh, pokud tys byl mezi nimi, aniž trestatelem jich chtěl býti Bůh, když za odpuštění vzývali jej"},{"SurahNumber":8,"VerseNumber":34,"Text":"Ale nebude jinak, než že potresce je Bůh, když zapuzovati budou věřící od modlitebnice posvátné, ač nejsou strážci jejími: pouze bohabojní jsou strážci jejími, však většina jich není si toho vědoma"},{"SurahNumber":8,"VerseNumber":35,"Text":"A modlitbou jejich v domě posvátném bylo pouze hvízdání a tleskání rukou. „Okuste tudíž trestu za zarytou nevíru svou!“"},{"SurahNumber":8,"VerseNumber":36,"Text":"Ti, kdož nevěří, rozdávají jmění svá, aby odvrátili druhé od stezky boží: nuž nechť utratí je! Pak ve smutek bude jim to obráceno a poraženi budou: a ti, kdož nevěří, v ohni pekelném budou shromážděni"},{"SurahNumber":8,"VerseNumber":37,"Text":"aby Bůh rozděliti mohl zlé od dobrých a položiti zlé jednoho na druhého a nahromaditi je v jednu kupu a uvrci pak v peklo: tito pak záhubě propadnou"},{"SurahNumber":8,"VerseNumber":38,"Text":"Řekni těm, kteří nevěří, že odpustí jim Bůh vše minulé, přestanou-li: však vrátí-li se k nevíře, mají před sebou příklad v osudu národů předešlých"},{"SurahNumber":8,"VerseNumber":39,"Text":"I bojujte proti nim, dokud nebude vyhlazeno pokušení a dokud veškeré náboženství nebude než Boha jediného: však přestanou-li, Bůh zajisté dobře pozoruje skutky jejich"},{"SurahNumber":8,"VerseNumber":40,"Text":"Ale obrátí-li se zpět, věztež, že Bůh ochráncem jest vaším: nejlepším ochráncem a nejlepším pomocníkem"}]}