{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":29,"VerseNumber":46,"Text":"И са следбеницима Књиге расправљајте на најлепши начин, али не и с онима међу њима који су неправедни, и реците: „Ми верујемо у оно што се нама објављује и у оно што је вама објављено, а наш Бог и ваш Бог је један, и Њему смо ми предани!“"},{"SurahNumber":29,"VerseNumber":47,"Text":"Тако исто и теби објављујемо Књигу, а неки од оних којима смо већ дали Књигу - и у њу верују, а и међу овима има оних који у њу верују, а Наше речи и доказе негирају само неверници"},{"SurahNumber":29,"VerseNumber":48,"Text":"Ти пре ње ниједну књигу ниси читао, а ниси је ни својом десном руком писао, иначе, посумњали би они који говоре лажи"},{"SurahNumber":29,"VerseNumber":49,"Text":"Међутим, Кур'ан је сачињен од јасних речи; у грудима су оних којима је дато знање, а Наше речи негирају само неправедници"},{"SurahNumber":29,"VerseNumber":50,"Text":"И говоре: “Зашто му од Господара његовог нису нека чуда послата?” Реци: “Чуда су једино код Аллаха, а ја само јасно опомињем.”"},{"SurahNumber":29,"VerseNumber":51,"Text":"А зар им није доста то што Ми теби објављујемо Књигу која им се казује: у њој је, заиста, милост и поука људима који верују"},{"SurahNumber":29,"VerseNumber":52,"Text":"Реци: „Аллах је довољан сведок мени и вама; Он зна све што је на небесима и на Земљи. А они који у лаж верују, а у Аллаха не верују, они су прави губитници.“"},{"SurahNumber":29,"VerseNumber":53,"Text":"Они траже од тебе Мухаммеде да их што пре стигне казна. А да није одређеног рока, казна би им дошла, а доћи ће им, сигурно, изненада, а они неће да је предосете"},{"SurahNumber":29,"VerseNumber":54,"Text":"Они траже од тебе да их што пре стигне казна, а Пакао ће сигурно све невернике да обухвати"},{"SurahNumber":29,"VerseNumber":55,"Text":"на Дан кад их патња и одозго и одоздо обузме, а Он каже: „Искусите оно што сте радили!“"},{"SurahNumber":29,"VerseNumber":56,"Text":"О слуге Моје које верујете, Моја је Земља пространа, зато само Мене обожавајте"},{"SurahNumber":29,"VerseNumber":57,"Text":"Свака душа смрт ће да осети, а онда ћете Нама да будете враћени"},{"SurahNumber":29,"VerseNumber":58,"Text":"Оне који буду веровали и радили добра дела сместићемо у рајске одаје, испод којих реке теку, у њима ће вечно да бораве. Како ће дивна бити награда онима који су се трудили"},{"SurahNumber":29,"VerseNumber":59,"Text":"онима који су били стрпљиви и уздали се у Свога Господара"},{"SurahNumber":29,"VerseNumber":60,"Text":"А колико има живих бића која не могу себи да скупљају опскрбу, Аллах их опскрбљује, а и вас! Он све чује и све зна"},{"SurahNumber":29,"VerseNumber":61,"Text":"А да их упиташ: „Ко је створио небеса и Земљу и ко је потчинио Сунце и Месец?“ Сигурно би рекли: „Аллах!“, па куда се онда одмећу"},{"SurahNumber":29,"VerseNumber":62,"Text":"Аллах у изобиљу даје опскрбу ономе коме хоће од Својих слуга, а и ускраћује коме хоће: Аллах, заиста, све зна"},{"SurahNumber":29,"VerseNumber":63,"Text":"А ако их упиташ: „Ко са неба спушта воду и њом оживљава мртву Земљу?“ Сигурно ће да кажу: „Аллах!“ А ти реци: „Хвала Аллаху!“ Али већина њих не разуме"},{"SurahNumber":29,"VerseNumber":64,"Text":"Живот на овом свету је људима само забава и игра, а само онај свет је прави живот, кад би они само знали"},{"SurahNumber":29,"VerseNumber":65,"Text":"Кад се у лађе укрцају, Аллаха моле, предајући Му се искрено, а када их Он доведе до копна, одједном друге Њему придружују"},{"SurahNumber":29,"VerseNumber":66,"Text":"да би показали незахвалност према оном што им Ми дајемо и да би уживали. А сазнаће они"},{"SurahNumber":29,"VerseNumber":67,"Text":"Зар не виде да смо Кабу учинили сигурном, док се свуда около њих отима и пљачка? Зар у лаж верују, а на Аллаховим благодатима су незахвални"},{"SurahNumber":29,"VerseNumber":68,"Text":"Има ли онда већег насилника од онога који о Аллаху измишља лажи или пориче Истину која му долази?! Зар неверницима није боравиште у Паклу"},{"SurahNumber":29,"VerseNumber":69,"Text":"Оне који се буду трудили због Нас, Ми ћемо, сигурно, да упутимо Нашим путевима, а Аллах је, заиста, на страни оних који добра дела чине"},{"SurahNumber":30,"VerseNumber":1,"Text":"Елиф-лам-мим"},{"SurahNumber":30,"VerseNumber":2,"Text":"Византинци су побеђени"},{"SurahNumber":30,"VerseNumber":3,"Text":"у најнижој земљи, али они ће, после пораза свог, сигурно победити"},{"SurahNumber":30,"VerseNumber":4,"Text":"за неколико година – и пре и после, Аллахова је одлука – и тад ће се верници радовати"},{"SurahNumber":30,"VerseNumber":5,"Text":"Аллаховој помоћи. Он помаже коме хоће и Он је Силни и Милостиви"},{"SurahNumber":30,"VerseNumber":6,"Text":"То је Аллахово обећање. Аллах ће своје обећање испунити, али већина људи не зна"},{"SurahNumber":30,"VerseNumber":7,"Text":"Они знају само спољашњу страну овосветског живота, а према Оном свету су немарни"},{"SurahNumber":30,"VerseNumber":8,"Text":"А зашто не размисле сами о себи?! Аллах је створио небеса и Земљу и оно што је између њих само са Истином и са одређеним роком, а многи људи, заиста, не верују да ће пред Господара свог заиста стати"},{"SurahNumber":30,"VerseNumber":9,"Text":"Зашто не путују по Земљи па да виде какав је био завршетак оних пре њих?! Они су били од њих јачи и земљу су обрађивали и на њој су градили више него што ови граде, и посланици су им доносили јасне доказе: Аллах им није учинио неправду, сами су себи неправду нанели"},{"SurahNumber":30,"VerseNumber":10,"Text":"А онда, завршетак оних који су чинили зло био је најужаснија казна, зато што су порицали Аллахове речи и што су их извргавали руглу"},{"SurahNumber":30,"VerseNumber":11,"Text":"Аллах започиње стварање; ствара из ничега, затим ће то поново да учини, а онда ћете Њему да будете враћени"},{"SurahNumber":30,"VerseNumber":12,"Text":"На Дан кад наступи Час суда, незнанобошци ће очајавати"},{"SurahNumber":30,"VerseNumber":13,"Text":"Божанства њихова неће се за њих заузимати, а због божанстава својих били су неверници"},{"SurahNumber":30,"VerseNumber":14,"Text":"На Дан кад наступи Час оживљења, људи ће се раздвојити"},{"SurahNumber":30,"VerseNumber":15,"Text":"они који су веровали и радили добра дела радоваће се у рајским баштама"},{"SurahNumber":30,"VerseNumber":16,"Text":"а они који нису веровали и који су порицали Наше речи и доказе и који су сусрет на Судњем дану порицали у трајној ће муци бити"},{"SurahNumber":30,"VerseNumber":17,"Text":"Па, слављен и узвишен нека је Аллах кад год омркнете и кад год осванете"},{"SurahNumber":30,"VerseNumber":18,"Text":"Њему нека је сва хвала и на небесима и на Земљи, и предвече и у подне"},{"SurahNumber":30,"VerseNumber":19,"Text":"Он из неживог ствара живо и живо претвара у неживо. Он оживљава Земљу након њеног мртвила; исто тако ћете и ви да будете оживљени"},{"SurahNumber":30,"VerseNumber":20,"Text":"Један од доказа Његових је то што вас од земље ствара, и одједном вас, људи, свуда има разасутих"},{"SurahNumber":30,"VerseNumber":21,"Text":"И један од доказа Његових је то што за вас, од врсте ваше, ствара жене да се уз њих смирите, и што између вас успоставља љубав и самилост. У томе, заиста, има поуке за људе који размишљају"},{"SurahNumber":30,"VerseNumber":22,"Text":"И један од Његових доказа је стварање небеса и Земље, и разноврсност ваших језика и ваших боја; у томе, заиста, има поуке за оне који знају"},{"SurahNumber":30,"VerseNumber":23,"Text":"И један од Његових доказа је ваш сан ноћу и дању, и ваше настојање да стекнете нешто из Његовог обиља; у томе, заиста, има поуке за људе који чују"},{"SurahNumber":30,"VerseNumber":24,"Text":"И један од Његових доказа је то што вам показује муњу, да се побојите и понадате, и то што спушта са неба кишу и оживљава њоме земљу после њеног мртвила; у томе, заиста, има поуке за људе који разумеју"},{"SurahNumber":30,"VerseNumber":25,"Text":"И један од Његових доказа је и то што небо и Земља постоје Његовом одредбом. Затим, ћете, чим вас Он само једном позове, брзо из земље да устанете"},{"SurahNumber":30,"VerseNumber":26,"Text":"Њему припада све што је на небесима и на Земљи, све је Њему послушно"},{"SurahNumber":30,"VerseNumber":27,"Text":"Он је Тај Који из ничег ствара и Он ће то поново учинити, то је Њему лако. Он је узвишен и на небесима и на Земљи. Он је силан и мудар"},{"SurahNumber":30,"VerseNumber":28,"Text":"Он вам као пример наводи вас саме: јесу ли они који су у поседу вашем изједначени с вама у оном што вам Ми дајемо, па сте у томе исти, и бојите ли их се као што се ви једни других бојите? – Ето, тако Ми, подробно, излажемо доказе Наше људима који размишљају"},{"SurahNumber":30,"VerseNumber":29,"Text":"Али, неверници лакомислено следе страсти своје – а ко ће на Прави пут упутити оног кога је Бог у заблуди оставио? – Њима неће моћи нико у помоћ притећи"},{"SurahNumber":30,"VerseNumber":30,"Text":"Ти управи лице своје вери, као прави верник, вери Аллаховој, према којој је Он људе створио – не може се мењати Аллахова вера, али већина људи то не зна"},{"SurahNumber":30,"VerseNumber":31,"Text":"Покајнички Му се обраћајте! Бојте се Њега и обављајте молитву, и не будите незнанобошци"},{"SurahNumber":30,"VerseNumber":32,"Text":"од оних који су веру своју разбили и у странке се поделили; свака странка задовољна оним што исповеда"},{"SurahNumber":30,"VerseNumber":33,"Text":"А кад људе невоља снађе, они се Господару своме покајнички обраћају, а после, кад Он учини да осете Његову милост, одједном неки од њих своме Господару друге у обожавању придружују"},{"SurahNumber":30,"VerseNumber":34,"Text":"да би били незахвални на оном што им Ми дајемо. Па уживајте, а сазнаћете"},{"SurahNumber":30,"VerseNumber":35,"Text":"Зар смо им Ми послали какав доказ који говори у прилог оних које поред Њега обожавају"},{"SurahNumber":30,"VerseNumber":36,"Text":"Кад допустимо људима да се благодатима наслађују, они им се обрадују, а кад их погоди невоља, због оног што су руке њихове чиниле, одједном очајавају"},{"SurahNumber":30,"VerseNumber":37,"Text":"Зар они не виде да Аллах у обиљу даје опскрбу ономе коме Он хоће, и да је ускраћује?! То су, уистину, докази за људе који верују"},{"SurahNumber":30,"VerseNumber":38,"Text":"Зато подај ближњему право његово, и сиромаху и путнику! То је боље за оне који се настоје Аллаху умилити – они ће успети"},{"SurahNumber":30,"VerseNumber":39,"Text":"А новац који дајете да се увећа новцем других људи неће се код Бога увећати, а за милостињу коју уделите да бисте се Аллаху умилили – такви ће добра дела своја умногостручити"},{"SurahNumber":30,"VerseNumber":40,"Text":"Аллах је Онај Који вас је створио, па вас опскрбио, затим ће да вас усмрти и потом оживи. Постоји ли иједно божанство које било шта од тога ради?! Чист је и Узвишен Он од онога што Њему сматрају равним"},{"SurahNumber":30,"VerseNumber":41,"Text":"Због оног што људи раде, појавио се неред и на копну и на мору, како би им Он дао да искусе казну због оног што раде, не би ли се поправили"},{"SurahNumber":30,"VerseNumber":42,"Text":"Реци: „Путујте по Земљи па погледајте какав је био крај оних који су били пре; већином су они били незнанобошци.“"},{"SurahNumber":30,"VerseNumber":43,"Text":"Зато ти усмери своје лице правој вери, пре него што вољом Аллаховом дође Дан који нико неће моћи да одбије. Тог дана ће они да се раздвоје"},{"SurahNumber":30,"VerseNumber":44,"Text":"Они који нису веровали - на своју штету нису веровали, а они који су чинили добра дела - себи су припремили Рај"},{"SurahNumber":30,"VerseNumber":45,"Text":"да Он награди из Свога обиља оне који су веровали и радили добра дела; а Он, заиста, не воли невернике"},{"SurahNumber":30,"VerseNumber":46,"Text":"Један од Његових доказа је то што Он шаље ветрове као носиоце радосних вести да би вам дао да осетите Његову милост и да лађе плове Његовом одредбом и да стичете из Његовог обиља, и да бисте били захвални"},{"SurahNumber":30,"VerseNumber":47,"Text":"И пре тебе смо слали посланике њиховим народима и они су им доносили јасне доказе, па смо кажњавали оне који су грешили, а била нам је дужност да помогнемо вернике"},{"SurahNumber":30,"VerseNumber":48,"Text":"Аллах је Тај Који шаље ветрове, па они облаке гоне и Он их по небу, како Он хоће, распростире и дели на комаде, па ти видиш кишу како из њих пада, и кад је Он на оне Своје слуге, на које жели, пролије, они се одједном радошћу испуне"},{"SurahNumber":30,"VerseNumber":49,"Text":"иако су били очајни пре него што се спустила на њих"},{"SurahNumber":30,"VerseNumber":50,"Text":"Зато, погледај трагове Аллахове милости – како Он оживи земљу након њеног мртвила! Он ће, уистину, и мртве да оживи, Он све може"},{"SurahNumber":30,"VerseNumber":51,"Text":"А да пошаљемо ветар и да они виде да је све пожутело, они би, и после тога, порицали благодати"},{"SurahNumber":30,"VerseNumber":52,"Text":"Ти не можеш да дозовеш мртве, ни глуве да довикнеш, кад се од тебе окрену, удаљавајући се"},{"SurahNumber":30,"VerseNumber":53,"Text":"нити можеш заслепљене да одвратиш од њихове заблуде; можеш једино да дозовеш оне који верују у Наше речи и доказе, једино они ће да се одазову"},{"SurahNumber":30,"VerseNumber":54,"Text":"Аллах је Тај Који вас нејаким ствара, и онда вам, после нејакости, даје снагу, а после снаге изнемоглост и седе власи; Он ствара шта хоће, Он све зна и све може"},{"SurahNumber":30,"VerseNumber":55,"Text":"А на Дан кад наступи Час оживљења, преступници ће да се заклињу да су само један час остали; а и пре су избегавали Истину"},{"SurahNumber":30,"VerseNumber":56,"Text":"А рећи ће они којима је дато знање и веровање: „Ви сте остали, према Аллаховој одредби, све до Дана оживљења, а ово је Дан оживљења, само што ви нисте знали.“"},{"SurahNumber":30,"VerseNumber":57,"Text":"Тог Дана неће користити правдања онима који су се према себи огрешили и неће се од њих тражити да се Аллаху умиле"},{"SurahNumber":30,"VerseNumber":58,"Text":"У овом Кур'ану Ми наводимо људима разноврсне примере. А кад би им донео било какво чудо, опет би рекли они који не верују: „Ви само лажи износите!“"},{"SurahNumber":30,"VerseNumber":59,"Text":"Ето, тако Аллах печати срца онима који неће да знају"},{"SurahNumber":30,"VerseNumber":60,"Text":"А ти буди стрпљив! Аллахово обећање је, заиста, истина и нека те никако не обмане они који чврсто не верују"},{"SurahNumber":31,"VerseNumber":1,"Text":"Елиф-лам-мим"},{"SurahNumber":31,"VerseNumber":2,"Text":"Ово су речи и докази мудре Књиге"},{"SurahNumber":31,"VerseNumber":3,"Text":"упуте и милости онима који раде добра дела"},{"SurahNumber":31,"VerseNumber":4,"Text":"онима који обављају молитву и дају милостињу и који у Онај свет чврсто верују"},{"SurahNumber":31,"VerseNumber":5,"Text":"њима је Господар њихов на Прави пут указао и они ће да успеју"},{"SurahNumber":31,"VerseNumber":6,"Text":"Има људи који купују средства за забаву, да би, не знајући колики је то грех, с Аллаховог пута одводили и да би га предметом за исмејавање узимали. Њих чека срамна казна"},{"SurahNumber":31,"VerseNumber":7,"Text":"Кад се неком од њих Наше речи казују, он охоло окреће главу, као да их није ни чуо, као да је глув - зато му наговести болну патњу"},{"SurahNumber":31,"VerseNumber":8,"Text":"Онима који верују и раде добра дела, заиста, припадају баште уживања"},{"SurahNumber":31,"VerseNumber":9,"Text":"у њима ће да бораве вечно - Аллахово обећање је истинито, а Он је Силни и Мудри"},{"SurahNumber":31,"VerseNumber":10,"Text":"Створио је небеса која ви видите без стубова, а по Земљи је стабилне планине поставио да вас не потреса, и по њој је разасуо животиње свих врста. Ми са неба спуштамо воду и чинимо да по њој ничу разноврсне племените биљке"},{"SurahNumber":31,"VerseNumber":11,"Text":"То је Аллахово дело, а покажите Ми шта су други, мимо Њега, створили? Ништа! Незнанобошци су у правој заблуди"},{"SurahNumber":31,"VerseNumber":12,"Text":"А Ми смо Локману даровали мудрост: „Буди захвалан Аллаху! Ко је захвалан, чини то у своју корист, а ко је незахвалан - па, Аллах је, заиста, независан и хваљен.“"},{"SurahNumber":31,"VerseNumber":13,"Text":"Кад Локман рече своме сину, саветујући га: „О синко мој, немој Аллаху у обожавању никога да придружујеш; незнанобоштво је, збиља, велико насиље.“"},{"SurahNumber":31,"VerseNumber":14,"Text":"Ми смо наредили човеку да буде послушан родитељима својим. Мајка га носи, а њено здравље трпи, и одбија га у току две године. Буди захвалан Мени и родитељима својим, Мени ће се сви вратити"},{"SurahNumber":31,"VerseNumber":15,"Text":"А ако буду настојали да те наговоре да поред Мене обожаваш оно о чему ништа не знаш, ти их не слушај и према њима се, на овом свету, великодушно понашај. А следи Пут онога који се обраћа Мени искрено; Мени ћете после да се вратите и Ја ћу о ономе што сте радили да вас обавестим"},{"SurahNumber":31,"VerseNumber":16,"Text":"О мој синко, добро и зло, тешко колико зрно горушице, било у стени или на небесима или у земљи, Аллах ће на видело да изнесе. Заиста је Аллах благ и Он све зна"},{"SurahNumber":31,"VerseNumber":17,"Text":"О мој синко, обављај молитву и тражи да се раде добра дела, а одвраћај од лоших и стрпљиво подноси оно што те задеси - то, заиста, спада у истинске поступке"},{"SurahNumber":31,"VerseNumber":18,"Text":"И, из охолости, не окрећи своје лице од људи и не иди Земљом надмено. Заиста Аллах не воли ни гордог ни хвалисавог"},{"SurahNumber":31,"VerseNumber":19,"Text":"У ходу буди одмерен, а у говору не буди грлат; збиља, најнепријатнији глас је глас магарца"},{"SurahNumber":31,"VerseNumber":20,"Text":"Како не видите да вам је Аллах потчинио све што постоји на небесима и на Земљи и да вас дарежљиво обасипа Својим благодатима, и видљивим и невидљивим?! А има људи који расправљају о Аллаху без икаквог знања, без икакве упуте и без књиге светиљке"},{"SurahNumber":31,"VerseNumber":21,"Text":"А кад им се говори: „Следите оно што вам Аллах објављује!“ Одговарају: „Не, ми следимо оно што смо запамтили од наших предака.“ Зар и онда кад их ђаво позива на патњу у Огњу"},{"SurahNumber":31,"VerseNumber":22,"Text":"Онај ко се сасвим преда Аллаху, а уз то још и добра дела ради, ухватио се за најчвршћу везу. Аллаху се на крају све враћа"},{"SurahNumber":31,"VerseNumber":23,"Text":"А онај који не верује, па, нека те не забрињава његово неверовање. Нама ће сви да се врате и Ми ћемо о ономе шта су радили да их обавестимо; Аллах, уистину, добро зна све што је у грудима"},{"SurahNumber":31,"VerseNumber":24,"Text":"Ми им дајемо да кратко уживају, а онда ћемо да их натерамо у жестоку патњу"},{"SurahNumber":31,"VerseNumber":25,"Text":"А да их упиташ: „Ко је створио небеса и Земљу?“ Сигурно би рекли: „Аллах!“ А ти реци: „Хваљен нека је Аллах!“ Само што већина њих не зна"},{"SurahNumber":31,"VerseNumber":26,"Text":"Аллахово је све на небесима и на Земљи! Аллах је, уистину, независтан и хвале достојан"},{"SurahNumber":31,"VerseNumber":27,"Text":"Да су сва стабла на Земљи писаљке, а море, уз помоћ још седам мора, тинта, не би се исписале Аллахове речи; Аллах је, уистину, силан и мудар"},{"SurahNumber":31,"VerseNumber":28,"Text":"Створити све вас и све вас оживети, исто је као створити и оживети једног човека; Аллах је, заиста, све чује и све види"},{"SurahNumber":31,"VerseNumber":29,"Text":"Зар не видиш да Аллах уводи ноћ у дан и дан у ноћ, и да је потчинио Сунце и Месец - свако се креће до одређеног рока - и да Аллах добро зна оно што радите"},{"SurahNumber":31,"VerseNumber":30,"Text":"То је зато што је Аллах - истина, а они којима они, поред Њега, упућују молбе - неистина, и што је Аллах Узвишени и Велики"},{"SurahNumber":31,"VerseNumber":31,"Text":"Зар не видиш да лађе морем плове Аллаховом благодати да би вам показао неке Своје знаке?! У томе су, заиста, знаци за сваког ко је стрпљив и захвалан"},{"SurahNumber":31,"VerseNumber":32,"Text":"А кад их талас, као облак, прекрије, моле се Аллаху, искрено Му исповедајући веру; а чим их Он доведе до копна, само Му неки захвални остају. А Наше речи и доказе само издајник, незахвалник пориче"},{"SurahNumber":31,"VerseNumber":33,"Text":"О људи, бојте се свога Господара и страхујте од Дана кад родитељ своме детету неће моћи нимало да помогне, нити ће дете моћи своме родитељу имало да помогне! Аллахова претња је истинита, па нека вас никако овосветски живот не завара и нека вас у Аллаха ђаво не поколеба"},{"SurahNumber":31,"VerseNumber":34,"Text":"Само Аллах зна кад ће да наступи Судњи дан, само Он спушта кишу и само Он зна шта је у материцама , а човек не зна шта ће сутра да заради и не зна нико у којој ће земљи да умре; Аллах, уистину, све зна и о свему је обавештен"},{"SurahNumber":32,"VerseNumber":1,"Text":"Елиф-лам-мим"},{"SurahNumber":32,"VerseNumber":2,"Text":"Књигу објављује, у то нема сумње, Господар светова"},{"SurahNumber":32,"VerseNumber":3,"Text":"Међутим, они говоре: “Он је измишља!” Не, она је истина од Господара твог да опомињеш народ којем пре тебе није дошао нико да га опомиње, да би ишао Правим путем"},{"SurahNumber":32,"VerseNumber":4,"Text":"Аллах је небеса и Земљу и оно што је између њих у шест временских раздобља створио, а онда се изнад Арша узвисио. Ви, осим Њега, ни заштитника ни посредника немате, па зашто се не уразумите"},{"SurahNumber":32,"VerseNumber":5,"Text":"Он управља свима, од неба до Земље, а онда се све то Њему враћа у дану који, према вашем рачунању времена, хиљаду година траје"},{"SurahNumber":32,"VerseNumber":6,"Text":"То је Онај Који зна и оно што је чулима недокучиво, а и оно што је појавно, Силни и Милостиви"},{"SurahNumber":32,"VerseNumber":7,"Text":"Који све савршено ствара, Који је првог човека створио од иловаче"},{"SurahNumber":32,"VerseNumber":8,"Text":"а онда је учинио да његово потомство настаје од узорка безначајне течности"},{"SurahNumber":32,"VerseNumber":9,"Text":"затим му складно удове уобличи и у њега живот удахне, и Он вам је дао слух и вид и разум, а како ви мало захваљујете"},{"SurahNumber":32,"VerseNumber":10,"Text":"Они говоре: „Зар ћемо, кад нестанемо под земљом, поново да будемо створени?!“ Они не верују да ће пред Господара свог изићи"},{"SurahNumber":32,"VerseNumber":11,"Text":"Реци: „Анђео смрти, који је задужен за вас, душе ће да вам узме, а после ћете своме Господару да будете враћени.“"},{"SurahNumber":32,"VerseNumber":12,"Text":"А да ти је видети како ће грешници, оборених глава, пред својим Господаром да кажу: „Господару наш, видели смо и чули смо, па нас врати да радимо добра дела; ми заиста, чврсто верујемо!“"},{"SurahNumber":32,"VerseNumber":13,"Text":"А кад бисмо хтели, сваког човека бисмо на Прави пут упутили, али Ја сам већ истину рекао: „Напунићу, заиста, Пакао џиннима и људима заједно!“"},{"SurahNumber":32,"VerseNumber":14,"Text":"Па искусите патњу зато што сте заборављали да ћете овај Дан да доживите – и Ми ћемо да вас заборавимо - и вечну патњу искусите због онога што сте радили"},{"SurahNumber":32,"VerseNumber":15,"Text":"У Наше речи верују само они који, кад њима буду опоменути, падају лицем на тло, и који свога Господара величају и хвале и који се не охоле"},{"SurahNumber":32,"VerseNumber":16,"Text":"Њихови бокови се постеља лишавају и они моле свога Господара из страха и жеље, а део оног што им Ми дајемо удељују"},{"SurahNumber":32,"VerseNumber":17,"Text":"И нико не зна какве их, као награда за оно што су чинили, скривене радости чекају"},{"SurahNumber":32,"VerseNumber":18,"Text":"Зар да вернику буде исто као грешнику? Не, њима неће бити исто"},{"SurahNumber":32,"VerseNumber":19,"Text":"Оне који су веровали и радили добра дела - чекају рајске баште у којима ће да бораве, као награда за оно што су радили"},{"SurahNumber":32,"VerseNumber":20,"Text":"А оне који нису веровали - чека Ватра, у којој ће да пребивају; кад год покушају да из ње изађу, биће у њу враћени и биће им речено: „Трпите казну у Ватри коју сте порицали!“"},{"SurahNumber":32,"VerseNumber":21,"Text":"И Ми ћемо учинити да блажу казну искусе, пре оне највеће, не би ли се покајали"},{"SurahNumber":32,"VerseNumber":22,"Text":"Има ли већег неправедника од онога који је опоменут речима и доказима свога Господара, а који се потом окрене од њих?! Ми ћемо, заиста, да се осветимо злочинцима"},{"SurahNumber":32,"VerseNumber":23,"Text":"Мојсију смо Ми дали Књигу, зато не сумњај да је он није примио, и учинили смо је упутом Израиљевим синовима"},{"SurahNumber":32,"VerseNumber":24,"Text":"Између њих Ми смо одређивали вође и они су, одазивајући се Нашој заповеди, на Прави пут упућивали, јер су стрпљиви били и у Наше речи и доказе су чврсто веровали"},{"SurahNumber":32,"VerseNumber":25,"Text":"Заиста ће твој Господар међу њима на Судњем дану да пресуди о ономе у чему су се разилазили"},{"SurahNumber":32,"VerseNumber":26,"Text":"Зар им није јасно колико смо Ми уништили народа пре њих, по чијим они насељима ходају?! У томе су заиста докази, па зашто неће да чују"},{"SurahNumber":32,"VerseNumber":27,"Text":"Како они не виде да Ми гонимо кишу у оголелу земљу, и чинимо да, уз њену помоћ, ниче растиње којим се храни њихова стока, а и они сами - па зашто не виде"},{"SurahNumber":32,"VerseNumber":28,"Text":"И они говоре: „Кад ће већ једном та пресуда, ако истину говорите?“"},{"SurahNumber":32,"VerseNumber":29,"Text":"Реци: “На Судњем дану, кад неверницима неће никако да користи то што ће тада да верују и неће да им се да нимало времена.“"},{"SurahNumber":32,"VerseNumber":30,"Text":"Зато се ти окрени од њих и чекај, и они, заиста, чекају"},{"SurahNumber":33,"VerseNumber":1,"Text":"О Веровесниче, бој се Аллаха, а невернике и лицемере не слушај - Аллах, уистину, све зна и мудар је"},{"SurahNumber":33,"VerseNumber":2,"Text":"И следи оно што ти се од твога Господара објављује - Аллах, заиста, у потпуности зна оно шта радите"},{"SurahNumber":33,"VerseNumber":3,"Text":"И на Аллаха се ослони, а Аллах је довољан као заштитиник"},{"SurahNumber":33,"VerseNumber":4,"Text":"Аллах ниједном човеку два срца у грудима није дао, а ни ваше супруге, од којих се растављате говорећи да су вам њихова леђа попут леђа ваших мајки, мајкама вашим није учинио, нити је ваше посинке учинио вашим синовима. То су само ваше речи, из ваших уста, а Аллах Истину говори и на Прави пут упућује"},{"SurahNumber":33,"VerseNumber":5,"Text":"Зовите их по њиховим очевима, то је код Аллаха праведније! А ако не знате њихове очеве, па они су ваша браћа по вери и ваши штићеници. Није вам грех ако у томе погрешите, грех је ако то намерно учините; а Аллах опрашта грехе и милостив је"},{"SurahNumber":33,"VerseNumber":6,"Text":"Веровесник је пречи верницима него они сами себи, а жене његове су као мајке њихове. А рођаци, по Божјој књизи, пречи су једни другима од осталих верника и исељеника из Мекке. Пријатељима својим можете опоруком нешто оставити. То је записано у Књизи"},{"SurahNumber":33,"VerseNumber":7,"Text":"Ми смо од веровесника узели њихов завет, и од тебе, и од Ноје, и од Аврама, и од Мојсија, и од Исуса, Маријиног сина. Од њих смо узели чврст завет"},{"SurahNumber":33,"VerseNumber":8,"Text":"да би Он могао позвати на одговорност веровеснике за оно што су говорили. А неверницима је Он припремио болну патњу"},{"SurahNumber":33,"VerseNumber":9,"Text":"О верници, сетите се Аллахове благодати према вама када су до вас војске дошле, па смо Ми против њих послали ветар, и војске које ви нисте видели - а Аллах добро види шта ви радите"},{"SurahNumber":33,"VerseNumber":10,"Text":"Кад су вам војске дошле и одозго и одоздо, кад су вам погледи скренули, а душа дошла до гркљана, и кад сте о Аллаху помишљали свашта"},{"SurahNumber":33,"VerseNumber":11,"Text":"Тада су верници били стављени у искушење и жестоко су били узнемирени"},{"SurahNumber":33,"VerseNumber":12,"Text":"кад су лицемери и они болесних срца говорили: “Аллах и Посланик Његов су нас само обмањивали кад су нам обећавали!”"},{"SurahNumber":33,"VerseNumber":13,"Text":"Кад су неки међу њима казали: „О становници Медине, овде вам нема станка, зато се вратите“, а други међу њима тражили су допуштење од Веровесника и говорили: „Куће су наше незаштићене!“ А нису биле незаштићене, већ су они само желели да из борбе побегну"},{"SurahNumber":33,"VerseNumber":14,"Text":"А да су им с разних страна продрли и да су потом од њих затражили да опет постану незнанобошци, они би то, не двоумећи се око тога, брзо учинили"},{"SurahNumber":33,"VerseNumber":15,"Text":"а били су се још пре обавезали Аллаху да неће посустати - а за обавезу дату Аллаху одговараће се"},{"SurahNumber":33,"VerseNumber":16,"Text":"Реци: “Ако бежите од смрти или погибије, бежање вам неће помоћи, јер и после тога, само ћете кратко да уживате.“"},{"SurahNumber":33,"VerseNumber":17,"Text":"Реци: „Ко ће да вас заштити од Аллаха ако Он жели да вас снађе зло, или, ко може да вам науди ако Он жели да вам укаже милост?!“ Осим Аллаха, они себи неће наћи ни заштитника ни помагача"},{"SurahNumber":33,"VerseNumber":18,"Text":"Аллах добро зна оне међу вама који су друге задржали, и својим пријатељима говорили: „Прикључите нам се!“ А иначе они у борбу ретко иду"},{"SurahNumber":33,"VerseNumber":19,"Text":"не желећи да вам помогну. А кад завлада страх, видиш их како гледају у тебе колутајући својим очима као пред смрт онесвешћени; чим страх мине, они вас псују својим оштрим језицима, шкрти да учине било какво добро. Они не верују, и зато је Аллах поништио њихова дела; а то је Аллаху лако"},{"SurahNumber":33,"VerseNumber":20,"Text":"Они мисле да савезници још нису отишли. А кад би савезници опет дошли, најдраже би им било да су међу бедуинима у пустињи и да се распитују за вас; а када би са вама остали, мало би се борили"},{"SurahNumber":33,"VerseNumber":21,"Text":"Ви у Божјем Посланику имате диван узор за оног који се нада Божјој милости и награди на оном свету и који често Бога спомиње"},{"SurahNumber":33,"VerseNumber":22,"Text":"А кад су верници угледали непријатељске војске, казали су: „Ово је оно што су нам Аллах и Његов Посланик обећали, и Аллах и Његов Посланик су говорили истину!“ - И то им је само учврстило веровање и преданост"},{"SurahNumber":33,"VerseNumber":23,"Text":"Има верника који испуњавају завет дат Богу, има их који су погинули и има их који то очекују – нису ништа изменили"},{"SurahNumber":33,"VerseNumber":24,"Text":"То је зато да би Аллах наградио искрене за њихову искреност, а да ако жели подвргне лицемере патњи или да им опрости. Аллах, заиста, опрашта грехе и милостив је"},{"SurahNumber":33,"VerseNumber":25,"Text":"Аллах је невернике пуне срџбе одбио, нису нимало успели, а вернике је Аллах поштедео борбе. Аллах је, уистину, моћан и силан"},{"SurahNumber":33,"VerseNumber":26,"Text":"А следбенике Књиге, који су их помагали, из њихових тврђава је извео, и страх је у њихова срца улио, па сте једне побили, а друге заробили"},{"SurahNumber":33,"VerseNumber":27,"Text":"И дао вам је да наследите њихове земље и њихове домове и њихова богатства, и земљу на коју пре нисте ступили; Аллах над свиме има моћ"},{"SurahNumber":33,"VerseNumber":28,"Text":"О Веровесниче, реци женама својим: “Ако желите живот на овом свету и његов сјај, онда се одлучите, даћу вам пристојну отпрему и лепо ћу да вас разведем"},{"SurahNumber":33,"VerseNumber":29,"Text":"А ако желите Аллаха и Његовог Посланика и Будући живот, па, Аллах је, заиста, онима међу вама који раде добра дела припремио велику награду.“"},{"SurahNumber":33,"VerseNumber":30,"Text":"О Веровесникове жене, ако би која од вас учинила очигледни грех, казна би јој била удвостручена, а то је Аллаху лако"}]}