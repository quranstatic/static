{"Id":318,"LanguageCodes":["sd","snd"],"Name":"snd-tajmehmoodamrot","Author":"Taj Mehmood Amroti","Language":"Sindhi","Description":"Sindhi","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"۽ کانئس پوءِ سندس قوم تي آسمان کان ڪو لشڪر نه لاٿوسون ۽ نڪي (لشڪر) لاھيندڙ آھيون"},{"SurahNumber":36,"VerseNumber":29,"Text":"(سندن سزا) رڳو ھڪ سخت رڙ ھئي پوءِ اُنھي (ئي) دم اُھي (باھ وانگر) وسامي (مري ويا)"},{"SurahNumber":36,"VerseNumber":30,"Text":"ٻانھن تي ارمان آھي، (جو) وٽن ڪو (به اھڙو) پيغمبر نه آيو جنھن سان ٺـٺوليون نه ٿي ڪيائون"},{"SurahNumber":36,"VerseNumber":31,"Text":"نه ڏٺو اٿن ڇا ته کانئن اڳ ڪيترائي (ماڻھن جا) طبقا ناس ڪياسون (جو) اُھي اُنھن ڏانھن موٽي نه ٿا اچن"},{"SurahNumber":36,"VerseNumber":32,"Text":"۽ جيڪي به آھن سي سڀ اسان وٽ حاضر ڪبا"},{"SurahNumber":36,"VerseNumber":33,"Text":"۽ ھڪ نشاني اُنھن (جي جيارڻ) لاءِ مُئل زمين آھي، جنھن کي جياريوسون ۽ منجھانئس (اَن جا داڻا) ڪڍياسون جو اُن مان کائين ٿا"},{"SurahNumber":36,"VerseNumber":34,"Text":"۽ منجھس کجورين ۽ ڊاکن جا باغ پيدا ڪياسون ۽ اُنھن (باغن) ۾ ڪي چشما وھاياسون"},{"SurahNumber":36,"VerseNumber":35,"Text":"(ھن لاءِ ته) سندن ڦر مان کائيندا رھن ۽ اُنھن (ميون) کي سندن ھٿن نه بڻايو آھي، پوءِ ڇونه شُڪرانو ڪندا آھن؟"},{"SurahNumber":36,"VerseNumber":36,"Text":"اُھو (الله) پاڪ آھي جنھن اُھا شيء جيڪا زمين ڄمائيندي آھي سا ۽ سندن جيئن مان ۽ جيڪي (شيون) نه ڄاڻندا آھن تن مان سڀني جنس کي (جوڙو جوڙو ڪوڙو ۽ مِٺو ۽ نَر ۽ مادي) پيدا ڪيو"},{"SurahNumber":36,"VerseNumber":37,"Text":"۽ اُنھن لاءِ ھڪ نشاني رات آھي، (جو) اُن مان ڏينھن کي ڇڪي ڪڍندا آھيون پوءِ اُنھي مھل اُھي اونداھي ۾ رھندا آھن"},{"SurahNumber":36,"VerseNumber":38,"Text":"۽ سج پنھنجي ٽڪاءَ جي جاءِ تي پيو ھلندو آھي، اِھو غالب (الله) جو اندازو (ٺھرايل) آھي"},{"SurahNumber":36,"VerseNumber":39,"Text":"۽ چنڊ لاءِ منزلون مقرر ڪيوسون تان جو کجيءَ جي پراڻي بھاري جي ڳنيءَ وانگر وري ڏنگو ٿيندو آھي"},{"SurahNumber":36,"VerseNumber":40,"Text":"نڪي سج کي چنڊ جي پھچڻ جي (ڪا) مجال آھي ۽ نڪي رات (سج لھڻ کان اڳ) ڏينھن تي اڳرائي ڪندڙ آھي، ۽ (سج ۽ چنڊ ۽ تارن مان) سڀئي آسمان ۾ تَرن ٿا"},{"SurahNumber":36,"VerseNumber":41,"Text":"۽ اُنھن لاءِ ھڪ نشاني (ھيءَ به آھي) جو اسان سندن اولاد کي ڀريل ٻيڙي ۾ کنيو"},{"SurahNumber":36,"VerseNumber":42,"Text":"۽ اُنھن لاءِ اُن (ٻيڙيء) جھڙيون (ٻيون سواريون به) بڻايوسون جن تي سواري ڪندا آھن"},{"SurahNumber":36,"VerseNumber":43,"Text":"۽ جيڪڏھن گھرون ته کين ٻوڙي ڇڏيون پوءِ انھن لاءِ ڪو دانھن ورنائڻ وارو نه ٿئي ۽ نڪي اُھي ڇڏائبا"},{"SurahNumber":36,"VerseNumber":44,"Text":"پر پاڻ وٽان ٻاجھ ڪئي سون ۽ ھڪ وقت تائين (اُھي) آسودا ڪياسون"},{"SurahNumber":36,"VerseNumber":45,"Text":"۽ جڏھن کين چئبو آھي ته اُنھي (عذاب) کان ڊڄو جيڪو اوھان جي اڳيان ۽ اوھان جي پٺيان (اچڻو) آھي ته مانَ اوھان تي ٻاجھ ڪجي"},{"SurahNumber":36,"VerseNumber":46,"Text":"۽ سندن پالڻھار جي نشانين مان ڪائي (اھڙي) نشاني وٽن نه ايندي آھي جنھن کان (ھو) منھن موڙيندڙ نه ھوندا آھن"},{"SurahNumber":36,"VerseNumber":47,"Text":"۽ جڏھن کين چئبو آھي ته جيڪي الله اوھان کي رزق ڏنو آھي تنھن مان خرچيو (تڏھن) ڪافر مؤمنن کي چوندا آھن ته اھڙي کي ڇو کارايون جو جيڪڏھن الله گھري ھا ته کيس کارائي ھا، اوھين اڳو پڌري گمراھيءَ ۾ آھيو"},{"SurahNumber":36,"VerseNumber":48,"Text":"۽ چوندا آھن ته جيڪڏھن اوھين سچا آھيو ته اِھو انجام ڪڏھن (پورو) ٿيندو"},{"SurahNumber":36,"VerseNumber":49,"Text":"اِھي رڳو ھڪ سخت آواز جو انتظار ڪندا آھن جو اُھي اُنھي حالت ۾ کين (اوچتو) پڪڙيندو جو اُھي جھڳڙو ڪندا ھوندا"},{"SurahNumber":36,"VerseNumber":50,"Text":"پوءِ (اُھي) نڪي وصيت ڪري سگھندا ۽ نڪي پنھنجي گھر وارن ڏانھن موٽي سگھندا"},{"SurahNumber":36,"VerseNumber":51,"Text":"۽ صُور ۾ ڦوڪبو پوءِ اُتي جو اُتي پنھنجي پالڻھار ڏانھن قبرن مان ڊوڙندا"},{"SurahNumber":36,"VerseNumber":52,"Text":"چوندا ته اسان لاءِ ويل آھي اسان کي اسان جي سمھڻ جي جاءِ مان ڪنھن اُٿاريو؟ (ملائڪ چوندا ھائو) ھيءُ اُھو آھي جيڪو ٻاجھاري الله انجام ڏنو ھو ۽ پيغمبرن سچ چيو ھو"},{"SurahNumber":36,"VerseNumber":53,"Text":"(اِھو واقعو) رڳو ھڪ سخت رڙ ھوندي پوءِ اُھي اُتي جو اُتي گڏ ڪري اسان وٽ حاضر ڪيا ويندا"},{"SurahNumber":36,"VerseNumber":54,"Text":"پوءِ اڄ ڪنھن جيءَ تي ڪجھ به ظلم نه ڪبو ۽ جيڪي ڪندا ھئو رڳو اُن جو اوھان کي بدلو ڏبو"},{"SurahNumber":36,"VerseNumber":55,"Text":"بيشڪ بھشتي اڄ ھڪ ڪم ۾ خوش ھوندا"},{"SurahNumber":36,"VerseNumber":56,"Text":"اُھي ۽ سندين زالون ڇانوَن ۾ تختن تي ٽيڪ ڏئي وھندڙ ھوندا"},{"SurahNumber":36,"VerseNumber":57,"Text":"انھن لاءِ بھشت ۾ ميوا آھن ۽ جيڪي گھرندا سو (پڻ) انھن لاءِ آھي"},{"SurahNumber":36,"VerseNumber":58,"Text":"چيو ويندو ته پالڻھار مھربان (الله) کان (اوھان تي) سلام ھجي"},{"SurahNumber":36,"VerseNumber":59,"Text":"۽ (چونداسون ته) اي گنھگارو اڄ (نيڪن کان) جدا ٿيو"},{"SurahNumber":36,"VerseNumber":60,"Text":"اي آدم جا اولاد اوھان ڏانھن پيغام نه موڪليو ھوم ڇا ته شيطان کي نه پوڄجو، جو بيشڪ اوھان جو پڌرو ويري آھي"},{"SurahNumber":36,"VerseNumber":61,"Text":"۽ ته منھنجي عبادت ڪجو، (جو) اِھا سڌي واٽ آھي"},{"SurahNumber":36,"VerseNumber":62,"Text":"۽ بيشڪ (شيطان) اوھان مان گھڻيءَ خلق کي گمراھ ڪيو، پوءِ اوھين نه سمجھندا ھُئو ڇا؟"},{"SurahNumber":36,"VerseNumber":63,"Text":"ھيءُ اُھو دوزخ آھي (جنھن) جو اوھان کي وعدو ڏبو ھو"},{"SurahNumber":36,"VerseNumber":64,"Text":"اُن ۾ اڄ انھي ڪري گِھڙو جو ڪفر ڪندا ھُئو"},{"SurahNumber":36,"VerseNumber":65,"Text":"اڄ سندن واتن تي مُھر ھڻنداسون ۽ جيڪي ڪندا ھوا تنھن بابت سندن ھٿ اسان سان ڳالھائيندا ۽ سندن پير شاھدي ڏيندا"},{"SurahNumber":36,"VerseNumber":66,"Text":"۽ جيڪڏھن گھرون ته سندين اکين کي ناس ڪريون پوءِ واٽ ڏانھن ڊوڙن ته پوءِ ڪٿان ڏسندا؟"},{"SurahNumber":36,"VerseNumber":67,"Text":"۽ جيڪڏھن گھرون ته سندين جاين تي (ئي) کين بد شڪل ڪري ڇڏيون ته پوءِ نڪي اڳتي ھلي سگھن ۽ نڪي پوءَ تي موٽن"},{"SurahNumber":36,"VerseNumber":68,"Text":"۽ جنھن کي وڏي ڄمار وارو ڪندا آھيون تنھن کي بڻاوت ۾ اونڌو ڪندا آھيون، (ايتري ڳالھ به) نه سمجھندا آھن ڇا؟"},{"SurahNumber":36,"VerseNumber":69,"Text":"۽ اُن (پيغمبر) کي نڪي شعر سيکاريو اٿون ۽ نڪي (شعر) اُن جو لائق آھي، ھيءَ ته نصيحت ۽ پڌرو قرآن آھي"},{"SurahNumber":36,"VerseNumber":70,"Text":"ته اُنھي کي ڊيڄاري جيڪو جيئرو (يعني سمجھ وارو) ھجي ۽ ڪافرن تي حجت ثابت ٿئي"},{"SurahNumber":36,"VerseNumber":71,"Text":"نه ڏٺو اٿن ڇا ته اسان انھن لاءِ انھن شين مان ڍور پيدا ڪيا جن کي اسان جي ھٿن بڻايو؟ پوءِ اُھي اُنھن جا مالڪ آھن"},{"SurahNumber":36,"VerseNumber":72,"Text":"۽ اُنھن (ڍورن) کي اُنھن جو تابعدار ڪيوسون پوءِ منجھانئن ڪي سندن چڙھيءَ جا آھن ۽ منجھانئن ڪي (اُھي) کائيندا آھن"},{"SurahNumber":36,"VerseNumber":73,"Text":"۽ اُنھن لاءِ اُنھن (ڍورن) ۾ گھڻا فائدا آھن ۽ پيئڻ جون شيون (يعني کِير) آھن، پوءِ اُھي ڇونه شُڪر ڪندا آھن؟"},{"SurahNumber":36,"VerseNumber":74,"Text":"۽ الله کانسواءِ ٻيا معبود ڪري ورتا اٿن ته مانَ کين مدد ڏني وڃي"},{"SurahNumber":36,"VerseNumber":75,"Text":"(اُھي) کين مدد ڏئي نه سگھندا ۽ اُھي (بُت) اُنھن جو لشڪر ٿي گڏ ڪيا ويندا"},{"SurahNumber":36,"VerseNumber":76,"Text":"پوءَ (اي پيغمبر) توکي سندن چوڻ نه ڏکوئي، جيڪي ڳجھو ڪندا آھن ۽ جيڪي پڌرو ڪندا آھن سو بيشڪ اسين ڄاڻون ٿا"},{"SurahNumber":36,"VerseNumber":77,"Text":"ماڻھوءَ نه ڏٺو آھي ڇا ته اسان کيس نُطفي مان بڻايو پوءِ تڏھن ته اُھو پڌرو جھيڙاڪ ٿيندو آھي"},{"SurahNumber":36,"VerseNumber":78,"Text":"۽ اسان لاءِ ھڪ مثال بيان ڪندو آھي ۽ پنھنجي بڻاوت وساريندو آھي، ۽ چوندو آھي ته (ھنن) ھڏن کي ڪير جياريندو ۽ اُھو سڀڪنھن پيدائش کي ڄاڻندڙ آھي"},{"SurahNumber":36,"VerseNumber":79,"Text":"(اي پيغمبر کين) چؤ ته جنھن اُنھن کي پھريون ڀيرو بڻايو سو اُنھن کي (وري) جياريندو ۽ اُھو سڀڪنھن پيدائش کي ڄاڻندڙ آھي"},{"SurahNumber":36,"VerseNumber":80,"Text":"جنھن سائي وڻ مان اوھان لاءِ باھ پيدا ڪئي پوءِ اوچتو اوھين اُن مان باھ ٿا ٻاريو"},{"SurahNumber":36,"VerseNumber":81,"Text":"جنھن آسمانن ۽ زمين کي بڻايو سو انھن جھڙن جي بڻائڻ تي وس وارو نه آھي ڇا؟ ھائو! (وس وارو آھي)، ۽ اُھو وڏو بڻائيندڙ (سڀ) ڄاڻندڙ آھي"},{"SurahNumber":36,"VerseNumber":82,"Text":"سندس حُڪم ھن کانسواءِ (ٻيو) ڪونه آھي ته جڏھن ڪا شيء بڻائڻ گھرندو آھي ته اُن لاءِ رڳو چوندو آھي ته ٿيءُ ته (اھا شي) ٿي پوندي آھي"},{"SurahNumber":36,"VerseNumber":83,"Text":"پوءِ اُھو (الله) پاڪ آھي جنھن جي ھٿ ۾ ھر شيءَ جي حڪومت آھي ۽ ڏانھس اوھين موٽايا ويندؤ"},{"SurahNumber":37,"VerseNumber":1,"Text":"(پنھنجي پالڻھار وٽ) قطار ڪري صفن ٻڌڻ وارن (ملائڪن) جو قسم آھي"},{"SurahNumber":37,"VerseNumber":2,"Text":"پوءِ جھڻڪ ڏيئي (شيطانن) کي ڌمڪائڻ وارن (ملائڪن) جو قسم آھي"},{"SurahNumber":37,"VerseNumber":3,"Text":"پوءِ (قرآن) پڙھڻ واري جماعت جو قسم آھي"},{"SurahNumber":37,"VerseNumber":4,"Text":"ته اوھان جو معبُود ھڪڙو (ئي) آھي"},{"SurahNumber":37,"VerseNumber":5,"Text":"(جو اُھو) آسمانن ۽ زمين جو ۽ جيڪي اُنھن ٻنھي جي وچ ۾ آھي تنھن جو پالڻھار آھي ۽ (اُھو) اُڀرڻ (۽ لَھڻ) وارن طرفن جو (به) پالڻھار آھي"},{"SurahNumber":37,"VerseNumber":6,"Text":"بيشڪ اسان دُنيا جي آسمانن کي تارن جي سونھن سان سينگاريو"},{"SurahNumber":37,"VerseNumber":7,"Text":"۽ سڀڪنھن سرڪش شيطان کان (انھيءَ) کي نگاھ رکيوسون"},{"SurahNumber":37,"VerseNumber":8,"Text":"ته (شيطان) مَلَاءِ الۡاَعۡلىٰ ڏانھن ڪن ڏيئي (ڳالھيون) نه ٻڌن ۽ سڀڪنھن طرف کان (اُنھن ڏانھن) اُماڙيون اُڇلبيون آھن"},{"SurahNumber":37,"VerseNumber":9,"Text":"(اُنھن جي) تڙڻ لاءِ ۽ اُنھن لاءِ ھميشه جو عذاب آھي"},{"SurahNumber":37,"VerseNumber":10,"Text":"پر جنھن (چوريءَ ڪن ڏئي مَلَاءِاَعۡلىٰ جي ڳالھين مان ڪنھن ڳالھ کي) جھٽيو تنھن جي پوئتان ٻرندڙ اُماڙي پوندي آھي"},{"SurahNumber":37,"VerseNumber":11,"Text":"پوءِ کانئن پُڇ ته اُھي پيدا ڪرڻ ۾ تمام مشڪل آھن ڇا يا (ذڪر ڪيل شيون) جن کي اسان بڻايو آھي؟ بيشڪ اسان کين چيڪيءَ مٽيءَ مان بڻايو"},{"SurahNumber":37,"VerseNumber":12,"Text":"بلڪ (ڪافرن جي حال کان) عجب ڪيئي ۽ اُھي ٺـٺوليون ڪندا آھن"},{"SurahNumber":37,"VerseNumber":13,"Text":"۽ جڏھن سمجھائبو اٿن (تڏھن) نه سمجھندا آھن"},{"SurahNumber":37,"VerseNumber":14,"Text":"۽ جڏھن (ھو) ڪا نشاني ڏسن (تڏھن) ٺـٺوليون ڪندا آھن"},{"SurahNumber":37,"VerseNumber":15,"Text":"۽ چوندا آھن ته ھيءُ (قرآن) رڳو پڌرو جادو آھي"},{"SurahNumber":37,"VerseNumber":16,"Text":"ھان جڏھن مرنداسون ۽ مٽي ۽ ھڏا ٿينداسون (تڏھن) اسين وري (جيئرا ٿي) کڙا ٿينداسون ڇا؟"},{"SurahNumber":37,"VerseNumber":17,"Text":"اسان جا اڳيان پيءُ ڏاڏا به (اٿاربا) ڇا؟"},{"SurahNumber":37,"VerseNumber":18,"Text":"چؤ ته ھائو (اُٿاربا) حالانڪ اوھين خوار ھوندؤ"},{"SurahNumber":37,"VerseNumber":19,"Text":"پوءِ اُھو (کڙو ٿيڻ) رڳو ھڪ سخت جھڻڪار ھوندي پوءِ اُھي اُتي جو اُتي ڏسڻ لڳندا"},{"SurahNumber":37,"VerseNumber":20,"Text":"۽ چوندا ته ھيء ارمان اسان لاءِ ھي بدلي (وٺڻ) جو ڏينھن آھي"},{"SurahNumber":37,"VerseNumber":21,"Text":"(چئبن ته) نبيري جو ڏينھن جنھن کي اوھين ڪوڙو ڀائيندا ھيؤ سو ھي آھي"},{"SurahNumber":37,"VerseNumber":22,"Text":"(چئبو ته اي ملائڪو) ظالمن کي ۽ سندن سنگتين کي ۽ جن کي الله کانسواءِ پوڄيندا ھوا"},{"SurahNumber":37,"VerseNumber":23,"Text":"تن کي گڏ ڪريو پوءِ کين دوزخ جي واٽ ڏانھن ڏس ڏيو"},{"SurahNumber":37,"VerseNumber":24,"Text":"۽ کين ترسايو جو بيشڪ کانئن پڇبو"},{"SurahNumber":37,"VerseNumber":25,"Text":"(ته) اوھان کي ڇا (ٿيو) آھي جو ھڪ ٻئي جي مدد نٿا ڪريو؟"},{"SurahNumber":37,"VerseNumber":26,"Text":"بلڪ اُھي اڄ ڪنڌ نوائيندڙ آھن"},{"SurahNumber":37,"VerseNumber":27,"Text":"۽ ڪي ڪن ڏانھن مھاڙ ڪري ھڪ ٻئي کان پڇڻ لڳندا"},{"SurahNumber":37,"VerseNumber":28,"Text":"(ماڻھو پنھنجن سردارن کي) چوندا ته بيشڪ اوھين (گمراھ ڪرڻ لاءِ) سڄي (۽ کٻي) پاسي کان اسان وٽ ايندا ھُيؤ"},{"SurahNumber":37,"VerseNumber":29,"Text":"(سردار) چوندا ته (نه!) بلڪ اوھين پاڻ مُسلمان نه ھُيؤ"},{"SurahNumber":37,"VerseNumber":30,"Text":"۽ اوھان تي اسان جو ڪو زور نه (ھلندو) ھو، بلڪ (اوھين) پاڻ حد کان لنگھيل قوم ھُيؤ"},{"SurahNumber":37,"VerseNumber":31,"Text":"پوءِ اسان تي اسان جي پالڻھار جو چوڻ ثابت ٿيو ته بيش اسين (عذاب) چکندڙ ھُجون"},{"SurahNumber":37,"VerseNumber":32,"Text":"پوءِ اوھان کي گمراھ ڪيوسون جو بيشڪ اسين (پاڻ) به گمراھ ھواسون"},{"SurahNumber":37,"VerseNumber":33,"Text":"پوءِ بيشڪ اُھي اُنھيءَ ڏينھن عذاب ۾ ھڪ ٻئي سا گڏ شريڪ ھوندا"},{"SurahNumber":37,"VerseNumber":34,"Text":"بيشڪ اسين ڏوھارين سان اھڙي طرح ڪندا آھيون"},{"SurahNumber":37,"VerseNumber":35,"Text":"بيشڪ اُھي (اھڙا) ھوا جو جڏھن کين چئبو ھو ته الله کانسواءِ (ٻيو) ڪو عبادت جو لائق نه آھي (تڏھن) وڏائي ڪندا ھوا"},{"SurahNumber":37,"VerseNumber":36,"Text":"۽ چوندا ھوا ته اسان ھڪ چريي شاعر جي (چوڻ) تي پنھنجن معبودن کي ڇڏينداسون ڇا؟"},{"SurahNumber":37,"VerseNumber":37,"Text":"بلڪ (پيغمبر ﷴ ﷺ) سچ (يعني قرآن) آندو ۽ (سڀني) پيغمبرن کي سچو ڄاتائين"},{"SurahNumber":37,"VerseNumber":38,"Text":"بيشڪ اوھين ڏکوئيندڙ عذاب (جو مزو) چکڻ وارا آھيو"},{"SurahNumber":37,"VerseNumber":39,"Text":"۽ جيڪي ڪندا ھئو تنھن کانسواءِ (ٻيو) ڪو بدلو نه ڏبؤ"},{"SurahNumber":37,"VerseNumber":40,"Text":"پر الله جا خاص ٻانھا (عذاب کان بچندا)"},{"SurahNumber":37,"VerseNumber":41,"Text":"اُنھن لاءِ روزي مُقرّر (ٿيل) آھي"},{"SurahNumber":37,"VerseNumber":42,"Text":"(قسمين) ميوا، ۽ اُھي عزت وارا آھن"},{"SurahNumber":37,"VerseNumber":43,"Text":"نعمت وارن باغن ۾"},{"SurahNumber":37,"VerseNumber":44,"Text":"تختن تي ھڪ ٻئي جي آمھون سامھون ويٺل ھوندا"},{"SurahNumber":37,"VerseNumber":45,"Text":"وھندڙ شراب جو پيالو مٿن پيو ڦيرائبو"},{"SurahNumber":37,"VerseNumber":46,"Text":"جو (بلڪل) اڇو پيئندڙن لاءِ مزيدار ھوندو"},{"SurahNumber":37,"VerseNumber":47,"Text":"نڪي منجھس مٿي جي ڦيري ھوندي ۽ نڪي اُھي کانئس نشي وارا ٿيندا"},{"SurahNumber":37,"VerseNumber":48,"Text":"۽ وڏين اکين واريون ھيٺ نھاريندڙيون (زالون) وٽن ھونديون"},{"SurahNumber":37,"VerseNumber":49,"Text":"ڄڻڪ اُھي (حورون) ڍَڪيل آنا آھن"},{"SurahNumber":37,"VerseNumber":50,"Text":"پوءِ ڪي (ماڻھو) ڪن ڏانھن مھاڙ ڪري ڪري ھڪ ٻئي کان پڇڻ لڳندا"},{"SurahNumber":37,"VerseNumber":51,"Text":"منجھانئن ڪو چوندڙ چوندو ته بيشڪ (دنيا ۾) منھنجو ھڪ سنگتي ھو"},{"SurahNumber":37,"VerseNumber":52,"Text":"جو چوندو ھو ته تون (قيامت جو) مڃيندڙ ٿيو آھين ڇا؟"},{"SurahNumber":37,"VerseNumber":53,"Text":"ھا جڏھن مرنداسون ۽ مٽي ۽ ھڏا ٿينداسون (تڏھن) اسان کي بدلو ڏنو ويندو ڇا؟"},{"SurahNumber":37,"VerseNumber":54,"Text":"(وري اُھو) چوندو ته اوھين (به دوزخين کي) ڏسو ٿا ڇا؟"},{"SurahNumber":37,"VerseNumber":55,"Text":"پوءِ (پاڻ) جھاتي پائيندو ته اُھو (سنگتي) دوزخ جي وچ ۾ ڏسندو"},{"SurahNumber":37,"VerseNumber":56,"Text":"چوندو ته الله جو قسم ته تو مونکي ذري گھٽ ھلاڪ ٿي ڪيو"},{"SurahNumber":37,"VerseNumber":57,"Text":"۽ جيڪڏھن منھنجي پالڻھار (جو مون تي) فضل نه ٿئي ھا ته بيشڪ آءٌ (به عذاب ۾) حاضر ڪيلن مان ھجان ھا"},{"SurahNumber":37,"VerseNumber":58,"Text":"بيشڪ اسين نڪي (ھاڻي وري) مرڻ وارا آھيون"},{"SurahNumber":37,"VerseNumber":59,"Text":"(اھو) رڳو اسان جو پھريون مرڻ ھو (جو ٿي چڪو) ۽ نڪي عذاب ڪيل آھيون"},{"SurahNumber":37,"VerseNumber":60,"Text":"بيشڪ اِھا وڏي مراد ماڻڻ آھي"},{"SurahNumber":37,"VerseNumber":61,"Text":"اھڙي (نعمت) لاءِ ڀلي ته عمل ڪندڙ عمل ڪن"},{"SurahNumber":37,"VerseNumber":62,"Text":"ڀلا اِھا (بيان ڪيل نعمت) مھمانيءَ طور ڀلي آھي يا ٿوھر جو وڻ؟"},{"SurahNumber":37,"VerseNumber":63,"Text":"بيشڪ اسان اِن (وڻ) کي ظالمن جي لاءِ عذاب ٺھرايو آھي"},{"SurahNumber":37,"VerseNumber":64,"Text":"بيشڪ اِھو ھڪ وڻ آھي جو دوزخ جي تري ۾ پيدا ٿيندو آھي"},{"SurahNumber":37,"VerseNumber":65,"Text":"اُن جا گوشا ڄڻڪ شيطانن جون سِسيون آھن"},{"SurahNumber":37,"VerseNumber":66,"Text":"پوءِ بيشڪ دوزخي اُن مان کائيندا پوءِ منجھانئس پيٽ ڀريندا"},{"SurahNumber":37,"VerseNumber":67,"Text":"وري اُنھن لاءِ اُن (کاڄ) تي ٽھڪندڙ پاڻيءَ جي ملاوت ھوندي"},{"SurahNumber":37,"VerseNumber":68,"Text":"وري بيشڪ کائڻ پيئڻ کانپوءِ سندن موٽڻ دوزخ ڏانھن ھوندو"},{"SurahNumber":37,"VerseNumber":69,"Text":"بيشڪ اُنھن پنھنجن پيءُ ڏاڏن کي گمراھ ڏٺو"},{"SurahNumber":37,"VerseNumber":70,"Text":"تنھنڪري اُھي (به) سندن پيرن تي ڊوڙن ٿا"},{"SurahNumber":37,"VerseNumber":71,"Text":"۽ بيشڪ کانئن اڳ اڳين مان گھڻا گمراھ ٿيا ھوا"},{"SurahNumber":37,"VerseNumber":72,"Text":"۽ بيشڪ منجھن ڊيڄاريندڙ موڪليا ھواسون"},{"SurahNumber":37,"VerseNumber":73,"Text":"پوءِ نھار ته ڊيڄاريلن جي پڇاڙي ڪئن ٿي؟"},{"SurahNumber":37,"VerseNumber":74,"Text":"پر الله جا خاص ٻانھا (انھن جي پڇاڙي چڱي ٿي)"},{"SurahNumber":37,"VerseNumber":75,"Text":"۽ بيشڪ نوح اسان کي سڏيو پوءِ چڱا (دُعا کي) قبول ڪندڙ آھيون"},{"SurahNumber":37,"VerseNumber":76,"Text":"۽ کيس ۽ سندس (تعلق وارن) ماڻھن کي وڏي مصيبت کان بچايوسون"},{"SurahNumber":37,"VerseNumber":77,"Text":"۽ (فقط) سندس اولاد کي ئي باقي رھندڙ ڪيوسون"},{"SurahNumber":37,"VerseNumber":78,"Text":"۽ پوين ۾ اُن لاءِ (چڱي يادگيري) ڇڏي سون"},{"SurahNumber":37,"VerseNumber":79,"Text":"ساري جَڳ ۾ نوح تي شال سلام ھجي"},{"SurahNumber":37,"VerseNumber":80,"Text":"بيشڪ اسين ڀلارن کي اھڙي طرح بدلو ڏيندا آھيون"},{"SurahNumber":37,"VerseNumber":81,"Text":"بيشڪ اُھو اسان جي مؤمنن ٻانھن مان آھي"},{"SurahNumber":37,"VerseNumber":82,"Text":"وري ٻـين کي ٻوڙيوسون"},{"SurahNumber":37,"VerseNumber":83,"Text":"۽ بيشڪ نوح جي پيروري ڪندڙن مان ابراھيم ھو"},{"SurahNumber":37,"VerseNumber":84,"Text":"(ياد ڪر) جڏھن (ھو) پنھنجي پالڻھار وٽ سالم دِل سان آيو"},{"SurahNumber":37,"VerseNumber":85,"Text":"(ياد ڪر) جڏھن پنھنجي پيءُ ۽ پنھنجي قوم کي چيائين ته اوھان ڇاکي پوڄيندا آھيو؟"},{"SurahNumber":37,"VerseNumber":86,"Text":"الله کانسواءِ ھٿرادو ٺھيل معبودن کي گھرو ٿا ڇا؟"},{"SurahNumber":37,"VerseNumber":87,"Text":"پوءِ جھانن جي پالڻھار بابت اوھان جو ڪھڙو گُمان آھي؟"},{"SurahNumber":37,"VerseNumber":88,"Text":"پوءِ تارن ۾ ھڪ ڀيرو چتائي ڏٺائين"},{"SurahNumber":37,"VerseNumber":89,"Text":"پوءِ چيائين ته آءٌ بيمار ٿيندس"},{"SurahNumber":37,"VerseNumber":90,"Text":"پوءِ کانئس پُٺي ڏيئي ڦِريا"},{"SurahNumber":37,"VerseNumber":91,"Text":"پوءِ سندن معبودن ڏانھن منھن ڪيائين ته اوھين ڇونه ٿا کائو؟"},{"SurahNumber":37,"VerseNumber":92,"Text":"اوھان کي ڇا (ٿيو آھي) جو نه ٿا ڳالھايو؟"},{"SurahNumber":37,"VerseNumber":93,"Text":"پوءِ سڄي ھٿ (يعني زور) سان مٿن ڏاڍا ڌَڪ ھڻڻ لڳو"},{"SurahNumber":37,"VerseNumber":94,"Text":"پوءِ (قوم وارا) ڏانھس ڊوڙندا سامھون آيا"},{"SurahNumber":37,"VerseNumber":95,"Text":"(کين) چيائين ته جنھن کي اوھين (پاڻ) گھَڙيندا آھيو تنھن کي ڇو پوڄيندا آھيو؟"},{"SurahNumber":37,"VerseNumber":96,"Text":"ھن ھوندي جو الله اوھان کي ۽ جيڪي اوھين ڪريو ٿا تنھن کي پيدا ڪيو"},{"SurahNumber":37,"VerseNumber":97,"Text":"(ھڪ ٻئي کي) چيائون ته ابراھيم لاءِ اڏاوت اڏيو پوءِ کيس (باھ جي) آڙاھ ۾ اُڇليو"},{"SurahNumber":37,"VerseNumber":98,"Text":"پوءِ ساڻس فريب ڪرڻ جو ارادو ڪيائون پوءِ کين تمام زير ڪيوسون"},{"SurahNumber":37,"VerseNumber":99,"Text":"۽ ابراھيم چيو ته بيشڪ آءٌ پنھنجي پالڻھار ڏانھن وڃڻ وارو آھيان (اھو) سگھوئي مون کي واٽ ڏيکاريندو (جتي سندس رضا ھوندي)"},{"SurahNumber":37,"VerseNumber":100,"Text":"اي منھنجا پالڻھار صالحن مان (ڪو پُٽ) مون کي عطا ڪر"},{"SurahNumber":37,"VerseNumber":101,"Text":"پوءِ کيس ھڪ حليمت واري نينگر جي خوشخبري ڏني سون"},{"SurahNumber":37,"VerseNumber":102,"Text":"پوءِ جڏھن ساڻس گڏ ڊوڙڻ (واريءَ عمر) کي پھتو (تڏھن ابراھيم) چيو ته اي منھنجا پُٽڙا بيشڪ آءٌ ننڊ ۾ ڏسان ٿو ته آءٌ توکي ڪُھان ٿو پوءِ تون نظر ڪر ته تنھنجي دل ۾ ڇا ٿو اچي؟ چيائين ته اي مُنھنجا ابا جنھن ڪم جو توکي حُڪم ڏنو وڃي ٿو سو ڪر جيڪڏھن الله گھريو ته مون کي صبر ڪرڻ وارن مان لھندين"},{"SurahNumber":37,"VerseNumber":103,"Text":"پوءِ جڏھن ٻنھي حُڪم مڃيو ۽ ابراھيم (پنھنجي) پُٽ کي پيشانيءَ ڀر ليٽايو"},{"SurahNumber":37,"VerseNumber":104,"Text":"۽ کيس سڏيوسون ته اي ابراھيم"},{"SurahNumber":37,"VerseNumber":105,"Text":"بيشڪ تو خواب کي سچو ڪيو، بيشڪ اسين ڀلارن کي اھڙي طرح بدلو ڏيندا آھيون"},{"SurahNumber":37,"VerseNumber":106,"Text":"بيشڪ اِھا پڌري پرک آھي"},{"SurahNumber":37,"VerseNumber":107,"Text":"۽ ذُبح جي وڏي جانور سان اُن جو عوض ڏنوسون"},{"SurahNumber":37,"VerseNumber":108,"Text":"۽ پوين ۾ (چڱي ساراھ) اُن لاءِ ڇڏي سون"},{"SurahNumber":37,"VerseNumber":109,"Text":"ابراھيم تي شال سلام ھجي"},{"SurahNumber":37,"VerseNumber":110,"Text":"ڀلارن کي اھڙي طرح بدلو ڏيندا آھيون"},{"SurahNumber":37,"VerseNumber":111,"Text":"بيشڪ اُھو اسان جي مؤمنن ٻانھن مان آھي"},{"SurahNumber":37,"VerseNumber":112,"Text":"۽ کيس اسحٰق جي خوشخبري ڏني سون جو صالحن مان ھڪڙو نبي آھي"},{"SurahNumber":37,"VerseNumber":113,"Text":"۽ ابراھيم تي ۽ اسحٰق تي برڪت نازل ڪئي سون، ۽ ٻنھي جي اولاد مان ڪي چڱا آھن ۽ ڪي پاڻ تي پڌرو ظلم ڪندڙ آھن"},{"SurahNumber":37,"VerseNumber":114,"Text":"۽ بيشڪ موسىٰ ۽ ھارون تي احسان ڪيوسون"},{"SurahNumber":37,"VerseNumber":115,"Text":"۽ کين ۽ سندن قوم کي وڏي سختيءَ کان بچايوسون"},{"SurahNumber":37,"VerseNumber":116,"Text":"۽ کين مدد ڏني سون پوءِ اُھي غالب رھيا"},{"SurahNumber":37,"VerseNumber":117,"Text":"۽ کين پڌرو ڪتاب ڏنوسون"},{"SurahNumber":37,"VerseNumber":118,"Text":"۽ کين سِڌي رستي لاتوسون"},{"SurahNumber":37,"VerseNumber":119,"Text":"۽ پوين ۾ (چڱي ساراھ) انھن لاءِ ڇڏي سون"},{"SurahNumber":37,"VerseNumber":120,"Text":"مُوسىٰ ۽ ھارون تي شال سلام ھجي"},{"SurahNumber":37,"VerseNumber":121,"Text":"بيشڪ اسين ڀلارن کي اھڙيءَ طرح بدلو ڏيندا آھيون"},{"SurahNumber":37,"VerseNumber":122,"Text":"بيشڪ اُھي (ٻئي) اسان جي مؤمن ٻانھن مان آھن"},{"SurahNumber":37,"VerseNumber":123,"Text":"۽ بيشڪ الياس پيغمبرن مان ھو"},{"SurahNumber":37,"VerseNumber":124,"Text":"جڏھن پنھنجي قوم کي چيائين ته (الله کان) ڇونه ڊڄندا آھيو؟"},{"SurahNumber":37,"VerseNumber":125,"Text":"ڇو بَعل کي پوڄيندا آھيو ۽ تمام چڱي خلقيندڙ کي ڇڏيندا آھيو؟"},{"SurahNumber":37,"VerseNumber":126,"Text":"(جو) الله اوھان جو پالڻھار ۽ اوھان جي اڳين پِين ڏاڏن جو پالڻھار آھي"},{"SurahNumber":37,"VerseNumber":127,"Text":"پوءِ کيس ڪوڙو ڀانيائون تنھنڪري اُھي بيشڪ (دوزخ ۾) حاضر ڪيل آھن"},{"SurahNumber":37,"VerseNumber":128,"Text":"پر الله جا خاص ٻانھا (ڇٽل آھن)"},{"SurahNumber":37,"VerseNumber":129,"Text":"۽ پوين ۾ (چڱي ساراھ) اُن لاءِ ڇڏي سون"},{"SurahNumber":37,"VerseNumber":130,"Text":"الياس تي شال سلام ھجي"},{"SurahNumber":37,"VerseNumber":131,"Text":"بيشڪ اسين ڀلارن کي اھڙي طرح بدلو ڏيندا آھيون"},{"SurahNumber":37,"VerseNumber":132,"Text":"بيشڪ اُھو اسان جي مؤمن ٻانھن مان آھي"},{"SurahNumber":37,"VerseNumber":133,"Text":"۽ بيشڪ لُوط پيغمبرن مان ھو"},{"SurahNumber":37,"VerseNumber":134,"Text":"(ياد ڪر) جڏھن اُن کي ۽ سندس مڙني گھر وارن کي بچايوسون"},{"SurahNumber":37,"VerseNumber":135,"Text":"سواءِ ھڪڙي ڪراڙي زال جي جا پُٺ تي رھندڙن مان ٿي"},{"SurahNumber":37,"VerseNumber":136,"Text":"وري (ھنن) ٻـين کي ھلاڪ ڪيوسون"},{"SurahNumber":37,"VerseNumber":137,"Text":"۽ بيشڪ اوھين انھن (جي ڳوٺن) وٽان صبح جو لنگھندا آھيو"},{"SurahNumber":37,"VerseNumber":138,"Text":"۽ رات جو (به) پوءِ ڇونه سمجھندا آھيو؟"},{"SurahNumber":37,"VerseNumber":139,"Text":"۽ بيشڪ يُونس پيغمبرن مان ھو"},{"SurahNumber":37,"VerseNumber":140,"Text":"جڏھن (ھو) ڀريل ٻيڙيءَ ڏانھن ڀڳو"},{"SurahNumber":37,"VerseNumber":141,"Text":"پوءِ (ٻيڙي وارن سان) پُکو وڌائين ته (پاڻ) پُکي پيلن مان ٿيو"},{"SurahNumber":37,"VerseNumber":142,"Text":"پوءِ کيس مڇي ڳھي وئي ۽ اُھو (اھڙو ڪم ڪندڙ ھو جو) ملامت جو لائق ھو"},{"SurahNumber":37,"VerseNumber":143,"Text":"پوءِ اُھو جيڪڏھن تسبيح چوندڙن مان نه ھجي ھا"},{"SurahNumber":37,"VerseNumber":144,"Text":"ته اُنھي ڏينھن تائين جنھن ۾ (ماڻھو) اُٿارجن اُن جي پيٽ ۾ رھي ھا"},{"SurahNumber":37,"VerseNumber":145,"Text":"پوءِ کيس صاف پَٽ ۾ اُڇليوسون ۽ اُھو بيمار ھو"},{"SurahNumber":37,"VerseNumber":146,"Text":"۽ مٿس وڻ ڪدوءَ (جي قِسم) مان ڄمايوسون"},{"SurahNumber":37,"VerseNumber":147,"Text":"۽ کيس (ھڪ) لک يا (اُن کان) وڌيڪ (ماڻھن) ڏانھن موڪليوسون"},{"SurahNumber":37,"VerseNumber":148,"Text":"پوءِ انھن ايمان آندو پوءِ ھڪ وقت تائين کين فائدو ڏنوسون"},{"SurahNumber":37,"VerseNumber":149,"Text":"پوءِ (اي پيغمبر) اُنھن (يعني مشرڪن) کان پُڇ ته تنھنجي پالڻھار کي ڌيئر آھن ڇا يا کيس پُٽ آھنئ"},{"SurahNumber":37,"VerseNumber":150,"Text":"يا ملائڪن کي زالون بڻايوسون ۽ اُھي (اُن وقت) حاضر ھوا"},{"SurahNumber":37,"VerseNumber":151,"Text":"خبردار ھُجو (ته) بيشڪ اُھي پنھنجي (ھٿرادو ٺھيل) ڪوڙ مان چوندا آھن"},{"SurahNumber":37,"VerseNumber":152,"Text":"ته الله (اولاد کي) ڄڻيو آھي ۽ اُھي ڪوڙا آھن"},{"SurahNumber":37,"VerseNumber":153,"Text":"پٽن کان ڌيئر پسند ڪيائين ڇا؟"},{"SurahNumber":37,"VerseNumber":154,"Text":"اوھان کي ڇا ٿيو آھي، ڪيئن نبيرو ڪندا آھيو؟"},{"SurahNumber":37,"VerseNumber":155,"Text":"(اوھين) ڇونه ڌيان ڪندا آھيو؟"},{"SurahNumber":37,"VerseNumber":156,"Text":"يا اوھان کي ڪا پڌري حُجّت آھي؟"},{"SurahNumber":37,"VerseNumber":157,"Text":"جيڪڏھن اوھين سچا آھيو ته پنھنجو ڪتاب آڻيو"},{"SurahNumber":37,"VerseNumber":158,"Text":"۽ (ڪافرن) الله ۽ جِنن جي وچ ۾ مائٽي مُقرر ڪئي، ۽ بيشڪ جِنن ڄاتو آھي ته اُھي (قيامت ۾ حساب لاءِ) حاضر ڪيا ويندا"},{"SurahNumber":37,"VerseNumber":159,"Text":"(ڪافر) جيڪي بيان ڪندا آھن تنھن کان الله پاڪ آھي"},{"SurahNumber":37,"VerseNumber":160,"Text":"پر الله جا خاص ٻانھا (انھن جو چوڻ سچو آھي)"},{"SurahNumber":37,"VerseNumber":161,"Text":"پوءِ (اي ڪافرؤ) بيشڪ اوھين ۽ جن (بتن) کي پوڄيندا آھيو"},{"SurahNumber":37,"VerseNumber":162,"Text":"اوھين (سڀئي) اُن (يعني ڪوڙن معبُودن جي عبادت) لاءِ گمراھ ڪرڻ وارا نه آھيو"},{"SurahNumber":37,"VerseNumber":163,"Text":"پر اُنھن کي جيڪو (پاڻ) دوزخ ۾ گھڙڻ وارو آھي"},{"SurahNumber":37,"VerseNumber":164,"Text":"۽ (ملائڪ چوندا آھن ته) اسان مان اھڙو آھي ئي ڪونه جنھن لاءِ (عبادت جي) ھڪ جاءِ ٺھرايل نه آھي"},{"SurahNumber":37,"VerseNumber":165,"Text":"۽ بيشڪ اسين صِف ٻَڌڻ وارا آھيون"},{"SurahNumber":37,"VerseNumber":166,"Text":"۽ بيشڪ اسين تسبيح چوڻ وارا آھيون"},{"SurahNumber":37,"VerseNumber":167,"Text":"۽ بيشڪ (عرب جا ڪافر) چوندا ھوا"},{"SurahNumber":37,"VerseNumber":168,"Text":"ته جيڪڏھن اسان وٽ پھرين جو احوال ھجي ھا"},{"SurahNumber":37,"VerseNumber":169,"Text":"ته ضرور الله جا خاص ٻانھا ٿيون ھا"},{"SurahNumber":37,"VerseNumber":170,"Text":"وري اُن (يعني قرآن) جا مُنڪر ٿيا پوءِ سِگھوئي (ڪفر جي پڄاڻي) ڄاڻندا"},{"SurahNumber":37,"VerseNumber":171,"Text":"۽ بيشڪ پنھنجن ٻانھن پيغمبرن لاءِ اسان جو وعدو اڳي ئي ٿي چڪو"},{"SurahNumber":37,"VerseNumber":172,"Text":"ته بيشڪ اُھي (اسان جا پيغمبر) ئي فتح مند آھن"},{"SurahNumber":37,"VerseNumber":173,"Text":"۽ بيشڪ اسان جو لشڪر ئي غالب آھي"},{"SurahNumber":37,"VerseNumber":174,"Text":"پوءِ کانئن ھڪ وقت تائين منھن موڙ"},{"SurahNumber":37,"VerseNumber":175,"Text":"۽ کين ڏسندو رھ پوءِ اُھي به سگھوئي ڏسندا"},{"SurahNumber":37,"VerseNumber":176,"Text":"(ھي ڪافر) اسان جو عذاب جلد گھرندا آھن ڇا؟"},{"SurahNumber":37,"VerseNumber":177,"Text":"پوءِ جڏھن سندن (گھرن جي) اڱڻن ۾ (عذاب) لھندو تڏھن ڊيڄاريلن جو صُبح بڇڙو ٿيندو"},{"SurahNumber":37,"VerseNumber":178,"Text":"۽ کانئن ھڪ وقت تائين مُنھن موڙ"},{"SurahNumber":37,"VerseNumber":179,"Text":"۽ ڏسندو رھ پوءِ اُھي به سگھوئي (نتيجو) ڏسندا"},{"SurahNumber":37,"VerseNumber":180,"Text":"تنھنجو پالڻھار پاڪ آھي جيڪي (اِھي ڪافر) بيان ڪندا آھن تنھن کان (اُھو) عزّت وارو آھي"},{"SurahNumber":37,"VerseNumber":181,"Text":"۽ (الله جي) پيغمبرن تي شال سَلام ھجي"},{"SurahNumber":37,"VerseNumber":182,"Text":"۽ جھانن جي پالڻھار الله کي ئي سڀ ساراھ جڳائيندي آھي"},{"SurahNumber":38,"VerseNumber":1,"Text":"صٓ (ھن) قرآن نصيحت (ڏيڻ) واري جو قسم آھي (ته جنھن دين ڏانھن سڏين ٿو سو سچ آھي)"},{"SurahNumber":38,"VerseNumber":2,"Text":"بلڪ ڪافر وڏائي ۽ مخالفت ۾ (پيل) آھن"},{"SurahNumber":38,"VerseNumber":3,"Text":"کانئن اڳ گھڻائي جُڳ ھلاڪ ڪياسون پوءِ دانھون ڪرڻ لڳا ۽ اُھو ڇوٽڪاري جو وقت نه ھو"},{"SurahNumber":38,"VerseNumber":4,"Text":"۽ منجھانئن ھڪ ڊيڄاريندڙ وٽن آيو ته عجب ڪرڻ لڳا، ۽ (اِھي) ڪافر چوڻ لڳا ته ھيءُ (شخص) جادوگر ڪوڙو آھي"},{"SurahNumber":38,"VerseNumber":5,"Text":"ڀلا (ڏسو ته) سڀني معبودن کي ھڪ معبود ڪيائين؟ بيشڪ ھي ڏاڍي عجيب ڳالھ آھي"},{"SurahNumber":38,"VerseNumber":6,"Text":"۽ منجھانئن (سردارن جي) ٽولي (ھڪ ٻئي کي چوندي) ھلي وئي ته ھلو ۽ پنھنجن معبودن (جي پوڄا) تي مُحڪم رھو، بيشڪ ھيءُ (دين) اھڙو آھي جو (اُن ۾ ڪو) غرض رکيو ويو آھي"},{"SurahNumber":38,"VerseNumber":7,"Text":"اِھا (ڳالھ) پوئين دين ۾ (ڪڏھن) نه ٻڌي سون، ھيءُ ته رڳو ٺاھ آھي"},{"SurahNumber":38,"VerseNumber":8,"Text":"اسان مڙني جي وچان مٿس قرآن نازل ڪيو ويو ڇا؟ بلڪ اِھي (ڪافر) منھنجي نصيحت کان شڪ ۾ (پيل) آھن، (نه!) بلڪ اڃا منھنجو عذاب نه چکيو اٿن"},{"SurahNumber":38,"VerseNumber":9,"Text":"تنھنجي پالڻھار غالب بخشڻھار جي ٻاجھ جا (ڪي) خزانا وٽن آھن ڇا؟"},{"SurahNumber":38,"VerseNumber":10,"Text":"آسمانن ۽ زمين جي ۽ جيڪي اِنھن (ٻنھي) جي وچ ۾ آھي تنھنجي بادشاھي انھن جي آھي ڇا؟ (جي ايئن آھي) ته جڳائي ته رسين سان (لڙڪي) مٿي چڙھن"},{"SurahNumber":38,"VerseNumber":11,"Text":"شڪست کاڌل ٽولين مان ھيءُ (ڪافر) ھتي ھڪ (گڏ ٿيل) لشڪر آھي"},{"SurahNumber":38,"VerseNumber":12,"Text":"انھن کان اڳ نوح جي قوم ۽ عاد ۽ فرعون ميخن وارو ڪوڙ ڄاتو"},{"SurahNumber":38,"VerseNumber":13,"Text":"۽ ثمود ۽ لُوط جي قوم ۽ (شھر) ايڪه وارن، انھن جماعتن به (ڪوڙ ڀانيو)"},{"SurahNumber":38,"VerseNumber":14,"Text":"اِھي ٽوليون (جيڪي به ھيون تن) سڀني پيغمبرن کي ڪوڙو ڀانيو تنھنڪري منھنجي سزا (مٿن) لازم ٿي"},{"SurahNumber":38,"VerseNumber":15,"Text":"۽ ھيءُ (ھن وقت جا ڪافر به) رڳو ھڪ آواز جا منتظر رھندا آھن جنھن کي ڪا ساھي نه ھوندي"},{"SurahNumber":38,"VerseNumber":16,"Text":"۽ (ٺـٺولي طرح) چوندا آھن ته اي اسان جا پالڻھار حساب جي ڏينھن کان اڳ اسان (جي عذاب) جي چٺي اسان کي جلد ڏي"},{"SurahNumber":38,"VerseNumber":17,"Text":"(اي پيغمبر) جيڪي چوندا آھن تنھن تي صبر ڪر ۽ اسان جي سگھ واري ٻانھي داؤد کي ياد ڪر، بيشڪ اُھو رجوع ڪرڻ وارو ھو"},{"SurahNumber":38,"VerseNumber":18,"Text":"بيشڪ اسان جبلن کي سندس تابع ڪيو (جو) سانجھي ۽ صبح جو (ساڻس) تسبيحون پڙھندا ھوا"},{"SurahNumber":38,"VerseNumber":19,"Text":"۽ گڏ ڪيل پکين کي به (سندس تابع ڪيوسين)، ھر ھڪ (تسبيح گڏ چوڻ ۾) سندس فرمانبردار ھو"},{"SurahNumber":38,"VerseNumber":20,"Text":"۽ سندس بادشاھيءَ کي مُحڪم ڪيوسين ۽ کيس دانائي ۽ نبير نڇيڙ ڏني سون"},{"SurahNumber":38,"VerseNumber":21,"Text":"۽ (پاڻ ۾ ٻن) وڙھندڙ جي خبر تو وٽ نه پھتي آھي ڇا؟ جڏھن اُھي ڀِٽ ٽپي عبادت خانه ۾ آيا"},{"SurahNumber":38,"VerseNumber":22,"Text":"جڏھن داؤد وٽ اندر پھتا تڏھن (ھو) کائن ڊڄي ويو چيائون ته نه ڊڄ، (اسين) ٻه جھڳڙو ڪندڙ آھيون اسان مون ھڪڙي ٻئي تي ڏاڍ ڪيو آھي تنھنڪري اسان جي وچ ۾ انصاف سان نبيرو ڪر ۽ (فيصلي ۾) بي انصافي نه ڪر ۽ اسان کي سڌيءَ واٽ ڏانھن رستي لاءِ"},{"SurahNumber":38,"VerseNumber":23,"Text":"بيشڪ ھيءُ منھنجو ڀاءُ آھي، جنھن کي نوانوي رڍون آھن ۽ مون کي ھڪ رڍ آھي، پوءِ ھن چيو ته اِھا (ھڪ رڍ) به منھنجي حوالي ڪر ۽ مون کي ڳالھائڻ ۾ سخت ورتائين"},{"SurahNumber":38,"VerseNumber":24,"Text":"(داؤد) چيو ته (ھن) تنھنجي (ھڪ) رڍ جي گھرڻ ڪري ته پنھنجن رڍن سان گڏي توتي بيشڪ ظلم ڪيو، ۽ بيشڪ ڀائيوارن مان گھڻا ھڪ ٻئي تي ظلم ڪندا آھن سواءِ اُنھن جي جن ايمان آندو ۽ چڱا ڪم ڪيا ۽ اُھي (ظلم نه ڪندڙ) ٿورا آھن، ۽ داؤد ڄاتو ته کيس پرکيو اٿون تنھنڪري پنھنجي پالڻھار کان بخشش گھريائين ۽ سجدو ڪندڙ ٿي ڪري پيو ۽ (الله ڏانھن) رجوع ڪيائين"},{"SurahNumber":38,"VerseNumber":25,"Text":"پوءِ کيس اِھو (سندس گناھ) بخشيوسون، ۽ بيشڪ اُن کي اسان وٽ مرتبو آھي ۽ چڱو موٽڻ جو ھنڌ آھي"},{"SurahNumber":38,"VerseNumber":26,"Text":"(چيوسون ته) اي داؤد بيشڪ اسان توکي زمين ۾ نائب مُقرّر ڪيو تنھنڪري ماڻھن جي وچ ۾ انصاف سان فيصلو ڪر ۽ (نفس جي) سَڌ جي تابعداري نه ڪر جو (اھا) توکي الله جي واٽ کان ڀلائيندي، بيشڪ جيڪي الله جي واٽ کان ڀُلن ٿا تن لاءِ انھيءَ سببان سخت عذاب آھي جو حساب جو ڏينھن وساريائون"},{"SurahNumber":38,"VerseNumber":27,"Text":"۽ آسمان ۽ زمين کي ۽ جيڪي انھن جي وچ ۾ آھي سو اجايو نه بڻايوسون، اھو ڪافرن جو گمان آھي، تنھنڪري ڪافرن لاءِ باھ (جي عذاب) جي خرابي آھي"},{"SurahNumber":38,"VerseNumber":28,"Text":"جن ايمان آندو ۽ چڱا ڪم ڪيا تن کي زمين ۾ فساد وجھڻ وارن جي برابر ڪنداسون ڇا؟ يا پرھيزگارن کي بڇڙن وانگر ڪنداسون ڇا؟"},{"SurahNumber":38,"VerseNumber":29,"Text":"ھي (قرآن) برڪت وارو ڪتاب آھي جو اُن کي توڏانھن نازل ڪيوسون ته (ماڻھو) اُن جي آيتن ۾ ڌيان ڪن ۽ عقل وارا نصيحت وٺن"},{"SurahNumber":38,"VerseNumber":30,"Text":"۽ داؤد کي سُليمان (نالي پُٽ) عطا ڪيوسون، (سُليمان) چڱو ٻانھون ھو، بيشڪ اُھو (خُدا ڏانھن) ورڻ وارو ھو"},{"SurahNumber":38,"VerseNumber":31,"Text":"(ياد ڪر) جڏھن پوياڙيءَ جو تکا گھوڙا وٽس پيش ڪيا ويا"},{"SurahNumber":38,"VerseNumber":32,"Text":"پوءِ چيائين ته بيشڪ مون پنھنجي پالڻھار جي ياد ڪرڻ کان (ڀُلي ھنن گھوڙن جي) مال جي پيار کي (وڌيڪ) دوست رکيو، تان جو (سج) اوٽ جي پٺيان لڪو (۽ وچين نماز قضا ٿي)"},{"SurahNumber":38,"VerseNumber":33,"Text":"(چيائين ته ھنن) گھوڙن کي مون وٽ موٽائي آڻيو، پوءِ (گھوڙن جي) ڄنگھن ۽ ڪنڌن تي (ذبح جو) ھٿ لائڻ شروع ڪيائين"},{"SurahNumber":38,"VerseNumber":34,"Text":"۽ بيشڪ سليمان کي پرکيوسون ۽ سندس تخت تي ھڪ ڌڙ اُڇليوسون وري (خُدا ڏانھن) موٽيو"},{"SurahNumber":38,"VerseNumber":35,"Text":"چيائين ته اي منھنجا پالڻھار مون کي بخش ۽ مون کي اھڙي بادشاھي عطا ڪر جو مون کان پوءِ ڪنھن کي به نه جڳائي، بيشڪ تون ئي بخشڻھار آھين"},{"SurahNumber":38,"VerseNumber":36,"Text":"پوءِ واءُ کي سندس تابع ڪيوسون جتي پھچڻ گھرندو ھو (تتي) آرام سان سندس حُڪم سان ھلندي ھئي"},{"SurahNumber":38,"VerseNumber":37,"Text":"۽ ديون کي (سندس تابع ڪيوسون) جو ھر ھڪ عمارتون اڏيندڙ ۽ (درياءُ ٽٻندڙ ھو)"},{"SurahNumber":38,"VerseNumber":38,"Text":"۽ ٻيا (ديوَ) زنجيرن ۾ جڪڙيل (تابع ڪياسون)"},{"SurahNumber":38,"VerseNumber":39,"Text":"(چيوسون ته) ھيءُ اسان جو اِحسان آھي پوءِ احسان ڪر يار کي ڇڏ (جئن توکي وڻي) ته (توتي) حساب نه آھي"},{"SurahNumber":38,"VerseNumber":40,"Text":"۽ بيشڪ اُن کي اسان وٽ مرتبو ۽ چڱو موٽڻ جو ھنڌ آھي"},{"SurahNumber":38,"VerseNumber":41,"Text":"۽ اسان جي ٻانھي ايّوب کي ياد ڪر، جڏھن پنھنجي پالڻھار کي ٻاڏايائين ته مون کي شيطان ايذاءُ ۽ ڏک پھچايو آھي"},{"SurahNumber":38,"VerseNumber":42,"Text":"(تڏھن چيوسون ته) زمين تي پنھنجي لت ھڻ، جو ھي (چشمو) وھنجڻ جو ھنڌ ٿڌو ۽ پيئڻ لاءِ (مٺو) آھي"},{"SurahNumber":38,"VerseNumber":43,"Text":"۽ کيس سندس گھر وارا ۽ ساڻن اوترا (ٻيا به) عطا ڪيوسون (ھيء) اسان جي طرف کان ٻاجھ ۽ ڌيان وارن لاءِ نصيحت آھي"},{"SurahNumber":38,"VerseNumber":44,"Text":"۽ (چيوسون ته) پنھنجي ھٿ ۾ ٻھار وٺ پوءِ اُن سان (پنھنجي زال کي) ڌڪ ھڻ ۽ قسم نه ڀڃ، بيشڪ اسان کيس صابر لڌو، (ايّوب) چڱو ٻانھو ھو، اُھو (خُدا ڏانھن) ورڻ وارو ھو"},{"SurahNumber":38,"VerseNumber":45,"Text":"۽ اسان جي ٻانھن ابراھيم ۽ اسحاق ۽ يعقوب کي ياد ڪر جي ھٿن ۽ اکين وارا (يعني علم ۽ عمل وارا) ھوا"},{"SurahNumber":38,"VerseNumber":46,"Text":"بيشڪ اسان کين ھڪ پاڪ عادت لاءِ نرالو ڪيو جو آخرت جو ياد ڪرڻ آھي"},{"SurahNumber":38,"VerseNumber":47,"Text":"۽ بيشڪ اُھي اسان وٽ سڳورن نيڪن مان ھوا"},{"SurahNumber":38,"VerseNumber":48,"Text":"۽ اسماعيل ۽ اَلۡيَسَعَ ۽ ذُوالۡڪِفۡل کي ياد ڪر، ۽ ھر ھڪ نيڪن مان ھوا"},{"SurahNumber":38,"VerseNumber":49,"Text":"ھيءُ (قرآن) نصيحت آھي، ۽ بيشڪ پرھيزگارن لاءِ چڱو موٽڻ جو ھنڌ آھي"},{"SurahNumber":38,"VerseNumber":50,"Text":"(يعني) ھميشه (رھڻ) جا باغ آھن (جن جا) دروازا انھن لاءِ کُليل آھن"},{"SurahNumber":38,"VerseNumber":51,"Text":"اُتي ٽيڪ ڏيندڙ ھوندا اُتي گھڻا ميوا ۽ شراب پيا گھرائيندا"},{"SurahNumber":38,"VerseNumber":52,"Text":"۽ وٽن ھيٺ نگاھ ڪرڻ واريون ۽ عمر ۾ ھڪ جيڏيون (زالون) ھونديون"},{"SurahNumber":38,"VerseNumber":53,"Text":"ھي اُھو آھي جنھنجو حساب جي ڏينھن لاءِ انجام ڏنو وڃيوَ ٿو"},{"SurahNumber":38,"VerseNumber":54,"Text":"بيشڪ اُھو اسان جو رزق آھي جنھن کي ڪا کوٽ نه ھوندي"},{"SurahNumber":38,"VerseNumber":55,"Text":"اھو (بدلو ڀلارن لاءِ آھي)، ۽ بيشڪ حد کان لنگھندڙن لاءِ بڇڙو موٽڻ جو ھنڌ آھي"},{"SurahNumber":38,"VerseNumber":56,"Text":"(جو) دوزخ آھي، اُن ۾ گھڙندا، پوءِ اُھو بڇڙو وڇاڻو آھي"},{"SurahNumber":38,"VerseNumber":57,"Text":"ھي (عذاب) ڪوسو پاڻي آھي ۽ پُونءِ آھي پوءِ ڀلي ته اُن کي چَکن"},{"SurahNumber":38,"VerseNumber":58,"Text":"۽ اھڙو قسمين قسمين ٻيو (عذاب) به آھي"},{"SurahNumber":38,"VerseNumber":59,"Text":"ھي ھڪ فوج آھي جا اوھان سان گڏ گھرڻ واري آھي، شال کين ڪا ويڪري جاءِ نه ملي، ڇوته اُھي باھ ۾ گھڙڻ وارا آھن"},{"SurahNumber":38,"VerseNumber":60,"Text":"(تابع) چوندا ته (نه!) بلڪ اوھان کي شال ڪا ويڪري جاءِ نه ھجي، (جو) اوھان اسان لاءِ ڪُفر کي پراڻي رسم ڪري ڇڏيو، پوءِ دوزخ بڇڙي جاءِ آھي"},{"SurahNumber":38,"VerseNumber":61,"Text":"چوندا ته اي اسان جا پالڻھار جنھن اسان لاءِ ھيءَ (ڪُفر جي) پراڻي رسم ٺاھي ھجي تنھنجي حق ۾ دوزخ ۾ ٻيڻو عذاب زيادہ ڪر"},{"SurahNumber":38,"VerseNumber":62,"Text":"۽ دوزخي چوندا ته اسان کي ڇا (ٿيو) آھي جو مڙسن (مسلمانن مسڪينن) کي نٿا ڏسون جن کي بڇڙن مان ڳڻيندا ھواسون؟"},{"SurahNumber":38,"VerseNumber":63,"Text":"(ناحق) ساڻن ٺـٺوليون ڪندا ھواسون ڇا يا کانئن اسان جون اکيون ترڪيون آھن"},{"SurahNumber":38,"VerseNumber":64,"Text":"بيشڪ دوزخين جو پاڻ ۾ جھيڙو ڪرڻ اِھا (ھڪ) سچي (ڳالھ) آھي"},{"SurahNumber":38,"VerseNumber":65,"Text":"(کين) چؤ ته آءٌ رڳو ڊيڄاريندڙ آھيان، ۽ (رڳو) اڪيلي زبردست الله کانسواءِ (ٻيو) ڪوبه عبادت جو لائق نه آھي"},{"SurahNumber":38,"VerseNumber":66,"Text":"آسمانن ۽ زمين جو ۽ جيڪي انھن (ٻنھي) جي وچ ۾ آھي تنھنجو پالڻھار غالب بخشڻھار آھي"},{"SurahNumber":38,"VerseNumber":67,"Text":"(کين) چؤ ته اِھو (قرآن) ھڪ وڏي خبر آھي"},{"SurahNumber":38,"VerseNumber":68,"Text":"اوھين کانئس مُنھن موڙيندا آھيو"},{"SurahNumber":38,"VerseNumber":69,"Text":"مون کي (اُنھيءَ جماعت) وڏي مرتبي وارن ملائڪن (جي حال) جي ڪا خبر نه آھي جڏھن (اُھي) پاڻ ۾ سوال جواب ڪندا آھن"},{"SurahNumber":38,"VerseNumber":70,"Text":"مون ڏانھن ھيء ئي وحي ٿيندو آھي ته آءٌ رڳو پڌرو ڊيڄاريندڙ آھيان"},{"SurahNumber":38,"VerseNumber":71,"Text":"(ياد ڪر) جڏھن تنھنجي پالڻھار ملائڪن کي چيو ته بيشڪ آءٌ مٽيءَ مان ھڪ ماڻھو بڻائڻ وارو آھيان"},{"SurahNumber":38,"VerseNumber":72,"Text":"پوءِ جڏھن کيس پورو ٺاھي رھان ۽ منجھس پنھنجو رُوح ڦوڪيان تڏھن کيس سجدو ڪندڙ ٿي ڪري پئجو"},{"SurahNumber":38,"VerseNumber":73,"Text":"پوءِ ملائڪن مڙني گڏ سجدو ڪيو"},{"SurahNumber":38,"VerseNumber":74,"Text":"مگر ابليس (نه سجدو ڪيو)، ھن وڏائي ڪئي ۽ ڪافرن مان ٿيو"},{"SurahNumber":38,"VerseNumber":75,"Text":"(الله) چيو ته اي ابليس جنھن کي پنھنجي ٻنھي ھٿن سان پيدا ڪيم تنھن کي سجدي ڪرڻ کان توکي ڪھڙيءَ ڳالھ جھليو، تو وڏائي ڪئي ڇا يا تون (حقيقت) ۾ وڏي مرتبي وارن مان آھين؟"},{"SurahNumber":38,"VerseNumber":76,"Text":"(ابليس) چيو ته آءٌ اُن کان ڀلو آھيان، (جو) مون کي باھ مان بڻايئي ۽ اُن کي مٽيءَ مان بڻايئي"},{"SurahNumber":38,"VerseNumber":77,"Text":"(الله) چيو ته انھيءَ ڪري اُن مان نڪر جو بيشڪ تون تڙيل آھين"},{"SurahNumber":38,"VerseNumber":78,"Text":"۽ بيشڪ توتي بدلي جي ڏينھن تائين منھنجي لعنت آھي"},{"SurahNumber":38,"VerseNumber":79,"Text":"(اُن) چيو ته اي منھنجا پالڻھار تڏھن اُنھي ڏينھن تائين مونکي مُھلت ڏي (جنھن ڏينھن سڀ ماڻھو قبر مان) اُٿاريا وڃن"},{"SurahNumber":38,"VerseNumber":80,"Text":"الله فرمايو ته (چڱو) بيشڪ تون مُھلت ڏنلن مان آھين"},{"SurahNumber":38,"VerseNumber":81,"Text":"اُنھيءَ ٺھرايل وقت جي ڏينھن تائين"},{"SurahNumber":38,"VerseNumber":82,"Text":"(ابليس) چيو ته تڏھن تنھنجي عزت جو قسم آھي ته ضرور اُنھن مڙني کي گمراھ ڪندس"},{"SurahNumber":38,"VerseNumber":83,"Text":"منجھانئن تنھنجي خالص ٻانھن کانسواءِ (جو انھن تي وس نه ھلندو)"},{"SurahNumber":38,"VerseNumber":84,"Text":"الله فرمايو ته (اِھا ڳالھ) سچ آھي ۽ (آءٌ) سچ چوان ٿو"},{"SurahNumber":38,"VerseNumber":85,"Text":"ته توسان ۽ منجھانئن جيڪي تنھنجي پيروي ڪندا تن مڙني سان دوزخ کي ضرور ڀريندس"},{"SurahNumber":38,"VerseNumber":86,"Text":"(اي پيغمبر کين) چؤ ته آءٌ اوھان کان قرآن (پھچائڻ) بابت ڪو اُجورو نٿو گھران ۽ نڪي آءٌ (ڪوڙ) ٺاھڻ وارن مان آھيان"},{"SurahNumber":38,"VerseNumber":87,"Text":"ھي (قرآن) ته جھانن لاءِ نصيحت آھي"},{"SurahNumber":38,"VerseNumber":88,"Text":"۽ ڪنھن وقت کانپوءِ اُن جي سچائي جي خبر ضرور اوھين ڄاڻندؤ"},{"SurahNumber":39,"VerseNumber":1,"Text":"(ھن) ڪتاب جو نازل ڪرڻ غالب حِڪمت واري الله (جي طرف) کان آھي"},{"SurahNumber":39,"VerseNumber":2,"Text":"بيشڪ اسان توڏانھن سچ سان ڪتاب نازل ڪيو ته الله لاءِ (پنھنجي) عبادت کي خالص ڪري خاص اُن جي عبادت ڪر"},{"SurahNumber":39,"VerseNumber":3,"Text":"خبردار ٿيءُ خالص عبادت الله ئي جي لاءِ آھي، ۽ جن الله کانسواءِ ٻيا دوست ڪري ورتا، (سي چوندا آھن ته) انھن کي رڳو ھن لاءِ پوڄيندا آھيون ته اسان کي الله ڏانھن مرتبي ۾ ويجھو ڪن، جنھن ڳالھ بابت اُھي جھڳڙو ڪندا آھن تنھن بابت بيشڪ انھن جي وچ ۾ الله فيصلو ڪندو، بيشڪ الله اُنھي کي سڌو رستو نه ڏيکاريندو جيڪو ڪوڙو (۽) بي شُڪر آھي"},{"SurahNumber":39,"VerseNumber":4,"Text":"جيڪڏھن الله (پاڻ لاءِ) اولاد وٺڻ گھري ھا ته جيڪي (سڀئي) بڻايو اٿس تنھن مان جيڪو وڻيس ھا سو چونڊي ھا پر اُن جي ذات پاڪ آھي، اُھو ته الله اڪيلو (۽) زبردست آھي"},{"SurahNumber":39,"VerseNumber":5,"Text":"آسمانن ۽ زمين کي (پوريءَ) رِٿ سان بڻايائين، رات کي ڏينھن تي لپيٽيندو آھي ۽ ڏينھن کي رات تي لپيٽيندو آھي ۽ سج ۽ چنڊ کي تابع ڪيائين، ھر ھڪ ٺھرايل مُدّت تي ھلندو آھي، خبردار اُھو (ئي) غالب بخشڻھار آھي"},{"SurahNumber":39,"VerseNumber":6,"Text":"اوھان کي ھڪ جيءَ مان بڻايائين وري منجھانئس سندس زال کي پيدا ڪيائين ۽ ڍورن مان اَٺ قسم اوھان لاءِ لاٿائين، اوھان کي اوھان کي مائن جي پيٽن ۾ ھڪ (قسم جي) بڻاوت کانپوءِ ٻئي (قسم جي) بڻاوت ٽن اونداھين ۾ پيدا ڪندو آھي، اُھو الله اوھان جو پالڻھار آھي اُن جي ئي (ساري) بادشاھي آھي، ان کانسواءِ ٻيو ڪو عبادت جو لائق نه آھي، پوءِ ڪيڏانھن ڦيرايا ويندا آھيو"},{"SurahNumber":39,"VerseNumber":7,"Text":"جيڪڏھن بي شُڪري ڪندؤ ته بيشڪ الله اوھان کان بي پرواھ آھي، ۽ پنھنجن ٻانھن جي بي شُڪريءَ کي پسند نه ڪندو آھي، ۽ جيڪڏھن شڪر ڪندؤ ته بيشڪ الله اوھان لاءِ اُن کي پسند ڪندو، ۽ ڪو بار کڻندڙ ٻئي جو بار نه کڻندو، وري اوھان جو موٽڻ پنھنجي پالڻھار ڏانھن آھي پوءِ جيڪي ڪندا ھئو تنھنجي اوھان کي سُڌ ڏيندو، بيشڪ اُھو سِينن وارو (ڳجھ) ڄاڻندڙ آھي"},{"SurahNumber":39,"VerseNumber":8,"Text":"۽ جڏھن ماڻھوءَ کي ڪو ڏک پھچندو آھي (تڏھن) پنھنجي پالڻھار کي ڏانھس ورندڙ ٿي سڏيندو آھي وري جڏھن پاڻ وٽان کيس ڪا نعمت بخشيندو آھي (تڏھن) جنھن (مطلب) لاءِ اڳ سڏيندو ھو تنھنکي وساريندو آھي ۽ الله لاءِ شريڪ مقرّر ڪندو آھي ته سندس واٽ کان (ماڻھن کي) ڀُلائي، (اي پيغمبر) چؤ ته (اي ڪافر) پنھنجي ڪُفر (جي حالت) ۾ ٿورو (وقت) نفعو وٺ، بيشڪ تون دوزخين مان آھين"},{"SurahNumber":39,"VerseNumber":9,"Text":"ڀلا جيڪو رات جي وقتن ۾ سجدو ڪندڙ ۽ بيھي عبادت ڪندڙ آھي آخرت (جي عذاب) کان ڊڄندو آھي ۽ پنھنجي پالڻھار جي رحمت جي اميد رکندو آھي (سو ڀَلو آھي يا اُھو بي شُڪر مُشرڪ؟)، (اي پيغمبر) چؤ ته سمجھ وارا ۽ بي سمجھ (پاڻ ۾) برابر ٿيندا ڇا؟ ڌيان وارا ئي نصيحت وٺندا آھن"},{"SurahNumber":39,"VerseNumber":10,"Text":"چؤ ته اي منھنجا مُؤمن ٻانھؤ پنھنجي پالڻھار کان ڊڄو، جن ھن دُنيا ۾ چڱائي ڪئي تن ئي لاءِ (آخرت ۾) چڱائي آھي، ۽ الله جو مُلڪ ويڪرو آھي، رڳو صابرن کي سندن بدلو اَڻ کُٽ ڏبو"},{"SurahNumber":39,"VerseNumber":11,"Text":"(اي پيغمبر کين) چؤ ته بيشڪ مون کي حُڪم ٿيو آھي ته الله لاءِ (پنھنجي) عبادت خالص ڪري رڳو اُن جي عبادت ڪريان"},{"SurahNumber":39,"VerseNumber":12,"Text":"۽ مون کي حُڪم ٿيو آھي ته (سڀ کان) پھريون حُڪم مڃيندڙ (آءٌ) آھيان"},{"SurahNumber":39,"VerseNumber":13,"Text":"چؤ ته جيڪڏھن آءٌ پنھنجي پالڻھار جي نافرماني ڪريان ته بيشڪ آءٌ وڏي ڏينھن جي عذاب کان ڊڄان ٿو"},{"SurahNumber":39,"VerseNumber":14,"Text":"چؤ ته پنھنجي عبادت الله لاءِ خالص ڪري فقط اُن جي عبادت ڪريان ٿو"},{"SurahNumber":39,"VerseNumber":15,"Text":"پوءِ الله کانسواءِ جنھن کي (اوھين) گھرو تنھن کي پوڄيو، (کين) چؤ ته بيشڪ ڇيئي وارا اُھي آھن جن گمراھ ٿيڻ سبب پاڻ کي ۽ پنھنجي گھر وارن کي قيامت جي ڏينھن ڇيئي ۾ وڌو، خبردار اھوئي پڌرو ڇيئو آھي"},{"SurahNumber":39,"VerseNumber":16,"Text":"سندن مٿان باھ جون ڇٽيون ۽ سندن ھيٺان به (اھڙا) وڇاڻا ھوندا، اِھو (عذاب) آھي جنھن کان الله پنھنجن ٻانھن کي ڊيڄاري ٿو، تنھنڪري اي منھنجا ٻانھؤ مون کان ڊڄو"},{"SurahNumber":39,"VerseNumber":17,"Text":"۽ جن (ماڻھن) بتن جي پوڄا ڪرڻ کان پاسو ڪيو ۽ الله ڏانھن وريا تن لاءِ خوشخبري آھي"},{"SurahNumber":39,"VerseNumber":18,"Text":"پوءِ (اي پيغمبر) منجھن اُنھن ٻانھن کي خوشخبري ڏي جيڪي ڳالھ ٻڌندا آھن. پوءِ اُن مان تمام چڱيءَ تي ھلندا آھن، اِھي (اُھي) آھن جن کي الله ھدايت ڪئي آھي ۽ اھي ئي ڌيان وارا آھن"},{"SurahNumber":39,"VerseNumber":19,"Text":"ڀلا جنھن تي عذاب جو حُڪم ثابت ٿيو (سو بچي سگھندو ڇا؟)، تون باھ ۾ پيل کي ڇڏائي سگھندين ڇا؟"},{"SurahNumber":39,"VerseNumber":20,"Text":"پر جيڪي پنھنجي پالڻھار کان ڊنا تن لاءِ ماڙيون آھن اُنھن جي مٿان (ٻيون) ماڙيون اڏيليون آھن انھن جي ھيٺان واھيون وھنديون آھن، الله (اِھو) انجام ڪيو آھي، الله انجام نه ڦيرائيندو آھي"},{"SurahNumber":39,"VerseNumber":21,"Text":"نه ڏٺو اٿيئي ڇا ته الله آسمان کان پاڻي وسايو پوءِ اُن کي زمين جي چشمن ۾ وھايائين وري اُن سان ڀاتين ڀاتين رنگ جي پوک ڄمائيندو آھي وري سُڪي ويندي آھي پوءِ اُن کي زرد ٿيل ڏسندو آھين وري اُن کي ذرا ذرا ڪندو آھي، بيشڪ اُن ۾ ڌيان وارن لاءِ نصيحت آھي"},{"SurahNumber":39,"VerseNumber":22,"Text":"ڀلا جنھن جو سينو (دين) اسلام لاءِ الله کوليو آھي ۽ اُھو پنھنجي پالڻھار جي (نُور جي سوجھري) تي ھجي (سو سخت دل وارن ڪافرن جھڙو ٿيندو ڇا؟)، پوءِ اُنھن لاءِ ويل آھي جن جون دليون الله جي ياد ڪرڻ کان سخت (ٿيون) آھن، اِھي پڌريءَ گمراھي ۾ آھن"},{"SurahNumber":39,"VerseNumber":23,"Text":"الله تمام چڱي ڳالھ (يعني) اھڙو ڪتاب نازل ڪيو جو ھڪ ٻئي جھڙا (سندس مضمون دُھرايل آھن اُن جي ٻڌڻ) کان اُنھن (ماڻھن) جون کَلون ڪانڊاربيون آھن جيڪي پنھنجي پالڻھار کان ڊڄندا آھن، وري سندين کَلون ۽ سندين دليون الله جي ياد ڪرڻ تي ڪنئريون ٿينديون آھن، اِھا الله جي ھدايت آھي جنھن کي گھري (تنھن کي) اُن سان واٽ ڏيکاري ٿو، ۽ جنھن کي الله گمراھ ڪري تنھن کي ڪو ھدايت ڪندڙ ڪونھي"},{"SurahNumber":39,"VerseNumber":24,"Text":"ڀلا جيڪو قيامت جي ڏينھن پنھنجي مُنھن سان بڇڙي عذاب کي روڪي ٿو (سو ڇٽل جي برابر ٿيندو ڇا؟)، ۽ ظالمن کي چئبو ته جيڪي ڪندا ھيؤ (تنھنجي سزا) چڱو"},{"SurahNumber":39,"VerseNumber":25,"Text":"جيڪي کانئن اڳ ھوا تن به ڪوڙ ڀانيو (ھو) پوءِ وٽن اُتان عذاب پھتو جتان ڄاڻندا ئي نه ھوا"},{"SurahNumber":39,"VerseNumber":26,"Text":"پوءِ الله کين دنيا جي حياتيءَ ۾ خواري چکائي، ۽ بيشڪ آخرت جو عذاب (ته) تمام وڏو آھي، جيڪڏھن (اھا ڳالھ) ڄاڻن ھا (ته پاڻ کي عذاب کان بچائين ھا)"},{"SurahNumber":39,"VerseNumber":27,"Text":"۽ بيشڪ ماڻھن لاءِ ھن قرآن ۾ ھر قسم جا مثال بيان ڪياسون ته مانَ اُھي نصيحت وٺن"},{"SurahNumber":39,"VerseNumber":28,"Text":"قرآن عربي (ٻوليءَ ۾) بي عيب (نازل ڪيوسون) ته مانَ اُھي ڊڄن"},{"SurahNumber":39,"VerseNumber":29,"Text":"الله مثال بيان ٿو ڪري ھڪ ٻانھو جنھن ۾ (گھڻا) بد مزاج (مالڪ) ڀائيوار آھن ۽ (ٻيو) ٻانھو خلاصو ھڪڙي ماڻھوءَ جي ملڪيت آھي مثال ۾ اھي ٻئي (ٻانھا) برابر ٿيندا ڇا؟ سڀ ساراھ الله کي ئي جُڳائي، پر انھن مان گھڻا نه ڄاڻندا آھن"},{"SurahNumber":39,"VerseNumber":30,"Text":"(اي پيغمبر) بيشڪ تون (به) مرندين ۽ بيشڪ اُھي (به) مرندا"},{"SurahNumber":39,"VerseNumber":31,"Text":"وري بيشڪ اوھين قيامت جي ڏينھن پنھنجي پالڻھار وٽ پاڻ ۾ جھڳڙو ڪندؤ"}]}