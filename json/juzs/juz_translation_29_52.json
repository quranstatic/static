{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":67,"VerseNumber":1,"Text":"বরকতময় তিনি, সর্বময় কর্তৃত্ব [১] যাঁর হাতে; আর তিনি সবকিছুর উপর ক্ষমতাবান।"},{"SurahNumber":67,"VerseNumber":2,"Text":"যিনি সৃষ্টি করেছেন মৃত্যু ও জীবন, তোমাদেরকে পরীক্ষা করার জন্য --- কে তোমাদের মধ্যে আমলের দিক থেকে উত্তম? তিনি পরাক্রমশালী, ক্ষমাশীল।"},{"SurahNumber":67,"VerseNumber":3,"Text":"যিনি সৃষ্টি করেছেন স্তরে স্তরে সাত আসমান। রহমানের সৃষ্টিতে আপনি কোনো খুঁত দেখতে পাবেন না; আপনি আবার তাকিয়ে দেখুন, কোনো ত্রুটি দেখতে পান কি [১]"},{"SurahNumber":67,"VerseNumber":4,"Text":"তারপর আপনি দ্বিতীয়বার দৃষ্টি ফেরান, সে দৃষ্টি ব্যর্থ ও ক্লান্ত হয়ে আপনার দিকে ফিরে আসবে।"},{"SurahNumber":67,"VerseNumber":5,"Text":"আর অবশ্যই আমরা নিকটবর্তী আসমানকে সুশোভিত করেছি প্রদীপমালা দ্বারা [১] এবং সেগুলোকে করেছি শয়তানের প্রতি নিক্ষেপের উপকরণ এবং তাদের জন্য প্রস্তুত রেখেছি জ্বলন্ত আগুনের শাস্তি।"},{"SurahNumber":67,"VerseNumber":6,"Text":"আর যারা তাদের রবকে অস্বীকার করে তাদের জন্য রয়েছে জাহান্নামের শাস্তি এবং তা কত মন্দ ফিরে যাওয়ার স্থান"},{"SurahNumber":67,"VerseNumber":7,"Text":"যখন তাদেরকে সেখানে নিক্ষেপ করা হবে তখন তারা জাহান্নামের বিকট শব্দ শুনবে [১], আর তা হবে উদ্বেলিত।"},{"SurahNumber":67,"VerseNumber":8,"Text":"রোষে জাহান্নাম যেন ফেটে পড়বে, যখনই তাতে কোনো দলকে নিক্ষেপ করা হবে, তাদেরকে রক্ষীরা জিজ্ঞেস করবে, ‘তোমাদের কাছে কি কোনো সতর্ককারী আসেনি?’"},{"SurahNumber":67,"VerseNumber":9,"Text":"তারা বলবে, ‘হ্যাঁ, অবশ্যই আমাদের কাছে সতর্ককারী এসেছিল, তখন আমরা মিথ্যারোপ করেছিলাম এবং বলেছিলাম, ‘আল্লাহ কিছুই নাযিল করেননি, তোমরা তো মহাবিভ্রান্তিতে রয়েছ।’"},{"SurahNumber":67,"VerseNumber":10,"Text":"আর তারা বলবে, ‘যদি আমরা শুনতাম অথবা বিবেক-বুদ্ধি প্রয়োগ করতাম, তাহলে আমরা জ্বলন্ত আগুনের অধিবাসী হতাম না [১]।’"},{"SurahNumber":67,"VerseNumber":11,"Text":"অতঃপর তারা তাদের অপরাধ স্বীকার করবে। সুতরাং ধ্বংস জ্বলন্ত আগুনের অধিবাসীদের জন্য"},{"SurahNumber":67,"VerseNumber":12,"Text":"নিশ্চয় যারা গায়েব অবস্থায় তাদের রবকে ভয় করে তাদের জন্য রয়েছে ক্ষমা ও মহাপুরস্কার।"},{"SurahNumber":67,"VerseNumber":13,"Text":"আর তোমরা তোমাদের কথা গোপনেই বল অথবা প্রকাশ্যে বল, তিনি তো অন্তরসমূহে যা আছে তা সম্পর্কে সম্যক অবগত।"},{"SurahNumber":67,"VerseNumber":14,"Text":"যিনি সৃষ্টি করেছেন, তিনি কি জানেন না? অথচ তিনি সূক্ষ্মদর্শী, সম্যক অবহিত।"},{"SurahNumber":67,"VerseNumber":15,"Text":"তিনিই তো তোমাদের জন্য যমীনকে সুগম করে দিয়েছেন; অতএব তোমরা এর দিক-দিগন্তে বিচরণ কর এবং তাঁর দেয়া রিযিক থেকে তোমরা আহার কর; আর পুনরুত্থান তো তাঁরই কাছে।"},{"SurahNumber":67,"VerseNumber":16,"Text":"তোমরা কি এ থেকে নিৰ্ভয় হয়েছ যে, যিনি আসমানে রয়েছেন [১] তিনি তোমাদেরকে সহ যমীনকে ধ্বসিয়ে দেবেন, অতঃপর তা হঠাৎ করেই থর থর করে কাঁপতে থাকবে"},{"SurahNumber":67,"VerseNumber":17,"Text":"অথবা তোমরা কি এ থেকে নির্ভয় হয়েছ যে, আসমানে যিনি রয়েছেন তিনি তোমাদের উপর কংকরবর্ষী ঝঞ্ঝা পাঠাবেন? তখন তোমরা জানতে পারবে কিরূপ ছিল আমার সতর্কবাণী [১]"},{"SurahNumber":67,"VerseNumber":18,"Text":"আর এদের পূর্ববর্তীগণও মিথ্যারোপ করেছিল; ফলে কিরূপ হয়েছিল আমার প্রত্যাখ্যান (শাস্তি)।"},{"SurahNumber":67,"VerseNumber":19,"Text":"তারা কি লক্ষ্য করে না তাদের উপরে পাখিদের প্রতি, যারা পাখা বিস্তার করে ও সংকুচিত করে? দয়াময় আল্লাহই তাদেরকে স্থির রাখেন। নিশ্চয় তিনি সবকিছুর সম্যক দ্রষ্টা।"},{"SurahNumber":67,"VerseNumber":20,"Text":"দয়াময় আল্লাহ ছাড়া তোমাদের এমন কোনো সৈন্যবাহিনী আছে কি, যারা তোমাদেরকে সাহায্য করবে? কাফিররা তো রয়েছে প্ৰবঞ্চনার মধ্যে।"},{"SurahNumber":67,"VerseNumber":21,"Text":"এমন কে আছে, যে তোমাদেরকে রিযিক দান করবে, যদি তিনি তাঁর রিযিক বন্ধ করে দেন? বরং তারা অবাধ্যতা ও সত্য বিমুখতায় অবিচল রয়েছে।"},{"SurahNumber":67,"VerseNumber":22,"Text":"যে ব্যক্তি ঝুঁকে মুখে ভর দিয়ে চলে, সে-ই কি ঠিক পথে চলে, না কি সে ব্যক্তি যে সোজা হয়ে সরল পথে চলে [১]"},{"SurahNumber":67,"VerseNumber":23,"Text":"বলুন, ‘তিনিই তোমাদেরকে সৃষ্টি করেছেন এবং তোমাদেরকে দিয়েছেন শ্রবণশক্তি, দৃষ্টিশক্তি ও অন্তঃকরণ। তোমরা খুব অল্পই কৃতজ্ঞতা প্রকাশ কর।’"},{"SurahNumber":67,"VerseNumber":24,"Text":"বলুন, ‘তিনিই যমীনে তোমাদেরকে সৃষ্টি করে ছড়িয়ে দিয়েছেন এবং তাঁরই কাছে তোমাদেরকে সমবেত করা হবে।’"},{"SurahNumber":67,"VerseNumber":25,"Text":"আর তারা বলে, ‘তোমরা যদি সত্যবাদী হও তবে বল, এ প্রতিশ্রুতি কখন বাস্তবায়িত হবে?’"},{"SurahNumber":67,"VerseNumber":26,"Text":"বলুন, ‘এর জ্ঞান শুধু আল্লাহ্‌রই কাছে আছে, আর আমি তো স্পষ্ট সতর্ককারী মাত্র।’"},{"SurahNumber":67,"VerseNumber":27,"Text":"অতঃপর তারা যখন তা আসন্ন দেখবে তখন কাফিরদের চেহারা ম্লান হয়ে পড়বে এবং বলা হবে, ‘এটাই হল তা যা তোমরা দাবী করেছিলে।’"},{"SurahNumber":67,"VerseNumber":28,"Text":"বলুন, ‘তোমরা আমাকে জানাও--- যদি আল্লাহ আমাকে ও আমার সঙ্গীদেরকে ধ্বংস করেন অথবা আমাদের প্রতি দয়া প্রদর্শন করেন, তবে কাফিরদেরকে কে রক্ষা করবে যন্ত্রণাদায়ক শাস্তি হতে"},{"SurahNumber":67,"VerseNumber":29,"Text":"বলুন, ‘তিনিই রহমান, আমরা তাঁর উপর ঈমান এনেছি এবং তাঁরই উপর তাওয়াক্কুল করেছি। অতঃপর অচিরেই তোমরা জানতে পারবে কে স্পষ্ট বিভ্ৰান্তিতে রয়েছে।’"},{"SurahNumber":67,"VerseNumber":30,"Text":"বলুন, ‘তোমরা আমাকে জানাও, যদি পানি ভূগর্ভে তোমাদের নাগালের বাইরে চলে যায়, তখন কে তোমাদেরকে এনে দেবে প্ৰবাহমান পানি?’"},{"SurahNumber":68,"VerseNumber":1,"Text":"নূন---শপথ কলমের [১] এবং তারা যা লিপিবদ্ধ করে তার"},{"SurahNumber":68,"VerseNumber":2,"Text":"আপনার রবের অনুগ্রহে আপনি উন্মাদ নন।"},{"SurahNumber":68,"VerseNumber":3,"Text":"আর নিশ্চয় আপনার জন্য রয়েছে নিরবচ্ছিন্ন পুরস্কার"},{"SurahNumber":68,"VerseNumber":4,"Text":"আর নিশ্চয় আপনি মহান চরিত্রের উপর রয়েছেন [১] ।"},{"SurahNumber":68,"VerseNumber":5,"Text":"অতঃপর অচিরেই আপনি দেখবেন এবং তারাও দেখবে"},{"SurahNumber":68,"VerseNumber":6,"Text":"তোমাদের মধ্যে কে বিকারগ্রস্ত [১]।"},{"SurahNumber":68,"VerseNumber":7,"Text":"নিশ্চয় আপনার রব সম্যক অবগত আছেন কে তাঁর পথ থেকে বিচ্যুত হয়েছে এবং তিনি সম্যক জানেন তাদেরকে, যারা হিদায়াতপ্রাপ্ত।"},{"SurahNumber":68,"VerseNumber":8,"Text":"কাজেই আপনি মিথ্যারোপকারীদের আনুগত্য করবেন না।"},{"SurahNumber":68,"VerseNumber":9,"Text":"তারা কামনা করে যে, আপনি আপোষকামী হোন, তাহলে তারাও আপোষকামী হবে"},{"SurahNumber":68,"VerseNumber":10,"Text":"আর আপনি আনুগত্য করবেন না প্ৰত্যেক এমন ব্যক্তির যে অধিক শপথ কারী, লাঞ্ছিত"},{"SurahNumber":68,"VerseNumber":11,"Text":"পিছনে নিন্দাকারী, যে একের কথা অন্যের কাছে লাগিয়ে বেড়ায় [১]"},{"SurahNumber":68,"VerseNumber":12,"Text":"কল্যাণের কাজে বাধা দানকারী, সীমালঙ্ঘনকারী, পাপিষ্ঠ"},{"SurahNumber":68,"VerseNumber":13,"Text":"রূঢ় স্বভাব [১] এবং তদুপরি কুখ্যাত [২]"},{"SurahNumber":68,"VerseNumber":14,"Text":"এজন্যে যে, সে ধন-সম্পদ ও সন্তান – সন্ততিতে সমৃদ্ধশালী।"},{"SurahNumber":68,"VerseNumber":15,"Text":"যখন তার কাছে আমাদের আয়াতসমূহ তেলাওয়াত করা হয় তখন সে বলে, ‘এ তো পূর্ববতীদের কল্প-কাহিনী মাত্ৰ।’"},{"SurahNumber":68,"VerseNumber":16,"Text":"আমরা অবশ্যই তার শুঁড় দাগিয়ে দেব।"},{"SurahNumber":68,"VerseNumber":17,"Text":"আমরা তো তাদেরকে পরীক্ষা করেছি [১], যেভাবে পরীক্ষা করেছিলাম উদ্যান-অধিপতিদেরকে, যখন তারা শপথ করেছিল যে, তারা প্ৰত্যুষে আহরণ করবে বাগানের ফল"},{"SurahNumber":68,"VerseNumber":18,"Text":"এবং তারা ‘ইন্শাআল্লাহ্’ বলেনি।"},{"SurahNumber":68,"VerseNumber":19,"Text":"অতঃপর আপনার রবের কাছ থেকে এক বিপর্যয় হানা দিল সে উদ্যানে, যখন তারা ছিল ঘুমন্ত।"},{"SurahNumber":68,"VerseNumber":20,"Text":"ফলে তা পুড়ে গিয়ে কালোবর্ণ ধারণ করল।"},{"SurahNumber":68,"VerseNumber":21,"Text":"প্রত্যুষে তারা একে অন্যকে ডেকে বলল"},{"SurahNumber":68,"VerseNumber":22,"Text":"‘তোমরা যদি ফল আহরণ করতে চাও তবে সকাল সকাল তোমাদের বাগানে চল।’"},{"SurahNumber":68,"VerseNumber":23,"Text":"তারপর তারা চলল নিম্নস্বরে কথা বলতে বলতে"},{"SurahNumber":68,"VerseNumber":24,"Text":"‘আজ সেখানে যেন তোমাদের কাছে কোনো মিসকীন প্ৰবেশ করতে না পারে।’"},{"SurahNumber":68,"VerseNumber":25,"Text":"আর তারা নিবৃত্ত করতে সক্ষম ---- এ বিশ্বাস নিয়ে বাগানে যাত্রা করল।"},{"SurahNumber":68,"VerseNumber":26,"Text":"অতঃপর তারা যখন বাগানের অবস্থা দেখতে পেল, তখন বলল, ‘নিশ্চয় আমরা পথ হারিয়ে ফেলেছি।’"},{"SurahNumber":68,"VerseNumber":27,"Text":"‘বরং আমরা তো বঞ্চিত।’"},{"SurahNumber":68,"VerseNumber":28,"Text":"তাদের শ্রেষ্ঠ ব্যক্তি বলল, ‘আমি কি তোমাদেরকে বলিনি, এখনো তোমরা আল্লাহর পবিত্রতা ও মহিমা ঘোষণা করছনা কেন ?’"},{"SurahNumber":68,"VerseNumber":29,"Text":"তারা বলল ‘আমরা আমাদের রবের পবিত্রতা ও মহিমা ঘোষণা করছি, আমরা তো যালিম ছিলাম।”"},{"SurahNumber":68,"VerseNumber":30,"Text":"তারপর তারা একে অন্যের প্রতি দোষারোপ করতে লাগল।"},{"SurahNumber":68,"VerseNumber":31,"Text":"তারা বলল, ‘হায়, দুর্ভোগ আমাদের! আমরা তো ছিলাম সীমালঙ্ঘনকারী।"},{"SurahNumber":68,"VerseNumber":32,"Text":"সম্ভবতঃ আমাদের রব এ থেকে উৎকৃষ্টতর বিনিময় দেবেন; নিশ্চয় আমরা আমাদের রবের অভিমুখী হলাম।’"},{"SurahNumber":68,"VerseNumber":33,"Text":"শাস্তি এরূপই হয়ে থাকে এবং আখিরাতের শাস্তি কঠিনতর। যদি তারা জানত [১]"},{"SurahNumber":68,"VerseNumber":34,"Text":"নিশ্চয় মুত্তাকীদের জন্য রয়েছে নেয়ামতপূর্ণ জান্নাত তাদের রবের কাছে।"},{"SurahNumber":68,"VerseNumber":35,"Text":"তবে কি আমরা মুসলিমদেরকে (অনুগতদেরকে) অপরাধীদের সমান গণ্য করব"},{"SurahNumber":68,"VerseNumber":36,"Text":"তোমাদের কী হয়েছে, তোমরা এ কেমন সিদ্ধান্ত দিচ্ছ"},{"SurahNumber":68,"VerseNumber":37,"Text":"তোমাদের কাছে কি কোনো কিতাব আছে যাতে তোমরা অধ্যয়ন কর"},{"SurahNumber":68,"VerseNumber":38,"Text":"যে, নিশ্চয় তোমাদের জন্য তাতে রয়েছে যা তোমরা পছন্দ কর"},{"SurahNumber":68,"VerseNumber":39,"Text":"অথবা তোমাদের কি আমাদের সাথে কিয়ামত পর্যন্ত বলবৎ এমন কোনো অঙ্গীকার রয়েছে যে, তোমরা নিজেদের জন্য যা স্থির করবে তাই পাবে"},{"SurahNumber":68,"VerseNumber":40,"Text":"আপনি তাদেরকে জিজ্ঞেস করুন তাদের মধ্যে এ দাবির যিম্মাদার কে"},{"SurahNumber":68,"VerseNumber":41,"Text":"অথবা তাদের কি (আল্লাহর সাথে) অনেক শরীক আছে ? থাকলে তারা তাদের শরীকগুলোকে উপস্থিত করুক --- যদি তারা সত্যবাদী হয়।"},{"SurahNumber":68,"VerseNumber":42,"Text":"স্মরণ করুন, সে দিনের কথা যেদিন পায়ের গোছা উন্মোচিত করা হবে [১], সেদিন তাদেরকে ডাকা হবে সাজদা করার জন্য, কিন্তু তারা সক্ষম হবে না"},{"SurahNumber":68,"VerseNumber":43,"Text":"তাদের দৃষ্টি অবনত, হীনতা তাদেরকে আচ্ছন্ন করবে অথচ যখন তারা নিরাপদ ছিল তখন তো তাদেরকে ডাকা হত সাজদা করতে।"},{"SurahNumber":68,"VerseNumber":44,"Text":"অতএব, ছেড়ে দিন আমাকে এবং যারা এ বাণীতে মিথ্যারোপ করে তাদেরকে, আমরা তাদেরকে ক্রমে ক্রমে ধরব এমনভাবে যে, তারা জানতে পারবে না।"},{"SurahNumber":68,"VerseNumber":45,"Text":"আর আমি তাদেরকে সময় দিয়ে থাকি, নিশ্চয় আমার কৌশল অত্যন্ত বলিষ্ঠ।"},{"SurahNumber":68,"VerseNumber":46,"Text":"আপনি কি তাদের কাছে পারিশ্রমিক চাচ্ছেন যে, তা তাদের কাছে দুর্বহ দণ্ড মনে হয়"},{"SurahNumber":68,"VerseNumber":47,"Text":"নাকি তাদের কাছে গায়েবের জ্ঞান আছে যে, তারা তা লিখে রাখে"},{"SurahNumber":68,"VerseNumber":48,"Text":"অতএব, আপনি ধৈর্য ধারণ করুন আপনার রবের নির্দেশের অপেক্ষায়, আর আপনি মাছওয়ালার ন্যায় হবেন না, যখন তিনি বিষাদ আচ্ছন্ন অবস্থায় আহ্বান করেছিলেন [১]।"},{"SurahNumber":68,"VerseNumber":49,"Text":"যদি তার রবের অনুগ্রহ তার কাছে না পৌঁছত তবে তিনি লাঞ্ছিত অবস্থায় নিক্ষিপ্ত হতেন উন্মুক্ত প্ৰান্তরে।"},{"SurahNumber":68,"VerseNumber":50,"Text":"অতঃপর তার রব তাকে মনোনীত করে তাকে সৎকর্মপরায়ণদের অন্তর্ভুক্ত করলেন।"},{"SurahNumber":68,"VerseNumber":51,"Text":"আর কাফিররা যখন কুরআন শোনে তখন তারা যেন তাদের তীক্ষ্ণ দৃষ্টি দ্বারা আপনাকে আছড়ে ফেলবে এবং বলে, ‘এ তো এক পাগল।’"},{"SurahNumber":68,"VerseNumber":52,"Text":"অথচ তা [১] তো কেবল সৃষ্টিকুলের জন্য উপদেশ।"},{"SurahNumber":69,"VerseNumber":1,"Text":"সে অবশ্যম্ভাবী ঘটনা"},{"SurahNumber":69,"VerseNumber":2,"Text":"কী সে অবশ্যম্ভাবী ঘটনা"},{"SurahNumber":69,"VerseNumber":3,"Text":"আর কিসে আপনাকে জানাবে সে অবশ্যম্ভাবী ঘটনা কী"},{"SurahNumber":69,"VerseNumber":4,"Text":"সামূদ ও ‘আদ সম্প্রদায় মিথ্যারোপ করেছিল ভীতিপ্ৰদ মহাবিপদ সম্পর্কে [১]।"},{"SurahNumber":69,"VerseNumber":5,"Text":"অতঃপর সামূদ সম্প্রদায়, তাদেরকে ধ্বংস করা হয়েছিল এক প্ৰলয়ংকর বিপর্যয়কারী প্ৰচণ্ড চীৎকার দ্বারা"},{"SurahNumber":69,"VerseNumber":6,"Text":"আর ‘আদ সম্প্রদায়, তাদেরকে ধ্বংস করা হয়েছিল এক প্রচণ্ড ঠাণ্ডা ঝঞ্ঝাবায়ু দ্বারা [১]"},{"SurahNumber":69,"VerseNumber":7,"Text":"যা তিনি তাদের উপর প্রবাহিত করেছিলেন সাতরাত ও আটদিন বিরামহীনভাবে; তখন আপনি উক্ত সম্প্রদায়কে দেখতেন--- তারা সেখানে লুটিয়ে পরে আছে সারশূন্য খেজুর কাণ্ডের ন্যায়।"},{"SurahNumber":69,"VerseNumber":8,"Text":"অতঃপর তাদের কাউকেও আপনি বিদ্যমান দেখতে পান কি"},{"SurahNumber":69,"VerseNumber":9,"Text":"আর ফির‘আউন, তার পূর্ববর্তীরা এবং উল্টিয়ে দেয়া জনপদ পাপাচারে লিপ্ত ছিল [১]।"},{"SurahNumber":69,"VerseNumber":10,"Text":"অতঃপর তারা তাদের রবের রাসূলকে অমান্য করেছিল, ফলে তিনি তাদেরকে পাকড়াও করলেন --- কঠোর পাকড়াও।"},{"SurahNumber":69,"VerseNumber":11,"Text":"যখন জলোচ্ছ্বাস হয়েছিল নিশ্চয় তখন আমরা তোমাদেরকে আরোহণ করিয়েছিলাম নৌযানে"},{"SurahNumber":69,"VerseNumber":12,"Text":"আমরা এটা করেছিলাম তোমাদের শিক্ষার জন্য এবং এজন্যে যে, যাতে শ্রুতিধর কান এটা সংরক্ষণ করে।"},{"SurahNumber":69,"VerseNumber":13,"Text":"অতঃপর যখন শিংগায় [১] ফুঁক দেয়া হবে ---একটি মাত্ৰ ফুঁক [২]"},{"SurahNumber":69,"VerseNumber":14,"Text":"আর পর্বতমালা সহ পৃথিবী উৎক্ষিপ্ত হবে এবং মাত্র এক ধাক্কায় তারা চুৰ্ণ-বিচূর্ণ হয়ে যাবে।"},{"SurahNumber":69,"VerseNumber":15,"Text":"ফলে সেদিন সংঘটিত হবে মহাঘটনা"},{"SurahNumber":69,"VerseNumber":16,"Text":"আর আসমান বিদীর্ণ হয়ে যাবে ফলে সেদিন তা দুর্বল-বিক্ষিপ্ত হয়ে পড়বে।"},{"SurahNumber":69,"VerseNumber":17,"Text":"আর ফেরেশ্তাগণ আসমানের প্রান্ত দেশে থাকবে এবং সেদিন আটজন ফিরিশ্তা আপনার রবের ‘আরশকে ধারণ করবে তাদের উপরে।"},{"SurahNumber":69,"VerseNumber":18,"Text":"সেদিন উপস্থিত করা হবে তোমাদেরকে এবং তোমাদের কোনো গোপনই আর গোপন থাকবে না।"},{"SurahNumber":69,"VerseNumber":19,"Text":"তখন যাকে তার ‘আমলনামা তার ডান হাতে দেয়া হবে, সে বলবে, ‘লও, আমার ‘আমলনামা পড়ে দেখ [১]"},{"SurahNumber":69,"VerseNumber":20,"Text":"‘আমি দৃঢ়বিশ্বাস করতাম যে, আমাকে আমার হিসেবের সম্মুখীন হতে হবে।’"},{"SurahNumber":69,"VerseNumber":21,"Text":"কাজেই সে যাপন করবে সন্তোষজনক জীবন"},{"SurahNumber":69,"VerseNumber":22,"Text":"সুউচ্চ জান্নাতে"},{"SurahNumber":69,"VerseNumber":23,"Text":"যার ফলরাশি অবনমিত থাকবে নাগালের মধ্যে।"},{"SurahNumber":69,"VerseNumber":24,"Text":"বলা হবে, ‘পানাহার কর তৃপ্তির সাথে, তোমরা অতীত দিনে যা করেছিলে তার বিনিময়ে।’"},{"SurahNumber":69,"VerseNumber":25,"Text":"কিন্তু যার ‘আমলনামা তার বাম হাতে দেয়া হবে, সে বলবে, ‘হায়! আমাকে যদি দেয়াই না হত আমার ‘আমলনামা"},{"SurahNumber":69,"VerseNumber":26,"Text":"আর আমি যদি না জানতাম আমার হিসেব"},{"SurahNumber":69,"VerseNumber":27,"Text":"‘হায়! আমার মৃত্যুই যদি আমার শেষ হত"},{"SurahNumber":69,"VerseNumber":28,"Text":"‘আমার ধন-সম্পদ আমার কোনো কাজেই আসল না।"},{"SurahNumber":69,"VerseNumber":29,"Text":"‘আমার ক্ষমতাও বিনষ্ট হয়েছে।’"},{"SurahNumber":69,"VerseNumber":30,"Text":"ফেরেশতাদেরকে বলা হবে, ‘ধর তাকে, তার গলায় বেড়ী পরিয়ে দাও।"},{"SurahNumber":69,"VerseNumber":31,"Text":"‘তারপর তোমরা তাকে জাহান্নামে প্ৰবেশ করিয়ে দগ্ধ কর।"},{"SurahNumber":69,"VerseNumber":32,"Text":"‘তারপর তাকে শৃংখলিত কর এমন এক শেকলে যার দৈর্ঘ্য হবে সত্তর হাত’ [১]"},{"SurahNumber":69,"VerseNumber":33,"Text":"নিশ্চয় সে মহান আল্লাহর প্রতি ঈমানদার ছিল না"},{"SurahNumber":69,"VerseNumber":34,"Text":"আর মিসকীনকে অন্নদানে উৎসাহিত করত না"},{"SurahNumber":69,"VerseNumber":35,"Text":"অতএব, এ দিন তার কোনো সুহৃদ থাকবে না"},{"SurahNumber":69,"VerseNumber":36,"Text":"আর কোনো খাদ্য থাকবে না ক্ষত নিঃসৃত স্রাব ছাড়া"},{"SurahNumber":69,"VerseNumber":37,"Text":"যা অপরাধী ছাড়া কেউ খাবে না।"},{"SurahNumber":69,"VerseNumber":38,"Text":"অতএব, আমি কসম করছি তার, যা তোমরা দেখতে পাও"},{"SurahNumber":69,"VerseNumber":39,"Text":"এবং যা তোমরা দেখতে পাওনা তারও"},{"SurahNumber":69,"VerseNumber":40,"Text":"নিশ্চয় এ কুরআন এক সম্মানিত রাসূলের (বাহিত) বাণী [১]।"},{"SurahNumber":69,"VerseNumber":41,"Text":"আর এটা কোনো কবির কথা নয়; তোমরা খুব অল্পই ঈমান পোষণ করে থাক"},{"SurahNumber":69,"VerseNumber":42,"Text":"এটা কোনো গণকের কথাও নয়, তোমরা অল্পই উপদেশ গ্ৰহণ কর।"},{"SurahNumber":69,"VerseNumber":43,"Text":"এটা সৃষ্টিকুলের রবের কাছ থেকে নাযিলকৃত।"},{"SurahNumber":69,"VerseNumber":44,"Text":"তিনি যদি আমাদের নামে কোনো কথা রচনা করে চালাতে চেষ্টা করতেন"},{"SurahNumber":69,"VerseNumber":45,"Text":"তবে অবশ্যই আমরা তাকে পাকড়াও করতাম ডান হাত দিয়ে [১]"},{"SurahNumber":69,"VerseNumber":46,"Text":"তারপর অবশ্যই আমরা কেটে দিতাম তার হৃদপিণ্ডের শিরা"},{"SurahNumber":69,"VerseNumber":47,"Text":"অতঃপর তোমাদের মধ্যে এমন কেউই নেই, যে তাঁকে রক্ষা করতে পারে।"},{"SurahNumber":69,"VerseNumber":48,"Text":"আর এ কুরআন মুত্তাকীদের জন্য অবশ্যই এক উপদেশ।"},{"SurahNumber":69,"VerseNumber":49,"Text":"আর আমরা অবশ্যই জানি যে, তোমাদের মধ্যে মিথ্যা আরোপকারী রয়েছে।"},{"SurahNumber":69,"VerseNumber":50,"Text":"আর এ কুরআন নিশ্চয়ই কাফিরদের অনুশোচনার কারণ হবে"},{"SurahNumber":69,"VerseNumber":51,"Text":"আর নিশ্চয় এটা সুনিশ্চিত সত্য।"},{"SurahNumber":69,"VerseNumber":52,"Text":"অতএব, আপনি আপনার মহান রবের নামের পবিত্রতা ও মহিমা ঘোষণা করুন।"},{"SurahNumber":70,"VerseNumber":1,"Text":"এক ব্যক্তি চাইল, সংঘটিত হোক শাস্তি যা অবধারিত [১]"},{"SurahNumber":70,"VerseNumber":2,"Text":"কাফিরদের জন্য, এটাকে প্রতিরোধ করার কেউ নেই [১]।"},{"SurahNumber":70,"VerseNumber":3,"Text":"এটা আসবে আল্লাহর কাছ থেকে, যিনি উর্ধ্বারোহণের সোপানসমূহের অধিকারী [১]।"},{"SurahNumber":70,"VerseNumber":4,"Text":"ফেরেশতা এবং রূহ আল্লাহর দিকে উর্ধ্বগামী হয় [১] এমন এক দিনে, যার পরিমাণ পঞ্চাশ হাজার বছর [২] ।"},{"SurahNumber":70,"VerseNumber":5,"Text":"কাজেই আপনি ধৈর্য ধারণ করুন পরম ধৈৰ্য।"},{"SurahNumber":70,"VerseNumber":6,"Text":"তারা ঐ দিনকে মনে করে সুদূর"},{"SurahNumber":70,"VerseNumber":7,"Text":"কিন্তু আমরা দেখছি তা আসন্ন [১]"},{"SurahNumber":70,"VerseNumber":8,"Text":"সেদিন আকাশ হবে গলিত ধাতুর মত"},{"SurahNumber":70,"VerseNumber":9,"Text":"এবং পর্বতসমূহ হবে রঙ্গীন পশমের মত"},{"SurahNumber":70,"VerseNumber":10,"Text":"এবং সুহৃদ সুহৃদের খোঁজ নেবে না"},{"SurahNumber":70,"VerseNumber":11,"Text":"তাদেরকে করা হবে একে অপরের দৃষ্টিগোচর। অপরাধী সেদিনের শাস্তির বদলে দিতে চাইবে তার সন্তান-সন্ততিকে"},{"SurahNumber":70,"VerseNumber":12,"Text":"আর তার স্ত্রী ও ভাইকে"},{"SurahNumber":70,"VerseNumber":13,"Text":"আর তার জ্ঞাতি-গোষ্ঠীকে, যারা তাকে আশ্রয় দিত"},{"SurahNumber":70,"VerseNumber":14,"Text":"আর যমীনে যারা আছে তাদের সবাইকে, তারপর যাতে এটি তাকে মুক্তি দেয়।"},{"SurahNumber":70,"VerseNumber":15,"Text":"কখনই নয়, নিশ্চয় এটা লেলিহান আগুন"},{"SurahNumber":70,"VerseNumber":16,"Text":"যা মাথার চামড়া খসিয়ে দেবে [১]।"},{"SurahNumber":70,"VerseNumber":17,"Text":"জাহান্নাম সে ব্যক্তিকে ডাকবে, যে সত্যের প্রতি পিঠ দেখিয়েছিল এবং মুখ ফিরিয়ে নিয়েছিল।"},{"SurahNumber":70,"VerseNumber":18,"Text":"আর যে সম্পদ পুঞ্জীভূত করেছিল অতঃপর সংরক্ষিত করে রেখেছিল [১]।"},{"SurahNumber":70,"VerseNumber":19,"Text":"নিশ্চয় মানুষকে সৃষ্টি করা হয়েছে অতিশয় অস্থিরচিত্তরূপে [১] ।"},{"SurahNumber":70,"VerseNumber":20,"Text":"যখন বিপদ তাকে স্পর্শ করে সে হয় হা-হুতাশকারী।"},{"SurahNumber":70,"VerseNumber":21,"Text":"আর যখন কল্যাণ তাকে স্পর্শ করে সে হয় অতি কৃপণ"},{"SurahNumber":70,"VerseNumber":22,"Text":"তবে সালাত আদায়কারীগণ ছাড়া [১]"},{"SurahNumber":70,"VerseNumber":23,"Text":"যারা তাদের সালাতে সর্বদা প্রতিষ্ঠিত [১]"},{"SurahNumber":70,"VerseNumber":24,"Text":"আর যাদের সম্পদে নির্ধারিত হক রয়েছে"},{"SurahNumber":70,"VerseNumber":25,"Text":"যাচ্ঞাকারী ও বঞ্চিতের"},{"SurahNumber":70,"VerseNumber":26,"Text":"আর যারা প্রতিদান দিবসকে সত্য বলে বিশ্বাস করে।"},{"SurahNumber":70,"VerseNumber":27,"Text":"আর যারা তাদের রবের শাস্তি সম্পর্কে ভীত-সন্ত্রস্ত"},{"SurahNumber":70,"VerseNumber":28,"Text":"নিশ্চয় তাদের রবের শাস্তি হতে নিঃশঙ্ক থাকা যায় না"},{"SurahNumber":70,"VerseNumber":29,"Text":"আর যারা নিজেদের যৌনাঙ্গসমূহের হিফাযতকারী [১]"},{"SurahNumber":70,"VerseNumber":30,"Text":"তাদের পত্নী অথবা অধিকারভুক্ত দাসী ছাড়া, এতে তারা নিন্দনীয় হবে না—"},{"SurahNumber":70,"VerseNumber":31,"Text":"তবে কেউ এদেরকে ছাড়া অন্যকে কামনা করলে তারা হবে সীমালঙ্ঘনকারী"},{"SurahNumber":70,"VerseNumber":32,"Text":"আর যারা তাদের আমানতও প্রতিশ্রুতি রক্ষাকারী [১]"},{"SurahNumber":70,"VerseNumber":33,"Text":"আর যারা তাদের সাক্ষ্যসমূহে অটল [১]"},{"SurahNumber":70,"VerseNumber":34,"Text":"আর যারা তাদের সালাতের হিফাযত করে ---[১]"},{"SurahNumber":70,"VerseNumber":35,"Text":"তারাই সম্মানিত হবে জান্নাতসমূহে।"},{"SurahNumber":70,"VerseNumber":36,"Text":"কাফিরদের হল কি যে, তারা আপনার দিকে ছুটে আসছে"},{"SurahNumber":70,"VerseNumber":37,"Text":"ডান ও বাম দিক থেকে, দলে দলে।"},{"SurahNumber":70,"VerseNumber":38,"Text":"তাদের প্রত্যেকে কি এ প্রত্যাশা করে যে, তাকে প্রবেশ করানো হবে প্রাচুর্যময় জান্নাতে"},{"SurahNumber":70,"VerseNumber":39,"Text":"কখনো নয় [১] , আমরা তাদেরকে যা থেকে সৃষ্টি করেছি তা তারা জানে [২]।"},{"SurahNumber":70,"VerseNumber":40,"Text":"অতএব, আমি শপথ করছি উদয়াচলসমূহ এবং অস্তাচলসমূহের রবের – অবশ্যই আমরা সক্ষম [১]"},{"SurahNumber":70,"VerseNumber":41,"Text":"তাদের চেয়ে উৎকৃষ্টদেরকে তাদের স্থলবর্তী করতে এবং এতে আমরা অক্ষম নই।"},{"SurahNumber":70,"VerseNumber":42,"Text":"অতএব তাদেরকে বাক-বিতণ্ডা ও খেল-তামাশায় মত্ত থাকতে দিন– যে দিনের প্রতিশ্রুতি তাদেরকে দেয়া হয় তার সম্মুখীন হওয়ার আগ পর্যন্ত।"},{"SurahNumber":70,"VerseNumber":43,"Text":"সেদিন তারা কবর থেকে বের হবে দ্রুতবেগে, মনে হবে তারা কোনো লক্ষ্যস্থলের দিকে ধাবিত হচ্ছে"},{"SurahNumber":70,"VerseNumber":44,"Text":"অবনত নেত্রে; হীনতা তাদেরকে আচ্ছন্ন করবে; এটাই সে দিন, যার বিষয়ে সতর্ক করা হয়েছিল তাদেরকে।"},{"SurahNumber":71,"VerseNumber":1,"Text":"নিশ্চয় আমরা নূহ্কে পাঠিয়েছিলাম তার সম্প্রদায়ের প্রতি এ নির্দেশসহ যে, আপনি আপনার সম্প্রদায়কে সতর্ক করুন তাদের প্রতি যন্ত্রণাদায়ক শাস্তি আসার আগে।"},{"SurahNumber":71,"VerseNumber":2,"Text":"তিনি বললেন, ‘হে আমার সম্প্রদায়! নিশ্চয় আমি তোমাদের জন্য স্পষ্ট সতর্ককারী"},{"SurahNumber":71,"VerseNumber":3,"Text":"এ বিষয়ে যে, তোমরা আল্লাহর ‘ইবাদাত কর এবং তাঁরা তাকওয়া অবলম্বন কর, আর আমার আনুগত্য কর [১]"},{"SurahNumber":71,"VerseNumber":4,"Text":"‘তিনি তোমাদের জন্য তোমাদের পাপসমূহ ক্ষমা করবেন [১] এবং তোমাদেরকে অবকাশ দেবেন এক নির্দিষ্ট সময় পর্যন্ত [২]। নিশ্চয় আল্লাহ্ কর্তৃক নির্দিষ্ট সময় উপস্থিত হলে তা বিলম্বিত করা হয় না; যদি তোমরা এটা জানতে!’"},{"SurahNumber":71,"VerseNumber":5,"Text":"তিনি বললেন, ‘হে আমার রব! আমি তো আমার সম্প্রদায়কে দিনরাত ডেকেছি"},{"SurahNumber":71,"VerseNumber":6,"Text":"কিন্তু আমার ডাক তাদের পলায়ন প্রবণতাই বৃদ্ধি করেছে।"},{"SurahNumber":71,"VerseNumber":7,"Text":"আমি যখনই তাদেরকে ডাকি যাতে আপনি তাদেরকে ক্ষমা করেন, তারা নিজেদের কানে আঙ্গুল দিয়েছে, কাপড় দ্বারা ঢেকে দিয়েছে নিজেদেরকে [১] এবং জেদ করতে থেকেছে, আর খুবই ঔদ্ধত্য প্রকাশ করেছে।"},{"SurahNumber":71,"VerseNumber":8,"Text":"তারপর আমি তাদেরকে ডেকেছি প্রকাশ্যে"},{"SurahNumber":71,"VerseNumber":9,"Text":"পরে আমি তাদের জন্য উচ্চস্বরে প্রচার করেছি ও উপদেশ দিয়েছি অতি গোপনে৷’"},{"SurahNumber":71,"VerseNumber":10,"Text":"অতঃপর বলেছি, ‘তোমাদের রবের নিকট ক্ষমা প্রার্থনা কর, নিশ্চয় তিনি মহাক্ষমাশীল"},{"SurahNumber":71,"VerseNumber":11,"Text":"তিনি তোমাদের জন্য প্রচুর বৃষ্টিপাত করবেন"},{"SurahNumber":71,"VerseNumber":12,"Text":"এবং তিনি তোমাদেরকে সমৃদ্ধ করবেন ধন-সম্পদ ও সন্তান-সন্ততিতে এবং তোমাদের জন্য স্থাপন করবেন উদ্যান ও প্রবাহিত করবেন নদী-নালা [১]।’"},{"SurahNumber":71,"VerseNumber":13,"Text":"‘তোমাদের কী হল যে, তোমরা আল্লাহর শ্রেষ্ঠত্বের পরওয়া করছ না [১]"},{"SurahNumber":71,"VerseNumber":14,"Text":"অথচ তিনিই তোমাদেরকে সৃষ্টি করেছেন পৰ্যায়ক্রমে [১]।’"},{"SurahNumber":71,"VerseNumber":15,"Text":"তোমরা কি লক্ষ্য করনি আল্লাহ্ কিভাবে সৃষ্টি করেছেন সাত আসমান স্তরে স্তরে বিন্যস্ত করে"},{"SurahNumber":71,"VerseNumber":16,"Text":"আর সেখানে চাঁদকে স্থাপন করেছেন আলোকরূপে ও সূর্যকে স্থাপন করেছেন প্রদীপরূপে"},{"SurahNumber":71,"VerseNumber":17,"Text":"তিনি তোমাদেরকে উদ্ভূত করেছেন মাটি হতে [১]"},{"SurahNumber":71,"VerseNumber":18,"Text":"তারপর তাতে তিনি তোমাদেরকে ফিরিয়ে নেবেন এবং পরে নিশ্চিতভাবে বের করে নিবেন"},{"SurahNumber":71,"VerseNumber":19,"Text":"আর আল্লাহ্ তোমাদের জন্য যমীনকে করেছেন বিস্তৃত"},{"SurahNumber":71,"VerseNumber":20,"Text":"যাতে তোমরা সেখানে চলাফেরা করতে পার প্রশস্ত পথে।’"},{"SurahNumber":71,"VerseNumber":21,"Text":"নূহ বলেছিলেন, ‘হে আমার রব! আমার সম্পপ্ৰদায় তো আমাকে অমান্য করেছে এবং অনুসরণ করেছে এমন লোকের যার ধন-সম্পদ ও সন্তান-সন্ততি তার ক্ষতি ছাড়া আর কিছুই বৃদ্ধি করেনি [১]।’"},{"SurahNumber":71,"VerseNumber":22,"Text":"আর তারা ভয়ানক ষড়যন্ত্র করেছে [১]"},{"SurahNumber":71,"VerseNumber":23,"Text":"এবং বলেছে, ‘তোমরা কখনো পরিত্যাগ করো না তোমাদের উপাস্যদেরকে; পরিত্যাগ করো না ওয়াদ্, সুওয়া‘আ, ইয়াগূছ, ইয়া‘ঊক ও নাসরকে [১]।’"},{"SurahNumber":71,"VerseNumber":24,"Text":"‘বস্তুত তারা অনেককে বিভ্রান্ত করেছে; কাজেই আপনি যালিমদের বিভ্রান্তি ছাড়া আর কিছুই বৃদ্ধি করবেন না [১]।’"},{"SurahNumber":71,"VerseNumber":25,"Text":"তাদের অপরাধের জন্য তাদেরকে নিমজ্জিত করা হয়েছিল এবং পরে তাদেরকে প্রবেশ করানো হয়েছিল আগুনে, অতঃপর তারা আল্লাহ্ ব্যতীত অন্য কাউকেও সাহায্যকারী পায়নি।"},{"SurahNumber":71,"VerseNumber":26,"Text":"নূহ্ আরও বলেছিলেন, ‘হে আমার রব! যমীনের কাফিরদের মধ্য থেকে কোনো গৃহবাসীকে অব্যাহতি দেবেন না [১]।"},{"SurahNumber":71,"VerseNumber":27,"Text":"আপনি তাদেরকে অব্যাহতি দিলে তারা আপনার বান্দাদেরকে বিভ্ৰান্ত করবে এবং জন্ম দিতে থাকবে শুধু দুস্কৃতিকারী ও কাফির।"},{"SurahNumber":71,"VerseNumber":28,"Text":"হে আমার রব! আপনি ক্ষমা করুন আমাকে, আমার পিতামাতাকে এবং যারা মুমিন হয়ে আমার ঘরে প্রবেশ করে তাদেরকে এবং মুমিন পুরুষ ও মুমিন নারীদেরকে; আর যালিমদের শুধু ধ্বংসই বৃদ্ধি করুন।’"},{"SurahNumber":72,"VerseNumber":1,"Text":"বলুন [১], ‘আমার প্রতি ওহী নাযিল হয়েছে যে, জিনদের [২] একটি দল মনোযোগের সাথে শুনেছে [৩] অতঃপর বলেছে, ‘আমরা তো এক বিস্ময়কর কুরআন শুনেছি [৪]"},{"SurahNumber":72,"VerseNumber":2,"Text":"যা সত্যের দিকে হেদায়াত করে; ফলে আমরা এতে ঈমান এনেছি। আর আমরা কখনো আমাদের রবের সাথে কাউকে শরীক করব না"},{"SurahNumber":72,"VerseNumber":3,"Text":"আর নিশ্চয়ই আমাদের রবের মর্যাদা সমুচ্চ [১]; তিনি গ্ৰহণ করেননি কোনো সঙ্গিনী এবং না কোন সন্তান।"},{"SurahNumber":72,"VerseNumber":4,"Text":"এও যে, আমাদের মধ্যকার নির্বোধেরা আল্লাহ্ সম্বন্ধে খুবই অবান্তর উক্তি করত [১]।"},{"SurahNumber":72,"VerseNumber":5,"Text":"অথচ আমরা মনে করতাম মানুষ এবং জিন আল্লাহ্ সম্পর্কে কখনো মিথ্যা বলবে না।"},{"SurahNumber":72,"VerseNumber":6,"Text":"এও যে, কিছু কিছু মানুষ কিছু জিনের আশ্রয় নিত, ফলে তারা জিনদের আত্মম্ভরিতা বাড়িয়ে দিয়েছিল [১]।’"},{"SurahNumber":72,"VerseNumber":7,"Text":"‘এও যে, তারা ধারণা করেছিল যেমন তোমরা ধারণা কর [১] যে, আল্লাহ্ কাউকেও কখনো পুনরুথিত করবেন না [২] ।’"},{"SurahNumber":72,"VerseNumber":8,"Text":"‘এও যে, আমরা চেয়েছিলাম আকাশের তথ্য সংগ্ৰহ করতে কিন্তু আমরা দেখতে পেলাম কঠোর প্রহরী ও উল্কাপিণ্ড দ্বারা আকাশ পরিপূর্ণ"},{"SurahNumber":72,"VerseNumber":9,"Text":"‘এও যে, আমরা আগে আকাশের বিভিন্ন ঘাঁটিতে সংবাদ শুনার জন্য বসতাম [১]; কিন্তু এখন কেউ সংবাদ শুনতে চাইলে সে তার উপর নিক্ষেপের জন্য প্রস্তুত জলন্ত উল্কাপিণ্ডের সম্মুখীন হয়।"},{"SurahNumber":72,"VerseNumber":10,"Text":"‘এও যে, আমরা জানি না যমীনের অধিবাসীদের অমঙ্গলই অভিপ্ৰেত, না তাদের রব তাদের মঙ্গল চান [১]।"},{"SurahNumber":72,"VerseNumber":11,"Text":"‘এও যে, আমাদের কিছু সংখ্যক সৎকর্মপরায়ণ এবং কিছু সংখ্যক এর ব্যতিক্রম, আমরা ছিলাম বিভিন্ন পথের অনুসারী [১]"},{"SurahNumber":72,"VerseNumber":12,"Text":"এও যে, আমরা বুঝেছি, আমরা যমীনে আল্লাহ্কে পরাভূত করতে পারব না এবং পালিয়েও তাঁকে ব্যর্থ করতে পারব না।"},{"SurahNumber":72,"VerseNumber":13,"Text":"এও যে, আমরা যখন হিদায়াতের বাণী শুনলাম তাতে ঈমান আনলাম। সুতরাং যে ব্যক্তি তার রবের প্রতি ঈমান আনে তার কোনো ক্ষতি ও কোনো অন্যায়ের আশংকা থাকবে না [১]।’"},{"SurahNumber":72,"VerseNumber":14,"Text":"‘এও যে, আমাদের মধ্যে কিছু সংখ্যক আছে মুসলিম আর কিছু সংখ্যক আছে সীমালঙ্ঘনকারী; অতঃপর যারা ইসলাম গ্ৰহণ করেছে তারা সুচিন্তিতভাবে সত্য পথ বেছে নিয়েছে।"},{"SurahNumber":72,"VerseNumber":15,"Text":"‘আর যারা সীমালঙ্ঘনকারী তারা তো হয়েছে জাহান্নামের ইন্ধন।’"},{"SurahNumber":72,"VerseNumber":16,"Text":"আর তারা যদি সত্য পথে প্রতিষ্ঠিত থাকত তবে অবশ্যই তাদেরকে আমরা প্রচুর বারি বর্ষণে সিক্ত করতাম"},{"SurahNumber":72,"VerseNumber":17,"Text":"যা দ্বারা আমরা তাদেরকে পরীক্ষা করতে পারি। আর যে ব্যক্তি তার রবের স্মরণ হতে বিমুখ হয় তিনি তাকে দুঃসহ শাস্তিতে প্রবেশ করাবেন।"},{"SurahNumber":72,"VerseNumber":18,"Text":"আর নিশ্চয় মসজিদসমূহ আল্লাহরই জন্য। কাজেই আল্লাহ্র সাথে তোমরা অন্য কাউকে ডেকো না [১]।"},{"SurahNumber":72,"VerseNumber":19,"Text":"আর নিশ্চয় যখন আল্লাহর বান্দা [১] তাঁকে ডাকার জন্য দাঁড়াল, তখন তারা তার কাছে ভিড় জমাল।"},{"SurahNumber":72,"VerseNumber":20,"Text":"বলুন, ‘আমি তো কেবল আমার রাবকেই ডাকি এবং তাঁর সঙ্গে কাউকেও শরীক করি না।’"},{"SurahNumber":72,"VerseNumber":21,"Text":"বলুন, ‘নিশ্চয় আমি তোমাদের কোনো ক্ষতি বা কল্যাণের মালিক নই৷ ’"},{"SurahNumber":72,"VerseNumber":22,"Text":"বলুন, ‘আল্লাহ্র পাকড়াও হতে কেউই আমাকে রক্ষা করতে পারবে না এবং আল্লাহ্ ছাড়া আমি কখনও কোনো আশ্রয় পাব না [১]"},{"SurahNumber":72,"VerseNumber":23,"Text":"‘শুধু আল্লাহর পক্ষ থেকে পৌঁছানো এবং তাঁর রিসালতের বাণী প্রচারই আমার দায়িত্ব। আর যে-কেউ আল্লাহ্ ও তাঁর রাসূলকে অমান্য করে তার জন্য রয়েছে জাহান্নামের আগুন, সেখানে তারা চিরস্থায়ী হবে [১]।’"},{"SurahNumber":72,"VerseNumber":24,"Text":"অবশেষে যখন তারা যা প্রতিশ্রুত তা প্রত্যক্ষ করবে, তখন তারা জানতে পারবে কে সাহায্যকারী হিসেবে অধিকতর দুর্বল এবং সংখ্যায় স্বল্প।"},{"SurahNumber":72,"VerseNumber":25,"Text":"বলুন, ‘আমি জানি না তোমাদেরকে যে প্রতিশ্রুতি দেয়া হয়েছে তা কি আসন্ন, না আমার রবের জন্য কোনো দীর্ঘ মেয়াদ স্থির করবেন।’"},{"SurahNumber":72,"VerseNumber":26,"Text":"তিনিই গায়েবী বিষয়ের জ্ঞানী, তিনি তাঁর গায়েবের জ্ঞান কারও কাছে প্রকাশ করেন না [১]"},{"SurahNumber":72,"VerseNumber":27,"Text":"তাঁর মনোনীত রাসূল ছাড়া। সে ক্ষেত্রে আল্লাহ্ তাঁর রাসূলের সামনে এবং পিছনে প্রহরী নিয়োজিত করেন [১]"},{"SurahNumber":72,"VerseNumber":28,"Text":"যাতে তিনি প্রকাশ করেন যে, অবশ্যই তারা তাদের রবের রিসালাত পৌছে দিয়েছেন [১]। আর তাদের কাছে যা আছে তা তিনি জ্ঞানে পরিবেষ্টন করে রেখেছেন এবং তিনি প্রতিটি বস্তু গণনা করে হিসেব রেখেছেন [২]।"},{"SurahNumber":73,"VerseNumber":1,"Text":"হে বস্ত্ৰাবৃত"},{"SurahNumber":73,"VerseNumber":2,"Text":"রাতে সালাতে দাঁড়ান [১], কিছু অংশ ছাড়া"},{"SurahNumber":73,"VerseNumber":3,"Text":"আধা-রাত বা তার চেয়েও কিছু কম।"},{"SurahNumber":73,"VerseNumber":4,"Text":"অথবা তার চেয়েও একটু বাড়ান। আর কুরআন তিলাওয়াত করুন ধীরে ধীরে সুস্পষ্টভাবে [১]"},{"SurahNumber":73,"VerseNumber":5,"Text":"নিশ্চয় আমরা আপনার প্রতি নাযিল করছি গুরুভার বাণী [১]।"},{"SurahNumber":73,"VerseNumber":6,"Text":"নিশ্চয় রাতের বেলার উঠা [১] প্রবৃত্তি দলনে প্রবলতর [২] এবং বাকস্ফুরণে অধিক উপযোগী [৩]।"},{"SurahNumber":73,"VerseNumber":7,"Text":"নিশ্চয় দিনের বেলায় আপনার জন্য রয়েছে দীর্ঘ কর্মব্যস্ততা [১]।"},{"SurahNumber":73,"VerseNumber":8,"Text":"আর আপনি আপনার রবের নাম স্মরণ করুন এবং তাঁর প্রতি মগ্ন হোন একনিষ্ঠভাবে [১]।"},{"SurahNumber":73,"VerseNumber":9,"Text":"তিনি পূর্ব ও পশ্চিমের রব, তিনি ছাড়া কোনো সত্য ইলাহ্ নেই। অতএব, তাকেঁই আপনি গ্ৰহণ করুন কর্মবিধায়করূপে।"},{"SurahNumber":73,"VerseNumber":10,"Text":"আর লোকে যা বলে, তাতে আপনি ধৈর্য ধারণ করুন এবং সৌজন্যের সাথে তাদেরকে পরিহার করে চলুন [১] ।"},{"SurahNumber":73,"VerseNumber":11,"Text":"আর ছেড়ে দিন আমাকে ও বিলাস সামগ্রীর অধিকারী মিথ্যারোপকারীদেরকে [১] এবং কিছু কালের জন্য তাদেরকে অবকাশ দিন"},{"SurahNumber":73,"VerseNumber":12,"Text":"নিশ্চয় আমাদের কাছে আছে শৃংখলসমূহ ও প্রজ্বলিত আগুন"},{"SurahNumber":73,"VerseNumber":13,"Text":"আর আছে এমন খাদ্য যা গলায় আটকে যায় এবং যন্ত্রণাদায়ক শাস্তি [১]।"},{"SurahNumber":73,"VerseNumber":14,"Text":"সেদিন যমীন ও পর্বতমালা প্রকম্পিত হবে এবং পর্বতসমূহ বিক্ষিপ্ত বহমান বালুকারাশিতে পরিণত হবে [১]।"},{"SurahNumber":73,"VerseNumber":15,"Text":"নিশ্চয় আমরা তোমাদের কাছে পাঠিয়েছি এক রাসূল তোমাদের জন্য সাক্ষীস্বরূপ যেমন রাসূল পাঠিয়েছিলাম ফির‘আউনের কাছে"},{"SurahNumber":73,"VerseNumber":16,"Text":"কিন্তু ফির‘আউন সে রাসূলকে অমান্য করেছিল, ফলে আমরা তাকে অত্যন্ত শক্তভাবে পাকড়াও করেছিলাম।"},{"SurahNumber":73,"VerseNumber":17,"Text":"অতএব, যদি তোমরা কুফরী কর, তবে কি করে আন্তরক্ষা করবে সেদিন যে দিনটি কিশোরদেরকে পরিণত করবে বৃদ্ধে"},{"SurahNumber":73,"VerseNumber":18,"Text":"সেদিন আসমান হবে বিদীর্ণ [১]। তাঁর প্রতিশ্রুতি অবশ্যই বাস্তবায়িত হবে।"},{"SurahNumber":73,"VerseNumber":19,"Text":"নিশ্চয় এটা এক উপদেশ, অতএব যে চায় সে তার রবের দিকে পথ অবলম্বন করুক"},{"SurahNumber":73,"VerseNumber":20,"Text":"নিশ্চয় আপনার রব জানেন যে, আপনি সালাতে দাঁড়ান কখনও রাতের প্রায় দুই-তৃতীয়াংশ, কখনও অর্ধাংশ এবং কখনও এক-তৃতীয়াংশ এবং দাঁড়ায় আপনার সঙ্গে যারা আছে তাদের একটি দলও। আর আল্লাহ্ই নির্ধারণ করেন দিন ও রাতের পরিমান [১]। তিনি জানেন যে, তোমরা এটা পুরোপুরি পালন করতে পারবে না [২], তাই আল্লাহ্ তোমাদের ক্ষমা করলেন [৩]। কাজেই কুরআন থেকে যতটুকু সহজ ততটুকু পড়, আল্লাহ্ জানেন যে, তোমাদের মধ্যে কেউ কেউ অসুস্থ হয়ে পড়বে, আর কেউ কেউ আল্লাহর অনুগ্রহ সন্ধানে দেশ ভ্ৰমন করবে এবং কেউ কেউ আল্লাহর পথে লড়াইয়ে লিপ্ত হবে। কাজেই তোমরা কুরআন হতে যতটুকু সহজসাধ্য ততটুকু পড়। আর তোমরা সালাত কায়েম কর, যাকাত প্ৰদান কর [৪] এবং আল্লাহ্কে দাও উত্তম ঋণ [৫]। তোমরা তোমাদের নিজেদের জন্য ভাল যা কিছু অগ্রিম পাঠাবে তোমরা তা পাবে আল্লাহর কাছে [৬]। তা উৎকৃষ্টতর এবং পুরস্কার হিসেবে মহত্তর। আর তোমরা ক্ষমা প্রার্থনা কর আল্লাহর কাছে। নিশ্চয় আল্লাহ্ ক্ষমাশীল, পরম দয়ালু।"},{"SurahNumber":74,"VerseNumber":1,"Text":"হে বস্ত্ৰাচ্ছাদিত! [১]"},{"SurahNumber":74,"VerseNumber":2,"Text":"উঠুন, অতঃপর সতর্ক করুন [১]"},{"SurahNumber":74,"VerseNumber":3,"Text":"আর আপনার রবের শ্রেষ্ঠত্ব ঘোষণা করুন।"},{"SurahNumber":74,"VerseNumber":4,"Text":"আর আপনার পরিচ্ছদ পবিত্ৰ করুন [১]"},{"SurahNumber":74,"VerseNumber":5,"Text":"আর শির্ক পরিহার করে চলুন [১]"},{"SurahNumber":74,"VerseNumber":6,"Text":"আর বেশী পাওয়ার প্রত্যাশায় দান করবেন না [১]।"},{"SurahNumber":74,"VerseNumber":7,"Text":"আর আপনার রবের জন্যেই ধৈর্য ধারণ করুন।"},{"SurahNumber":74,"VerseNumber":8,"Text":"অতঃপর যখন শিংগায় ফুঁক দেয়া হবে [১]"},{"SurahNumber":74,"VerseNumber":9,"Text":"সেদিন হবে এক সংকটের দিন"},{"SurahNumber":74,"VerseNumber":10,"Text":"যা কাফিরদের জন্য সহজ নয় [১]।"},{"SurahNumber":74,"VerseNumber":11,"Text":"ছেড়ে দিন আমাকে ও যাকে আমি সৃষ্টি করেছি একাকী [১]।"},{"SurahNumber":74,"VerseNumber":12,"Text":"আর আমি তাকে দিয়েছি বিপুল ধন- সম্পদ [১]"},{"SurahNumber":74,"VerseNumber":13,"Text":"এবং নিত্যসঙ্গী পুত্ৰগণ [১]"},{"SurahNumber":74,"VerseNumber":14,"Text":"আর তাকে দিয়েছি স্বাচ্ছন্দ জীবনের প্রচুর উপকরণ"},{"SurahNumber":74,"VerseNumber":15,"Text":"এর পরও সে কামনা করে যে, আমি তাকে আরও বেশী দেই [১]"},{"SurahNumber":74,"VerseNumber":16,"Text":"কখনো নয়, সে তো আমাদের নিদর্শনসমূহের বিরুদ্ধাচারী।"},{"SurahNumber":74,"VerseNumber":17,"Text":"অচিরেই আমি তাকে চড়ার [১] শাস্তি দিয়ে কষ্ট-ক্লান্ত করব।"},{"SurahNumber":74,"VerseNumber":18,"Text":"সে তো চিন্তা করল এবং সিদ্ধান্ত গ্রহণ করল।"},{"SurahNumber":74,"VerseNumber":19,"Text":"সুতরাং ধ্বংস হোক সে! কেমন করে সে এ সিদ্ধান্ত গ্ৰহণ করল"},{"SurahNumber":74,"VerseNumber":20,"Text":"তারপরও ধ্বংস হোক সে! কেমন করে সে এ সিদ্ধান্তে উপনীত হল"},{"SurahNumber":74,"VerseNumber":21,"Text":"তারপর সে তাকাল।"},{"SurahNumber":74,"VerseNumber":22,"Text":"তারপর সে ভ্ৰকুঞ্চিত করল ও মুখ বিকৃত করল।"},{"SurahNumber":74,"VerseNumber":23,"Text":"তারপর সে পিছন ফিরল এবং অহংকার করল।"},{"SurahNumber":74,"VerseNumber":24,"Text":"অতঃপর সে বলল, ‘এ তো লোক পরম্পরায় প্রাপ্ত জাদু ভিন্ন আর কিছু নয় [১]"},{"SurahNumber":74,"VerseNumber":25,"Text":"এ তো মানুষেরই কথা।’"},{"SurahNumber":74,"VerseNumber":26,"Text":"অচিরেই আমি তাকে দগ্ধ করব ‘সাকার’ এ"},{"SurahNumber":74,"VerseNumber":27,"Text":"আর আপনাকে কিসে জানাবে ‘সাকার’ কী"},{"SurahNumber":74,"VerseNumber":28,"Text":"এটা অবশিষ্ট রাখবে না এবং ছেড়েও দেবে না [১]।"},{"SurahNumber":74,"VerseNumber":29,"Text":"এটা তো শরীরের চামড়া পুড়িয়ে কালো করে দেবে"},{"SurahNumber":74,"VerseNumber":30,"Text":"‘সাকার’-এর তত্ত্বাবধানে রয়েছে ঊনিশজন প্রহরী।"},{"SurahNumber":74,"VerseNumber":31,"Text":"আর আমরা তো জাহান্নামের প্রহরী কেবল ফেরেশতাদেরকেই করেছি [১]; কাফিরদের পরীক্ষাস্বরূপই আমরা তাদের এ সংখ্যা উল্লেখ করেছি যাতে কিতাবপ্রাপ্তদের দৃঢ় প্রত্যয় জন্মে, আর যারা ঈমান এনেছে তাদের ঈমান বেড়ে যায়। আর কিতাবপ্রাপ্তরা ও মুমিনরা সন্দেহ পোষণ না করে। আর যেন এর ফলে যাদের অন্তরে ব্যাধি আছে তারা ও কাফিররা বলে, আল্লাহ্ এ (সংখ্যার) উপমা [২] (উল্লেখ করা) দ্বারা কি ইচ্ছা করেছেন?’ এভাবে আল্লাহ্ যাকে ইচ্ছে পথভ্রষ্ট করেন এবং যাকে ইচ্ছে হেদায়াত করেন। আর আপনার রবের বাহিনী সম্পর্কে তিনি ছাড়া কেউ জানে না। আর জাহান্নামের এ বর্ণনা তো মানুষের জন্য এক উপদেশ মাত্র।"},{"SurahNumber":74,"VerseNumber":32,"Text":"কখনোই না [১], চাঁদের শপথ"},{"SurahNumber":74,"VerseNumber":33,"Text":"শপথ রাতের, যখন তার অবসান ঘটে"},{"SurahNumber":74,"VerseNumber":34,"Text":"শপথ প্রভাতকালের, যখন তা আলোকোজ্জ্বল হয়"},{"SurahNumber":74,"VerseNumber":35,"Text":"নিশ্চয় জাহান্নাম ভয়াবহ বিপদসমূহের অন্যতম"},{"SurahNumber":74,"VerseNumber":36,"Text":"মানুষের জন্য সতর্ককারীস্বরূপ"},{"SurahNumber":74,"VerseNumber":37,"Text":"তোমাদের মধ্যে যে অগ্রসর হতে চায় কিংবা যে পিছিয়ে পড়তে চায় তার জন্য [১] ।"},{"SurahNumber":74,"VerseNumber":38,"Text":"প্রত্যেক ব্যক্তি নিজ কৃতকর্মের দায়ে আবদ্ধ [১]"},{"SurahNumber":74,"VerseNumber":39,"Text":"তবে ডানপন্থীরা নয়"},{"SurahNumber":74,"VerseNumber":40,"Text":"বাগ-বাগিচার মধ্যে তারা একে অপরকে জিজ্ঞেস করবে –"},{"SurahNumber":74,"VerseNumber":41,"Text":"অপরাধীদের সম্পর্কে"},{"SurahNumber":74,"VerseNumber":42,"Text":"‘তোমাদেরকে কিসে ‘সাকার’- এ নিক্ষেপ করেছে?’"},{"SurahNumber":74,"VerseNumber":43,"Text":"তারা বলবে, ‘আমরা সালাত আদায়কারীদের অন্তর্ভুক্ত ছিলাম না [১]"},{"SurahNumber":74,"VerseNumber":44,"Text":"আর আমরা অভাবগ্ৰস্তকে খাদ্য দান করতাম না [১]"},{"SurahNumber":74,"VerseNumber":45,"Text":"এবং আমরা অনর্থক আলাপকারীদের সাথে বেহুদা আলাপে মগ্ন থাকতাম।"},{"SurahNumber":74,"VerseNumber":46,"Text":"আর আমরা প্রতিদান দিবসে মিথ্যারোপ করতাম"},{"SurahNumber":74,"VerseNumber":47,"Text":"অবশেষে আমাদের কাছে মৃত্যু আগমন করে [১]।’"},{"SurahNumber":74,"VerseNumber":48,"Text":"ফলে সুপারিশকারীদের সুপারিশ তাদের কোনো উপকার করবে না [১]।"},{"SurahNumber":74,"VerseNumber":49,"Text":"অতঃপর তাদের কী হয়েছে যে, তারা মুখ ফিরিয়ে নেয় উপদেশ হতে"},{"SurahNumber":74,"VerseNumber":50,"Text":"তারা যেন ভীত-ত্ৰস্ত হয়ে পলায়নরত একপাল গাধা"},{"SurahNumber":74,"VerseNumber":51,"Text":"যারা সিংহের ভয়ে পলায়ন করেছে [১]।"},{"SurahNumber":74,"VerseNumber":52,"Text":"বরং তাদের মধ্যকার প্রত্যেকেই কামনা করে যে, তাকে একটি উন্মুক্ত গ্ৰন্থ দেয়া হোক [১]।"},{"SurahNumber":74,"VerseNumber":53,"Text":"কখনো নয় [১]; বরং তারা আখেরাতকে ভয় করে না [২]।"},{"SurahNumber":74,"VerseNumber":54,"Text":"নিশ্চয় এ কুরআন তো সকলের জন্য উপদেশবাণী [১]।"},{"SurahNumber":74,"VerseNumber":55,"Text":"অতএব যার ইচ্ছে সে তা থেকে উপদেশ গ্ৰহণ করুক।"},{"SurahNumber":74,"VerseNumber":56,"Text":"আর আল্লাহর ইচ্ছে ছাড়া কেউ উপদেশ গ্ৰহণ করতে পারে না; তিনিই যোগ্য যে, একমাত্র তাঁরই তাকওয়া অবলম্বন করা হবে, আর তিনিই ক্ষমা করার অধিকারী [১]।"},{"SurahNumber":75,"VerseNumber":1,"Text":"আমি শপথ করছি কিয়ামতের দিনের [১]"},{"SurahNumber":75,"VerseNumber":2,"Text":"আমি আরও শপথ করছি ভর্ৎসনাকারী আত্মার [১]।"},{"SurahNumber":75,"VerseNumber":3,"Text":"মানুষ কি মনে করে যে, আমরা কখনোই তার অস্থিসমূহ একত্র করতে পারব না"},{"SurahNumber":75,"VerseNumber":4,"Text":"অবশ্যই হ্যাঁ, আমরা তার আঙ্গুলের আগা পর্যন্ত পুনর্বিন্যস্ত করতে সক্ষম [১]।"},{"SurahNumber":75,"VerseNumber":5,"Text":"বরং মানুষ তার ভবিষ্যতেও পাপাচার করতে চায় [১]।"},{"SurahNumber":75,"VerseNumber":6,"Text":"সে প্রশ্ন করে, ‘কখন কিয়ামতের দিন আসবে?’"},{"SurahNumber":75,"VerseNumber":7,"Text":"যখন চোখ স্থির হয়ে যাবে [১]"},{"SurahNumber":75,"VerseNumber":8,"Text":"এবং চাঁদ হয়ে পড়বে কিরণহীন [১]"},{"SurahNumber":75,"VerseNumber":9,"Text":"আর যখন সূর্য ও চাঁদকে একত্র করা হবে [১] –"},{"SurahNumber":75,"VerseNumber":10,"Text":"সেদিন মানুষ বলবে, ‘আজ পালানোর স্থান কোথায়?’"},{"SurahNumber":75,"VerseNumber":11,"Text":"কখনোই নয়, কোনো আশ্রয়স্থল নেই।"},{"SurahNumber":75,"VerseNumber":12,"Text":"সেদিন ঠাঁই হবে আপনার রবেরই কাছে।"},{"SurahNumber":75,"VerseNumber":13,"Text":"সেদিন মানুষকে অবহিত করা হবে সে কী আগে পাঠিয়েছে ও কী পিছনে রেখে গেছে [১]।"},{"SurahNumber":75,"VerseNumber":14,"Text":"বরং মানুষ নিজের সম্পর্কে সম্যক অবগত [১]"},{"SurahNumber":75,"VerseNumber":15,"Text":"যদিও সে নানা অজুহাতের অবতারণা করে।"},{"SurahNumber":75,"VerseNumber":16,"Text":"তাড়াতাড়ি ওহী আয়ত্ত করার জন্য আপনি তা নিয়ে আপনার জিহ্বাকে দ্রুত সঞ্চালন করবেন না।"},{"SurahNumber":75,"VerseNumber":17,"Text":"নিশ্চয় এর সংরক্ষণ ও পাঠ করানোর দায়িত্ব আমাদেরই।"},{"SurahNumber":75,"VerseNumber":18,"Text":"কাজেই যখন আমরা তা পাঠ করি আপনি সে পাঠের অনুসরণ করুন"},{"SurahNumber":75,"VerseNumber":19,"Text":"তারপর তার বর্ণনার দায়িত্ব নিশ্চিতভাবে আমাদেরই [১]।"},{"SurahNumber":75,"VerseNumber":20,"Text":"কখনো না, বরং তোমরা দুনিয়ার জীবনকে ভালবাস"},{"SurahNumber":75,"VerseNumber":21,"Text":"আর তোমরা আখেরাতকে উপেক্ষা কর [১]।"},{"SurahNumber":75,"VerseNumber":22,"Text":"সেদিন কোনো কোনো মুখমণ্ডল উজ্জ্বল হবে"},{"SurahNumber":75,"VerseNumber":23,"Text":"তারা তাদের রবের দিকে তাকিয়ে থাকবে [১]।"},{"SurahNumber":75,"VerseNumber":24,"Text":"আর কোনো কোনো মুখমণ্ডল হয়ে পড়বে বিবর্ণ"},{"SurahNumber":75,"VerseNumber":25,"Text":"আশংকা করবে যে, এক ধ্বংসকারী বিপর্যয় তাদের উপর আপতিত হবে।"},{"SurahNumber":75,"VerseNumber":26,"Text":"অবশ্যই [১], যখন প্ৰাণ কণ্ঠাগত হবে"},{"SurahNumber":75,"VerseNumber":27,"Text":"এবং বলা হবে, ‘কে তাকে রক্ষা করবে?’"},{"SurahNumber":75,"VerseNumber":28,"Text":"তখন তার প্রত্যয় হবে যে, এটা বিদায়ক্ষণ।"},{"SurahNumber":75,"VerseNumber":29,"Text":"আর পায়ের গোছার সঙ্গে পায়ের গোছা জড়িয়ে যাবে [১]।"},{"SurahNumber":75,"VerseNumber":30,"Text":"সেদিন আপনার রবের কাছেই সকলকে হাঁকিয়ে নেয়া হবে।"},{"SurahNumber":75,"VerseNumber":31,"Text":"সুতরাং সে বিশ্বাস করে নি এবং সালাতও আদায় করে নি।"},{"SurahNumber":75,"VerseNumber":32,"Text":"বরং সে মিথ্যারোপ করেছিল এবং মুখ ফিরিয়ে নিয়েছিল।"},{"SurahNumber":75,"VerseNumber":33,"Text":"তারপর সে তার পরিবার পরিজনের কাছে চলে গিয়েছিল অহংকার করে"},{"SurahNumber":75,"VerseNumber":34,"Text":"দুর্ভোগ তোমার জন্য, দুর্ভোগ"},{"SurahNumber":75,"VerseNumber":35,"Text":"আবার দুর্ভোগ তোমার জন্য, দুর্ভোগ [১]"},{"SurahNumber":75,"VerseNumber":36,"Text":"মানুষ কি মনে করে যে, তাকে এমনি ছেড়ে দেয়া হবে [১]"},{"SurahNumber":75,"VerseNumber":37,"Text":"সে কি বীর্যের স্থলিত শুক্রবিন্দু ছিল না"},{"SurahNumber":75,"VerseNumber":38,"Text":"তারপর সে ‘আলাকা’য় পরিণত হয়। অতঃপর আল্লাহ্ তাকে সৃষ্টি করেন এবং সুঠাম করেন।"},{"SurahNumber":75,"VerseNumber":39,"Text":"অতঃপর তিনি তা থেকে সৃষ্টি করেন যুগল--- নর ও নারী।"},{"SurahNumber":75,"VerseNumber":40,"Text":"তবুও কি সে স্রষ্টা মৃতকে পুনর্জীবিত করতে সক্ষম নন [১]"},{"SurahNumber":76,"VerseNumber":1,"Text":"কালপ্রবাহে মানুষের উপর কি এমন এক সময় আসে নি [১] যখন সে উল্লেখযোগ্য কিছুই ছিল না [২]"},{"SurahNumber":76,"VerseNumber":2,"Text":"আমরা তো মানুষকে সৃষ্টি করেছি মিলিত শুক্রবিন্দু থেকে [১], আমরা তাকে পরীক্ষা করব [২]; তাই আমরা তাকে করেছি শ্রবণ ও দৃষ্টিশক্তি সম্পন্ন [৩]।"},{"SurahNumber":76,"VerseNumber":3,"Text":"নিশ্চয় আমরা তাকে পথ নির্দেশ দিয়েছি, হয় সে কৃতজ্ঞ হবে, না হয় সে অকৃতজ্ঞ হবে [১]।"},{"SurahNumber":76,"VerseNumber":4,"Text":"নিশ্চয় আমরা কাফেরদের জন্য প্রস্তুত রেখেছি শেকল, গলার বেড়ি ও লেলিহান আগুন [১]।"},{"SurahNumber":76,"VerseNumber":5,"Text":"নিশ্চয় সৎকর্মশীলেরা [১] পান করবে এমন পূৰ্ণপাত্ৰ-পানীয় থেকে যার মিশ্রণ হবে কাফূর [২]"},{"SurahNumber":76,"VerseNumber":6,"Text":"এমন একটি প্রস্রবণ যা থেকে আল্লাহর বান্দাগণ [১] পান করবে, তারা এ প্রস্রবণকে যথেচ্ছা প্রবাহিত করবে [২]।"},{"SurahNumber":76,"VerseNumber":7,"Text":"তারা মানত পূর্ণ করে [১] এবং সে দিনের ভয়ে করে, যে দিনের অকল্যাণ হবে ব্যাপক।"},{"SurahNumber":76,"VerseNumber":8,"Text":"আর তারা মহব্বত থাকা সাপেক্ষে [১] অভাবগ্রস্ত, ইয়াতীম ও বন্দীকে [২] খাবার দান করে [৩]"},{"SurahNumber":76,"VerseNumber":9,"Text":"এবং বলে, ‘শুধু আল্লাহর সস্তুষ্টি লাভের উদ্দেশ্যে আমরা তোমাদেরকে খাবার দান করি, আমরা তোমাদের কাছ থেকে প্রতিদান চাই না, কৃতজ্ঞতাও নয় [১]।"},{"SurahNumber":76,"VerseNumber":10,"Text":"‘নিশ্চয় আমরা আশংকা করি আমাদের রবের কাছ থেকে এক ভীতিপ্ৰদ ভয়ংকর দিনের।’"},{"SurahNumber":76,"VerseNumber":11,"Text":"পরিণামে আল্লাহ্ তাদেরকে রক্ষা করবেন সে দিনের অনিষ্ট হতে এবং তাদেরকে প্ৰদান করবেন হাস্যোজ্জ্বলতা ও উৎফুল্লতা [১]।"},{"SurahNumber":76,"VerseNumber":12,"Text":"আর তাদের সবরের [১] পুরস্কারস্বরূপ তিনি তাদেরকে প্রদান করবেন উদ্যান ও রেশমী বস্ত্ৰ।"},{"SurahNumber":76,"VerseNumber":13,"Text":"সেখানে তারা হেলান দিয়ে আসীন থাকবে সুসজ্জিত আসনে, তারা সেখানে খুব গরম অথবা খুব শীত দেখবে না [১]।"},{"SurahNumber":76,"VerseNumber":14,"Text":"আর তাদের উপর সন্নিহিত থাকবে গাছের ছায়া এবং তার ফলমূলের থোকাসমূহ সম্পূর্ণরূপে তাদের আয়ত্তাধীন করা হবে।"},{"SurahNumber":76,"VerseNumber":15,"Text":"আর তাদের উপর ঘুরে ঘুরে পরিবেশন করা হবে রৌপ্যপাত্ৰে [১] এবং স্ফটিক-সচ্ছ পানপাত্রে"},{"SurahNumber":76,"VerseNumber":16,"Text":"রূপার স্ফটিক পাত্ৰে [১], তারা তা পরিমাণ করবে সম্পূর্ণ-পরিমিতভাবে [২]।"},{"SurahNumber":76,"VerseNumber":17,"Text":"আর সেখানে তাদেরকে পান করানো হবে যানজাবীল মিশ্ৰিত পূৰ্ণপাত্ৰ-পানীয় [১]"},{"SurahNumber":76,"VerseNumber":18,"Text":"জান্নাতের এমন এক প্রস্রবণের, যার নাম হবে সালসাবীল [১]।"},{"SurahNumber":76,"VerseNumber":19,"Text":"আর তাদের উপর প্রদক্ষিণ করবে চির কিশোরগণ, যখন আপনি তাদেরকে দেখবেন তখন মনে করবেন তারা যেন বিক্ষিপ্ত মুক্তা।"},{"SurahNumber":76,"VerseNumber":20,"Text":"আর আপনি যখন সেখানে দেখবেন, দেখতে পাবেন স্বাচ্ছন্দ্য এবং বিশাল রাজ্য।"},{"SurahNumber":76,"VerseNumber":21,"Text":"তাদের আবরণ হবে সূক্ষ্ম সবুজ রেশম ও স্থূল রেশম, আর তারা অলংকৃত হবে রৌপ্য নির্মিত কংকনে [১], আর তাদের রব তাদেরকে পান করাবেন পবিত্ৰ পানীয়।"},{"SurahNumber":76,"VerseNumber":22,"Text":"‘নিশ্চয় এটা তোমাদের পুরস্কার; আর তোমাদের কর্মপ্রচেষ্টা ছিল প্রসংশাযোগ্য।"},{"SurahNumber":76,"VerseNumber":23,"Text":"নিশ্চয় আমরা আপনার প্রতি কুরআন নাযিল করেছি ক্রমে ক্ৰমে।"},{"SurahNumber":76,"VerseNumber":24,"Text":"কাজেই আপনি ধৈর্যের সাথে আপনার রবের নির্দেশের প্রতীক্ষা করুন এবং তাদের মধ্য থেকে কোনো পাপিষ্ঠ বা ঘোর অকৃতজ্ঞ কাফিরের আনুগত্য করবেন না।"},{"SurahNumber":76,"VerseNumber":25,"Text":"আর আপনার রবের নাম স্মরণ করুন সকালে ও সন্ধ্যায়।"},{"SurahNumber":76,"VerseNumber":26,"Text":"আর রাতের কিছু অংশে তাঁর প্রতি সাজ্দাবনত হোন আর রাতের দীর্ঘ সময় তাঁর পবিত্রতা ও মহিমা ঘোষণা করুন।"},{"SurahNumber":76,"VerseNumber":27,"Text":"নিশ্চয় তারা ভালবাসে দুনিয়ার জীবনকে আর তারা তাদের সামনের কঠিন দিনকে উপেক্ষা করে চলে [১]।"},{"SurahNumber":76,"VerseNumber":28,"Text":"আমরা তাদেরকে সৃষ্টি করেছি এবং তাদের গঠন সুদৃঢ় করেছি। আর আমরা যখন ইচ্ছে করব তাদের স্থানে তাদের মত (কাউকে) দিয়ে পরিবর্তন করে দেব [১]।"},{"SurahNumber":76,"VerseNumber":29,"Text":"নিশ্চয় এটা এক উপদেশ, অতএব যে ইচ্ছে করে সে যেন তার রবের দিকে একটি পথ গ্রহণ করে।"},{"SurahNumber":76,"VerseNumber":30,"Text":"আর তোমরা ইচ্ছে করতে সক্ষম হবে না যদি না আল্লাহ্ ইচ্ছে করেন। নিশ্চয় আল্লাহ্ সর্বজ্ঞ, প্রজ্ঞাময়।"},{"SurahNumber":76,"VerseNumber":31,"Text":"তিনি যাকে ইচ্ছে তাঁর অনুগ্রহের অন্তর্ভুক্ত করেন, কিন্তু যালেমরা- তাদের জন্য তিনি প্ৰস্তুত রেখেছেন যন্ত্রণাদায়ক শাস্তি।"},{"SurahNumber":77,"VerseNumber":1,"Text":"শপথ কল্যাণস্বরূপ প্রেরিত বায়ুর"},{"SurahNumber":77,"VerseNumber":2,"Text":"অতঃপর প্রলয়ংকরী ঝটিকার"},{"SurahNumber":77,"VerseNumber":3,"Text":"শপথ প্ৰচণ্ড সঞ্চালনকারীর"},{"SurahNumber":77,"VerseNumber":4,"Text":"অতঃপর সুস্পষ্টরূপে পার্থক্যকারীর"},{"SurahNumber":77,"VerseNumber":5,"Text":"অতঃপর তাদের, যারা মানুষের অন্তরে পৌঁছে দেয় উপদেশ--- [১]"},{"SurahNumber":77,"VerseNumber":6,"Text":"ওযর-আপত্তি রহিতকরণ ও সতর্ক করার জন্য [১]"},{"SurahNumber":77,"VerseNumber":7,"Text":"নিশ্চয় তোমাদেরকে যে প্ৰতিশ্রুতি দেয়া হয়েছে তা অবশ্যম্ভাবী।"},{"SurahNumber":77,"VerseNumber":8,"Text":"যখন নক্ষত্ররাজির আলো নির্বাপিত করা হবে"},{"SurahNumber":77,"VerseNumber":9,"Text":"আর যখন আকাশ বিদীর্ণ করা হবে"},{"SurahNumber":77,"VerseNumber":10,"Text":"আর যখন পর্বতমালা চূৰ্ণবিচূর্ণ করা হবে"},{"SurahNumber":77,"VerseNumber":11,"Text":"আর যখন রাসূলগণকে নির্ধারিত সময়ে উপস্থিত করা হবে [১]"},{"SurahNumber":77,"VerseNumber":12,"Text":"এসব স্থগিত রাখা হয়েছে কোন্ দিনের জন্য"},{"SurahNumber":77,"VerseNumber":13,"Text":"বিচার দিনের জন্য।"},{"SurahNumber":77,"VerseNumber":14,"Text":"আর আপনাকে কিসে জানাবে বিচার দিন কী"},{"SurahNumber":77,"VerseNumber":15,"Text":"সেদিন দুর্ভোগ মিথ্যারোপকারীদের জন্য [১]।"},{"SurahNumber":77,"VerseNumber":16,"Text":"আমরা কি পূর্ববর্তীদেরকে ধ্বংস করিনি"},{"SurahNumber":77,"VerseNumber":17,"Text":"তারপর আমরা পরবর্তীদেরকে তাদের অনুগামী করব [১]।"},{"SurahNumber":77,"VerseNumber":18,"Text":"অপরাধীদের প্রতি আমরা এরূপই করে থাকি।"},{"SurahNumber":77,"VerseNumber":19,"Text":"সেদিন দুর্ভোগ মিথ্যারোপকারীদের জন্য।"},{"SurahNumber":77,"VerseNumber":20,"Text":"আমরা কি তোমাদেরকে তুচ্ছ পানি হতে সৃষ্টি করিনি"},{"SurahNumber":77,"VerseNumber":21,"Text":"তারপর আমরা তা রেখেছি নিরাপদ আধারে [১]"},{"SurahNumber":77,"VerseNumber":22,"Text":"এক নির্দিষ্ট কাল পর্যন্ত"},{"SurahNumber":77,"VerseNumber":23,"Text":"অতঃপর আমরা পরিমাপ করেছি, সুতরাং আমরা কত নিপুণ পরিমাপকারী [১]"},{"SurahNumber":77,"VerseNumber":24,"Text":"সেদিন দুর্ভোগ মিথ্যারোপকারীদের জন্য [১]।"},{"SurahNumber":77,"VerseNumber":25,"Text":"আমরা কি যমীনকে সৃষ্টি করিনি ধারণকারীরূপে"},{"SurahNumber":77,"VerseNumber":26,"Text":"জীবিত ও মৃতের জন্য [১]"},{"SurahNumber":77,"VerseNumber":27,"Text":"আর আমরা তাতে স্থাপন করেছি সুদৃঢ় উচ্চ পর্বতমালা এবং তোমাদেরকে পান করিয়েছি সুপেয় পানি [১]।"},{"SurahNumber":77,"VerseNumber":28,"Text":"সেদিন দুর্ভোগ মিথ্যারোপকারীদের জন্য [১]।"},{"SurahNumber":77,"VerseNumber":29,"Text":"তোমরা যাতে মিথ্যারোপ করতে, চল তারই দিকে।"},{"SurahNumber":77,"VerseNumber":30,"Text":"চল তিন শাখাবিশিষ্ট আগুনের ছায়ার দিকে"},{"SurahNumber":77,"VerseNumber":31,"Text":"যে ছায়া শীতল নয় এবং যা রক্ষা করে না অগ্নিশিখা হতে"},{"SurahNumber":77,"VerseNumber":32,"Text":"নিশ্চয় জাহান্নাম উৎক্ষেপন করবে বৃহৎ স্ফুলিংগ অট্টালিকাতুল্য"},{"SurahNumber":77,"VerseNumber":33,"Text":"তা যেন পীতবর্ণ উটের শ্রেণী [১]"},{"SurahNumber":77,"VerseNumber":34,"Text":"সেদিন দুর্ভোগ মিথ্যারূপকারীদের জন্য।"},{"SurahNumber":77,"VerseNumber":35,"Text":"এটা এমন এক দিন যেদিন না তারা কথা বলবে [১]"},{"SurahNumber":77,"VerseNumber":36,"Text":"আর না তাদেরকে অনুমতি দেয়া হবে ওযর পেশ করার।"},{"SurahNumber":77,"VerseNumber":37,"Text":"সেদিন দুর্ভোগ মিথ্যারোপকারীদের জন্য।"},{"SurahNumber":77,"VerseNumber":38,"Text":"‘এটাই ফয়সালার দিন, আমরা একত্র করেছি তোমাদেরকে এবং পূৰ্ববর্তীদেরকে।’"},{"SurahNumber":77,"VerseNumber":39,"Text":"অতঃপর তোমাদের কোনো কৌশল থাকলে তা প্রয়োগ কর আমার বিরুদ্ধে [১]।"},{"SurahNumber":77,"VerseNumber":40,"Text":"সেদিন দুর্ভোগ মিথ্যারোপকারীদের জন্য।"},{"SurahNumber":77,"VerseNumber":41,"Text":"নিশ্চয় মুত্তাকীরা [১] থাকবে ছায়ায় ও প্রস্রবণ বহুল স্থানে"},{"SurahNumber":77,"VerseNumber":42,"Text":"আর তাদের বাঞ্ছিত ফলমূলের প্রাচুর্যের মধ্যে।"},{"SurahNumber":77,"VerseNumber":43,"Text":"‘তোমাদের কর্মের পুরস্কারস্বরূপ তোমরা তৃপ্তির সাথে পানাহার কর।’"},{"SurahNumber":77,"VerseNumber":44,"Text":"এভাবে আমরা মুহসিনদেরকে পুরস্কৃত করে থাকি।"},{"SurahNumber":77,"VerseNumber":45,"Text":"সেদিন দুর্ভোগ মিথ্যারোপকারীদের জন্য।"},{"SurahNumber":77,"VerseNumber":46,"Text":"তোমরা খাও এবং ভোগ করে নাও অল্প কিছুদিন, তোমরা তো অপরাধী [১]।"},{"SurahNumber":77,"VerseNumber":47,"Text":"সেদিন দুর্ভোগ মিথ্যারোপকারীদের জন্য।"},{"SurahNumber":77,"VerseNumber":48,"Text":"যখন তাদেরকে বলা হয়, রুকু কর তখন তারা রুকু করে না [১]।"},{"SurahNumber":77,"VerseNumber":49,"Text":"সেদিন দুর্ভোগ মিথ্যারোপকারীদের জন্য।"},{"SurahNumber":77,"VerseNumber":50,"Text":"কাজেই তারা কুরআনের পরিবর্তে আর কোন্ কথায় ঈমান আনবে [১]"}]}