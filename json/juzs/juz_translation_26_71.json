{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":46,"VerseNumber":1,"Text":"Hā Mīm"},{"SurahNumber":46,"VerseNumber":2,"Text":"Knjigu objavljuje Allah, Silni i Mudri"},{"SurahNumber":46,"VerseNumber":3,"Text":"Mi smo nebesa i Zemlju i ono što je između njih mudro stvorili i do roka određenog, ali nevjernici okreću glave od onog čime im se prijeti"},{"SurahNumber":46,"VerseNumber":4,"Text":"Reci: “Kažite vi meni ili pokažite mi šta su stvorili na Zemlji i imaju li ikakva udjela u nebesima oni kojima se vi, pored Allaha, klanjate? Donesite mi Knjigu objavljenu prije ove ili samo kakav ostatak znanja, ako istinu govorite.”"},{"SurahNumber":46,"VerseNumber":5,"Text":"Ko je u većoj zabludi od onih koji se, umjesto Allahu, klanjaju onima koji im se do Sudnjeg dana neće odazvati i koji su prema njihovim molbama ravnodušni"},{"SurahNumber":46,"VerseNumber":6,"Text":"Kad ljudi budu sabrani, oni će im biti neprijatelji i poreći će da su im se klanjali"},{"SurahNumber":46,"VerseNumber":7,"Text":"A kad se ovima Naši jasni ajeti kazuju, onda oni koji ne vjeruju govore o Istini čim im dođe: “Ovo je prava čarolija!”"},{"SurahNumber":46,"VerseNumber":8,"Text":"Zar oni da govore: “On ga izmišlja!” Reci: “Pa ako ga izmišljam, vi mene od kazne Allahove nećete moći odbraniti. On dobro zna šta o Kur’anu govorite. On je dovoljan svjedok i meni i vama. On prašta i samilostan je.”"},{"SurahNumber":46,"VerseNumber":9,"Text":"Reci: “Ja nisam prvi poslanik i ne znam šta će biti sa mnom ili s vama. Ja slijedim samo ono što mi se objavljuje i samo sam dužan otvoreno opominjati.”"},{"SurahNumber":46,"VerseNumber":10,"Text":"Reci: “Kažite vi meni šta će s vama biti ako je Kur’an od Allaha, a vi u njega nećete da vjerujete, i ako je jedan od sinova Israilovih posvjedočio da je i on od Allaha, pa on povjerovao, a vi se uzoholili.” Allah, zaista, neće ukazati na Pravi put narodu koji sebi nepravdu čini"},{"SurahNumber":46,"VerseNumber":11,"Text":"I govore nevjernici o vjernicima: “Da je kakvo dobro, nas oni u tome ne bi pretekli.” A kako pomoću njega Pravi put nisu našli, sigurno će reći: “Ovo je još davna izmišljotina.”"},{"SurahNumber":46,"VerseNumber":12,"Text":"Knjiga Musaova bila je putovođa i milost prije njega. A ovo je Knjiga na arapskom jeziku koja nju potvrđuje da bi opomenula one koji rade zlo i obradovala one koji čine dobro"},{"SurahNumber":46,"VerseNumber":13,"Text":"Oni koji govore: “Naš Gospodar je Allah!” i istraju na Pravom putu, neka se ničeg ne boje i ni za čim neka ne tuguju"},{"SurahNumber":46,"VerseNumber":14,"Text":"Oni će stanovnici dženneta biti i u njemu će vječno boraviti, i to će im biti nagrada za ono što su radili"},{"SurahNumber":46,"VerseNumber":15,"Text":"Čovjeka smo zadužili da roditeljima svojim čini dobro. Majka ga njegova s mukom nosi i u mukama ga rađa, nosi ga i doji trideset mjeseci. A kad dospije u muževno doba i kad dostigne četrdeset godina, on rekne: “Gospodaru moj, dozvoli mi da Ti budem zahvalan na blagodati koju si darovao meni i roditeljima mojim, i pomozi mi da činim dobra djela kojima ćeš zadovoljan biti, i učini dobrim potomke moje – ja se, zaista, kajem i odan sam Tebi.”"},{"SurahNumber":46,"VerseNumber":16,"Text":"Eto, od takvih ćemo Mi dobra djela koja su radili primiti, a preko ružnih postupaka njihovih preći; od stanovnika će Dženneta oni biti, istinito ćemo obećanje koje im je dato ispuniti"},{"SurahNumber":46,"VerseNumber":17,"Text":"A onaj koji roditeljima svojim kaže: “Ih, što mi prijetite da ću biti oživljen kad su prije mene toliki narodi bili i nestali!” – a oni, zazivajući Allaha u pomoć, govore: “Teško tebi, vjeruj, Allahova će se prijetnja, doista, obistiniti!” On odgovara: “To su izmišljotine naroda drevnih!”"},{"SurahNumber":46,"VerseNumber":18,"Text":"Na takvima se treba ispuniti Riječ rečena o narodima: džinima i ljudima koji su prije njih bili i nestali, jer oni su, zaista, nastradali"},{"SurahNumber":46,"VerseNumber":19,"Text":"Za sve će biti posebni stepeni, prema tome kako su radili, da ih nagradi ili kazni za djela njihova – nepravda im se neće učiniti"},{"SurahNumber":46,"VerseNumber":20,"Text":"A na Dan kad oni koji nisu vjerovali pred vatrom budu zaustavljeni: “Vi ste u svom životu na Zemlji sve svoje naslade iskoristili i u njima uživali, a danas sramnom patnjom bit ćete kažnjeni zato što ste se na Zemlji, bez ikakva osnova, oholo ponašali i što ste raskalašeni bili.”"},{"SurahNumber":46,"VerseNumber":21,"Text":"I spomeni brata Adova, kad je narod svoj u el-Ahkafu opominjao – a bilo je i prije njega i poslije njega poslanika: “Činite ibadet samo Allahu, ja, zaista, strahujem da ćete biti u mukama na Velikom danu"},{"SurahNumber":46,"VerseNumber":22,"Text":"oni su odgovarali: “Zar si nama došao da nas od božanstava naših odvratiš? Neka se, eto, ostvare prijetnje tvoje, ako istinu govoriš!”"},{"SurahNumber":46,"VerseNumber":23,"Text":"“Samo Allah zna kad će to biti”, on bi govorio, “ja vam kazujem ono što mi se objavljuje, a vi ste, vidim, narod u neznanju ogrezao.”"},{"SurahNumber":46,"VerseNumber":24,"Text":"I kad ugledaše na obzorju oblak, koji se prema dolinama njihovim kretao, povikaše: “Ovaj nam oblak kišu donosi!” “Ne, to je ono što ste požurivali: vjetar koji vam bolnu patnju nosi"},{"SurahNumber":46,"VerseNumber":25,"Text":"koji, voljom Gospodara svog, sve ruši.” I ujutro su se vidjele samo nastambe njihove – tako Mi kažnjavamo narod griješni"},{"SurahNumber":46,"VerseNumber":26,"Text":"Njima smo dali mogućnosti koje vama nismo dali. I sluh i vid i razum smo im dali, ali im ni sluh njihov ni vid njihov ni razum njihov nisu ni od kakve koristi bili, jer su Allahove dokaze poricali – i sa svih strana ih je okružilo ono čemu su se ismijavali"},{"SurahNumber":46,"VerseNumber":27,"Text":"Neke gradove oko vas još davno smo uništili, a objasnili smo im bili na razne načine dokaze, ne bi li se pokajali"},{"SurahNumber":46,"VerseNumber":28,"Text":"A zašto im nisu pomogli oni koje su, pored Allaha, prihvatili da im budu posrednici i bogovi? Ali, njih nije bilo. To su bile samo klevete njihove i laži"},{"SurahNumber":46,"VerseNumber":29,"Text":"Kad ti poslasmo nekoliko džina da Kur’an slušaju, kad dođoše da ga čuju, oni rekoše: “Ćutite i pomno slušajte!” A kad se završi, vratiše se narodu svom da opominju"},{"SurahNumber":46,"VerseNumber":30,"Text":"“O narode naš”, govorili su, “mi smo slušali Knjigu koja se poslije Musaa objavljuje, koja potvrđuje da su istinite i one prije nje, i koja ka istini i na Pravi put upućuje"},{"SurahNumber":46,"VerseNumber":31,"Text":"O narode naš, odazovite se Allahovu glasniku i vjerujte u Allaha, On će vam neke grijehe vaše oprostiti i vas od patnje neizdržljive zaštititi!”"},{"SurahNumber":46,"VerseNumber":32,"Text":"A oni koji se ne odazovu Allahovu glasniku, takvi Mu na Zemlji neće umaći i mimo Njega zaštitnika neće naći. Oni su u velikoj zabludi.”"},{"SurahNumber":46,"VerseNumber":33,"Text":"Zar ne znaju da je Allah – Koji je nebesa i Zemlju stvorio i Koji se nije nimalo umorio dok ih je stvarao – kadar oživiti mrtve? Jest, On sve može"},{"SurahNumber":46,"VerseNumber":34,"Text":"A na Dan kad oni koji nisu vjerovali pred vatrom budu zaustavljeni: “Zar ovo nije istina?” – odgovorit će: “Jest, Gospodara nam našeg!” “E pa iskusite patnju”, reći će On, “jer ste stalno poricali.”"},{"SurahNumber":46,"VerseNumber":35,"Text":"Ti izdrži kao što su izdržali odlučni poslanici i ne traži da im kazna što prije dođe! A onog Dana kad dožive ono čime im se prijeti, učinit će im se da su ostali samo jedan dio dana. Ovo je obznana! A zar će ko drugi biti uništen do narod griješnički"},{"SurahNumber":47,"VerseNumber":1,"Text":"Allah će poništiti djela onih koji ne vjeruju i od puta Njegova odvraćaju"},{"SurahNumber":47,"VerseNumber":2,"Text":"A onima koji vjeruju i dobra djela čine i vjeruju u ono što se objavljuje Muhammedu – a to je istina od Gospodara njihova – On će preko hrđavih postupaka njihovih preći i prilike će njihove poboljšati…"},{"SurahNumber":47,"VerseNumber":3,"Text":"zato što nevjernici slijede neistinu, a vjernici slijede istinu od Gospodara svog. Tako Allah navodi zbog ljudi primjere njihove"},{"SurahNumber":47,"VerseNumber":4,"Text":"Kad se u borbi s nevjernicima sretnete po šijama ih udarajte sve dok ih ne oslabite, a onda ih vežite, i poslije, ili ih velikodušno sužanjstva oslobodite ili otkupninu zahtijevajte, sve dok borba ne prestane. Tako učinite! Da Allah hoće, On bi im se osvetio, ali On vas želi iskušati jedne pomoću drugih. On neće poništiti djela onih koji na Allahovu putu poginu…"},{"SurahNumber":47,"VerseNumber":5,"Text":"i On će ih, sigurno, uputiti i prilike njihove poboljšati…"},{"SurahNumber":47,"VerseNumber":6,"Text":"i u Džennet ih uvesti, o kome ih je već upoznao"},{"SurahNumber":47,"VerseNumber":7,"Text":"O vjernici, ako Allaha pomognete, i On će vama pomoći i korake vaše učvrstiti"},{"SurahNumber":47,"VerseNumber":8,"Text":"A onima koji ne vjeruju – propast njima! On neće djela njihova prihvatiti…"},{"SurahNumber":47,"VerseNumber":9,"Text":"zato što ne vole ono što Allah objavljuje, i On će djela njihova poništiti"},{"SurahNumber":47,"VerseNumber":10,"Text":"Zašto oni ne idu po svijetu da vide kakav je bio kraj onih prije njih? Njih je Allah istrijebio, a to čeka i ostale nevjernike…"},{"SurahNumber":47,"VerseNumber":11,"Text":"zato što je Allah zaštitnik onih koji vjeruju i što nevjernici zaštitnika nemaju"},{"SurahNumber":47,"VerseNumber":12,"Text":"Allah će one koji vjeruju i dobra djela čine uvesti u džennetske bašče, kroz koje rijeke teku. A oni koji ne vjeruju – koji se naslađuju i žderu kao što stoka ždere – njihovo će prebivalište Vatra biti"},{"SurahNumber":47,"VerseNumber":13,"Text":"A koliko smo gradova razorili, mnogo moćnijih od tvog grada koji te protjerao, i nije bilo nikog da im pomogne"},{"SurahNumber":47,"VerseNumber":14,"Text":"Zar je onaj koji ima jasnu predstavu o Gospodaru svom kao onaj kojem se lijepim čine ružna djela njegova i koji se za strastima svojim povodi"},{"SurahNumber":47,"VerseNumber":15,"Text":"Zar je Džennet, koji je obećan onima koji se Allaha boje, u kome su rijeke od vode neustajale i rijeke od mlijeka nepromijenjena okusa, i rijeke od vina, prijatna onima koji piju, i rijeke od meda procijeđenog i gdje ima voća svakovrsnog i oprosta od Gospodara njihova – zar je to isto što i patnja koja čeka one koji će u Vatri vječno boraviti, koji će se uzavrelom vodom pojiti, koja će im crijeva kidati"},{"SurahNumber":47,"VerseNumber":16,"Text":"Ima onih koji te dolaze slušati, a čim se od tebe udalje, pitaju one kojima je dato znanje: “Šta ono on maloprije reče?” To su oni čija je srca Allah zapečatio i koji se za strastima svojim povode"},{"SurahNumber":47,"VerseNumber":17,"Text":"A one koji su na Pravom putu On će i dalje voditi i nadahnut će ih kako će se Vatre sačuvati"},{"SurahNumber":47,"VerseNumber":18,"Text":"Zar oni čekaju da im Smak svijeta iznenada dođe, a već su predznaci njegovi tu? A šta će im koristiti opomena kad im on dođe"},{"SurahNumber":47,"VerseNumber":19,"Text":"Znaj da nema istinskog božanstva osim Allaha! Traži oprosta za svoje grijehe i za vjernike i za vjernice! Allah zna kud se krećete i gdje boravite"},{"SurahNumber":47,"VerseNumber":20,"Text":"A oni koji vjeruju govore: “Zašto se ne objavi jedna sura?” A kad bī objavljena jedna sura i u njoj spomenuta borba, ti si mogao vidjeti one čija su srca bolesna kako te gledaju pogledom čovjeka pred smrt onesviješćenog! Teško njima"},{"SurahNumber":47,"VerseNumber":21,"Text":"Bolje bi im bilo da su poslušni i da govore razumne besjede! A kad je borba već propisana, bolje bi im bilo da su prema Allahu iskreni"},{"SurahNumber":47,"VerseNumber":22,"Text":"Zar i vi ne biste, kad biste se vlasti dočepali, nered na Zemlji činili i rodbinske veze kidali"},{"SurahNumber":47,"VerseNumber":23,"Text":"To su oni koje je Allah prokleo i gluhim i slijepim ih učinio"},{"SurahNumber":47,"VerseNumber":24,"Text":"Kako oni ne razmisle o Kur’anu, ili su im na srcima katanci"},{"SurahNumber":47,"VerseNumber":25,"Text":"One koji su od vjere svoje otpali, pošto im je bio jasan Pravi put, šejtan je na grijeh navodio i lažnu im nadu ulijevao"},{"SurahNumber":47,"VerseNumber":26,"Text":"To je zato što su govorili onima koji ne vole ono što Allah objavljuje: “Mi ćemo vam se u nekim stvarima pokoravati.” A Allah dobro zna njihove tajne"},{"SurahNumber":47,"VerseNumber":27,"Text":"A kako će tek biti kad im meleki budu duše uzimali udarajući ih po obrazima i po leđima njihovim"},{"SurahNumber":47,"VerseNumber":28,"Text":"To će biti zato što su ono što izaziva Allahovu srdžbu slijedili, a ono čime je On zadovoljan prezirali; On će djela njihova poništiti"},{"SurahNumber":47,"VerseNumber":29,"Text":"Zar oni bolesnih srca misle da Allah zlobe njihove na vidjelo neće iznijeti"},{"SurahNumber":47,"VerseNumber":30,"Text":"A da hoćemo, Mi bismo ti ih, uistinu, pokazali i ti bi ih, sigurno, po biljezima njihovim poznao. Ali, ti ćeš ih poznati po načinu govora njihova. – A Allah zna postupke vaše"},{"SurahNumber":47,"VerseNumber":31,"Text":"Mi ćemo vas provjeravati sve dok ne ukažemo na borce i postojane među vama, a i vijesti o vama ćemo provjeravati"},{"SurahNumber":47,"VerseNumber":32,"Text":"Oni koji ne vjeruju i od Allahovog puta odvraćaju, koji su Poslanikovi protivnici, kad im je već postao jasan Pravi put, zaista neće nimalo Allahu nauditi. On će djela njihova poništiti"},{"SurahNumber":47,"VerseNumber":33,"Text":"O vjernici, pokoravajte se Allahu i pokoravajte se Poslaniku, i ne ništite djela svoja"},{"SurahNumber":47,"VerseNumber":34,"Text":"Onima koji ne vjeruju i od Allahova puta odvraćaju, pa poslije kao nevjernici umiru, Allah, zaista, neće oprostiti"},{"SurahNumber":47,"VerseNumber":35,"Text":"I ne budite kukavice i ne nudite primirje kad ste jači, jer Allah je s vama. On vas neće nagrada za djela vaša lišiti"},{"SurahNumber":47,"VerseNumber":36,"Text":"Život na ovom svijetu je samo igra i zabava! A ako budete vjerovali i grijehe izbjegavali, On će vas nagraditi i imanja vaša od vas neće tražiti"},{"SurahNumber":47,"VerseNumber":37,"Text":"Ako bi ih od vas tražio i prema vama uporan bio, postali biste škrti i On bi učinio vidljivim vaše kivnje"},{"SurahNumber":47,"VerseNumber":38,"Text":"Vi se, eto, pozivate da trošite na Allahovom putu, ali neki su od vas škrti – a ko škrtari, na svoju štetu škrtari, jer Allah je bogat, a vi ste siromašni. A ako glave okrenete, On će vas drugim narodom zamijeniti, koji onda kao što ste vi neće biti"},{"SurahNumber":48,"VerseNumber":1,"Text":"Mi ćemo ti dati sigurnu pobjedu…"},{"SurahNumber":48,"VerseNumber":2,"Text":"da bi ti Allah ranije i kasnije krivice oprostio, da bi blagodat Svoju tebi potpunom učinio, da bi te na Pravi put uputio…"},{"SurahNumber":48,"VerseNumber":3,"Text":"i da bi te Allah pobjedonosnom pomoći pomogao"},{"SurahNumber":48,"VerseNumber":4,"Text":"On uliva smirenost u srca vjernika da bi još više učvrstili vjerovanje koje imaju – a vojske nebesa i Zemlje Allahove su – Allah sve zna i mudar je…"},{"SurahNumber":48,"VerseNumber":5,"Text":"da bi vjernike i vjernice uveo u džennetske bašče, kroz koje rijeke teku, u kojima će vječno boraviti, i da bi prešao preko hrđavih postupaka njihovih – a to je u Allaha veliki uspjeh…"},{"SurahNumber":48,"VerseNumber":6,"Text":"i da bi kaznio licemjere i licemjerke i mnogobošce i mnogoboškinje koji o Allahu zlo misle – neka zlo njih snađe! Allah se na njih rasrdio i prokleo ih i pripremio im Džehennem, a grozno je on boravište"},{"SurahNumber":48,"VerseNumber":7,"Text":"Allahove su vojske nebesa i Zemlje. – Allah je silan i mudar"},{"SurahNumber":48,"VerseNumber":8,"Text":"Mi šaljemo tebe kao svjedoka i kao donosioca radosnih vijesti i kao onog koji treba opominjati…"},{"SurahNumber":48,"VerseNumber":9,"Text":"da u Allaha i Poslanika Njegova vjerujete, i da vjeru Njegovu pomognete, i da Ga veličate i da Ga ujutro i navečer hvalite"},{"SurahNumber":48,"VerseNumber":10,"Text":"Oni koji su se zakleli na vjernost – zakleli su se, doista, na vjernost samome Allahu, Allahova je ruka iznad ruku njihovih! Onaj ko prekrši zakletvu – krši je na svoju štetu, a ko ispuni ono na šta se obavezao Allahu, On će mu dati veliku nagradu"},{"SurahNumber":48,"VerseNumber":11,"Text":"Govorit će ti beduini koji su izostali: “Zadržala su nas stada naša i porodice naše, pa zamoli za nas oprost!” Oni govore jezicima svojim ono što nije u srcima njihovim. Reci: “Pa ko može promijeniti Allahovu odluku, ako vam On hoće nauditi, ili ako vam hoće kakvo dobro učiniti?” Allah zna ono što radite"},{"SurahNumber":48,"VerseNumber":12,"Text":"Vi ste mislili da se Poslanik i vjernici nikad neće vratiti porodicama svojim; vaša su srca bila zadovoljna zbog toga i vi ste na najgore pomišljali, vi ste narod u duši pokvaren"},{"SurahNumber":48,"VerseNumber":13,"Text":"Onaj ko ne vjeruje u Allaha i Poslanika Njegova – pa Mi smo za nevjernike razbuktali oganj pripremili"},{"SurahNumber":48,"VerseNumber":14,"Text":"Allahova je vlast na nebesima i na Zemlji, On prašta kome On hoće, a kažnjava koga hoće. – Allah mnogo prašta i samilostan je"},{"SurahNumber":48,"VerseNumber":15,"Text":"Oni koji su izostali sigurno će reći kad pođete da plijen uzmete: “Pustite i nas da vas pratimo!” – da bi izmijenili Allahove riječi. Reci: “Vi nas nećete pratiti, to je još prije Allah rekao!” – a oni će reći: “Nije tako, nego, vi nama zavidite.” A nije ni to, već oni malo šta razumiju"},{"SurahNumber":48,"VerseNumber":16,"Text":"Reci beduinima koji su izostali: “Bit ćete pozvani da se borite protiv naroda veoma hrabrog i moćnog, sve dok se ne pokori. Pa ako poslušate, Allah će vam lijepu nagradu dati. A ako izbjegnete, kao što ste i dosad izbjegavali, na muke će vas nesnosne staviti.”"},{"SurahNumber":48,"VerseNumber":17,"Text":"Nije grijeh slijepom, ni hromom, ni bolesnom! Onog koji se pokorava Allahu i Poslaniku Njegovu On će u džennetske bašče, kroz koje teku rijeke, uvesti, a onog ko leđa okrene, patnjom će nesnosnom kazniti"},{"SurahNumber":48,"VerseNumber":18,"Text":"Allah je zadovoljan onim vjernicima koji su ti se pod drvetom na vjernost zakleli. On je znao šta je u srcima njihovim, pa je spustio smirenost na njih, i nagradit će ih skorom pobjedom…"},{"SurahNumber":48,"VerseNumber":19,"Text":"i bogatim plijenom koji će uzeti – jer Allah je silan i mudar"},{"SurahNumber":48,"VerseNumber":20,"Text":"Allah vam obećava bogat plijen koji ćete uzeti, a s ovim je požurio i ruke ljudi je od vas zadržao – da bi to bio poučan primjer za vjernike i da bi vam na Pravi put ukazao…"},{"SurahNumber":48,"VerseNumber":21,"Text":"i drugi, koji niste bili u stanju uzeti – Allah vam ga je dao, jer Allah sve može"},{"SurahNumber":48,"VerseNumber":22,"Text":"A da su nevjernici s vama borbu zametnuli, sigurno bi se u bijeg dali i poslije ne bi zaštitnika ni pomagača našli…"},{"SurahNumber":48,"VerseNumber":23,"Text":"prema Allahovu zakonu, koji odvazda važi, a ti nećeš vidjeti da se Allahov zakon promijeni"},{"SurahNumber":48,"VerseNumber":24,"Text":"On je zadržao ruke njihove od vas i vaše od njih usred Meke, i to nakon što vam je pružio mogućnost da ih pobijedite. – A Allah dobro vidi ono što vi radite"},{"SurahNumber":48,"VerseNumber":25,"Text":"Oni ne vjeruju i brane vam da pristupite Časnom hramu, i da kurbani koje vodite sa sobom do mjesta svojih stignu. I da nije bilo bojazni da ćete pobiti vjernike, muškarce i žene, koje ne poznajete, pa tako, i ne znajući, zbog njih sramotu doživjeti – Mi bismo vam ih prepustili. A nismo ih prepustili ni zato da bi Allah u milost Svoju uveo onog koga hoće. A da su oni bili odvojeni, doista bismo bolnom kaznom kaznili one među njima koji nisu vjerovali"},{"SurahNumber":48,"VerseNumber":26,"Text":"Kad su nevjernici punili svoja srca žarom, žarom paganskim, Allah je spustio smirenost Svoju na Poslanika Svog i na vjernike i obavezao ih da ispunjavaju ono zbog čega će postati pravi vjernici – a oni i jesu najpreči i najdostojniji za to. – A Allah sve zna"},{"SurahNumber":48,"VerseNumber":27,"Text":"Allah će obistiniti san Poslanika Svog da ćete, sigurno, u Časni hram ući sigurni – ako Allah bude htio – neki obrijanih glava, a neki podrezanih kosa, bez straha. On je ono što vi niste znali znao i zato vam je, prije toga, nedavnu pobjedu dao"},{"SurahNumber":48,"VerseNumber":28,"Text":"On je poslao Poslanika Svog s Uputom i vjerom istinitom da bi je uzdigao iznad svih vjera. A Allah je dovoljan Svjedok"},{"SurahNumber":48,"VerseNumber":29,"Text":"Muhammed je Allahov Poslanik, a njegovi su sljedbenici strogi prema nevjernicima, a samilosni među sobom; vidiš ih kako se klanjaju i licem na tle padaju želeći Allahovu nagradu i zadovoljstvo – na licima su im znaci, tragovi od padanja licem na tlo. Tako su opisani u Tevratu. A u Indžilu: oni su kao biljka kad izdanak svoj izbaci pa ga onda učvrsti, i on ojača, i ispravi se na svojoj stabljici izazivajući divljenje sijača – da bi On s vjernicima najedio nevjernike. A onima koji vjeruju i dobra djela čine Allah obećava oprost i nagradu veliku"},{"SurahNumber":49,"VerseNumber":1,"Text":"O vi koji vjerujete, ne istupajte ispred Allaha i Poslanika Njegova, i bojte se Allaha! Allah je, zaista, Onaj Koji sve čuje i Onaj Koji sve zna"},{"SurahNumber":49,"VerseNumber":2,"Text":"O vi koji vjerujete, ne dižite glasove svoje iznad Vjerovjesnikova glasa i ne razgovarajte s njim glasno, kao što glasno jedan s drugim razgovarate, da ne bi bila poništena vaša djela, a da vi i ne osjetite"},{"SurahNumber":49,"VerseNumber":3,"Text":"One koji utišaju glasove svoje pred Allahovim Poslanikom – a to su oni čija je srca Allah prekalio u čestitosti – čeka oprost i nagrada velika"},{"SurahNumber":49,"VerseNumber":4,"Text":"Većina onih koji te dozivaju ispred soba nije dovoljno pametna"},{"SurahNumber":49,"VerseNumber":5,"Text":"A da su se oni strpjeli dok im ti sam izađeš, bilo bi im bolje. – A Allah prašta i samilostan je"},{"SurahNumber":49,"VerseNumber":6,"Text":"O vjernici, ako vam nekakav nepošten čovjek donese kakvu vijest, dobro je provjerite, da u neznanju nekom zlo ne učinite, pa da se zbog onog što ste učinili pokajete"},{"SurahNumber":49,"VerseNumber":7,"Text":"I znajte da je među vama Allahov Poslanik – kad bi vas u mnogo čemu poslušao, doista biste nastradali – ali Allah je nekima od vas pravo vjerovanje omilio i u srcima ga vašim lijepim prikazao, a nezahvalnost i neposlušnost vam omrazio. Takvi su na Pravom putu…"},{"SurahNumber":49,"VerseNumber":8,"Text":"dobrotom i blagodati Allahovom. – A Allah sve zna i mudar je"},{"SurahNumber":49,"VerseNumber":9,"Text":"Ako se dvije skupine vjernika sukobe, izmirite ih. A ako jedna od njih ipak učini nasilje drugoj, onda se borite protiv one koja je učinila nasilje sve dok se Allahovim propisima ne prikloni. Pa ako se prikloni, onda ih nepristrasno izmirite i budite pravedni. – Allah zaista pravedne voli"},{"SurahNumber":49,"VerseNumber":10,"Text":"Vjernici su samo braća, zato pomirite vaša dva brata i bojte se Allaha da bi vam se milost ukazala"},{"SurahNumber":49,"VerseNumber":11,"Text":"O vjernici, neka se muškarci jedni drugima ne rugaju, možda su oni bolji od njih, a ni žene drugim ženama, možda su one bolje od njih. I ne kudite jedni druge i ne zovite jedni druge ružnim nadimcima! Kako je ružno da se vjernici spominju podrugljivim nadimcima! A oni koji se ne pokaju – sami sebi čine nepravdu"},{"SurahNumber":49,"VerseNumber":12,"Text":"O vjernici, klonite se mnogih sumnjičenja, neka su sumnjičenja, zaista, grijeh. I ne uhodite jedni druge i ne ogovarajte jedni druge! Zar bi nekom od vas bilo drago jesti meso umrloga brata svog – a vama je to odvratno – zato se bojte Allaha. Allah, zaista, prima pokajanje i samilostan je"},{"SurahNumber":49,"VerseNumber":13,"Text":"O ljudi, Mi vas od jednog čovjeka i jedne žene stvaramo i na narode i plemena vas dijelimo da biste se upoznali. Najugledniji je kod Allaha onaj koji Ga se najviše boji. Allah, uistinu, sve zna i nije Mu skriveno ništa"},{"SurahNumber":49,"VerseNumber":14,"Text":"Neki beduini govore: “Mi vjerujemo!” Reci: “Vi ne vjerujete, ali recite: ‘Mi se pokoravamo!’ – jer u srca vaša prava vjera još nije ušla. A ako Allaha i Njegovog Poslanika budete slušali, On vam nimalo neće umanjiti nagradu za djela vaša.” – Allah, uistinu, prašta i samilostan je"},{"SurahNumber":49,"VerseNumber":15,"Text":"Pravi su vjernici samo oni koji u Allaha i Poslanika Njegova vjeruju, i poslije više ne sumnjaju, i bore se na Allahovom putu imecima svojim i životima svojim. Oni su iskreni"},{"SurahNumber":49,"VerseNumber":16,"Text":"Reci: \"Zar vi da obavještavate Allaha o vjerovanju svom, kad Allah zna sve što je na nebesima i na Zemlji! Allah sve zna.”"},{"SurahNumber":49,"VerseNumber":17,"Text":"Oni ti predbacuju što su primili islam. Reci: “Ne predbacujte mi što ste islam primili. Naprotiv, Allah je vama milost podario time što vas je u pravu vjeru uputio, ako iskreno govorite"},{"SurahNumber":49,"VerseNumber":18,"Text":"Allah, sigurno, zna tajne nebesa i Zemlje i Allah dobro vidi ono što radite.”"},{"SurahNumber":50,"VerseNumber":1,"Text":"Kāf. Tako Mi Kur’ana slavnog…"},{"SurahNumber":50,"VerseNumber":2,"Text":"oni se čude što im je došao jedan od njih da ih opominje, pa nevjernici govore: “To je čudna stvar…"},{"SurahNumber":50,"VerseNumber":3,"Text":"zar kad pomremo i zemlja postanemo!? Nezamisliv je to povratak!”"},{"SurahNumber":50,"VerseNumber":4,"Text":"Mi znamo šta će od njih zemlja oduzeti, u Nas je Knjiga u kojoj se sve čuva"},{"SurahNumber":50,"VerseNumber":5,"Text":"Oni, međutim, poriču istinu koja im dolazi i smeteni su"},{"SurahNumber":50,"VerseNumber":6,"Text":"A zašto ne pogledaju nebo iznad sebe – kako smo ga sazdali i ukrasili i kako u njemu nema nereda"},{"SurahNumber":50,"VerseNumber":7,"Text":"A Zemlju smo rasprostrli i po njoj nepomična brda pobacali i dali da iz nje niče raznovrsno prekrasno bilje…"},{"SurahNumber":50,"VerseNumber":8,"Text":"da bi razmislio i opomenuo se svaki rob koji se Gospodaru svom obraća"},{"SurahNumber":50,"VerseNumber":9,"Text":"Mi s neba spuštamo vodu kao blagoslov i činimo da, uz pomoć njenu, niču vrtovi i žito koje se ženje…"},{"SurahNumber":50,"VerseNumber":10,"Text":"i visoke palme u kojih su zameci nagomilani jedni iznad drugih…"},{"SurahNumber":50,"VerseNumber":11,"Text":"kao hranu robovima, i Mi njome oživljavamo mrtav predio – takvo će biti i oživljenje"},{"SurahNumber":50,"VerseNumber":12,"Text":"Prije njih poricali su narod Nuhov, i stanovnici er-Ressa, i Semud…"},{"SurahNumber":50,"VerseNumber":13,"Text":"i Ad, i narod faraonov, i narod Lutov…"},{"SurahNumber":50,"VerseNumber":14,"Text":"i stanovnici Ejke i narod Tubba – svi su oni poslanike lažnim smatrali i kaznu Moju zaslužili"},{"SurahNumber":50,"VerseNumber":15,"Text":"Pa zar smo prilikom prvog stvaranja malaksali? Ne, ali oni u ponovno stvaranje sumnjaju"},{"SurahNumber":50,"VerseNumber":16,"Text":"Mi stvaramo čovjeka i znamo šta mu sve duša njegova haje, jer Mi smo njemu bliži od vratne žile kucavice"},{"SurahNumber":50,"VerseNumber":17,"Text":"Kad se dvojica sastanu i sjednu jedan s desne, a drugi s lijeve strane…"},{"SurahNumber":50,"VerseNumber":18,"Text":"on ne izusti ni jednu riječ, a da pored njega nije prisutan onaj koji bdije"},{"SurahNumber":50,"VerseNumber":19,"Text":"Smrtne će muke zbilja doći – to je nešto od čega ne možeš pobjeći…"},{"SurahNumber":50,"VerseNumber":20,"Text":"i u rog će se puhnuti, to je Dan kojim se prijeti…"},{"SurahNumber":50,"VerseNumber":21,"Text":"i svako će doći, a s njime i vodič i svjedok"},{"SurahNumber":50,"VerseNumber":22,"Text":"“Ti nisi mario za ovo, pa smo ti skinuli koprenu tvoju, danas ti je oštar vid.”"},{"SurahNumber":50,"VerseNumber":23,"Text":"A drug će njegov reći: “Ovo što je kod mene spremno je.”"},{"SurahNumber":50,"VerseNumber":24,"Text":"“Bacite vas dvojica u džehennem svakog nezahvalnika, inadžiju…"},{"SurahNumber":50,"VerseNumber":25,"Text":"koji je branio da se čine dobra djela i koji je nasilnik i podozriv bio…"},{"SurahNumber":50,"VerseNumber":26,"Text":"koji je pored Allaha u drugog boga vjerovao – zato ga bacite u patnju najtežu!”"},{"SurahNumber":50,"VerseNumber":27,"Text":"A drug će njegov reći: “Gospodaru naš, ja ga nisam silom zaveo, sam je u velikoj zabludi bio.”"},{"SurahNumber":50,"VerseNumber":28,"Text":"“Ne prepirite se preda Mnom!”, reći će On, “još davno sam vam zaprijetio…"},{"SurahNumber":50,"VerseNumber":29,"Text":"Moja se Riječ ne mijenja i Ja nisam prema robovima Svojim nepravičan.”"},{"SurahNumber":50,"VerseNumber":30,"Text":"Na Dan kad upitamo Džehennem: “Jesi li se napunio?” – on će odgovoriti: “Ima li još?”"},{"SurahNumber":50,"VerseNumber":31,"Text":"A džennet će biti primaknut čestitima, neće biti ni od jednog daleko…"},{"SurahNumber":50,"VerseNumber":32,"Text":"“Ovo je ono što vam je obećano, svakom onom koji se kajao i čuvao…"},{"SurahNumber":50,"VerseNumber":33,"Text":"koji se Milostivog bojao, iako Ga nije vidio, i koji je srce odano donio"},{"SurahNumber":50,"VerseNumber":34,"Text":"Uđite u njega, u miru, ovo je Dan vječni!”"},{"SurahNumber":50,"VerseNumber":35,"Text":"U njemu će imati što god zažele – a od Nas i više"},{"SurahNumber":50,"VerseNumber":36,"Text":"A koliko smo naroda prije ovih uništili, koji su moćniji od njih bili, pa su po svijetu utočište tražili – od propasti spasa ima li"},{"SurahNumber":50,"VerseNumber":37,"Text":"U tome je, zaista, pouka za onog ko razum ima ili ko sluša a priseban je"},{"SurahNumber":50,"VerseNumber":38,"Text":"Mi smo stvorili nebesa i Zemlju i ono što je između njih za šest vremenskih razdoblja (dana), i nije Nas ophrvao nikakav umor"},{"SurahNumber":50,"VerseNumber":39,"Text":"Zato strpljivo podnosi ono što oni govore i veličaj Gospodara svog i zahvaljuj Mu prije sunčeva izlaska i prije zalaska…"},{"SurahNumber":50,"VerseNumber":40,"Text":"i veličaj Ga noću i poslije obavljanja molitvi"},{"SurahNumber":50,"VerseNumber":41,"Text":"I osluškuj! Dan kad će glasnik pozvati iz mjesta koje je blizu…"},{"SurahNumber":50,"VerseNumber":42,"Text":"Dan kad će oni čuti istinit glas – to će biti Dan oživljenja"},{"SurahNumber":50,"VerseNumber":43,"Text":"Mi, zaista, dajemo život i dajemo smrt, i sve će se Nama vratiti"},{"SurahNumber":50,"VerseNumber":44,"Text":"A na Dan kad će nad njima zemlja popucati, oni će žurno izaći – bit će to oživljenje, za Nas lahko"},{"SurahNumber":50,"VerseNumber":45,"Text":"Mi dobro znamo šta oni govore. Ti ih ne možeš prisiliti, nego podsjeti Kur’anom onog koji se prijetnje Moje boji"},{"SurahNumber":51,"VerseNumber":1,"Text":"Tako Mi onih koji pūšū snažno…"},{"SurahNumber":51,"VerseNumber":2,"Text":"i onih koji teret nose…"},{"SurahNumber":51,"VerseNumber":3,"Text":"i onih koji plove lahko…"},{"SurahNumber":51,"VerseNumber":4,"Text":"i onih koji naredbe provode…"},{"SurahNumber":51,"VerseNumber":5,"Text":"istina je, zaista, ono čime vam se prijeti…"},{"SurahNumber":51,"VerseNumber":6,"Text":"nagrada i kazna sigurno će biti"},{"SurahNumber":51,"VerseNumber":7,"Text":"Tako Mi neba punog zvjezdanih puteva…"},{"SurahNumber":51,"VerseNumber":8,"Text":"vi govorite nejednako…"},{"SurahNumber":51,"VerseNumber":9,"Text":"od njega se odvraća onaj za kog se znalo da će se odvratiti"},{"SurahNumber":51,"VerseNumber":10,"Text":"Neka prokleti budu lažljivci…"},{"SurahNumber":51,"VerseNumber":11,"Text":"koji su, utonuli u neznanje, ravnodušni"},{"SurahNumber":51,"VerseNumber":12,"Text":"Oni pitaju: “Kad će Dan sudnji?”"},{"SurahNumber":51,"VerseNumber":13,"Text":"Onog Dana kad se u vatri budu pržili"},{"SurahNumber":51,"VerseNumber":14,"Text":"“Iskusite kaznu svoju – to je ono što ste požurivali!”"},{"SurahNumber":51,"VerseNumber":15,"Text":"Oni koji su se Allaha bojali u džennetskim će baščama, među izvorima, boraviti…"},{"SurahNumber":51,"VerseNumber":16,"Text":"primat će ono što im Gospodar njihov bude darovao, jer oni su prije toga dobra djela činili…"},{"SurahNumber":51,"VerseNumber":17,"Text":"noću su malo spavali…"},{"SurahNumber":51,"VerseNumber":18,"Text":"i u praskozorje oprost od grijeha molili…"},{"SurahNumber":51,"VerseNumber":19,"Text":"a u imecima njihovim bio je udio i za onog koji prosi i za onog koji ne prosi"},{"SurahNumber":51,"VerseNumber":20,"Text":"Na Zemlji su dokazi za one koji čvrsto vjeruju…"},{"SurahNumber":51,"VerseNumber":21,"Text":"a i u vama samima – zar ne vidite"},{"SurahNumber":51,"VerseNumber":22,"Text":"A na nebu je opskrba vaša i ono što vam se obećava"},{"SurahNumber":51,"VerseNumber":23,"Text":"I tako Mi Gospodara neba i Zemlje to je istina, kao što je istina da govorite"},{"SurahNumber":51,"VerseNumber":24,"Text":"Je li doprla do tebe vijest o uvaženim gostima Ibrahimovim"},{"SurahNumber":51,"VerseNumber":25,"Text":"Kad mu oni uđoše i rekoše: “Mir vama!” – i on reče: “Mir vama, ljudi neznani!”"},{"SurahNumber":51,"VerseNumber":26,"Text":"I on neprimjetno ode ukućanima svojim i donese debelo tele…"},{"SurahNumber":51,"VerseNumber":27,"Text":"i primače im ga: “Zar nećete jesti?”, upita…"},{"SurahNumber":51,"VerseNumber":28,"Text":"osjetivši od njih u duši zebnju. “Ne boj se!”, rekoše i obradovaše ga dječakom koji će učen biti"},{"SurahNumber":51,"VerseNumber":29,"Text":"I pojavi se žena njegova uzvikujući i po licu se udari od čuda, rekavši: “Zar ja, stara, nerotkinja!?”"},{"SurahNumber":51,"VerseNumber":30,"Text":"“Tako je odredio Gospodar tvoj”, rekoše oni, “On je mudar i sveznajući.”"}]}