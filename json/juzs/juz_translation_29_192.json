{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"बड़ा बरकतवाला है वह जिसके हाथ में सारी बादशाही है और वह हर चीज़ की सामर्थ्य रखता है।"},{"SurahNumber":67,"VerseNumber":2,"Text":"जिसने पैदा किया मृत्यु और जीवन को, ताकि तुम्हारी परीक्षा करे कि तुममें कर्म की दृष्टि से कौन सबसे अच्छा है। वह प्रभुत्वशाली, बड़ा क्षमाशील है।"},{"SurahNumber":67,"VerseNumber":3,"Text":"जिसने ऊपर-तले सात आकाश बनाए। तुम रहमान की रचना में कोई असंगति और विषमता न देखोगे। फिर नज़र डालो, \"क्या तुम्हें कोई बिगाड़ दिखाई देता है"},{"SurahNumber":67,"VerseNumber":4,"Text":"फिर दोबारा नज़र डालो। निगाह रद्द होकर और थक-हारकर तुम्हारी ओर पलट आएगी"},{"SurahNumber":67,"VerseNumber":5,"Text":"हमने निकटवर्ती आकाश को दीपों से सजाया और उन्हें शैतानों के मार भगाने का साधन बनाया और उनके लिए हमने भड़कती आग की यातना तैयार कर रखी है"},{"SurahNumber":67,"VerseNumber":6,"Text":"जिन लोगों ने अपने रब के साथ कुफ़्र किया उनके लिए जहन्नम की यातना है और वह बहुत ही बुरा ठिकाना है"},{"SurahNumber":67,"VerseNumber":7,"Text":"जब वे उसमें डाले जाएँगे तो उसकी दहाड़ने की भयानक आवाज़ सुनेंगे और वह प्रकोप से बिफर रही होगी।"},{"SurahNumber":67,"VerseNumber":8,"Text":"ऐसा प्रतीत होगा कि प्रकोप के कारण अभी फट पड़ेगी। हर बार जब भी कोई समूह उसमें डाला जाएगा तो उसके कार्यकर्ता उनसे पूछेंगे, \"क्या तुम्हारे पास कोई सावधान करनेवाला नहीं आया"},{"SurahNumber":67,"VerseNumber":9,"Text":"वे कहेंगे, \"क्यों नहीं, अवश्य हमारे पास आया था, किन्तु हमने झुठला दिया और कहा कि अल्लाह ने कुछ भी नहीं अवतरित किया। तुम तो बस एक बड़ी गुमराही में पड़े हुए हो।"},{"SurahNumber":67,"VerseNumber":10,"Text":"और वे कहेंगे, \"यदि हम सुनते या बुद्धि से काम लेते तो हम दहकती आग में पड़नेवालों में सम्मिलित न होते।"},{"SurahNumber":67,"VerseNumber":11,"Text":"इस प्रकार वे अपने गुनाहों को स्वीकार करेंगे, तो धिक्कार हो दहकती आगवालों पर"},{"SurahNumber":67,"VerseNumber":12,"Text":"जो लोग परोक्ष में रहते हुए अपने रब से डरते है, उनके लिए क्षमा और बड़ा बदला है"},{"SurahNumber":67,"VerseNumber":13,"Text":"तुम अपनी बात छिपाओ या उसे व्यक्त करो, वह तो सीनों में छिपी बातों तक को जानता है"},{"SurahNumber":67,"VerseNumber":14,"Text":"क्या वह नहीं जानेगा जिसने पैदा किया? वह सूक्ष्मदर्शी, ख़बर रखनेवाला है"},{"SurahNumber":67,"VerseNumber":15,"Text":"वही तो है जिसने तुम्हारे लिए धरती को वशीभूत किया। अतः तुम उसके (धरती के) कन्धों पर चलो और उसकी रोज़ी में से खाओ, उसी की ओर दोबारा उठकर (जीवित होकर) जाना है"},{"SurahNumber":67,"VerseNumber":16,"Text":"क्या तुम उससे निश्चिन्त हो जो आकाश में है कि तुम्हें धरती में धँसा दे, फिर क्या देखोगे कि वह डाँवाडोल हो रही है"},{"SurahNumber":67,"VerseNumber":17,"Text":"या तुम उससे निश्चिन्त हो जो आकाश में है कि वह तुमपर पथराव करनेवाली वायु भेज दे? फिर तुम जान लोगे कि मेरी चेतावनी कैसी होती है"},{"SurahNumber":67,"VerseNumber":18,"Text":"उन लोगों ने भी झुठलाया जो उनसे पहले थे, फिर कैसा रहा मेरा इनकार"},{"SurahNumber":67,"VerseNumber":19,"Text":"क्या उन्होंने अपने ऊपर पक्षियों को पंक्तबन्द्ध पंख फैलाए और उन्हें समेटते नहीं देखा? उन्हें रहमान के सिवा कोई और नहीं थामें रहता। निश्चय ही वह हर चीज़ को देखता है"},{"SurahNumber":67,"VerseNumber":20,"Text":"या वह कौन है जो तुम्हारी सेना बनकर रहमान के मुक़ाबले में तुम्हारी सहायता करे। इनकार करनेवाले तो बस धोखे में पड़े हुए है"},{"SurahNumber":67,"VerseNumber":21,"Text":"या वह कौन है जो तुम्हें रोज़ी दे, यदि वह अपनी रोज़ी रोक ले? नहीं, बल्कि वे तो सरकशी और नफ़रत ही पर अड़े हुए है"},{"SurahNumber":67,"VerseNumber":22,"Text":"तो क्या वह व्यक्ति जो अपने मुँह के बल औंधा चलता हो वह अधिक सीधे मार्ग पर ह या वह जो सीधा होकर सीधे मार्ग पर चल रहा है"},{"SurahNumber":67,"VerseNumber":23,"Text":"कह दो, \"वही है जिसने तुम्हें पैदा किया और तुम्हारे लिए कान और आँखे और दिल बनाए। तुम कृतज्ञता थोड़े ही दिखाते हो।"},{"SurahNumber":67,"VerseNumber":24,"Text":"कह दो, \"वही है जिसने तुम्हें धरती में फैलाया और उसी की ओर तुम एकत्र किए जा रहे हो।"},{"SurahNumber":67,"VerseNumber":25,"Text":"वे कहते है, \"यदि तुम सच्चे हो तो यह वादा कब पूरा होगा"},{"SurahNumber":67,"VerseNumber":26,"Text":"कह दो, \"इसका ज्ञान तो बस अल्लाह ही के पास है और मैं तो एक स्पष्ट॥ सचेत करनेवाला हूँ।"},{"SurahNumber":67,"VerseNumber":27,"Text":"फिर जब वे उसे निकट देखेंगे तो उन लोगों के चेहरे बिगड़ जाएँगे जिन्होंने इनकार की नीति अपनाई; और कहा जाएगा, \"यही है वह चीज़ जिसकी तुम माँग कर रहे थे।"},{"SurahNumber":67,"VerseNumber":28,"Text":"कहो, \"क्या तुमने यह भी सोचा कि यदि अल्लाह मुझे और उन्हें भी, जो मेरे साथ है, विनष्ट ही कर दे या वह हम पर दया करे, आख़िर इनकार करनेवालों को दुखद यातना से कौन पनाह देगा"},{"SurahNumber":67,"VerseNumber":29,"Text":"कह दो, \"वह रहमान है। उसी पर हम ईमान लाए है और उसी पर हमने भरोसा किया। तो शीघ्र ही तुम्हें मालूम हो जाएगा कि खुली गुमराही में कौन पड़ा हुआ है।"},{"SurahNumber":67,"VerseNumber":30,"Text":"कहो, \"क्या तुमने यह भी सोचा कि यदि तुम्हारा पानी (धरती में) नीचे उतर जाए तो फिर कौन तुम्हें लाकर देगा निर्मल प्रवाहित जल"},{"SurahNumber":68,"VerseNumber":1,"Text":"नून॰। गवाह है क़लम और वह चीज़ जो वे लिखते है"},{"SurahNumber":68,"VerseNumber":2,"Text":"तुम अपने रब की अनुकम्पा से कोई दीवाने नहीं हो"},{"SurahNumber":68,"VerseNumber":3,"Text":"निश्चय ही तुम्हारे लिए ऐसा प्रतिदान है जिसका क्रम कभी टूटनेवाला नहीं"},{"SurahNumber":68,"VerseNumber":4,"Text":"निस्संदेह तुम एक महान नैतिकता के शिखर पर हो"},{"SurahNumber":68,"VerseNumber":5,"Text":"अतः शीघ्र ही तुम भी देख लोगे और वे भी देख लेंगे"},{"SurahNumber":68,"VerseNumber":6,"Text":"कि तुममें से कौन विभ्रमित है"},{"SurahNumber":68,"VerseNumber":7,"Text":"निस्संदेह तुम्हारा रब उसे भली-भाँति जानता है जो उसके मार्ग से भटक गया है, और वही उन लोगों को भी जानता है जो सीधे मार्ग पर हैं"},{"SurahNumber":68,"VerseNumber":8,"Text":"अतः तुम झुठलानेवालों को कहना न मानना"},{"SurahNumber":68,"VerseNumber":9,"Text":"वे चाहते है कि तुम ढीले पड़ो, इस कारण वे चिकनी-चुपड़ी बातें करते है"},{"SurahNumber":68,"VerseNumber":10,"Text":"तुम किसी भी ऐसे व्यक्ति की बात न मानना जो बहुत क़समें खानेवाला, हीन है"},{"SurahNumber":68,"VerseNumber":11,"Text":"कचोके लगाता, चुग़लियाँ खाता फिरता हैं"},{"SurahNumber":68,"VerseNumber":12,"Text":"भलाई से रोकता है, सीमा का उल्लंघन करनेवाला, हक़ मारनेवाला है"},{"SurahNumber":68,"VerseNumber":13,"Text":"क्रूर है फिर अधम भी।"},{"SurahNumber":68,"VerseNumber":14,"Text":"इस कारण कि वह धन और बेटोंवाला है"},{"SurahNumber":68,"VerseNumber":15,"Text":"जब उसे हमारी आयतें सुनाई जाती है तो कहता है, \"ये तो पहले लोगों की कहानियाँ हैं"},{"SurahNumber":68,"VerseNumber":16,"Text":"शीघ्र ही हम उसकी सूँड पर दाग़ लगाएँगे"},{"SurahNumber":68,"VerseNumber":17,"Text":"हमने उन्हें परीक्षा में डाला है जैसे बाग़वालों को परीक्षा में डाला था, जबकि उन्होंने क़सम खाई कि वे प्रातःकाल अवश्य उस (बाग़) के फल तोड़ लेंगे"},{"SurahNumber":68,"VerseNumber":18,"Text":"और वे इसमें छूट की कोई गुंजाइश नहीं रख रहे थे"},{"SurahNumber":68,"VerseNumber":19,"Text":"अभी वे सो ही रहे थे कि तुम्हारे रब की ओर से गर्दिश का एक झोंका आया"},{"SurahNumber":68,"VerseNumber":20,"Text":"और वह ऐसा हो गया जैसे कटी हुई फ़सल"},{"SurahNumber":68,"VerseNumber":21,"Text":"फिर प्रातःकाल होते ही उन्होंने एक-दूसरे को आवाज़ दी"},{"SurahNumber":68,"VerseNumber":22,"Text":"कि \"यदि तुम्हें फल तोड़ना है तो अपनी खेती पर सवेरे ही पहुँचो।"},{"SurahNumber":68,"VerseNumber":23,"Text":"अतएव वे चुपके-चुपके बातें करते हुए चल पड़े"},{"SurahNumber":68,"VerseNumber":24,"Text":"कि आज वहाँ कोई मुहताज तुम्हारे पास न पहुँचने पाए"},{"SurahNumber":68,"VerseNumber":25,"Text":"और वे आज तेज़ी के साथ चले मानो (मुहताजों को) रोक देने की उन्हें सामर्थ्य प्राप्त है"},{"SurahNumber":68,"VerseNumber":26,"Text":"किन्तु जब उन्होंने उसको देखा, कहने लगे, \"निश्चय ही हम भटक गए है।"},{"SurahNumber":68,"VerseNumber":27,"Text":"नहीं, बल्कि हम वंचित होकर रह गए।"},{"SurahNumber":68,"VerseNumber":28,"Text":"उनमें जो सबसे अच्छा था कहने लगा, \"क्या मैंने तुमसे कहा नहीं था? तुम तसबीह क्यों नहीं करते"},{"SurahNumber":68,"VerseNumber":29,"Text":"वे पुकार उठे, \"महान और उच्च है हमारा रब! निश्चय ही हम ज़ालिम थे।"},{"SurahNumber":68,"VerseNumber":30,"Text":"फिर वे परस्पर एक-दूसरे की ओर रुख़ करके लगे एक-दूसरे को मलामत करने।"},{"SurahNumber":68,"VerseNumber":31,"Text":"उन्होंने कहा, \"अफ़सोस हम पर! निश्चय ही हम सरकश थे।"},{"SurahNumber":68,"VerseNumber":32,"Text":"आशा है कि हमारा रब बदले में हमें इससे अच्छा प्रदान करे। हम अपने रब की ओर उन्मुख है।"},{"SurahNumber":68,"VerseNumber":33,"Text":"यातना ऐसी ही होती है, और आख़िरत की यातना तो निश्चय ही इससे भी बड़ी है, काश वे जानते"},{"SurahNumber":68,"VerseNumber":34,"Text":"निश्चय ही डर रखनेवालों के लिए उनके रब के यहाँ नेमत भरी जन्नतें है"},{"SurahNumber":68,"VerseNumber":35,"Text":"तो क्या हम मुस्लिमों (आज्ञाकारियों) को अपराधियों जैसा कर देंगे"},{"SurahNumber":68,"VerseNumber":36,"Text":"तुम्हें क्या हो गया है, कैसा फ़ैसला करते हो"},{"SurahNumber":68,"VerseNumber":37,"Text":"क्या तुम्हारे पास कोई किताब है जिसमें तुम पढ़ते हो"},{"SurahNumber":68,"VerseNumber":38,"Text":"कि उसमें तुम्हारे लिए वह कुछ है जो तुम पसन्द करो"},{"SurahNumber":68,"VerseNumber":39,"Text":"या तुमने हमसे क़समें ले रखी है जो क़ियामत के दिन तक बाक़ी रहनेवाली है कि तुम्हारे लिए वही कुछ है जो तुम फ़ैसला करो"},{"SurahNumber":68,"VerseNumber":40,"Text":"उनसे पूछो, \"उनमें से कौन इसकी ज़मानत लेता है"},{"SurahNumber":68,"VerseNumber":41,"Text":"या उनके ठहराए हुए कुछ साझीदार है? फिर तो यह चाहिए कि वे अपने साझीदारों को ले आएँ, यदि वे सच्चे है"},{"SurahNumber":68,"VerseNumber":42,"Text":"जिस दिन पिंडली खुल जाएगी और वे सजदे के लिए बुलाए जाएँगे, तो वे (सजदा) न कर सकेंगे"},{"SurahNumber":68,"VerseNumber":43,"Text":"उनकी निगाहें झुकी हुई होंगी, ज़िल्लत (अपमान) उनपर छा रही होगी। उन्हें उस समय भी सजदा करने के लिए बुलाया जाता था जब वे भले-चंगे थे"},{"SurahNumber":68,"VerseNumber":44,"Text":"अतः तुम मुझे छोड़ दो और उसको जो इस वाणी को झुठलाता है। हम ऐसों को क्रमशः (विनाश की ओर) ले जाएँगे, ऐसे तरीक़े से कि वे नहीं जानते"},{"SurahNumber":68,"VerseNumber":45,"Text":"मैं उन्हें ढील दे रहा हूँ। निश्चय ही मेरी चाल बड़ी मज़बूत है"},{"SurahNumber":68,"VerseNumber":46,"Text":"(क्या वे यातना ही चाहते हैं) या तुम उनसे कोई बदला माँग रहे हो कि वे तावान के बोझ से दबे जाते हों"},{"SurahNumber":68,"VerseNumber":47,"Text":"या उनके पास परोक्ष का ज्ञान है तो वे लिख रहे हैं"},{"SurahNumber":68,"VerseNumber":48,"Text":"तो अपने रब के आदेश हेतु धैर्य से काम लो और मछलीवाले (यूनुस अलै॰) की तरह न हो जाना, जबकि उसने पुकारा था इस दशा में कि वह ग़म में घुट रहा था।"},{"SurahNumber":68,"VerseNumber":49,"Text":"यदि उसके रब की अनुकम्पा उसके साथ न हो जाती तो वह अवश्य ही चटियल मैदान में बुरे हाल में डाल दिया जाता।"},{"SurahNumber":68,"VerseNumber":50,"Text":"अन्ततः उसके रब ने उसे चुन लिया और उसे अच्छे लोगों में सम्मिलित कर दिया"},{"SurahNumber":68,"VerseNumber":51,"Text":"जब वे लोग, जिन्होंने इनकार किया, ज़िक्र (क़ुरआन) सुनते है और कहते है, \"वह तो दीवाना है!\" तो ऐसा लगता है कि वे अपनी निगाहों के ज़ोर से तुम्हें फिसला देंगे"},{"SurahNumber":68,"VerseNumber":52,"Text":"हालाँकि वह सारे संसार के लिए एक अनुस्मृति है"},{"SurahNumber":69,"VerseNumber":1,"Text":"होकर रहनेवाली"},{"SurahNumber":69,"VerseNumber":2,"Text":"क्या है वह होकर रहनेवाली"},{"SurahNumber":69,"VerseNumber":3,"Text":"और तुम क्या जानो कि क्या है वह होकर रहनेवाली"},{"SurahNumber":69,"VerseNumber":4,"Text":"समूद और आद ने उस खड़खड़ा देनेवाली (घटना) को झुठलाया"},{"SurahNumber":69,"VerseNumber":5,"Text":"फिर समूद तो एक हद से बढ़ जानेवाली आपदा से विनष्ट किए गए"},{"SurahNumber":69,"VerseNumber":6,"Text":"और रहे आद, तो वे एक अनियंत्रित प्रचंड वायु से विनष्ट कर दिए गए"},{"SurahNumber":69,"VerseNumber":7,"Text":"अल्लाह ने उसको सात रात और आठ दिन तक उन्मूलन के उद्देश्य से उनपर लगाए रखा। तो लोगों को तुम देखते कि वे उसमें पछाड़े हुए ऐसे पड़े है मानो वे खजूर के जर्जर तने हों"},{"SurahNumber":69,"VerseNumber":8,"Text":"अब क्या तुम्हें उनमें से कोई शेष दिखाई देता है"},{"SurahNumber":69,"VerseNumber":9,"Text":"और फ़िरऔन ने और उससे पहले के लोगों ने और तलपट हो जानेवाली बस्तियों ने यह ख़ता की"},{"SurahNumber":69,"VerseNumber":10,"Text":"उन्होंने अपने रब के रसूल की अवज्ञा की तो उसने उन्हें ऐसी पकड़ में ले लिया जो बड़ी कठोर थी"},{"SurahNumber":69,"VerseNumber":11,"Text":"जब पानी उमड़ आया तो हमने तुम्हें प्रवाहित नौका में सवार किया"},{"SurahNumber":69,"VerseNumber":12,"Text":"ताकि उसे तुम्हारे लिए हम शिक्षाप्रद यादगार बनाएँ और याद रखनेवाले कान उसे सुरक्षित रखें"},{"SurahNumber":69,"VerseNumber":13,"Text":"तो याद रखो जब सूर (नरसिंघा) में एक फूँक मारी जाएगी"},{"SurahNumber":69,"VerseNumber":14,"Text":"और धरती और पहाड़ों को उठाकर एक ही बार में चूर्ण-विचूर्ण कर दिया जाएगा"},{"SurahNumber":69,"VerseNumber":15,"Text":"तो उस दिन घटित होनेवाली घटना घटित हो जाएगी"},{"SurahNumber":69,"VerseNumber":16,"Text":"और आकाश फट जाएगा और उस दिन उसका बन्धन ढीला पड़ जाएगा"},{"SurahNumber":69,"VerseNumber":17,"Text":"और फ़रिश्ते उसके किनारों पर होंगे और उस दिन तुम्हारे रब के सिंहासन को आठ अपने ऊपर उठाए हुए होंगे"},{"SurahNumber":69,"VerseNumber":18,"Text":"उस दिन तुम लोग पेश किए जाओगे, तुम्हारी कोई छिपी बात छिपी न रहेगी"},{"SurahNumber":69,"VerseNumber":19,"Text":"फिर जिस किसी को उसका कर्म-पत्र उसके दाहिने हाथ में दिया गया, तो वह कहेगा, \"लो पढ़ो, मेरा कर्म-पत्र"},{"SurahNumber":69,"VerseNumber":20,"Text":"मैं तो समझता ही था कि मुझे अपना हिसाब मिलनेवाला है।"},{"SurahNumber":69,"VerseNumber":21,"Text":"अतः वह सुख और आनन्दमय जीवन में होगा"},{"SurahNumber":69,"VerseNumber":22,"Text":"उच्च जन्नत में"},{"SurahNumber":69,"VerseNumber":23,"Text":"जिसके फलों के गुच्छे झुके होंगे"},{"SurahNumber":69,"VerseNumber":24,"Text":"मज़े से खाओ और पियो उन कर्मों के बदले में जो तुमने बीते दिनों में किए है"},{"SurahNumber":69,"VerseNumber":25,"Text":"और रहा वह क्यक्ति जिसका कर्म-पत्र उसके बाएँ हाथ में दिया गया, वह कहेगा, \"काश, मेरा कर्म-पत्र मुझे न दिया जाता"},{"SurahNumber":69,"VerseNumber":26,"Text":"और मैं न जानता कि मेरा हिसाब क्या है"},{"SurahNumber":69,"VerseNumber":27,"Text":"ऐ काश, वह (मृत्यु) समाप्त करनेवाली होती"},{"SurahNumber":69,"VerseNumber":28,"Text":"मेरा माल मेरे कुछ काम न आया"},{"SurahNumber":69,"VerseNumber":29,"Text":"मेरा ज़ोर (सत्ता) मुझसे जाता रहा"},{"SurahNumber":69,"VerseNumber":30,"Text":"पकड़ो उसे और उसकी गरदन में तौक़ डाल दो"},{"SurahNumber":69,"VerseNumber":31,"Text":"फिर उसे भड़कती हुई आग में झोंक दो"},{"SurahNumber":69,"VerseNumber":32,"Text":"फिर उसे एक ऐसी जंजीर में जकड़ दो जिसकी माप सत्तर हाथ है"},{"SurahNumber":69,"VerseNumber":33,"Text":"वह न तो महिमावान अल्लाह पर ईमान रखता था"},{"SurahNumber":69,"VerseNumber":34,"Text":"और न मुहताज को खाना खिलाने पर उभारता था"},{"SurahNumber":69,"VerseNumber":35,"Text":"अतः आज उसका यहाँ कोई घनिष्ट मित्र नहीं"},{"SurahNumber":69,"VerseNumber":36,"Text":"और न ही धोवन के सिवा कोई भोजन है"},{"SurahNumber":69,"VerseNumber":37,"Text":"उसे ख़ताकारों (अपराधियों) के अतिरिक्त कोई नहीं खाता।"},{"SurahNumber":69,"VerseNumber":38,"Text":"अतः कुछ नहीं! मैं क़सम खाता हूँ उन चीज़ों की जो तुम देखते"},{"SurahNumber":69,"VerseNumber":39,"Text":"हो और उन चीज़ों को भी जो तुम नहीं देखते"},{"SurahNumber":69,"VerseNumber":40,"Text":"निश्चय ही वह एक प्रतिष्ठित रसूल की लाई हुई वाणी है"},{"SurahNumber":69,"VerseNumber":41,"Text":"वह किसी कवि की वाणी नहीं। तुम ईमान थोड़े ही लाते हो"},{"SurahNumber":69,"VerseNumber":42,"Text":"और न वह किसी काहिन का वाणी है। तुम होश से थोड़े ही काम लेते हो"},{"SurahNumber":69,"VerseNumber":43,"Text":"अवतरण है सारे संसार के रब की ओर से"},{"SurahNumber":69,"VerseNumber":44,"Text":"यदि वह (नबी) हमपर थोपकर कुछ बातें घड़ता"},{"SurahNumber":69,"VerseNumber":45,"Text":"तो अवश्य हम उसका दाहिना हाथ पकड़ लेते"},{"SurahNumber":69,"VerseNumber":46,"Text":"फिर उसकी गर्दन की रग काट देते"},{"SurahNumber":69,"VerseNumber":47,"Text":"और तुममें से कोई भी इससे रोकनेवाला न होता"},{"SurahNumber":69,"VerseNumber":48,"Text":"और निश्चय ही वह एक अनुस्मृति है डर रखनेवालों के लिए"},{"SurahNumber":69,"VerseNumber":49,"Text":"और निश्चय ही हम जानते है कि तुममें कितने ही ऐसे है जो झुठलाते है"},{"SurahNumber":69,"VerseNumber":50,"Text":"निश्चय ही वह इनकार करनेवालों के लिए सर्वथा पछतावा है"},{"SurahNumber":69,"VerseNumber":51,"Text":"और वह बिल्कुल विश्वसनीय सत्य है।"},{"SurahNumber":69,"VerseNumber":52,"Text":"अतः तुम अपने महिमावान रब के नाम की तसबीह (गुणगान) करो"},{"SurahNumber":70,"VerseNumber":1,"Text":"एक माँगनेवाले ने घटित होनेवाली यातना माँगी"},{"SurahNumber":70,"VerseNumber":2,"Text":"जो इनकार करनेवालो के लिए होगी, उसे कोई टालनेवाला नहीं"},{"SurahNumber":70,"VerseNumber":3,"Text":"वह अल्लाह की ओर से होगी, जो चढ़ाव के सोपानों का स्वामी है"},{"SurahNumber":70,"VerseNumber":4,"Text":"फ़रिश्ते और रूह (जिबरील) उसकी ओर चढ़ते है, उस दिन में जिसकी अवधि पचास हज़ार वर्ष है"},{"SurahNumber":70,"VerseNumber":5,"Text":"अतः धैर्य से काम लो, उत्तम धैर्य"},{"SurahNumber":70,"VerseNumber":6,"Text":"वे उसे बहुत दूर देख रहे है"},{"SurahNumber":70,"VerseNumber":7,"Text":"किन्तु हम उसे निकट देख रहे है"},{"SurahNumber":70,"VerseNumber":8,"Text":"जिस दिन आकाश तेल की तलछट जैसा काला हो जाएगा"},{"SurahNumber":70,"VerseNumber":9,"Text":"और पर्वत रंग-बिरंगे ऊन के सदृश हो जाएँगे"},{"SurahNumber":70,"VerseNumber":10,"Text":"कोई मित्र किसी मित्र को न पूछेगा"},{"SurahNumber":70,"VerseNumber":11,"Text":"हालाँकि वे एक-दूसरे को दिखाए जाएँगे। अपराधी चाहेगा कि किसी प्रकार वह उस दिन की यातना से छूटने के लिए अपने बेटों"},{"SurahNumber":70,"VerseNumber":12,"Text":"अपनी पत्नी , अपने भाई"},{"SurahNumber":70,"VerseNumber":13,"Text":"और अपने उस परिवार को जो उसको आश्रय देता है"},{"SurahNumber":70,"VerseNumber":14,"Text":"और उन सभी लोगों को जो धरती में रहते है, फ़िदया (मुक्ति-प्रतिदान) के रूप में दे डाले फिर वह उसको छुटकारा दिला दे"},{"SurahNumber":70,"VerseNumber":15,"Text":"कदापि नहीं! वह लपट मारती हुई आग है"},{"SurahNumber":70,"VerseNumber":16,"Text":"जो मांस और त्वचा को चाट जाएगी"},{"SurahNumber":70,"VerseNumber":17,"Text":"उस व्यक्ति को बुलाती है जिसने पीठ फेरी और मुँह मोड़ा"},{"SurahNumber":70,"VerseNumber":18,"Text":"और (धन) एकत्र किया और सैंत कर रखा"},{"SurahNumber":70,"VerseNumber":19,"Text":"निस्संदेह मनुष्य अधीर पैदा हुआ है"},{"SurahNumber":70,"VerseNumber":20,"Text":"जि उसे तकलीफ़ पहुँचती है तो घबरा उठता है"},{"SurahNumber":70,"VerseNumber":21,"Text":"किन्तु जब उसे सम्पन्नता प्राप्त होती ही तो वह कृपणता दिखाता है"},{"SurahNumber":70,"VerseNumber":22,"Text":"किन्तु नमाज़ अदा करनेवालों की बात और है"},{"SurahNumber":70,"VerseNumber":23,"Text":"जो अपनी नमाज़ पर सदैव जमें रहते है"},{"SurahNumber":70,"VerseNumber":24,"Text":"और जिनके मालों में"},{"SurahNumber":70,"VerseNumber":25,"Text":"माँगनेवालों और वंचित का एक ज्ञात और निश्चित हक़ होता है"},{"SurahNumber":70,"VerseNumber":26,"Text":"जो बदले के दिन को सत्य मानते है"},{"SurahNumber":70,"VerseNumber":27,"Text":"जो अपने रब की यातना से डरते है"},{"SurahNumber":70,"VerseNumber":28,"Text":"उनके रब की यातना है ही ऐसी जिससे निश्चिन्त न रहा जाए"},{"SurahNumber":70,"VerseNumber":29,"Text":"जो अपने गुप्तांगों की रक्षा करते है।"},{"SurahNumber":70,"VerseNumber":30,"Text":"अपनी पत्नि यों या जो उनकी मिल्क में हो उनके अतिरिक्त दूसरों से तो इस बात पर उनकी कोई भर्त्सना नही।"},{"SurahNumber":70,"VerseNumber":31,"Text":"किन्तु जिस किसी ने इसके अतिरिक्त कुछ और चाहा तो ऐसे ही लोग सीमा का उल्लंघन करनेवाले है।"},{"SurahNumber":70,"VerseNumber":32,"Text":"जो अपने पास रखी गई अमानतों और अपनी प्रतिज्ञा का निर्वाह करते है"},{"SurahNumber":70,"VerseNumber":33,"Text":"जो अपनी गवाहियों पर क़़ायम रहते है"},{"SurahNumber":70,"VerseNumber":34,"Text":"और जो अपनी नमाज़ की रक्षा करते है"},{"SurahNumber":70,"VerseNumber":35,"Text":"वही लोग जन्नतों में सम्मानपूर्वक रहेंगे"},{"SurahNumber":70,"VerseNumber":36,"Text":"फिर उन इनकार करनेवालो को क्या हुआ है कि वे तुम्हारी ओर दौड़े चले आ रहे है"},{"SurahNumber":70,"VerseNumber":37,"Text":"दाएँ और बाएँ से गिरोह के गिरोह"},{"SurahNumber":70,"VerseNumber":38,"Text":"क्या उनमें से प्रत्येक व्यक्ति इसकी लालसा रखता है कि वह अनुकम्पा से परिपूर्ण जन्नत में प्रविष्ट हो"},{"SurahNumber":70,"VerseNumber":39,"Text":"कदापि नहीं, हमने उन्हें उस चीज़ से पैदा किया है, जिसे वे भली-भाँति जानते है"},{"SurahNumber":70,"VerseNumber":40,"Text":"अतः कुछ नहीं, मैं क़सम खाता हूँ पूर्वों और पश्चिमों के रब की, हमे इसकी सामर्थ्य प्राप्त है"},{"SurahNumber":70,"VerseNumber":41,"Text":"कि उनकी उनसे अच्छे ले आएँ और हम पिछड़ जानेवाले नहीं है"},{"SurahNumber":70,"VerseNumber":42,"Text":"अतः उन्हें छोड़ो कि वे व्यर्थ बातों में पड़े रहें और खेलते रहे, यहाँ तक कि वे अपने उस दिन से मिलें, जिसका उनसे वादा किया जा रहा है"},{"SurahNumber":70,"VerseNumber":43,"Text":"जिस दिन वे क़ब्रों से तेज़ी के साथ निकलेंगे जैसे किसी निशान की ओर दौड़े जा रहे है"},{"SurahNumber":70,"VerseNumber":44,"Text":"उनकी निगाहें झुकी होंगी, ज़िल्लत उनपर छा रही होगी। यह है वह दिन जिससे वह डराए जाते रहे है"},{"SurahNumber":71,"VerseNumber":1,"Text":"हमने नूह को उसकी कौ़म की ओर भेजा कि \"अपनी क़ौम के लोगों को सावधान कर दो, इससे पहले कि उनपर कोई दुखद यातना आ जाए।"},{"SurahNumber":71,"VerseNumber":2,"Text":"उसने कहा, \"ऐ मेरी क़ौम के लोगो! मैं तुम्हारे लिए एक स्पष्ट सचेतकर्ता हूँ"},{"SurahNumber":71,"VerseNumber":3,"Text":"कि अल्लाह की बन्दगी करो और उसका डर रखो और मेरी आज्ञा मानो।"},{"SurahNumber":71,"VerseNumber":4,"Text":"वह तुम्हें क्षमा करके तुम्हारे गुनाहों से तुम्हें पाक कर देगा और एक निश्चित समय तक तुम्हे मुहल्लत देगा। निश्चय ही जब अल्लाह का निश्चित समय आ जाता है तो वह टलता नहीं, काश कि तुम जानते"},{"SurahNumber":71,"VerseNumber":5,"Text":"उसने कहा, \"ऐ मेरे रब! मैंने अपनी क़ौम के लोगों को रात और दिन बुलाया"},{"SurahNumber":71,"VerseNumber":6,"Text":"किन्तु मेरी पुकार ने उनके पलायन को ही बढ़ाया"},{"SurahNumber":71,"VerseNumber":7,"Text":"और जब भी मैंने उन्हें बुलाया, ताकि तू उन्हें क्षमा कर दे, तो उन्होंने अपने कानों में अपनी उँगलियाँ दे लीं और अपने कपड़ो से स्वयं को ढाँक लिया और अपनी हठ पर अड़ गए और बड़ा ही घमंड किया"},{"SurahNumber":71,"VerseNumber":8,"Text":"फिर मैंने उन्हें खुल्लमखुल्ला बुलाया"},{"SurahNumber":71,"VerseNumber":9,"Text":"फिर मैंने उनसे खुले तौर पर भी बातें की और उनसे चुपके-चुपके भी बातें की"},{"SurahNumber":71,"VerseNumber":10,"Text":"और मैंने कहा, अपने रब से क्षमा की प्रार्थना करो। निश्चय ही वह बड़ा क्षमाशील है"},{"SurahNumber":71,"VerseNumber":11,"Text":"वह बादल भेजेगा तुमपर ख़ूब बरसनेवाला"},{"SurahNumber":71,"VerseNumber":12,"Text":"और वह माल और बेटों से तुम्हें बढ़ोतरी प्रदान करेगा, और तुम्हारे लिए बाग़ पैदा करेगा और तुम्हारे लिए नहरें प्रवाहित करेगा"},{"SurahNumber":71,"VerseNumber":13,"Text":"तुम्हें क्या हो गया है कि तुम (अपने दिलों में) अल्लाह के लिए किसी गौरव की आशा नहीं रखते"},{"SurahNumber":71,"VerseNumber":14,"Text":"हालाँकि उसने तुम्हें विभिन्न अवस्थाओं से गुज़ारते हुए पैदा किया"},{"SurahNumber":71,"VerseNumber":15,"Text":"क्या तुमने देखा नहीं कि अल्लाह ने किस प्रकार ऊपर तले सात आकाश बनाए"},{"SurahNumber":71,"VerseNumber":16,"Text":"और उनमें चन्द्रमा को प्रकाश और सूर्य का प्रदीप बनाया"},{"SurahNumber":71,"VerseNumber":17,"Text":"और अल्लाह ने तुम्हें धरती से विशिष्ट प्रकार से विकसित किया"},{"SurahNumber":71,"VerseNumber":18,"Text":"फिर वह तुम्हें उसमें लौटाता है और तुम्हें बाहर निकालेगा भी"},{"SurahNumber":71,"VerseNumber":19,"Text":"और अल्लाह ने तुम्हारे लिए धरती को बिछौना बनाया"},{"SurahNumber":71,"VerseNumber":20,"Text":"ताकि तुम उसके विस्तृत मार्गों पर चलो।"},{"SurahNumber":71,"VerseNumber":21,"Text":"नूह ने कहा, \"ऐ मेरे रब! उन्होंने मेरी अवज्ञा की, और उसका अनुसरण किया जिसके धन और जिसकी सन्तान ने उसके घाटे ही मे अभिवृद्धि की"},{"SurahNumber":71,"VerseNumber":22,"Text":"और वे बहुत बड़ी चाल चले"},{"SurahNumber":71,"VerseNumber":23,"Text":"और उन्होंने कहा, अपने इष्ट-पूज्यों के कदापि न छोड़ो और न वह वद्द को छोड़ो और न सुवा को और न यग़ूस और न यऊक़ और नस्र को"},{"SurahNumber":71,"VerseNumber":24,"Text":"और उन्होंने बहुत-से लोगों को पथभ्रष्ट॥ किया है (तो तू उन्हें मार्ग न दिया) अब, तू भी ज़ालिमों की पथभ्रष्टता ही में अभिवृद्धि कर।"},{"SurahNumber":71,"VerseNumber":25,"Text":"वे अपनी बड़ी ख़ताओं के कारण पानी में डूबो दिए गए, फिर आग में दाख़िल कर दिए गए, फिर वे अपने और अल्लाह के बीच आड़ बननेवाले सहायक न पा सके"},{"SurahNumber":71,"VerseNumber":26,"Text":"और नूह ने कहा, \"ऐ मेरे रब! धरती पर इनकार करनेवालों में से किसी बसनेवाले को न छोड"},{"SurahNumber":71,"VerseNumber":27,"Text":"यदि तू उन्हें छोड़ देगा तो वे तेरे बन्दों को पथभ्रष्ट कर देंगे और वे दुराचारियों और बड़े अधर्मियों को ही जन्म देंगे"},{"SurahNumber":71,"VerseNumber":28,"Text":"ऐ मेरे रब! मुझे क्षमा कर दे और मेरे माँ-बाप को भी और हर उस व्यक्ति को भी जो मेरे घर में ईमानवाला बन कर दाख़िल हुआ और (सामान्य) ईमानवाले पुरुषों और ईमानवाली स्त्रियों को भी (क्षमा कर दे), और ज़ालिमों के विनाश को ही बढ़ा।"},{"SurahNumber":72,"VerseNumber":1,"Text":"कह दो, \"मेरी ओर प्रकाशना की गई है कि जिन्नों के एक गिरोह ने सुना, फिर उन्होंने कहा कि हमने एक मनभाता क़ुरआन सुना"},{"SurahNumber":72,"VerseNumber":2,"Text":"जो भलाई और सूझ-बूझ का मार्ग दिखाता है, अतः हम उसपर ईमान ले आए, और अब हम कदापि किसी को अपने रब का साझी नहीं ठहराएँगे"},{"SurahNumber":72,"VerseNumber":3,"Text":"और यह कि हमारे रब का गौरब अत्यन्त उच्च है। उसने अपने लिए न तो कोई पत्नी बनाई और न सन्तान"},{"SurahNumber":72,"VerseNumber":4,"Text":"और यह कि हममें का मूर्ख व्यक्ति अल्लाह के विषय में सत्य से बिल्कुल हटी हुई बातें कहता रहा है"},{"SurahNumber":72,"VerseNumber":5,"Text":"और यह कि हमने समझ रखा था कि मनुष्य और जिन्न अल्लाह के विषय में कभी झूठ नहीं बोलते"},{"SurahNumber":72,"VerseNumber":6,"Text":"और यह कि मनुष्यों में से कितने ही पुरुष ऐसे थे, जो जिन्नों में से कितने ही पुरूषों की शरण माँगा करते थे। इसप्रकार उन्होंने उन्हें (जिन्नों को) और चढ़ा दिया"},{"SurahNumber":72,"VerseNumber":7,"Text":"और यह कि उन्होंने गुमान किया जैसे कि तुमने गुमान किया कि अल्लाह किसी (नबी) को कदापि न उठाएगा"},{"SurahNumber":72,"VerseNumber":8,"Text":"और यह कि हमने आकाश को टटोला तो उसे सख़्त पहरेदारों और उल्काओं से भरा हुआ पाया"},{"SurahNumber":72,"VerseNumber":9,"Text":"और यह कि हम उसमें बैठने के स्थानों में सुनने के लिए बैठा करते थे, किन्तु अब कोई सुनना चाहे तो वह अपने लिए घात में लगा एक उल्का पाएगा"},{"SurahNumber":72,"VerseNumber":10,"Text":"और यह कि हम नहीं जानते कि उन लोगों के साथ जो धरती में है बुराई का इरादा किया गया है या उनके रब ने उनके लिए भलाई और मार्गदर्शन का इरादा किय है"},{"SurahNumber":72,"VerseNumber":11,"Text":"और यह कि हममें से कुछ लोग अच्छे है और कुछ लोग उससे निम्नतर है, हम विभिन्न मार्गों पर है"},{"SurahNumber":72,"VerseNumber":12,"Text":"और यह कि हमने समझ लिया कि हम न धरती में कही जाकर अल्लाह के क़ाबू से निकल सकते है, और न आकाश में कहीं भागकर उसके क़ाबू से निकल सकते है"},{"SurahNumber":72,"VerseNumber":13,"Text":"और यह कि जब हमने मार्गदर्शन की बात सुनी तो उसपर ईमान ले आए। अब तो कोई अपने रब पर ईमान लाएगा, उसे न तो किसी हक़ के मारे जाने का भय होगा और न किसी ज़ुल्म-ज़्यादती का"},{"SurahNumber":72,"VerseNumber":14,"Text":"और यह कि हममें से कुछ मुस्लिम (आज्ञाकारी) है और हममें से कुछ हक़ से हटे हुए है। तो जिन्होंने आज्ञापालन का मार्ग ग्रहण कर लिया उन्होंने भलाई और सूझ-बूझ की राह ढूँढ़ ली"},{"SurahNumber":72,"VerseNumber":15,"Text":"रहे वे लोग जो हक़ से हटे हुए है, तो वे जहन्नम का ईधन होकर रहे।"},{"SurahNumber":72,"VerseNumber":16,"Text":"और वह प्रकाशना की गई है कि यदि वे सीधे मार्ग पर धैर्यपूर्वक चलते तो हम उन्हें पर्याप्त जल से अभिषिक्त करते"},{"SurahNumber":72,"VerseNumber":17,"Text":"ताकि हम उसमें उनकी परीक्षा करें। और जो कोई अपने रब की याद से कतराएगा, तो वह उसे कठोर यातना में डाल देगा"},{"SurahNumber":72,"VerseNumber":18,"Text":"और यह कि मस्जिदें अल्लाह के लिए है। अतः अल्लाह के साथ किसी और को न पुकारो"},{"SurahNumber":72,"VerseNumber":19,"Text":"और यह कि \"जब अल्लाह का बन्दा उसे पुकारता हुआ खड़ा हुआ तो वे ऐसे लगते है कि उसपर जत्थे बनकर टूट पड़ेगे।"},{"SurahNumber":72,"VerseNumber":20,"Text":"कह दो, \"मैं तो बस अपने रब ही को पुकारता हूँ, और उसके साथ किसी को साझी नहीं ठहराता।"},{"SurahNumber":72,"VerseNumber":21,"Text":"कह दो, \"मैं तो तुम्हारे लिए न किसी हानि का अधिकार रखता हूँ और न किसी भलाई का।"},{"SurahNumber":72,"VerseNumber":22,"Text":"कहो, \"अल्लाह के मुक़ाबले में मुझे कोई पनाह नहीं दे सकता और न मैं उससे बचकर कतराने की कोई जगह पा सकता हूँ।"},{"SurahNumber":72,"VerseNumber":23,"Text":"सिवाय अल्लाह की ओर से पहुँचने और उसके संदेश देने के। और जो कोई अल्लाह और उसके रसूल की अवज्ञा करेगा तो उसके लिए जहन्नम की आग है, जिसमें ऐसे लोग सदैव रहेंगे।"},{"SurahNumber":72,"VerseNumber":24,"Text":"यहाँ तक कि जब वे उस चीज़ को देख लेंगे जिसका उनसे वादा किया जाता है तो वे जान लेंगे कि कौन अपने सहायक की दृष्टि से कमज़ोर और संख्या में न्यूतर है"},{"SurahNumber":72,"VerseNumber":25,"Text":"कह दो, \"मैं नहीं जानता कि जिस चीज़ का तुमसे वादा किया जाता है वह निकट है या मेरा रब उसके लिए लम्बी अवधि ठहराता है"},{"SurahNumber":72,"VerseNumber":26,"Text":"परोक्ष का जाननेवाला वही है और वह अपने परोक्ष को किसी पर प्रकट नहीं करता"},{"SurahNumber":72,"VerseNumber":27,"Text":"सिवाय उस व्यक्ति के जिसे उसने रसूल की हैसियत से पसन्द कर लिया हो तो उसके आगे से और उसके पीछे से निगरानी की पूर्ण व्यवस्था कर देता है"},{"SurahNumber":72,"VerseNumber":28,"Text":"ताकि वह यक़ीनी बना दे कि उन्होंने अपने रब के सन्देश पहुँचा दिए और जो कुछ उनके पास है उसे वह घेरे हुए है और हर चीज़ को उसने गिन रखा है।"},{"SurahNumber":73,"VerseNumber":1,"Text":"ऐ कपड़े में लिपटनेवाले"},{"SurahNumber":73,"VerseNumber":2,"Text":"रात को उठकर (नमाज़ में) खड़े रहा करो - सिवाय थोड़ा हिस्सा"},{"SurahNumber":73,"VerseNumber":3,"Text":"आधी रात"},{"SurahNumber":73,"VerseNumber":4,"Text":"या उससे कुछ थोड़ा कम कर लो या उससे कुछ अधिक बढ़ा लो और क़ुरआन को भली-भाँति ठहर-ठहरकर पढ़ो।"},{"SurahNumber":73,"VerseNumber":5,"Text":"निश्चय ही हम तुमपर एक भारी बात डालनेवाले है"},{"SurahNumber":73,"VerseNumber":6,"Text":"निस्संदेह रात का उठना अत्यन्त अनुकूलता रखता है और बात भी उसमें अत्यन्त सधी हुई होती है"},{"SurahNumber":73,"VerseNumber":7,"Text":"निश्चय ही तुम्हार लिए दिन में भी (तसबीह की) बड़ी गुंजाइश है।"},{"SurahNumber":73,"VerseNumber":8,"Text":"और अपने रब के नाम का ज़िक्र किया करो और सबसे कटकर उसी के हो रहो।"},{"SurahNumber":73,"VerseNumber":9,"Text":"वह पूर्व और पश्चिम का रब है, उसके सिवा कोई इष्ट-पूज्य नहीं, अतः तुम उसी को अपना कार्यसाधक बना लो"},{"SurahNumber":73,"VerseNumber":10,"Text":"और जो कुछ वे कहते है उसपर धैर्य से काम लो और भली रीति से उनसे अलग हो जाओ"},{"SurahNumber":73,"VerseNumber":11,"Text":"और तुम मुझे और झूठलानेवाले सुख-सम्पन्न लोगों को छोड़ दो और उन्हें थोड़ी मुहलत दो"},{"SurahNumber":73,"VerseNumber":12,"Text":"निश्चय ही हमारे पास बेड़ियाँ है और भड़कती हुई आग"},{"SurahNumber":73,"VerseNumber":13,"Text":"और गले में अटकनेवाला भोजन है और दुखद यातना"},{"SurahNumber":73,"VerseNumber":14,"Text":"जिस दिन धरती और पहाड़ काँप उठेंगे, और पहाड़ रेत के ऐसे ढेर होकर रह जाएगे जो बिखरे जा रहे होंगे"},{"SurahNumber":73,"VerseNumber":15,"Text":"निश्चय ही हुमने तुम्हारी ओर एक रसूल तुमपर गवाह बनाकर भेजा है, जिस प्रकार हमने फ़़िरऔन की ओर एक रसूल भेजा था"},{"SurahNumber":73,"VerseNumber":16,"Text":"किन्तु फ़िरऔन ने रसूल की अवज्ञा कि, तो हमने उसे पकड़ लिया और यह पकड़ सख़्त वबाल थी"},{"SurahNumber":73,"VerseNumber":17,"Text":"यदि तुमने इनकार किया तो उस दिन से कैसे बचोगे जो बच्चों को बूढा कर देगा"},{"SurahNumber":73,"VerseNumber":18,"Text":"आकाश उसके कारण फटा पड़ रहा है, उसका वादा तो पूरा ही होना है"},{"SurahNumber":73,"VerseNumber":19,"Text":"निश्चय ही यह एक अनुस्मृति है। अब जो चाहे अपने रब की ओर मार्ग ग्रहण कर ले"},{"SurahNumber":73,"VerseNumber":20,"Text":"निस्संदेह तुम्हारा रब जानता है कि तुम लगभग दो तिहाई रात, आधी रात और एक तिहाई रात तक (नमाज़ में) खड़े रहते हो, और एक गिरोंह उन लोगों में से भी जो तुम्हारे साथ है, खड़ा होता है। और अल्लाह रात और दिन की घट-बढ़ नियत करता है। उसे मालूम है कि तुम सब उसका निर्वाह न कर सकोगे, अतः उसने तुमपर दया-दृष्टि की। अब जितना क़ुरआन आसानी से हो सके पढ़ लिया करो। उसे मालूम है कि तुममे से कुछ बीमार भी होंगे, और कुछ दूसरे लोग अल्लाह के उदार अनुग्रह (रोज़ी) को ढूँढ़ते हुए धरती में यात्रा करेंगे, कुछ दूसरे लोग अल्लाह के मार्ग में युद्ध करेंगे। अतः उसमें से जितना आसानी से हो सके पढ़ लिया करो, और नमाज़ क़ायम करो और ज़कात देते रहो, और अल्लाह को ऋण दो, अच्छा ऋण। तुम जो भलाई भी अपने लिए (आगे) भेजोगे उसे अल्लाह के यहाँ अत्युत्तम और प्रतिदान की दृष्टि से बहुत बढ़कर पाओगे। और अल्लाह से माफ़ी माँगते रहो। बेशक अल्लाह अत्यन्त क्षमाशील, दयावान है"},{"SurahNumber":74,"VerseNumber":1,"Text":"ऐ ओढ़ने लपेटनेवाले"},{"SurahNumber":74,"VerseNumber":2,"Text":"उठो, और सावधान करने में लग जाओ"},{"SurahNumber":74,"VerseNumber":3,"Text":"और अपने रब की बड़ाई ही करो"},{"SurahNumber":74,"VerseNumber":4,"Text":"अपने दामन को पाक रखो"},{"SurahNumber":74,"VerseNumber":5,"Text":"और गन्दगी से दूर ही रहो"},{"SurahNumber":74,"VerseNumber":6,"Text":"अपनी कोशिशों को अधिक समझकर उसके क्रम को भंग न करो"},{"SurahNumber":74,"VerseNumber":7,"Text":"और अपने रब के लिए धैर्य ही से काम लो"},{"SurahNumber":74,"VerseNumber":8,"Text":"जब सूर में फूँक मारी जाएगी"},{"SurahNumber":74,"VerseNumber":9,"Text":"तो जिस दिन ऐसा होगा, वह दिन बड़ा ही कठोर होगा"},{"SurahNumber":74,"VerseNumber":10,"Text":"इनकार करनेवालो पर आसान न होगा"},{"SurahNumber":74,"VerseNumber":11,"Text":"छोड़ दो मुझे और उसको जिसे मैंने अकेला पैदा किया"},{"SurahNumber":74,"VerseNumber":12,"Text":"और उसे माल दिया दूर तक फैला हुआ"},{"SurahNumber":74,"VerseNumber":13,"Text":"और उसके पास उपस्थित रहनेवाले बेटे दिए"},{"SurahNumber":74,"VerseNumber":14,"Text":"और मैंने उसके लिए अच्छी तरह जीवन-मार्ग समतल किया"},{"SurahNumber":74,"VerseNumber":15,"Text":"फिर वह लोभ रखता है कि मैं उसके लिए और अधिक दूँगा"},{"SurahNumber":74,"VerseNumber":16,"Text":"कदापि नहीं, वह हमारी आयतों का दुश्मन है"},{"SurahNumber":74,"VerseNumber":17,"Text":"शीघ्र ही मैं उसे घेरकर कठिन चढ़ाई चढ़वाऊँगा"},{"SurahNumber":74,"VerseNumber":18,"Text":"उसने सोचा और अटकल से एक बात बनाई"},{"SurahNumber":74,"VerseNumber":19,"Text":"तो विनष्ट हो, कैसी बात बनाई"},{"SurahNumber":74,"VerseNumber":20,"Text":"फिर विनष्ट हो, कैसी बात बनाई"},{"SurahNumber":74,"VerseNumber":21,"Text":"फिर नज़र दौड़ाई"},{"SurahNumber":74,"VerseNumber":22,"Text":"फिर त्योरी चढ़ाई और मुँह बनाया"},{"SurahNumber":74,"VerseNumber":23,"Text":"फिर पीठ फेरी और घमंड किया"},{"SurahNumber":74,"VerseNumber":24,"Text":"अन्ततः बोला, \"यह तो बस एक जादू है, जो पहले से चला आ रहा है"},{"SurahNumber":74,"VerseNumber":25,"Text":"यह तो मात्र मनुष्य की वाणी है।"},{"SurahNumber":74,"VerseNumber":26,"Text":"मैं शीघ्र ही उसे 'सक़र' (जहन्नम की आग) में झोंक दूँगा"},{"SurahNumber":74,"VerseNumber":27,"Text":"और तुम्हें क्या पता की सक़र क्या है"},{"SurahNumber":74,"VerseNumber":28,"Text":"वह न तरस खाएगी और न छोड़ेगी"},{"SurahNumber":74,"VerseNumber":29,"Text":"खाल को झुलसा देनेवाली है"},{"SurahNumber":74,"VerseNumber":30,"Text":"उसपर उन्नीस (कार्यकर्ता) नियुक्त है"},{"SurahNumber":74,"VerseNumber":31,"Text":"और हमने उस आग पर नियुक्त रहनेवालों को फ़रिश्ते ही बनाया है, और हमने उनकी संख्या को इनकार करनेवालों के लिए मुसीबत और आज़माइश ही बनाकर रखा है। ताकि वे लोग जिन्हें किताब प्रदान की गई थी पूर्ण विश्वास प्राप्त करें, और वे लोग जो ईमान ले आए वे ईमान में और आगे बढ़ जाएँ। और जिन लोगों को किताब प्रदान की गई वे और ईमानवाले किसी संशय मे न पड़े, और ताकि जिनके दिलों मे रोग है वे और इनकार करनेवाले कहें, \"इस वर्णन से अल्लाह का क्या अभिप्राय है?\" इस प्रकार अल्लाह जिसे चाहता है पथभ्रष्ट कर देता है और जिसे चाहता हैं संमार्ग प्रदान करता है। और तुम्हारे रब की सेनाओं को स्वयं उसके सिवा कोई नहीं जानता, और यह तो मनुष्य के लिए मात्र एक शिक्षा-सामग्री है"},{"SurahNumber":74,"VerseNumber":32,"Text":"कुछ नहीं, साक्षी है चाँद"},{"SurahNumber":74,"VerseNumber":33,"Text":"और साक्षी है रात जबकि वह पीठ फेर चुकी"},{"SurahNumber":74,"VerseNumber":34,"Text":"और प्रातःकाल जबकि वह पूर्णरूपेण प्रकाशित हो जाए।"},{"SurahNumber":74,"VerseNumber":35,"Text":"निश्चय ही वह भारी (भयंकर) चीज़ों में से एक है"},{"SurahNumber":74,"VerseNumber":36,"Text":"मनुष्यों के लिए सावधानकर्ता के रूप में"},{"SurahNumber":74,"VerseNumber":37,"Text":"तुममें से उस व्यक्ति के लिए जो आगे बढ़ना या पीछे हटना चाहे"},{"SurahNumber":74,"VerseNumber":38,"Text":"प्रत्येक व्यक्ति जो कुछ उसने कमाया उसके बदले रेहन (गिरवी) है"},{"SurahNumber":74,"VerseNumber":39,"Text":"सिवाय दाएँवालों के"},{"SurahNumber":74,"VerseNumber":40,"Text":"वे बाग़ों में होंगे, पूछ-ताछ कर रहे होंगे"},{"SurahNumber":74,"VerseNumber":41,"Text":"अपराधियों के विषय में"},{"SurahNumber":74,"VerseNumber":42,"Text":"तुम्हे क्या चीज़ सकंर (जहन्नम) में ले आई"},{"SurahNumber":74,"VerseNumber":43,"Text":"वे कहेंगे, \"हम नमाज़ अदा करनेवालों में से न थे।"},{"SurahNumber":74,"VerseNumber":44,"Text":"और न हम मुहताज को खाना खिलाते थे"},{"SurahNumber":74,"VerseNumber":45,"Text":"और व्यर्थ बात और कठ-हुज्जती में पड़े रहनेवालों के साथ हम भी उसी में लगे रहते थे।"},{"SurahNumber":74,"VerseNumber":46,"Text":"और हम बदला दिए जाने के दिन को झुठलाते थे"},{"SurahNumber":74,"VerseNumber":47,"Text":"यहाँ तक कि विश्वसनीय चीज़ (प्रलय-दिवस) में हमें आ लिया।"},{"SurahNumber":74,"VerseNumber":48,"Text":"अतः सिफ़ारिश करनेवालों को कोई सिफ़ारिश उनको कुछ लाभ न पहुँचा सकेगी"},{"SurahNumber":74,"VerseNumber":49,"Text":"आख़िर उन्हें क्या हुआ है कि वे नसीहत से कतराते है"},{"SurahNumber":74,"VerseNumber":50,"Text":"मानो वे बिदके हुए जंगली गधे है"},{"SurahNumber":74,"VerseNumber":51,"Text":"जो शेर से (डरकर) भागे है"},{"SurahNumber":74,"VerseNumber":52,"Text":"नहीं, बल्कि उनमें से प्रत्येक व्यक्ति चाहता है कि उसे खुली किताबें दी जाएँ"},{"SurahNumber":74,"VerseNumber":53,"Text":"कदापि नहीं, बल्कि ले आख़िरत से डरते नहीं"},{"SurahNumber":74,"VerseNumber":54,"Text":"कुछ नहीं, वह तो एक अनुस्मति है"},{"SurahNumber":74,"VerseNumber":55,"Text":"अब जो कोई चाहे इससे नसीहत हासिल करे"},{"SurahNumber":74,"VerseNumber":56,"Text":"और वे नसीहत हासिल नहीं करेंगे। यह और बात है कि अल्लाह ही ऐसा चाहे। वही इस योग्य है कि उसका डर रखा जाए और इस योग्य भी कि क्षमा करे"},{"SurahNumber":75,"VerseNumber":1,"Text":"नहीं, मैं क़सम खाता हूँ क़ियामत के दिन की"},{"SurahNumber":75,"VerseNumber":2,"Text":"और नहीं! मैं कसम खाता हूँ मलामत करनेवाली आत्मा की"},{"SurahNumber":75,"VerseNumber":3,"Text":"क्या मनुष्य यह समझता है कि हम कदापि उसकी हड्डियों को एकत्र न करेंगे"},{"SurahNumber":75,"VerseNumber":4,"Text":"क्यों नहीं, हम उसकी पोरों को ठीक-ठाक करने की सामर्थ्य रखते है"},{"SurahNumber":75,"VerseNumber":5,"Text":"बल्कि मनुष्य चाहता है कि अपने आगे ढिठाई करता रहे"},{"SurahNumber":75,"VerseNumber":6,"Text":"पूछता है, \"आख़िर क़ियामत का दिन कब आएगा"},{"SurahNumber":75,"VerseNumber":7,"Text":"तो जब निगाह चौंधिया जाएगी"},{"SurahNumber":75,"VerseNumber":8,"Text":"और चन्द्रमा को ग्रहण लग जाएगा"},{"SurahNumber":75,"VerseNumber":9,"Text":"और सूर्य और चन्द्रमा इकट्ठे कर दिए जाएँगे"},{"SurahNumber":75,"VerseNumber":10,"Text":"उस दिन मनुष्य कहेगा, \"कहाँ जाऊँ भागकर"},{"SurahNumber":75,"VerseNumber":11,"Text":"कुछ नहीं, कोई शरण-स्थल नहीं"},{"SurahNumber":75,"VerseNumber":12,"Text":"उस दिन तुम्हारे रब ही ओर जाकर ठहरना है"},{"SurahNumber":75,"VerseNumber":13,"Text":"उस दिन मनुष्य को बता दिया जाएगा जो कुछ उसने आगे बढाया और पीछे टाला"},{"SurahNumber":75,"VerseNumber":14,"Text":"नहीं, बल्कि मनुष्य स्वयं अपने हाल पर निगाह रखता है"},{"SurahNumber":75,"VerseNumber":15,"Text":"यद्यपि उसने अपने कितने ही बहाने पेश किए हो"},{"SurahNumber":75,"VerseNumber":16,"Text":"तू उसे शीघ्र पाने के लिए उसके प्रति अपनी ज़बान को न चला"},{"SurahNumber":75,"VerseNumber":17,"Text":"हमारे ज़िम्मे है उसे एकत्र करना और उसका पढ़ना"},{"SurahNumber":75,"VerseNumber":18,"Text":"अतः जब हम उसे पढ़े तो उसके पठन का अनुसरण कर"},{"SurahNumber":75,"VerseNumber":19,"Text":"फिर हमारे ज़िम्मे है उसका स्पष्टीकरण करना"},{"SurahNumber":75,"VerseNumber":20,"Text":"कुछ नहीं, बल्कि तुम लोग शीघ्र मिलनेवाली चीज़ (दुनिया) से प्रेम रखते हो"},{"SurahNumber":75,"VerseNumber":21,"Text":"और आख़िरत को छोड़ रहे हो"},{"SurahNumber":75,"VerseNumber":22,"Text":"किनते ही चहरे उस दिन तरो ताज़ा और प्रफुल्लित होंगे"},{"SurahNumber":75,"VerseNumber":23,"Text":"अपने रब की ओर देख रहे होंगे।"},{"SurahNumber":75,"VerseNumber":24,"Text":"और कितने ही चेहरे उस दिन उदास और बिगड़े हुए होंगे"},{"SurahNumber":75,"VerseNumber":25,"Text":"समझ रहे होंगे कि उनके साथ कमर तोड़ देनेवाला मामला किया जाएगा"},{"SurahNumber":75,"VerseNumber":26,"Text":"कुछ नहीं, जब प्राण कंठ को आ लगेंगे"},{"SurahNumber":75,"VerseNumber":27,"Text":"और कहा जाएगा, \"कौन है झाड़-फूँक करनेवाला"},{"SurahNumber":75,"VerseNumber":28,"Text":"और वह समझ लेगा कि वह जुदाई (का समय) है"},{"SurahNumber":75,"VerseNumber":29,"Text":"और पिंडली से पिंडली लिपट जाएगी"},{"SurahNumber":75,"VerseNumber":30,"Text":"तुम्हारे रब की ओर उस दिन प्रस्थान होगा"},{"SurahNumber":75,"VerseNumber":31,"Text":"किन्तु उसने न तो सत्य माना और न नमाज़ अदा की"},{"SurahNumber":75,"VerseNumber":32,"Text":"लेकिन झुठलाया और मुँह मोड़ा"},{"SurahNumber":75,"VerseNumber":33,"Text":"फिर अकड़ता हुआ अपने लोगों की ओर चल दिया"},{"SurahNumber":75,"VerseNumber":34,"Text":"अफ़सोस है तुझपर और अफ़सोस है"},{"SurahNumber":75,"VerseNumber":35,"Text":"फिर अफ़सोस है तुझपर और अफ़सोस है"},{"SurahNumber":75,"VerseNumber":36,"Text":"क्या मनुष्य समझता है कि वह यूँ ही स्वतंत्र छोड़ दिया जाएगा"},{"SurahNumber":75,"VerseNumber":37,"Text":"क्या वह केवल टपकाए हुए वीर्य की एक बूँद न था"},{"SurahNumber":75,"VerseNumber":38,"Text":"फिर वह रक्त की एक फुटकी हुआ, फिर अल्लाह ने उसे रूप दिया और उसके अंग-प्रत्यंग ठीक-ठाक किए"},{"SurahNumber":75,"VerseNumber":39,"Text":"और उसकी दो जातियाँ बनाई - पुरुष और स्त्री"},{"SurahNumber":75,"VerseNumber":40,"Text":"क्या उसे वह सामर्थ्य प्राप्त- नहीं कि वह मुर्दों को जीवित कर दे"},{"SurahNumber":76,"VerseNumber":1,"Text":"क्या मनुष्य पर काल-खंड का ऐसा समय भी बीता है कि वह कोई ऐसी चीज़ न था जिसका उल्लेख किया जाता"},{"SurahNumber":76,"VerseNumber":2,"Text":"हमने मनुष्य को एक मिश्रित वीर्य से पैदा किया, उसे उलटते-पलटते रहे, फिर हमने उसे सुनने और देखनेवाला बना दिया"},{"SurahNumber":76,"VerseNumber":3,"Text":"हमने उसे मार्ग दिखाया, अब चाहे वह कृतज्ञ बने या अकृतज्ञ"},{"SurahNumber":76,"VerseNumber":4,"Text":"हमने इनकार करनेवालों के लिए ज़जीरें और तौक़ और भड़कती हुई आग तैयार कर रखी है"},{"SurahNumber":76,"VerseNumber":5,"Text":"निश्चय ही वफ़ादार लोग ऐसे जाम से पिएँगे जिसमें काफ़ूर का मिश्रण होगा"},{"SurahNumber":76,"VerseNumber":6,"Text":"उस स्रोत का क्या कहना! जिस पर बैठकर अल्लाह के बन्दे पिएँगे, इस तरह कि उसे बहा-बहाकर (जहाँ चाहेंगे) ले जाएँगे"},{"SurahNumber":76,"VerseNumber":7,"Text":"वे नज़र (मन्नत) पूरी करते है और उस दिन से डरते है जिसकी आपदा व्यापक होगी"},{"SurahNumber":76,"VerseNumber":8,"Text":"और वे मुहताज, अनाथ और क़ैदी को खाना उसकी चाहत रखते हुए खिलाते है"},{"SurahNumber":76,"VerseNumber":9,"Text":"हम तो केवल अल्लाह की प्रसन्नता के लिए तुम्हें खिलाते है, तुमसे न कोई बदला चाहते है और न कृतज्ञता ज्ञापन"},{"SurahNumber":76,"VerseNumber":10,"Text":"हमें तो अपने रब की ओर से एक ऐसे दिन का भय है जो त्योरी पर बल डाले हुए अत्यन्त क्रूर होगा।"},{"SurahNumber":76,"VerseNumber":11,"Text":"अतः अल्लाह ने उस दिन की बुराई से बचा लिया और उन्हें ताज़गी और ख़ुशी प्रदान की"},{"SurahNumber":76,"VerseNumber":12,"Text":"और जो उन्होंने धैर्य से काम लिया, उसके बदले में उन्हें जन्नत और रेशमी वस्त्र प्रदान किया"},{"SurahNumber":76,"VerseNumber":13,"Text":"उसमें वे तख़्तों पर टेक लगाए होंगे, वे उसमें न तो सख़्त धूप देखेंगे औ न सख़्त ठंड़"},{"SurahNumber":76,"VerseNumber":14,"Text":"और उस (बाग़) के साए उनपर झुके होंगे और उसके फलों के गुच्छे बिलकुल उनके वश में होंगे"},{"SurahNumber":76,"VerseNumber":15,"Text":"और उनके पास चाँदी के बरतन ग़र्दिश में होंगे और प्याले"},{"SurahNumber":76,"VerseNumber":16,"Text":"जो बिल्कुल शीशे हो रहे होंगे, शीशे भी चाँदी के जो ठीक अन्दाज़े करके रखे गए होंगे"},{"SurahNumber":76,"VerseNumber":17,"Text":"और वहाँ वे एक और जाम़ पिएँगे जिसमें सोंठ का मिश्रण होगा"},{"SurahNumber":76,"VerseNumber":18,"Text":"क्या कहना उस स्रोत का जो उसमें होगा, जिसका नाम सल-सबील है"},{"SurahNumber":76,"VerseNumber":19,"Text":"उनकी सेवा में ऐसे किशोर दौड़ते रहे होंगे जो सदैव किशोर ही रहेंगे। जब तुम उन्हें देखोगे तो समझोगे कि बिखरे हुए मोती है"},{"SurahNumber":76,"VerseNumber":20,"Text":"जब तुम वहाँ देखोगे तो तुम्हें बड़ी नेमत और विशाल राज्य दिखाई देगा"},{"SurahNumber":76,"VerseNumber":21,"Text":"उनके ऊपर हरे बारीक हरे बारीक रेशमी वस्त्र और गाढ़े रेशमी कपड़े होंगे, और उन्हें चाँदी के कंगन पहनाए जाएँगे और उनका रब उन्हें पवित्र पेय पिलाएगा"},{"SurahNumber":76,"VerseNumber":22,"Text":"यह है तुम्हारा बदला और तुम्हारा प्रयास क़द्र करने के योग्य है।"},{"SurahNumber":76,"VerseNumber":23,"Text":"निश्चय ही हमने अत्यन्त व्यवस्थित ढंग से तुमपर क़ुरआन अवतरित किया है"},{"SurahNumber":76,"VerseNumber":24,"Text":"अतः अपने रब के हुक्म और फ़ैसले के लिए धैर्य से काम लो और उनमें से किसी पापी या कृतघ्न का आज्ञापालन न करना"},{"SurahNumber":76,"VerseNumber":25,"Text":"और प्रातःकाल और संध्या समय अपने रब के नाम का स्मरण करो"},{"SurahNumber":76,"VerseNumber":26,"Text":"और रात के कुछ हिस्से में भी उसे सजदा करो, लम्बी-लम्बी रात तक उसकी तसबीह करते रहो"},{"SurahNumber":76,"VerseNumber":27,"Text":"निस्संदेह ये लोग शीघ्र प्राप्त होनेवाली चीज़ (संसार) से प्रेम रखते है और एक भारी दिन को अपने परे छोड़ रह है"},{"SurahNumber":76,"VerseNumber":28,"Text":"हमने उन्हें पैदा किया और उनके जोड़-बन्द मज़बूत किेए और हम जब चाहे उन जैसों को पूर्णतः बदल दें"},{"SurahNumber":76,"VerseNumber":29,"Text":"निश्चय ही यह एक अनुस्मृति है, अब जो चाहे अपने रब की ओर मार्ग ग्रहण कर ले"},{"SurahNumber":76,"VerseNumber":30,"Text":"और तुम नहीं चाह सकते सिवाय इसके कि अल्लाह चाहे। निस्संदेह अल्लाह सर्वज्ञ, तत्वदर्शी है"},{"SurahNumber":76,"VerseNumber":31,"Text":"वह जिसे चाहता है अपनी दयालुता में दाख़िल करता है। रहे ज़ालिम, तो उनके लिए उसने दुखद यातना तैयार कर रखी है"},{"SurahNumber":77,"VerseNumber":1,"Text":"साक्षी है वे (हवाएँ) जिनकी चोटी छोड़ दी जाती है"},{"SurahNumber":77,"VerseNumber":2,"Text":"फिर ख़ूब तेज़ हो जाती है"},{"SurahNumber":77,"VerseNumber":3,"Text":"और (बादलों को) उठाकर फैलाती है"},{"SurahNumber":77,"VerseNumber":4,"Text":"फिर मामला करती है अलग-अलग"},{"SurahNumber":77,"VerseNumber":5,"Text":"फिर पेश करती है याददिहानी"},{"SurahNumber":77,"VerseNumber":6,"Text":"इल्ज़ाम उतारने या चेतावनी देने के लिए"},{"SurahNumber":77,"VerseNumber":7,"Text":"निस्संदेह जिसका वादा तुमसे किया जा रहा है वह निश्चित ही घटित होकर रहेगा"},{"SurahNumber":77,"VerseNumber":8,"Text":"अतः जब तारे विलुप्त (प्रकाशहीन) हो जाएँगे"},{"SurahNumber":77,"VerseNumber":9,"Text":"और जब आकाश फट जाएगा"},{"SurahNumber":77,"VerseNumber":10,"Text":"और पहाड़ चूर्ण-विचूर्ण होकर बिखर जाएँगे"},{"SurahNumber":77,"VerseNumber":11,"Text":"और जब रसूलों का हाल यह होगा कि उन का समय नियत कर दिया गया होगा"},{"SurahNumber":77,"VerseNumber":12,"Text":"किस दिन के लिए वे टाले गए है"},{"SurahNumber":77,"VerseNumber":13,"Text":"फ़ैसले के दिन के लिए"},{"SurahNumber":77,"VerseNumber":14,"Text":"और तुम्हें क्या मालूम कि वह फ़ैसले का दिन क्या है"},{"SurahNumber":77,"VerseNumber":15,"Text":"तबाही है उस दिन झूठलाने-वालों की"},{"SurahNumber":77,"VerseNumber":16,"Text":"क्या ऐसा नहीं हुआ कि हमने पहलों को विनष्ट किया"},{"SurahNumber":77,"VerseNumber":17,"Text":"फिर उन्हीं के पीछे बादवालों को भी लगाते रहे"},{"SurahNumber":77,"VerseNumber":18,"Text":"अपराधियों के साथ हम ऐसा ही करते है"},{"SurahNumber":77,"VerseNumber":19,"Text":"तबाही है उस दिन झुठलानेवालो की"},{"SurahNumber":77,"VerseNumber":20,"Text":"क्या ऐस नहीं है कि हमने तुम्हे तुच्छ जल से पैदा किया"},{"SurahNumber":77,"VerseNumber":21,"Text":"फिर हमने उसे एक सुरक्षित टिकने की जगह रखा"},{"SurahNumber":77,"VerseNumber":22,"Text":"एक ज्ञात और निश्चित अवधि तक"},{"SurahNumber":77,"VerseNumber":23,"Text":"फिर हमने अन्दाजा ठहराया, तो हम क्या ही अच्छा अन्दाज़ा ठहरानेवाले है"},{"SurahNumber":77,"VerseNumber":24,"Text":"तबाही है उस दिन झूठलानेवालों की"},{"SurahNumber":77,"VerseNumber":25,"Text":"क्या ऐसा नहीं है कि हमने धरती को समेट रखनेवाली बनाया"},{"SurahNumber":77,"VerseNumber":26,"Text":"ज़िन्दों को भी और मुर्दों को भी"},{"SurahNumber":77,"VerseNumber":27,"Text":"और उसमें ऊँचे-ऊँचे पहाड़ जमाए और तुम्हें मीठा पानी पिलाया"},{"SurahNumber":77,"VerseNumber":28,"Text":"तबाही है उस दिन झुठलानेवालों की"},{"SurahNumber":77,"VerseNumber":29,"Text":"चलो उस चीज़ की ओर जिसे तुम झुठलाते रहे हो"},{"SurahNumber":77,"VerseNumber":30,"Text":"चलो तीन शाखाओंवाली छाया की ओर"},{"SurahNumber":77,"VerseNumber":31,"Text":"जिसमें न छाँव है और न वह अग्नि-ज्वाला से बचा सकती है"},{"SurahNumber":77,"VerseNumber":32,"Text":"निस्संदेह वे (ज्वालाएँ) महल जैसी (ऊँची) चिंगारियाँ फेंकती है"},{"SurahNumber":77,"VerseNumber":33,"Text":"मानो वे पीले ऊँट हैं"},{"SurahNumber":77,"VerseNumber":34,"Text":"तबाही है उस झुठलानेवालों की"},{"SurahNumber":77,"VerseNumber":35,"Text":"यह वह दिन है कि वे कुछ बोल नहीं रहे है"},{"SurahNumber":77,"VerseNumber":36,"Text":"तो कोई उज़ पेश करें, (बात यह है कि) उन्हें बोलने की अनुमति नहीं दी जा रही है"},{"SurahNumber":77,"VerseNumber":37,"Text":"तबाही है उस दिन झुठलानेवालों की"},{"SurahNumber":77,"VerseNumber":38,"Text":"यह फ़ैसले का दिन है, हमने तुम्हें भी और पहलों को भी इकट्ठा कर दिया"},{"SurahNumber":77,"VerseNumber":39,"Text":"अब यदि तुम्हारे पास कोई चाल है तो मेरे विरुद्ध चलो।"},{"SurahNumber":77,"VerseNumber":40,"Text":"तबाही है उस दिन झुठलानेवालो की"},{"SurahNumber":77,"VerseNumber":41,"Text":"निस्संदेह डर रखनेवाले छाँवों और स्रोतों में है"},{"SurahNumber":77,"VerseNumber":42,"Text":"और उन फलों के बीच जो वे चाहे"},{"SurahNumber":77,"VerseNumber":43,"Text":"खाओ-पियो मज़े से, उस कर्मों के बदले में जो तुम करते रहे हो।"},{"SurahNumber":77,"VerseNumber":44,"Text":"निश्चय ही उत्तमकारों को हम ऐसा ही बदला देते है"},{"SurahNumber":77,"VerseNumber":45,"Text":"तबाही है उस दिन झुठलानेवालों की"},{"SurahNumber":77,"VerseNumber":46,"Text":"खा लो और मज़े कर लो थोड़ा-सा, वास्तव में तुम अपराधी हो"},{"SurahNumber":77,"VerseNumber":47,"Text":"तबाही है उस दिन झुठलानेवालों की"},{"SurahNumber":77,"VerseNumber":48,"Text":"जब उनसे कहा जाता है कि \"झुको! तो नहीं झुकते।"},{"SurahNumber":77,"VerseNumber":49,"Text":"तबाही है उस दिन झुठलानेवालों की"},{"SurahNumber":77,"VerseNumber":50,"Text":"अब आख़िर इसके पश्चात किस वाणी पर वे ईमान लाएँगे"}]}