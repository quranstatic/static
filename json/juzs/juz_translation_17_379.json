{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"İnsanların hesap günü yaklaştı da hala onlar gaflet içinde, yüz çevirmedeler"},{"SurahNumber":21,"VerseNumber":2,"Text":"Rablerinden, Kur'an'a ait yeni bir ayet geldi mi onu alaya alarak dinlerler, oyun sanırlar"},{"SurahNumber":21,"VerseNumber":3,"Text":"Kalpleri de oyuna dalmıştır da o zalimler, fısıltıyla konuşarak bu da sizin gibi bir insandan başka bir mahluk mu ki, göz göre göre büyüye mi kapılacaksınız derler"},{"SurahNumber":21,"VerseNumber":4,"Text":"Peygamber de, Rabbim der, gökte söylenen sözü de bilir, yeryüzünde söyleneni de ve odur duyan, bilen"},{"SurahNumber":21,"VerseNumber":5,"Text":"Hatta derler ki: Bu sözler, saçmasapan rüyadan ibaret, belki de kendisi uyduruyor bunları, hatta o, bir şair. Değilse neden evvelkilere gönderildiği gibi bize bir mucize gösteremiyor"},{"SurahNumber":21,"VerseNumber":6,"Text":"Onlardan önce helak ettiğimiz hiçbir şehir halkı inanmamıştı, şimdi bunlar mı inanacaklar"},{"SurahNumber":21,"VerseNumber":7,"Text":"Senden önce de, kendilerine vahyettiğimiz erleri göndermiştik insanlara, bilmiyorsanız sorun kitap ehlinin bilginlerine"},{"SurahNumber":21,"VerseNumber":8,"Text":"Ve onları yemek yemeyen bir kalıp olarak yaratmamıştık ve onlar, ebedi de değillerdi"},{"SurahNumber":21,"VerseNumber":9,"Text":"Sonra vaadimizi gerçekleştirmiştik onlara da onları da kurtarmıştık, dilediklerimizi de ve imansızlıkta ileri gidenleri helak etmiştik"},{"SurahNumber":21,"VerseNumber":10,"Text":"Sonra size bir kitap indirdik ki o kitapta şerefiniz, yüceliğiniz anılmadadır, hala mı akıl etmezsiniz"},{"SurahNumber":21,"VerseNumber":11,"Text":"Zulmeden nice şehirleri helak ettik de ondan sonra diğer toplulukları yarattık"},{"SurahNumber":21,"VerseNumber":12,"Text":"Azabımızı hissettiler mi hemen kaçmaya başlıyorlardı ondan"},{"SurahNumber":21,"VerseNumber":13,"Text":"Kaçmayın, dönün sahip olduğunuz mallara, nimetlere ve evlere; çünkü sorguya çekileceksiniz"},{"SurahNumber":21,"VerseNumber":14,"Text":"Yazıklar olsun bize derler, gerçekten de zulmetmiştik biz"},{"SurahNumber":21,"VerseNumber":15,"Text":"Onları kesilmiş bir ot, ateşi yanıp bitmiş bir kül yığını haline getirinciye dek sözleri, ancak budur işte"},{"SurahNumber":21,"VerseNumber":16,"Text":"Ve biz, göğü, yeryüzünü ve ikisinin arasında olanları, bir eğlence diye yaratmadık"},{"SurahNumber":21,"VerseNumber":17,"Text":"Eğlence için bir kadın edinmek isteseydik kendi katımızdakilerden edinirdik, fakat biz, böyle bir şey yapmayız"},{"SurahNumber":21,"VerseNumber":18,"Text":"Biz, gerçeği, aslı olmayan şeye karşı izhar ederiz de onu tamamıyla iptal ederiz ve batıl, helak olup gider o zaman. Ona isnad ettiğiniz şeylerden dolayı yazıklar olsun size"},{"SurahNumber":21,"VerseNumber":19,"Text":"Ve onundur ne varsa göklerde ve yeryüzünde ve onun katındakiler, ona kulluk etmekten çekinip ululanmadıkları gibi yorulmazlar, bıkmazlar da"},{"SurahNumber":21,"VerseNumber":20,"Text":"Hiç durmadan gecegündüz onu noksan sıfatlardan tenzih ederler"},{"SurahNumber":21,"VerseNumber":21,"Text":"Yoksa onlar, yeryüzünde, ölüleri diriltecek mabutları mı edindiler"},{"SurahNumber":21,"VerseNumber":22,"Text":"Gökte ve yerde, Allah'tan başka bir mabut daha olsaydı gök de bozulup mahvolurdu, yer de. Şüphe yok ki arşın Rabbi Allah, onların söyledikleri şeylerden yücedir, münezzehtir"},{"SurahNumber":21,"VerseNumber":23,"Text":"Yaptığından sorulmaz ona, fakat onlardır sorumlu olanlar, sorguya çekilenler"},{"SurahNumber":21,"VerseNumber":24,"Text":"Ondan başka bir mabut mu kabul ettiler? De ki: Getirin delilinizi öyleyse. İşte benimle beraber olanların kitabı ve işte benden öncekilerin kitapları. Hayır, onların çoğu, gerçeği bilmiyorlar ve bundan dolayı da yüz çeviriyorlar"},{"SurahNumber":21,"VerseNumber":25,"Text":"Ve senden önce hiçbir peygamber göndermedik ki ona, benden başka yoktur tapacak, bana kulluk edin ancak diye vahyetmeyelim"},{"SurahNumber":21,"VerseNumber":26,"Text":"Derler ki: Rahman, kendisine evlat edinmiştir, haşa, yücedir, münezzehtir bundan, onlar, kadirleri yüceltilmiş kullardır"},{"SurahNumber":21,"VerseNumber":27,"Text":"Onların sözleri, hep onun emrine uygundur ve onlar, daima onun emrini yerine getirirler"},{"SurahNumber":21,"VerseNumber":28,"Text":"O bilir, onların önlerinde ve artlarında ne varsa ve Tanrı rızasına mazhar olandan başkasına şefaat de edemezler ve onlar, onun korkusundan ürkerler"},{"SurahNumber":21,"VerseNumber":29,"Text":"Onlardan kim, ben de ondan ayrı bir mabudum derse onu cehennemle cezalandırırız; zalimleri böyle cezalandırırız biz"},{"SurahNumber":21,"VerseNumber":30,"Text":"Kafir olanlar görmezler mi ki gerçekten de göklerle yer birdi de biz onları ayırdık ve her şeyi, sudan yarattık, hala mı inanmazlar"},{"SurahNumber":21,"VerseNumber":31,"Text":"İnsanlarla beraber çalkalanmasın diye yeryüzünde metin dağlar yarattık ve yollarını bulsunlar, maksatlarına ersinler diye de orada geniş yollar açtık"},{"SurahNumber":21,"VerseNumber":32,"Text":"Gökyüzünü, korunmakta olan bir tavan yaptık, onlarsa hala delillerinden yüz çevirmedeler"},{"SurahNumber":21,"VerseNumber":33,"Text":"O, öyle bir mabut ki geceyi, gündüzü, güneşi ve ayı yaratmıştır, hepsi de gökte yüzüp durmada"},{"SurahNumber":21,"VerseNumber":34,"Text":"Senden önce de ebedi olarak yaşayacak hiçbir insan yaratmadık; sen ölürsen onlar ebedi mi kalacaklar"},{"SurahNumber":21,"VerseNumber":35,"Text":"Herkes, ölümü tadacak ve sizi, bir sınama olarak hayırla, şerle de denemedeyiz ve dönüp tapımıza geleceksiniz"},{"SurahNumber":21,"VerseNumber":36,"Text":"Kafir olanlar, seni görünce ancak alaya alırlar, bu mudur derler, mabutlarınızı anan, halbuki onlar rahmanı anmayı inkar ederler"},{"SurahNumber":21,"VerseNumber":37,"Text":"İnsan, pek aceleci yaratılmıştır; delillerimi yakında göstereceğim size, acele etmeyin"},{"SurahNumber":21,"VerseNumber":38,"Text":"Doğru söylüyorsanız derler, ne zaman yerine gelecek vaadiniz"},{"SurahNumber":21,"VerseNumber":39,"Text":"Bir bilselerdi kafir olanlar önlerinden, artlarından kendilerini saran ateşi defedemeyecekleri ve hiçbir yardım da göremeyecekleri zamanı"},{"SurahNumber":21,"VerseNumber":40,"Text":"Hatta o gün, onlara birdenbire geliverecek de şaşırtacak onları ve onu reddetmeye güçleri yetmeyeceği gibi mühlet de verilmeyecek onlara"},{"SurahNumber":21,"VerseNumber":41,"Text":"Andolsun ki senden önceki peygamberlerle de alay edilmiştir de onlarla alayları yüzünden alay ettikleri azaba uğrayıvermişlerdir"},{"SurahNumber":21,"VerseNumber":42,"Text":"De ki: Kim koruyabilir rahmandan sizi geceleyin ve gündüzün? Fakat onlar, Rablerini anmaktan yüz çevirirler"},{"SurahNumber":21,"VerseNumber":43,"Text":"Onların, azabımızı kendilerinden menedecek bir mabutları mı var yoksa? O mabutların, ne kendilerine yardım etmeye güçleri yeter, ne de bizden bir yardım görür kafirler"},{"SurahNumber":21,"VerseNumber":44,"Text":"Hatta biz, onların da, atalarının da ömürlerini uzattık, ömürleri boyunca onları geçindirdik, fakat görmezler mi ki yerlerine, yurtlarına girip hakim oldukları yerleri daraltıp azaltmadayız; hala onlar mı üstün olanlar"},{"SurahNumber":21,"VerseNumber":45,"Text":"De ki: Ben sizi vahiyle korkutup duruyorum ancak, fakat sağırlar, korkutuldukları zaman da kendilerini davet edenin sözünü duymazlar"},{"SurahNumber":21,"VerseNumber":46,"Text":"Fakat onlara Rabbinin azabından bir koku bile esse derhal eyvahlar olsun bize derler gerçekten de biz zalimdik"},{"SurahNumber":21,"VerseNumber":47,"Text":"Kıyamet günü, adalet terazilerini kuracağız, hiçbir kimse hiçbir şeyde haksızlığa uğramıyacak, hatta hardal tanesi ağırlığında bir işin bile karşılığını vereceğiz, bizim hesap görüşümüz yeter"},{"SurahNumber":21,"VerseNumber":48,"Text":"Ve andolsun ki Musa'ya ve Harun'a, hakkı batıldan ayıran ve çekinenlere ışık ve öğüt olan kitabı verdik"},{"SurahNumber":21,"VerseNumber":49,"Text":"O çekinenler, görmedikleri halde Rablerinden korkarlar ve kıyametten ürküp titrerler"},{"SurahNumber":21,"VerseNumber":50,"Text":"Ve bu da kutlu Kur'an'dır, bunu da indirdik; inkar mı edeceksiniz onu"},{"SurahNumber":21,"VerseNumber":51,"Text":"Andolsun ki daha önce İbrahim'e onu doğru yola sevkedecek delilleri vermiştik ve onun, buna ehil olduğunu da biliyorduk"},{"SurahNumber":21,"VerseNumber":52,"Text":"Hani atasına ve kavmine, nedir bu tapıp durduğunuz heykeller demişti"},{"SurahNumber":21,"VerseNumber":53,"Text":"Biz dediler, atalarımızı bunlara tapıyor bulduk"},{"SurahNumber":21,"VerseNumber":54,"Text":"O da andolsun ki demişti, siz de apaçık bir sapıklık içindesiniz, atalarınız da"},{"SurahNumber":21,"VerseNumber":55,"Text":"Onlar, bize bir gerçekle mi geldin demişlerdi, yoksa oyun oynayanlardan mısın"},{"SurahNumber":21,"VerseNumber":56,"Text":"O, hayır demişti, Rabbiniz, göklerin ve yeryüzünün Rabbidir, onları yaratmıştır ve ben de bu söze tanık olanlardanım"},{"SurahNumber":21,"VerseNumber":57,"Text":"Ve andolsun Allah'a ki siz dönüp gittikten sonra ben, onlara yapacağımı yapacağım"},{"SurahNumber":21,"VerseNumber":58,"Text":"Onları paramparça etti, yalnız, ona baş vursunlar diye büyüklerini bıraktı"},{"SurahNumber":21,"VerseNumber":59,"Text":"Mabutlarımıza kim yaptı bu işi dediler, şüphe yok ki o gerçekten de zalimlerden"},{"SurahNumber":21,"VerseNumber":60,"Text":"Bir genç duymuştuk dediler, İbrahim deniyordu adına, onlardan bahsediyordu"},{"SurahNumber":21,"VerseNumber":61,"Text":"Öyleyse dediler, onu halkın gözü önüne getirin de söylediği söze tanıklıkta bulunsunlar"},{"SurahNumber":21,"VerseNumber":62,"Text":"Ey İbrahim dediler, bu işi sen mi yaptın mabutlarımıza"},{"SurahNumber":21,"VerseNumber":63,"Text":"O, belki de şu put yapmıştır bu işi dedi, büyükleri bu, söyliyebilirse sorun ona"},{"SurahNumber":21,"VerseNumber":64,"Text":"Birbirlerine dönüp de gerçekten de zalimsiniz siz dediler"},{"SurahNumber":21,"VerseNumber":65,"Text":"Sonra başlarını eğdiler ve andolsun ki dediler, sen de bunların konuşmadığını bilirsin"},{"SurahNumber":21,"VerseNumber":66,"Text":"İbrahim, peki dedi, öyleyse Allah'ı bırakıp da ne diye tapıyorsunuz size ne bir faydası dokunan, ne bir zararı gelen şeylere"},{"SurahNumber":21,"VerseNumber":67,"Text":"Yuh size de, Allah'ı bırakıp taptığınız şeylere de; akıl etmez misiniz ki"},{"SurahNumber":21,"VerseNumber":68,"Text":"Bir şey yapacaksanız dediler, yakın onu da mabutlarınıza yardım edin"},{"SurahNumber":21,"VerseNumber":69,"Text":"Ey ateş dedik, soğu İbrahim'e karşı ve bir zarar verme ona"},{"SurahNumber":21,"VerseNumber":70,"Text":"Onlar, İbrahim'e bir düzen kurmak istedilerse de biz, onları en büyük bir ziyana uğrattık"},{"SurahNumber":21,"VerseNumber":71,"Text":"Onu da, Lut'u da kurtarıp alemlere kutlu ettiğimiz yere ulaştırdık"},{"SurahNumber":21,"VerseNumber":72,"Text":"Ve ona İshak'ı verdik, Yakup'u da istemeden ihsan ettik ve hepsini de temiz ve iyi kişiler kıldık"},{"SurahNumber":21,"VerseNumber":73,"Text":"Onları öyle rehberler ettik ki emrimizle halkı doğru yola sevk ederler ve onlara hayırlı işleri, namaz kılmayı, zekat vermeyi vahyettik ve onlar, bize ibadet eden kişilerdi"},{"SurahNumber":21,"VerseNumber":74,"Text":"Ve Lut'a da peygamberlik ve bilgi verdik ve halkı, kötü işlerde bulunan şehirden kurtardık onu; gerçekten de onlar, kötü ve buyruktan çıkmış bir topluluktu"},{"SurahNumber":21,"VerseNumber":75,"Text":"Ve rahmetimize ithal ettik onu; gerçekten de temiz kişilerdendi o"},{"SurahNumber":21,"VerseNumber":76,"Text":"Ve Nuh da bundan önce hani nida etmişti de duasını kabul etmiştik, onu ve ailesini, yürekleri bile yakan pek büyük bir dertten kurtarmıştık"},{"SurahNumber":21,"VerseNumber":77,"Text":"Ve delillerimizi yalanlayan bir topluluğa karşı yardım etmiştik ona; gerçekten de kötü bir topluluktu onlar ve bu yüzden hepsini de sulara boğmuştuk"},{"SurahNumber":21,"VerseNumber":78,"Text":"Davud'la Süleyman da, hani bir topluluğun koyunları, geceleyin birisinin tarlasına yayılmış, harap etmişti de bu hususta hüküm vermişlerdi ve biz de hükümlerine tanık olmuştuk"},{"SurahNumber":21,"VerseNumber":79,"Text":"O hükmü, biz anlatmıştık Süleyman'a ve hepsine de peygamberlik ve bilgi vermiştik ve beraberce Tanrıyı tenzih etmek için dağları ve kuşları, Davud'a ram ettik ve bunları yaptık, gücümüz yeter yapmaya"},{"SurahNumber":21,"VerseNumber":80,"Text":"Ve ona, sizi savaşlarda koruması için zırh yapma sanatını öğrettik, hala mı şükretmezsiniz"},{"SurahNumber":21,"VerseNumber":81,"Text":"Ve Süleyman'a kasırga gibi esen rüzgarı ram ettik, emriyle, kutladığımız yere esip giderdi ve biz her şeyi biliriz"},{"SurahNumber":21,"VerseNumber":82,"Text":"Ve Şeytanlardan, onun için denize dalıp ona mücevherat çıkaranlar ve bundan başka daha ayrı işler yapanlar da vardı ve biz de onları korurduk"},{"SurahNumber":21,"VerseNumber":83,"Text":"Ve Eyyub da hani Rabbine nida etmişti de gerçekten demişti, bana zarar dokundu ve sen, merhametlilerin en merhametlisisin"},{"SurahNumber":21,"VerseNumber":84,"Text":"Derken duasını kabul ettik de ne zarara uğradıysa giderdik ve katımızdan rahmet ve ibadet edenlere ibret olmak üzere ona ailesini ve onlarla beraber daha da bir mislini verdik"},{"SurahNumber":21,"VerseNumber":85,"Text":"Ve İsmail de, İdris de, ZülKifl de, hepsi de sabredenlerdendi"},{"SurahNumber":21,"VerseNumber":86,"Text":"Ve onları rahmetimize ithal ettik; gerçekten de temiz kişilerdendi onlar"},{"SurahNumber":21,"VerseNumber":87,"Text":"Ve Zünnun da hani öfkelenip gitmişti de sanmıştı ki bizim gücümüz yetmeyecek ona; derken karanlıklarda nida ederek gerçekten de senden başka yoktur tapacak, tenzih ederim seni ve şüphe yok ki ben, zalimlerden oldum demişti"},{"SurahNumber":21,"VerseNumber":88,"Text":"Derken duasını kabul etmiştik onun ve gamdan kurtarmıştık onu ve böyle kurtarırız insanları"},{"SurahNumber":21,"VerseNumber":89,"Text":"Ve hani Zekeriyya da Rabbine nida etmiş ve Rabbim demişti, beni yalnız bırakma ve sensin mirasçıların en hayırlısı"},{"SurahNumber":21,"VerseNumber":90,"Text":"Derken duasını kabul etmiştik onun ve ona Yahya'yı vermiştik ve karısının kısırlığını gidermiştik, doğurmaya kabiliyet vermiştik. Onlar, hayırlı işlerde koşuşurlar, yarışırlar ve umarak, korkarak bize dua ederlerdi ve onlar, bize karşı gönül alçaklığı gösterirlerdi"},{"SurahNumber":21,"VerseNumber":91,"Text":"Hani, bir de ırzını koruyan o kız vardı, onu da an; biz, ona ruhumuzdan üflemiştik ve onu ve oğlunu, alemlere bir delil yapmıştık"},{"SurahNumber":21,"VerseNumber":92,"Text":"Hiç şüphe yok ki bir tek ümmetsiniz siz ve ben Rabbinizim, bana kulluk edin"},{"SurahNumber":21,"VerseNumber":93,"Text":"Dine ait işlerinde, kendi aralarında bölükbölük oldu onlar ve hepsi de dönüp bizim tapımıza gelecek"},{"SurahNumber":21,"VerseNumber":94,"Text":"İnanarak iyi işlerde bulunanların çalışmaları, inkar edilmez ve biz, şüphe yok ki onları yazmadayız"},{"SurahNumber":21,"VerseNumber":95,"Text":"Helak ettiğimiz bir şehir halkının, dönüp bizim tapımıza gelmemesine imkan yok"},{"SurahNumber":21,"VerseNumber":96,"Text":"Sonunda Ye'cüc ve Me'cuc'un seti açılınca ve onlar, her tepeden yeryüzüne saldırınca"},{"SurahNumber":21,"VerseNumber":97,"Text":"Ve gerçek vait yaklaşınca işte o zaman kafir olanlar, gözlerini dikip kalacaklar ve yazıklar olsun bize diyecekler, bundan gafildik, hatta zalimdik biz"},{"SurahNumber":21,"VerseNumber":98,"Text":"Şüphe yok ki siz de, Allah'ı bırakıp taptıklarınız da cehennem odunusunuz, siz, oraya gireceksiniz"},{"SurahNumber":21,"VerseNumber":99,"Text":"Şunlar, mabud olsalardı oraya uğramazlardı, halbuki hepsi de orada ebedidir"},{"SurahNumber":21,"VerseNumber":100,"Text":"Orada şiddetle inleyerek nefes alacak onlar ve onlar, orada hiçbir şey duymayacaklar"},{"SurahNumber":21,"VerseNumber":101,"Text":"Fakat kendilerine, tarafımızdan güzel bir vaitte bulunulan, haklarında iyilik takdir edilen kimseler, oradan uzaklaşmışlardır"},{"SurahNumber":21,"VerseNumber":102,"Text":"Orasının en hafif bir sesini bilmezduymaz onlar ve canlarının dilediği, arzuladığı şeylerin içinde ebedidir onlar"},{"SurahNumber":21,"VerseNumber":103,"Text":"O en büyük korku, onları hüzünlendirmez ve melekler, onları karşılarlar da işte derler, size vaadedilen gün, bugün"},{"SurahNumber":21,"VerseNumber":104,"Text":"Biz o gün göğü, kitap sahifelerini dürüp büker gibi dürüp bükeceğiz; önce nasıl yaratmaya başladıysak tekrar yaratacağız, bu, vaadimizdir bizim ve gerçekten de yapacağız bunu, gücümüz yeter yapmaya"},{"SurahNumber":21,"VerseNumber":105,"Text":"Andolsun ki biz, Tevrat'tan sonra Zebur'da da yazdık: Şüphe yok ki yeryüzü, temiz kullarıma miras kalır"},{"SurahNumber":21,"VerseNumber":106,"Text":"Şüphe yok ki bu, kullukta bulunan topluluğa bir tebliğdir"},{"SurahNumber":21,"VerseNumber":107,"Text":"Ve biz seni, ancak alemlere rahmet olarak gönderdik"},{"SurahNumber":21,"VerseNumber":108,"Text":"De ki: Bana, mabudumuzun, bir tek mabut olduğu vahyedildi ancak, Müslüman oluyor musunuz siz de"},{"SurahNumber":21,"VerseNumber":109,"Text":"Eğer yüz çevirirlerse de ki: Aynı tarzda hepinize de bildirdim ve size vaadedilen yakında mı olacak, uzak bir zamanda mı, onu bilmem ben"},{"SurahNumber":21,"VerseNumber":110,"Text":"Şüphe yok ki o, açık konuşulan sözü de bilir, gizlediğiniz sözü de"},{"SurahNumber":21,"VerseNumber":111,"Text":"Ve bildirdiğim, sizi bir sınama ve bir zamana dek geçindirme de olabilir, onu da bilmem ben"},{"SurahNumber":21,"VerseNumber":112,"Text":"Dedi ki: Rabbim, gerçek olarak hükmet ve Rabbimiz olan rahmanın yardımını dileriz onun hakkında söylediğiniz aslı olmayan sözler yüzünden"},{"SurahNumber":22,"VerseNumber":1,"Text":"Ey insanlar, çekinin Rabbinizden, şüphe yok ki kıyametin sarsıntısı, pek büyük birşeydir"},{"SurahNumber":22,"VerseNumber":2,"Text":"Onu gördüğünüz gün, bütün emzikli kadınlar; çocuklarını bile unutup bırakır, her gebe kadın, çocuğunu düşürür ve insanları sarhoş görürsün, fakat sarhoş değildir onlar, ancak Allah'ın azabı pek çetindir"},{"SurahNumber":22,"VerseNumber":3,"Text":"İnsanlardan öylesi de var ki bilgisi olmadığı halde Allah hakkında münakaşaya girişir ve her azgın Şeytanın peşine düşer"},{"SurahNumber":22,"VerseNumber":4,"Text":"Ezelden takdir edilmiştir, kim, onu sever, kim ona uyarsa şüphe yok ki o, azdırır onu ve alevalev yanan ateşin azabına sürükler"},{"SurahNumber":22,"VerseNumber":5,"Text":"Ey insanlar, ölümden sonra dirilme hakkında şüphedeyseniz bilin ki hiç şüphe yok, sizi topraktan yarattık biz, sonra bir katre sudan, sonra donmuş bir parça kandan, sonra yaratılışı tamamlanmış, tamamlanmamış bir et parçasından size apaçık gösterelim kudretimizi diye. Ve sizi, dilediğimiz muayyen bir zamana dek rahimlerde kararlaştırırız, sonra çocuk olarak çıkarırız sizi, sonra da ergenlik çağına getiririz ve sizden ölen olur, gene sizden, bilgisinden sonra hiçbir şey bilmez bir hale gelen ve ömrün en aşağılık devresine sürüklenen olur. Ve yeryüzünü kupkuru görürsün, fakat ona yağmur yağdırdığımız zaman harekete gelir, kabarır ve çeşitli, çifterçifter güzelim nebatlar bitirir"},{"SurahNumber":22,"VerseNumber":6,"Text":"Bu da, şüphe yok ki Allah'ın gerçek oluşundandır ve şüphe yok ki o, ölüyü de diriltir ve şüphe yok ki onun, her şeye gücü yeter"},{"SurahNumber":22,"VerseNumber":7,"Text":"Ve gerçekten de kıyamet gelmededir, şüphe yok onda ve gerçekten de Allah, kabirlerdekileri diriltecektir"},{"SurahNumber":22,"VerseNumber":8,"Text":"Ve insanlardan, bilgisi ve aydınlatıcı bir kitabı olmadığı halde Allah hakkında münakaşaya girişen var"},{"SurahNumber":22,"VerseNumber":9,"Text":"Halkı Allah yolundan saptırmak için kendi kendine ululanır durur. Ona, dünyada aşağılık bir durum var ve kıyamet günü de yakıp kavurucu azabı tattırırız ona"},{"SurahNumber":22,"VerseNumber":10,"Text":"Bu da senin, kendi ellerinle kendine hazırladığın şeydir ve şüphe yok ki Allah, alabildiğine zulmetmez kullarına"},{"SurahNumber":22,"VerseNumber":11,"Text":"Ve insanlardan, Allah'a kalbiyle değil de diliyle kulluk eden de var; ona bir hayır isabet ederse kalbi yatışır o hayır yüzünden, fakat bir sınamaya uğrarsa yüzü dönüverir; dünyada da ziyan eder, ahirette de; işte budur apaçık ziyan"},{"SurahNumber":22,"VerseNumber":12,"Text":"Allah'ı bırakır da kendisine ne bir zarar verebilen, ne bir fayda verebilen şeyi çağırır. Budur işte doğruluktan tamamıyla uzak bir sapıklık"},{"SurahNumber":22,"VerseNumber":13,"Text":"Zararı, faydasından daha yakın olanı çağırır; fakat ne de kötü yardımcıdır o, ne de kötü arkadaş"},{"SurahNumber":22,"VerseNumber":14,"Text":"Şüphe yok ki Allah, inanan ve iyi işlerde bulunanları, kıyılarından ırmaklar akan cennetlere sokar; şüphe yok ki Allah, dilediğini yapar"},{"SurahNumber":22,"VerseNumber":15,"Text":"Allah, peygambere dünyada da, ahirette de yardım etmeyecek sanan bilsin ki yardım edecektir, isterse tavana bir ip takıp assın kendini de ölsün ve baksın da görsün, bu yaptığı düzen, kızdığı şeyi ortadan kaldırır mı"},{"SurahNumber":22,"VerseNumber":16,"Text":"İşte biz, apaçık ayetleri böyle indirdik ona ve şüphe yok ki Allah, dilediğini doğru yola sevk eder"},{"SurahNumber":22,"VerseNumber":17,"Text":"Şüphe yok ki inananlar ve Yahudi olanlar, Sabiiler, Nasraniler ve Mecusilerle bir de şirk koşan kişiler; şüphe yok ki Allah, kıyamet gününde onların aralarını ayırır; şüphe yok ki Allah, her şeye tanıktır"},{"SurahNumber":22,"VerseNumber":18,"Text":"Görmez misin, Allah, şüphe yok, öyle bir mabut ki ona secde eder ne varsa göklerde ve ne varsa yeryüzünde ve güneş, ay, yıldızlar, dağlar, ağaç, hayvanlar ve insanların çoğu ve çoğu da azabı hak etmiştir ve Allah, kimi hor kılarsa onu kutluluğa ulaştırıp ona lütuf ve ihsanda bulunan hiçbir kimse bulunamaz; şüphe yok ki Allah, dilediğini yapar"},{"SurahNumber":22,"VerseNumber":19,"Text":"Şu iki zümre, Rablerinin dini hakkında birbirleriyle çekişen iki düşmandır; kafir olanlara ateşten libaslar biçilmiştir, tepelerine de kaynar su dökülecek"},{"SurahNumber":22,"VerseNumber":20,"Text":"Ve bu suretle karınlarında ne varsa o da eritilecek, derileri de"},{"SurahNumber":22,"VerseNumber":21,"Text":"Onlara demirden çomaklar da var"},{"SurahNumber":22,"VerseNumber":22,"Text":"Ne zaman elemlerinden, oradan çıkmak isteseler gene oraya gönderilirler de tadın yakıp kavuran azabı denir"},{"SurahNumber":22,"VerseNumber":23,"Text":"Şüphe yok ki Allah, inanan ve iyi işlerde bulunanları, kıyılarından ırmaklar akan cennetlere koyar, orada altın bilezikler ve inciler takınıp bezenirler ve orada, elbiseleri de ipektir"},{"SurahNumber":22,"VerseNumber":24,"Text":"Ve onlar, sözün en temizini söylemeye irşat edilmişlerdir ve onlar hamde layık Tanrının yoluna irşad edilmişlerdir"},{"SurahNumber":22,"VerseNumber":25,"Text":"Kafir olanlar ve halkı Allah'ın yolundan çıkaranlar ve insanlar için ibadet yeri olarak halkettiğimiz ve orada yurt tutanla orayı ziyaret için gelen hakkında aynı hükümleri yürüttüğümüz Mescidi Haram'dan men edenlerse. Ve kim orada nehy edilmiş birşeyi zulmederek yapmak isterse ona elemli azabı tattırırız"},{"SurahNumber":22,"VerseNumber":26,"Text":"An o zamanı ki hani biz İbrahim'e, bana hiçbir şeyi şerik tutma ve tavaf edenlere, namaz kılanlara, rüku edenlere, secde kılanlara tertemiz tut evimi diye Beyt'in yerini göstermiştik"},{"SurahNumber":22,"VerseNumber":27,"Text":"Ve insanları hacca davet et, uzakuzak, bütün yerlerden yaya olarak, yahut hayvana binerek gelsinler sana"},{"SurahNumber":22,"VerseNumber":28,"Text":"Gelsinler de kendilerine ait olan menfaatleri elde etsinler ve kendilerine rızık olarak verilen dört ayaklı hayvanları, muayyen günlerde Allah'ın adını anarak kessinler. Yiyin artık onlardan ve yokyoksul fakiri de doyurun"},{"SurahNumber":22,"VerseNumber":29,"Text":"Sonra ihramdayken yapılmayan şeyleri yapıp temizlensinler, adaklarını yerine getirsinler ve tavaf etsinler Beytalatıyk'ı"},{"SurahNumber":22,"VerseNumber":30,"Text":"İşte budur hac ve Allah'ın, hürmeti emrettiği şeylere tazim eden kişiye bu hareketi, Rabbi katında hayırlıdır ve size, okunan şeyler müstesna, öküz, inek, koyun, deve helal edilmiştir, artık çekinin putlara tapma pisliğinden ve çekinin yalan sözden"},{"SurahNumber":22,"VerseNumber":31,"Text":"Allah'ı bir tanıyıp ona şirk koşmaksızın ve kim, Allah'a şirk koşarsa sanki havadan düşmüştür de kuş kapmıştır onu, yahut da rüzgar almış, pek uzak bir yere sürüp atmıştır onu"},{"SurahNumber":22,"VerseNumber":32,"Text":"İşte böyledir bu ve kim Allah dininin hükümlerini ulularsa şüphe yok ki bu hareket, yüreklerdeki çekinme duygusundandır"},{"SurahNumber":22,"VerseNumber":33,"Text":"Kurbanlık hayvanlarda, muayyen bir zamanadek faydalar var size, sonra varıp gidecekleri yer, BeytalAtıyk'tir"},{"SurahNumber":22,"VerseNumber":34,"Text":"Her ümmete kurban kesmeyi meşru kıldık davarlardan onlara rızık olarak verdiklerimizi keserlerken Allah'ın adını anmaları şartıyla ve bilin ki mabudunuz, bir mabuttur artık ona teslim olun ve müjdele itaat edip alçak gönüllü olanları"},{"SurahNumber":22,"VerseNumber":35,"Text":"Öyle kişilerdir onlar ki Allah anılınca yürekleri oynar korkudan ve uğradıkları müsibetlere katlanırlar, namaz kılmaya devam ederler ve kendilerini rızıklandırdığımız şeylerin bir kısmını harcarlar yoksullara"},{"SurahNumber":22,"VerseNumber":36,"Text":"Büyük develeri de Allah'ın size meşru kıldığı kurbanlık hayvanlar olarak yarattık, onlarda hayır ve menfaat var size. Artık onlar, ayaktayken onları boğazlayın ve Allah'ın adını anın, yanüstü düştükleri zaman da hem siz yiyin ondan, hem de yoksulluğunu bildirip isteyen ve gizleyip istemeyen yoksulları doyurun; siz şükredesiniz diye böylece onları da ram ettik size"},{"SurahNumber":22,"VerseNumber":37,"Text":"Onların ne etleri Allah'a ulaşır, ne kanları, fakat sizin çekinmenizdir ki ona ulaşır. Sizi doğru yola sevkettiğinden dolayı Allah'ı büyük bilmeniz için onları da ram etti size ve müjdele iyilik edenleri"},{"SurahNumber":22,"VerseNumber":38,"Text":"Şüphe yok ki Allah, inananlardan müşriklerin şerrini defedecek; şüphe yok ki Allah, hainlikte ileri giden nankörlerin hiçbirini sevmez"},{"SurahNumber":22,"VerseNumber":39,"Text":"Kendileriyle savaşa girişilenlere, zulme uğradıklarından dolayı savaşmaya izin verildi ve şüphe yok Allah'ın, onlara yardım etmeye gücü yeter elbette"},{"SurahNumber":22,"VerseNumber":40,"Text":"O kişilerdir onlar ki ancak Rabbimiz Allah'tır dediklerinden dolayı haksız olarak yurtlarından çıkarıldılar ve eğer Allah, insanların bir kısmını bir kısmıyle defetmeseydi, içlerinde Allah adının çok anıldığı manastırlar da yıkılırdı, havralar da, kiliseler de, mescitler de ve Allah, kendisine yardım edene mutlaka yardım eder; şüphe yok ki Allah, kuvvetlidir, üstündür"},{"SurahNumber":22,"VerseNumber":41,"Text":"O kişilerdir onlar ki onları yeryüzünde yerleştirdik mi namaz kılarlar, zekat verirler, iyiliği emrederler, kötülükten vazgeçirmeye çalışırlar ve bütün işlerin sonucu, Allah'a varır"},{"SurahNumber":22,"VerseNumber":42,"Text":"Seni yalanlarlarsa onlardan önce gelip geçen Nuh, Âd ve Semud kavimleri de yalanlamışlardı"},{"SurahNumber":22,"VerseNumber":43,"Text":"Ve İbrahim kavmi de, Lut kavmi de"},{"SurahNumber":22,"VerseNumber":44,"Text":"Ve Medyen ehli de yalanlamıştı ve Musa da yalanlanmıştı da onların azabını geciktirdim, bir mühlet verdim onlara da sonra helak ediverdim onları; nasılmış beni inkar etmek, nasıl da devletlerini felakete çevirmişim"},{"SurahNumber":22,"VerseNumber":45,"Text":"Nice şehirler var ki halkı zalim olduğundan helak ettik onları ve o şehirlerin tavanları, duvarlarına çökmüş, yerle bir olmuş, ıpıssız kalmış ve nice kuyular kuruttuk, nice yüce köşkler yıktık"},{"SurahNumber":22,"VerseNumber":46,"Text":"Akıl ve tedbire sahip olacak akıl, duyup anlayacak kulak elde etmek için hiç de mi yeryüzünde gezip dolaşmazlar? Gerçekten de gözler kör olmaz ama gönüllerdeki can gözleri körleşir"},{"SurahNumber":22,"VerseNumber":47,"Text":"Azabın, çabucak gelip çatmasını isterler senden ve Allah, vaadinden caymaz kesin olarak ve Rabbinin katında bir gün, sizin sayıp durduğunuz bin yıl gibidir"},{"SurahNumber":22,"VerseNumber":48,"Text":"Ve nice şehir var ki halkı zalim olduğundan mühlet verdik onlara da sonra helak ediverdim ve dönüp gelecekleri yer de benim tapımdır"},{"SurahNumber":22,"VerseNumber":49,"Text":"De ki: Ey insanlar, ben ancak size, apaçık bir korkutucuyum"},{"SurahNumber":22,"VerseNumber":50,"Text":"İnanan ve iyi işlerde bulunanlaradır yarlıganmak ve güzel bir rızık"},{"SurahNumber":22,"VerseNumber":51,"Text":"Delillerimize karşı gelmeye uğraşanlara gelince: Onlar, alevalev yanan cehennemin ehlidir"},{"SurahNumber":22,"VerseNumber":52,"Text":"Ve senden önce, şeriat sahibi veya başkasının şeriatine uymuş hiçbir peygamber göndermedik ki o, bir şey dilediği zaman Şeytan, onun dileğine bir fitne katmaya uğraşmasın. Fakat Allah, Şeytan'ın katmak istediği şeyi bozar, sonra da ayetlerini sağlamlaştırır ve Allah, her şeyi bilir, hüküm ve hikmet sahibidir"},{"SurahNumber":22,"VerseNumber":53,"Text":"Bu da, Şeytan'ın katmak istediği şeyi, gönüllerinde hastalık olanlarla yürekleri katı bulunanlara bir sınama yapmak içindir ve şüphe yok ki zalimler, gerçekten pek uzak bir ayrılık içindedir"},{"SurahNumber":22,"VerseNumber":54,"Text":"Bir de bu suretle kendilerine bilgi verilenler, bilirler ki Kur'an, Rabbinden gelen bir gerçektir ve artık inanırlar ona, gönülleri, onunla tevazuya erişir ve şüphe yok ki Allah, inananları elbette doğru yola sevk eder"},{"SurahNumber":22,"VerseNumber":55,"Text":"Kafir olanlarsa, kıyamet gelip çatmadıkça, yahut o kısır gün, onlara gelmedikçe onun hakkında şüphe etmekten kurtulamazlar"},{"SurahNumber":22,"VerseNumber":56,"Text":"O gün, saltanat ve tasarruf, Allah'ındır, aralarını hükmeder o, inanıp iyi işlerde bulunanlar, nimetlerle dolu cennetlerdedir"},{"SurahNumber":22,"VerseNumber":57,"Text":"Kafir olup delillerimizi yalanlayanlarsa, onlar içindir horlayan, aşağılatan azap"},{"SurahNumber":22,"VerseNumber":58,"Text":"Allah yolunda yurtlarından göçenleri, sonra öldürülenleri, yahut ölenleri Allah, mutlaka güzel bir rızıkla rızıklandıracaktır ve şüphe yok ki Allah, elbette rızık verenlerin en hayırlısıdır"},{"SurahNumber":22,"VerseNumber":59,"Text":"Mutlaka onları, hoşnut olacakları bir yere ithal edecektir ve şüphe yok ki Allah, her şeyi bilir ve azap etmede acele etmez"},{"SurahNumber":22,"VerseNumber":60,"Text":"Böyledir bu ve kim bir cezaya uğrar da ceza edeni ona benzer bir surette cezalandırırsa, sonra da gene aleyhine taşkınlıkta bulunulursa Allah yardım eder ona; şüphe yok ki Allah, suçları bağışlar, örter"},{"SurahNumber":22,"VerseNumber":61,"Text":"Böyledir bu, çünkü Allah, geceyi kısaltır, gecenin bir kısmını gündüz yapar, gündüzü kısaltır, bir kısmını gece yapar ve şüphe yok ki Allah, her şeyi duyar, görür"},{"SurahNumber":22,"VerseNumber":62,"Text":"Böyledir bu, çünkü Allah, gerçektir ve şüphe yok ki ondan başka neyi çağırırlarsa boştur, aslı yoktur ve şüphe yok ki Allah, pek yücedir, pek büyük"},{"SurahNumber":22,"VerseNumber":63,"Text":"Görmez misin, şüphe yok ki Allah, gökten yağmur yağdırır da yeryüzü yemyeşil olur; şüphe yok ki Allah, lütuf ve ihsan sahibidir, her şeyden haberdardır"},{"SurahNumber":22,"VerseNumber":64,"Text":"Onundur ne varsa göklerde ve ne varsa yeryüzünde ve şüphe yok ki Allah, müstağnidir her şeyden ve odur hamde layık"},{"SurahNumber":22,"VerseNumber":65,"Text":"Görmez misin, şüphe yok ki Allah, ram etmiştir size yeryüzünde ne varsa ve emriyle denizde akıp giden gemiyi ve izni olmadıkça gökyüzünü yeryüzüne yıkmaz da tutar; şüphe yok ki Allah, insanları pek esirger ve rahimdir"},{"SurahNumber":22,"VerseNumber":66,"Text":"Öyle bir mabuttur ki sizi diriltti, sonra öldürür, sonra gene diriltir, fakat şüphe yok ki insan, pek nankördür"},{"SurahNumber":22,"VerseNumber":67,"Text":"Ve her ümmete bir din verdik, o dine göre ibadette bulunurlar, artık seninle her hususta çekişmeye kalkışmasınlar ve Rabbinin yoluna çağır, şüphe yok ki sen, doğru yolu bulmuşsun"},{"SurahNumber":22,"VerseNumber":68,"Text":"Seninle mücadele ederlerse artık Allah de, ne yaptığınızı bilir"},{"SurahNumber":22,"VerseNumber":69,"Text":"Allah, kıyamet günü, ne hususta aykırılığa düştüyseniz, aranızda hükmeder sizin"},{"SurahNumber":22,"VerseNumber":70,"Text":"Bilmez misin ki Allah, gerçekten de bilir ne varsa göklerde ve ne varsa yeryüzünde; şüphe yok ki bu, bir kitapta tespit edilmiştir; şüphe yok ki bu, Allah'a pek kolaydır"},{"SurahNumber":22,"VerseNumber":71,"Text":"Ve bu hususta kendilerinin bir delilleri olmadığı ve bir bilgiye sahip bulunmadıkları halde Allah'ı bırakırlar da başka şeylere kulluk ederler ve zalimlere hiçbir yardımcı yoktur"},{"SurahNumber":22,"VerseNumber":72,"Text":"Onlara apaçık ayetlerimizi okudun mu yüzlerinde inkar alametleri belirir, görüp tanırsın sen de; neredeyse ayetlerimizi onlara okuyanlara saldırıverecekler. De ki: Bundan daha şer, daha da beter bir şey haber vereyim mi size: Ateş. Allah, kafir olanlara vaadetmiştir onu ve orası, dönüp gidilecek ne de kötü yer"},{"SurahNumber":22,"VerseNumber":73,"Text":"Ey insanlar, bir örnek getirilmede, dinleyin onu: Allah'ı bırakıp da taptığınız putlar yok mu, onlar, bir sineği bile yaratamazlar kesin olarak, hatta hepsi bir araya gelse bile ve sinek, onlardan bir şey kapıp gitse onu da tekrar geri alamazlar ondan; isteyen de acizdir, istenen de"},{"SurahNumber":22,"VerseNumber":74,"Text":"Onlar, Allah'ın büyüklüğünü hakkıyla bilemediler; şüphe yok ki Allah, kuvvet sahibidir, üstündür"},{"SurahNumber":22,"VerseNumber":75,"Text":"Allah, meleklerden ve insanlardan peygamberler seçmiştir; şüphe yok ki Allah, duyar, görür"},{"SurahNumber":22,"VerseNumber":76,"Text":"Bilir ne varsa önlerinde ve ne varsa artlarında ve bütün işler, dönüp Allah'a varır"},{"SurahNumber":22,"VerseNumber":77,"Text":"Ey inananlar, rüku edin, secde edin, kulluk edin Rabbinize ve hayır işleyin de kurtulun, erin muradınıza"},{"SurahNumber":22,"VerseNumber":78,"Text":"Ve Allah için hakkıyla savaşın. O seçti sizi ve dinde bir güçlük vermedi size; babanız İbrahim'in dini. O mabuttur daha önce ve bu Kur'an'da size Müslüman adını takan, Peygamber, size tanık olsun, siz de insanlara tanıklık edin diye. Artık namaz kılın, zekat verin ve sarılın Allah'a, odur dostunuz; ne de güzel dosttur, ne de güzel yardımcı"}]}