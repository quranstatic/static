{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"(ابراهیم) گفت: «مأموریت شما چیست ای فرستادگان (خدا)؟»"},{"SurahNumber":51,"VerseNumber":32,"Text":"گفتند: «ما به سوی قوم مجرمی فرستاده شده‌ایم"},{"SurahNumber":51,"VerseNumber":33,"Text":"تا بارانی از «سنگ - گِل» بر آنها بفرستیم؛"},{"SurahNumber":51,"VerseNumber":34,"Text":"سنگهایی که از ناحیه پروردگارت برای اسرافکاران نشان گذاشته شده است!»"},{"SurahNumber":51,"VerseNumber":35,"Text":"ما مؤمنانی را که در آن شهرها (ی قوم لوط) زندگی می‌کردند (قبل از نزول عذاب) خارج کردیم،"},{"SurahNumber":51,"VerseNumber":36,"Text":"ولی جز یک خانواده باایمان در تمام آنها نیافتیم"},{"SurahNumber":51,"VerseNumber":37,"Text":"و در آن (شهرهای بلا دیده) نشانه‌ای روشن برای کسانی که از عذاب دردناک می‌ترسند به جای گذاردیم"},{"SurahNumber":51,"VerseNumber":38,"Text":"و در (زندگی) موسی نیز (نشانه و درس عبرتی بود) هنگامی که او را با دلیلی آشکار به سوی فرعون فرستادیم؛"},{"SurahNumber":51,"VerseNumber":39,"Text":"امّا او با تمام وجودش از وی روی برتافت و گفت: «این مرد یا ساحر است یا دیوانه!»"},{"SurahNumber":51,"VerseNumber":40,"Text":"از این رو ما او و لشکریانش را گرفتیم و به دریا افکندیم در حالی که در خور سرزنش بود"},{"SurahNumber":51,"VerseNumber":41,"Text":"و (همچنین) در سرگذشت «عاد» (آیتی است) در آن هنگام که تندبادی بی‌باران بر آنها فرستادیم،"},{"SurahNumber":51,"VerseNumber":42,"Text":"که بر هیچ چیز نمی‌گذشت مگر اینکه آن را همچون استخوانهای پوسیده می‌ساخت"},{"SurahNumber":51,"VerseNumber":43,"Text":"و نیز در سرگذشت قوم «ثمود» عبرتی است در آن هنگام که به آنان گفته شد: «مدّتی کوتاه بهره‌مند باشید (و سپس منتظر عذاب)!»"},{"SurahNumber":51,"VerseNumber":44,"Text":"آنها از فرمان پروردگارشان سرباز زدند، و صاعقه آنان را فراگرفت در حالی که (خیره خیره) نگاه می‌کردند (بی‌آنکه قدرت دفاع داشته باشند)"},{"SurahNumber":51,"VerseNumber":45,"Text":"چنان بر زمین افتادند که توان برخاستن نداشتند و نتوانستند از کسی یاری طلبند"},{"SurahNumber":51,"VerseNumber":46,"Text":"همچنین قوم نوح را پیش از آنها هلاک کردیم، چرا که قوم فاسقی بودند"},{"SurahNumber":51,"VerseNumber":47,"Text":"و ما آسمان را با قدرت بنا کردیم، و همواره آن را وسعت می‌بخشیم"},{"SurahNumber":51,"VerseNumber":48,"Text":"و زمین را گستردیم، و چه خوب گستراننده‌ای هستیم"},{"SurahNumber":51,"VerseNumber":49,"Text":"و از هر چیز دو جفت آفریدیم، شاید متذکّر شوید"},{"SurahNumber":51,"VerseNumber":50,"Text":"پس به سوی خدا بگریزید، که من از سوی او برای شما بیم‌دهنده‌ای آشکارم"},{"SurahNumber":51,"VerseNumber":51,"Text":"و با خدا معبود دیگری قرار ندهید، که من برای شما از سوی او بیم‌دهنده‌ای آشکارم"},{"SurahNumber":51,"VerseNumber":52,"Text":"این گونه است که هیچ پیامبری قبل از اینها بسوی قومی فرستاده نشد مگر اینکه گفتند: «او ساحر است یا دیوانه!»"},{"SurahNumber":51,"VerseNumber":53,"Text":"آیا یکدیگر را به آن سفارش می‌کردند (که همه چنین تهمتی بزنند)؟! نه، بلکه آنها قومی طغیانگرند"},{"SurahNumber":51,"VerseNumber":54,"Text":"حال که چنین است از آنها روی بگردان که هرگز در خور ملامت نخواهی بود؛"},{"SurahNumber":51,"VerseNumber":55,"Text":"و پیوسته تذکّر ده، زیرا تذکّر مؤمنان را سود می‌بخشد"},{"SurahNumber":51,"VerseNumber":56,"Text":"من جنّ و انس را نیافریدم جز برای اینکه عبادتم کنند (و از این راه تکامل یابند و به من نزدیک شوند)"},{"SurahNumber":51,"VerseNumber":57,"Text":"هرگز از آنها روزی نمی‌خواهم، و نمی‌خواهم مرا اطعام کنند"},{"SurahNumber":51,"VerseNumber":58,"Text":"خداوند روزی‌دهنده و صاحب قوّت و قدرت است"},{"SurahNumber":51,"VerseNumber":59,"Text":"و برای کسانی که ستم کردند، سهم بزرگی از عذاب است همانند سهم یارانشان (از اقوام ستمگر پیشین)؛ بنابر این عجله نکنند"},{"SurahNumber":51,"VerseNumber":60,"Text":"پس وای بر کسانی که کافر شدند از روزی که به آنها وعده داده می‌شود"},{"SurahNumber":52,"VerseNumber":1,"Text":"سوگند به کوه طور،"},{"SurahNumber":52,"VerseNumber":2,"Text":"و کتابی که نوشته شده،"},{"SurahNumber":52,"VerseNumber":3,"Text":"در صفحه‌ای گسترده،"},{"SurahNumber":52,"VerseNumber":4,"Text":"و سوگند به «بیت المعمور»،"},{"SurahNumber":52,"VerseNumber":5,"Text":"و سقف برافراشته،"},{"SurahNumber":52,"VerseNumber":6,"Text":"و دریای مملوّ و برافروخته،"},{"SurahNumber":52,"VerseNumber":7,"Text":"که عذاب پروردگارت واقع می‌شود،"},{"SurahNumber":52,"VerseNumber":8,"Text":"و چیزی از آن مانع نخواهد بود"},{"SurahNumber":52,"VerseNumber":9,"Text":"(این عذاب الهی) در آن روزی است که آسمان به شدّت به حرکت درمی‌آید،"},{"SurahNumber":52,"VerseNumber":10,"Text":"و کوه‌ها از جا کنده و متحرّک می‌شوند"},{"SurahNumber":52,"VerseNumber":11,"Text":"وای در آن روز بر تکذیب‌کنندگان،"},{"SurahNumber":52,"VerseNumber":12,"Text":"همانها که در سخنان باطل به بازی مشغولند"},{"SurahNumber":52,"VerseNumber":13,"Text":"در آن روز که آنها را بزور به سوی آتش دوزخ می‌رانند"},{"SurahNumber":52,"VerseNumber":14,"Text":"(به آنها می‌گویند:) این همان آتشی است که آن را انکار می‌کردید"},{"SurahNumber":52,"VerseNumber":15,"Text":"آیا این سحر است یا شما نمی‌بینید؟"},{"SurahNumber":52,"VerseNumber":16,"Text":"در آن وارد شوید و بسوزید؛ می‌خواهید صبر کنید یا نکنید، برای شما یکسان است؛ چرا که تنها به اعمالتان جزا داده می‌شوید"},{"SurahNumber":52,"VerseNumber":17,"Text":"ولی پرهیزگاران در میان باغهای بهشت و نعمتهای فراوان جای دارند،"},{"SurahNumber":52,"VerseNumber":18,"Text":"و از آنچه پروردگارشان به آنها داده و آنان را از عذاب دوزخ نگاه داشته است شاد و مسرورند"},{"SurahNumber":52,"VerseNumber":19,"Text":"(به آنها گفته می‌شود:) بخورید و بیاشامید گوارا؛ اینها در برابر اعمالی است که انجام می‌دادید"},{"SurahNumber":52,"VerseNumber":20,"Text":"این در حالی که بر تختهای صف‌کشیده در کنار هم تکیه می‌زنند، و «حور العین» را به همسری آنها درمی‌آوریم"},{"SurahNumber":52,"VerseNumber":21,"Text":"کسانی که ایمان آوردند و فرزندانشان به پیروی از آنان ایمان اختیار کردند، فرزندانشان را (در بهشت) به آنان ملحق می‌کنیم؛ و از (پاداش) عملشان چیزی نمی‌کاهیم؛ و هر کس در گرو اعمال خویش است"},{"SurahNumber":52,"VerseNumber":22,"Text":"و همواره از انواع میوه‌ها و گوشتها -از هر نوع که بخواهند- در اختیارشان می‌گذاریم"},{"SurahNumber":52,"VerseNumber":23,"Text":"آنها در بهشت جامهای پر از شراب طهور را که نه بیهوده‌گویی در آن است و نه گناه، از یکدیگر می‌گیرند"},{"SurahNumber":52,"VerseNumber":24,"Text":"و پیوسته بر گردشان نوجوانانی برای (خدمت) آنان گردش می‌کنند که همچون مرواریدهای درون صدفند"},{"SurahNumber":52,"VerseNumber":25,"Text":"در این هنگام رو به یکدیگر کرده (از گذشته) سؤال می‌نمایند؛"},{"SurahNumber":52,"VerseNumber":26,"Text":"می‌گویند: «ما در میان خانواده خود ترسان بودیم (مبادا گناهان آنها دامن ما را بگیرد)"},{"SurahNumber":52,"VerseNumber":27,"Text":"امّا خداوند بر ما منّت نهاد و از عذاب‌کشنده ما را حفظ کرد"},{"SurahNumber":52,"VerseNumber":28,"Text":"ما از پیش او را می‌خواندیم (و می‌پرستیدیم)، که اوست نیکوکار و مهربان!»"},{"SurahNumber":52,"VerseNumber":29,"Text":"پس تذکّر ده، که به لطف پروردگارت تو کاهن و مجنون نیستی"},{"SurahNumber":52,"VerseNumber":30,"Text":"بلکه آنها می‌گویند: «او شاعری است که ما انتظار مرگش را می‌کشیم!»"},{"SurahNumber":52,"VerseNumber":31,"Text":"بگو: «انتظار بکشید که من هم با (شما انتظار می‌کشم شما انتظار مرگ مرا، و من انتظار نابودی شما را با عذاب الهی)!»"},{"SurahNumber":52,"VerseNumber":32,"Text":"آیا عقلهایشان آنها را به این اعمال دستور می‌دهد، یا قومی طغیانگرند؟"},{"SurahNumber":52,"VerseNumber":33,"Text":"یا می‌گویند: «قرآن را به خدا افترا بسته»، ولی آنان ایمان ندارند"},{"SurahNumber":52,"VerseNumber":34,"Text":"اگر راست می‌گویند سخنی همانند آن بیاورند"},{"SurahNumber":52,"VerseNumber":35,"Text":"یا آنها بی هیچ آفریده شده‌اند، یا خود خالق خویشند؟"},{"SurahNumber":52,"VerseNumber":36,"Text":"آیا آنها آسمانها و زمین را آفریده‌اند؟! بلکه آنها جویای یقین نیستند"},{"SurahNumber":52,"VerseNumber":37,"Text":"آیا خزاین پروردگارت نزد آنهاست؟! یا بر همه چیز عالم سیطره دارند؟"},{"SurahNumber":52,"VerseNumber":38,"Text":"آیا نردبانی دارند (که به آسمان بالا می‌روند) و بوسیله آن اسرار وحی را می‌شنوند؟! کسی که از آنها این ادّعا را دارد دلیل روشنی بیاورد"},{"SurahNumber":52,"VerseNumber":39,"Text":"آیا سهم خدا دختران است و سهم شما پسران (که فرشتگان را دختران خدا می‌نامید)؟"},{"SurahNumber":52,"VerseNumber":40,"Text":"آیا تو از آنها پاداشی می‌طلبی که در زیر بار گران آن قرار دارند؟"},{"SurahNumber":52,"VerseNumber":41,"Text":"آیا اسرار غیب نزد آنهاست و از روی آن می‌نویسند؟"},{"SurahNumber":52,"VerseNumber":42,"Text":"آیا می‌خواهند نقشه شیطانی برای تو بکشند؟! ولی بدانند خود کافران در دام این نقشه‌ها گرفتار می‌شوند"},{"SurahNumber":52,"VerseNumber":43,"Text":"یا معبودی غیر خداوند دارند (که قول یاری به آنها داده)؟! منزّه است خدا از آنچه همتای او قرارمی‌دهند"},{"SurahNumber":52,"VerseNumber":44,"Text":"آنها (چنان لجوجند که) اگر ببینند قطعه سنگی از آسمان (برای عذابشان) سقوط می‌کند می‌گویند: «این ابر متراکمی است!»"},{"SurahNumber":52,"VerseNumber":45,"Text":"حال که چنین است آنها را رها کن تا روز مرگ خود را ملاقات کنند؛"},{"SurahNumber":52,"VerseNumber":46,"Text":"روزی که نقشه‌های آنان سودی به حالشان نخواهد داشت و (از هیچ سو) یاری نمی‌شوند"},{"SurahNumber":52,"VerseNumber":47,"Text":"و برای ستمگران عذابی قبل از آن است (در همین جهان)؛ ولی بیشترشان نمی‌دانند"},{"SurahNumber":52,"VerseNumber":48,"Text":"در راه ابلاغ حکم پروردگارت صبر و استقامت کن، چرا که تو در حفاظت کامل ما قرار داری! و هنگامی که برمی‌خیزی پروردگارت را تسبیح و حمد گوی"},{"SurahNumber":52,"VerseNumber":49,"Text":"(همچنین) به هنگام شب او را تسبیح کن و به هنگام پشت کردن ستارگان (و طلوع صبح)"},{"SurahNumber":53,"VerseNumber":1,"Text":"سوگند به ستاره هنگامی که افول می‌کند،"},{"SurahNumber":53,"VerseNumber":2,"Text":"که هرگز دوست شما [= محمّد «ص»] منحرف نشده و مقصد را گم نکرده است،"},{"SurahNumber":53,"VerseNumber":3,"Text":"و هرگز از روی هوای نفس سخن نمی‌گوید"},{"SurahNumber":53,"VerseNumber":4,"Text":"آنچه می‌گوید چیزی جز وحی که بر او نازل شده نیست"},{"SurahNumber":53,"VerseNumber":5,"Text":"آن کس که قدرت عظیمی دارد [= جبرئیل امین‌] او را تعلیم داده است؛"},{"SurahNumber":53,"VerseNumber":6,"Text":"همان کس که توانایی فوق العاده دارد؛ او سلطه یافت"},{"SurahNumber":53,"VerseNumber":7,"Text":"در حالی که در اُفق اعلی قرار داشت"},{"SurahNumber":53,"VerseNumber":8,"Text":"سپس نزدیکتر و نزدیکتر شد"},{"SurahNumber":53,"VerseNumber":9,"Text":"تا آنکه فاصله او (با پیامبر) به اندازه فاصله دو کمان یا کمتر بود؛"},{"SurahNumber":53,"VerseNumber":10,"Text":"در اینجا خداوند آنچه را وحی کردنی بود به بنده‌اش وحی نمود"},{"SurahNumber":53,"VerseNumber":11,"Text":"قلب (پاک او) در آنچه دید هرگز دروغ نگفت"},{"SurahNumber":53,"VerseNumber":12,"Text":"آیا با او درباره آنچه (با چشم خود) دیده مجادله می‌کنید؟"},{"SurahNumber":53,"VerseNumber":13,"Text":"و بار دیگر نیز او را مشاهده کرد،"},{"SurahNumber":53,"VerseNumber":14,"Text":"نزد «سدرة المنتهی»،"},{"SurahNumber":53,"VerseNumber":15,"Text":"که «جنت المأوی» در آنجاست"},{"SurahNumber":53,"VerseNumber":16,"Text":"در آن هنگام که چیزی [= نور خیره‌کننده‌ای‌] سدرة المنتهی را پوشانده بود،"},{"SurahNumber":53,"VerseNumber":17,"Text":"چشم او هرگز منحرف نشد و طغیان نکرد (آنچه دید واقعیّت بود)"},{"SurahNumber":53,"VerseNumber":18,"Text":"او پاره‌ای از آیات و نشانه‌های بزرگ پروردگارش را دید"},{"SurahNumber":53,"VerseNumber":19,"Text":"به من خبر دهید آیا بتهای «لات» و «عزّی»"},{"SurahNumber":53,"VerseNumber":20,"Text":"و «منات» که سوّمین آنهاست (دختران خدا هستند)؟"},{"SurahNumber":53,"VerseNumber":21,"Text":"آیا سهم شما پسر است و سهم او دختر؟! (در حالی که بزعم شما دختران کم ارزش‌ترند)"},{"SurahNumber":53,"VerseNumber":22,"Text":"در این صورت این تقسیمی ناعادلانه است"},{"SurahNumber":53,"VerseNumber":23,"Text":"اینها فقط نامهایی است که شما و پدرانتان بر آنها گذاشته‌اید (نامهایی بی‌محتوا و اسمهایی بی مسمّا)، و هرگز خداوند دلیل و حجتی بر آن نازل نکرده؛ آنان فقط از گمانهای بی‌اساس و هوای نفس پیروی می‌کنند در حالی که هدایت از سوی پروردگارشان برای آنها آمده است"},{"SurahNumber":53,"VerseNumber":24,"Text":"یا آنچه انسان تمنّا دارد به آن می‌رسد؟"},{"SurahNumber":53,"VerseNumber":25,"Text":"در حالی که آخرت و دنیا از آن خداست"},{"SurahNumber":53,"VerseNumber":26,"Text":"و چه بسیار فرشتگان آسمانها که شفاعت آنها سودی نمی‌بخشد مگر پس از آنکه خدا برای هر کس بخواهد و راضی باشد اجازه (شفاعت) دهد"},{"SurahNumber":53,"VerseNumber":27,"Text":"کسانی که به آخرت ایمان ندارند، فرشتگان را دختر (خدا) نامگذاری می‌کنند"},{"SurahNumber":53,"VerseNumber":28,"Text":"آنها هرگز به این سخن دانشی ندارند، تنها از گمان بی‌پایه پیروی می‌کنند با اینکه «گمان» هرگز انسان را از حقّ بی‌نیاز نمی‌کند"},{"SurahNumber":53,"VerseNumber":29,"Text":"حال که چنین است از کسی که از یاد ما روی می‌گرداند و جز زندگی مادی دنیا را نمی‌طلبد، اعراض کن"},{"SurahNumber":53,"VerseNumber":30,"Text":"این آخرین حدّ آگاهی آنهاست؛ پروردگار تو کسانی را که از راه او گمراه شده‌اند بهتر می‌شناسد، و (همچنین) هدایت‌یافتگان را از همه بهتر می‌شناسد"},{"SurahNumber":53,"VerseNumber":31,"Text":"و برای خداست آنچه در آسمانها و آنچه در زمین است تا بدکاران را به کیفر کارهای بدشان برساند و نیکوکاران را در برابر اعمال نیکشان پاداش دهد"},{"SurahNumber":53,"VerseNumber":32,"Text":"همانها که از گناهان بزرگ و اعمال زشت دوری می‌کنند، جز گناهان صغیره (که گاه آلوده آن می‌شوند)؛ آمرزش پروردگار تو گسترده است؛ او نسبت به شما از همه آگاهتر است از آن هنگام که شما را از زمین آفرید و در آن موقع که بصورت جنینهایی در شکم مادرانتان بودید؛ پس خودستایی نکنید، او پرهیزگاران را بهتر می‌شناسد"},{"SurahNumber":53,"VerseNumber":33,"Text":"آیا دیدی آن کس را که (از اسلام -یا انفاق-) روی گردان شد؟"},{"SurahNumber":53,"VerseNumber":34,"Text":"و کمی عطا کرد، و از بیشتر امساک نمود"},{"SurahNumber":53,"VerseNumber":35,"Text":"آیا نزد او علم غیب است و می‌بیند (که دیگران می‌توانند گناهان او را بر دوش گیرند)؟"},{"SurahNumber":53,"VerseNumber":36,"Text":"یا از آنچه در کتب موسی نازل گردیده با خبر نشده است؟"},{"SurahNumber":53,"VerseNumber":37,"Text":"و در کتب ابراهیم، همان کسی که وظیفه خود را بطور کامل ادا کرد،"},{"SurahNumber":53,"VerseNumber":38,"Text":"که هیچ کس بار گناه دیگری را بر دوش نمی‌گیرد،"},{"SurahNumber":53,"VerseNumber":39,"Text":"و اینکه برای انسان بهره‌ای جز سعی و کوشش او نیست،"},{"SurahNumber":53,"VerseNumber":40,"Text":"و اینکه تلاش او بزودی دیده می‌شود،"},{"SurahNumber":53,"VerseNumber":41,"Text":"سپس به او جزای کافی داده خواهد شد"},{"SurahNumber":53,"VerseNumber":42,"Text":"(و آیا از کتب پیشین انبیا به او نرسیده است) که همه امور به پروردگارت منتهی می‌گردد؟"},{"SurahNumber":53,"VerseNumber":43,"Text":"و اینکه اوست که خنداند و گریاند،"},{"SurahNumber":53,"VerseNumber":44,"Text":"و اوست که میراند و زنده کرد،"},{"SurahNumber":53,"VerseNumber":45,"Text":"و اوست که دو زوج نر و مادّه را آفرید"},{"SurahNumber":53,"VerseNumber":46,"Text":"از نطفه‌ای هنگامی که خارج می‌شود (و در رحم می‌ریزد)،"},{"SurahNumber":53,"VerseNumber":47,"Text":"و اینکه بر خداست ایجاد عالم دیگر (تا عدالت اجرا گردد)،"},{"SurahNumber":53,"VerseNumber":48,"Text":"و اینکه اوست که بی‌نیاز کرد و سرمایه باقی بخشید،"},{"SurahNumber":53,"VerseNumber":49,"Text":"و اینکه اوست پروردگار ستاره «شعرا»"},{"SurahNumber":53,"VerseNumber":50,"Text":"(و آیا به انسان نرسیده است که در کتب انبیای پیشین آمده) که خداوند قوم «عاد نخستین» را هلاک کرد؟"},{"SurahNumber":53,"VerseNumber":51,"Text":"و همچنین قوم «ثمود» را، و کسی از آنان را باقی نگذارد"},{"SurahNumber":53,"VerseNumber":52,"Text":"و نیز قوم نوح را پیش از آنها، چرا که آنان از همه ظالمتر و طغیانگرتر بودند"},{"SurahNumber":53,"VerseNumber":53,"Text":"و نیز شهرهای زیر و رو شده (قوم لوط) را فرو کوبید،"},{"SurahNumber":53,"VerseNumber":54,"Text":"سپس آنها را با عذاب سنگین پوشانید"},{"SurahNumber":53,"VerseNumber":55,"Text":"(بگو:) در کدام یک از نعمتهای پروردگارت تردید داری؟"},{"SurahNumber":53,"VerseNumber":56,"Text":"این (پیامبر) بیم‌دهنده‌ای از بیم‌دهندگان پیشین است"},{"SurahNumber":53,"VerseNumber":57,"Text":"آنچه باید نزدیک شود، نزدیک شده است (و قیامت فرامی‌رسد)،"},{"SurahNumber":53,"VerseNumber":58,"Text":"و هیچ کس جز خدا نمی‌تواند سختیهای آن را برطرف سازد"},{"SurahNumber":53,"VerseNumber":59,"Text":"آیا از این سخن تعجّب می‌کنید،"},{"SurahNumber":53,"VerseNumber":60,"Text":"و می‌خندید و نمی‌گریید،"},{"SurahNumber":53,"VerseNumber":61,"Text":"و پیوسته در غفلت و هوسرانی به سر می‌برید؟"},{"SurahNumber":53,"VerseNumber":62,"Text":"حال که چنین است همه برای خدا سجده کنید و او را بپرستید"},{"SurahNumber":54,"VerseNumber":1,"Text":"قیامت نزدیک شد و ماه از هم شکافت"},{"SurahNumber":54,"VerseNumber":2,"Text":"و هرگاه نشانه و معجزه‌ای را ببینند روی گردانده، می‌گویند: «این سحری مستمر است»"},{"SurahNumber":54,"VerseNumber":3,"Text":"آنها (آیات خدا را) تکذیب کردند و از هوای نفسشان پیروی نمودند؛ و هر امری قرارگاهی دارد"},{"SurahNumber":54,"VerseNumber":4,"Text":"به اندازه کافی برای بازداشتن از بدیها اخبار (انبیا و امّتهای پیشین) به آنان رسیده است"},{"SurahNumber":54,"VerseNumber":5,"Text":"این آیات، حکمت بالغه الهی است؛ امّا انذارها (برای افراد لجوج) فایده نمی‌دهد"},{"SurahNumber":54,"VerseNumber":6,"Text":"بنابر این از آنها روی بگردان، و روزی را به یاد آور که دعوت کننده الهی مردم را به امر وحشتناکی دعوت می‌کند (دعوت به حساب اعمال)"},{"SurahNumber":54,"VerseNumber":7,"Text":"آنان در حالی که چشمهایشان از شدّت وحشت به زیر افتاده، همچون ملخهای پراکنده از قبرها خارج می‌شوند،"},{"SurahNumber":54,"VerseNumber":8,"Text":"در حالی که (بر اثر وحشت و اضطراب) بسوی این دعوت کننده گردن می‌کشند؛ کافران می‌گویند: «امروز روز سخت و دردناکی است!»"},{"SurahNumber":54,"VerseNumber":9,"Text":"پیش از آنها قوم نوح تکذیب کردند، (آری) بنده ما (نوح) را تکذیب کرده و گفتند: «او دیوانه است!» و (با انواع آزارها از ادامه رسالتش) بازداشته شد"},{"SurahNumber":54,"VerseNumber":10,"Text":"او به درگاه پروردگار عرضه داشت: «من مغلوب (این قوم طغیانگر) شده‌ام، انتقام مرا از آنها بگیر!»"},{"SurahNumber":54,"VerseNumber":11,"Text":"در این هنگام درهای آسمان را با آبی فراوان و پی‌درپی گشودیم؛"},{"SurahNumber":54,"VerseNumber":12,"Text":"و زمین را شکافتیم و چشمه‌های زیادی بیرون فرستادیم؛ و این دو آب به اندازه مقدّر با هم درآمیختند (و دریای وحشتناکی شد)"},{"SurahNumber":54,"VerseNumber":13,"Text":"و او را بر مرکبی از الواح و میخهایی ساخته شده سوار کردیم؛"},{"SurahNumber":54,"VerseNumber":14,"Text":"مرکبی که زیر نظر ما حرکت می‌کرد! این کیفری بود برای کسانی که (به او) کافر شده بودند"},{"SurahNumber":54,"VerseNumber":15,"Text":"ما این ماجرا را بعنوان نشانه‌ای در میان امّتها باقی گذاردیم؛ آیا کسی هست که پند گیرد؟"},{"SurahNumber":54,"VerseNumber":16,"Text":"(اکنون بنگرید) عذاب و انذارهای من چگونه بود"},{"SurahNumber":54,"VerseNumber":17,"Text":"ما قرآن را برای تذکّر آسان ساختیم؛ آیا کسی هست که متذکّر شود؟"},{"SurahNumber":54,"VerseNumber":18,"Text":"قوم عاد (نیز پیامبر خود را) تکذیب کردند؛ پس (ببینید) عذاب و انذارهای من چگونه بود"},{"SurahNumber":54,"VerseNumber":19,"Text":"ما تندباد وحشتناک و سردی را در یک روز شوم مستمر بر آنان فرستادیم"},{"SurahNumber":54,"VerseNumber":20,"Text":"که مردم را همچون تنه‌های نخل ریشه‌کن شده از جا برمی‌کند"},{"SurahNumber":54,"VerseNumber":21,"Text":"پس (ببینید) عذاب و انذارهای من چگونه بود"},{"SurahNumber":54,"VerseNumber":22,"Text":"ما قرآن را برای تذکّر آسان ساختیم؛ آیا کسی هست که متذکّر شود"},{"SurahNumber":54,"VerseNumber":23,"Text":"طایفه ثمود (نیز) انذارهای الهی را تکذیب کردند،"},{"SurahNumber":54,"VerseNumber":24,"Text":"و گفتند: «آیا ما از بشری از جنس خود پیروی کنیم؟! اگر چنین کنیم در گمراهی و جنون خواهیم بود"},{"SurahNumber":54,"VerseNumber":25,"Text":"آیا از میان ما تنها بر او وحی نازل شده؟! نه، او آدم بسیار دروغگوی هوسبازی است"},{"SurahNumber":54,"VerseNumber":26,"Text":"ولی فردا می‌فهمند چه کسی دروغگوی هوسباز است"},{"SurahNumber":54,"VerseNumber":27,"Text":"ما «ناقه» را برای آزمایش آنها می‌فرستیم؛ در انتظار پایان کار آنان باش و صبر کن"},{"SurahNumber":54,"VerseNumber":28,"Text":"و به آنها خبر ده که آب (قریه) باید در میانشان تقسیم شود، (یک روز سهم ناقه، و یک روز برای آنها) و هر یک در نوبت خود باید حاضر شوند"},{"SurahNumber":54,"VerseNumber":29,"Text":"آنها یکی از یاران خود را صدا زدند، او به سراغ این کار آمد و (ناقه را) پی کرد"},{"SurahNumber":54,"VerseNumber":30,"Text":"پس (بنگرید) عذاب و انذارهای من چگونه بود"},{"SurahNumber":54,"VerseNumber":31,"Text":"ما فقط یک صیحه [= صاعقه عظیم‌] بر آنها فرستادیم و بدنبال آن همگی بصورت گیاه خشکی درآمدند که صاحب چهارپایان (در آغل) جمع‌آوری می‌کند"},{"SurahNumber":54,"VerseNumber":32,"Text":"ما قرآن را برای یادآوری آسان ساختیم؛ آیا کسی هست که متذکّر شود؟"},{"SurahNumber":54,"VerseNumber":33,"Text":"قوم لوط انذارها(ی پی‌درپی پیامبرشان) را تکذیب کردند؛"},{"SurahNumber":54,"VerseNumber":34,"Text":"ما بر آنها تندبادی که ریگها را به حرکت درمی‌آورد فرستادیم (و همه را هلاک کردیم)، جز خاندان لوط را که سحرگاهان نجاتشان دادیم"},{"SurahNumber":54,"VerseNumber":35,"Text":"این نعمتی بود از ناحیه ما؛ این گونه هر کسی را که شکر کند پاداش می‌دهیم"},{"SurahNumber":54,"VerseNumber":36,"Text":"او آنها را از مجازات ما بیم داد، ولی بر آنها اصرار بر مجادله و القای شکّ داشتند"},{"SurahNumber":54,"VerseNumber":37,"Text":"آنها از لوط خواستند میهمانانش را در اختیارشان بگذارد؛ ولی ما چشمانشان را نابینا و محو کردیم (و گفتیم:) بچشید عذاب و انذارهای مرا"},{"SurahNumber":54,"VerseNumber":38,"Text":"سرانجام صبحگاهان و در اول روز عذابی پایدار و ثابت به سراغشان آمد"},{"SurahNumber":54,"VerseNumber":39,"Text":"(و گفتیم:) پس بچشید عذاب و انذارهای مرا"},{"SurahNumber":54,"VerseNumber":40,"Text":"ما قرآن را برای یادآوری آسان ساختیم؛ آیا کسی هست که متذکّر شود؟"},{"SurahNumber":54,"VerseNumber":41,"Text":"و (همچنین) انذارها و هشدارها (یکی پس از دیگری) به سراغ آل فرعون آمد،"},{"SurahNumber":54,"VerseNumber":42,"Text":"امّا آنها همه آیات ما را تکذیب کردند، و ما آنها را گرفتیم و مجازات کردیم، گرفتن شخصی قدرتمند و توانا"},{"SurahNumber":54,"VerseNumber":43,"Text":"آیا کفّار شما بهتر از آنانند یا برای شما امان‌نامه‌ای در کتب آسمانی نازل شده است؟"},{"SurahNumber":54,"VerseNumber":44,"Text":"یا می‌گویند: «ما جماعتی متحّد و نیرومند و پیروزیم»؟"},{"SurahNumber":54,"VerseNumber":45,"Text":"(ولی بدانند) که بزودی جمعشان شکست می‌خورد و پا به فرارمی‌گذارند"},{"SurahNumber":54,"VerseNumber":46,"Text":"(علاوه بر این) رستاخیز موعد آنهاست، و مجازات قیامت هولناکتر و تلختر است"},{"SurahNumber":54,"VerseNumber":47,"Text":"مجرمان در گمراهی و شعله‌های آتشند،"},{"SurahNumber":54,"VerseNumber":48,"Text":"در آن روز که در آتش دوزخ به صورتشان کشیده می‌شوند (و به آنها گفته می‌شود:) بچشید آتش دوزخ را"},{"SurahNumber":54,"VerseNumber":49,"Text":"البته ما هر چیز را به اندازه آفریدیم"},{"SurahNumber":54,"VerseNumber":50,"Text":"و فرمان ما یک امر بیش نیست، همچون یک چشم بر هم زدن"},{"SurahNumber":54,"VerseNumber":51,"Text":"ما کسانی را که در گذشته شبیه شما بودند هلاک کردیم؛ آیا کسی هست که پند گیرد؟"},{"SurahNumber":54,"VerseNumber":52,"Text":"و هر کاری را انجام دادند در نامه‌های اعمالشان ثبت است،"},{"SurahNumber":54,"VerseNumber":53,"Text":"و هر کار کوچک و بزرگی نوشته شده است"},{"SurahNumber":54,"VerseNumber":54,"Text":"یقیناً پرهیزگاران در باغها و نهرهای بهشتی جای دارند،"},{"SurahNumber":54,"VerseNumber":55,"Text":"در جایگاه صدق نزد خداوند مالک مقتدر"},{"SurahNumber":55,"VerseNumber":1,"Text":"خداوند رحمان،"},{"SurahNumber":55,"VerseNumber":2,"Text":"قرآن را تعلیم فرمود،"},{"SurahNumber":55,"VerseNumber":3,"Text":"انسان را آفرید،"},{"SurahNumber":55,"VerseNumber":4,"Text":"و به او «بیان» را آموخت"},{"SurahNumber":55,"VerseNumber":5,"Text":"خورشید و ماه با حساب منظّمی می‌گردند،"},{"SurahNumber":55,"VerseNumber":6,"Text":"و گیاه و درخت برای او سجده می‌کنند"},{"SurahNumber":55,"VerseNumber":7,"Text":"و آسمان را برافراشت، و میزان و قانون (در آن) گذاشت،"},{"SurahNumber":55,"VerseNumber":8,"Text":"تا در میزان طغیان نکنید (و از مسیر عدالت منحرف نشوید)،"},{"SurahNumber":55,"VerseNumber":9,"Text":"و وزن را بر اساس عدل برپا دارید و میزان را کم نگذارید"},{"SurahNumber":55,"VerseNumber":10,"Text":"زمین را برای خلایق آفرید،"},{"SurahNumber":55,"VerseNumber":11,"Text":"که در آن میوه‌ها و نخلهای پرشکوفه است،"},{"SurahNumber":55,"VerseNumber":12,"Text":"و دانه‌هایی که همراه با ساقه و برگی است که بصورت کاه درمی‌آید، و گیاهان خوشبو"},{"SurahNumber":55,"VerseNumber":13,"Text":"پس کدامین نعمتهای پروردگارتان را تکذیب می‌کنید (شما ای گروه جنّ و انس)؟"},{"SurahNumber":55,"VerseNumber":14,"Text":"انسان را از گِل خشکیده‌ای همچون سفال آفرید،"},{"SurahNumber":55,"VerseNumber":15,"Text":"و جنّ را از شعله‌های مختلط و متحرّک آتش خلق کرد"},{"SurahNumber":55,"VerseNumber":16,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":17,"Text":"او پروردگار دو مشرق و پروردگار دو مغرب است"},{"SurahNumber":55,"VerseNumber":18,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":19,"Text":"دو دریای مختلف (شور و شیرین، گرم و سرد) را در کنار هم قرار داد، در حالی که با هم تماس دارند؛"},{"SurahNumber":55,"VerseNumber":20,"Text":"در میان آن دو برزخی است که یکی بر دیگری غلبه نمی‌کند (و به هم نمی‌آمیزند)"},{"SurahNumber":55,"VerseNumber":21,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":22,"Text":"از آن دو، لؤلؤ و مرجان خارج می‌شود"},{"SurahNumber":55,"VerseNumber":23,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":24,"Text":"و برای اوست کشتیهای ساخته شده که در دریا به حرکت درمی‌آیند و همچون کوهی هستند"},{"SurahNumber":55,"VerseNumber":25,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":26,"Text":"همه کسانی که روی آن [= زمین‌] هستند فانی می‌شوند،"},{"SurahNumber":55,"VerseNumber":27,"Text":"و تنها ذات ذوالجلال و گرامی پروردگارت باقی می‌ماند"},{"SurahNumber":55,"VerseNumber":28,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":29,"Text":"تمام کسانی که در آسمانها و زمین هستند از او تقاضا می‌کنند، و او هر روز در شأن و کاری است"},{"SurahNumber":55,"VerseNumber":30,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":31,"Text":"بزودی به حساب شما می‌پردازیم ای دو گروه انس و جنّ"},{"SurahNumber":55,"VerseNumber":32,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":33,"Text":"ای گروه جنّ و انس! اگر می‌توانید از مرزهای آسمانها و زمین بگذرید، پس بگذرید، ولی هرگز نمی‌توانید، مگر با نیرویی (فوق العاده)"},{"SurahNumber":55,"VerseNumber":34,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":35,"Text":"شعله‌هایی از آتش بی‌دود، و دودهایی متراکم بر شما فرستاده می‌شود؛ و نمی‌توانید از کسی یاری بطلبید"},{"SurahNumber":55,"VerseNumber":36,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":37,"Text":"در آن هنگام که آسمان شکافته شود و همچون روغن مذاب گلگون گردد (حوادث هولناکی رخ می‌دهد که تاب تحمل آن را نخواهید داشت)"},{"SurahNumber":55,"VerseNumber":38,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":39,"Text":"در آن روز هیچ کس از انس و جنّ از گناهش سؤال نمی‌شود (و همه چیز روشن است)"},{"SurahNumber":55,"VerseNumber":40,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":41,"Text":"مجرمان از چهره‌هایشان شناخته می‌شوند؛ و آنگاه آنها را از موهای پیش سر، و پاهایشان می‌گیرند (و به دوزخ می‌افکنند)"},{"SurahNumber":55,"VerseNumber":42,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":43,"Text":"این همان دوزخی است که مجرمان آن را انکار می‌کردند"},{"SurahNumber":55,"VerseNumber":44,"Text":"امروز در میان آن و آب سوزان در رفت و آمدند"},{"SurahNumber":55,"VerseNumber":45,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":46,"Text":"و برای کسی که از مقام پروردگارش بترسد، دو باغ بهشتی است"},{"SurahNumber":55,"VerseNumber":47,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":48,"Text":"(آن دو باغ بهشتی) دارای انواع نعمتها و درختان پرطراوت است"},{"SurahNumber":55,"VerseNumber":49,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":50,"Text":"در آنها دو چشمه همیشه جاری است"},{"SurahNumber":55,"VerseNumber":51,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":52,"Text":"در آن دو، از هر میوه‌ای دو نوع وجود دارد (هر یک از دیگری بهتر)"},{"SurahNumber":55,"VerseNumber":53,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":54,"Text":"این در حالی است که آنها بر فرشهایی تکیه کرده‌اند با آسترهائی از دیبا و ابریشم، و میوه‌های رسیده آن دو باغ بهشتی در دسترس است"},{"SurahNumber":55,"VerseNumber":55,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":56,"Text":"در آن باغهای بهشتی زنانی هستند که جز به همسران خود عشق نمی‌ورزند؛ و هیچ انس و جنّ پیش از اینها با آنان تماس نگرفته است"},{"SurahNumber":55,"VerseNumber":57,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":58,"Text":"آنها همچون یاقوت و مرجانند"},{"SurahNumber":55,"VerseNumber":59,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":60,"Text":"آیا جزای نیکی جز نیکی است؟"},{"SurahNumber":55,"VerseNumber":61,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":62,"Text":"و پایین تر از آنها، دو باغ بهشتی دیگر است"},{"SurahNumber":55,"VerseNumber":63,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":64,"Text":"هر دو خرّم و سرسبزند"},{"SurahNumber":55,"VerseNumber":65,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":66,"Text":"در آنها دو چشمه جوشنده است"},{"SurahNumber":55,"VerseNumber":67,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":68,"Text":"در آنها میوه‌های فراوان و درخت خرما و انار است"},{"SurahNumber":55,"VerseNumber":69,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":70,"Text":"و در آن باغهای بهشتی زنانی نیکو خلق و زیبایند"},{"SurahNumber":55,"VerseNumber":71,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":72,"Text":"حوریانی که در خیمه‌های بهشتی مستورند"},{"SurahNumber":55,"VerseNumber":73,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":74,"Text":"هیچ انس و جنّ پیش از ایشان با آنها تماس نگرفته (و دوشیزه‌اند)"},{"SurahNumber":55,"VerseNumber":75,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":76,"Text":"این در حالی است که بهشتیان بر تختهایی تکیه زده‌اند که با بهترین و زیباترین پارچه‌های سبزرنگ پوشانده شده است"},{"SurahNumber":55,"VerseNumber":77,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":78,"Text":"پربرکت و زوال‌ناپذیر است نام پروردگار صاحب جلال و بزرگوار تو"},{"SurahNumber":56,"VerseNumber":1,"Text":"هنگامی که واقعه عظیم (قیامت) واقع شود،"},{"SurahNumber":56,"VerseNumber":2,"Text":"هیچ کس نمی‌تواند آن را انکار کند"},{"SurahNumber":56,"VerseNumber":3,"Text":"(این واقعه) گروهی را پایین می‌آورد و گروهی را بالا می‌برد"},{"SurahNumber":56,"VerseNumber":4,"Text":"در آن هنگام که زمین بشدّت به لرزه درمی‌آید،"},{"SurahNumber":56,"VerseNumber":5,"Text":"و کوه‌ها در هم کوبیده می‌شود،"},{"SurahNumber":56,"VerseNumber":6,"Text":"و بصورت غبار پراکنده درمی‌آید،"},{"SurahNumber":56,"VerseNumber":7,"Text":"و شما سه گروه خواهید بود"},{"SurahNumber":56,"VerseNumber":8,"Text":"(نخست) سعادتمندان و خجستگان (هستند)؛ چه سعادتمندان و خجستگانی"},{"SurahNumber":56,"VerseNumber":9,"Text":"گروه دیگر شقاوتمندان و شومانند، چه شقاوتمندان و شومانی"},{"SurahNumber":56,"VerseNumber":10,"Text":"و (سومین گروه) پیشگامان پیشگامند،"},{"SurahNumber":56,"VerseNumber":11,"Text":"آنها مقرّبانند"},{"SurahNumber":56,"VerseNumber":12,"Text":"در باغهای پرنعمت بهشت (جای دارند)"},{"SurahNumber":56,"VerseNumber":13,"Text":"گروه زیادی (از آنها) از امّتهای نخستینند،"},{"SurahNumber":56,"VerseNumber":14,"Text":"و اندکی از امّت آخرین"},{"SurahNumber":56,"VerseNumber":15,"Text":"آنها [= مقرّبان‌] بر تختهایی که صف‌کشیده و به هم پیوسته است قراردارند،"},{"SurahNumber":56,"VerseNumber":16,"Text":"در حالی که بر آن تکیه زده و رو به روی یکدیگرند"},{"SurahNumber":56,"VerseNumber":17,"Text":"نوجوانانی جاودان (در شکوه و طراوت) پیوسته گرداگرد آنان می‌گردند،"},{"SurahNumber":56,"VerseNumber":18,"Text":"با قدحها و کوزه‌ها و جامهایی از نهرهای جاری بهشتی (و شراب طهور)"},{"SurahNumber":56,"VerseNumber":19,"Text":"امّا شرابی که از آن درد سر نمی‌گیرند و نه مست می‌شوند"},{"SurahNumber":56,"VerseNumber":20,"Text":"و میوه‌هایی از هر نوع که انتخاب کنند،"},{"SurahNumber":56,"VerseNumber":21,"Text":"و گوشت پرنده از هر نوع که مایل باشند"},{"SurahNumber":56,"VerseNumber":22,"Text":"و همسرانی از حور العین دارند،"},{"SurahNumber":56,"VerseNumber":23,"Text":"همچون مروارید در صدف پنهان"},{"SurahNumber":56,"VerseNumber":24,"Text":"اینها پاداشی است در برابر اعمالی که انجام می‌دادند"},{"SurahNumber":56,"VerseNumber":25,"Text":"در آن (باغهای بهشتی) نه لغو و بیهوده‌ای می‌شنوند نه سخنان گناه آلود؛"},{"SurahNumber":56,"VerseNumber":26,"Text":"تنها چیزی که می‌شنوند «سلام» است «سلام»"},{"SurahNumber":56,"VerseNumber":27,"Text":"و اصحاب یمین و خجستگان، چه اصحاب یمین و خجستگانی"},{"SurahNumber":56,"VerseNumber":28,"Text":"آنها در سایه درختان «سِدر» بی‌خار قرار دارند،"},{"SurahNumber":56,"VerseNumber":29,"Text":"و در سایه درخت «طلح» پربرگ [= درختی خوشرنگ و خوشبو]،"},{"SurahNumber":56,"VerseNumber":30,"Text":"و سایه کشیده و گسترده،"},{"SurahNumber":56,"VerseNumber":31,"Text":"و در کنار آبشارها،"},{"SurahNumber":56,"VerseNumber":32,"Text":"و میوه‌های فراوان،"},{"SurahNumber":56,"VerseNumber":33,"Text":"که هرگز قطع و ممنوع نمی‌شود،"},{"SurahNumber":56,"VerseNumber":34,"Text":"و همسرانی بلندمرتبه"},{"SurahNumber":56,"VerseNumber":35,"Text":"ما آنها را آفرینش نوینی بخشیدیم،"},{"SurahNumber":56,"VerseNumber":36,"Text":"و همه را دوشیزه قرار دادیم،"},{"SurahNumber":56,"VerseNumber":37,"Text":"زنانی که تنها به همسرشان عشق می‌ورزند و خوش زبان و فصیح و هم سن و سالند"},{"SurahNumber":56,"VerseNumber":38,"Text":"اینها همه برای اصحاب یمین است،"},{"SurahNumber":56,"VerseNumber":39,"Text":"که گروهی از امّتهای نخستینند،"},{"SurahNumber":56,"VerseNumber":40,"Text":"و گروهی از امّتهای آخرین"},{"SurahNumber":56,"VerseNumber":41,"Text":"و اصحاب شمال، چه اصحاب شمالی (که نامه اعمالشان به نشانه جرمشان به دست چپ آنها داده می‌شود)"},{"SurahNumber":56,"VerseNumber":42,"Text":"آنها در میان بادهای کشنده و آب سوزان قرار دارند،"},{"SurahNumber":56,"VerseNumber":43,"Text":"و در سایه دودهای متراکم و آتشزا"},{"SurahNumber":56,"VerseNumber":44,"Text":"سایه‌ای که نه خنک است و نه آرامبخش"},{"SurahNumber":56,"VerseNumber":45,"Text":"آنها پیش از این (در عالم دنیا) مست و مغرور نعمت بودند،"},{"SurahNumber":56,"VerseNumber":46,"Text":"و بر گناهان بزرگ اصرار می‌ورزیدند،"},{"SurahNumber":56,"VerseNumber":47,"Text":"و می‌گفتند: «هنگامی که ما مُردیم و خاک و استخوان شدیم، آیا برانگیخته خواهیم شد؟"},{"SurahNumber":56,"VerseNumber":48,"Text":"یا نیاکان نخستین ما (برانگیخته می‌شوند)؟!»"},{"SurahNumber":56,"VerseNumber":49,"Text":"بگو: «اوّلین و آخرین،"},{"SurahNumber":56,"VerseNumber":50,"Text":"همگی در موعد روز معیّنی گردآوری می‌شوند،"},{"SurahNumber":56,"VerseNumber":51,"Text":"سپس شما ای گمراهان تکذیب‌کننده"},{"SurahNumber":56,"VerseNumber":52,"Text":"قطعاً از درخت زقّوم می‌خورید،"},{"SurahNumber":56,"VerseNumber":53,"Text":"و شکمها را از آن پر می‌کنید،"},{"SurahNumber":56,"VerseNumber":54,"Text":"و روی آن از آب سوزان می‌نوشید،"},{"SurahNumber":56,"VerseNumber":55,"Text":"و همچون شتران مبتلا به بیماری عطش، از آن می‌آشامید"},{"SurahNumber":56,"VerseNumber":56,"Text":"این است وسیله پذیرایی از آنها در قیامت"},{"SurahNumber":56,"VerseNumber":57,"Text":"» ما شما را آفریدیم؛ پس چرا (آفرینش مجدّد را) تصدیق نمی‌کنید؟"},{"SurahNumber":56,"VerseNumber":58,"Text":"آیا از نطفه‌ای که در رحم می‌ریزید آگاهید؟"},{"SurahNumber":56,"VerseNumber":59,"Text":"آیا شما آن را (در دوران جنینی) آفرینش (پی در پی) می‌دهید یا ما آفریدگاریم؟"},{"SurahNumber":56,"VerseNumber":60,"Text":"ما در میان شما مرگ را مقدّر ساختیم؛ و هرگز کسی بر ما پیشی نمی‌گیرد"},{"SurahNumber":56,"VerseNumber":61,"Text":"تا گروهی را به جای گروه دیگری بیاوریم و شما را در جهانی که نمی‌دانید آفرینش تازه‌ای بخشیم"},{"SurahNumber":56,"VerseNumber":62,"Text":"شما عالم نخستین را دانستید؛ چگونه متذکّر نمی‌شوید (که جهانی بعد از آن است)؟"},{"SurahNumber":56,"VerseNumber":63,"Text":"آیا هیچ درباره آنچه کشت می‌کنید اندیشیده‌اید؟"},{"SurahNumber":56,"VerseNumber":64,"Text":"آیا شما آن را می‌رویانید یا ما می‌رویانیم؟"},{"SurahNumber":56,"VerseNumber":65,"Text":"هرگاه بخواهیم آن را مبدّل به کاه در هم کوبیده می‌کنیم که تعجّب کنید"},{"SurahNumber":56,"VerseNumber":66,"Text":"(بگونه‌ای که بگویید:) براستی ما زیان کرده‌ایم،"},{"SurahNumber":56,"VerseNumber":67,"Text":"بلکه ما بکلّی محرومیم"},{"SurahNumber":56,"VerseNumber":68,"Text":"آیا به آبی که می‌نوشید اندیشیده‌اید؟"},{"SurahNumber":56,"VerseNumber":69,"Text":"آیا شما آن را از ابر نازل کرده‌اید یا ما نازل می‌کنیم؟"},{"SurahNumber":56,"VerseNumber":70,"Text":"هرگاه بخواهیم، این آب گوارا را تلخ و شور قرار می‌دهیم؛ پس چرا شکر نمی‌کنید؟"},{"SurahNumber":56,"VerseNumber":71,"Text":"آیا درباره آتشی که می‌افروزید فکر کرده‌اید؟"},{"SurahNumber":56,"VerseNumber":72,"Text":"آیا شما درخت آن را آفریده‌اید یا ما آفریده‌ایم؟"},{"SurahNumber":56,"VerseNumber":73,"Text":"ما آن را وسیله یادآوری (برای همگان) و وسیله زندگی برای مسافران قرار داده‌ایم"},{"SurahNumber":56,"VerseNumber":74,"Text":"حال که چنین است به نام پروردگار بزرگت تسبیح کن (و او را پاک و منزّه بشمار)"},{"SurahNumber":56,"VerseNumber":75,"Text":"سوگند به جایگاه ستارگان (و محل طلوع و غروب آنها)"},{"SurahNumber":56,"VerseNumber":76,"Text":"و این سوگندی است بسیار بزرگ، اگر بدانید"},{"SurahNumber":56,"VerseNumber":77,"Text":"که آن، قرآن کریمی است،"},{"SurahNumber":56,"VerseNumber":78,"Text":"که در کتاب محفوظی جای دارد،"},{"SurahNumber":56,"VerseNumber":79,"Text":"و جز پاکان نمی‌توانند به آن دست زنند [= دست یابند]"},{"SurahNumber":56,"VerseNumber":80,"Text":"آن از سوی پروردگار عالمیان نازل شده؛"},{"SurahNumber":56,"VerseNumber":81,"Text":"آیا این سخن را [= این قرآن را با اوصافی که گفته شد] سست و کوچک می‌شمرید،"},{"SurahNumber":56,"VerseNumber":82,"Text":"و به جای شکر روزیهایی که به شما داده شده آن را تکذیب می‌کنید؟"},{"SurahNumber":56,"VerseNumber":83,"Text":"پس چرا هنگامی که جان به گلوگاه می‌رسد (توانایی بازگرداندن آن را ندارید)؟"},{"SurahNumber":56,"VerseNumber":84,"Text":"و شما در این حال نظاره می‌کنید (و کاری از دستتان ساخته نیست)؛"},{"SurahNumber":56,"VerseNumber":85,"Text":"و ما از شما به او نزدیکتریم ولی نمی‌بینید"},{"SurahNumber":56,"VerseNumber":86,"Text":"اگر هرگز در برابر اعمالتان جزا داده نمی‌شوید،"},{"SurahNumber":56,"VerseNumber":87,"Text":"پس آن (روح) را بازگردانید اگر راست می‌گویید"},{"SurahNumber":56,"VerseNumber":88,"Text":"پس اگر او از مقرّبان باشد،"},{"SurahNumber":56,"VerseNumber":89,"Text":"در رَوح و ریحان و بهشت پرنعمت است"},{"SurahNumber":56,"VerseNumber":90,"Text":"امّا اگر از اصحاب یمین باشد،"},{"SurahNumber":56,"VerseNumber":91,"Text":"(به او گفته می‌شود:) سلام بر تو از سوی دوستانت که از اصحاب یمینند"},{"SurahNumber":56,"VerseNumber":92,"Text":"امّا اگر او از تکذیب‌کنندگان گمراه باشد،"},{"SurahNumber":56,"VerseNumber":93,"Text":"با آب جوشان دوزخ از او پذیرایی می‌شوید"},{"SurahNumber":56,"VerseNumber":94,"Text":"و سرنوشت او ورود در آتش جهنّم است،"},{"SurahNumber":56,"VerseNumber":95,"Text":"این مطلب حقّ و یقین است"},{"SurahNumber":56,"VerseNumber":96,"Text":"پس به نام پروردگار بزرگت تسبیح کن (و او را منزّه بشمار)"},{"SurahNumber":57,"VerseNumber":1,"Text":"آنچه در آسمانها و زمین است برای خدا تسبیح می‌گویند؛ و او عزیز و حکیم است"},{"SurahNumber":57,"VerseNumber":2,"Text":"مالکیّت (و حاکمیّت) آسمانها و زمین از آن اوست؛ زنده می‌کند و می‌میراند؛ و او بر هر چیز توانا است"},{"SurahNumber":57,"VerseNumber":3,"Text":"اوّل و آخر و پیدا و پنهان اوست؛ و او به هر چیز داناست"},{"SurahNumber":57,"VerseNumber":4,"Text":"او کسی است که آسمانها و زمین را در شش روز [= شش دوران‌] آفرید؛ سپس بر تخت قدرت قرار گرفت (و به تدبیر جهان پرداخت)؛ آنچه را در زمین فرو می‌رود می‌داند، و آنچه را از آن خارج می‌شود و آنچه از آسمان نازل می‌گردد و آنچه به آسمان بالا می‌رود؛ و هر جا باشید او با شما است، و خداوند نسبت به آنچه انجام می‌دهید بیناست"},{"SurahNumber":57,"VerseNumber":5,"Text":"مالکیّت آسمانها و زمین از آن اوست؛ و همه کارها به سوی او بازمی‌گردد"},{"SurahNumber":57,"VerseNumber":6,"Text":"شب را در روز می‌کند و روز را در شب؛ و او به آنچه در دل سینه‌ها وجود دارد داناست"},{"SurahNumber":57,"VerseNumber":7,"Text":"به خدا و رسولش ایمان بیاورید و از آنچه شما را جانشین و نماینده (خود) در آن قرار داده انفاق کنید؛ (زیرا) کسانی که از شما ایمان بیاورند و انفاق کنند، اجر بزرگی دارند"},{"SurahNumber":57,"VerseNumber":8,"Text":"چرا به خدا ایمان نیاورید در حالی که رسول (او) شما را می‌خواند که به پروردگارتان ایمان بیاورید، و از شما پیمان گرفته است (پیمانی از طریق فطرت و خِرد)، اگر آماده ایمان‌آوردنید"},{"SurahNumber":57,"VerseNumber":9,"Text":"او کسی است که آیات روشنی بر بنده‌اش [= محمد] نازل می‌کند تا شما را از تاریکیها به سوی نور برد؛ و خداوند نسبت به شما مهربان و رحیم است"},{"SurahNumber":57,"VerseNumber":10,"Text":"چرا در راه خدا انفاق نکنید در حالی که میراث آسمانها و زمین همه از آن خداست (و کسی چیزی را با خود نمی‌برد)! کسانی که قبل از پیروزی انفاق کردند و جنگیدند (با کسانی که پس از پیروزی انفاق کردند) یکسان نیستند؛ آنها بلندمقامتر از کسانی هستند که بعد از فتح انفاق نمودند و جهاد کردند؛ و خداوند به هر دو وعده نیک داده؛ و خدا به آنچه انجام می‌دهید آگاه است"},{"SurahNumber":57,"VerseNumber":11,"Text":"کیست که به خدا وام نیکو دهد (و از اموالی که به او ارزانی داشته انفاق کند) تا خداوند آن را برای او چندین برابر کند؟ و برای او پاداش پرارزشی است"},{"SurahNumber":57,"VerseNumber":12,"Text":"(این پاداش بزرگ) در روزی است که مردان و زنان باایمان را می‌نگری که نورشان پیش‌رو و در سمت راستشان بسرعت حرکت می‌کند (و به آنها می‌گویند:) بشارت باد بر شما امروز به باغهایی از بهشت که نهرها زیر (درختان) آن جاری است؛ جاودانه در آن خواهید ماند! و این همان رستگاری بزرگ است"},{"SurahNumber":57,"VerseNumber":13,"Text":"روزی که مردان و زنان منافق به مؤمنان می‌گویند: «نظری به ما بیفکنید تا از نور شما پرتوی برگیریم!» به آنها گفته می‌شود: «به پشت سر خود بازگردید و کسب نور کنید!» در این هنگام دیواری میان آنها زده می‌شود که دری دارد، درونش رحمت است و برونش عذاب"},{"SurahNumber":57,"VerseNumber":14,"Text":"آنها را صدا می‌زنند: «مگر ما با شما نبودیم؟!» می‌گویند: «آری، ولی شما خود را به هلاکت افکندید و انتظار (مرگ پیامبر را) کشیدید، و (در همه چیز) شکّ و تردید داشتید، و آرزوهای دور و دراز شما را فریب داد تا فرمان خدا فرا رسید، و شیطان فریبکار شما را در برابر (فرمان) خداوند فریب داد"},{"SurahNumber":57,"VerseNumber":15,"Text":"پس امروز نه از شما فدیه‌ای پذیرفته می‌شود، و نه از کافران؛ و جایگاهتان آتش است و همان سرپرستتان می‌باشد؛ و چه بد جایگاهی است"},{"SurahNumber":57,"VerseNumber":16,"Text":"آیا وقت آن نرسیده است که دلهای مؤمنان در برابر ذکر خدا و آنچه از حقّ نازل کرده است خاشع گردد؟! و مانند کسانی نباشند که در گذشته به آنها کتاب آسمانی داده شد، سپس زمانی طولانی بر آنها گذشت و قلبهایشان قساوت پیدا کرد؛ و بسیاری از آنها گنهکارند"},{"SurahNumber":57,"VerseNumber":17,"Text":"بدانید خداوند زمین را بعد از مرگ آن زنده می‌کند! ما آیات (خود) را برای شما بیان کردیم، شاید اندیشه کنید"},{"SurahNumber":57,"VerseNumber":18,"Text":"مردان و زنان انفاق‌کننده، و آنها که (از این راه) به خدا «قرض الحسنه» دهند، (این قرض الحسنه) برای آنان مضاعف می‌شود و پاداش پرارزشی دارند"},{"SurahNumber":57,"VerseNumber":19,"Text":"کسانی که به خدا و رسولانش ایمان آوردند، آنها صدّیقین و شهدا نزد پروردگارشانند؛ برای آنان است پاداش (اعمال) شان و نور (ایمان) شان؛ و کسانی که کافر شدند و آیات ما را تکذیب کردند، آنها دوزخیانند"},{"SurahNumber":57,"VerseNumber":20,"Text":"بدانید زندگی دنیا تنها بازی و سرگرمی و تجمّل پرستی و فخرفروشی در میان شما و افزون طلبی در اموال و فرزندان است، همانند بارانی که محصولش کشاورزان را در شگفتی فرو می‌برد، سپس خشک می‌شود بگونه‌ای که آن را زردرنگ می‌بینی؛ سپس تبدیل به کاه می‌شود! و در آخرت، عذاب شدید است یا مغفرت و رضای الهی؛ و (به هر حال) زندگی دنیا چیزی جز متاع فریب نیست"},{"SurahNumber":57,"VerseNumber":21,"Text":"به پیش تازید برای رسیدن به مغفرت پروردگارتان و بهشتی که پهنه آن مانند پهنه آسمان و زمین است و برای کسانی که به خدا و رسولانش ایمان آورده‌اند؛ آماده شده است، این فضل خداوند است که به هر کس بخواهد می‌دهد؛ و خداوند صاحب فضل عظیم است"},{"SurahNumber":57,"VerseNumber":22,"Text":"هیچ مصیبتی (ناخواسته) در زمین و نه در وجود شما روی نمی‌دهد مگر اینکه همه آنها قبل از آنکه زمین را بیافرینیم در لوح محفوظ ثبت است؛ و این امر برای خدا آسان است"},{"SurahNumber":57,"VerseNumber":23,"Text":"این بخاطر آن است که برای آنچه از دست داده‌اید تأسف نخورید، و به آنچه به شما داده است دلبسته و شادمان نباشید؛ و خداوند هیچ متکبّر فخرفروشی را دوست ندارد"},{"SurahNumber":57,"VerseNumber":24,"Text":"همانها که بخل می‌ورزند و مردم را به بخل دعوت می‌کنند؛ و هر کس (از این فرمان) روی‌گردان شود، (به خود زیان می‌رساند نه به خدا)، چرا که خداوند بی‌نیاز و شایسته ستایش است"},{"SurahNumber":57,"VerseNumber":25,"Text":"ما رسولان خود را با دلایل روشن فرستادیم، و با آنها کتاب (آسمانی) و میزان (شناسایی حقّ از باطل و قوانین عادلانه) نازل کردیم تا مردم قیام به عدالت کنند؛ و آهن را نازل کردیم که در آن نیروی شدید و منافعی برای مردم است، تا خداوند بداند چه کسی او و رسولانش را یاری می‌کند بی‌آنکه او را ببینند؛ خداوند قوّی و شکست‌ناپذیر است"},{"SurahNumber":57,"VerseNumber":26,"Text":"ما نوح و ابراهیم را فرستادیم، و در دودمان آن دو نبوّت و کتاب قرار دادیم؛ بعضی از آنها هدایت یافته‌اند و بسیاری از آنها گنهکارند"},{"SurahNumber":57,"VerseNumber":27,"Text":"سپس در پی آنان رسولان دیگر خود را فرستادیم، و بعد از آنان عیسی بن مریم را مبعوث کردیم و به او انجیل عطا کردیم، و در دل کسانی که از او پیروی کردند رأفت و رحمت قرار دادیم؛ و رهبانیّتی را که ابداع کرده بودند، ما بر آنان مقرّر نداشته بودیم؛ گرچه هدفشان جلب خشنودی خدا بود، ولی حقّ آن را رعایت نکردند؛ از این‌رو ما به کسانی از آنها که ایمان آوردند پاداششان را دادیم؛ و بسیاری از آنها فاسقند"},{"SurahNumber":57,"VerseNumber":28,"Text":"ای کسانی که ایمان آورده‌اید! تقوای الهی پیشه کنید و به رسولش ایمان بیاورید تا دو سهم از رحمتش به شما ببخشد و برای شما نوری قرار دهد که با آن (در میان مردم و در مسیر زندگی خود) راه بروید و گناهان شما را ببخشد؛ و خداوند غفور و رحیم است"},{"SurahNumber":57,"VerseNumber":29,"Text":"تا اهل کتاب بدانند که قادر بر چیزی از فضل خدا نیستند، و تمام فضل (و رحمت) به دست اوست، به هر کس بخواهد آن را می‌بخشد؛ و خداوند دارای فضل عظیم است"}]}