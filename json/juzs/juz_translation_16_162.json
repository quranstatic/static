{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"(باز آن مرد عالم) گفت: «آیا به تو نگفتم که تو هرگز نمی‌توانی با من صبر کنی؟!»"},{"SurahNumber":18,"VerseNumber":76,"Text":"(موسی) گفت: «بعد از این اگر درباره چیزی از تو سؤال کردم، دیگر با من همراهی نکن؛ (زیرا) از سوی من معذور خواهی بود!»"},{"SurahNumber":18,"VerseNumber":77,"Text":"باز به راه خود ادامه دادند تا به مردم قریه‌ای رسیدند؛ از آنان خواستند که به ایشان غذا دهند؛ ولی آنان از مهمان کردنشان خودداری نمودند؛ (با این حال) در آن جا دیواری یافتند که می‌خواست فروریزد؛ و (آن مرد عالم) آن را برپا داشت. (موسی) گفت: «(لااقل) می‌خواستی در مقابل این کار مزدی بگیری!»"},{"SurahNumber":18,"VerseNumber":78,"Text":"او گفت: «اینک زمان جدایی من و تو فرا رسیده؛ اما بزودی راز آنچه را که نتوانستی در برابر آن صبر کنی، به تو خبر می‌دهم"},{"SurahNumber":18,"VerseNumber":79,"Text":"اما آن کشتی مال گروهی از مستمندان بود که با آن در دریا کار می‌کردند؛ و من خواستم آن را معیوب کنم؛ (چرا که) پشت سرشان پادشاهی (ستمگر) بود که هر کشتی (سالمی) را بزور میگرفت"},{"SurahNumber":18,"VerseNumber":80,"Text":"و اما آن نوجوان، پدر و مادرش با ایمان بودند؛ و بیم داشتیم که آنان را به طغیان و کفر وادارد"},{"SurahNumber":18,"VerseNumber":81,"Text":"از این رو، خواستیم که پروردگارشان به جای او، فرزندی پاکتر و با محبت‌تر به آن دو بدهد"},{"SurahNumber":18,"VerseNumber":82,"Text":"و اما آن دیوار، از آن دو نوجوان یتیم در آن شهر بود؛ و زیر آن، گنجی متعلق به آن دو وجود داشت؛ و پدرشان مرد صالحی بود؛ و پروردگار تو می‌خواست آنها به حد بلوغ برسند و گنجشان را استخراج کنند؛ این رحمتی از پروردگارت بود؛ و من آن (کارها) را خودسرانه انجام ندادم؛ این بود راز کارهایی که نتوانستی در برابر آنها شکیبایی به خرج دهی!»"},{"SurahNumber":18,"VerseNumber":83,"Text":"و از تو درباره «ذو القرنین» می‌پرسند؛ بگو: «بزودی بخشی از سرگذشت او را برای شما بازگو خواهم کرد.»"},{"SurahNumber":18,"VerseNumber":84,"Text":"ما به او در روی زمین، قدرت و حکومت دادیم؛ و اسباب هر چیز را در اختیارش گذاشتیم"},{"SurahNumber":18,"VerseNumber":85,"Text":"او از این اسباب، (پیروی و استفاده) کرد"},{"SurahNumber":18,"VerseNumber":86,"Text":"تا به غروبگاه آفتاب رسید؛ (در آن جا) احساس کرد (و در نظرش مجسّم شد) که خورشید در چشمه تیره و گل‌آلودی فرو می‌رود؛ و در آن جا قومی را یافت؛ گفتیم: «ای ذو القرنین! آیا می‌خواهی (آنان) را مجازات کنی، و یا روش نیکویی در مورد آنها انتخاب نمایی؟»"},{"SurahNumber":18,"VerseNumber":87,"Text":"گفت: «اما کسی را که ستم کرده است، مجازات خواهیم کرد؛ سپس به سوی پروردگارش بازمی‌گردد، و خدا او را مجازات شدیدی خواهد کرد"},{"SurahNumber":18,"VerseNumber":88,"Text":"و اما کسی که ایمان آورد و عمل صالح انجام دهد، پاداشی نیکوتر خواهد داشت؛ و ما دستور آسانی به او خواهیم داد.»"},{"SurahNumber":18,"VerseNumber":89,"Text":"سپس (بار دیگر) از اسبابی (که در اختیار داشت) بهره گرفت"},{"SurahNumber":18,"VerseNumber":90,"Text":"تا به خاستگاه خورشید رسید؛ (در آن جا) دید خورشید بر جمعیّتی طلوع می‌کند که در برابر (تابش) آفتاب، پوششی برای آنها قرار نداده بودیم (و هیچ گونه سایبانی نداشتند)"},{"SurahNumber":18,"VerseNumber":91,"Text":"(آری) اینچنین بود (کار ذو القرنین)! و ما بخوبی از امکاناتی که نزد او بود آگاه بودیم"},{"SurahNumber":18,"VerseNumber":92,"Text":"(باز) از اسباب مهمّی (که در اختیار داشت) استفاده کرد"},{"SurahNumber":18,"VerseNumber":93,"Text":"(و همچنان به راه خود ادامه داد) تا به میان دو کوه رسید؛ و در کنار آن دو (کوه) قومی را یافت که هیچ سخنی را نمی‌فهمیدند (و زبانشان مخصوص خودشان بود)"},{"SurahNumber":18,"VerseNumber":94,"Text":"(آن گروه به او) گفتند: «ای ذو القرنین یأجوج و مأجوج در این سرزمین فساد می‌کنند؛ آیا ممکن است ما هزینه‌ای برای تو قرار دهیم، که میان ما و آنها سدّی ایجاد کنی؟!»"},{"SurahNumber":18,"VerseNumber":95,"Text":"(ذو القرنین) گفت: «آنچه پروردگارم در اختیار من گذارده، بهتر است (از آنچه شما پیشنهاد می‌کنید)! مرا با نیرویی یاری دهید، تا میان شما و آنها سدّ محکمی قرار دهم"},{"SurahNumber":18,"VerseNumber":96,"Text":"قطعات بزرگ آهن برایم بیاورید (و آنها را روی هم بچینید)!» تا وقتی که کاملاً میان دو کوه را پوشانید، گفت: «(در اطراف آن آتش بیفروزید، و) در آن بدمید!» (آنها دمیدند) تا قطعات آهن را سرخ و گداخته کرد، و گفت: «(اکنون) مس مذاب برایم بیاورید تا بر روی آن بریزم!»"},{"SurahNumber":18,"VerseNumber":97,"Text":"(سرانجام چنان سدّ نیرومندی ساخت) که آنها [= طایفه یأجوج و مأجوج‌] قادر نبودند از آن بالا روند؛ و نمی‌توانستند نقبی در آن ایجاد کنند"},{"SurahNumber":18,"VerseNumber":98,"Text":"(آنگاه) گفت: «این از رحمت پروردگار من است! امّا هنگامی که وعده پروردگارم فرا رسد، آن را در هم می‌کوبد؛ و وعده پروردگارم حق است!»"},{"SurahNumber":18,"VerseNumber":99,"Text":"و در آن روز (که جهان پایان می‌گیرد)، ما آنان را چنان رها می‌کنیم که درهم موج می‌زنند؛ و در صور [= شیپور] دمیده می‌شود؛ و ما همه را جمع می‌کنیم"},{"SurahNumber":18,"VerseNumber":100,"Text":"در آن روز، جهنم را بر کافران عرضه می‌داریم"},{"SurahNumber":18,"VerseNumber":101,"Text":"همانها که پرده‌ای چشمانشان را از یاد من پوشانده بود، و قدرت شنوایی نداشتند"},{"SurahNumber":18,"VerseNumber":102,"Text":"آیا کافران پنداشتند می‌توانند بندگانم را به جای من اولیای خود انتخاب کنند؟! ما جهنم را برای پذیرایی کافران آماده کرده‌ایم"},{"SurahNumber":18,"VerseNumber":103,"Text":"بگو: «آیا به شما خبر دهیم که زیانکارترین (مردم) در کارها، چه کسانی هستند؟"},{"SurahNumber":18,"VerseNumber":104,"Text":"آنها که تلاشهایشان در زندگی دنیا گم (و نابود) شده؛ با این حال، می‌پندارند کار نیک انجام می‌دهند!»"},{"SurahNumber":18,"VerseNumber":105,"Text":"آنها کسانی هستند که به آیات پروردگارشان و لقای او کافر شدند؛ به همین جهت، اعمالشان حبط و نابود شد! از این رو روز قیامت، میزانی برای آنها برپا نخواهیم کرد"},{"SurahNumber":18,"VerseNumber":106,"Text":"(آری،) این گونه است! کیفرشان دوزخ است، بخاطر آنکه کافر شدند، و آیات من و پیامبرانم را به سخریه گرفتند"},{"SurahNumber":18,"VerseNumber":107,"Text":"امّا کسانی که ایمان آوردند و کارهای شایسته انجام دادند، باغهای بهشت برین محل پذیرایی آنان خواهد بود"},{"SurahNumber":18,"VerseNumber":108,"Text":"آنها جاودانه در آن خواهند ماند؛ و هرگز تقاضای نقل مکان از آن جا نمی‌کنند"},{"SurahNumber":18,"VerseNumber":109,"Text":"بگو: «اگر دریاها برای (نوشتن) کلمات پروردگارم مرکّب شود، دریاها پایان می‌گیرد. پیش از آنکه کلمات پروردگارم پایان یابد؛ هر چند همانند آن (دریاها) را کمک آن قرار دهیم!»"},{"SurahNumber":18,"VerseNumber":110,"Text":"بگو: «من فقط بشری هستم مثل شما؛ (امتیازم این است که) به من وحی می‌شود که تنها معبودتان معبود یگانه است؛ پس هر که به لقای پروردگارش امید دارد، باید کاری شایسته انجام دهد، و هیچ کس را در عبادت پروردگارش شریک نکند"},{"SurahNumber":19,"VerseNumber":1,"Text":"کهیعص‌"},{"SurahNumber":19,"VerseNumber":2,"Text":"(این) یادی است از رحمت پروردگار تو نسبت به بنده‌اش زکریا"},{"SurahNumber":19,"VerseNumber":3,"Text":"در آن هنگام که پروردگارش را در خلوتگاه (عبادت) پنهان خواند"},{"SurahNumber":19,"VerseNumber":4,"Text":"گفت: «پروردگارا! استخوانم سست شده؛ و شعله پیری تمام سرم را فراگرفته؛ و من هرگز در دعای تو، از اجابت محروم نبوده‌ام"},{"SurahNumber":19,"VerseNumber":5,"Text":"و من از بستگانم بعد از خودم بیمناکم (که حق پاسداری از آیین تو را نگاه ندارند)! و (از طرفی) همسرم نازا و عقیم است؛ تو از نزد خود جانشینی به من ببخش"},{"SurahNumber":19,"VerseNumber":6,"Text":"که وارث من و دودمان یعقوب باشد؛ و او را مورد رضایتت قرار ده!»"},{"SurahNumber":19,"VerseNumber":7,"Text":"ای زکریا! ما تو را به فرزندی بشارت می‌دهیم که نامش «یحیی» است؛ و پیش از این، همنامی برای او قرار نداده‌ایم"},{"SurahNumber":19,"VerseNumber":8,"Text":"گفت: «پروردگارا! چگونه برای من فرزندی خواهد بود؟! در حالی که همسرم نازا و عقیم است، و من نیز از شدّت پیری افتاده شده‌ام!»"},{"SurahNumber":19,"VerseNumber":9,"Text":"فرمود: «پروردگارت این گونه گفته (و اراده کرده)! این بر من آسان است؛ و قبلاً تو را آفریدم در حالی که چیزی نبودی!»"},{"SurahNumber":19,"VerseNumber":10,"Text":"عرض کرد: «پروردگارا! نشانه‌ای برای من قرار ده!» فرمود: «نشانه تو این است که سه شبانه روز قدرت تکلّم (با مردم) نخواهی داشت؛ در حالی که زبانت سالم است!»"},{"SurahNumber":19,"VerseNumber":11,"Text":"او از محراب عبادتش به سوی مردم بیرون آمد؛ و با اشاره به آنها گفت: «(بشکرانه این موهبت،) صبح و شام خدا را تسبیح گویید!»"},{"SurahNumber":19,"VerseNumber":12,"Text":"ای یحیی! کتاب (خدا) را با قوّت بگیر! و ما فرمان نبوّت (و عقل کافی) در کودکی به او دادیم"},{"SurahNumber":19,"VerseNumber":13,"Text":"و رحمت و محبتّی از ناحیه خود به او بخشیدیم، و پاکی (دل و جان)! و او پرهیزگار بود"},{"SurahNumber":19,"VerseNumber":14,"Text":"او نسبت به پدر و مادرش نیکوکار بود؛ و جبّار (و متکّبر) و عصیانگر نبود"},{"SurahNumber":19,"VerseNumber":15,"Text":"سلام بر او، آن روز که تولّد یافت، و آن روز که می‌میرد، و آن روز که زنده برانگیخته می‌شود"},{"SurahNumber":19,"VerseNumber":16,"Text":"و در این کتاب (آسمانی)، مریم را یاد کن، آن هنگام که از خانواده‌اش جدا شد، و در ناحیه شرقی (بیت المقدس) قرار گرفت؛"},{"SurahNumber":19,"VerseNumber":17,"Text":"و میان خود و آنان حجابی افکند (تا خلوتگاهش از هر نظر برای عبادت آماده باشد). در این هنگام، ما روح خود را بسوی او فرستادیم؛ و او در شکل انسانی بی‌عیب و نقص، بر مریم ظاهر شد"},{"SurahNumber":19,"VerseNumber":18,"Text":"او (سخت ترسید و) گفت: «من از شرّ تو، به خدای رحمان پناه می‌برم اگر پرهیزگاری"},{"SurahNumber":19,"VerseNumber":19,"Text":"گفت: «من فرستاده پروردگار توام؛ (آمده‌ام) تا پسر پاکیزه‌ای به تو ببخشم!»"},{"SurahNumber":19,"VerseNumber":20,"Text":"گفت: «چگونه ممکن است فرزندی برای من باشد؟! در حالی که تاکنون انسانی با من تماس نداشته، و زن آلوده‌ای هم نبوده‌ام!»"},{"SurahNumber":19,"VerseNumber":21,"Text":"گفت: «مطلب همین است! پروردگارت فرموده: این کار بر من آسان است! (ما او را می‌آفرینیم، تا قدرت خویش را آشکار سازیم؛) و او را برای مردم نشانه‌ای قرار دهیم؛ و رحمتی باشد از سوی ما! و این امری است پایان یافته (و جای گفتگو ندارد)!»"},{"SurahNumber":19,"VerseNumber":22,"Text":"سرانجام (مریم) به او باردار شد؛ و او را به نقطه دور دستی برد (و خلوت گزید)"},{"SurahNumber":19,"VerseNumber":23,"Text":"درد زایمان او را به کنار تنه درخت خرمایی کشاند؛ (آنقدر ناراحت شد که) گفت: «ای کاش پیش از این مرده بودم، و بکلّی فراموش می‌شدم!»"},{"SurahNumber":19,"VerseNumber":24,"Text":"ناگهان از طرف پایین پایش او را صدا زد که: «غمگین مباش! پروردگارت زیر پای تو چشمه آبی (گوارا) قرار داده است"},{"SurahNumber":19,"VerseNumber":25,"Text":"و این تنه نخل را به طرف خود تکان ده، رطب تازه‌ای بر تو فرو می‌ریزد"},{"SurahNumber":19,"VerseNumber":26,"Text":"(از این غذای لذیذ) بخور؛ و (از آن آب گوارا) بنوش؛ و چشمت را (به این مولود جدید) روشن دار! و هرگاه کسی از انسانها را دیدی، (با اشاره) بگو: من برای خداوند رحمان روزه‌ای نذر کرده‌ام؛ بنابراین امروز با هیچ انسانی هیچ سخن نمی‌گویم! (و بدان که این نوزاد، خودش از تو دفاع خواهد کرد!)»"},{"SurahNumber":19,"VerseNumber":27,"Text":"(مریم) در حالی که او را در آغوش گرفته بود، نزد قومش آورد؛ گفتند: «ای مریم! کار بسیار عجیب و بدی انجام دادی"},{"SurahNumber":19,"VerseNumber":28,"Text":"ای خواهر هارون! نه پدرت مرد بدی بود، و نه مادرت زن بد کاره‌ای!!»"},{"SurahNumber":19,"VerseNumber":29,"Text":"(مریم) به او اشاره کرد؛ گفتند: «چگونه با کودکی که در گاهواره است سخن بگوییم؟!»"},{"SurahNumber":19,"VerseNumber":30,"Text":"(ناگهان عیسی زبان به سخن گشود و) گفت: «من بنده خدایم؛ او کتاب (آسمانی) به من داده؛ و مرا پیامبر قرار داده است"},{"SurahNumber":19,"VerseNumber":31,"Text":"و مرا -هر جا که باشم- وجودی پربرکت قرار داده؛ و تا زمانی که زنده‌ام، مرا به نماز و زکات توصیه کرده است"},{"SurahNumber":19,"VerseNumber":32,"Text":"و مرا نسبت به مادرم نیکوکار قرار داده؛ و جبّار و شقی قرار نداده است"},{"SurahNumber":19,"VerseNumber":33,"Text":"و سلام (خدا) بر من، در آن روز که متولّد شدم، و در آن روز که می‌میرم، و آن روز که زنده برانگیخته خواهم شد!»"},{"SurahNumber":19,"VerseNumber":34,"Text":"این است عیسی پسر مریم؛ گفتار حقّی که در آن تردید می‌کنند"},{"SurahNumber":19,"VerseNumber":35,"Text":"هرگز برای خدا شایسته نبود که فرزندی اختیار کند! منزّه است او! هرگاه چیزی را فرمان دهد، می‌گوید: «موجود باش!» همان دم موجود می‌شود"},{"SurahNumber":19,"VerseNumber":36,"Text":"و خداوند، پروردگار من و شماست! او را پرستش کنید؛ این است راه راست"},{"SurahNumber":19,"VerseNumber":37,"Text":"ولی (بعد از او) گروه‌هایی از میان پیروانش اختلاف کردند؛ وای به حال کافران از مشاهده روز بزرگ (رستاخیز)"},{"SurahNumber":19,"VerseNumber":38,"Text":"در آن روز که نزد ما می‌آیند، چه گوشهای شنوا و چه چشمهای بینایی پیدا می‌کنند! ولی این ستمگران امروز در گمراهی آشکارند"},{"SurahNumber":19,"VerseNumber":39,"Text":"آنان را از روز حسرت [= روز رستاخیز که برای همه مایه تأسف است‌] بترسان، در آن هنگام که همه چیز پایان می‌یابد! و آنها در غفلتند و ایمان نمی‌آورند"},{"SurahNumber":19,"VerseNumber":40,"Text":"ما، زمین و تمام کسانی را که بر آن هستند، به ارث می‌بریم؛ و همگی بسوی ما بازگردانده می‌شوند"},{"SurahNumber":19,"VerseNumber":41,"Text":"در این کتاب، ابراهیم را یاد کن، که او بسیار راستگو، و پیامبر (خدا) بود"},{"SurahNumber":19,"VerseNumber":42,"Text":"هنگامی که به پدرش گفت: «ای پدر! چرا چیزی را می‌پرستی که نه می‌شنود، و نه می‌بیند، و نه هیچ مشکلی را از تو حلّ می‌کند؟"},{"SurahNumber":19,"VerseNumber":43,"Text":"ای پدر! دانشی برای من آمده که برای تو نیامده است؛ بنابر این از من پیروی کن، تا تو را به راه راست هدایت کنم"},{"SurahNumber":19,"VerseNumber":44,"Text":"ای پدر! شیطان را پرستش مکن، که شیطان نسبت به خداوند رحمان، عصیانگر بود"},{"SurahNumber":19,"VerseNumber":45,"Text":"ای پدر! من از این می‌ترسم که از سوی خداوند رحمان عذابی به تو رسد، در نتیجه از دوستان شیطان باشی!»"},{"SurahNumber":19,"VerseNumber":46,"Text":"گفت: «ای ابراهیم! آیا تو از معبودهای من روی گردانی؟! اگر (از این کار) دست برنداری، تو را سنگسار می‌کنم! و برای مدّتی طولانی از من دور شو!»"},{"SurahNumber":19,"VerseNumber":47,"Text":"(ابراهیم) گفت: «سلام بر تو! من بزودی از پروردگارم برایت تقاضای عفو می‌کنم؛ چرا که او همواره نسبت به من مهربان بوده است"},{"SurahNumber":19,"VerseNumber":48,"Text":"و از شما، و آنچه غیر خدا می‌خوانید، کناره‌گیری می‌کنم؛ و پروردگارم را می‌خوانم؛ و امیدوارم در خواندن پروردگارم بی‌پاسخ نمانم!»"},{"SurahNumber":19,"VerseNumber":49,"Text":"هنگامی که از آنان و آنچه غیر خدا می‌پرستیدند کناره‌گیری کرد، ما اسحاق و یعقوب را به او بخشیدیم؛ و هر یک را پیامبری (بزرگ) قرار دادیم"},{"SurahNumber":19,"VerseNumber":50,"Text":"و از رحمت خود به آنان عطا کردیم؛ و برای آنها نام نیک و مقام برجسته‌ای (در میان همه امّتها) قرار دادیم"},{"SurahNumber":19,"VerseNumber":51,"Text":"و در این کتاب (آسمانی) از موسی یاد کن، که او مخلص بود، و رسول و پیامبری والا مقام"},{"SurahNumber":19,"VerseNumber":52,"Text":"ما او را از طرف راست (کوه) طور فراخواندیم؛ و نجواکنان او را (به خود) نزدیک ساختیم؛"},{"SurahNumber":19,"VerseNumber":53,"Text":"و ما از رحمت خود، برادرش هارون را -که پیامبر بود- به او بخشیدیم"},{"SurahNumber":19,"VerseNumber":54,"Text":"و در این کتاب (آسمانی) از اسماعیل (نیز) یاد کن، که او در وعده‌هایش صادق، و رسول و پیامبری (بزرگ) بود"},{"SurahNumber":19,"VerseNumber":55,"Text":"او همواره خانواده‌اش را به نماز و زکات فرمان می‌داد؛ و همواره مورد رضایت پروردگارش بود"},{"SurahNumber":19,"VerseNumber":56,"Text":"و در این کتاب، از ادریس (نیز) یاد کن، او بسیار راستگو و پیامبر (بزرگی) بود"},{"SurahNumber":19,"VerseNumber":57,"Text":"و ما او را به مقام والایی رساندیم"},{"SurahNumber":19,"VerseNumber":58,"Text":"آنها پیامبرانی بودند که خداوند مشمول نعمتشان قرار داده بود، از فرزندان آدم، و از کسانی که با نوح بر کشتی سوار کردیم، و از دودمان ابراهیم و یعقوب، و از کسانی که هدایت کردیم و برگزیدیم. آنها کسانی بودند که وقتی آیات خداوند رحمان بر آنان خوانده می‌شد به خاک می‌افتادند، در حالی که سجده می‌کردند و گریان بودند"},{"SurahNumber":19,"VerseNumber":59,"Text":"امّا پس از آنان، فرزندان ناشایسته‌ای روی کار آمدند که نماز را تباه کردند، و از شهوات پیروی نمودند؛ و بزودی (مجازات) گمراهی خود را خواهند دید"},{"SurahNumber":19,"VerseNumber":60,"Text":"مگر آنان که توبه کنند، و ایمان بیاورند، و کار شایسته انجام دهند؛ چنین کسانی داخل بهشت می‌شوند، و کمترین ستمی به آنان نخواهد شد"},{"SurahNumber":19,"VerseNumber":61,"Text":"وارد باغهایی جاودانی می‌شوند که خداوند رحمان بندگانش را به آن وعده داده است؛ هر چند آن را ندیده‌اند؛ مسلماً وعده خدا تحقق یافتنی است"},{"SurahNumber":19,"VerseNumber":62,"Text":"در آن جا هرگز گفتار لغو و بیهوده‌ای نمی‌شنوند؛ و جز سلام در آن جا سخنی نیست؛ و هر صبح و شام، روزی آنان در بهشت مقرّر است"},{"SurahNumber":19,"VerseNumber":63,"Text":"این همان بهشتی است که به بندگان پرهیزگار خود، به ارث می‌دهیم"},{"SurahNumber":19,"VerseNumber":64,"Text":"(پس از تأخیر وحی، جبرئیل به پیامبر عرض کرد:) ما جز بفرمان پروردگار تو، نازل نمی‌شویم؛ آنچه پیش روی ما، و پشت سر ما، و آنچه میان این دو می‌باشد، همه از آن اوست؛ و پروردگارت هرگز فراموشکار نبوده (و نیست)"},{"SurahNumber":19,"VerseNumber":65,"Text":"همان پروردگار آسمانها و زمین، و آنچه میان آن دو قرار دارد! او را پرستش کن؛ و در راه عبادتش شکیبا باش! آیا مثل و مانندی برای او می‌یابی؟"},{"SurahNumber":19,"VerseNumber":66,"Text":"انسان می‌گوید: «آیا پس از مردن، زنده (از قبر) بیرون خواهم آمد؟!»"},{"SurahNumber":19,"VerseNumber":67,"Text":"آیا انسان به خاطر نمی‌آورد که ما پیش از این او را آفریدیم در حالی که چیزی نبود؟"},{"SurahNumber":19,"VerseNumber":68,"Text":"سوگند به پروردگارت که همه آنها را همراه با شیاطین در قیامت جمع می‌کنیم؛ سپس همه را -در حالی که به زانو درآمده‌اند- گرداگرد جهنم حاضر می‌سازیم"},{"SurahNumber":19,"VerseNumber":69,"Text":"سپس از هر گروه و جمعیّتی، کسانی را که در برابر خداوند رحمان از همه سرکش تر بوده‌اند، جدا می‌کنیم"},{"SurahNumber":19,"VerseNumber":70,"Text":"بعد از آن، ما بخوبی از کسانی که برای سوختن در آتش سزاوارترند، آگاهتریم"},{"SurahNumber":19,"VerseNumber":71,"Text":"و همه شما (بدون استثنا) وارد جهنم می‌شوید؛ این امری است حتمی و قطعی بر پروردگارت"},{"SurahNumber":19,"VerseNumber":72,"Text":"سپس آنها را که تقوا پیشه کردند از آن رهایی می‌بخشیم؛ و ظالمان را -در حالی که (از ضعف و ذلّت) به زانو درآمده‌اند- در آن رها می‌سازیم"},{"SurahNumber":19,"VerseNumber":73,"Text":"و هنگامی که آیات روشن ما بر آنان خوانده می‌شود، کافران به مؤمنان می‌گویند: «کدام یک از دو گروه [= ما و شما] جایگاهش بهتر، و جلسات انس و مشورتش زیباتر، و بخشش او بیشتر است؟!»"},{"SurahNumber":19,"VerseNumber":74,"Text":"چه بسیار اقوامی را پیش از آنان نابود کردیم که هم مال و ثروتشان از آنها بهتر بود، و هم ظاهرشان آراسته‌تر"},{"SurahNumber":19,"VerseNumber":75,"Text":"بگو: «کسی که در گمراهی است، باید خداوند به او مهلت دهد تا زمانی که وعده الهی را با چشم خود ببینند: یا عذاب (این دنیا)، یا (عذاب) قیامت! (آن روز) خواهند دانست چه کسی جایش بدتر، و لشکرش ناتوانتر است!»"},{"SurahNumber":19,"VerseNumber":76,"Text":"(امّا) کسانی که در راه هدایت گام نهادند، خداوند بر هدایتشان می‌افزاید؛ و آثار شایسته‌ای که (از انسان) باقی می‌ماند، ثوابش در پیشگاه پروردگارت بهتر، و عاقبتش خوبتر است"},{"SurahNumber":19,"VerseNumber":77,"Text":"آیا دیدی کسی را که به آیات ما کافر شد، و گفت: «اموال و فرزندان فراوانی به من داده خواهد شد»؟"},{"SurahNumber":19,"VerseNumber":78,"Text":"آیا او از غیب آگاه گشته، یا نزد خدا عهد و پیمانی گرفته است؟"},{"SurahNumber":19,"VerseNumber":79,"Text":"هرگز چنین نیست! ما بزودی آنچه را می‌گوید می‌نویسیم و عذاب را بر او مستمرّ خواهیم داشت"},{"SurahNumber":19,"VerseNumber":80,"Text":"آنچه را او می‌گوید (از اموال و فرزندان)، از او به ارث می‌بریم، و به صورت تنها نزد ما خواهد آمد"},{"SurahNumber":19,"VerseNumber":81,"Text":"و آنان غیر از خدا، معبودانی را برای خود برگزیدند تا مایه عزّتشان باشد! (چه پندار خامی)"},{"SurahNumber":19,"VerseNumber":82,"Text":"هرگز چنین نیست! به زودی (معبودها) منکر عبادت آنان خواهند شد؛ (بلکه) بر ضدّشان قیام می‌کنند"},{"SurahNumber":19,"VerseNumber":83,"Text":"آیا ندیدی که ما شیاطین را بسوی کافران فرستادیم تا آنان را شدیداً تحریک کنند؟"},{"SurahNumber":19,"VerseNumber":84,"Text":"پس درباره آنان شتاب مکن؛ ما آنها (و اعمالشان) را به دقت شماره میکنیم"},{"SurahNumber":19,"VerseNumber":85,"Text":"در آن روز که پرهیزگاران را دسته جمعی بسوی خداوند رحمان (و پاداشهای او) محشور می‌کنیم"},{"SurahNumber":19,"VerseNumber":86,"Text":"و مجرمان را (همچون شتران تشنه‌کامی که به سوی آبگاه می‌روند) به جهنّم می‌رانیم"},{"SurahNumber":19,"VerseNumber":87,"Text":"آنان هرگز مالک شفاعت نیستند؛ مگر کسی که نزد خداوند رحمان، عهد و پیمانی دارد"},{"SurahNumber":19,"VerseNumber":88,"Text":"و گفتند: «خداوند رحمان فرزندی برای خود برگزیده است»"},{"SurahNumber":19,"VerseNumber":89,"Text":"راستی مطلب زشت و زننده‌ای گفتید"},{"SurahNumber":19,"VerseNumber":90,"Text":"نزدیک است به خاطر این سخن آسمانها از هم متلاشی گردد، و زمین شکافته شود، و کوه‌ها بشدّت فرو ریزد"},{"SurahNumber":19,"VerseNumber":91,"Text":"از این رو که برای خداوند رحمان فرزندی قائل شدند"},{"SurahNumber":19,"VerseNumber":92,"Text":"در حالی که هرگز برای خداوند رحمان سزاوار نیست که فرزندی برگزیند"},{"SurahNumber":19,"VerseNumber":93,"Text":"تمام کسانی که در آسمانها و زمین هستند، بنده اویند"},{"SurahNumber":19,"VerseNumber":94,"Text":"خداوند همه آنها را احصا کرده، و به دقّت شمرده است"},{"SurahNumber":19,"VerseNumber":95,"Text":"و همگی روز رستاخیز، تک و تنها نزد او حاضر می‌شوند"},{"SurahNumber":19,"VerseNumber":96,"Text":"مسلّماً کسانی که ایمان آورده و کارهای شایسته انجام داده‌اند، خداوند رحمان محبّتی برای آنان در دلها قرار می‌دهد"},{"SurahNumber":19,"VerseNumber":97,"Text":"و ما فقط آن [= قرآن‌] را بر زبان تو آسان ساختیم تا پرهیزگاران را بوسیله آن بشارت دهی، و دشمنان سرسخت را با آنان انذار کنی"},{"SurahNumber":19,"VerseNumber":98,"Text":"چه بسیار اقوام (بی‌ایمان و گنهکاری) را که پیش از آنان هلاک کردیم؛ آیا احدی از آنها را احساس می‌کنی؟! یا کمترین صدایی از آنان می‌شنوی؟"},{"SurahNumber":20,"VerseNumber":1,"Text":"طه‌"},{"SurahNumber":20,"VerseNumber":2,"Text":"ما قرآن را بر تو نازل نکردیم که خود را به زحمت بیفکنی"},{"SurahNumber":20,"VerseNumber":3,"Text":"آن را فقط برای یادآوری کسانی که (از خدا) می‌ترسند نازل ساختیم"},{"SurahNumber":20,"VerseNumber":4,"Text":"(این قرآن) از سوی کسی نازل شده که زمین و آسمانهای بلند را آفریده است"},{"SurahNumber":20,"VerseNumber":5,"Text":"همان بخشنده‌ای که بر عرش مسلّط است"},{"SurahNumber":20,"VerseNumber":6,"Text":"از آن اوست آنچه در آسمانها، و آنچه در زمین، و آنچه میان آن دو، و آنچه در زیر خاک (پنهان) است"},{"SurahNumber":20,"VerseNumber":7,"Text":"اگر سخن آشکارا بگویی (یا مخفی کنی)، او اسرار -و حتی پنهان‌تر از آن- را نیز می‌داند"},{"SurahNumber":20,"VerseNumber":8,"Text":"او خداوندی است که معبودی جز او نیست؛ و نامهای نیکوتر از آن اوست"},{"SurahNumber":20,"VerseNumber":9,"Text":"و آیا خبر موسی به تو رسیده است؟"},{"SurahNumber":20,"VerseNumber":10,"Text":"هنگامی که (از دور) آتشی مشاهده کرد، و به خانواده خود گفت: «(اندکی) درنگ کنید که من آتشی دیدم! شاید شعله‌ای از آن برای شما بیاورم؛ یا بوسیله این آتش راه را پیدا کنم!»"},{"SurahNumber":20,"VerseNumber":11,"Text":"هنگامی که نزد آتش آمد، ندا داده شد که: «ای موسی"},{"SurahNumber":20,"VerseNumber":12,"Text":"من پروردگار توام! کفشهایت را بیرون آر، که تو در سرزمین مقدّس «طوی» هستی"},{"SurahNumber":20,"VerseNumber":13,"Text":"و من تو را (برای مقام رسالت) برگزیدم؛ اکنون به آنچه بر تو وحی می‌شود، گوش فراده"},{"SurahNumber":20,"VerseNumber":14,"Text":"من «اللّه» هستم؛ معبودی جز من نیست! مرا بپرست، و نماز را برای یاد من بپادار"},{"SurahNumber":20,"VerseNumber":15,"Text":"بطور قطع رستاخیز خواهد آمد! می‌خواهم آن را پنهان کنم، تا هر کس در برابر سعی و کوشش خود، جزا داده شود"},{"SurahNumber":20,"VerseNumber":16,"Text":"پس مبادا کسی که به آن ایمان ندارد و از هوسهای خویش پیروی می‌کند، تو را از آن بازدارد؛ که هلاک خواهی شد"},{"SurahNumber":20,"VerseNumber":17,"Text":"و آن چیست در دست راست تو، ای موسی؟"},{"SurahNumber":20,"VerseNumber":18,"Text":"گفت: «این عصای من است؛ بر آن تکیه می‌کنم، برگ درختان را با آن برای گوسفندانم فرومی‌ریزم؛ و مرا با آن کارها و نیازهای دیگری است"},{"SurahNumber":20,"VerseNumber":19,"Text":"گفت: «ای موسی! آن را بیفکن.»"},{"SurahNumber":20,"VerseNumber":20,"Text":"پس موسی آن (عصا) را افکند، که ناگهان اژدهایی شد که به هر سو می‌شتافت"},{"SurahNumber":20,"VerseNumber":21,"Text":"گفت: «آن را بگیر و نترس، ما آن را به صورت اولش بازمی‌گردانیم"},{"SurahNumber":20,"VerseNumber":22,"Text":"و دستت را به گریبانت ببر، تا سفید و بی‌عیب بیرون آید؛ این نشانه دیگری (از سوی خداوند) است"},{"SurahNumber":20,"VerseNumber":23,"Text":"تا از نشانه‌های بزرگ خویش به تو نشان دهیم"},{"SurahNumber":20,"VerseNumber":24,"Text":"اینک به سوی فرعون برو، که او طغیان کرده است.»"},{"SurahNumber":20,"VerseNumber":25,"Text":"(موسی) گفت: «پروردگارا! سینه‌ام را گشاده کن؛"},{"SurahNumber":20,"VerseNumber":26,"Text":"و کارم را برایم آسان گردان"},{"SurahNumber":20,"VerseNumber":27,"Text":"و گره از زبانم بگشای؛"},{"SurahNumber":20,"VerseNumber":28,"Text":"تا سخنان مرا بفهمند"},{"SurahNumber":20,"VerseNumber":29,"Text":"و وزیری از خاندانم برای من قرار ده"},{"SurahNumber":20,"VerseNumber":30,"Text":"برادرم هارون را"},{"SurahNumber":20,"VerseNumber":31,"Text":"با او پشتم را محکم کن؛"},{"SurahNumber":20,"VerseNumber":32,"Text":"و او را در کارم شریک ساز؛"},{"SurahNumber":20,"VerseNumber":33,"Text":"تا تو را بسیار تسبیح گوییم؛"},{"SurahNumber":20,"VerseNumber":34,"Text":"و تو را بسیار یاد کنیم؛"},{"SurahNumber":20,"VerseNumber":35,"Text":"چرا که تو همیشه از حال ما آگاه بوده‌ای!»"},{"SurahNumber":20,"VerseNumber":36,"Text":"فرمود: «ای موسی! آنچه را خواستی به تو داده شد"},{"SurahNumber":20,"VerseNumber":37,"Text":"و ما بار دیگر تو را مشمول نعمت خود ساختیم"},{"SurahNumber":20,"VerseNumber":38,"Text":"آن زمان که به مادرت آنچه لازم بود الهام کردیم"},{"SurahNumber":20,"VerseNumber":39,"Text":"که: «او را در صندوقی بیفکن، و آن صندوق را به دریا بینداز، تا دریا آن را به ساحل افکند؛ و دشمن من و دشمن او، آن را برگیرد!» و من محبّتی از خودم بر تو افکندم، تا در برابر دیدگان [= علم‌] من، ساخته شوی (و پرورش یابی)"},{"SurahNumber":20,"VerseNumber":40,"Text":"در آن هنگام که خواهرت (در نزدیکی کاخ فرعون) راه می‌رفت و می‌گفت: «آیا کسی را به شما نشان دهم که این نوزاد را کفالت می‌کند (و دایه خوبی برای او خواهد بود)!» پس تو را به مادرت بازگرداندیم، تا چشمش به تو روشن شود؛ و غمگین نگردد! و تو یکی (از فرعونیان) را کشتی؛ اما ما تو را از اندوه نجات دادیم! و بارها تو را آزمودیم! پس از آن، سالیانی در میان مردم «مدین» توقف نمودی؛ سپس در زمان مقدّر (برای فرمان رسالت) به این جا آمدی، ای موسی"},{"SurahNumber":20,"VerseNumber":41,"Text":"و من تو را برای خودم ساختم (و پرورش دادم)"},{"SurahNumber":20,"VerseNumber":42,"Text":"(اکنون) تو و برادرت با آیات من بروید، و در یاد من کوتاهی نکنید"},{"SurahNumber":20,"VerseNumber":43,"Text":"بسوی فرعون بروید؛ که طغیان کرده است"},{"SurahNumber":20,"VerseNumber":44,"Text":"اما بنرمی با او سخن بگویید؛ شاید متذکّر شود، یا (از خدا) بترسد"},{"SurahNumber":20,"VerseNumber":45,"Text":"(موسی و هارون) گفتند: «پروردگارا! از این می‌ترسیم که بر ما پیشی گیرد (و قبل از بیان حق، ما را آزار دهد)؛ یا طغیان کند (و نپذیرد)!»"},{"SurahNumber":20,"VerseNumber":46,"Text":"فرمود: «نترسید! من با شما هستم؛ (همه چیز را) می‌شنوم و می‌بینم"},{"SurahNumber":20,"VerseNumber":47,"Text":"به سراغ او بروید و بگویید: «ما فرستادگان پروردگار توئیم! بنی اسرائیل را با ما بفرست؛ و آنان را شکنجه و آزار مکن! ما نشانه روشنی از سوی پروردگارت برای تو آورده‌ایم! و درود بر آن کس باد که از هدایت پیروی می‌کند"},{"SurahNumber":20,"VerseNumber":48,"Text":"به ما وحی شده که عذاب بر کسی است که (آیات الهی را) تکذیب کند و سرپیچی نماید!»"},{"SurahNumber":20,"VerseNumber":49,"Text":"(فرعون) گفت: «پروردگار شما کیست، ای موسی؟!»"},{"SurahNumber":20,"VerseNumber":50,"Text":"گفت: «پروردگار ما همان کسی است که به هر موجودی، آنچه را لازمه آفرینش او بوده داده؛ سپس هدایت کرده است!»"},{"SurahNumber":20,"VerseNumber":51,"Text":"گفت: «پس تکلیف نسلهای گذشته (که به اینها ایمان نداشتند) چه خواهد شد؟!»"},{"SurahNumber":20,"VerseNumber":52,"Text":"گفت: «آگاهی مربوط به آنها، نزد پروردگارم در کتابی ثبت است؛ پروردگارم هرگز گمراه نمی‌شود، و فراموش نمی‌کند (و آنچه شایسته آنهاست به ایشان می‌دهد)"},{"SurahNumber":20,"VerseNumber":53,"Text":"همان خداوندی که زمین را برای شما محل آسایش قرار داد؛ و راه‌هایی در آن ایجاد کرد؛ و از آسمان، آبی فرستاد!» که با آن، انواع گوناگون گیاهان را (از خاک تیره) برآوردیم"},{"SurahNumber":20,"VerseNumber":54,"Text":"هم خودتان بخورید؛ و هم چهارپایانتان را در آن به چرا برید! مسلّماً در اینها نشانه‌های روشنی برای خردمندان است"},{"SurahNumber":20,"VerseNumber":55,"Text":"ما شما را از آن [= زمین‌] آفریدیم؛ و در آن بازمی‌گردانیم؛ و بار دیگر (در قیامت) شما را از آن بیرون می‌آوریم"},{"SurahNumber":20,"VerseNumber":56,"Text":"ما همه آیات خود را به او نشان دادیم؛ اما او تکذیب کرد و سرباز زد"},{"SurahNumber":20,"VerseNumber":57,"Text":"گفت: «ای موسی! آیا آمده‌ای که با سحر خود، ما را از سرزمینمان بیرون کنی؟"},{"SurahNumber":20,"VerseNumber":58,"Text":"قطعاً ما هم سحری همانند آن برای تو خواهیم آورد! هم اکنون (تاریخش را تعیین کن، و) موعدی میان ما و خودت قرار ده که نه ما و نه تو، از آن تخلّف نکنیم؛ آن هم در مکانی که نسبت به همه یکسان باشد!»"},{"SurahNumber":20,"VerseNumber":59,"Text":"گفت: «میعاد ما و شما روز زینت [= روز عید] است؛ به شرط اینکه همه مردم، هنگامی که روز، بالا می‌آید، جمع شوند!»"},{"SurahNumber":20,"VerseNumber":60,"Text":"فرعون آن مجلس را ترک گفت؛ و تمام مکر و فریب خود را جمع کرد؛ و سپس همه را (در روز موعود) آورد"},{"SurahNumber":20,"VerseNumber":61,"Text":"موسی به آنان گفت: «وای بر شما! دروغ بر خدا نبندید، که شما را با عذابی نابود می‌سازد! و هر کس که (بر خدا) دروغ ببندد، نومید (و شکست خورده) می‌شود!»"},{"SurahNumber":20,"VerseNumber":62,"Text":"آنها در میان خود، در مورد ادامه راهشان به نزاع برخاستند؛ و مخفیانه و درگوشی با هم سخن گفتند"},{"SurahNumber":20,"VerseNumber":63,"Text":"گفتند: «این دو (نفر) مسلّماً ساحرند! می‌خواهند با سحرشان شما را از سرزمینتان بیرون کنند و راه و رسم نمونه شما را از بین ببرند"},{"SurahNumber":20,"VerseNumber":64,"Text":"اکنون که چنین است، تمام نیرو و نقشه خود را جمع کنید، و در یک صف (به میدان مبارزه) بیایید؛ امروز رستگاری از آن کسی است که برتری خود را اثبات کند"},{"SurahNumber":20,"VerseNumber":65,"Text":"(ساحران) گفتند: «ای موسی! آیا تو اول (عصای خود را) می‌افکنی، یا ما کسانی باشیم که اول بیفکنیم؟!»"},{"SurahNumber":20,"VerseNumber":66,"Text":"گفت: «شما اول بیفکنید!» در این هنگام طنابها و عصاهای آنان بر اثر سحرشان چنان به نظر می‌رسید که حرکت می‌کند"},{"SurahNumber":20,"VerseNumber":67,"Text":"موسی ترس خفیفی در دل احساس کرد (مبادا مردم گمراه شوند)"},{"SurahNumber":20,"VerseNumber":68,"Text":"گفتیم: «نترس! تو مسلّماً (پیروز و) برتری"},{"SurahNumber":20,"VerseNumber":69,"Text":"و آنچه را در دست راست داری بیفکن، تمام آنچه را ساخته‌اند می‌بلعد! آنچه ساخته‌اند تنها مکر ساحر است؛ و ساحر هر جا رود رستگار نخواهد شد!»"},{"SurahNumber":20,"VerseNumber":70,"Text":"(موسی عصای خود را افکند، و آنچه را که آنها ساخته بودند بلعید.) ساحران همگی به سجده افتادند و گفتند: «ما به پروردگار هارون و موسی ایمان آوردیم!»"},{"SurahNumber":20,"VerseNumber":71,"Text":"(فرعون) گفت: «آیا پیش از آنکه به شما اذن دهم به او ایمان آوردید؟! مسلّماً او بزرگ شماست که به شما سحر آموخته است! به یقین دستها و پاهایتان را بطور مخالف قطع می‌کنم؛ و شما را از تنه‌های نخل به دار می‌آویزم؛ و خواهید دانست مجازات کدام یک از ما دردناکتر و پایدارتر است!»"},{"SurahNumber":20,"VerseNumber":72,"Text":"گفتند: «سوگند به آن کسی که ما را آفریده، هرگز تو را بر دلایل روشنی که برای ما آمده، مقدّم نخواهیم داشت! هر حکمی می‌خواهی بکن؛ تو تنها در این زندگی دنیا می‌توانی حکم کنی"},{"SurahNumber":20,"VerseNumber":73,"Text":"ما به پروردگارمان ایمان آوردیم تا گناهانمان و آنچه را از سحر بر ما تحمیل کردی ببخشاید؛ و خدا بهتر و پایدارتر است!»"},{"SurahNumber":20,"VerseNumber":74,"Text":"هر کس در محضر پروردگارش خطاکار حاضر شود، آتش دوزخ برای اوست؛ در آن جا، نه می‌میرد و نه زندگی می‌کند"},{"SurahNumber":20,"VerseNumber":75,"Text":"و هر کس با ایمان نزد او آید، و اعمال صالح انجام داده باشد، چنین کسانی درجات عالی دارند"},{"SurahNumber":20,"VerseNumber":76,"Text":"باغهای جاویدان بهشت، که نهرها از زیر درختانش جاری است، در حالی که همیشه در آن خواهند بود؛ این است پاداش کسی که خود را پاک نماید"},{"SurahNumber":20,"VerseNumber":77,"Text":"ما به موسی وحی فرستادیم که: «شبانه بندگانم را (از مصر) با خود ببر؛ و برای آنها راهی خشک در دریا بگشا؛ که نه از تعقیب (فرعونیان) خواهی ترسید، و نه از غرق شدن در دریا!»"},{"SurahNumber":20,"VerseNumber":78,"Text":"(به این ترتیب) فرعون با لشکریانش آنها را دنبال کردند؛ و دریا آنان را (در میان امواج خروشان خود) بطور کامل پوشانید"},{"SurahNumber":20,"VerseNumber":79,"Text":"فرعون قوم خود را گمراه ساخت؛ و هرگز هدایت نکرد"},{"SurahNumber":20,"VerseNumber":80,"Text":"ای بنی اسرائیل! ما شما را از چنگال دشمنتان نجات دادیم؛ و در طرف راست کوه طور، با شما وعده گذاردیم؛ و «منّ» و «سلوی» بر شما نازل کردیم"},{"SurahNumber":20,"VerseNumber":81,"Text":"بخورید از روزیهای پاکیزه‌ای که به شما داده‌ایم؛ و در آن طغیان نکنید، که غضب من بر شما وارد شود و هر کس غضبم بر او وارد شود، سقوب می‌کند"},{"SurahNumber":20,"VerseNumber":82,"Text":"و من هر که را توبه کند، و ایمان آورد، و عمل صالح انجام دهد، سپس هدایت شود، می‌آمرزم"},{"SurahNumber":20,"VerseNumber":83,"Text":"ای موسی! چه چیز سبب شد که از قومت پیشی گیری، و (برای آمدن به کوه طور) عجله کنی؟"},{"SurahNumber":20,"VerseNumber":84,"Text":"عرض کرد: «پروردگارا! آنان در پی منند؛ و من به سوی تو شتاب کردم، تا از من خشنود شوی!»"},{"SurahNumber":20,"VerseNumber":85,"Text":"فرمود: «ما قوم تو را بعد از تو، آزمودیم و سامری آنها را گمراه ساخت!»"},{"SurahNumber":20,"VerseNumber":86,"Text":"موسی خشمگین و اندوهناک به سوی قوم خود بازگشت و گفت: «ای قوم من! مگر پروردگارتان وعده نیکویی به شما نداد؟! آیا مدّت جدایی من از شما به طول انجامید، یا می‌خواستید غضب پروردگارتان بر شما نازل شود که با وعده من مخالفت کردید؟!»"},{"SurahNumber":20,"VerseNumber":87,"Text":"گفتند: «ما به میل و اراده خود از وعده تو تخلّف نکردیم؛ بلکه مقداری از زیورهای قوم را که با خود داشتیم افکندیم!» و سامری اینچنین القا کرد"},{"SurahNumber":20,"VerseNumber":88,"Text":"و برای آنان مجسّمه گوساله‌ای که صدایی همچون صدای گوساله (واقعی) داشت پدید آورد؛ و (به یکدیگر) گفتند: «این خدای شما، و خدای موسی است!» و او فراموش کرد (پیمانی را که با خدا بسته بود)"},{"SurahNumber":20,"VerseNumber":89,"Text":"آیا نمی‌بینند که (این گوساله) هیچ پاسخی به آنان نمی‌دهد، و مالک هیچ گونه سود و زیانی برای آنها نیست؟"},{"SurahNumber":20,"VerseNumber":90,"Text":"و پیش از آن، هارون به آنها گفته بود: «ای قوم من! شما به این وسیله مورد آزمایش قرار گرفته‌اید! پروردگار شما خداوند رحمان است! پس، از من پیروی کنید، و فرمانم را اطاعت نمایید!»"},{"SurahNumber":20,"VerseNumber":91,"Text":"ولی آنها گفتند: «ما همچنان گرد آن می‌گردیم (و به پرستش گوساله ادامه می‌دهیم) تا موسی به سوی ما بازگردد!»"},{"SurahNumber":20,"VerseNumber":92,"Text":"(موسی) گفت: «ای هارون! چرا هنگامی که دیدی آنها گمراه شدند"},{"SurahNumber":20,"VerseNumber":93,"Text":"از من پیروی نکردی؟! آیا فرمان مرا عصیان نمودی؟!»"},{"SurahNumber":20,"VerseNumber":94,"Text":"(هارون) گفت: «ای فرزند مادرم! [= ای برادر!] ریش و سر مرا مگیر! من ترسیدم بگویی تو میان بنی اسرائیل تفرقه انداختی، و سفارش مرا به کار نبستی!»"},{"SurahNumber":20,"VerseNumber":95,"Text":"(موسی رو به سامری کرد و) گفت: «تو چرا این کار را کردی، ای سامری؟!»"},{"SurahNumber":20,"VerseNumber":96,"Text":"گفت: «من چیزی دیدم که آنها ندیدند؛ من قسمتی از آثار رسول (و فرستاده خدا) را گرفتم، سپس آن را افکندم، و اینچنین (هوای) نفس من این کار را در نظرم جلوه داد!»"},{"SurahNumber":20,"VerseNumber":97,"Text":"(موسی) گفت: «برو، که بهره تو در زندگی دنیا این است که (هر کس با تو نزدیک شود) بگوئی «با من تماس نگیر!» و تو میعادی (از عذاب خدا) داری، که هرگز تخلّف نخواهد شد! (اکنون) بنگر به این معبودت که پیوسته آن را پرستش می‌کردی! و ببین ما آن را نخست می‌سوزانیم؛ سپس ذرّات آن را به دریا می‌پاشیم"},{"SurahNumber":20,"VerseNumber":98,"Text":"معبود شما تنها خداوندی است که جز او معبودی نیست؛ و علم او همه چیز را فرا گرفته است!»"},{"SurahNumber":20,"VerseNumber":99,"Text":"این گونه بخشی از اخبار پیشین را برای تو بازگو می‌کنیم؛ و ما از نزد خود، ذکر (و قرآنی) به تو دادیم"},{"SurahNumber":20,"VerseNumber":100,"Text":"هر کس از آن روی گردان شود، روز قیامت بار سنگینی (از گناه و مسؤولیّت) بر دوش خواهد داشت"},{"SurahNumber":20,"VerseNumber":101,"Text":"در حالی که جاودانه در آن خواهند ماند؛ و بد باری است برای آنها در روز قیامت"},{"SurahNumber":20,"VerseNumber":102,"Text":"همان روزی که در «صور» دمیده می‌شود؛ و مجرمان را با بدنهای کبود، در آن روز جمع می‌کنیم"},{"SurahNumber":20,"VerseNumber":103,"Text":"آنها آهسته با هم گفتگو می‌کنند؛ (بعضی می‌گویند:) شما فقط ده (شبانه روز در عالم برزخ) توقّف کردید! (و نمی‌دانند چقدر طولانی بوده است)"},{"SurahNumber":20,"VerseNumber":104,"Text":"ما به آنچه آنها می‌گویند آگاهتریم، هنگامی که نیکوروش‌ترین آنها می‌گوید: «شما تنها یک روز درنگ کردید!»"},{"SurahNumber":20,"VerseNumber":105,"Text":"و از تو درباره کوه‌ها سؤال می‌کنند؛ بگو: «پروردگارم آنها را (متلاشی کرده) برباد می‌دهد"},{"SurahNumber":20,"VerseNumber":106,"Text":"سپس زمین را صاف و هموار و بی‌آب و گیاه رها می‌سازد"},{"SurahNumber":20,"VerseNumber":107,"Text":"به گونه‌ای که در آن، هیچ پستی و بلندی نمی‌بینی!»"},{"SurahNumber":20,"VerseNumber":108,"Text":"در آن روز، همه از دعوت کننده الهی پیروی نموده، و قدرت بر مخالفت او نخواهند داشت (و همگی از قبرها برمی‌خیزند)؛ و همه صداها در برابر (عظمت) خداوند رحمان، خاضع می‌شود؛ و جز صدای آهسته چیزی نمی‌شنوی"},{"SurahNumber":20,"VerseNumber":109,"Text":"در آن روز، شفاعت هیچ کس سودی نمی‌بخشد، جز کسی که خداوند رحمان به او اجازه داده، و به گفتار او راضی است"},{"SurahNumber":20,"VerseNumber":110,"Text":"آنچه را پیش رو دارند، و آنچه را (در دنیا) پشت سرگذاشته‌اند می‌داند؛ ولی آنها به (علم) او احاطه ندارند"},{"SurahNumber":20,"VerseNumber":111,"Text":"و (در آن روز) همه چهره‌ها در برابر خداوند حیّ قیوم، خاضع می‌شود؛ و مأیوس (و زیانکار) است آن که بار ستمی بر دوش دارد"},{"SurahNumber":20,"VerseNumber":112,"Text":"(امّا) آن کس که کارهای شایسته انجام دهد، در حالی که مؤمن باشد، نه از ظلمی می‌ترسد، و نه از نقصان حقش"},{"SurahNumber":20,"VerseNumber":113,"Text":"و این گونه آن را قرآنی عربی [= فصیح و گویا] نازل کردیم، و انواع وعیدها (و انذارها) را در آن بازگو نمودیم، شاید تقوا پیشه کنند؛ یا برای آنان تذکّری پدید آورد"},{"SurahNumber":20,"VerseNumber":114,"Text":"پس بلندمرتبه است خداوندی که سلطان حقّ است! پس نسبت به (تلاوت) قرآن عجله مکن، پیش از آنکه وحی آن بر تو تمام شود؛ و بگو: «پروردگارا! علم مرا افزون کن!»"},{"SurahNumber":20,"VerseNumber":115,"Text":"پیش از این، از آدم پیمان گرفته بودیم؛ امّا او فراموش کرد؛ و عزم استواری برای او نیافتیم"},{"SurahNumber":20,"VerseNumber":116,"Text":"و به یاد آور هنگامی را که به فرشتگان گفتیم: «برای آدم سجده کنید!» همگی سجده کردند؛ جز ابلیس که سرباز زد (و سجده نکرد)"},{"SurahNumber":20,"VerseNumber":117,"Text":"پس گفتیم: «ای آدم! این (ابلیس) دشمن تو و (دشمن) همسر توست! مبادا شما را از بهشت بیرون کند؛ که به زحمت و رنج خواهی افتاد"},{"SurahNumber":20,"VerseNumber":118,"Text":"(امّا تو در بهشت راحت هستی! و مزیّتش) برای تو این است که در آن گرسنه و برهنه نخواهی شد؛"},{"SurahNumber":20,"VerseNumber":119,"Text":"و در آن تشنه نمی‌شوی، و حرارت آفتاب آزارت نمی‌دهد!»"},{"SurahNumber":20,"VerseNumber":120,"Text":"ولی شیطان او را وسوسه کرد و گفت: «ای آدم! آیا می‌خواهی تو را به درخت زندگی جاوید، و ملکی بی‌زوال راهنمایی کنم؟!»"},{"SurahNumber":20,"VerseNumber":121,"Text":"سرانجام هر دو از آن خوردند، (و لباس بهشتیشان فرو ریخت،) و عورتشان آشکار گشت و برای پوشاندن خود، از برگهای (درختان) بهشتی جامه دوختند! (آری) آدم پروردگارش را نافرمانی کرد، و از پاداش او محروم شد"},{"SurahNumber":20,"VerseNumber":122,"Text":"سپس پروردگارش او را برگزید، و توبه‌اش را پذیرفت، و هدایتش نمود"},{"SurahNumber":20,"VerseNumber":123,"Text":"(خداوند) فرمود: «هر دو از آن (بهشت) فرود آیید، در حالی که دشمن یکدیگر خواهید بود! ولی هرگاه هدایت من به سراغ شما آید، هر کس از هدایت من پیروی کند، نه گمراه می‌شود، و نه در رنج خواهد بود"},{"SurahNumber":20,"VerseNumber":124,"Text":"و هر کس از یاد من روی گردان شود، زندگی (سخت و) تنگی خواهد داشت؛ و روز قیامت، او را نابینا محشور می‌کنیم!»"},{"SurahNumber":20,"VerseNumber":125,"Text":"می‌گوید: «پروردگارا! چرا نابینا محشورم کردی؟! من که بینا بودم!»"},{"SurahNumber":20,"VerseNumber":126,"Text":"می‌فرماید: «آن گونه که آیات من برای تو آمد، و تو آنها را فراموش کردی؛ امروز نیز تو فراموش خواهی شد!»"},{"SurahNumber":20,"VerseNumber":127,"Text":"و این گونه جزا می‌دهیم کسی را که اسراف کند، و به آیات پروردگارش ایمان نیاورد! و عذاب آخرت، شدیدتر و پایدارتر است"},{"SurahNumber":20,"VerseNumber":128,"Text":"آیا برای هدایت آنان کافی نیست که بسیاری از نسلهای پیشین را (که طغیان و فساد کردند) هلاک نمودیم، و اینها در مسکنهای (ویران شده) آنان راه می‌روند! مسلّماً در این امر، نشانه‌های روشنی برای خردمندان است"},{"SurahNumber":20,"VerseNumber":129,"Text":"و اگر سنّت و تقدیر پروردگارت و ملاحظه زمان مقرّر نبود، عذاب الهی بزودی دامان آنان را می‌گرفت"},{"SurahNumber":20,"VerseNumber":130,"Text":"پس در برابر آنچه می‌گویند، صبر کن! و پیش از طلوع آفتاب، و قبل از غروب آن؛ تسبیح و حمد پروردگارت را بجا آور؛ و همچنین (برخی) از ساعات شب و اطراف روز (پروردگارت را) تسبیح گوی؛ باشد که (از الطاف الهی) خشنود شوی"},{"SurahNumber":20,"VerseNumber":131,"Text":"و هرگز چشمان خود را به نعمتهای مادّی، که به گروه‌هایی از آنان داده‌ایم، میفکن! اینها شکوفه‌های زندگی دنیاست؛ تا آنان را در آن بیازماییم؛ و روزی پروردگارت بهتر و پایدارتر است"},{"SurahNumber":20,"VerseNumber":132,"Text":"خانواده خود را به نماز فرمان ده؛ و بر انجام آن شکیبا باش! از تو روزی نمی‌خواهیم؛ (بلکه) ما به تو روزی می‌دهیم؛ و عاقبت نیک برای تقواست"},{"SurahNumber":20,"VerseNumber":133,"Text":"گفتند: «چرا (پیامبر) معجزه و نشانه‌ای از سوی پروردگارش برای ما نمی‌آورد؟! (بگو:) آیا خبرهای روشنی که در کتابهای (آسمانی) نخستین بوده، برای آنها نیامد؟"},{"SurahNumber":20,"VerseNumber":134,"Text":"اگر ما آنان را پیش از آن (که قرآن نازل شود) با عذابی هلاک می‌کردیم، (در قیامت) می‌گفتند: «پروردگارا! چرا پیامبری برای ما نفرستادی تا از آیات تو پیروی کنیم، پیش از آنکه ذلیل و رسوا شویم!»"},{"SurahNumber":20,"VerseNumber":135,"Text":"بگو: «همه (ما و شما) در انتظاریم! (ما در انتظار وعده پیروزی، و شما در انتظار شکست ما!) حال که چنین است، انتظار بکشید! امّا بزودی می‌دانید چه کسی از اصحاب صراط مستقیم، و چه کسی هدایت یافته است"}]}