{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":23,"VerseNumber":1,"Text":"Ono što žele vjernici će postići…"},{"SurahNumber":23,"VerseNumber":2,"Text":"oni koji molitvu svoju ponizno obavljaju…"},{"SurahNumber":23,"VerseNumber":3,"Text":"i koji ono što ih se ne tiče izbjegavaju…"},{"SurahNumber":23,"VerseNumber":4,"Text":"i koji zekat udjeljuju…"},{"SurahNumber":23,"VerseNumber":5,"Text":"i koji stidna mjesta svoja čuvaju…"},{"SurahNumber":23,"VerseNumber":6,"Text":"osim od žena svojih ili onih koje su u posjedu njihovu, oni, doista, prijekor ne zaslužuju…"},{"SurahNumber":23,"VerseNumber":7,"Text":"a oni koji i pored toga traže, oni u zlu sasvim pretjeruju…"},{"SurahNumber":23,"VerseNumber":8,"Text":"i koji o povjerenim im emanetima i obavezama svojim brigu brinu…"},{"SurahNumber":23,"VerseNumber":9,"Text":"i koji molitve svoje na vrijeme obavljaju…"},{"SurahNumber":23,"VerseNumber":10,"Text":"oni su dostojni nasljednici…"},{"SurahNumber":23,"VerseNumber":11,"Text":"koji će džennet naslijediti, oni će u njemu vječno boraviti"},{"SurahNumber":23,"VerseNumber":12,"Text":"Mi čovjeka od bīti zemlje stvaramo…"},{"SurahNumber":23,"VerseNumber":13,"Text":"zatim ga kao kap sjemena na sigurno mjesto stavljamo…"},{"SurahNumber":23,"VerseNumber":14,"Text":"pa onda kap sjemena ugruškom učinimo, zatim od ugruška grudu mesa stvorimo, pa od grude mesa kosti napravimo, a onda kosti mesom zaodjenemo, i poslije ga, kao drugo stvorenje, oživimo – pa neka je uzvišen Allah, najljepši Stvoritelj"},{"SurahNumber":23,"VerseNumber":15,"Text":"Vi ćete, poslije toga, pomrijeti…"},{"SurahNumber":23,"VerseNumber":16,"Text":"zatim ćete, na onom svijetu, oživljeni biti"},{"SurahNumber":23,"VerseNumber":17,"Text":"Mi smo sedam nebesa iznad vas stvorili, i Mi bdijemo nad onim što smo stvorili"},{"SurahNumber":23,"VerseNumber":18,"Text":"Mi s neba s mjerom kišu spuštamo, i u zemlji je zadržavamo – a kadri smo je i odvesti…"},{"SurahNumber":23,"VerseNumber":19,"Text":"i pomoću nje bašče za vas podižemo od palmi i loze vinove – u njima mnogo voća imate, i vi ga jedete…"},{"SurahNumber":23,"VerseNumber":20,"Text":"i drvo koje na Sinajskoj gori raste, koje zejtin daje i začin je onima koji jedu"},{"SurahNumber":23,"VerseNumber":21,"Text":"I stoka vam je pouka: Mi vam dajemo da pijete ono što se nalazi u utrobama njezinim, i vi od nje mnogo koristi imate i vi se njome hranite…"},{"SurahNumber":23,"VerseNumber":22,"Text":"i na njima, i na lađama se vozite"},{"SurahNumber":23,"VerseNumber":23,"Text":"Mi smo poslali Nuha narodu njegovu, i on je govorio: “O narode moj, Allahu se samo klanjajte, vi drugog boga osim Njega nemate; zar se ne bojite?”"},{"SurahNumber":23,"VerseNumber":24,"Text":"Ali su glavešine naroda njegova, koje nisu vjerovale, govorile: “Ovo je samo čovjek kao i vi, samo hoće da je od vas ugledniji. Da je Allah htio, meleke bi poslao; ovakvo nešto nismo čuli od naših predaka davnih…"},{"SurahNumber":23,"VerseNumber":25,"Text":"on je čovjek džinom opsjednuti, pa pustite ga neko vrijeme!”"},{"SurahNumber":23,"VerseNumber":26,"Text":"“Gospodaru moj”, reče on, “pomozi mi, oni me u laž utjeruju!”"},{"SurahNumber":23,"VerseNumber":27,"Text":"I Mi mu objavismo: \"Gradi lađu pod Našom pažnjom i prema Našem nadahnuću, pa kad zapovijed Naša dođe i voda na površinu zemlje izbije, ti u nju ukrcaj od svake vrste po par, mužjaka i ženku, i čeljad svoju, ali ne one o kojima je već sud donesen , i ne obraćaj Mi se za nevjernike, jer će, doista, biti potopljeni"},{"SurahNumber":23,"VerseNumber":28,"Text":"Pa kad se smjestiš u lađu, ti i oni koji su uz tebe, reci: “Hvala Allahu Koji nas je spasio naroda koji ne vjeruje!”"},{"SurahNumber":23,"VerseNumber":29,"Text":"I reci: “Gospodaru moj, iskrcaj me na blagoslovljeno mjesto, Ti to najbolje umiješ!”"},{"SurahNumber":23,"VerseNumber":30,"Text":"U tome su, zaista, pouke, a Mi smo doista stavljali na kušnju"},{"SurahNumber":23,"VerseNumber":31,"Text":"Poslije njih smo druga pokoljenja stvarali…"},{"SurahNumber":23,"VerseNumber":32,"Text":"i jednog između njih bismo im kao poslanika poslali: “Allahu se samo klanjajte, vi drugog boga osim Njega nemate, zar se ne bojite?”"},{"SurahNumber":23,"VerseNumber":33,"Text":"Ali bi glavešine naroda njegova, koji nisu vjerovali, koji su poricali da će na onom svijetu biti oživljeni i kojima smo dali da u životu na ovom svijetu raskošno žive, govorili: “On je čovjek kao i vi – jede ono što i vi jedete, i pije ono što i vi pijete…"},{"SurahNumber":23,"VerseNumber":34,"Text":"i ako se budete pokoravali čovjeku kao što ste vi, sigurno ćete biti izgubljeni"},{"SurahNumber":23,"VerseNumber":35,"Text":"Zar vama on da prijeti da ćete, pošto pomrete i zemlja i kosti postanete, doista oživljeni biti"},{"SurahNumber":23,"VerseNumber":36,"Text":"Daleko je, daleko ono čime vam se prijeti"},{"SurahNumber":23,"VerseNumber":37,"Text":"Postoji samo život na ovom svijetu, mi živimo i umiremo, a oživljeni nećemo biti"},{"SurahNumber":23,"VerseNumber":38,"Text":"On je čovjek koji o Allahu iznosi laži, i mi mu ne vjerujemo.”"},{"SurahNumber":23,"VerseNumber":39,"Text":"“Gospodaru moj”, reče on, “pomozi mi, oni me u laž utjeruju!”"},{"SurahNumber":23,"VerseNumber":40,"Text":"“Uskoro će se oni pokajati!”, odgovorio bi On"},{"SurahNumber":23,"VerseNumber":41,"Text":"I zasluženo bi ih pogodio strašan glas, i Mi bismo ih kao što je nanos riječni učinili – stradao bi narod nasilnički"},{"SurahNumber":23,"VerseNumber":42,"Text":"A zatim bismo, poslije njih, druga pokoljenja stvarali…"},{"SurahNumber":23,"VerseNumber":43,"Text":"nijedan narod ne može ubrzati ni usporiti vrijeme propasti svoje…"},{"SurahNumber":23,"VerseNumber":44,"Text":"i poslanike, jedne za drugim slali. Kad bi jednom narodu došao njegov poslanik, u laž bi ga utjerivali, i Mi smo ih zato jedne drugima smjenjivali, i samo u pričama o njima spomen sačuvali – daleko bili ljudi koji nisu vjerovali"},{"SurahNumber":23,"VerseNumber":45,"Text":"Poslije smo poslali Musaa i brata mu Haruna sa znamenjima Našim i dokazom očiglednim…"},{"SurahNumber":23,"VerseNumber":46,"Text":"faraonu i glavešinama njegovim, ali su se oni uzoholili, bili su to ljudi nadmeni"},{"SurahNumber":23,"VerseNumber":47,"Text":"“Zar da povjerujemo dvojici ljudi koji su isti kao i mi, a narod njihov je roblje naše?”, govorili su"},{"SurahNumber":23,"VerseNumber":48,"Text":"I njih dvojicu su lažljivcima proglasili, pa su zato uništeni bili"},{"SurahNumber":23,"VerseNumber":49,"Text":"Musau smo onda Knjigu dali da bi sinovi Israilovi Pravim putem išli"},{"SurahNumber":23,"VerseNumber":50,"Text":"I sina Merjemina i majku njegovu znakom smo učinili. Mi smo njih na jednoj visoravni s tekućom vodom nastanili"},{"SurahNumber":23,"VerseNumber":51,"Text":"“O poslanici, dozvoljenim i lijepim jelima se hranite i dobra djela činite, jer Ja dobro znam šta vi radite"},{"SurahNumber":23,"VerseNumber":52,"Text":"Ova vaša vjera – jedina je prava vjera, a Ja sam Gospodar vaš, pa Me se bojte!”"},{"SurahNumber":23,"VerseNumber":53,"Text":"A oni su se u pitanjima vjere svoje podijelili na skupine, svaka stranka radosna onim što ispovijeda…"},{"SurahNumber":23,"VerseNumber":54,"Text":"zato ostavi ove u zabludi njihovoj još neko vrijeme"},{"SurahNumber":23,"VerseNumber":55,"Text":"Misle li oni – kad ih imetkom i sinovima pomažemo…"},{"SurahNumber":23,"VerseNumber":56,"Text":"da žurimo da im neko dobro učinimo? Nikako, ali oni ne opažaju"},{"SurahNumber":23,"VerseNumber":57,"Text":"Oni koji iz bojazni prema Gospodaru svom strahuju…"},{"SurahNumber":23,"VerseNumber":58,"Text":"i oni koji u dokaze Gospodara svog vjeruju…"},{"SurahNumber":23,"VerseNumber":59,"Text":"i oni koji druge Gospodaru svom ravnim ne smatraju…"},{"SurahNumber":23,"VerseNumber":60,"Text":"i oni koji od onog što im se daje udjeljuju, i čija su srca puna straha zato što će se vratiti svom Gospodaru…"},{"SurahNumber":23,"VerseNumber":61,"Text":"oni hitaju da čine dobra djela, i radi njih druge pretiču"},{"SurahNumber":23,"VerseNumber":62,"Text":"Mi nikog ne opterećujemo preko njegovih mogućnosti. U Nas je Knjiga koja istinu govori, i nikom se nepravda neće učiniti"},{"SurahNumber":23,"VerseNumber":63,"Text":"Ali, srca nevjernika su prema ovom sasvim ravnodušna, a pored toga i ružna djela stalno čine"},{"SurahNumber":23,"VerseNumber":64,"Text":"A kad smo na muke stavili one među njima koji su raskošnim životom živjeli, oni su odmah zapomagali"},{"SurahNumber":23,"VerseNumber":65,"Text":"“Sad ne zapomažite, Mi vam nećemo pomoć ukazati"},{"SurahNumber":23,"VerseNumber":66,"Text":"Vama su ajeti Moji kazivani, ali vi ste uzmicali…"},{"SurahNumber":23,"VerseNumber":67,"Text":"dičeći se Hramom i sijeleći – vi ste ružne riječi govorili!”"},{"SurahNumber":23,"VerseNumber":68,"Text":"Zašto oni o Kur’anu ne razmisle? Ili im dolazi nešto što nije dolazilo njihovim precima davnim"},{"SurahNumber":23,"VerseNumber":69,"Text":"Ili oni ne poznaju Poslanika svog, pa ga zato poriču"},{"SurahNumber":23,"VerseNumber":70,"Text":"Kako govore: “On je lud!” Međutim, on im istinu donosi, ali većina njih prezire istinu"},{"SurahNumber":23,"VerseNumber":71,"Text":"Da se Allah za prohtjevima njihovim povodi, sigurno bi nestalo poretka na nebesima i na Zemlji i u onom što je na njima. Mi smo im dali Kur’an, slavu njihovu, ali oni za slavu svoju ne haju"},{"SurahNumber":23,"VerseNumber":72,"Text":"Ili od njih tražiš nagradu? Ta nagrada Gospodara tvog bolja je, On najbolje nagrađuje"},{"SurahNumber":23,"VerseNumber":73,"Text":"Ti njih pozivaš na Pravi put…"},{"SurahNumber":23,"VerseNumber":74,"Text":"ali oni koji u onaj svijet neće da vjeruju s Pravog puta, doista, skreću"},{"SurahNumber":23,"VerseNumber":75,"Text":"I kad bismo im se smilovali i nevolje ih oslobodili, opet bi oni u zabludi svojoj jednako lutali"},{"SurahNumber":23,"VerseNumber":76,"Text":"Mi smo ih na muke stavljali, ali se oni Gospodaru nisu pokorili, niti su molitve upućivali…"},{"SurahNumber":23,"VerseNumber":77,"Text":"tek kad im kapiju teške patnje otvorimo, oni će nadu izgubiti i u očajanje zapasti"},{"SurahNumber":23,"VerseNumber":78,"Text":"On vam daje sluh, i vid, i pamet – a kako malo vi zahvaljujete"},{"SurahNumber":23,"VerseNumber":79,"Text":"On vas na Zemlji stvara, i pred Njim ćete se sakupiti…"},{"SurahNumber":23,"VerseNumber":80,"Text":"On život i smrt daje i samo od Njega zavisi izmjena noći i dana, pa zašto ne shvatite"},{"SurahNumber":23,"VerseNumber":81,"Text":"Ali, oni govore kao što su govorili oni prije njih"},{"SurahNumber":23,"VerseNumber":82,"Text":"Govorili su: “Zar kad pomremo i kad prah i kosti postanemo, zar ćemo, zaista, biti oživljeni"},{"SurahNumber":23,"VerseNumber":83,"Text":"I nama i još davno precima našim time se prijetilo, ali to su samo izmišljotine naroda drevnih.”"},{"SurahNumber":23,"VerseNumber":84,"Text":"Upitaj: “Čija je Zemlja i sve ono što je na njoj, znate li?”"},{"SurahNumber":23,"VerseNumber":85,"Text":"“Allahova!”, odgovorit će, a ti reci: “Pa zašto onda ne dođete sebi?”"},{"SurahNumber":23,"VerseNumber":86,"Text":"Upitaj: “Ko je Gospodar sedam nebesa i ko je Gospodar Arša veličanstvenog?”"},{"SurahNumber":23,"VerseNumber":87,"Text":"“Allah!”, odgovorit će, a ti reci: “Pa zašto se onda ne bojite?”"},{"SurahNumber":23,"VerseNumber":88,"Text":"Upitaj: “U čijoj je ruci vlast nad svim, i ko uzima u zaštitu, i od koga niko ne može zaštićen biti, znate li?”"},{"SurahNumber":23,"VerseNumber":89,"Text":"“Allahovo je to!”, odgovorit će, a ti reci: “Pa zašto onda dopuštate da budete zavedeni?”"},{"SurahNumber":23,"VerseNumber":90,"Text":"Da, Mi im istinu donosimo, a oni su zaista lažljivci…"},{"SurahNumber":23,"VerseNumber":91,"Text":"Allah nije uzeo Sebi sina, i s Njime nema drugog boga! Inače, svaki bi bog, s onim što je stvorio, radio što bi htio, i jedan drugog bi pobjeđivao. – Hvaljen neka je Allah Koji je daleko od onog što oni iznose…"},{"SurahNumber":23,"VerseNumber":92,"Text":"Koji zna i nevidljivi i vidljivi svijet i On je vrlo visoko iznad onih koje Njemu ravnim smatraju"},{"SurahNumber":23,"VerseNumber":93,"Text":"Reci: “Gospodaru moj, ako mi hoćeš pokazati ono čime se njima prijeti…"},{"SurahNumber":23,"VerseNumber":94,"Text":"onda me, Gospodaru moj, ne ostavi s narodom nevjerničkim!”"},{"SurahNumber":23,"VerseNumber":95,"Text":"A Mi ti zaista možemo pokazati ono čime im prijetimo"},{"SurahNumber":23,"VerseNumber":96,"Text":"Ti lijepim zlo uzvrati, Mi dobro znamo šta oni iznose…"},{"SurahNumber":23,"VerseNumber":97,"Text":"i reci: “Tebi se ja, Gospodaru moj, obraćam za zaštitu od priviđenja šejtanskih…"},{"SurahNumber":23,"VerseNumber":98,"Text":"i Tebi se, Gospodaru moj, obraćam da me od njihova prisustva zaštitiš!”"},{"SurahNumber":23,"VerseNumber":99,"Text":"Kad nekom od njih smrt dođe, on uzvikne: “Gospodaru moj, povrati me…"},{"SurahNumber":23,"VerseNumber":100,"Text":"da uradim kakvo dobro u onom što sam ostavio!” Nikad! To su riječi koje će on uzalud govoriti – pred njima će prepreka biti sve do Dana kad će oživljeni biti"},{"SurahNumber":23,"VerseNumber":101,"Text":"Pa kad se u rog puhne, tad rodbinskih veza među njima neće biti i jedni druge neće ništa pitati"},{"SurahNumber":23,"VerseNumber":102,"Text":"Oni čija dobra djela budu teška, oni će želje svoje ostvariti…"},{"SurahNumber":23,"VerseNumber":103,"Text":"a oni čija dobra djela budu lahka, oni će posve izgubljeni biti, u džehennemu će vječno boraviti…"},{"SurahNumber":23,"VerseNumber":104,"Text":"vatra će im lica pržiti i iskeženih zuba će u njemu ostati"},{"SurahNumber":23,"VerseNumber":105,"Text":"“Zar vam ajeti Moji nisu kazivani, a vi ste ih poricali?”"},{"SurahNumber":23,"VerseNumber":106,"Text":"“Gospodaru naš”, reći će, “naši prohtjevi su bili od nas jači, te smo postali narod zalutali"},{"SurahNumber":23,"VerseNumber":107,"Text":"Gospodaru naš, izbavi nas iz nje. Ako bismo ponovo zlo radili, sami bismo sebi nepravdu učinili.”"},{"SurahNumber":23,"VerseNumber":108,"Text":"“Ostanite u njoj prezreni i ništa Mi ne govorite!”, reći će On"},{"SurahNumber":23,"VerseNumber":109,"Text":"“Kad su neki robovi Moji govorili: ‘Gospodaru naš, mi vjerujemo, zato nam oprosti i smiluj nam se, jer Ti si najmilostiviji!’…"},{"SurahNumber":23,"VerseNumber":110,"Text":"vi ste im se toliko rugali da ste zbog toga na Mene zaboravljali i uvijek ste ih ismijavali"},{"SurahNumber":23,"VerseNumber":111,"Text":"Njih sam Ja danas nagradio za ono što su trpjeli, oni su, doista, postigli ono što su željeli.”"},{"SurahNumber":23,"VerseNumber":112,"Text":"“A koliko ste godina na Zemlji proveli?”, bit će rečeno"},{"SurahNumber":23,"VerseNumber":113,"Text":"“Proveli smo dan ili samo dio dana”, odgovorit će, “pitaj one koji su brojali.”"},{"SurahNumber":23,"VerseNumber":114,"Text":"“Pa da, kratko ste proveli”, reći će im se, “da ste samo znali!”"},{"SurahNumber":23,"VerseNumber":115,"Text":"“Zar ste mislili da smo vas uzalud stvorili i da Nam se nećete povratiti?”"},{"SurahNumber":23,"VerseNumber":116,"Text":"I neka je uzvišen Allah, Vladar istiniti, nema drugog boga osim Njega, Gospodara Arša veličanstvenog"},{"SurahNumber":23,"VerseNumber":117,"Text":"A onaj koji se, pored Allaha, moli drugom bogu, bez ikakva dokaza o njemu, pred Gospodarom svojim će račun polagati, i nevjernici ono što žele neće postići"},{"SurahNumber":23,"VerseNumber":118,"Text":"I reci: “Gospodaru moj, oprosti i smiluj se, Ti si najmilostiviji"},{"SurahNumber":24,"VerseNumber":1,"Text":"Objavljujemo suru i njezine propise činimo obaveznim! U njoj objavljujemo jasne dokaze da biste pouku primili"},{"SurahNumber":24,"VerseNumber":2,"Text":"Bludnicu i bludnika izbičujte sa stotinu udaraca biča, svakog od njih, i neka vas pri vršenju Allahovih propisa ne obuzima prema njima nikakvo sažaljenje, ako u Allaha i u onaj svijet vjerujete, i neka kažnjavanju njihovu jedna skupina vjernika prisustvuje"},{"SurahNumber":24,"VerseNumber":3,"Text":"Bludnik se ne treba ženiti osim bludnicom ili mnogoboškinjom, a bludnica ne treba biti poželjna osim bludniku ili mnogobošcu – to je zabranjeno vjernicima"},{"SurahNumber":24,"VerseNumber":4,"Text":"One koji okrive poštene žene, a ne dokažu to s četiri svjedoka, sa osamdeset udaraca biča izbičujte i nikad više svjedočenje njihovo ne primajte – to su nečasni ljudi…"},{"SurahNumber":24,"VerseNumber":5,"Text":"osim onih koji se poslije toga pokaju i poprave, jer i Allah prašta i samilostan je"},{"SurahNumber":24,"VerseNumber":6,"Text":"A oni koji okrive svoje žene, a ne budu imali drugih svjedoka, nego su samo oni svjedoci, potvrdit će svoje svjedočenje zakletvom Allahom, i to četiri puta da zaista govore istinu…"},{"SurahNumber":24,"VerseNumber":7,"Text":"a peti put da ga pogodi Allahovo prokletstvo ako laže"},{"SurahNumber":24,"VerseNumber":8,"Text":"A ona će kazne biti pošteđena, ako se četiri puta Allahom zakune da on, doista, laže…"},{"SurahNumber":24,"VerseNumber":9,"Text":"a peti put da je stigne Allahova srdžba, ako on govori istinu"},{"SurahNumber":24,"VerseNumber":10,"Text":"A da nije Allahove dobrote prema vama i milosti Njegove i da Allah ne prima pokajanje i da mudar nije…"},{"SurahNumber":24,"VerseNumber":11,"Text":"Među vama je bilo onih koji su iznosili potvoru. Vi ne smatrajte to nekim zlom po vas. Ne, to je dobro po vas. Svaki od njih bit će kažnjen prema grijehu koji je zaslužio, a onog od njih koji je to najviše činio čeka patnja velika"},{"SurahNumber":24,"VerseNumber":12,"Text":"Zašto, čim ste to čuli, nisu vjernici i vjernice jedni o drugima dobro pomislili i rekli: “Ovo je očita potvora!”"},{"SurahNumber":24,"VerseNumber":13,"Text":"Zašto nisu četvericu svjedoka doveli? A pošto svjedoke nisu doveli, oni su onda kod Allaha lažljivci"},{"SurahNumber":24,"VerseNumber":14,"Text":"A da nije Allahove dobrote prema vama i milosti Njegove i na ovom i na onom svijetu, već bi vas stigla teška kazna zbog onog u što ste se upustili…"},{"SurahNumber":24,"VerseNumber":15,"Text":"kad ste to jezicima svojim prepričavati stali i kad ste na sva usta govorili ono o čemu niste ništa znali, a vi ste to sitnicom smatrali, ali je ono Allahu krupno"},{"SurahNumber":24,"VerseNumber":16,"Text":"Zašto niste, čim ste to čuli, rekli: “Ne dolikuje nam da o tome govorimo, hvaljen neka si Ti! To je velika potvora!”"},{"SurahNumber":24,"VerseNumber":17,"Text":"Allah vam naređuje da više nikad takvo nešto ne ponovite, ako ste vjernici…"},{"SurahNumber":24,"VerseNumber":18,"Text":"i Allah vam propise objašnjava. – A Allah sve zna i mudar je"},{"SurahNumber":24,"VerseNumber":19,"Text":"One koji vole da se o vjernicama šire bestidne glasine čeka teška kazna i na ovom i na onom svijetu. – Allah sve zna, a vi ne znate"},{"SurahNumber":24,"VerseNumber":20,"Text":"A da nije Allahove dobrote prema vama i milosti Njegove i da Allah nije blag i milostiv…"},{"SurahNumber":24,"VerseNumber":21,"Text":"O vjernici, ne idite šejtanovim stopama! Onog ko bude išao šejtanovim stopama on će na razvrat i odvratna djela navoditi. A da nije Allahove dobrote prema vama i milosti Njegove, nijedan se od vas ne bi nikad od grijeha očistio; ali Allah čisti onog koga On hoće. – Allah sve čuje i sve zna"},{"SurahNumber":24,"VerseNumber":22,"Text":"Neka se čestiti i imućni među vama ne zaklinju da više neće pomagati rođake i siromahe, i one koji su na Allahovom putu rodni kraj svoj napustili; neka im oproste i ne zamjere! Zar vam ne bi bilo drago da i vama Allah oprosti? – A Allah prašta i samilostan je"},{"SurahNumber":24,"VerseNumber":23,"Text":"Oni koji obijede čestite, bezazlene vjernice, neka budu prokleti i na ovom i na onom svijetu; njih čeka patnja nesnosna…"},{"SurahNumber":24,"VerseNumber":24,"Text":"na Dan kad protiv njih budu svjedočili jezici njihovi, i ruke njihove, i noge njihove za ono što su radili"},{"SurahNumber":24,"VerseNumber":25,"Text":"Tog Dana Allah će ih kazniti kaznom koju su zaslužili i oni će saznati da je Allah, doista, Istina očigledna"},{"SurahNumber":24,"VerseNumber":26,"Text":"Nevaljale žene su za nevaljale muškarce, a nevaljali muškarci su za nevaljale žene; čestite žene su za čestite muškarce, a čestiti muškarci su za čestite žene. Oni nisu krivi za ono što o njima govore, njih čeka oprost i veliko obilje"},{"SurahNumber":24,"VerseNumber":27,"Text":"O vjernici, u tuđe kuće ne ulazite dok dopuštenje ne dobijete i dok ukućane ne pozdravite – to vam je bolje, poučite se"},{"SurahNumber":24,"VerseNumber":28,"Text":"A ako u njima nikog ne nađete, ne ulazite u njih dok vam se ne dopusti; a ako vam se rekne: “Vratite se!”, vi se vratite, bolje vam je, a Allah zna ono što radite"},{"SurahNumber":24,"VerseNumber":29,"Text":"Nije vam grijeh ulaziti u nenastanjene zgrade, u kojima se nalaze stvari vaše, a Allah zna ono što javno pokazujete i ono što krijete"},{"SurahNumber":24,"VerseNumber":30,"Text":"Reci vjernicima neka obore poglede svoje i neka vode brigu o stidnim mjestima svojim; to im je bolje, jer Allah, uistinu, zna ono što oni rade"},{"SurahNumber":24,"VerseNumber":31,"Text":"A reci vjernicama neka obore poglede svoje i neka vode brigu o stidnim mjestima svojim; i neka ne dozvole da se od ukrasa njihovih vidi išta osim onog što je ionako spoljašnje, i neka vela svoja spuste na grudi svoje; neka ukrase svoje ne pokazuju drugima, to mogu samo muževima svojim, ili očevima svojim, ili očevima muževa svojih, ili sinovima svojim, ili sinovima muževa svojih, ili braći svojoj ili sinovima braće svoje, ili sinovima sestara svojih, ili prijateljicama svojim, ili robinjama svojim, ili muškarcima kojima nisu potrebne žene, ili djeci koja još ne znaju koja su stidna mjesta žena; i neka ne udaraju nogama svojim da bi se čuo zveket nakita njihova koji pokrivaju. I svi se Allahu pokajte, o vjernici, da biste postigli ono što želite"},{"SurahNumber":24,"VerseNumber":32,"Text":"Udavajte neudate i ženite neoženjene, i čestite robove i robinje svoje; ako su siromašni, Allah će im iz obilja Svog dati. – Allah je neizmjerno dobar i sve zna"},{"SurahNumber":24,"VerseNumber":33,"Text":"I neka se suzdrže oni koji se nemaju mogućnosti oženiti, dok im Allah iz obilja svog ne pomogne! A s onima u posjedu vašem koji se žele otkupiti, ako su u stanju to učiniti, o otkupu se dogovorite. I dajte im nešto od imetka koji je Allah vama dao. I ne nagonite robinje svoje da se bludom bave – a one žele biti čestite – da biste stekli prolazna dobra ovog svijeta. A ako ih neko na to prisili, Allah će im, zato što su bile primorane, oprostiti i prema njima samilostan biti"},{"SurahNumber":24,"VerseNumber":34,"Text":"Mi vam objavljujemo jasne ajete i primjere iz života onih koji su prije vas bili i nestali i pouku onima koji se budu Allaha bojali"},{"SurahNumber":24,"VerseNumber":35,"Text":"Allah je svjetlost nebesa i Zemlje! Primjer svjetlosti Njegove je udubina u zidu u kojoj je svjetiljka. Svjetiljka je u kandilju, a kandilj je kao zvijezda blistava koja se užiže blagoslovljenim drvetom maslinovim, i istočnim i zapadnim, čije ulje gotovo da sija kad ga vatra ne dotakne – sama svjetlost nad svjetlošću! Allah vodi ka svjetlosti Svojoj onog koga On hoće. Allah navodi primjere ljudima, Allah sve dobro zna"},{"SurahNumber":24,"VerseNumber":36,"Text":"U džamijama koje se Allahovom voljom podižu i u kojima se spominje Njegovo ime – hvale Njega, ujutro i navečer…"},{"SurahNumber":24,"VerseNumber":37,"Text":"ljudi koje kupovina i prodaja ne ometaju da Allaha spominju i koji molitvu obavljaju i milostinju udjeljuju, i koji strepe od Dana u kom će srca i pogledi biti uznemireni…"},{"SurahNumber":24,"VerseNumber":38,"Text":"da bi ih Allah lijepom nagradom za djela njihova nagradio i da bi im od dobrote Svoje i više dao. A Allah daje kome hoće, bez računa"},{"SurahNumber":24,"VerseNumber":39,"Text":"A djela nevjernika su kao varka, fatamorgana u ravnici u kojoj žedan vidi vodu, ali kad do tog mjesta dođe, ništa ne nađe – a zateći će da ga čeka kraj njega Allahova kazna i On će mu potpuno isplatiti račun njegov jer Allah veoma brzo obračunava…"},{"SurahNumber":24,"VerseNumber":40,"Text":"ili su kao tmine nad dubokim morem koje prekrivaju talasi sve jedan za drugim, iznad kojih su oblaci, sve tmine jedna iznad drugih, prst se pred okom ne vidi – a onaj kome Allah ne da svjetlo neće svjetla ni imati"},{"SurahNumber":24,"VerseNumber":41,"Text":"Zar ne znaš da Allaha hvale svi koji su na nebesima i na Zemlji, a i ptice širenjem krila svojih; svi znaju kako će Mu se moliti i kako će Ga hvaliti. A Allah dobro zna ono što oni rade"},{"SurahNumber":24,"VerseNumber":42,"Text":"Samo je Allahova vlast na nebesima i na Zemlji, i Allahu se sve vraća"},{"SurahNumber":24,"VerseNumber":43,"Text":"Zar ne vidiš da Allah razgoni oblake, i onda ih spaja i jedne nad drugima gomila, pa ti vidiš kišu kako iz njih pada. On s neba, iz oblaka veličine brda, spušta grad, pa njime koga hoće pogodi, a koga hoće poštedi – blijesak munje Njegove gotovo da oduzme vid"},{"SurahNumber":24,"VerseNumber":44,"Text":"On čini da noć i dan naizmjenice nastupaju i u tome je, doista, pouka za one koji pameti imaju"},{"SurahNumber":24,"VerseNumber":45,"Text":"Allah sve životinje stvara od vode, neke od njih na trbuhu puze, neke idu na dvije noge, a neke, opet, hode na četiri. – Allah stvara što hoće, jer Allah sve može"},{"SurahNumber":24,"VerseNumber":46,"Text":"Mi objavljujemo ajete jasne. A Allah ukazuje na Pravi put onom kome On hoće"},{"SurahNumber":24,"VerseNumber":47,"Text":"A dvoličnjaci govore: “Mi vjerujemo u Allaha i Poslanika i pokoravamo se”, zatim neki od njih glave okreću, nisu oni vjernici"},{"SurahNumber":24,"VerseNumber":48,"Text":"Kad budu pozvani Allahu i Poslaniku Njegovu da im presudi, neki od njih odjednom leđa okrenu…"},{"SurahNumber":24,"VerseNumber":49,"Text":"samo ako znaju da je pravda na njihovoj strani, dolaze mu poslušno"},{"SurahNumber":24,"VerseNumber":50,"Text":"Jesu li im srca bolesna, ili sumnjaju, ili strahuju da će Allah i Poslanik Njegov prema njima nepravedno postupiti? Nijedno, nego žele drugima nepravdu učiniti"},{"SurahNumber":24,"VerseNumber":51,"Text":"Kad se vjernici Allahu i Poslaniku Njegovu pozovu da im presudi, samo reknu: “Slušamo i pokoravamo se!” Oni će uspjeti"},{"SurahNumber":24,"VerseNumber":52,"Text":"Oni koji se Allahu i Poslaniku Njegovu budu pokoravali, koji se Allaha budu bojali i koji od Njega budu strahovali – oni će postići ono što budu željeli"},{"SurahNumber":24,"VerseNumber":53,"Text":"Dvoličnjaci se zaklinju Allahom, najtežom zakletvom, da će sigurno ići u boj ako im ti narediš. Reci: “Ne zaklinjite se! Pokornost – zna se šta je! Allah dobro zna ono što vi radite.”"},{"SurahNumber":24,"VerseNumber":54,"Text":"Reci: “Pokoravajte se Allahu i pokoravajte se Poslaniku!” A ako ne htjednete, on je dužan raditi ono što se njemu naređuje, a vi ste dužni raditi ono što se vama naređuje, pa ako mu budete poslušni, bit ćete na Pravom putu – a Poslanik je jedino dužan jasno obznaniti"},{"SurahNumber":24,"VerseNumber":55,"Text":"Allah obećava da će one među vama koji budu vjerovali i dobra djela činili sigurno nasljednicima na Zemlji postaviti, kao što je postavio one prije njih, i da će im zacijelo vjeru njihovu učvrstiti, onu koju im On želi, i da će im sigurno strah sigurnošću zamijeniti; oni će se samo Meni klanjati, i neće druge Meni ravnim smatrati. A oni koji i poslije toga budu nevjernici – oni su pravi griješnici"},{"SurahNumber":24,"VerseNumber":56,"Text":"A vi molitvu obavljajte i zekat dajte i Poslaniku poslušni budite da bi vam se ukazala milost"},{"SurahNumber":24,"VerseNumber":57,"Text":"Nikako ne misli da će nevjernici umaći Njemu na Zemlji; njihovo boravište bit će vatra, a ona je, zaista, grozno prebivalište"},{"SurahNumber":24,"VerseNumber":58,"Text":"O vjernici, neka od vas u tri slučaja zatraže dopuštenje da vam uđu oni koji su u posjedu vašem i oni koji još nisu spolno zreli: prije jutarnje molitve i kad u podne odložite odjeću svoju, i poslije obavljanja noćne molitve. To su tri doba kad niste obučeni, a u drugo doba nije ni vama ni njima grijeh, ta vi jedni drugima morate ulaziti. Tako vam Allah objašnjava propise! A Allah sve zna i mudar je"},{"SurahNumber":24,"VerseNumber":59,"Text":"A kad djeca vaša dostignu spolnu zrelost, neka onda uvijek traže dopuštenje za ulazak, kao što su tražili dopuštenje oni stariji od njih – tako vam Allah objašnjava propise Svoje! A Allah sve zna i mudar je"},{"SurahNumber":24,"VerseNumber":60,"Text":"A starim ženama koje više ne žude za udajom nije grijeh da odlože ogrtače svoje, ali ne pokazujući ona mjesta na kojima se ukrasi nose; a bolje im je da budu kreposne. – Allah sve čuje i zna"},{"SurahNumber":24,"VerseNumber":61,"Text":"Nije grijeh slijepcu, niti je grijeh hromu, niti je grijeh bolesnu! Vama nije grijeh jesti u kućama vašim, ili kućama očeva vaših, ili u kućama matera vaših, ili u kućama braće vaše, ili u kućama sestara vaših, ili u kućama amidža vaših, ili u kućama tetaka vaših po ocu, ili u kućama daidža vaših, ili u kućama tetaka vaših po materi, ili u onih čiji su ključevi u vas ili u prijatelja vašeg – nije vam grijeh jesti zajednički ili pojedinačno. A kad ulazite u kuće, vi ukućane njene pozdravite pozdravom od Allaha propisanim, blagoslovljenim i uljudnim. Tako vam Allah objašnjava propise, da biste se opametili"},{"SurahNumber":24,"VerseNumber":62,"Text":"Pravi vjernici su samo oni koji u Allaha i Njegova Poslanika vjeruju, a koji se, kad su s njime na kakvom odgovornom sastanku, ne udaljuju dok od njega dopuštenje ne dobiju. Oni koji od tebe traže dopuštenje, u Allaha i Poslanika Njegova, doista, vjeruju. I kad oni zatraže dopuštenje od tebe zbog kakva posla svog, dopusti kome hoćeš od njih, i zamoli Allaha da im oprosti jer Allah prašta i On je milostiv"},{"SurahNumber":24,"VerseNumber":63,"Text":"Ne smatrajte Poslanikov poziv upućen vama kao poziv koji vi jedni drugima upućujete; Allah sigurno zna one među vama koji se kradom izvlače. Neka se pripaze oni koji postupaju suprotno naređenju njegovu da ih iskušenje kakvo ne stigne ili da ih patnja bolna ne snađe"},{"SurahNumber":24,"VerseNumber":64,"Text":"Allahovo je sve što je na nebesima i na Zemlji, On sigurno zna kakvi ste vi, i On će ih obavijestiti o svemu što su radili na Dan kad se budu Njemu vratili. – A Allah sve dobro zna"},{"SurahNumber":25,"VerseNumber":1,"Text":"Neka je uzvišen Onaj Koji robu Svom objavljuje Kur’an da bi svjetovima bio opomena…"},{"SurahNumber":25,"VerseNumber":2,"Text":"Onaj Kome pripada vlast na nebesima i na Zemlji, Koji nema djeteta, Koji u vlasti nema ortaka i Koji je sve stvorio i kako treba uredio"},{"SurahNumber":25,"VerseNumber":3,"Text":"Neki pored Njega prihvataju božanstva koja ništa ne stvaraju, a koja su sama stvorena, koja nisu u stanju od sebe neku štetu otkloniti ni sebi kakvu korist pribaviti i koja nemaju moći život oduzeti, život dati niti oživiti"},{"SurahNumber":25,"VerseNumber":4,"Text":"Oni koji ne vjeruju govore: “Ovo nije ništa drugo do velika laž koju on izmišlja, a u tome mu i drugi ljudi pomažu”, i čine nepravdu i potvoru…"},{"SurahNumber":25,"VerseNumber":5,"Text":"i govore: “To su izmišljotine naroda drevnih, on traži da mu se prepisuju i ujutro i navečer da mu ih čitaju.”"},{"SurahNumber":25,"VerseNumber":6,"Text":"Reci: “Objavljuje ih Onaj Kome su poznate tajne nebesa i Zemlje, On mnogo prašta i samilostan je.”"},{"SurahNumber":25,"VerseNumber":7,"Text":"I oni govore: “Šta je ovom ‘poslaniku’, on hranu uzima i po trgovima hoda; trebao mu se jedan melek poslati da zajedno sa njim opominje…"},{"SurahNumber":25,"VerseNumber":8,"Text":"ili da mu se spusti kakvo blago ili da ima vrt iz kojeg bi se hranio?” I nevjernici još govore: “Vi samo začarana čovjeka slijedite!”"},{"SurahNumber":25,"VerseNumber":9,"Text":"Vidi kakve primjere o tebi oni navode, pa onda lutaju i Pravi put ne mogu naći"},{"SurahNumber":25,"VerseNumber":10,"Text":"Neka je uzvišen Onaj Koji ti, ako hoće, može dati bolje od toga: vrtove kroz koje rijeke teku i dvorove"},{"SurahNumber":25,"VerseNumber":11,"Text":"Oni, čak, i Čas oživljenja poriču, a Mi smo za one koji Čas oživljenja poriču pripremili vatru razbuktalu"},{"SurahNumber":25,"VerseNumber":12,"Text":"Kad ih Oganj opazi iz daljine, oni će čuti kako gnjevan ključa i od bijesa huči…"},{"SurahNumber":25,"VerseNumber":13,"Text":"a kad budu bačeni u nju, u tjesnac, vezanih ruku, propast će tamo prizivati"},{"SurahNumber":25,"VerseNumber":14,"Text":"“Ne prizivajte danas jednu propast, nego prizivajte mnoge propasti!”"},{"SurahNumber":25,"VerseNumber":15,"Text":"Reci: “Je li bolje to ili vječni džennet koji je obećan onima koji se budu Allaha bojali? On će im nagrada i prebivalište biti…"},{"SurahNumber":25,"VerseNumber":16,"Text":"u njemu će dovijeka sve što zažele imati – to je obećanje Gospodara tvog – oni će imati pravo to iskati od Njega.”"},{"SurahNumber":25,"VerseNumber":17,"Text":"A na Dan kad ih On sakupi, a i one kojima su pored Allaha robovali, te upita: “Jeste li vi ove robove Moje u zabludu zaveli, ili su oni sami s Pravog puta zalutali?”…"},{"SurahNumber":25,"VerseNumber":18,"Text":"oni će reći: “Hvaljen neka si Ti, nezamislivo je da smo mi pored Tebe ikakve zaštitnike uzimali, nego Ti si ovima i precima njihovim dao da uživaju, pa su zaboravili da Te se sjećaju; oni su propast zaslužili!”"},{"SurahNumber":25,"VerseNumber":19,"Text":"Oni će poreći to što vi govorite, a vi nećete biti u mogućnosti da mučenje otklonite niti da pomoć nađete. A onom od vas koji je Njemu druge ravnim smatrao dat ćemo da patnju veliku iskusi"},{"SurahNumber":25,"VerseNumber":20,"Text":"Mi prije tebe nismo poslali nijednog poslanika koji nije jeo i po trgovima hodao. Mi činimo da jedni druge u iskušenje dovodite, pa izdržite! A Gospodar tvoj vidi sve"}]}