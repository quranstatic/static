{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":21,"VerseNumber":1,"Text":"قریب آگیا ہے لوگوں کے لیے ان کے (اعمال کے ) حساب کا وقت اور وہ غفلت میں منہ پھیرے ہوئے ہیں"},{"SurahNumber":21,"VerseNumber":2,"Text":"نہیں آتی ان کے پاس کوئی تازہ نصیحت ان کے رب کی طرف سے مگر یہ کہ وہ سنتے ہیں اس حال میں کہ وہ (لہو و) لعب میں (مگن) ہوتے ہیں"},{"SurahNumber":21,"VerseNumber":3,"Text":"غافل ہوتے ہیں ان کے دل اور (آپ کے خلاف) سر گوشیاں کرتے ہیں ظالم (وہ کہتے ہیں ) کیا ہے یہ مگر ایک بشر تمھاری مانند تو کیا تم پیروی کرنے لگے ہو جادو کی حالانکہ تم دیکھ رہے ہو (کہ یہ تمھاری طرح بشرہے)"},{"SurahNumber":21,"VerseNumber":4,"Text":"نبی کریم (صلی اللہ علیہ وسلم) نے) فرمایا میرا رب جانتا ہے جو بات کہی جاتی ہے آسمان اور زمین میں اور وہی ہر بات سننے والا اور سب کچھ جاننے والا ہے"},{"SurahNumber":21,"VerseNumber":5,"Text":"وہ کہتے ہیں بلکہ یہ پریشان خواب ہیں (نہیں ) بلکہ اس نے خود گھڑا ہے اسے (نہیں) بلکہ وہ شاعر ہے (اگر وہ سچا نبی ہے) تو لے آئے ہمارے پاس کوئی نشانی جس طرح بھیجے گئے تھے پہلے انبیاء"},{"SurahNumber":21,"VerseNumber":6,"Text":"نہیں ایمان لائی ان سے پہلے کوئی بستی جسے ہم نے تباہ کیا تھا تو کیا اب یہ لوگ ایمان لے آئیں گے"},{"SurahNumber":21,"VerseNumber":7,"Text":"اور نہیں رسول بنا کر بھیجا ہم نے (اے حبیب!) آپ سے پہلے مگر مردوں کو ہم نے وحی بھیجی ان کی طرف ۔ پس (اے منکرو!) لوچھو اہل علم سے اگر تم (خود حقیقت حال کو) نہیں جانتے"},{"SurahNumber":21,"VerseNumber":8,"Text":"اور نہیں بنائے ہم نے ان انبیاء کے (ایسے ) جسم کہ وہ کھانا کھاتے ہوں اور نہ ہی وہ (اس دنیا میں ) ہمیشہ رہنے والے تھے"},{"SurahNumber":21,"VerseNumber":9,"Text":"پھر ہم نے سچّا کر دکھایا انھیں (جو) وعدہ (ہم نے ان سے کیا تھا) پس ہم نے نجات دی انھیں اور ان لوگوں کو جن کو ہم نے (بچانا) چاہا اور ہم نے ہلاک کر دیا حد سے بڑھنے والوں کو"},{"SurahNumber":21,"VerseNumber":10,"Text":"بیشک ہم نے اتاری تمھاری طرف ایک کتاب جس میں تمھارے لیے نصیحت ہے کیا تم (اتنا بھی) نہیں سمجھتے"},{"SurahNumber":21,"VerseNumber":11,"Text":"اور کتنی بستیاں ہم نے برباد کر دیں (کیونکہ) وہ ظالم تھیں اور ہم نے پیدا فرما دی ان (کی بربادی) کے بعد ایک دوسری قوم"},{"SurahNumber":21,"VerseNumber":12,"Text":"پس جب انہوں نے محسوس کیا ہمارا عذاب تو فوراً انہوں نے وہاں سے بھاگنا شروع کر دیا"},{"SurahNumber":21,"VerseNumber":13,"Text":"اب مت بھاگو ! اور واپس لوٹوان آسائشوں کی طرف جو تمھیں دی گئی تھیں اور (لوٹو) اپنے مکانوں کی طرف تاکہ تم سے باز پرس کی جائے"},{"SurahNumber":21,"VerseNumber":14,"Text":"کہنے لگے وائے شومئیے قسمت! ہم ہی ظالم تھے"},{"SurahNumber":21,"VerseNumber":15,"Text":"پس وہ یونہی شور و پکار کرتے رہے یہاں تک کہ ہم نے انھیں کٹے ہوئے کھیت (اور) بجھے ہوئے (انگاروں ) کی طرح کر دیا"},{"SurahNumber":21,"VerseNumber":16,"Text":"اور نہیں پیدا فرمایا ہم نے آسمان اور زمین اور جو کچھ ان کے درمیان ہے دل لگی کرتے ہوئے"},{"SurahNumber":21,"VerseNumber":17,"Text":"اگر ہمیں یہی منظور ہوتا کہ ہم (اس کائنات) کو کھیل تماشہ بنائیں تو ہم بنا لیتے اسے خود بخود (ہمیں کون روک سکتا تھا) مگر ہم ایسا کرنے والے نہیں ہیں"},{"SurahNumber":21,"VerseNumber":18,"Text":"بلکہ ہم تو چوٹ لگاتے ہیں حق سے باطل پر پس وہ اسے کچل دیتا ہے اور وہ یکایک نا پید ہو جا تا ہے اور (اے باطل پرستو!) تمھارے لیے ہلاکت ہے ان (نازیبا) باتوں کے باعث جو تم بیان کرتے ہو"},{"SurahNumber":21,"VerseNumber":19,"Text":"اور اسی کا ہے جو کچھ آسمانوں اور زمین میں ہے اور جو (فرشتے ) اسکے نزدیک ہیں وہ ذرا سر کشی نہیں کرتے اسکی عبادت سے اور نہ ہی وہ تھکتے ہیں"},{"SurahNumber":21,"VerseNumber":20,"Text":"وہ (اس کی) پاکی بیان کرتے رہتے ہیں رات دِن اور وہ اکتاتے نہیں"},{"SurahNumber":21,"VerseNumber":21,"Text":"کیا بنا لیے ہیں انھوں نے خدا (اہل) زمین سے جو مردوں کو زندہ کر سکتے ہیں"},{"SurahNumber":21,"VerseNumber":22,"Text":"اگر ہوتے زمین و آسمان میں کوئی اور خدا سوائے اللہ تعالیٰ کے تو یہ دونوں برباد ہو جاتے پس پاک ہے اللہ تعالیٰ جو عرش کا رب ہے ان تمام نا زیبا باتوں سے جو وہ کرتا ہیں"},{"SurahNumber":21,"VerseNumber":23,"Text":"نہیں پرسش کی جا سکتی اس کام کے متعلق جو وہ کرتا ہے اور ان (تمام سے ) باز پرس ہو گی"},{"SurahNumber":21,"VerseNumber":24,"Text":"کیا انھوں نے بنا لیا ہیں اللہ تعالیٰ کے سوا اور معبود۔ (اے حبیب!) آپ (انھیں ) فرمائیے پیش کرو اپنی دلیل۔ یہ قرآن نصیحت ہے میرے ساتھ والوں کے لیے اور دوسری کتب جو نصیحت ہیں میرے پیش روؤں کے لیے (سب موجود ہیں انکا کوئی حوالہ و) بلکہ حقیقت یہ ہے کہ انمیں سے اکثر حق کو نہیں جانتے اس لیے وہ (اس سے ) منہ پھیرے ہوئے ہیں"},{"SurahNumber":21,"VerseNumber":25,"Text":"اور نہیں بھیجا ہم نے آپ سے پہلے کوئی رسول مگر یہ کہ ہم نے وحی بھیجی اس کی طرف کہ بلاشبہ نہیں ہے کوئی خدا بجز میرے پس میری عبادت کیا کرو"},{"SurahNumber":21,"VerseNumber":26,"Text":"وہ کہتے ہیں بنا لیا ہے رحمن نے (اپنے لیے ) بیٹا سبحان اللہ !(یہ کیونکر ہو سکتا ہے) بلکہ وہ تو (اسکے ) معزز بندے ہیں"},{"SurahNumber":21,"VerseNumber":27,"Text":"نہیں سبقت کرتے اس سے بات کرنے میں اور وہ اسی کے حکم پر کاربند ہیں"},{"SurahNumber":21,"VerseNumber":28,"Text":"اللہ تعالیٰ جانتا ہے جو کچھ ان کے آگے ہے اور جو کچھ ان کے پیچھے گزر چکا ہے اور وہ شفاعت نہیں کرینگے۔ مگر اس کے لیے جسے وہ پسند فرمائے اور وہ (اس کی بےنیازی کے باعث) اس کے خوف سے ڈر رہے ہیں"},{"SurahNumber":21,"VerseNumber":29,"Text":"اور جو ان میں سے یہ کہے کہ میں خدا ہوں اللہ تعالیٰ کے سواتو اسے ہم سزا دینگے جہنم کی ۔ یونہی ہم سزا دیا کرتے ہیں ظالموں کو"},{"SurahNumber":21,"VerseNumber":30,"Text":"کیا کبھی غور نہیں کیا کفر و انکار کرنے والوں نے کہ آسمان اور زمین آپس میں ملے ہوئے تھے پھر ہم نے الگ الگ کر دیا انھیں اور ہم نے پیدا فرمائی پانی سے ہر زندہ چیز کیا وہ اب بھی ایمان نہیں لاتے"},{"SurahNumber":21,"VerseNumber":31,"Text":"اور ہم نے بنا دیے زمین میں بڑے بڑے پہاڑ تاکہ زمین لرزتی نہ رہے ان کے ساتھ اور بنا دیں ہم نے ان پہاڑوں میں کشادہ راہیں تاکہ وہ (اپنی منزل مقصود کا) راستہ پا سکیں"},{"SurahNumber":21,"VerseNumber":32,"Text":"اور ہم نے بنایا آسمان کو ایک چھت جو (شکست و ریخت سے ) محفوظ ہے اور وہ لوگ (اب بھی) اسکی نشانیوں سے روگردانی کیے ہوئے ہیں"},{"SurahNumber":21,"VerseNumber":33,"Text":"اور وہی ہے جس نے پیدا فرمایا لیل و نہار کو اور مہر و ماہ کو ۔ سب (اپنے اپنے ) مدار میں تیر رہے ہیں"},{"SurahNumber":21,"VerseNumber":34,"Text":"اور نہیں مقدر کیا ہم نے کسی انسان کے لیے جو آپ سے پہلے گزرا (اس دنیا میں ) ہمیشہ رہنا تو اگر آپ انتقال فرما جائیں توکیا یہ لوگ (یہاں) ہمیشہ رہنے والے ہیں ۔"},{"SurahNumber":21,"VerseNumber":35,"Text":"ہر نفس موت (کا مزہ) چکھنے والا ہے اور ہم خوب آزماتے ہیں تمھیں برے اور اچھے حالات سے دو چار کر کے اور (اخر کار) تم سب کو ہماری طرف ہی لوٹ کر آنا ہے"},{"SurahNumber":21,"VerseNumber":36,"Text":"اور جب دیکھتے ہیں آپ کو وہ جنھوں نے کفر اختیارکیا ہے تو آپ سے بس تمسخر کرنے لگتے ہیں (کہتے ہیں) کیا یہی وہ صاحب ہیں جو (برائی سے) ذکر کیا کرتے ہیں تمھارے خداؤں کا ۔ حالانکہ وہ (کفار) رحمن کے ذکر سے خود (یکسر) انکاری ہیں"},{"SurahNumber":21,"VerseNumber":37,"Text":"انسان کی سرشت میں ہی جلد بازی ہے میں عنقریب تمھیں (خود ہی) اپنی نشانیاں دکھاؤں گاسو تم مجھ سے جلدی کا مطالبہ نہ کرو"},{"SurahNumber":21,"VerseNumber":38,"Text":"اور وہ کہتے ہیں کب پورا ہوگا یہ (قیامت کا ) وعدہ ؟ (بتاؤنا) اگر تم سچے ہو"},{"SurahNumber":21,"VerseNumber":39,"Text":"کاش! جانتے کفار (اس وقت کو ) جب وہ نہ روک سکیں گے اپنے چہروں سے آگ (کے شعلوں) کو اور نہ اپنی پشتوں سے اور نہ ان کی مدد کی جائے گی"},{"SurahNumber":21,"VerseNumber":40,"Text":"بلکہ وہ آئے گی ان کے پاس نا گہاں سو انھیں بد حواس کر دیگی پھر وہ نہ اسے ردّ کر سکیں گے اور نہ ہی انھیں مزید مہلت دی جائے گی"},{"SurahNumber":21,"VerseNumber":41,"Text":"اور بےشک مزاق اڑایا گیا ان رسولوں کا بھی جو آپ سے پہلے تشریف لائے تھے پس نازل ہوا ان لوگوں پر جو تمسخر کیا کرتے تھے ان میں سے وہ عذاب جس کا وہ مذاق اڑایا کرتے تھے"},{"SurahNumber":21,"VerseNumber":42,"Text":"آپ پوچھیے (اے منکرو!) کون ہے جو نگہبانی کر سکتا ہے تمھاری رات بھر اور دن بھر خدائے رحمن سے (اگر وہ تمھیں عذاب دینا چاہے ) مگر (ان سے کیا پوچھنا) یہ تو اپنے رب کے ذکر سے ہی روگرداں ہیں"},{"SurahNumber":21,"VerseNumber":43,"Text":"کیا ان کے اور خدا ہیں جو بچا سکتے ہیں انھیں (عذاب سے) ہمارے سوا وہ جھوٹے معبود تو خود اپنی مدد بھی نہیں کر سکتے اور نہ انھیں ہماری تائید میسر ہو گی"},{"SurahNumber":21,"VerseNumber":44,"Text":"بلکہ ہم نے (عیش و آرام کا) سامان دیا انھیں اور ان کے آباؤاجداد کو حتیٰ کہ (اس عیش و آرام میں ) ا ن پر لمبا عرصہ گزر گیا اور وہ سر کش ہو گئے کیا وہ ملاحظہ نہیں کر رہے کہ ہم زمین (کی وسعتوں ) کو گھٹاتے چلے جا رہے ہیں اس کی (چاروں) سمتوں سے کیا وہ (ہماری تقدیر پر) غالب آسکتے ہیں؟"},{"SurahNumber":21,"VerseNumber":45,"Text":"آپ فرمائیے میں تمھیں ڈراتا ہوں صرف وحی سے اور نہیں سنا کرتے بہرے پکارنے کو جب انھیں (عذاب الہی سے ) ڈرایا جا تا ہے"},{"SurahNumber":21,"VerseNumber":46,"Text":"اور اگر (صرف ) چُھو جائے انھیں ایک جھونکا تیرے رب کے عذاب کا تو (سارا نشہ ہرن ہو جائے) یوں کہنے لگیں صدحیف! بیشک ہم ہی ظالم تھے"},{"SurahNumber":21,"VerseNumber":47,"Text":"اور ہم رکھ دینگے صحیح تولنے والے ترازو قیامت کے دِن پس ظلم نہ کیا جائے گا کسی پر ذرّہ بھر اور اگر (کسی کا عمل ) رائی کے دانے کے برابر بھی ہوگا تو ہم اسے بھی لا حاضر کرینگے اور ہم کا فی ہیں حساب کرنے والے"},{"SurahNumber":21,"VerseNumber":48,"Text":"اور یقیناً ہم نے عطا فرمایا موسیٰ اور ہارون (علیہ السلام ) کو فرقان اور روشنی اور ذکر پرہیزگاروں کے لیے"},{"SurahNumber":21,"VerseNumber":49,"Text":"جو ڈرتے رہتے ہیں اپنے رب سے بِن دیکھے ۔ نیز وہ قیامت سے بھی ترساں رہتے ہیں"},{"SurahNumber":21,"VerseNumber":50,"Text":"اور یہ قرآن نصیحت ہے بڑی با برکت ہم نے (ہی ) اسے اتارا ہے تو کیا تم اس کو ماننے سے انکار کرتے ہو"},{"SurahNumber":21,"VerseNumber":51,"Text":"اور یقیناً ہم نے مرحمت فرمائی تھی ابراہیم (علیہ السلام) کو ان کی دانائی اس سے پہلے اور ہم ان کو خوب جانتے تھے"},{"SurahNumber":21,"VerseNumber":52,"Text":"یاد کرو جب آپ نے کہا اپنے باپ اور اپنی قوم سے کہ یہ کیا مورتیاں ہیں جن کی پوچا پاٹ پر تم جمے بیٹھے ہو"},{"SurahNumber":21,"VerseNumber":53,"Text":"وہ بولے پایا ہے ہم نے اپنے باپ (دادوں ) کو کہ وہ ان کے پجاری تھے"},{"SurahNumber":21,"VerseNumber":54,"Text":"آپ نے فرمایا بلاشبہ مبتلا رہے ہو تم بھی اور تمھارے باپ دادا بھی کھلی گمراہی میں"},{"SurahNumber":21,"VerseNumber":55,"Text":"انھوں نے پوچھا کیا تم ہمارے پاس کوئی سچی بات لے کر آئے ہو یا (صرف) دل لگی کر رہے ہو"},{"SurahNumber":21,"VerseNumber":56,"Text":"آپ نے فرمایا (دِل لگی نہیں کر رہا) بلکہ تمھارا رب وہی ہے جو آسمانوں اور زمین کا رب ہے جس نے ان سب کو پیدا فرمایا ہے اور میں اس (صداقت) پر گواہی دینے والوں سے ہوں"},{"SurahNumber":21,"VerseNumber":57,"Text":"اور بخدا! میں بندوبست کروں گا تمھارے بتوں کا جب تم چلے جاؤ گے پیٹھ پھیرتے ہوئے"},{"SurahNumber":21,"VerseNumber":58,"Text":"پس آپ نے انھیں ریزہ ریزہ کر ڈالا مگر ان کے بڑے بت کو کچھ نہ کہا تاکہ وہ لوگ (اس افتادہ کے بارے میں ) اسکی طرف رجوع کریں"},{"SurahNumber":21,"VerseNumber":59,"Text":"وہ بولے کس نے یہ حال کیا ہے ہمارے بتوں کا بیشک وہ ظالموں میں سے ہے"},{"SurahNumber":21,"VerseNumber":60,"Text":"(چند آدمیوں نے ) کہا ہم نے ایک نوجوان کو سنا ہے کہ وہ ان کا ذکر (برائی سے ) کیا کرتا ہے ۔ اسے ابراہیم کہا جاتا ہے"},{"SurahNumber":21,"VerseNumber":61,"Text":"کہنے لگے تو پھر (پکڑ کر) لاؤ اسے سب لوگوں کے روبرو شاید وہ اس کے متعلق کوئی شہادت دیں"},{"SurahNumber":21,"VerseNumber":62,"Text":"(ابراہیم پکڑ کر لائے گئے تو) لوگوں نے پوچھا اے ابراہیم! کیا تو نے ہمارے خداؤں کے ساتھ یہ حرکت کی ہے ؟"},{"SurahNumber":21,"VerseNumber":63,"Text":"فرمایا بلکہ ان کے اس بڑے نے یہ حرکت کی ہو گی سو ان سے پوچھو اگر یہ گفتگو کی سکت رکھتے ہوں"},{"SurahNumber":21,"VerseNumber":64,"Text":"(لاجواب ہو کر ) اپنے دلوں میں غور کرنے لگے پھر بولے بلاشبہ تم ہی زیاں کار ستمگار ہو"},{"SurahNumber":21,"VerseNumber":65,"Text":"پھر وہ اوندھے ہو کر (اپنی سابقہ گمراہی کی طرف) پلٹ گئے اور کہنے لگے تم خوب جانتے ہو کہ یہ بولتے نہیں"},{"SurahNumber":21,"VerseNumber":66,"Text":"آپ نے فرمایا (نادانو!) کیا تم عبادت کرتے ہو اللہ تعالیٰ کو چھوڑ کر ان (بے بس بتوں) کی جو نہ تمھیں کچھ فائدہ پہنچا سکتے ہیں اور نہ تمھیں ضرر پہنچا سکتے ہیں"},{"SurahNumber":21,"VerseNumber":67,"Text":"تف ہے تم پر نیز ان بتوں پر جن کو تم پوجتے ہو اللہ تعالیٰ کے سوا کیا تم اتنا بھی نہیں سمجھتے ؟"},{"SurahNumber":21,"VerseNumber":68,"Text":"(سب یک زبان ہو کر) لولے جلا ڈالو اس کو اور مدد کرو اپنے خداؤں کی اگر تم کچھ کرنا چاہتے ہو"},{"SurahNumber":21,"VerseNumber":69,"Text":"(جب آپ کو آتش کدہ میں پھینکا گیا تو) ہم نے حکم دیا اے آگ ٹھنڈی ہو جا اور سلامتی کا باعث بن جا ابراہیم کے لیے"},{"SurahNumber":21,"VerseNumber":70,"Text":"انھوں نے تو ابراہیم کو گزند پہنچانے کا ارادہ کیا لیکن ہم نے ان کو ناکام بنا دیا"},{"SurahNumber":21,"VerseNumber":71,"Text":"اور ہم نے نجات دی آپ کو اور لوط کو اس سر زمین کی طرف (ہجرت کا حکم دیا) جسے ہم نے بابرکت بنایا تھا تمام جہان والوں کے لیے"},{"SurahNumber":21,"VerseNumber":72,"Text":"اور ہم نے عطا فرمایا انھیں اسحق (جیسا فرزند) اور یعقوب (جیسا) پوتا۔ اور سب کو ہم نے صالح بنا دیا"},{"SurahNumber":21,"VerseNumber":73,"Text":"اور ہم نے بنا دیا انھیں پیشوا (لوگوں کے لیے) وہ راہ دکھاتے تھے ہمارے حکم سے اور ہم نے وحی بھیجی ان کی طرف کہ وہ نیک کام کریں اور نماز ادا کریں اور زکوٰۃ دیاکریں اور سب ہمارے عبادت گزار تھے"},{"SurahNumber":21,"VerseNumber":74,"Text":"اور لوط کو ہم نے حکومت اور علم عطا فرمایا اور نجات دی اسے اس گاؤں سے جس کے باشندے بہت رذیل کام کیا کرتے تھے بےشک وہ لوگ بڑے نا ہنجار (اور ) نافرمان تھے"},{"SurahNumber":21,"VerseNumber":75,"Text":"اور ہم نے اسے داخل کر لیا اپنے (حریم ) رحمت میں بیشک وہ نیکو کاروں میں سے تھا"},{"SurahNumber":21,"VerseNumber":76,"Text":"اور یاد کرو نوح علیہ السلام کو جب انھوں نے (ہمیں ) پکارا پیش ازیں ، تو ہم نے قبول فرمایا ان کی دعا کو اور بچایا انھیں اور ان کے گھر والوں کو سخت مصیبت سے"},{"SurahNumber":21,"VerseNumber":77,"Text":"اور ہم نے ان کی حمایت کی اس قوم کے مقابلے میں جنھوں نے ہماری آیتوں کو جھٹلایا تھا بیشک وہ بڑے نا ہنجار لوگ تھے پس ہم نے غرق کر دیاان سب کو"},{"SurahNumber":21,"VerseNumber":78,"Text":"اور یاد کرو داؤد و سلیمان علیہ السلام کو جب وہ فیصلہ کر رہے تھے ایک کھیتی کے جھگڑے کا جب رات کے وقت چھوٹ گئیں اس میں ایک قوم کی بکریاں اور ہم ان کے فیصلہ کا مشاہدہ کر رہے تھے"},{"SurahNumber":21,"VerseNumber":79,"Text":"سو ہم نے سجھا دیا وہ معاملہ سلیمان علیہ السلام کو اور ان سب کو ہم نے بخشا تھا حکم اور علم اور ہم نے فرمانبردار بنا دیا داؤد کا پہاڑوں اور پرندوں کو وہ سب انکے ساتھ مل کر تسبیح کہا کرتے اور (یہ شان) ہم دینے والے تھے"},{"SurahNumber":21,"VerseNumber":80,"Text":"اور ہم نے سکھا دیاانھیں زرہ بنانے کا ہنر تمھارے فائدے کے لیے تاکہ وہ زرہ بچا لے تمھیں تمھاری زد سے تو کیا تم (اس احسان کا) شکر ادا کرنیوالے ہو"},{"SurahNumber":21,"VerseNumber":81,"Text":"اور ہم نے سلیمان کے لیے تند و تیز ہوا کو فرمانبردار بنا دیا چلتی تھی وہ ہوا ان کے حکم سے اس سر زمین کی طرف سے جسے ہم نے با برکت بنادیا تھا اور ہم ہر چیز کو جاننے والے تھے"},{"SurahNumber":21,"VerseNumber":82,"Text":"اور ہم نے مسخر کر دیے شیطانوں میں سے جو (سمندروں میں ) غوطہ زنی کرتے ان کے لیے اور کیا کرتے طرح طرح کے اور کام اور ہم ہی ان کے نگہبان تھے"},{"SurahNumber":21,"VerseNumber":83,"Text":"اور یاد کرو ایوب کو جب پکارا انھوں نے اپنے رب کو کہ مجھے پہنچی ہے سخت تکلیف اور تو ارحم الراحمین ہے (میرے حال زار پر بھی رحم فرما)"},{"SurahNumber":21,"VerseNumber":84,"Text":"تو ہم نے قبول فرما لی اس کی فریاد اور ہم نے دور فرما دی جو تکلیف انھیں پہنچ رہی تھی اور ہم نے عطا کیے اسے اس کے گھر والے نیز اتنے اور ان کے ساتھ اپنی رحمت خاص سے اور یہ نصیحت ہے عبادت گزاروں کے لیے"},{"SurahNumber":21,"VerseNumber":85,"Text":"اور یاد کرو اسماعیل، ادریس اور ذوالکفل علیہ السلام کو یہ سب صابروں کے گروہ سے تھے"},{"SurahNumber":21,"VerseNumber":86,"Text":"اور ہم نے داخل فرمایا انھیں اپنی رحمت خاص میں یقیناً وہ نیک بندوں میں سے تھے"},{"SurahNumber":21,"VerseNumber":87,"Text":"اور یاد کرو ذوالنون کو جب وہ چل دیا غضبناک ہو کر اور یہ خیال کیا کہ ہم اس پر کوئی گرفت نہیں کریں گے پھر اس نے پکارا (تہ در تہ) اندھیروں میں کہ کوئی معبود نہیں سوا تیرے پاک ہے تو بیشک میں ہی قصور واروں سے ہوں"},{"SurahNumber":21,"VerseNumber":88,"Text":"پس ہم نے انکی پکار کو قبول فرما لیا اور نجات بخشدی انھیں غم (و اندوہ) سے اور یونہی ہم نجات دیا کرتے ہیں مومنوں کو"},{"SurahNumber":21,"VerseNumber":89,"Text":"اور یاد کرو زکریا علیہ السلام کو جب انھوں نے پکارا اپنے رب کو کہ اے میرے پروردگار! مجھے اکیلا نہ چھوڑ اور تو سب وارثوں سے بہترہے"},{"SurahNumber":21,"VerseNumber":90,"Text":"تو ہم نے اس کی دعا کو قبول فرما لیا اور اسے یحیی (جیسا فرزند) عطا فرمایا اور ہم نے تندرست کر دیا ان کی خاطر انکی اہلیہ کو ۔ بیشک وہ بہت سبک رو تھے نیکیاں کرنے میں اور پکارا کرتے تھے ہمیں بڑی امید اور خوف سے اور وہ ہمارے سامنے بڑا عجز و نیاز کرتے تھے"},{"SurahNumber":21,"VerseNumber":91,"Text":"اور یاد کرو اس خاتون کو جس نے محفوظ رکھا اپنی عصمت کو پس ہم نے پھونک دیا ا س میں اپنی روح سے اور ہم نے بنا دیا اسے اور اس کے بیٹے کو (اپنی قدرت کی ) نشانی سارے جہان والوں کے لیے"},{"SurahNumber":21,"VerseNumber":92,"Text":"(اے ان انبیاء کو ماننے والو!) یہی (توحید ) تمھارا دین ہے جو ایک دین ہے اور میں تمھارا پروردگار ہوں پس میری بندگی کیا کرو"},{"SurahNumber":21,"VerseNumber":93,"Text":"مگر لوگوں نے پارہ پارہ کر ڈالا اپنے دین کو آپس میں (اخر کار) سب ہماری طرف ہی لوٹنے والے ہیں"},{"SurahNumber":21,"VerseNumber":94,"Text":"پس جو شخص کرتا رہا کوئی نیک کام بشرطیکہ وہ مومن ہو تو رائیگاں نہیں جانے دیا جائیگا اس کی کوشش کو اور ہم اس کے لیے (اس کے عملوں کو) لکھنے والے ہیں"},{"SurahNumber":21,"VerseNumber":95,"Text":"اور نا ممکن ہے اس بستی کے لیے جس کو ہم نے برباد کر دیا کہ اس کے باشندے پھر لوٹ کر آئیں"},{"SurahNumber":21,"VerseNumber":96,"Text":"یہاں تک کہ جب کھول دیے جائیں گے یاجوج اور ماجوج اور وہ ہر بلندی سے بڑی تیزی کے ساتھ نیچے اترنے لگیں گے"},{"SurahNumber":21,"VerseNumber":97,"Text":"(تب معلوم ہوگا کہ) قریب آگیا ہے سچا وعدہ تو اس وقت تاڑے لگ جائیں گی ۔ نظریں ان لوگوں کی جنھوں نے کفر کیا تھا (کہیں گے) صد حیف! ہم تو غافل رہے اس امر سے بلکہ ہم تو ظالم تھے"},{"SurahNumber":21,"VerseNumber":98,"Text":"(اے مشرکو!) تم اور جن بتوں کی تم عبادت کیا کرتے ہو اللہ تعالیٰ کو چھوڑ کر سب جہنم کا ایندھن ہوں گے تم اس میں داخل ہونے والے ہو"},{"SurahNumber":21,"VerseNumber":99,"Text":"(سوچو) اگر یہ خدا ہوتے تو نہ داخل ہوتے جہنم میں ، اور (جھوٹے خدا اور ان کے پجاری) سب اسمیں ہمیشہ رہیں گے"},{"SurahNumber":21,"VerseNumber":100,"Text":"وہ جہنم میں شدت عذاب سے چیخیں گے اور وہ اس میں اور کچھ نہ سن سکیں گے"},{"SurahNumber":21,"VerseNumber":101,"Text":"بلاشبہ وہ لوگ جن کے لیے مقدر ہو چکی ہے ہماری طرف سے بھلا ئی وہ وہی اس جہنم سے دور رکھے جائیں گے"},{"SurahNumber":21,"VerseNumber":102,"Text":"وہ اس کی آہٹ بھی نہ سنیں گے اور وہ ان (نعمتوں) میں جن کی خواہش انھوں نے کی تھی ہمیشہ رہیں گے"},{"SurahNumber":21,"VerseNumber":103,"Text":"نہ غم ناک کرے گی انھیں وہ بڑی گھبراہٹ اور فرشنے ان کا استقبال کریں گے (انھیں بتائیں گے ) یہی وہ تمھارا دن ہے جس کا تم سے وعدہ کیا گیا تھا"},{"SurahNumber":21,"VerseNumber":104,"Text":"یاد کرو جس دن ہم لپیٹ دیں گے آسمان کو جیسے لپیٹ دیے جاتے ہیں طومار میں کاغذات جیسے ہم نے آغاذ کیا تھا ابتدائے آفرینش کا اسی طرح ہم اسے لوٹائیں گے ۔ یہ وعدہ (پورا کرنا) ہم پر لازم ہے یقیناً ہم (ایسا) کرنے والے ہیں"},{"SurahNumber":21,"VerseNumber":105,"Text":"اور بےشک ہم نے لکھ دیا ہے زبور میں پند و موعظت کے (بیان کے ) بعد کہ بلاشبہ زمین کے وارث تو میرے نیک بندے ہوں گے"},{"SurahNumber":21,"VerseNumber":106,"Text":"یقیناً اس قرآن کی کفایت ہے اس قوم کی (فلاح دارین) کے لیے جو عبادت گزار ہے"},{"SurahNumber":21,"VerseNumber":107,"Text":"اور نہیں بھیجا ہم نے آپ کو ، مگر سراپا رحمت بنا کر سارے جہانوں کے لیے"},{"SurahNumber":21,"VerseNumber":108,"Text":"فرما دیجیے کہ میرے پاس تو صرف یہ وحی آئی ہے کہ تمھارا خدا وہی ہے جو ایک خدا ہے پس کیا تم اسلام لانے کے لیے تیار ہو"},{"SurahNumber":21,"VerseNumber":109,"Text":"اگر وہ پھر بھی روگردانی کریں تو آپ فرمادیجیے کہ میں نے آگاہ کر دیا ہے تمھیں پوری طرح اور میں نہیں سمجھتا کہ قریب ہے یا بعید جس کا تم سے وعدہ کیا گیا ہے"},{"SurahNumber":21,"VerseNumber":110,"Text":"بیشک اللہ تعالیٰ جانتا ہے جو بات تم بلند آواز سے کہتے ہو اور جانتا ہے جو تم (اپنے دل میں ) چھپاتے ہو"},{"SurahNumber":21,"VerseNumber":111,"Text":"اور میں کیا جانوں (اس ڈھیل سے ) شاید تمھارا امتحان لینا اور ایک وقت تک تمھیں لطف اندوز کرنا مطلوب ہو"},{"SurahNumber":21,"VerseNumber":112,"Text":"آپ نے عرض کی میرے رب فیصلہ فرمادے (ہمارے درمیان) حق کے ساتھ اور (اے کفار!) ہمارا رب وہ ہے جو رحمن ہے اسی سے مدد طلب کی جاتی ہے ان باتوں پر جو تم کرتے ہو"},{"SurahNumber":22,"VerseNumber":1,"Text":"اے لوگو! ڈرو اپنے پروردگار (کی ناراضگی) سے بےشک قیامت کا زلزلہ بڑی سخت چیز ہے"},{"SurahNumber":22,"VerseNumber":2,"Text":"جس روز تم اس (کی ہولناکیوں) کو دیکھو گے تو غافل ہو جائیگی ہر دودھ پلانے والی (ماں) اس (لخت جگر) سے جس کو اس نے دودھ پلایا، اور گرا ددے گی ہر حاملہ اپنے حمل کو اور تجھے نظر آئیں گے لوگ جیسے وہ نشے میں مست ہوں حالانکہ وہ نشے میں مست نہیں ہوں گے بلکہ عذاب الہی بڑا سخت ہوگا (وہ اس کی ہیبت سے حواس بافتہ ہوں گے)"},{"SurahNumber":22,"VerseNumber":3,"Text":"اور بعض ایسے لوگ ہیں جو جھگڑتے ہیں اللہ تعالیٰ کے بارے میں علم کے بغیر اور پیروی کرتے ہیں سرکش شیطان کی"},{"SurahNumber":22,"VerseNumber":4,"Text":"جس کے مقدر میں لکھا جا چکا ہے کہ جو اس کو دوست بنائے گا تو وہ اسے گمراہ کر کے رہے گا اور راہ دکھائے گا اسے بھڑکتی ہوئی آگ کے عذاب کی طرف"},{"SurahNumber":22,"VerseNumber":5,"Text":"اے لوگو! اگر تمھیں کچھ شک ہو (روز محشر) جی اٹھنے میں ذرا اس امر میں غور کرو کہ ہم نے ہی پیدا کیا تھا تمھیں مٹی سے پھر نطفہ سے پھر خون کے لوٹھرے سے پھر گوشت کے ٹکڑے سے بعض کی تخلیق مکمل ہوتی ہے اور بعض کی نامکمل تاکہ ہم ظاہر فرما دیں تمھارے لیے (اپنی قدرت کا کمال) اور ہم قرار بخشتے ہیں رحموں میں جسے ہم چاہتے ہیں ایک مقررہ معیاد تک پھر ہم نکالتے ہیں تمھیں بچہ بنا کر پھر (پرورش کرتے ہیں تمھاری) تاکہ تم پہنچ جاؤ اپنے شباب کو اور تم میں سے کچھ (پہلے ) فوت ہو جاتے ہیں اور تم میں سے بعض کو پہنچا دیا جاتا ہے نکمی عمر تک تاکہ وہ کچھ نہ جانے ہر چیز کو جاننے کے بعد اور تو دیکھتا ہے کہ زمین خشک پڑی ہے پھر جب ہم اتارتے ہیں اس پر (بارش کا ) پانی ترو تازہ ہو جاتی ہے اور پھولتی ہے اور اگاتی ہے ہر خوشنما جوڑے کو"},{"SurahNumber":22,"VerseNumber":6,"Text":"یہ (رنگا رنگیاں اس کی دلیل ہیں ) کہ اللہ تعالیٰ ہی برحق ہے اور وہی زندہ کرتا ہے مردوں کو اور بلاشبہ وہی ہر چیز پر قادر ہے"},{"SurahNumber":22,"VerseNumber":7,"Text":"اور یقیناً قیامت آنے والی ہے اس میں ذرا شک نہیں اور اللہ تعالیٰ زندہ کر کے اٹھائیگا ان (مُردوں ) کو جو قبروں میں ہیں"},{"SurahNumber":22,"VerseNumber":8,"Text":"اور انسانوں میں ایسے لوگ بھی ہیں جو جھگڑا کرتے ہیں اللہ تعالیٰ کے بارے میں بغیر علم کے اور بغیر کسی دلیل کے اور بغیر کسی روشن کتاب کے"},{"SurahNumber":22,"VerseNumber":9,"Text":"(تکبر سے) گردن مرورٹے ہوئے تاکہ بہکا دے (دوسروں کو بھی) اللہ کی راہ سے اس کے لیے دنیا میں بھی رسوائی ہے اور ہم چکھائیں گے اسے قیامت کے دن جلانے والی آگ کا عذاب"},{"SurahNumber":22,"VerseNumber":10,"Text":"(اس روز اسے بتایا جائیگا کہ) یہ سزا ہے اس کی جو تیرے دونوں ہاتھوں نے آگے بھیجا اور بلاشبہ اللہ تعالیٰ بندوں پر ظلم کرنے والا نہیں"},{"SurahNumber":22,"VerseNumber":11,"Text":"اور لوگوں میں سے وہ بھی ہے جو عبادت کرتا ہے اللہ تعالیٰ کی کنارہ پر (کھڑے کھڑے) پھر اگر پہنچے اسے بھلائی (اس عبادت سے) تو مطمئن ہو جاتے ہے اس سے اور اگر پہنچے اسے کوئی آزمائش تو فوراَ (دین سے) منہ موڑ لیتا ہے اس شخص نے برباد کر دی اپنی دنیا اور آخرت یہی تو کھلا ہوا خسارہ ہے"},{"SurahNumber":22,"VerseNumber":12,"Text":"وہ عبادت کرتا ہے اللہ تعالیٰ کے سوااس کی جو ضرر پہنچا سکتا ہے اسے اور نہ نفع پہنچا سکتا ہے اسے یہی تو انتہائی گمراہی ہے"},{"SurahNumber":22,"VerseNumber":13,"Text":"وہ پوجتا ہے اسے جس کی ضرر رسانی زیادہ قریب ہے اس کی نفع رسانی سے یہ بہت برا دوست ہے اور بہت برا ساتھی ہے"},{"SurahNumber":22,"VerseNumber":14,"Text":"بیشک اللہ تعالیٰ داخل کریگا انہیں جو ایمان لائے اور جنھوں نے نیک عمل کیے باغات میں رواں ہیں جن کے نیچے نہریں ۔ بیشک اللہ تعالیٰ کرتا ہے جو چاہتا ہے"},{"SurahNumber":22,"VerseNumber":15,"Text":"اور جو شخص یہ خیال کیے بیٹھا ہے کہ اللہ تعالیٰ اپنے حبیب کی مدد نہیں کریگا نہ دنیا میں اور نہ آخرت میں تو اسے چاہیے کہ لٹک جائے ایک رسی کے ذریعے چھت سے پھر (گلے میں پھندا ڈال کر) اسے کاٹ دے پھر دیکھے آیا دور کر دیا ہے اس کی (خود کشی کی) تدبیر نے اس کے غم و غصّہ کو"},{"SurahNumber":22,"VerseNumber":16,"Text":"اور اسی طرح ہم نے اتارا ہے اس کتاب کو روشن دلیلوں کے ساتھ ۔ اور بےشک اللہ تعالیٰ ہدایت دیتا ہے جس کو چاہتا ہے"},{"SurahNumber":22,"VerseNumber":17,"Text":"بیشک اہل ایمان، یہودی ستارہ پرست، عیسائی، آتش برست اور مشرک، ضرور فیصلہ فرمائے گا اللہ تعالیٰ ان سب (گروہوں ) کے درمیان قیامت کے دن بیشک اللہ تعالیٰ پر چیز کا مشاہدہ فرما رہا ہے"},{"SurahNumber":22,"VerseNumber":18,"Text":"کیا تم ملاحظہ نہیں کر رہے کہ اللہ تعالیٰ کو ہی سجدہ کر رہی ہے ہر چیز جو آسمانوں میں ہے اور جو زمین میں ہے نیز آفتاب مہتاب، ستارے، پہاڑ، درخت اور چوپائے اور بہت سے انسان بھی (اسی کو سجدہ کرتے ہیں) اور بہت سے لوگ ایسے بھی ہیں جن پر عذاب مقرر ہو چکا ہے اور (دیکھو) جس کو ذلیل کر دے اللہ تعالیٰ تو کوئی اسے عزت دینے والا نہیں ہے بلاشبہ اللہ تعالیٰ کرتا ہے جو چاہتا ہے"},{"SurahNumber":22,"VerseNumber":19,"Text":"یہ دو فریق ہیں جو جھگڑ رہے اپنے رب کے بارے میں تو وہ لوگ جنھوں نے کفر اختیار کیا تیار کر دیے گئے ہیں ان کے لیے کپڑے آتشِ ( جہنم ) سے ۔ انڈیلا جائیگا ان کے سروں پر کھولتا ہوا پانی"},{"SurahNumber":22,"VerseNumber":20,"Text":"گل جائیگا اس کھولتے پانی سے جو کچھ ان کے شکموں میں ہے اور ان کی چمڑیاں بھی گل جائینگی"},{"SurahNumber":22,"VerseNumber":21,"Text":"اور ان (کو مارنے) کے لیے گرز ہونگے لوہے کے"},{"SurahNumber":22,"VerseNumber":22,"Text":"جب بھی ارادہ کرینگے اس سے نکلنے کا فرط رنج و الم کے باعث تو انھیں لوٹا دیا جائے گا اس میں اور (کہا جائیگا) کہ چکھو جلتی ہوئی آگ کا عذاب"},{"SurahNumber":22,"VerseNumber":23,"Text":"یقیناً اللہ تعالیٰ داخل کریگا ان لوگوں کو جو ایمان بھی لے آئے اور عمل بھی نیک کرتے رہے جنتوں میں بہتی ہیں جن کے نیچے ندیاں انھیں پہنائے جائیں گے جنت میں سونے کے کنگن اور موتیوں کے ہار۔ اور ان کی پوشاک وہاں ریشمی ہو گی"},{"SurahNumber":22,"VerseNumber":24,"Text":"اور ان کی رہنمائی کی گئی تھی پاکیزہ قول کی طرف اور دکھایا گیا تھا انھیں راستہ اللہ تعالیٰ کا جو تعریف کیا گیا ہے"},{"SurahNumber":22,"VerseNumber":25,"Text":"بیشک وہ لوگ جنہوں نے کفر اختیار کیا اور (دوسروں کو) روکتے ہیں اللہ تعالیٰ کی راہ سے اور مسجد حرام سے جسے ہم نے (بلا امتیاز) سب لوگوں کے لیے (مرکز ہدایت) بنایا ہے۔ یکساں ہیں اس میں وہاں کے رہنے والے اور پردیسی۔ اور جو ارادہ کرے اس میں زیادتی کا نا حق تو ہم اسے چکھائیں گے دردناک عذاب"},{"SurahNumber":22,"VerseNumber":26,"Text":"اور یاد کرو جب ہم نے مقرر کر دی ابراہیم (علیہ السلام) کے لیے اس گھرکے (تعمیر کرنے) کی جگہ اور حکم دیا کہ شریک نہ ٹھیرانا میرے ساتھ کسی چیز کو اور صاف ستھرا رکھنا میرے گھر کو طواف کرنے والوں، قیام کرنے والوں اور رکوع و سجود کرنے والوں کے لیے"},{"SurahNumber":22,"VerseNumber":27,"Text":"اور اعلان عام کر دو لوگوں میں حج کا وہ آینگے آپ کے پاس پاپیادہ اور ہر دبلی اونٹنی پر سوار ہو کر جو آتی ہیں پر دور دراز راستہ سے"},{"SurahNumber":22,"VerseNumber":28,"Text":"(اعلان کیجیے) تاکہ وہ حاضر ہوں اپنے (دینی دنیوی) فائدوں کے لیے اور ذکر کریں اللہ تعالیٰ کے نام کا مقررہ دنوں میں ان بےزبان چوپائیوں پر (ذبح کے وقت) جو اللہ تعالیٰ نے انھیں عطا فرمائے ہیں۔ پس خود بھی کھاؤ ان سے اور کھلاؤمصیبت زدہ محتاج کو"},{"SurahNumber":22,"VerseNumber":29,"Text":"پھر چاہیے کہ دور کریں اپنی میل کچیل اور پوری کریں اپنی نذریں اور طواف کریں ایسے گھر کا جو بہت قدیم ہے"},{"SurahNumber":22,"VerseNumber":30,"Text":"ان احکام کو یاد رکھو اور جو شخص تعظیم کرتا ہے اللہ تعالیٰ کی حرمتوں کی تو یہ بہتر ہے اس کے لیے اس کے رب کے ہاں اور حلال کیے گئے تمھارے لیے جانور بجز ان کے جن کی حرمت پڑھی گئی تم پر پس پرہیز کرو بتوں کی نجاست سے اور بچو جھوٹی بات سے"},{"SurahNumber":22,"VerseNumber":31,"Text":"یکسر مائل ہوتے ہوئے اللہ تعالیٰ کی طرف ، نہ شریک ٹھیراتے ہو اللہ تعالیٰ کے ساتھ اور جو شریک ٹھیراتا ہے اللہ تعالیٰ کے ساتھ تو اس کی حالت ایسی ہے گویا وہ گرا ہو آسمان سے پس اچک لیا ہو اسے کسی پرندے یا پھینک دیا ہو اسے ہوا نے کسی دور جگہ میں"},{"SurahNumber":22,"VerseNumber":32,"Text":"حقیقت یہ ہے اور جو ادب و احترام کرتا ہے اللہ تعالیٰ کی نشانیوں کا تو یہ (احترام) اس وجہ سے ہے کہ دلوں میں تقویٰ ہے"},{"SurahNumber":22,"VerseNumber":33,"Text":"تمھارے لیے مویشیوں میں طرح طرح کے فائدے ہیں ایک معین مدت تک پھر انکے ذبح کرنے کا مقام بیت عتیق کے قریب ہے"},{"SurahNumber":22,"VerseNumber":34,"Text":"اور ہر امت کے لیے ہم نے مقرر فرمائی ہے ایک قربانی تاکہ وہ ذکر کریں اللہ تعالیٰ کا اسم (پاک) ان بےزبان جانوروں پر ذبح کے وقت جو اللہ تعالیٰ نے انھیں عطا فرمائے ہیں پس تمھارا خدا خدا ئے واحد ہے تو اسی کے آگے سر جھکاؤ اور (اے محبوب) مثردہ سنائیے تواضع کرنے والوں کو"},{"SurahNumber":22,"VerseNumber":35,"Text":"وہ لوگ جب اللہ تعالیٰ کا ذکر کیا جاتا ہے تو ان کے دل ڈرنے لگتے ہیں اور جو صبر کرنے والے ہیں ان (مصائب و آلام) پر جو پہنچتے ہیں انھیں اور جو صحیح ادا کرنے والے ہیں نماز کو اور ان چیزوں سے جو ہم نے انھیں عطا فرمائی ہیں وہ خرچ کرتے رہتے ہیں"},{"SurahNumber":22,"VerseNumber":36,"Text":"اور قربانی کے فربہ جانوروں کو ہم نے بنایا ہے تمھارے لیے اللہ تعالیٰ کی نشانیوں میں سے ، تمھارے لیے ان میں بھلائی ہے پس لو اللہ تعالیٰ کا نام ان پر اس حال میں کہ ان کا ایک پاؤں بندھا ہو اور تین پر کھڑے ہوں ۔ پس جب وہ گِر پڑیں کسی پہلو پر تو خود بھی کھاؤ اس سے نیز کھلاؤ قناعت کرنیوالے فقیر کو اور بھیک مانگنے والے کو اس طرح ہم نے فرمانبردار بنا دیا ان جانوروں کو تمہارے لیے تاکہ تم (اس احسان کا) شکریہ ادا کرو"},{"SurahNumber":22,"VerseNumber":37,"Text":"نہیں پہنچتے اللہ تعالیٰ کو ان کے گوشت اور نہ ان کے خون البتہ پہنچتا ہے اس کے حضور تک تقوی تمہاری طرف سے یوں اس نے فرمانبردار بنادیا ہے انہین تمہارے لیے تاکہ تم برائی بیان کرو اللہ تعالیٰ کی اس نعمت پر کہ اس نے تم کو ہدایت دی اور (اے حبیب!) جخوشخبری دیجیے احسان کرنیوالوں کو"},{"SurahNumber":22,"VerseNumber":38,"Text":"یقیناً اللہ تعالیٰ حفاظت کرتا ہے اہل ایمان کی (کفار کے مکر و فریب سے ) بیشک اللہ تعالیٰ دوست نہیں رکھتاکسی دھوکہ باز احسان فراموش کو"},{"SurahNumber":22,"VerseNumber":39,"Text":"اذن دے دیا گیا ہے (جہاد کا) ان (مظلوموں ) کو جن سے جنگ کیجاتی ہے اس بنا پر کہ ان پر ظلم کیا گیا اور بیشک اللہ تعالیٰ ان کی نصرت پر پوری طرح قادر ہے"},{"SurahNumber":22,"VerseNumber":40,"Text":"وہ (مظلوم) جن کو نکال دیا گیا تھا ان کے گھروں سے ناحق صرف اتنی بات پر کہ انھوں نے کہا کہ ہمارا پروردگار اللہ تعالیٰ ہے اور اگر اللہ تعالیٰ بچاؤ نہ کرتا لوگوں کا انھیں ایک دوسرے سے ٹکراکر تو (طاقتور کی غارتگری سے) منہدم ہو جائیں خانقاہیں اور گرجے اور کلیسے اور مسجدیں جن میں اللہ تعالیٰ کے نام کا ذکر کثرت سے کیا جاتا ہے اور اللہ تعالیٰ ضرور مدد فرمائیگا اس کی جو اس (کے دین) کی مدد کریگا۔ یقیناً اللہ تعالیٰ قوت والا (اور) سب پر غالب ہے"},{"SurahNumber":22,"VerseNumber":41,"Text":"وہ لوگ کہ اگر ہم انھیں اقتدار بخشیں زمین میں تو وہ صحیح صحیح ادا کرتے ہیں نماز کو اور دیتے ہیں زکوٰۃ اور حکم کرتے ہیں (لوگوں کو ) نیکی کا اور روکتے ہیں (انھیں ) برائی سے اور اللہ تعالیٰ کے لیے ہے سارے کاموں کا انجام"},{"SurahNumber":22,"VerseNumber":42,"Text":"اور اگر یہ کفار آپ کو جھٹلاتے ہیں (تو کیا تعجب ہے) پس جھٹلایا تھا ان سے پہلے قوم نوح نے اور عاد و ثمود نے"},{"SurahNumber":22,"VerseNumber":43,"Text":"اور قوم ابراہیم نے اور قوم لوط نے"},{"SurahNumber":22,"VerseNumber":44,"Text":"اور مدین کے رہنے والوں نے (اپنے اپنے نبیوں کو) اور جھٹلائے گئے موسیٰ بھی۔ تو (کچھ عرصہ) میں نے مہلت دی ان کفار کو (جب وہ باز نہ آئے) تو میں نے انھیں پکڑا (خود ہی بتاؤ) کتنا خوفناک تھا میرا عذاب"},{"SurahNumber":22,"VerseNumber":45,"Text":"پس کتنی بستیاں ہیں جنھیں ہم نے تہ و بالا کر ڈالاکیونکہ وہ ظالم تھیں تو اب وہ گری پڑی ہیں اپنی چھتوں پر اور کتنے کنویں ہیں جو بیکار ہو چکے ہیں اور کتنے چونے سے بنے ہوئے مضبوط محل ہیں (جو ویران پڑے ہیں)"},{"SurahNumber":22,"VerseNumber":46,"Text":"کیا انھوں نے سیر و سیاحت نہیں کی زمین میں تاکہ (ان کھنڈرات کو دیکھ کر) ان کے دل ایسے ہو جاتے جن سے وہ (حق ) کو سمجھ سکتے اور کان ایسے ہو جاتے جن سے یہ نصیحت سن سکتے۔ حقیقت تو یہ ہے کہ آنکھیں اندھی نہیں ہوتیں بلکہ وہ دل اندھے ہو جاتے ہیں جو سینوں میں ہوتے ہیں"},{"SurahNumber":22,"VerseNumber":47,"Text":"یہ لوگ جلدی مانگ رہے ہیں آپ سے عذاب۔ (یہ تسلی رکھیں) اللہ تعالیٰ خلاف ورزی نہیں کریگا اپنے وعدہ کی۔ اور بےشک ایک دن تیرے رب کے ہاں ایک ہزار سال کی طرح ہوتا ہے جس حساب سے تم گنتی کرتے ہو"},{"SurahNumber":22,"VerseNumber":48,"Text":"اور کتنی بستیاں تھیں جنھیں میں نے (کافی عرصہ) ڈھیل دی حالانکہ وہ ظالم تھیں پھر (جب وہ باز نہ آئے) تو میں نے انھیں پکڑ لیا اور میری طرف ہی (سب کو) لوٹنا ہے"},{"SurahNumber":22,"VerseNumber":49,"Text":"(اے حبیب) آپ فرمائیے اے لوگو! بس میں تو تمھیں (عذاب الٰہی سے) کھلا ڈرانیوالا ہوں"},{"SurahNumber":22,"VerseNumber":50,"Text":"سو جو لوگ ایمان لائے اور انھوں نے نیک کام کیے تو ان کے لیے مغفرت بھی ہے اور با عزت روزی بھی"},{"SurahNumber":22,"VerseNumber":51,"Text":"اور جو لوگ کوشش کرتے رہے ہماری آیتوں (کی تردید) میں اس خیال سے کہ وہ ہمیں ہرا دیں گے یہی لوگ دوزخی ہیں"},{"SurahNumber":22,"VerseNumber":52,"Text":"اور نہیں بھیجا ہم نے آپ سے پہلے کوئی رسول اور نہ کوئی نبی مگر اس کے ساتھ یہ ہوا کہ جب اس نے کچھ پڑھا تو ڈال دئیے شیطان نے اسکے پڑھنے میں (شکوک) پس مٹا دیتا ہے اللہ تعالیٰ جو دخل اندازی شیطان کرتا ہے پھر پختہ کر دیتا ہے اللہ تعالیٰ اپنی آیتوں کو اور اللہ تعالیٰ سب کچھ جاننے والا بہت دانا ہے"},{"SurahNumber":22,"VerseNumber":53,"Text":"یہ سب اس لیے تاکہ اللہ تعالیٰ بنا دے جو وسوسہ دالتا ہے شیطان ایک آزمائش ان لوگوں کے لیے جنکے دلوں میں بیماری ہے اور جن کے دل بہت سخت ہیں اور بےشک ظالم لوگ مخالفت میں بہت دور نکل جاتے ہیں"},{"SurahNumber":22,"VerseNumber":54,"Text":"نیز ا س میں یہ حکمت بھی ہے کہ جان لیں وہ لوگ جنھیں علم بخشا گیا کہ کتاب حق ہے آپ کے رب کی طرف سے تاکہ ایمان لائیں ا س کے ساتھ اور جھک جائیں اس (کی سچائی) کے آگے ان کے دل اور بےشک اللہ تعالیٰ ہدایت دینے والا ہے ایمان والوں کو راہ راست کی طرف"},{"SurahNumber":22,"VerseNumber":55,"Text":"اور ہمیشہ شک میں مبتلا رہیں گے کفار ا س کے بارے میں یہاں تک کہ آجائے ان پر قیامت اچانک یا آجائے ان پر عذاب منحوس دن کا"},{"SurahNumber":22,"VerseNumber":56,"Text":"حکمرانی اس روز اللہ تعالیٰ کی ہو گی وہی فیصلہ فرمائے گا لوگوں کے درمیان پس جو ایمان لائے اور انھوں نے نیک عمل کیے تو وہ نعمت (و احسان) کے باغوں میں (قیام پذیر ) ہونگے"},{"SurahNumber":22,"VerseNumber":57,"Text":"اور جنہوں نے کفر کیا اور ہماری آیتوں کو جھٹلایاتو یہ وہ بد نصیب ہیں جن کے لیے رسوا کن عذاب ہو گا"},{"SurahNumber":22,"VerseNumber":58,"Text":"اور جن لوگوں نے ہجرت کی راہ خدا میں پھر وہ (جہاد میں) قتل کر دیے گئے تا طبعی طور پر فوت ہوئے تو ضرور عطا فرمائیگا انھیں اللہ تعالیٰ بہترین رزق اور بےشک اللہ تعالیٰ ہی ہے جو سب سے بہتر روزی دینے والا ہے"},{"SurahNumber":22,"VerseNumber":59,"Text":"وہ ضرور داخل کریگا انھیں ایسی جگہ جسے وہ پسند کریں گے اور یقیناً اللہ سب کچھ جاننے والا ، بڑا برد بار ہے"},{"SurahNumber":22,"VerseNumber":60,"Text":"ان باتوں کو یاد رکھو! اور جس نے بدلا لیا اتنا قدر جتنی تکلیف اسے دی گئی تھی پھر (مزید ) زیادتی کی گئی اس پر تو اللہ تعالیٰ ضرور اس کی مدد فرمائیگا بیشک اللہ تعالیٰ بہت معاف فرمانیوالا بہت بخشنے والا ہے"},{"SurahNumber":22,"VerseNumber":61,"Text":"اس کی وجہ یہ ہے کہ اللہ تعالیٰ ہی داخل کرتا ہے رات (کے کچھ حصوں) کو دِن میں اور داخل کرتا ہے دِن (کے کچھ حصہ ) کو رات میں اور اللہ تعالیٰ سب باتیں سننے والا اور سب کچھ دیکھنے والا ہے"},{"SurahNumber":22,"VerseNumber":62,"Text":"نیز اس کی یہ وجہ بھی ہے کہ اللہ تعالیٰ ہی ہے جو خدائے برحق ہے اور جسے وہ پوجتے ہیں اس کے علاوہ وہ سراسر باطل ہے اور اللہ تعالیٰ ہی ہے جو سب سے بلند (اور) سب سے بڑا ہے"},{"SurahNumber":22,"VerseNumber":63,"Text":"کیا تو نے نہیں دیکھا کہ اللہ تعالیٰ نے اتارا آسمان سے پانی تو ہو جاتی ہے (خشک ) زمین سر سبز و شاداب بےشک اللہ تعالیٰ ہمیشہ لطف فرمانیوالاہر چیز سے باخبر ہے"},{"SurahNumber":22,"VerseNumber":64,"Text":"اسی کا ہے جو کچھ آسمانوں میں ہے اور جو کچھ زمین میں ہے اور بلاشبہ اللہ تعالیٰ ہی ہے جو سب سے بےپرواہ اور ہر تعریف کا مستحق ہے"},{"SurahNumber":22,"VerseNumber":65,"Text":"اور کیا تو نے نہیں دیکھا کہ اللہ تعالیٰ نے فرمانبردار بنا دیا ہے تمھارے لیے ہر چیز کو جو زمین میں ہے اور کشتی کو بھی کہ چلتی ہے سمندر میں اس کے حکم سے اور اس نے روکا ہوا ہے آسمان کو کہ گِر نہ پڑے زمین پر بجز اس کے فرمان کے ۔ بیشک اللہ تعالیٰ لوگوں کے ساتھ بڑی مہربانی فرمانیوالا ہمیشہ رحم کرنے والا ہے"},{"SurahNumber":22,"VerseNumber":66,"Text":"اور وہی ہے جس نے تمھیں زندگی دی پھر مارے گا تمھیں پھر زندہ کریگا تمھیں بیشک انسان بڑا نا شکرا ہے"},{"SurahNumber":22,"VerseNumber":67,"Text":"ہر امت کے لیے ہم نے مقرر کر دیا ہے عبادت کا طریقہ جس کے مطابق وہ عبادت کرتے ہیں تو انھیں چاہیے کہ وہ نہ جھگڑا کریں آپ سے اس معاملہ میں آپ بلاتے رہیے انھیں اپنے رب کی طرف (اے محبوب!) آپ بیشک سیدھی راہ پر (گامزن) ہیں"},{"SurahNumber":22,"VerseNumber":68,"Text":"اور اگر وہ (پھر بھی) آپ سے جھگڑا کریں تو آپ (صرف اتنا) فرما دیجیے کہ اللہ تعالیٰ خوب جانتا ہے جو تم کر رہے ہو"},{"SurahNumber":22,"VerseNumber":69,"Text":"اللہ تعالیٰ فیصلہ فرمائیگا تمھارے درمیان قیامت کے دن امور کے بارے میں جن میں تم اختلاف کرتے رہتے ہو"},{"SurahNumber":22,"VerseNumber":70,"Text":"کیا آپ نہیں جانتے کہ اللہ تعالیٰ جانتا ہے جو کچھ آسمان اور زمین میں ہے یہ سب کچھ ایک کتاب میں (لکھا ہوا) ہے بیشک (بلندی اور پستی کی ہر چیز کو جان لینا) اللہ تعالیٰ پر آسان ہے"},{"SurahNumber":22,"VerseNumber":71,"Text":"اور وہ پوجتے ہیں اللہ تعالیٰ کے سواان کو نہیں اتاری جن کے متعلق اللہ تعالیٰ نے کوئی سند۔ اور انھیں خود بھی ان کے بارے میں کوئی علم نہیں ۔ اور نہیں ہوگا ظلم و ستم کرنے والوں کا کوئی مدگار"},{"SurahNumber":22,"VerseNumber":72,"Text":"اور جب تلاوت کی جاتی ہیں ان کے سامنے ہماری آیتیں صاف صاف، تو آپ پہچان لیتے ہیں کفار کے چہروں پر نا پسندیدگی کے آثار ۔ یوں پتہ چلتا ہے کہ وہ عنقریب جھپٹ پڑینگے ان لوگوں پر جو پڑھتے ہیں ان کے سامنے ہماری آیتیں ۔ آپ فرمائیے (اے چیں بہ جبیں ہونے والو!) کیا میں آگاہ کر دوں تمھیں اس سے بھی تکلیف دہ چیز پر ۔ دوزخ کی آگ! وعدہ کیا ہے اس آگ کا اللہ تعالیٰ نے کفار سے ۔ اور دوزخ بہت برا ٹھکانا ہے"},{"SurahNumber":22,"VerseNumber":73,"Text":"اے لوگو! ایک مثال بیان کی جا رہی ہے پس غور سے سنو اسے! بیشک جن معبودوں کو تم پکارتے ہو اللہ تعالیٰ کو چھوڑ کر یہ تو مکھی بھی پیدا نہیں کر سکتے اگرچہ وہ سب جمع ہو جائیں اس (معمولی سے) کام کے لیے اور اگر چھین لے ان سے مکھی بھی کوئی چیز تو وہ نہیں چھوڑا سکتے اسے اس مکھی سے (آہ!) کتنا بےبس ہے ایسا طالب اور کتنا بےبس ہے ایسا مطلوب"},{"SurahNumber":22,"VerseNumber":74,"Text":"نہ قدر پہچانی انہوں نے اللہ تعالیٰ کی جیسے اس کی قدر پہچاننے کا حق تھا بیشک اللہ تعالیٰ بڑا طاقتور (اور ) سب پر غالب ہے"},{"SurahNumber":22,"VerseNumber":75,"Text":"اللہ تعالیٰ چُن لیتا ہے فرشتوں سے بعض پیغام پہچانے والے اور انسانوں سے بھی بعض کو رسول بےشک اللہ تعالیٰ سب کچھ سننے والا اور سب دیکھنے والا ہے"},{"SurahNumber":22,"VerseNumber":76,"Text":"وہ جانتا ہے جو کچھ ان کے آگے ہے اور جو کچھ ان کے پیچھے ہے اور اللہ تعالیٰ کی طرف ہی لوٹائے جائینگے سارے معاملات"},{"SurahNumber":22,"VerseNumber":77,"Text":"اے ایمان والو! رکوع کرو اور سجدہ کرو اور عبادت کرو اپنے پروردگار کی اور (ہمیشہ) مفید کام کیا کروتاکہ تم (دین و دنیا میں) کامیاب ہو جاؤ"},{"SurahNumber":22,"VerseNumber":78,"Text":"اور (سر توڑ) کر کوشش کرو اللہ تعالیٰ کی راہ میں جس طرح کوشش کرنے کا حق ہے اس نے چُن لیا ہے تمھیں (حق کی پاسبانی اور اشاعت کے لیے ) اور نہیں روا رکھی اس نے تم پر دین کے معاملہ میں کوئی تنگی ۔ پیروی کرو اپنے باپ ابراہیم کے دین کی اسی نے تمھارا نام مسلم (سر اطاعت خم کرنے والا) رکھا ہے اس سے پہلے اور اس قرآن میں بھی تمھارا یہی نام ہے تاکہ ہو جائے رسول (کریم) گواہ تم پر اور تم گواہ ہو جاؤ لوگوں پر پس (اے دین حق کے علمبردارو!) صحیح صحیح ادا کیا کرو نماز اور دیا کرو زکوٰۃ اور مضبوط پکڑ لو اللہ تعالیٰ (کے دامن رحمت) کو وہی تمھارا کارساز ہے ۔ پس وہ بہترین کارساز ہے اور بہترین مدد فرمانیوالا ہے"}]}