{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":46,"VerseNumber":1,"Text":"Ha Min. So Allah i Mataoko paka-a antapan Niyan non"},{"SurahNumber":46,"VerseNumber":2,"Text":"Initoron so Kitab a pho-on ko Allah, a Mabagur, a Maongangun"},{"SurahNumber":46,"VerseNumber":3,"Text":"Da-ko Kiya-adun Nami ko manga Langit a go so Lopa go so nganin a pagulutan a dowa nan inonta na si-i ko bunar, go so taalik a miyapunto; na so Miyamangongkir na so piyaki-iktiyaran kiran na tatalikhodan niran"},{"SurahNumber":46,"VerseNumber":4,"Text":"Tharowangka (Ya Muhammad): Aiguda iyo ko puphanongganowin niyo a salakao ko Allah? Paki-ilain niyo Rakun o antona-a ı Miya-adun niran ko Lopa, ba-adun a minitompok iran ko manga Langit? Witi Ako niyo sa Kitab a miyaona an naya, o di na so malalamba ko Kata-o, o sukano i manga bunar"},{"SurahNumber":46,"VerseNumber":5,"Text":"Na ba-dun a tao a makalawan a dadag ko tao a puphanongganowin niyan a salakao ko Allah, so daa khisumbag iyan non sa taman ko Alongan a Qiyamah, go siran na so panongganoi ran na da-a mulung iran non"},{"SurahNumber":46,"VerseNumber":6,"Text":"Go amai ka limodun so manga Manosiya na mabaloi siran a manga ridowai ran, go mabaloi siran ko Kapushimba-a kiran a Ongkirun niran"},{"SurahNumber":46,"VerseNumber":7,"Text":"Na igira-a Puphangadi-an kiran so manga Ayat Ami a manga rarayag, na Tharo-on o siran a Miyamangongkir, ko bunar ko kiyapakaoma niyan kiran: A giyaya na balik mata, a mapayag"},{"SurahNumber":46,"VerseNumber":8,"Text":"Kuna, ka gi-i ran Tharo-on: A pimba-as Iyan naya. Tharowangka: A o pimba-as Akun naya na da-a mipa-ar iyo Rakun ko (siksa) o Allah a maito bo. Sukaniyan ı Mata-o ko Puphamurakun niyo. Miyakatarotop Sukaniyan a saksi ko lut Akun a go sukano; go Sukaniyan so Manapi, a Makalimo-on"},{"SurahNumber":46,"VerseNumber":9,"Text":"Tharowangka (Ya Muhammad): A kuna a ba Ako mibibida ko manga Sogo, go di Ko katawan i ikhidiya Rakun a go sukano. Da-a Pagonotan KĶo inonta so Iphagilaham Rakun, go Sakun na matag Phamaka-ikitiyar, a Mapayag"},{"SurahNumber":46,"VerseNumber":10,"Text":"Tharowangka: Aiguda iyo amai ka aya butad iyan na pho-on ko Hadapan o Allah, a inongkir iyo Sukaniyan, go adun a mishaksi a saksi a pud ko manga Moriyatao o Israil ko lagid iyan, na Miyaratiyaya, na mimaratabat kano. Mata-an! A so Allah na di Niyan punggonana-on so pagtao a manga darowaka"},{"SurahNumber":46,"VerseNumber":11,"Text":"Na Pitharo o siran a Miyamangongkir ko siran a Miyamaratiyaya: O adun a kapiya niyan na di kami niyo ron kaona-an. na gowani a da iran paratiyaya a Sukaniyan, na Putharo-on niran: A giya i na kabokhag, a andang"},{"SurahNumber":46,"VerseNumber":12,"Text":"Na si-i ko ona-an niyan so Kitab o Musa, a ladiyawan, go Limo: Na giyaya na Kitab a tomiyanto, a basa Arab, ka a niyan mapaka-iktiyar so Mindadarowaka, go Tothol a mapiya ko miphipiyapiya"},{"SurahNumber":46,"VerseNumber":13,"Text":"Mata-an! A so siran a Pitharo iran: A aya Kadnan nami na so Allah, oriyan niyan na miyontol siran, na da-a Pangandam iran, go di siran makamboko (ko Alongan a Maori)"},{"SurahNumber":46,"VerseNumber":14,"Text":"Siran man i khimangaruk ko Sorga, makakakal siran non: Balas sabap ko pinggolaola iran"},{"SurahNumber":46,"VerseNumber":15,"Text":"na piyanginsana Ami ko Manosiya so (Kaphiyapiya i ko) mbala a lokus iyan sa samporna a kaphiyapiya: Ini kaogat sukaniyan i Ina iyan sa marugun, go inimbawata iyan sa marugun. Na so kiyaawidi niyan non, go so kiyapakagunuka-on somoso na tulo polo Olan. Taman sa igira-a minisampai ko kakhasad iyan go i sampai sa pat polo ragon, na Tharo-on niyan: Kadnan ko! Ilahamun Ka rakun so kapakapanalamat Akun ko Limo o Ka, a so ini Pangalimo o Ka rakun, go so mbala a lokus akun, go so Kapakapagamal Akun sa mapiya a Masowat Ka on, go Tanorangka Rakun so manga Moriyatao Akun; Mata-an! A Sakun na mithaobat Ako Ruka, go Mata-an! A Sakun na pud ko Mimbabayorantang (Ruka)"},{"SurahNumber":46,"VerseNumber":16,"Text":"Siran man so Tharima-an Ami kiran so mapiya ko pinggolaola iran, go Punapin Ami so manga karata-an niran, a pud ko khimangaruk ko Sorga; diyandi a bunar a so ini diyandi kiran"},{"SurahNumber":46,"VerseNumber":17,"Text":"Na so Mitharo ko mbala a lokus iyan: A marshık a ruk iyo! Ino niyo rakun puphangangalukun i ka khaoyag akun (sharoman) a Sabunar a miya-ipos so miyagapidapid a manga pagtao ko miya-ona angko? Giya dowa oto na makapuphanguni siran sa tabang ko Allah (di-i ran Matharo a:) dowan dowan ka! Paratiyaya ka! Mata-an! A so diyandi o Allah na Bunar. na Tharo-on niyan: A da ko ungkai inonta na manga kabokhag o miyanga o ona"},{"SurahNumber":46,"VerseNumber":18,"Text":"Siran man so piyamadayan siran o Katharo a (siksa) rakhus o manga pagtao a andang a miya-ipos ko miya-ona-an niran a pud ko manga Jinn a go so manga Manosiya; Mata-an! A siran na miyabaloi siran a manga logi"},{"SurahNumber":46,"VerseNumber":19,"Text":"Na adun a ruk o omani isa a manga Daradat pho-on ko pinggalubuk iran; go kagiya a ithoman Niyan kiran sa tarotop so manga galubuk iran, a siran na di siran khasalimbotan"},{"SurahNumber":46,"VerseNumber":20,"Text":"Na si-i ko Alongan a kaphaganaga ko siran a Miyamangongkir ko Apoi (na Tharo-on kiran a:) Ini pos iyo so manga pipiya niyo ko Kaoyagoyag iyo sa doniya, go siyawitan niyo to; na sa Alongan na-i na imbadal rukano so siksa a kahinaan sabap ko Kiyapanakabor iyo ko Lopa sa di ontol, go sabap ko kiyapanongklid iyo"},{"SurahNumber":46,"VerseNumber":21,"Text":"Na Aloyang ka so (Hud a) pagari o (Moriyatao) Ad; gowani na piyaka-iktiyar iyan so pagtao niyan si-i ko mimbotoboto a ipamuthad, na Sabunar a miyaipos so miyamaka-iktiyar ko ona-an niyan go so oriyan niyan- (sa Pitharo Iyan a:) Da-a Pushowasowata niyo inonta so Allah. Mata-an! A Sakun na ikhaluk akun sukano ko siksa ko Alongan a lubi a mala"},{"SurahNumber":46,"VerseNumber":22,"Text":"Pitharo iran: Ba aya Kiyapaka-omangka rukami na kagiya a phakitalikhodan ka Rukami so manga Katohanan namı? Na pakadansalangka rukami so ipuphangangaluk ka Rukami o Suka na pud ko manga bunar"},{"SurahNumber":46,"VerseNumber":23,"Text":"Pitaro Iyan: A so katawi ron na si-i bo ko Allah; na ipushampai Akun rukano so ini Sogo rakun noto, Na ogaid na Sakun na pukhailai Yakun sukano a pagtao a da-a manga mulung iyo"},{"SurahNumber":46,"VerseNumber":24,"Text":"Na kagiya a mailai ran noto a gabon a mababalawag, a papantukun niyan so manga balintad iran, na Pitharo iran: A giyangkaya a gabon a mababalawag na pagoranan tano niyan! Kuna, ka sukaniyan so piyagalokalokan niyo to!Ndo a kadadaluman sa siksa a malipudus"},{"SurahNumber":46,"VerseNumber":25,"Text":"A phowalasun niyan so langowan taman sabap sa Sogowan o kadnan Niyan! Na kiyapita-an siran a da-a khailai a rowar ko manga darpa iran! Lagidaya man a kambalasi Ami ko pagtao a manga baradosa"},{"SurahNumber":46,"VerseNumber":26,"Text":"Na Sabunsabunar a piyaki khapa-ar Ami kiran so da Ami rukano to Pakikhapa-arun, go singgayan Ami siran sa kanug, go manga kailai, go manga kaguda; na da kiran makanggai a gona so kanug iran, go so manga kailai ran, go so manga kaguda iran, sa maito bo, kagiya siyangka iran so manga Ayat o Allah; na kiyatangkalan siran o piyamagurugan niran noto (a siksa)"},{"SurahNumber":46,"VerseNumber":27,"Text":"Na Sabunsabunar a bininasa Mi so makaliliyot rukano a manga Ingud, go phikhasokasoi Ami magosai so manga Ayat, ka-an siran makambalingan (ko ontol)"},{"SurahNumber":46,"VerseNumber":28,"Text":"Na ino siran da katabangi o siran a kinowa iran a salakao ko Allah a puphangampitun a manga Katohanan? Kuna, ka mini Gaib siran kiran: na giyoto man so kabokhag iran, go so ini pangangkob iran (ko Allah)"},{"SurahNumber":46,"VerseNumber":29,"Text":"Na gowani na piyakasangor Ami Ruka so phipira katao ko manga Jinn, a phamakinugun niran so Qur-an: Na kagiya a makadarpa siran non, na Pitharo iran: Rurunuk kano! na kagiya a mapasad, na mimbalingan siran ko pagtao iran, a phphamakaiktiyar siran"},{"SurahNumber":46,"VerseNumber":30,"Text":"Pitharo iran: Hai pagtao Ami! Mata-an! A Sukami na aduna miyanug Ami a Kitab a Initoron ko oriyan o Musa, a to matanto ko miya-ona an niyan: A Phakatoro ko bunar go si-i ko okit a maka-o ontol"},{"SurahNumber":46,"VerseNumber":31,"Text":"Hai pagtao Ami! Tarima a niyo so pakapuphanolonun o Allah, go Paratiyaya-a niyo Sukaniyan: Ka Napiyan kano Niyan ko manga dosa niyo, go lupasun kano Niyan ko siksa a malipudus"},{"SurahNumber":46,"VerseNumber":32,"Text":"Na sa dun sa di tomarima ko Pakapuphanolonun o Allah, na di makapalagoi si-ko Lopa, go da-a mambagiyan niyan a salakao ko Allah a manga Panarigan. Siran man i matatago ko kadadag, a mapayag"},{"SurahNumber":46,"VerseNumber":33,"Text":"Ba iran ndi katawi a Mataan! A so Allah, a so Miyadun Ko manga Langit a go so Lopa, go da Dokawi ko Kiya-aduna Niyan kiran, na Gaos Iyan so Kapagoyaga Niyan ko miyamatai? Owai, mataan! A Sukaniyan si-i ko langowan taman na Gaos lyan"},{"SurahNumber":46,"VerseNumber":34,"Text":"Na si-i ko Alongan a kaphaganaga ko siran a Miyamangongkir ko Apoi, (na Tharo-on kiran a:) Ba ini di bunar? Tharo-on niran: Owai, Ibut ko Kadnan nami (ka bunar dun). Tharo-on Niyan: na ta-ami niyo so siksa sabap ko Kiya-ongkir iyo"},{"SurahNumber":46,"VerseNumber":35,"Text":"Na Phantangka (Ya Muhammad) lagid o Kiyaphantang o manga babagur i tindug ko manga Sogo, go Dingka kiran phagalokaloki (so siksa). Lagid o ba Mata-an a siran ko Alongan a kasandungi ran ko idi-diyandi kiran na da-a minitarug iran (ko doniya) a rowar ko isa ka oras ko kadaondao. (Giyaya na) kapamakasampai: na ba-adun a mbinasa-an a rowar ko pagtao a manga songklid"},{"SurahNumber":47,"VerseNumber":1,"Text":"So Miyamangongkir go miyangalang siran ko lalan ko Allah, na inilang Iyan so manga Amal iran"},{"SurahNumber":47,"VerseNumber":2,"Text":"Na so Miyamaratiyaya go Pinggalubuk iran so manga pipiya go Piyaratiyaya iran so Initoron ko Muhammad, -a Sukaniyan so bunar a pho-on ko Kadnan niran,- na liyalas Iyan kiran so manga dosa iran go piyaka-ontol Iyan so butad iran"},{"SurahNumber":47,"VerseNumber":3,"Text":"Giyoto man na sabap sa mataan! A so Miyamangongkir na kidug iran so ribat. Na Mata-an! A so Miyamaratiyaya na kidug iran so ontol a pho-on ko Kadnan niran: Giyoto man i Kapuphayaga o Allah ko manga Manosiya ko manga ibarat kiran"},{"SurahNumber":47,"VerseNumber":4,"Text":"Na igira-a minithumo niyo so Miyamangongkir na kapotol sa manga lig; taman sa igira-a miyapakadakul iyo so kapuphamonowa kiran na ilota niyo so kapamatong; na (pakaliyowa niyo siran sa) kapudi ko oriyan Niyan, o di na ka-a on sa ginawa, taman sa mibutad o -/ kambonowai so manga punpunud iyan; giyoto man; na o Kabaya o Allah na Mata-an a Khapugus Iyan siran, na ogaid na (ini Sogo aya ka) kagiya i thiyoba Iyan ko saba-ad rukano so saba-ad. Na so Miyangapupurang sa lalan ko Allah, na di Niyan ndun pagıilangun so manga galubuk iran"},{"SurahNumber":47,"VerseNumber":5,"Text":"Thoro-on Niyan siran ndun, go phaka-ontolun Niyan so butad iran"},{"SurahNumber":47,"VerseNumber":6,"Text":"Go phakasoludun Niyan siran ko Sorga a piyakikilala Niyan kiran sukaniyan"},{"SurahNumber":47,"VerseNumber":7,"Text":"Hai so Miyamaratiyaya! O tabangi niyo so (Agama o) Allah, na thabangangkano Niyan, go phakabagurun Niyan so manga tindug iyo"},{"SurahNumber":47,"VerseNumber":8,"Text":"Na so Miyamangongkir na kabinasa a ruk iran, go inilang Iyan so manga galubuk iran"},{"SurahNumber":47,"VerseNumber":9,"Text":"Giyoto man na sabap sa Mataan! A siran na ini kagowad iran so ini Toron o Allah; Na inilang Iyan so manga Amal iran"},{"SurahNumber":47,"VerseNumber":10,"Text":"Ba siran da makandalakao ko Lopa, ka-a niran mailai o antona-a 1 miyambutad o kiya-akiran ko siran a miya-ona an niran? Piyowalas siran o Allah. na bagiyan o Miyamangongkir so manga lagid iyan"},{"SurahNumber":47,"VerseNumber":11,"Text":"Giyoto man na sabap sa Mata-an! A so Allah i Panarigan o siran a Miyamaratiyaya,; na Mataan! A so Miyamangongkir na da-a Panarigan niran"},{"SurahNumber":47,"VerseNumber":12,"Text":"Mata-an! A so Allah na phakasoludun Niyan so Miyamaratiyaya go pinggalubuk iran so manga pipiya ko manga Sorga, a puphamangondas ko kababa-an niyan so manga lawasaig. Na so Miyamangongkir a sasawitan niran (so doniya) go puphanganungkan siran sa lagid o kapuphanganungkan o manga binatang; na so Naraka i1 darpa iran"},{"SurahNumber":47,"VerseNumber":13,"Text":"Na madakul a Ingud, a sukaniyan i tanto a mabagur a di so Ingud Ka (Ya Muhammad), a so piyaka-awa Ka niyan, a bininasa Mi siran, na da-a miyakatabangkiran"},{"SurahNumber":47,"VerseNumber":14,"Text":"Ino so tao a mithakna kokarina a pho-on ko Ķadnan Niyan, ba lagid o tao a pipharasanon somarata ko galubuk iyan (na aya kiya-ilaya niyan non na mapiya), go piphapangonotan niran so manga nunga iran"},{"SurahNumber":47,"VerseNumber":15,"Text":"Aya ropa-an o Sorga a so ini diyandi ko Miyamananggila: Na katatagowan noto sa manga lawasaig a ig a di kharumbis, go manga lawasaig a gatas a di phagalin so ta-am iyan, go manga lawasaig a Arak a mapiya i ta-am ko puphamanginon, go manga lawasaig a tunub a da-a saninsaning iyan; go ruk iran ro-o so pithibarang a manga Onga, go Ma-ap a pho-on ko Kadnan niran. Ba lagid o sukaniyan a kakal ko Naraka, go puphamakainomun siran sa ig a phulikabo, na phangatutuphud iyan so manga tinai ran"},{"SurahNumber":47,"VerseNumber":16,"Text":"Na pud kiran so tao a Puphamakinugun Ka niyan, taman sa igira miyakaliyo siran pho-on ko Hadapan Ka na Tharo-on niran ko siran a piyamugan ko Kata-o: Antona-ai Pitharo Iyan kagiya? Siran man so piyarkat o Allah so manga poso iran, go Piphapangonotan niran so manga kabaya iran a ribat"},{"SurahNumber":47,"VerseNumber":17,"Text":"Na so Miyangatotoro na inomanan Niyan siran sa Torowan, go inibugai Niyan kiran so Pananggila iran"},{"SurahNumber":47,"VerseNumber":18,"Text":"na ba-adun a pukhanayao iran a rowar ko Bangkit sa kapakatalingoma niyan kiran a mitalumba? Na Sabunar a adun a miyakatalingoma a manga nana-o ron. Na andamanaya i kakhaparoliya iran ko Pananadum iran amai ka da-an kiran a miyakatalingoma"},{"SurahNumber":47,"VerseNumber":19,"Text":"Na Tangkudangka a Mata-an naya! A da-a Patot a Pushowasowatun inonta so Allah, go Pangunika sa Ma-ap makapantag ko Dosangka, Arakhus o Miyamaratiyaya amanga Mama go so Miyamara-tiyaya a manga Babai. Na so Allahna katawan Niyan so dii-i niyo pa- galinalinan nggalubuk go so darpa iyo"},{"SurahNumber":47,"VerseNumber":20,"Text":"Na gi-i Tharo-on o siran a Miyamaratiyaya: A o ba bo adun a Initoron a Surah! Na igira adun a Initoron a Surah a piyakasagogod go miya-aloi ron so kambonowai, na Mailaingka so kadadaluman so manga poso iran sa gudamun a Phagilaingka iran sa kailai o mikokolob rukaniyan so kapatai. Na aya patot kiran"},{"SurahNumber":47,"VerseNumber":21,"Text":"Na Kapangongonotan go Katharo a mapiya. Na igira-a miyatukhus so punggolaola-an, na o bunara iran so Allah na Mata-an a mabaloi a mapiya a bagiyan niran"},{"SurahNumber":47,"VerseNumber":22,"Text":"Na ino masikun sukano na o makakhapa-ar kano na phaminasa kano ko Lopa, go phanuphudun niyo so manga kathotonganaya iyo"},{"SurahNumber":47,"VerseNumber":23,"Text":"Siran man so Pimorka-an siran o Allah, na bingul Iyan siran go biyota Niyan so manga kailai ran"},{"SurahNumber":47,"VerseNumber":24,"Text":"Ino iran ndi punggudaguda-a so Qur-an, ba kiyatagowan so manga poso sa manga kandado niyan"},{"SurahNumber":47,"VerseNumber":25,"Text":"Mata-an! A so siran a miphato ko manga talikhodan niran ko oriyan o kiyapayag kiran o Torowan, na so Shaitan na pipharasan niyan kiran, go piyakapulagod iyan siran"},{"SurahNumber":47,"VerseNumber":26,"Text":"Giyoto man na sabap sa Mata-an! A siran na Pitharo iran ko siran a miyangagogowad ko Initoron o Allah: A pagonotan nami sukano dun ko saba-ad ko olaola. Na so Allah na katawan Niyan so khipaguma-an niran"},{"SurahNumber":47,"VerseNumber":27,"Text":"Na antona-a i khasowa, amai ka tanganun siran o manga Malaikat, a pamuntolun niran so manga paras iran go so manga likod iran"},{"SurahNumber":47,"VerseNumber":28,"Text":"Giyoto man na sabap sa Mata-an! A siran na kidug iran so ini Kararangit o Allah, go ini kagowad iran so Ikasosowat Iyan; na inilang Iyan so manga Amal iran"},{"SurahNumber":47,"VerseNumber":29,"Text":"Ba aya tarima-on o siran a khikadadaluman so manga poso iran sa gudamun, na di dun phakaguma-on Allah so manga si-ig iran"},{"SurahNumber":47,"VerseNumber":30,"Text":"Na o kabaya Ami na Mataan a mapaki-ilai Ami siran Ruka, na Khakilalangka siran ndun sabap ko tanda iran: Na Mata-an a Khakilalangka siran ndun si-i ko ilat o Katharo! Na so Allah na katawan Niyan so manga galubuk iyo"},{"SurahNumber":47,"VerseNumber":31,"Text":"Na Mata-an a puthiyoba-an Ami sukano taman sa katokawan Nami (sa mapayag) so-khipananagontaman rukano, a go so manga Papantang, go mapayag Ami so manga Totholan rukano"},{"SurahNumber":47,"VerseNumber":32,"Text":"Mata-an! A so Miyamangongkir, go miyamangalang ko lalan ko Allah, go siyorang iran so Rasul ko oriyan o kiyapayag kiran o Torowan, na da dun a mibinasa iran ko Allah a maito bo, go ilangun Niyan so manga galubuk iran"},{"SurahNumber":47,"VerseNumber":33,"Text":"Hai so Miyamaratiyaya! Onoti niyo so Allah, go onoti niyo so Rasul, go di niyo mbinasa-a so manga galubuk iyo"},{"SurahNumber":47,"VerseNumber":34,"Text":"Mata-an! A so Miyamangongkir, go miyamangalang ko lalan ko Allah, oriyan niyan na miyatai siran, a siran na manga kapir, na di siran ndun Napiyan o Allah"},{"SurahNumber":47,"VerseNumber":35,"Text":"Na di kano khalobai go di kano phanguni sa kalilintad a sukano i makadada-ag; ka so Allah na babid iyo, go da dun a khorangun Niyan rukano ko manga galubuk iyo"},{"SurahNumber":47,"VerseNumber":36,"Text":"So Kaoyagoyag ko doniya na matag katumbangan a go karimbaran: Na o Paratiyaya kano go Mananggila kano, na ibugai Niyan rukano so manga balas rukano, go di Niyan rukano phangunin so manga tamok iyo"},{"SurahNumber":47,"VerseNumber":37,"Text":"O panguniya Niyan rukano to (langon) sa Shabunaran Niyan rukano, na muligut kano, na khapayag iyan so manga rarangit iyo"},{"SurahNumber":47,"VerseNumber":38,"Text":"Ah! Sukano waya na puthawagun kano ka angkano makapamumugai sa lalan ko Allah, na so saba-ad rukano na tao a puphuligut. Na sa tao a muligut, na aya dun a kiyapuligutan niyan na giya ginawa niyan: Ka so Allah i kawasa, na"},{"SurahNumber":48,"VerseNumber":1,"Text":"sukano 1ı manga miskin. Na o talikhod kano na Somambi sa pagtao a salakao rukano, oriyan niyan na di siran mabaloi a manga lagid iyo! 1. Mata-an! A Sukami na Phakada-agun Nami Suka (Ya Muhammad) sa da-ag a Mapayag"},{"SurahNumber":48,"VerseNumber":2,"Text":"Ka kagiya a Punapin Ruka o Allah so miya-ona a Dosangka go so miya-ori, go tharotopun Niyan so Limo Iyan Ruka, go Thoro-ongka Niyan ko okit a maka-o ontol"},{"SurahNumber":48,"VerseNumber":3,"Text":"Go Thabangangka o Allah sa tabang a mabagur"},{"SurahNumber":48,"VerseNumber":4,"Text":"Sukaniyan so piyakatoron Niyan so kathatana ko manga poso o Miyamaratiyaya, ka-an siran makaoman sa Paratiyaya, -a rakhus o (andang a) Paratiyaya iran. Na ruk o Allah so manga tantara ko manga Langit go so Lopa. Na tatap a so Allah na Mata-o, a Maongangun"},{"SurahNumber":48,"VerseNumber":5,"Text":"(Ini Sogo Iyan so Kaphurang ka) kagiya a phakasoludun Niyan so Miyamaratiyaya a manga Mama go so Miamaratiyaya a manga Babai ko manga Sorga,a puphamangondas ko kababa-an niyan so manga lawasaig, makakakal siran ro-o, go pulalasun Niyan kiran so manga karata-an niran; -Na miyabaloi yoto si-i ko Allah a da-ag, a mala"},{"SurahNumber":48,"VerseNumber":6,"Text":"Go a Niyan masiksa so Puphamanangin a manga Mama, go so Puphamanangin a manga Babai, go so manga pananakoto a manga Mama, go so manga pananakoto a manga Babai, a ipaga-arangan niran so Allah sa arangan a marata; si-i kiran so pukhagolinggoling a marata: Na kiyararangitan siran o Allah go Pimorka-an Niyan siran, go ini thiyagar Iyan kiran so Jahannam. Na mikharatarata a khabolosan"},{"SurahNumber":48,"VerseNumber":7,"Text":"Na ruk o Allah so manga tantara ko manga Langit a go so Lopa. Na tatap a so Allah na Mabagur, a Maongangun"},{"SurahNumber":48,"VerseNumber":8,"Text":"Mata-an! A Sukami na Siyogo Ami Suka (Ya Muhammad) a saksi, go Puphamanothol sa mapiya, go Puphamaka-iktiyar"},{"SurahNumber":48,"VerseNumber":9,"Text":"Ka-a niyo Maparatiyaya so Allah, go so Sogo Iyan, go a niyo Sukaniyan katabangi, go a niyo Mashulasula Sukaniyan, go a niyo Miphoroporo so Allah ko kapitapita go so kagabigabi"},{"SurahNumber":48,"VerseNumber":10,"Text":"Mata-an! A so siran a gi-i siran Ruka makiphasada, na aya dun a gi-i iran miphasa da na so Allah: So lima o Allah na maliliyawao ko manga lima iran; na sa dun sa ndorat na aya dun a kapundoratan niyan na giya dun a ginawa niyan; na sa tao a tomanun niyan so inibugai niyan a pasad ko Allah, na mbugan Niyan ndun sukaniyan sa balas, a mala"},{"SurahNumber":48,"VerseNumber":11,"Text":"Putharo-on Ruka dun o mithatalimbagak ko manga Arab: A miyatumbang kami o manga tamok ami go so manga ta-alok rukami, na pangunin Kamingka sa Maap! Di iran Pakitharo ko manga dilairan so da ko manga poso iran. Tharowangka: Na antawa-a i adun a mapukhapa-ar iyan rukano ko Allah a maito bo amai ka paka antapan kano Niyan sa morala o di na paka-antapan kano Niyan sa Ompiya? Kuna, ka tatap a so Allah si-i ko gi-i niyo nggolaola-an na kaip Iyan"},{"SurahNumber":48,"VerseNumber":12,"Text":"Kuna, ka ini pagarangan niyo sa di dun makambalingan so Rasul a go so Miyamaratiyaya ko manga ta-alok kiran sa dayon sa dayon, go pipharasan noto ko manga poso iyo, go miyagarangan kano sa arangan a marata, go miyabaloi kano a pagtao a miyanga-bibinasa"},{"SurahNumber":48,"VerseNumber":13,"Text":"Na sa dun sa di Maratiyaya ko Allah go so Sogo Iyan na Mataan! A Sukami na pithi yagaran Ami so Miyamangong kir sa kadug"},{"SurahNumber":48,"VerseNumber":14,"Text":"Na ruk o Allah so Kapa-ar ko manga Langit a go so Lopa: Punapiyan Niyan so tao a kabaya Iyan, go shiksa-an Niyan so tao a kabaya Iyan. Na tatap a so Allah na Manapi, a Makalimo-on"},{"SurahNumber":48,"VerseNumber":15,"Text":"Putharo-on o mithatalimbagak, amai ko songowan niyo so manga taban ka phangowa-an niyo sukaniyan: A botawani kami niyo ka monot kami rukano; khabaya-an niran a kasambiyan niran so manga Katharo o Allah. Tharo-angka: Di kano Rukami dun pagonot. Giyoto man na Pitharo o Allah gowani, na Putharo-on niran ndun: Kuna, ka shi-igun kami niyo. Kuna, ka miyabaloi siran a da-a sasabotun niran inonta so maito"},{"SurahNumber":48,"VerseNumber":16,"Text":"Tharowangka ko mithatalimbagak ko manga Arab: A thawagun kano (a phaka-aton) ko pagtao a adun a gu-us iyan a mala, a mipumbonowai niyo siran, o di na somangkop siran; na o onoti niyo na mbugangkano o Allah sa balas, a mapiya. Na o talikhod kano lagid o kiyatalikhod iyo a miya-ona, na shiksaan kano Niyan sa siksa a malipudus"},{"SurahNumber":48,"VerseNumber":17,"Text":"Da ko bota i dosa, go da ko lupo i dosa, go da ko pukhasakit 1i dosa (ko di iran kaonot sa Thumowan): Na sa dun sa monot ko Allah go so Sogo Iyan, na phakasoludun Niyan ko manga Sorga a puphamangondas ko kababa-an niyan so manga lawasaig. Na sa tao a tomalikhod, na shiksa-an Niyan sukaniyan sa siksa a malipudus"},{"SurahNumber":48,"VerseNumber":18,"Text":"Sabunsabunar a Miyasowat so Allah ko Miyamaratiyaya gowani ko di-i siran Ruka makıiphasada ko atag o kayo: Na katawan Niyan so matatago ko manga poso iran, na piyakatoron Niyan kiran so kathatana, go ini Balas Iyan kiran so daag, a marani"},{"SurahNumber":48,"VerseNumber":19,"Text":"Go manga taban a madakul a phangakokowa iran sukaniyan. Na tatap a so Allah na Mabagur, a Maongangun"},{"SurahNumber":48,"VerseNumber":20,"Text":"Ini diyandi rukano o Allah so manga taban a madakul, a phangakokowa niyo sukaniyan, na pinggaga-a nan Niyan rukano aya, go lininding kano Niyan ko manga barokan o manga Manosiya, ka angkano mabaloi a tanda ko Miyamaratiyaya, go angkano Niyan Matoro ko okiīt a maka-o ontol"},{"SurahNumber":48,"VerseNumber":21,"Text":"Go adun a manga pud a da niyo pun noto maparoli, na Sabunar a katawan noto O Allah. Na tatap a so Allah si-i ko langowan taman na Gaos Iyan"},{"SurahNumber":48,"VerseNumber":22,"Text":"Na o pakımbonowaıi rukano so Miyamangongkir na i talikhod iran ndun so manga likod (iran); oriyan niyan na da-a khato-on niran a panarigan, go tabanga"},{"SurahNumber":48,"VerseNumber":23,"Text":"Okit o Allah a so andang a miya-ipos gowani: Na da dun a khato-on Ka a kasambi i ko okit o Allah"},{"SurahNumber":48,"VerseNumber":24,"Text":"Na Sukaniyan so lomininding rukano ko manga barokan niran, go lomininding kiran ko manga barokan niyo si-i ko balintad sa Makkah, ko oriyan o kiyapakida-agun Niyan rukano kiran. Na tatap a so Allah si-i ko gi-i niyo nggolaola-an na phagilain Niyan"},{"SurahNumber":48,"VerseNumber":25,"Text":"Siran so Miyamangongkir go inalangan kano iran ko Al-Masjidil Haram, go so pamumugayan a miyarun ko kisampaıi niyan ko darpa iyan. Na o da so manga Mama a Miyamaratiyaya go so manga Babai a Miyamaratiyaya a di niyo siran pangatatawan a o ba niyo siran mirakhus mamono, na masogat kano sa sabap kiran a kasala-an sabap ko di niyo kiran katawi (na Phakitugul Iyan siran rukano): Ķagiya a phakasoludun o Allah ko Limo Iyan so tao a kabaya Iyan, o minisibai siran na Mata-an a shiksaan Ami so Miyamangongkir kiran sa siksa a malipudus"},{"SurahNumber":48,"VerseNumber":26,"Text":"Gowani a tago-on o siran a Miyamangongkir ko manga poso iran so maratabat,- a maratabat ko kada-a mulung,-na piyakatoron o Allah so kathatana iyan ko Sogo Iyan go so Miyamaratiyaya, go iniilaham Iyan kiran so Katharo a kapananggila, go miyabaloi siran a kiyapatotan saya go diya-itan naya. Na tatap a so Allah si-i ko langowan taman na katawan Niyan"},{"SurahNumber":48,"VerseNumber":27,"Text":"Sabunsabunar a tiyoman o Allah ko Sogo Iyan so taginupun Niyan si-i ko bunar. Mata-an a phamakasolud kano dun ko Al-Masidil Al-Haram, o kabaya o Allah a somasarig kano, a Puphamangopawan niyo so manga Olo niyo, go gl-i niyo nggogontingan, a da-a Pangandam iyo. Na katawan Niyan so di niyo katawan, na adun a minibugai Niyan ko da pun noto a da-ag a marani"},{"SurahNumber":48,"VerseNumber":28,"Text":"Sukaniyan so Siyogo Iyan so Sogo Iyan rakhus o Torowan go so Agama a bunar, ka phakiombawan Niyan non so Agama sa kalangolangowan niyan: Na miyakatarotop so Allah a saksi"},{"SurahNumber":48,"VerseNumber":29,"Text":"So Muhammad na Sogo o Allah; na so manga pud Iyan na khitutugas ko manga kapir, a di-i siran khakalimowai. Pukhailaingka siran a khiroroko, a khisosojiod, a gi-i siran mbabanog sa kakawasaan a pho-on ko Allah a go Kasosowat. So tanda iran, na shisi-i ko manga paras iran pho-on ko rarad o Sojiod. Giyoto man i ropa-an niran ko Taurat; na aya ropa-an niran ko Injil: Na lagid o pur a Piyakambowat iyan so sina niyan, na miyabagur iyan sukaniyan, na miyakatiwaro na minipamayandug Iyan so tomadung iyan, a sosowatun niyan so miyamola, ka-aniyan mapakapuphagotug sa sabap kiran so manga kapir. Ini diyandi o Allah ko siran a Miyamaratiyaya go pinggalubuk iran so manga pipiya a pud kiran so Ma-ap, go balas, a lubi a mala"},{"SurahNumber":49,"VerseNumber":1,"Text":"Hai so Miyamaratiyaya! Di niyo pagonai so Allah go so Sogo Iyan; go kalukun niyo so Allah: Mata-an! A so Allah na Puphakanug, a Mata-o"},{"SurahNumber":49,"VerseNumber":2,"Text":"Hai so Miyamaratiyaya! Di niyo puphoro-on so manga sowara niyo sa makaombao ko sowara o Nabi, go di niyo puphamakatanogi Sukaniyan sa KĶKatharo, lagid o kapuphamakatanogi o saba-ad rukano ko sabaad, ka o ba mailang so manga Amal iyo a sukano na di niyo mai-inungka"},{"SurahNumber":49,"VerseNumber":3,"Text":"Mata-an! A so ibababa iran so manga sowara iran ko Hadapan o Rasulollah,-na siran man so tiyolabos o Allah so manga poso iran ko kapananggila: Adun a bagiyan niran a Ma-ap a go Balas a lubi a mala"},{"SurahNumber":49,"VerseNumber":4,"Text":"Mata-an! A so siran a Puthawagun Ka iran (Ya Muhammad) ko liyo o manga bilik, -na so kadakulan kiran na di siran phamanabot"},{"SurahNumber":49,"VerseNumber":5,"Text":"Na o Mata-an! A siran na Miphantang siran taman sa kaliyo Wingka kiran, na Mata-an a khabaloi a mapiya a bagiyan niran: Na so Allah na Manapi, a Makalimoon"},{"SurahNumber":49,"VerseNumber":6,"Text":"Hai so Miyamaratiyaya! O adun a miyoma rukano o songklid a tothol, na a mada niyo, ka o ba niyo kapumaratai so pagtao sabap ko di kapakakakaip, na mabaloi kano ko pinggolaola niyo a khipakashusundit"},{"SurahNumber":49,"VerseNumber":7,"Text":"Na tangkuda niyo a Mata-an! A matatago rukano so Sogo o Allah: Amai ka onotangkano Niyan ko madakul ko pukhaolaola, na Mata-an a makandarasag kano; na ogaid na so Allah na piyakikababaya-an Niyan rukano so Paratiyaya, go pipharasan Niyan noto ko manga poso iyọ, go piyakikagowad [Iyan runkano so Kaongkir, go so kapanongklid, go so Kandarowaka: Siran man na siran so khipaka-o ontol]"},{"SurahNumber":49,"VerseNumber":8,"Text":"Gagao a pho-on ko Allah, go Limo. Na so Allah na Mata-o, a Maongangun"},{"SurahNumber":49,"VerseNumber":9,"Text":"Na o adun a dowa ka sagorompong ko Miyamaratiyaya a pumbobono siran; na tanora niyo siran. Na amai ka phanalimbotan o isa sa dowa oto so pud iyan, na pakimbono kano ko phanalimbot taman sa di mundod ko Sogowan o Allah; na amai ka mundod, na tanora niyo siran ko ontol, go Paginontolan kano. Mata-an! A so Allah na pukhababaya-an Niyan so manga o ontol"},{"SurahNumber":49,"VerseNumber":10,"Text":"So Miyamaratiyaya na aya bo Magariyariı: Na tanora niyo so manga Pagari niyo, go kalukun niyo so Allah, ka angkano Mipangalimo"},{"SurahNumber":49,"VerseNumber":11,"Text":"Hai so Miyamaratiyaya! Di phamagurugi o isa a pagtao so isa a pagtao: Ka masikun a mabaloi siran (a puphamagurugan) a tomo a di siran, go di (phamagurugi o) manga Babai so manga pud a Babai: Ka masikun a mabaloi siran a tomo a di siran: (A puphamagurug); go di niyo puphapa-awinga so (manga pud o) manga ginawa niyo, go di niyo puthatalowa-an so manga patogina a piyakagowagowad. Miyakaratarata a ngaran so kapanongklid ko oriyan o Paratiyaya. Na sa tao a di niyan thaobatun, na siran man na siran so manga darowaka"},{"SurahNumber":49,"VerseNumber":12,"Text":"Hai so Miyamaratiyaya! Pakawatani niyo so madakul a kapanganganib; ka Mata-an! A so saba-ad ko kapanganganib na dosa; go di kano puphanoriman, go di puphamaganta a o saba-ad rukano so saba-ad. Ba khabaya i o isa rukano a kakana niyan ko sapo o Pagari niyan a miyatai? Na ini kagowad iyo to! Na kalukun Niyo so Allah: Mata-an! a so Allah na puphanarima ko taobat, a Makalimo-on"},{"SurahNumber":49,"VerseNumber":13,"Text":"Hai manga Manosiya! Mataan! A Sukami na Inadun Amı sukano a pho-on sa Mama a go Babai, go biyaloi Ami sukano a mbarambarang a Bangunsa, a go pithikalokusan, ka angkano makakhikilala 1. Mata-an! A aya lubi a susula-an rukano si-i ko Allah na so lubi a masanggila rukano. Mata-an! A so Allah na Mata-o, a Kaip"},{"SurahNumber":49,"VerseNumber":14,"Text":"Pitharo o (manga Badawi a) manga Arab: A Miyaratiyaya kami. Tharowangka (Ya Muhammad): A da kano Paratiyaya, na ogaid na aya Tharowa niyo na somiyangkop kami, ka da pun solud so Paratiyaya ko manga poso iyo. Na amai ka onotan niyo so Allah a go so Sogo Iyan, na da-a korangun Niyan rukano ko manga Amal iyo a maito bo. Mata-an! A so Allah na Manapi, a Makalimo-on"},{"SurahNumber":49,"VerseNumber":15,"Text":"Aya bo a titho a Khipaparatiyaya na so Piyaratiyaya iran so Allah go so Sogo Iyan, oriyan niyan na da siran paganganangan, go ini Panagontaman niran so manga tamok iran go so manga ginawa iran ko lalan ko Allah: Siran man na siran so Mimamata-an"},{"SurahNumber":49,"VerseNumber":16,"Text":"Tharowangka: A ba niyo phakitokawi ko Allah so okit iyo, a so Allah na katawan Niyan so shisi-i ko manga Langit a go so shisi-i ko Lopa? Na so Allah si-i ko langowan taman na katawan Niyan"},{"SurahNumber":49,"VerseNumber":17,"Text":"Puphamagitongun niran a Limo iran Ruka (Ya Muhammad) a Kiyapagislam iran. Tharowangka: A di niyo puphamagitonga a Limo iyo Rakun a Kiyapagislam iyo. Kuna, ka so Allah na Iphananakawan Niyan rukano a KĶKiyatorowa Niyan rukano ko Paratiyaya, o sukano na Mumamata-an kano"},{"SurahNumber":49,"VerseNumber":18,"Text":"Mata-an! A so Allah na katawan Niyan so Migagaib ko manga Langit a go so Lopa: Na so Allah na phagilain Niyan so gi-i niyo nggolaola-an"},{"SurahNumber":50,"VerseNumber":1,"Text":"Qaf. So Allah i Mata-o ko paka-a antapan Niyan non. Ibut ko Qur-an a Susula-an; (ka so Muhammad na Sogo o Allah)"},{"SurahNumber":50,"VerseNumber":2,"Text":"Kuna, ka Miyamumusa siran sa kiyapaka-oma kiran o Miyamaka-iktiyar a pud kiran. Na Piīitharo o Miyamangongkir: A giyaya na Shai a piyakamumusa"},{"SurahNumber":50,"VerseNumber":3,"Text":"Ino amai ka matai tano go mbaloi tano a botha, (khaoyag tano sharoman)? Giyoto na kapakandod a mawatan"},{"SurahNumber":50,"VerseNumber":4,"Text":"Sabunar a katawan Ami so pukhorangun kiran o Lopa; go shisi-i Rukami so Daptar a sisiyapun"},{"SurahNumber":50,"VerseNumber":5,"Text":"Kuna, ka piyakambokhag iran so bunar ko kiyapaka-oma niyan kiran: Na siran na matatago ko butad a di thatana"},{"SurahNumber":50,"VerseNumber":6,"Text":"Ba iran da pagilailaya so Langit ko kaporowan niran? O andamanaya i kiyambalaya Mi ron go so kiyapharası Ami ron, a da-a manga lubo niyan"},{"SurahNumber":50,"VerseNumber":7,"Text":"Go so Lopa a kiyayat Ami sukaniyan, go piyakabukunan Nami oto sa manga Palao, go piya katho Ami ron so pishoson a pakaranon"},{"SurahNumber":50,"VerseNumber":8,"Text":"Inungka, a go Pananadum o omani Oripun a Puphangongonotan (ko Allah)"},{"SurahNumber":50,"VerseNumber":9,"Text":"Na piyakatoron Ami a pho-on ko kawang so ig a madakul i gona, na piyakatho Ami sa sabap rukanıiyan so manga Pamomolan go so pur a Mapuphuragon"},{"SurahNumber":50,"VerseNumber":10,"Text":"Go so manga Qormah a manga poporo, a adun a Onga niyan a miyakanggontogontor"},{"SurahNumber":50,"VerseNumber":11,"Text":"Pagupur ko manga Oripun (o Allah;) go ini oyag Ami oto ko Ingud a ma-atai: Lagid man oto so kaphakagumao (pho-on ko manga kobor)"},{"SurahNumber":50,"VerseNumber":12,"Text":"Tomiyaplis ko miya-ona an niran so pagtao Nuh, go so khibabaling sa (Ingud a) Rassi, go so pagtao a Samood"},{"SurahNumber":50,"VerseNumber":13,"Text":"Go so pagtao a Ad, go so Piraon, go so manga Pagari o Lut"},{"SurahNumber":50,"VerseNumber":14,"Text":"Go so khibabaling sa Aikah, go so pagtao o Tobba: Oman i isa kiran na piyakambokhag iyan so manga Rasul, na miyatangkud (kiran) so siksa Akun"},{"SurahNumber":50,"VerseNumber":15,"Text":"Ba Kami minikopai ko Kiyapangadun a paganai? Kuna, ka siran na matatago ko kashasangka ko Kaphangadun a bago"},{"SurahNumber":50,"VerseNumber":16,"Text":"Na Sabunsabunar a Inadun Ami so Manosiya, go katawan Ami so pukhigudi sukaniyan o ginawa niyan: Go Sukami i lubi a marani ron a di so ogat ko bakurung"},{"SurahNumber":50,"VerseNumber":17,"Text":"Gowani a puphanorat so dowa a Malaikat, si-i sa kawanan go sa diyowang khi-o ontod"},{"SurahNumber":50,"VerseNumber":18,"Text":"Da-a Maputharo iyan a Katharo a ba da-a shisi-i rukaniyan, a tomotonggo a makadadarpa"},{"SurahNumber":50,"VerseNumber":19,"Text":"Na mitalingoma o sakratol maot so bunar. Giyoto man so Suka na puphalagoyan Ka sukaniyan"},{"SurahNumber":50,"VerseNumber":20,"Text":"Na iyopun so Sanggakala: Giyoto man so Alongan a diyandi"},{"SurahNumber":50,"VerseNumber":21,"Text":"Na makaoma so oman i isa aginawa: A adun a pud iyan a pundundugon go saksi"},{"SurahNumber":50,"VerseNumber":22,"Text":"(Tharo-on non a:) Sabunsabunar a miyatago Ka ko kalilipati sangkai, na piyokas Ami Ruka so mirurunding Ruka, na so Kailaingka sa Alongan nai na malambut"},{"SurahNumber":50,"VerseNumber":23,"Text":"Na Tharo-on o (Malaikat a) pud iyan: A giyaya so Kadadarpaangko"},{"SurahNumber":50,"VerseNumber":24,"Text":"(Tharo-on o Allah:) Phoshanga niyo a dowa ko Naraka Jahannam so omani Miyongkir, a somiyangka"},{"SurahNumber":50,"VerseNumber":25,"Text":"Phagurun ko mapiya, a Mumamalawani, a pukhadowadowaan"},{"SurahNumber":50,"VerseNumber":26,"Text":"A so miyangumba-al sa rimbang o Allah a Katohanan a salakao: Na poshanga niyo sukaniyan ko siksa a sangat"},{"SurahNumber":50,"VerseNumber":27,"Text":"Tharo-on o (Shaitan a) pud iyan: Kadnan nami! Da akun dadaga sukaniyan, na ogaid na miyatago ko kadadag a mawatan"},{"SurahNumber":50,"VerseNumber":28,"Text":"Tharo-on (o Allah): Adi kano gi-i phapawala ko Hadapan Ko: Ka Sabunar a mini-ona Ko rukano so Kapaka-iktiyar"},{"SurahNumber":50,"VerseNumber":29,"Text":"Di khasambiyan so Katharo ko Hadapan Ko, go di Akun shalimbotan so manga Oripun (Ko)"},{"SurahNumber":50,"VerseNumber":30,"Text":"Si-i ko Alongan a Tharo-on Ami ko Jahannam: Baka miyapuno? Na Tharo-on niyan: Ba adun a khiyoman"},{"SurahNumber":50,"VerseNumber":31,"Text":"Na i pakarani so Sorga ko Miyamananggila, a di mawatan"},{"SurahNumber":50,"VerseNumber":32,"Text":"Giyaya so idi diyandi rukano, a ruk o omani Puphananangoran (ko Allah) a masiyapun"},{"SurahNumber":50,"VerseNumber":33,"Text":"A so ma-alukun ko Masalinggagao, a Migagaib, go miyaka-oma rakhus o Poso a thotolabos"},{"SurahNumber":50,"VerseNumber":34,"Text":"Pamanolud kano ron sa kapipiya ginawa. Giyaya so Alongan a kakal"},{"SurahNumber":50,"VerseNumber":35,"Text":"Khakowa iran so nganin a kabaya iran ro-o; go adun a shisi-i Rukami a lawanon"},{"SurahNumber":50,"VerseNumber":36,"Text":"Na madakul a bininasa Ami ko miya-ona-an niran a pagtao, a siran i mala a di siran i gu-us, go miyanubnub iran so manga Ingud! Na ba adun a kiya-a pasan (niran)"},{"SurahNumber":50,"VerseNumber":37,"Text":"Mata-an! A adun a matatago ro-o man a titho a undao ko tao a ana sabot iyan, ma-ana tiyandang iyan so kapamamakinug, a sukaniyan na tomototo-o"},{"SurahNumber":50,"VerseNumber":38,"Text":"Na Sabunsabunar a Inadun Ami so manga Langit go so Lopa go so nganin a lut a dowa nan si-i ko num a Alongan, na da Kami raota a dokao"},{"SurahNumber":50,"VerseNumber":39,"Text":"Na Phantangingka so di iran Tharo-on, go Puthasbikun Ka so Podi o Kadnan Ka, ko di pun kapakasubang o Alongan, go so di niyampun kasudup"},{"SurahNumber":50,"VerseNumber":40,"Text":"Go si-i ko kagagawi-i, na Puthasbik Ka Rukaniyan, go so manga oriyan o Sojiod"},{"SurahNumber":50,"VerseNumber":41,"Text":"Na Pamamakinugangka so Alongan a mananawag so phananawag ko darpa a marani"},{"SurahNumber":50,"VerseNumber":42,"Text":"Si-i ko Alongan a manug iran so lalis a rakhus o bunar: Giyoto man so Alongan a kapakambowat (ko kobor)"},{"SurahNumber":50,"VerseNumber":43,"Text":"Mata-an! A Sukami na Sukami i Puphangoyag go Puphangimatai; go si-i Rukami so khabolosan"},{"SurahNumber":50,"VerseNumber":44,"Text":"Si-i ko Alongan a manga bubungkag kiran, so Lopa, a gi-i siran makanggaga-an (lomiyo ko manga kobor): Giyoto man i kapulimod a malbod Rukami"},{"SurahNumber":50,"VerseNumber":45,"Text":"Sukami i lubi a Mata-o ko gii ran Tharo-on; na kuna a ba Ka kiran pakaphama-asa. Na Pakitadumingka so Qur-an ko tao a ikaaluk iyan so pangangaluk Akun"},{"SurahNumber":51,"VerseNumber":1,"Text":"Ibut ko puphamanambur sa mabandus"},{"SurahNumber":51,"VerseNumber":2,"Text":"Go so puphamangawid sa mapunud"},{"SurahNumber":51,"VerseNumber":3,"Text":"Go so puphulalatas sa malbod"},{"SurahNumber":51,"VerseNumber":4,"Text":"Go so di-i nggomonggomon ko Sogowan"},{"SurahNumber":51,"VerseNumber":5,"Text":"Mata-an a so idi diyandi rukano na titho a bunar"},{"SurahNumber":51,"VerseNumber":6,"Text":"Go Mata-an! A so Kokoman na phakatana dun"},{"SurahNumber":51,"VerseNumber":7,"Text":"Ibut ko Langit a adun a manga lalanon"},{"SurahNumber":51,"VerseNumber":8,"Text":"Mata-an! A sukano na matatago dun ko Katharo a shosorangsorang"},{"SurahNumber":51,"VerseNumber":9,"Text":"Puphakatalikhod non so tao a (andanga) piyakatalikhod"},{"SurahNumber":51,"VerseNumber":10,"Text":"Pimorka-an so manga bokhag"},{"SurahNumber":51,"VerseNumber":11,"Text":"So siran na matatago ko kada a mulung a khikalilipat"},{"SurahNumber":51,"VerseNumber":12,"Text":"Iphagisha iran: O anda so Alongan a Kokoman"},{"SurahNumber":51,"VerseNumber":13,"Text":"Si-i ko Alongan a siran na thotongun siran ko Apoi"},{"SurahNumber":51,"VerseNumber":14,"Text":"Ta Ami niyo so kathotonga rukano! Giyaya so sukano na puphagalokalokan niyo sukaniyan"},{"SurahNumber":51,"VerseNumber":15,"Text":"Mata-an! A so Miyamananggila na si-i ko manga Sorga go manga bowalan"},{"SurahNumber":51,"VerseNumber":16,"Text":"A tatarima-an niran so ini bugai kiran o Kadnan niran. Mata-an! A siran na aya butad iran ko ona-an noto na miphipiyapiya siran"},{"SurahNumber":51,"VerseNumber":17,"Text":"Aya butad iran na maito ko kagagawi-i a ipuphakatorog iran"},{"SurahNumber":51,"VerseNumber":18,"Text":"Go si-i ko kapukhakalibabas iyan, na siran na puphanguni siran sa Ma-ap (ko Allah)"},{"SurahNumber":51,"VerseNumber":19,"Text":"Go si-i ko manga tamok iran na adun a rukon o Puphamanguni, go so di Phamanguni"},{"SurahNumber":51,"VerseNumber":20,"Text":"Na adun a matatago ko Lopa a manga tanda ko khitotomangkud"},{"SurahNumber":51,"VerseNumber":21,"Text":"Go shisi-i (pun) ko manga ginawa, niyo: Ba kano di phangilailai"},{"SurahNumber":51,"VerseNumber":22,"Text":"Go shisi-i ko Langit so pagupur rukano, go so idi diyandi rukano"},{"SurahNumber":51,"VerseNumber":23,"Text":"Na ibut ko Kadnan o Langit a go so Lopa, ka Mata-an naya! A titho a bunar, lagid o Matan-an! A sukano na Katharo iyo"},{"SurahNumber":51,"VerseNumber":24,"Text":"Ino a miyakatalingoma Ruka so Totholan ko manga banto o Ibrahim a (manga Malaikat a) Khisusula-an"},{"SurahNumber":51,"VerseNumber":25,"Text":"Gowani a somolud siran non na Mitharo siran: Sa Salaam! Somimbag: Sa Salaam! (Miyapamikir Iyan a): Pagtao wai a di makikilala"},{"SurahNumber":51,"VerseNumber":26,"Text":"Na minanai somong ki Karoma niyan na mini-oma Niyan a sapi a piyagiyao"},{"SurahNumber":51,"VerseNumber":27,"Text":"Na ini o bai Niyan kiran, na Pitharo Iyan: Ino kano di khan"},{"SurahNumber":51,"VerseNumber":28,"Text":"Na Kiya-akinan kiran sa kaluk. Na Pitharo iran: Di Ka khaluk. Na Piyanothol iran non a Mama a Mata-o (a Ipumbawata iyan)"},{"SurahNumber":51,"VerseNumber":29,"Text":"Na miyakaoma si Karoma Niyan, a mikokorot a lagam iyan, na miyatuphi iyan a Parasiyan, go Miyatharo Iyan: (Sa kun na) lokus, a baluk"},{"SurahNumber":51,"VerseNumber":30,"Text":"Pitharo iran: Manaya dun man, so Pitharo o Kandnan ka Mata-an! A Sukaniyan na Sukaniyan so Maongangun, a Mata-o"}]}