{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":18,"VerseNumber":75,"Text":"Hän vastasi: »Enkö sinulle sanonut, ettet kykenisi tyynesti kestämään minun rinnallani?»"},{"SurahNumber":18,"VerseNumber":76,"Text":"Mooses sanoi: »Jos minä tämän jälkeen sinulta vielä jotakin kyselen, älä minua enää opasta. Olet saanut minulta riittävän anteeksipyynnön.»"},{"SurahNumber":18,"VerseNumber":77,"Text":"Sitten he jatkoivat matkaansa, kunnes saapuivat erään kaupungin asukkaitten luokse ja pyysivät heiltä ruokaa, mutta nämä kieltäytyivät ottamasta heitä vieraakseen. Silloin he tapasivat kaupungissa muurin, joka oli sortumaisillaan, ja he korjasivat sen tukevaksi. Mooses lausui: »Jos olisit tahtonut, olisit saanut siitä työpalkan.»"},{"SurahNumber":18,"VerseNumber":78,"Text":"Toinen vastasi: »Tässä tulee meille ero. Annan nyt sinulle selityksen siitä, mitä et kyennyt odottamaan"},{"SurahNumber":18,"VerseNumber":79,"Text":"Vene kuului köyhille ihmisille, jotka raatavat merellä. Minä halusin vioittaa sen, koska heitä ahdisti kuningas, joka väkivalloin otti haltuunsa kaikki veneet"},{"SurahNumber":18,"VerseNumber":80,"Text":"Pojalla taas oli uskovaiset vanhemmat, ja me estimme hänet tekemästä heille väkivaltaa kapinallisuudessaan ja uskottomuudessaan"},{"SurahNumber":18,"VerseNumber":81,"Text":"Samalla me toivoimme, että heidän Herransa antaisi heille hänen asemestaan pojan, joka olisi viattomampi ja lähempänä armoa"},{"SurahNumber":18,"VerseNumber":82,"Text":"Muuri kuuluu kahdelle kaupungin orvolle pojalle. Muurin juurella on aarre heitä varten, ja heidän isänsä oli hyvä mies. Herrasi tahtoi, että he ensin tulisivat täysi-ikäisiksi ja sitten ottaisivat aarteen Herrasi armona. Enkä minä tehnyt tätä kaikkea omasta aloitteestani: tämä on selitys siihen, mitä sinä et kyennyt odottamaan.»"},{"SurahNumber":18,"VerseNumber":83,"Text":"Ihmiset kyselevät sinulta myös tietoja Kaksisarvisesta. Sano: »Olen kertova teille jotakin hänestä.»"},{"SurahNumber":18,"VerseNumber":84,"Text":"Totisesti, Me perustimme hänen maallisen valtansa ja annoimme hänelle kaikkia apuneuveja"},{"SurahNumber":18,"VerseNumber":85,"Text":"Hän eteni yhtä suuntaa, kunnes saapui sinne, missä aurinko laskee, ja"},{"SurahNumber":18,"VerseNumber":86,"Text":"näki sen laskevan kuumaan lähteeseen, ja hän tapasi lähistöllä ihmisiä"},{"SurahNumber":18,"VerseNumber":87,"Text":"Me lausuimme: »Oi Kaksisarvinen. Sinä voit tuottaa heille kärsimyksiä tai saatat löytää jotakin hyvää heistä.» Hän vastasi: »Sitä me kuritamme, joka on väärämielinen, ja sitten lähetämme hänet takaisin Herransa luokse, niin että Hän voi rangaista häntä ankaralla kärsimyksellä"},{"SurahNumber":18,"VerseNumber":88,"Text":"Mutta sitä, joka uskoo ja tekee hyvää, odottaa runsas palkka, ja lempeällä äänellä Me annamme hänelle käskymme.»"},{"SurahNumber":18,"VerseNumber":89,"Text":"Sitten hän kulki toista suuntaa"},{"SurahNumber":18,"VerseNumber":90,"Text":"kunnes saapui paikkaan, jossa aurinko nousee, ja huomasi sen nousevan ihmisten yli, joille Me emme ollut antanut mitään varjosuojaa auringon puolelle"},{"SurahNumber":18,"VerseNumber":91,"Text":"Näin oli asia. Je Me tiesimme täydellisesti, miten hänen laitansa oli"},{"SurahNumber":18,"VerseNumber":92,"Text":"Sitten hän kulki vielä yhtä suuntaa, kunnes saapui kahden kalliomuurin väliseen laaksoon ja"},{"SurahNumber":18,"VerseNumber":93,"Text":"tapasi näiden vuorten takana ihmisiä, jotka saattoivat tuskin ymmärtää ainoatakaan sanaa"},{"SurahNumber":18,"VerseNumber":94,"Text":"He sanoivat: »Oi Kaksisarvinen, totisesti, Goog ja Maagog levittävät pahaa maan päällä; onko meidän suoritettava sinulle veroa sillä ehdolla, että rakennat muurin heidän ja meidän välillemme?»"},{"SurahNumber":18,"VerseNumber":95,"Text":"Hän vastasi: »Se (valtakunta veroineen), minkä Herrani on minulle perustanut, on minulle paras, joten riittää, kun autatte minua työvoimalla, niin että voin rakentaa lujan muurin teidän ja heidän välilleen"},{"SurahNumber":18,"VerseNumber":96,"Text":"Tuokaa minulle rautamöhkäleitä.» (Niitä tuotiin) kunnes hän oli täyttänyt kummankin vuoren välissä olevan solan. Hän sanoi: »Puhaltakaa!» He puhalsivat, kunnes rauta hehkui kuin tuli. Sitten hän sanoi: »Tuokaa nyt minulle sulaa kuparia, jotta voin valaa sen kaiken yli.»"},{"SurahNumber":18,"VerseNumber":97,"Text":"Silloin he (maahantunkijat) eivät pystyneet kiipeämään sen ylitse eivätkä kaivautumaan alitse"},{"SurahNumber":18,"VerseNumber":98,"Text":"Hän sanoi vielä: »Tämä on Herrani suoma armo, mutta kun Herrani lupaus käy toteen, silloin Hän on murentava sen maan tomuksi, sillä Herrani lupaus on tosi.»"},{"SurahNumber":18,"VerseNumber":99,"Text":"Ja sinä päivänä Me annamme joidenkuiden heistä törmätä toisia vastaan. Silloin puhalletaan pasuunoihin ja Me kokoamme heidät kaikki yhteen"},{"SurahNumber":18,"VerseNumber":100,"Text":"Ja sinä päivänä Me avaamme helvetin kauhistuttavana näkynä uskottomille"},{"SurahNumber":18,"VerseNumber":101,"Text":"Heidän silmänsä olivat verhotut Minun varoituksiltani, eivätkä he myöskään voineet niitä kuulla"},{"SurahNumber":18,"VerseNumber":102,"Text":"Luulevatko uskottomat, että he voivat suojelijoikseen ottaa palvelijoitani Minun sijastani? Totisesti, Me olemme valmistanut helvetin uskottomien asuinpaikaksi"},{"SurahNumber":18,"VerseNumber":103,"Text":"Sano: »Ilmoitanko teille, ketkä tekojensa vuoksi joutuvat pahimmin häviölle?»"},{"SurahNumber":18,"VerseNumber":104,"Text":"Ne ovat niitä, joiden ponnistelut tämän maailman elämässä ovat menneet hukkaan, vaikka he luulevat tekevänsä hyvää"},{"SurahNumber":18,"VerseNumber":105,"Text":"Ne ovat niitä, jotka eivät usko Herransa merkkeihin eivätkä Hänen tulemiseensa. Siksi ovat myös heidän tekonsa mitättömiä, niin että Me emme niitä vaa'assa punnitse ylösnousemuksen päivänä"},{"SurahNumber":18,"VerseNumber":106,"Text":"Senvuoksi heidän palkkansa on oleva helvetti, koska he olivat uskottomia ja koska he pitivät Minun merkkejäni ja lähettiläitäni pilkkana"},{"SurahNumber":18,"VerseNumber":107,"Text":"Totisesti, niiden asuinpaikoiksi, jotka uskovat ja jotka suorittavat hyviä tekoja, tulevat autuaat puutarhat"},{"SurahNumber":18,"VerseNumber":108,"Text":"Siellä he saavat alati asua eivätkä halua paikkaansa vaihtaa"},{"SurahNumber":18,"VerseNumber":109,"Text":"Sano: »Jos meri muuttuisi musteeksi Herrani sanojen kirjoittamista varten, niin totisesti, meri tyhjenisi ennen kuin Herrani sanat loppuisivat, vieläpä vaikka lisäisimme siihen toisen yhtä suuren meren.»"},{"SurahNumber":18,"VerseNumber":110,"Text":"Sano edelleen: »Minä olen ainoastaan teidän kaltaisenne ihmisolento, mutta minulle on ilmoitettu, että teidän Jumalanne on Yksi Jumala. Ken tahansa siis toivoo kohtaavansa Herransa, suorittakoon hyviä tekoja älköönkä ketään muuta palvoko niinkuin Herraansa.»"},{"SurahNumber":19,"VerseNumber":1,"Text":"Kaaf, Haa, Jaa, Ain, Saad"},{"SurahNumber":19,"VerseNumber":2,"Text":"Tämä on muistutus Herrasi laupeudesta palvelijaansa Sakariaa kohtaan"},{"SurahNumber":19,"VerseNumber":3,"Text":"kun hän salassa huokasi Herrallensa"},{"SurahNumber":19,"VerseNumber":4,"Text":"Hän lausui: »Herrani, totisesti minun ruumiini luut ovat heikentyneet ja ikäni vuoksi minun päässäni välkkyvät harmaat hiukset, mutta milloinkaan ei onni ole minua pettänyt rukoillessani Sinua, oi Herrani"},{"SurahNumber":19,"VerseNumber":5,"Text":"Minä pelkään sukulaisiani, jotka tulevat perijöikseni; onhan vaimoni hedelmätön; sentähden låhjoita minulle jälkeläinen"},{"SurahNumber":19,"VerseNumber":6,"Text":"joka perisi minut ja myöskin Jaakobin lapset, ja oi Herrani, tee hänestä Sinulle mieluisa.»"},{"SurahNumber":19,"VerseNumber":7,"Text":"Oi Sakarias, totisesti, Me ilmoitamme sinulle ilosanoman pojasta, jonka nimi olkoon Johannes. Emme ole vielä luonut ketään sen nimistä"},{"SurahNumber":19,"VerseNumber":8,"Text":"Hän sanoi: »Herra, kuinka minä voin saada pojan, kun vaimoni on hedelmätön ja itseni on korkea ikä jo heikentänyt?»"},{"SurahNumber":19,"VerseNumber":9,"Text":"Jumala vastasi: »Niin tapahtuu, sanoo Herrasi, se on helppo asia Minulle. Olenhan jo aikaisemmin luonut sinut tyhjästä.»"},{"SurahNumber":19,"VerseNumber":10,"Text":"Hän sanoi: »Herra, anna minulle jokin tunnusmerkki!» Jumala lausui: »Se olkoon sinulle merkiksi, ettet voi kolmeen vuorokauteen puhua ihmisille mitään, vaikka olet aivan terve.»"},{"SurahNumber":19,"VerseNumber":11,"Text":"Senjälkeen hän astui ulos rukouskammiosta kansansa eteen ja puhui kansalleen merkkien avulla: »Julistakaa Hänen kunniaansa aamuin ja illoin.»"},{"SurahNumber":19,"VerseNumber":12,"Text":"Ja hänen pojalleen sanottiin: »Oi Johannes, ota Kirja vastaan halukkaasti!» ja Me annoimme Hänelle viisautta, kun hän oli vielä lapsi"},{"SurahNumber":19,"VerseNumber":13,"Text":"Annoimme hänelle myös innoitusta ja viattomuutta omastamme, ja hän kunnioitti vanhempiaan"},{"SurahNumber":19,"VerseNumber":14,"Text":"ja oli hyvä heitä kohtaan. Hän ei ollut kapinallinen eikä tottelematon"},{"SurahNumber":19,"VerseNumber":15,"Text":"Rauha olkoon hänelle sinä päivänä, jolloin hän syntyi, ja sinä päivänä, jolloin hän kuolee, sekä sinä päivänä, jolloin hänet herätetään kuolleista"},{"SurahNumber":19,"VerseNumber":16,"Text":"Mainitse Kirjassa myös Mariasta: Hän lähti perheensä luota yksinäiseen paikkaan idässä"},{"SurahNumber":19,"VerseNumber":17,"Text":"Ja hän otti hunnun, joka verhosi hänet heidän katseiltaan. Senjälkeen Me lähetimme henkemme hänen luokseen, ja se ilmestyi hänelle aivan kuin ihmisolento"},{"SurahNumber":19,"VerseNumber":18,"Text":"Maria lausui: »Totisesti, minä etsin sinua vastaan turvaa laupeimpaan (Jumalaan) luottaen, jos olet hurskas.»"},{"SurahNumber":19,"VerseNumber":19,"Text":"Hän vastasi: »Minä olen vain Herrasi lähettiläs ja tuon sinulle viattoman pojan.»"},{"SurahNumber":19,"VerseNumber":20,"Text":"Maria sanoi: »Kuinka minä voisin saada pojan, kun kukaan ihminen ei ole minuun koskenut enkä ole siveetön?»"},{"SurahNumber":19,"VerseNumber":21,"Text":"Hän vastasi: »Näin sanoo Herrasi: 'Se on helppo asia Minulle, ja se on oleva merkkinä ihmissuvulle ja armonosoituksena Meiltä; onhan asia jo ratkaistu.'»"},{"SurahNumber":19,"VerseNumber":22,"Text":"Silloin Maria vastaanotti hänen lupauksensa ja siirtyi kauas syrjäiseen paikkaan"},{"SurahNumber":19,"VerseNumber":23,"Text":"Sitten synnytystuskat pakottivat hänet nojautumaan taatelipalmun runkoon. Hän lausui: »Voi, kun olisin kuollut ennen tätä ja minut olisi kokonaan unohdettu.»"},{"SurahNumber":19,"VerseNumber":24,"Text":"Silloin ääni hänen altaan kutsui häntä ja sanoi: »Älä murehdi, totisesti Herrasi on asettanut lähteen jalkojesi juureen"},{"SurahNumber":19,"VerseNumber":25,"Text":"Ravista palmun runkoa, niin sinulle putoilee kypsiä taateleita"},{"SurahNumber":19,"VerseNumber":26,"Text":"Sentähden syö ja juo ja kirkastukoon silmäsi. Ja jos näet jonkun ihmisen, niin sano hänelle: »Totisesti, minä olen Laupeimmalle luvannut paastota enkä siis voi puhua tänään kenenkään ihmisolennon kanssa.»"},{"SurahNumber":19,"VerseNumber":27,"Text":"Sitten hän palasi kansansa luokse kantaen lastaan. He huudahtivat: »Oi Maria, totisesti sinä olet tehnyt sangen pahasti"},{"SurahNumber":19,"VerseNumber":28,"Text":"Oi Aaronin sisar, sinun isäsi ei ollut kelvoton mies eikä äitisi huono nainen.»"},{"SurahNumber":19,"VerseNumber":29,"Text":"Mutta hän vain osoitti lastaan. He sanoivat: »Kuinka voisimme puhua sellaiselle, joka on vielä kehdossa oleva lapsi?»"},{"SurahNumber":19,"VerseNumber":30,"Text":"Poika vastasi: »Totisesti, minä olen Jumalan palvelija. Hän on antanut minulle Kirjan ja Hän on tehnyt minut profeetaksi"},{"SurahNumber":19,"VerseNumber":31,"Text":"Hän antaa minulle siunauksensa missä tahansa olenkin, ja Hän on määrännyt minun tehtäväkseni rukoilemisen ja almut niin kauan kuin elän"},{"SurahNumber":19,"VerseNumber":32,"Text":"(Hän on luonut minut) hyväksi äitiäni kohtaan, eikä Hän ole tehnyt minua kapinalliseksi, onnettomaksi"},{"SurahNumber":19,"VerseNumber":33,"Text":"Rauha ylläni sinä päivänä, jolloin synnyin, sinä päivänä, jolloin kuolen sekä sinä päivänä, jolloin minut herätetään kuolleista.»"},{"SurahNumber":19,"VerseNumber":34,"Text":"Tällainen on Jeesus, Marian poika. Tämä on tosi sanoma, josta he kuitenkin kiistelevät"},{"SurahNumber":19,"VerseNumber":35,"Text":"Jumalan ei ole soveliasta hankkia itselleen poikaa; kunnia olkoon Hänelle! Kun Hän päättää jonkin asian, Hänen tarvitsee vain sanoa: »Tapahtukoon!» ja se tapahtuu"},{"SurahNumber":19,"VerseNumber":36,"Text":"Totisesti, Jumala on minun Herrani ja myöskin teidän Herranne; palvelkaa siis Häntä; tämä on oikea tie.»"},{"SurahNumber":19,"VerseNumber":37,"Text":"Mutta lahkolaiset olivat keskenään erimielisiä; voi uskottomia, kun viimeinen päivä heidät kohtaa"},{"SurahNumber":19,"VerseNumber":38,"Text":"Kuinka hyvin he kuulevatkaan ja näkevät sinä päivänä, jolloin he astuvat eteemme! Mutta tänä päivänä väärämieliset ovat vielä suuren harhan vallassa"},{"SurahNumber":19,"VerseNumber":39,"Text":"Varoita heitä murheen päivästä, jolloin asia on jo ratkaistu, koska he ovat välinpitämättömiä ja epäuskoisia"},{"SurahNumber":19,"VerseNumber":40,"Text":"Totisesti, Me perimme maan ja kaikki, jotka siinä ovat. Ja Meidän luoksemme on heidän palattava"},{"SurahNumber":19,"VerseNumber":41,"Text":"Mainitse Kirjassa myös Aabrahamista. Hän oli vanhurskas mies sekä profeetta"},{"SurahNumber":19,"VerseNumber":42,"Text":"Hän lausui isälleen: »Oi isäni, miksi palvelet sellaista, joka ei kuule eikä näe eikä kykene vähääkään sinua auttamaan"},{"SurahNumber":19,"VerseNumber":43,"Text":"Oi isäni, totisesti minulle on suotu tietoa, jota sinä et ole saanut, sentähden seuraa minua, minä olen johdattava sinut oikealle tielle"},{"SurahNumber":19,"VerseNumber":44,"Text":"Oi isäni, älä palvele saatanaa. Totisesti, saatana on tottelematon Laupeimmalle"},{"SurahNumber":19,"VerseNumber":45,"Text":"Oi isäni, minä pelkään, että Laupeimman kuritus on sinua kohtaava ja että sinusta tulee saatanan liittolainen.»"},{"SurahNumber":19,"VerseNumber":46,"Text":"Hän vastasi: »Oletko luopunut minun jumalistani, oi Aabraham? Totisesti, ellet muuta mieltäsi, niin minä olen kivittävä sinut kuoliaaksi. Poistu luotani pitkäksi aikaa.»"},{"SurahNumber":19,"VerseNumber":47,"Text":"Aabraham sanoi: »Rauha olkoon sinulle. Olen rukoileva sinulle Herraltani anteeksiantoa. Totisesti, Hän on lempeä minua kohtaan"},{"SurahNumber":19,"VerseNumber":48,"Text":"Mutta minä luovun sinusta ja siitä, mitä sinä rukoilet Jumalan asemesta. Minä olen rukoileva Herraani ja ehkäpä en ole suotta vetoava Herraan.»"},{"SurahNumber":19,"VerseNumber":49,"Text":"Kun hän oli vaeltanut pois heidän luotaan ja hylännyt sen, mitä he palvelivat, Me annoimme hänelle lisakin ja Jaakobin ja teimme kummastakin profeetan"},{"SurahNumber":19,"VerseNumber":50,"Text":"Ja Me soimme heille armoamme ja teimme heistä kuuluisia miehiä, totuuden julistajia"},{"SurahNumber":19,"VerseNumber":51,"Text":"Mainitse Kirjassa myös Mooseksesta. Totisesti, hän kuului valittujen joukkoon ja hän oli myös lähettiläs ja profeetta"},{"SurahNumber":19,"VerseNumber":52,"Text":"Me kutsuimme hänet vuoren oikealta puolelta ja sallimme hänen läheltä puhutella Itseämme"},{"SurahNumber":19,"VerseNumber":53,"Text":"Ja armossamme Me teimme hänen veljestään Aaronista profeetan"},{"SurahNumber":19,"VerseNumber":54,"Text":"Muista Kirjassa myös Ismaelia. Totisesti, hän oli lupaukselle uskollinen, ja hän oli myös lähettiläs ja profeetta"},{"SurahNumber":19,"VerseNumber":55,"Text":"Hän määräsi perheensä rukoilemaan ja antamaan almuja ja hän oli Herrallensa mieluinen"},{"SurahNumber":19,"VerseNumber":56,"Text":"Muista Kirjassa myös Idrisiä. Totisesti, hän oli uskollinen ja hänkin oli profeetta"},{"SurahNumber":19,"VerseNumber":57,"Text":"Ja Me ylensimme hänet korkeaan asemaan"},{"SurahNumber":19,"VerseNumber":58,"Text":"Nämä kaikki olivat niitä, joille Me annoimme siunauksemme. He olivat profeettoja Aadamin jälkeläisten joukossa ja niiden, jotka pelastimme Nooan mukana. Samoin Aabrahamin ja Ismaelin jälkeläisten joukossa sekä niiden, joille olemme antanut johdatuksen ja jotka olemme valinnut. Kun heille lueteltiin laupeimman Jumalan tunnusmerkkejä, he lankesivat maahan palvoen ja kyyneliä vuodattaen"},{"SurahNumber":19,"VerseNumber":59,"Text":"Mutta heidän jälkeensä tuli sellaisia, jotka laiminlöivät rukouksensa ja seurasivat himojaan. Siksi he saavatkin palkan luopumuksestaan"},{"SurahNumber":19,"VerseNumber":60,"Text":"Mutta ne, jotka kääntyvät Jumalan puoleen ja uskovat ja jotka suorittavat hyviä tekoja, saavat astua puutarhaan, eikä heille tehdä pienintäkään vääryyttä"},{"SurahNumber":19,"VerseNumber":61,"Text":"he astuvat heille näkymättömiin autuaisiin puutarhoihin, jotka Armahtaja on palvelijoillensa luvannut. Totisesti, Hänen lupauksensa on täyttyvä"},{"SurahNumber":19,"VerseNumber":62,"Text":"He eivät kuule siellä mitään turhaa puhetta, vaan ainoastaan sanan »Rauha!» Ja ravintonsa he saavat sekä aamuin että illoin"},{"SurahNumber":19,"VerseNumber":63,"Text":"Tällainen on puutarha, jonka Me annamme perinnöksi niille palvelijoillemme, jotka ovat hurskaita"},{"SurahNumber":19,"VerseNumber":64,"Text":"Ja enkelit sanovat: »Me laskeudumme maan päälle vain Herrasi käskystä. Hänelle kuuluu kaikki, mikä on edessämme ja mikä on takanamme, ja kaikki, mikä on näiden välissä.» Eikä Herrasi ole huonomuistinen"},{"SurahNumber":19,"VerseNumber":65,"Text":"Hän on taivaitten ja maan ja kaiken niiden välisen Herra. Sentähden palvelkaa Häntä ja pysykää kestävinä palvelemisessanne. Tunnetko ketään, joka olisi Hänen nimensä kaltainen"},{"SurahNumber":19,"VerseNumber":66,"Text":"Ja kuitenkin ihminen sanoo: »Kuinka, herätetäänkö minut todellakin kuoltuani jälleen eloon?»"},{"SurahNumber":19,"VerseNumber":67,"Text":"Eikö ihminen lainkaan muista, että Me loimme hänet jo kerran ennen aivan tyhjästä"},{"SurahNumber":19,"VerseNumber":68,"Text":"Herrasi kautta! Me kokoamme varmasti heidät ja saatanat ja saatamme heidät polvistumaan helvetin ympärille"},{"SurahNumber":19,"VerseNumber":69,"Text":"Senjälkeen Me erotamme jokaisesta lahkosta ne, jotka kiivaimmin uhmailivat Laupeinta vastaan"},{"SurahNumber":19,"VerseNumber":70,"Text":"Totisesti, Me tunnemme parhaiten ne, jotka suurimmalla syyllä on syöstävä helvettiin"},{"SurahNumber":19,"VerseNumber":71,"Text":"Teidän joukossanne ei ole ainoatakaan, joka ei sinne joutuisi. Tämä on Herrasi sitova määräys"},{"SurahNumber":19,"VerseNumber":72,"Text":"Sitten Me pelastamme ne, jotka harjoittavat hartautta, mutta väärintekijät Me hylkäämme sinne polvillensa"},{"SurahNumber":19,"VerseNumber":73,"Text":"Ja kun selvät merkkimme on heille ilmoitettu, sanovat epäuskon valtaamat niille, jotka uskovat: »Kumpi puoli on edullisemmassa asemassa ja näyttää lukuisemmalta?»"},{"SurahNumber":19,"VerseNumber":74,"Text":"Kuinka monta ennen heitä elänyttä sukupolvea olemmekaan hävittänyt, vaikka ne olivat heitä rikkaampia ja uhkeampia"},{"SurahNumber":19,"VerseNumber":75,"Text":"Sano: »Jotka kulkevat harhaannuksissa, niiden päiviä Laupein pidentää, kunnes he näkevät, mitä heille on luvattu, rangaistus taikka tuomion hetki, ja tulevat tietämään, kenen asema on huonoin ja kenen voimat heikoimmat.»"},{"SurahNumber":19,"VerseNumber":76,"Text":"Mutta niille, jotka vaeltavat oikeata tietä, Jumala enentää johdatustansa. Ja pysyväiset hyvät työt saavat Jumalan luona paremman palkan ja paremman turvapaikan"},{"SurahNumber":19,"VerseNumber":77,"Text":"Oletko nähnyt sellaisen, joka ei usko merkkeihimme ja sanoo: »Totisesti, minulle annetaan rikkautta ja lapsia.»"},{"SurahNumber":19,"VerseNumber":78,"Text":"Onko hän siis saanut tietoa näkymättömistä asioista, tai onko hän hankkinut sitoumuksen kaikkein Laupeimmalta"},{"SurahNumber":19,"VerseNumber":79,"Text":"Totisesti ei. Me kirjoitamme muistiin hänen sanansa ja pidennämme hänen tuskansa aikaa"},{"SurahNumber":19,"VerseNumber":80,"Text":"Me perimme häneltä pois sen, mistä hän on kerskaillut, ja yksin hän on astuva eteemme"},{"SurahNumber":19,"VerseNumber":81,"Text":"He ottavat myös Jumalan rinnalle muita jumalia, jotka muka heitä auttavat"},{"SurahNumber":19,"VerseNumber":82,"Text":"Mutta nämä kieltävät heille osoitetun jumaloimisen ja kääntyvät heidän vastustajikseen"},{"SurahNumber":19,"VerseNumber":83,"Text":"Etkö ole huomannut, että Me lähetämme pahat henget uskottomien luokse viettelemään näitä kiusaukseen"},{"SurahNumber":19,"VerseNumber":84,"Text":"Mutta älä hätäile heidän tähtensä. Me määräämme heille luetut päivänsä"},{"SurahNumber":19,"VerseNumber":85,"Text":"Tulee päivä, jolloin Me kokoamme hurskaat Laupeimman luokse hänen vieraakseen"},{"SurahNumber":19,"VerseNumber":86,"Text":"Mutta syntiset me ajamme helvettiin janoisena laumana"},{"SurahNumber":19,"VerseNumber":87,"Text":"Heillä ei ole ketään puoltajaa, paitsi niillä, jotka ovat sopineet Laupeimman kanssa"},{"SurahNumber":19,"VerseNumber":88,"Text":"He väittävät, että Armahtaja on hankkinut itselleen lapsen"},{"SurahNumber":19,"VerseNumber":89,"Text":"Totisesti, te olette puhuneet sangen pahasti"},{"SurahNumber":19,"VerseNumber":90,"Text":"Taivaat saattavat puhjeta ja maa voi repeytyä kappaleiksi ja vuoret luhistua tomuksi"},{"SurahNumber":19,"VerseNumber":91,"Text":"koska he väittävät Laupeimman hankkineen lapsen"},{"SurahNumber":19,"VerseNumber":92,"Text":"Onhan sopimatonta, että Laupeimmalla olisi lapsi"},{"SurahNumber":19,"VerseNumber":93,"Text":"Taivaissa ja maan päällä ei ole ainoatakaan, joka tulisi Laupeimman luo muuten kuin palvelijana"},{"SurahNumber":19,"VerseNumber":94,"Text":"Totisesti, Hän tietää heidän lukunsa ja Hän on sen tarkoin laskenut"},{"SurahNumber":19,"VerseNumber":95,"Text":"Ja ylösnousemuksen päivänä jokainen heistä astuu Hänen eteensä omakohtaisesti"},{"SurahNumber":19,"VerseNumber":96,"Text":"Totisesti, ne, jotka uskovat ja tekevät hyviä töitä, Jumala on palkitseva rakkaudella"},{"SurahNumber":19,"VerseNumber":97,"Text":"Senvuoksi Me olemme tehnyt Koraanin helposti ymmärrettäväksi sinun kielelläsi, jotta voisit julistaa ilosanomaa hurskaille ja varoittaa riitaisia"},{"SurahNumber":19,"VerseNumber":98,"Text":"Kuinka monia ennen heitä eläneitä sukupolvia olemmekaan hävittänyt! Saatatko löytää enää ainoatakaan heidän joukostaan tahi kuulla heistä pienintäkään äännähdystä"},{"SurahNumber":20,"VerseNumber":1,"Text":"Taa Haa"},{"SurahNumber":20,"VerseNumber":2,"Text":"Emme ole lähettänyt sinulle Koraania tehdäksemme sinua onnettomaksi"},{"SurahNumber":20,"VerseNumber":3,"Text":"vaan jotta se olisi kehoitus Jumalaa pelkääville"},{"SurahNumber":20,"VerseNumber":4,"Text":"Hänen lähettämänsä, joka on luonut taivaan korkeudet ja maan"},{"SurahNumber":20,"VerseNumber":5,"Text":"Hänelle, Armahtajalle, joka on noussut valtaistuimelleen"},{"SurahNumber":20,"VerseNumber":6,"Text":"kuuluu kaikki, mitä on taivaassa ja mitä on maan päällä, mitä on niiden välillä ja maan alla"},{"SurahNumber":20,"VerseNumber":7,"Text":"Siksi ei sinun tarvitse rukoilla kovalla äänellä; sillä Hän tietää yhtä hyvin salaisen ja kätketyn"},{"SurahNumber":20,"VerseNumber":8,"Text":"Ei ole muita jumalia kuin Jumala; hänelle kuuluvat ihanimmat nimitykset"},{"SurahNumber":20,"VerseNumber":9,"Text":"Oletko kuullut kertomusta Mooseksesta"},{"SurahNumber":20,"VerseNumber":10,"Text":"Kun hän näki tulen, hän lausui perheelleen: »Malttakaa! Minä totisesti näen tulen. Ehkä hankin siitä teille virikeliekin tai kenties saan sen kautta johdatuksen.»"},{"SurahNumber":20,"VerseNumber":11,"Text":"Kun hän sitten lähestyi tulta, kuului ääni: »Oi Mooses"},{"SurahNumber":20,"VerseNumber":12,"Text":"Totisesti, Minä olen sinun Herrasi. Riisu kenkäsi, sillä olet pyhässä Tuwan laaksossa"},{"SurahNumber":20,"VerseNumber":13,"Text":"Minä olen valinnut sinut, kuule siis, mitä sinulle ilmaistaan"},{"SurahNumber":20,"VerseNumber":14,"Text":"Totisesti, Minä olen Jumala, eikä ole muuta jumalaa kuin Minä. Sentähden palvele Minua ja suorita rukouksesi pitäen Minut mielessäsi"},{"SurahNumber":20,"VerseNumber":15,"Text":"Totisesti, hetki lähestyy, Minä vedän sen esiin salasta, ja jokainen sielu saa palkan tekojensa mukaan"},{"SurahNumber":20,"VerseNumber":16,"Text":"Sentähden älä anna sellaisen, joka ei siihen usko ja seuraa vain himojaan, kääntää pois siitä huomiotasi, muuten joudut turmion omaksi"},{"SurahNumber":20,"VerseNumber":17,"Text":"Mutta mitä sinulla on oikeassa kädessäsi, Mooses?»"},{"SurahNumber":20,"VerseNumber":18,"Text":"Hän vastasi: »Se on sauvani. Siihen minä nojaudun ja sillä pudistelen lehtiä maahan lampaitani varten ja käytän sitä muihinkin tarkoituksiin.»"},{"SurahNumber":20,"VerseNumber":19,"Text":"Jumala sanoi: »Heitä se maahan, Mooses!»"},{"SurahNumber":20,"VerseNumber":20,"Text":"Niin hän heitti sen maahan, ja katso, siitä tuli mateleva käärme"},{"SurahNumber":20,"VerseNumber":21,"Text":"Jumala sanoi: »Ota se käteesi äläkä pelkää! Me muutamme sen jälleen entiseen tilaansa"},{"SurahNumber":20,"VerseNumber":22,"Text":"Ja purista kätesi kainaloosi, niin se käy kokonaan valkeaksi, ei kuitenkaan taudin tartuttamaksi - tämä on toinen merkki"},{"SurahNumber":20,"VerseNumber":23,"Text":"Tämä siksi, että Me voisimme näyttää sinulle joitakin suurimpia merkkejämme"},{"SurahNumber":20,"VerseNumber":24,"Text":"Lähde faraon luokse. Totisesti, hän on paisunut yli mittojensa.»"},{"SurahNumber":20,"VerseNumber":25,"Text":"Mooses sanoi: »Herrani, vahvista mieltäni"},{"SurahNumber":20,"VerseNumber":26,"Text":"järjestä tehtäväni minulle helpoksi"},{"SurahNumber":20,"VerseNumber":27,"Text":"ja avaa kieleni siteet"},{"SurahNumber":20,"VerseNumber":28,"Text":"jotta he ymmärtäisivät puheeni"},{"SurahNumber":20,"VerseNumber":29,"Text":"Anna minulle avukseni joku perheestäni"},{"SurahNumber":20,"VerseNumber":30,"Text":"Aaron veljeni"},{"SurahNumber":20,"VerseNumber":31,"Text":"ja tue minua hänen kauttansa"},{"SurahNumber":20,"VerseNumber":32,"Text":"sekä tee hänet osalliseksi tehtävääni"},{"SurahNumber":20,"VerseNumber":33,"Text":"jotta voisimme suuresti Sinun kunniaasi kirkastaa"},{"SurahNumber":20,"VerseNumber":34,"Text":"ja että voisimme Sinua alati muistaa"},{"SurahNumber":20,"VerseNumber":35,"Text":"Totisesti, Sinä valvot meitä valppaasti.»"},{"SurahNumber":20,"VerseNumber":36,"Text":"Jumala lausui: »Tapahtukoon sinulle, mitä pyydät, Mooses"},{"SurahNumber":20,"VerseNumber":37,"Text":"Totisesti, jo kerran aikaisemmin Me olemme kohdistanut sinuun suosiomme"},{"SurahNumber":20,"VerseNumber":38,"Text":"kun käskimme äitiäsi näin sanoen"},{"SurahNumber":20,"VerseNumber":39,"Text":"Laske hänet vasuun ja aseta vasu veteen, niin että virta työntää hänet rannalle, jolloin eräs, joka on sekä Minun että hänen vihollisensa, nostaa hänet ylös.' Ja Minä olen osoittanut sinulle rakkauttani, jotta sinut, kasvatettaisiin silmieni edessä"},{"SurahNumber":20,"VerseNumber":40,"Text":"Kun sisareni kulki ohi ja sanoi: 'Näytänkö teille jonkun, joka hänestä huolehtii?' niin Me toimitimme sinut äitisi huostaan, jotta hänen silmänsä kirkastuisivat ja ettei hän enää murehtisi. Sinä tapoit erään miehen, mutta Me pelastimme sinut hädästä, Me karkaisimme sinua myös kurituksella. Senjälkeen sinä viivyit muutamia vuosia Midianin asukkaitten keskuudessa. Ja nyt saavuit käskystämme tänne, oi Mooses"},{"SurahNumber":20,"VerseNumber":41,"Text":"Minä olen valinnut sinut Itseäni varten"},{"SurahNumber":20,"VerseNumber":42,"Text":"Menkää, sinä ja veljesi, viemään Minun merkkejäni ja pitäkää Minut herkeämättä mielessänne"},{"SurahNumber":20,"VerseNumber":43,"Text":"Lähtekää kumpikin faraon luokse, sillä totisesti, hän on paisunut"},{"SurahNumber":20,"VerseNumber":44,"Text":"Puhukaa hänelle sitten sävyisästi, ehkä hän ottaa siitä vaarin tai kavahtaa.»"},{"SurahNumber":20,"VerseNumber":45,"Text":"He sanoivat: »Herra, me pelkäämme, että hän kiihtyy pahasti meitä vastaan tai rikkoo Sinua vastaan.»"},{"SurahNumber":20,"VerseNumber":46,"Text":"Jumala vastasi: »Alkää pelätkö, totisesti, Minä olen kanssanne. Minä kuulen ja minä näen"},{"SurahNumber":20,"VerseNumber":47,"Text":"Menkää sentähden yhdessä hänen eteensä ja sanokaa: 'Totisesti, me olemme Herrasi lähettiläitä. Lähetä siis Israelin lapset meidän mukanamme äläkä aiheuta heille kärsimyksiä. Olemme tulleet sinun luoksesi tuomaan tunnusmerkkejä Herraltasi. Rauha olkoon sille, joka seuraa johdatusta"},{"SurahNumber":20,"VerseNumber":48,"Text":"Totisesti, meille on ilmoitettu, että rangaistus on varmaan kohtaava sitä, joka puhuu valhetta ja kääntyy pois.'»"},{"SurahNumber":20,"VerseNumber":49,"Text":"Hän sanoi: »Oi Mooses, kuka onkaan teidän kummankin Herra?»"},{"SurahNumber":20,"VerseNumber":50,"Text":"Hän vastasi: »Meidän Herramme on Hän, joka loi kaiken muotoihinsa ja sitten ylläpitää sitä kaitselmuksen kautta.»"},{"SurahNumber":20,"VerseNumber":51,"Text":"Hän sanoi:»Millainen onkaan aikaisempien sukupolvien olotila?»"},{"SurahNumber":20,"VerseNumber":52,"Text":"Mooses vastasi: »Tiedot heistä ovat Herrani luona olevassa Kirjassa. Herrani ei erehdy eikä unohda"},{"SurahNumber":20,"VerseNumber":53,"Text":"Hän on luonut maan teidän kehdoksenne ja aukonut siihen polkuja teitä varten; ja Hän lähettää teille sateen pilvistä.» Niin olemme myös verhonnut maan monenlaisilla kasveilla"},{"SurahNumber":20,"VerseNumber":54,"Text":"Syökää niitä itse ja ruokkikaa niillä karjaanne. Totisesti, tässä on merkkejä sellaisille, joilla on ymmärrystä"},{"SurahNumber":20,"VerseNumber":55,"Text":"Maasta me teidät loimme, maaksi teidät jälleen muutamme ja maasta Me vielä kerran teidät eloon herätämme"},{"SurahNumber":20,"VerseNumber":56,"Text":"Totisesti, Me näytimme hänelle kaikki merkkimme, mutta hän selitti ne vaiheeksi ja torjui ne"},{"SurahNumber":20,"VerseNumber":57,"Text":"Hän sanoi: »Oi Mooses, oletko tullut luoksemme karkoittaaksesi meidät taikakeinoillasi pois maastamme"},{"SurahNumber":20,"VerseNumber":58,"Text":"Siinä tapauksessa aiomme käyttää sinua vastaan samanlaista taikakeinoa. Ehdota siis määrähetki, josta emme poikkea, et sinä emmekä me, ja jolloin kohtaamme toisemme jollakin keskeisellä paikalla.»"},{"SurahNumber":20,"VerseNumber":59,"Text":"Mooses lausui: »Määrähetki olkoon teidän juhlapäivänänne, jolloin kansa kokoontukoon jo aamulla.»"},{"SurahNumber":20,"VerseNumber":60,"Text":"Senjälkeen farao vetäytyi pois, teki suunnitelmansa ja palasi takaisin"},{"SurahNumber":20,"VerseNumber":61,"Text":"Mooses lausui heille: »Voi teitä! Älkää keksikö juonia Jumalaa vastaan, sillä Hän tuhoaa teidät rangaistuksellaan; totisesti ei ole toivomaansa menestystä sillä, joka juonia punoo.»"},{"SurahNumber":20,"VerseNumber":62,"Text":"Sitten he kiistelivät asiasta keskenänsä ja pitivät salaista neuvottelua"},{"SurahNumber":20,"VerseNumber":63,"Text":"Jotkut heistä sanoivat: »Nämä kaksi miestä ovat totisesti taikureita, jotka noituudellaan haluavat karkoittaa teidät pois maastanne ja hävittää teidän sivistyneet tapanne"},{"SurahNumber":20,"VerseNumber":64,"Text":"Senvuoksi saattakaa suunnitelmanne valmiiksi ja astukaa riveihin! Totisesti, onnellinen se, joka tänään voittaa"},{"SurahNumber":20,"VerseNumber":65,"Text":"He sanoivat: »Oi Mooses, heitätkö sinä, vai teemmekö me sen ensiksi"},{"SurahNumber":20,"VerseNumber":66,"Text":"Hän vastasi: »Ei, heittäkää te!» Kun he niin tekivät, näytti hänestä, heidän taikuutensa voimasta, aivan kuin heidän köytensä ja sauvansa todella liikkuisivat"},{"SurahNumber":20,"VerseNumber":67,"Text":"Silloin Mooses tunsi pelkoa sydämessään"},{"SurahNumber":20,"VerseNumber":68,"Text":"Me sanoimme: »Älä pelkää, sinä pääset varmasti voitolle"},{"SurahNumber":20,"VerseNumber":69,"Text":"Heitä maahan, mitä sinulla on oikeassa kädessäsi, ja se on nielevä kaiken, mitä he ovat tehneet. He ovat suorittaneet pelkän taikurin tempun, mutta taikuri ei ole koskaan menestyvä, minne tahansa hän meneekin.»"},{"SurahNumber":20,"VerseNumber":70,"Text":"Ja taikurit lankesivat maahan kunnioituksesta ja sanoivat: »Me uskomme Aaronin ja Mooseksen Herraan.»"},{"SurahNumber":20,"VerseNumber":71,"Text":"Silloin lausui farao: »Uskotteko te häneen ennenkuin minä annan teille luvan? Totisesti, hän on teidän mestarinne, joka on opettanut teille noituutta. Sentähden minä olen leikkaava teiltä käden ja jalan vastakkaisilta puolilta ja naulitseva teidät palmunrunkoon. Tctisesti, silloin tiedätte, kuka meistä on kurittamisessa ankarin ja sitkein.»"},{"SurahNumber":20,"VerseNumber":72,"Text":"He vastasivat: »Emme voi todellakaan asettaa sinua korkeammalle kuin sen, mikä meille on ilmaistu selvin tunnusmerkein, emmekä Hänen yläpuolelleen, joka meidät on luonut. Pane siis päätöksesi täytäntöön, kuten aiot. Sinun määräyksesi ulottuvat vain tämän maailman elämään"},{"SurahNumber":20,"VerseNumber":73,"Text":"Totisesti, me uskomme Herraamme, että Hän voi antaa anteeksi syntimme ja noituuden, mihin sinä meidät pakotit. Jumala on paras ja pysyvin.»"},{"SurahNumber":20,"VerseNumber":74,"Text":"Totisesti, joka saapuu Herransa eteen synnin tilassa, häntä varten on helvetti. Siellä hän ei voi kuolla eikä liioin elää"},{"SurahNumber":20,"VerseNumber":75,"Text":"Mutta joka saapuu Hänen eteensä uskovaisena, hyviä töitä suoritettuaan, hän kuuluu niihin, joita varten on korkein kunnia"},{"SurahNumber":20,"VerseNumber":76,"Text":"ikuiset puutarhat, joiden kautta joet virtaavat ja joissa he saavat alati asua. Tällaisen palkinnon saa se, joka tekee parannuksen"},{"SurahNumber":20,"VerseNumber":77,"Text":"Totisesti, Me annoimme Moosekselle näin kuuluvan käskyn: »Lähde matkaan palvelijaini kanssa yöaikaan ja avaa heille kuiva tie meren halki. Älä pelkää, että sinut saavutetaan, vaan kulje säikkymättä eteenpäin"},{"SurahNumber":20,"VerseNumber":78,"Text":"Mutta farao ajoi heitä sotajoukkoineen takaa, ja silloin meri peitti heidät alleen, hukuttaen kaikki"},{"SurahNumber":20,"VerseNumber":79,"Text":"Sillä farao johti kansansa harhaan eikä opastanut sitä oikealle tielle"},{"SurahNumber":20,"VerseNumber":80,"Text":"»Oi Israelin lapset! Totisesti, Me pelastimme teidät vihollisistanne ja teimme kanssanne liiton vuoren oikealla puolella sekä lähetimme teille mannaa ja peltopyitä"},{"SurahNumber":20,"VerseNumber":81,"Text":"Syökää kaikkea hyvää, mitä olemme ravinnoksenne suonut, mutta älkää menkö hillittömyyksiin, ettei vihani lankea päällenne, sillä ketä minun vihani kohtaa, hän totisesti hukkuu"},{"SurahNumber":20,"VerseNumber":82,"Text":"Mutta Minä olen peräti anteeksiantavainen sitä kohtaan, joka kääntyy ja uskoo sekä tekee hyvää ja pysyy jatkuvasti oikealla tiellä"},{"SurahNumber":20,"VerseNumber":83,"Text":"»Mutta miksi olet kiirehtinyt pois kansasi luota,oi Mooses?»"},{"SurahNumber":20,"VerseNumber":84,"Text":"Hän vastasi: »He seuraavat jälkiäni, ja minä kiiruhdan luoksesi, oi Herra, jotta olisit minuun tyytyväinen.»"},{"SurahNumber":20,"VerseNumber":85,"Text":"Silloin Herra lausui: »Totisesti, olemme koetellut kansaasi sinun poistuttuasi, sillä Saamiri on johdattanut sen harhaan.»"},{"SurahNumber":20,"VerseNumber":86,"Text":"Silloin Mooses palasi kansansa luokse täynnä kiivautta ja murhetta. Hän sanoi: »Oi kansani, eikö Herranne antanut teille ihanan lupauksen? Näyttikö sovittu aika teistä liian pitkältä? Vai toivoitteko Herran vihan lankeavan päällenne, koska rikoitte minulle tekemänne lupauksen"},{"SurahNumber":20,"VerseNumber":87,"Text":"He vastasivat: »Me emme rikkoneet lupausta omasta tahdostamme, vaan meidät pakotettiin kantamaan raskaat taakat kansan koristeita ja heittämään ne tuleen, ja Saamiri teki samoin.»"},{"SurahNumber":20,"VerseNumber":88,"Text":"Siten Saamiri valmisti heille (kulta)vasikan, josta lähti kumea ääni. Ja he sanoivat: »Tämä on teidän jumalanne ja Mooseksen jumala, mutta hän on sen unohtanut.»"},{"SurahNumber":20,"VerseNumber":89,"Text":"Eivätkö he huomanneet, että se ei puhunut heille ainoatakaan sanaa, ja ettei sillä ollut valtaa tehdä heille vahinkoa eikä hyvääkään"},{"SurahNumber":20,"VerseNumber":90,"Text":"Tosin oli Aaron jo aikaisemmin heille puhunut: »Oi kansani! Näin olette hankkineet itsellenne koettelemuksen. Mutta totisesti, Herranne on kaikkein armollisin, sentähden seuratkaa minua ja totelkaa käskyäni.»"},{"SurahNumber":20,"VerseNumber":91,"Text":"He vastasivat: »Emme lakkaa sitä palvelemasta, ennen kuin Mooses palaa luoksemme.»"},{"SurahNumber":20,"VerseNumber":92,"Text":"Mooses lausui: »Oi Aaron! Kun näit heidän joutuvan harhaannukseen"},{"SurahNumber":20,"VerseNumber":93,"Text":"mikä esti sinua seuraamasta minua? Etkö tottele käskyäni?»"},{"SurahNumber":20,"VerseNumber":94,"Text":"Hän vastasi: »Oi äitini poika! Älä tartu partaani äläkä päähäni. Pelkäsin todella sinun sanovan: 'Olet aikaansaanut hajaannusta Israelin lasten keskuudessa odottamatta minun ratkaisuani.'»"},{"SurahNumber":20,"VerseNumber":95,"Text":"Mooses sanoi: »Miten on sinun laitasi, oi Saamiri?»"},{"SurahNumber":20,"VerseNumber":96,"Text":"Hän vastasi: »Minä näin, mitä he eivät nähneet; otin pölyä lähettilään jalanjäljistä, mutta sitten heitin sen pois. Tämä näytti parhaalta mielestäni.»"},{"SurahNumber":20,"VerseNumber":97,"Text":"Mooses lausui: »Mene matkaasi, osasi on tässä elämässä sanoa: 'Älkää minuun koskeko!' Totisesti, sinua varten on määrähetki, jota et voi välttää. Katso jumalaasi, jota niin kauan palvelit, Me poltamme sen ja sitten sirotamme tuhkan mereen.»"},{"SurahNumber":20,"VerseNumber":98,"Text":"Jumalanne on ainoa Jumala: Hänen rinnallaan ei ole muuta jumalaa. Hän sulkee tietoonsa kaikki asiat"},{"SurahNumber":20,"VerseNumber":99,"Text":"Näin olemme kertonut sinulle siitä, mitä aikaisemmin on tapahtunut, ja olemme antanut sinulle muistutuksen Itsestämme"},{"SurahNumber":20,"VerseNumber":100,"Text":"joka kääntyy pois, saa ylösnousemuksen päivänä kantaa taakkansa"},{"SurahNumber":20,"VerseNumber":101,"Text":"Ikuisesti he saavat sitä tehdä, ja surkea on heidän kuormansa oleva ylösnousemuksen päivänä"},{"SurahNumber":20,"VerseNumber":102,"Text":"Sinä päivänä puhalletaan pasuunoihin, ja Me kokoamme syntiset sokaistuina"},{"SurahNumber":20,"VerseNumber":103,"Text":"Hiljaa he silloin puhuvat toisillensa ja sanovat: »Olette viipyneet vain kymmenen (päivää).»"},{"SurahNumber":20,"VerseNumber":104,"Text":"Me tiedämme parhaiten, mitä he sanovat, kun lujauskoisin heistä lausuu: »Ette ole viipyneet kuin päivän.»"},{"SurahNumber":20,"VerseNumber":105,"Text":"Ja he tekevät sinulle kysymyksiä vuorista. Vastaa: »Herrani on hajoittava ne perustuksiaan myöten.»"},{"SurahNumber":20,"VerseNumber":106,"Text":"Niiden paikalle Hän jättää aution erämaan"},{"SurahNumber":20,"VerseNumber":107,"Text":"jossa et ole näkevä kohokohtaa etkä kukkulaa"},{"SurahNumber":20,"VerseNumber":108,"Text":"Sinä päivänä he seuraavat kutsujaa, joka kulkee suoraa tietä. Silloin heidän äänensäkin vaimentuvat laupeimman Jumalan edessä, niin että voit kuulla vain hiljaista sorinaa"},{"SurahNumber":20,"VerseNumber":109,"Text":"Sinä päivänä ei kenenkään puoltopuheesta ole hyötyä, ellei laupein Jumala häntä hyväksy tai mielisty hänen sanoihinsa"},{"SurahNumber":20,"VerseNumber":110,"Text":"Hän tietää, mitä heillä on edessään ja mitä takanaan, mutta heidän tietonsa ei tätä käsitä"},{"SurahNumber":20,"VerseNumber":111,"Text":"Ja kaikki kasvot nöyrtyvät ikuisesti elävän, ikuisesti pysyvän edessä. Ja turmioon joutuu se, joka vääryyttä harjoittaa"},{"SurahNumber":20,"VerseNumber":112,"Text":"Mutta ken tekee hyvää ja on uskovainen, hänen ei tarvitse pelätä vääryyttä eikä ansionsa menetystä"},{"SurahNumber":20,"VerseNumber":113,"Text":"Tällä tavoin me olemme lähettänyt maan päälle arabiankielisen Koraanin ja selittänyt eri tavoin niitä seikkoja, joilla heitä on uhattu, jotta he hartautta harjoittaisivat tai tulisivat ymmärtäväisiksi"},{"SurahNumber":20,"VerseNumber":114,"Text":"Ylevä korkeudessaan on Jumala, Kuningas, Totuus. Mutta, Muhammed, älä pidä kiirettä Koraanin suhteen, ennen kuin se täydellisesti on sinulle ilmoitettu. Sano: »Herra, avarra minua tiedossa!»"},{"SurahNumber":20,"VerseNumber":115,"Text":"Totisesti, jo aikaisemmin Me annoimme käskymme Aadamille, mutta hän unohti sen, emmekä havainnut hänessä lujaa kestävyyttä"},{"SurahNumber":20,"VerseNumber":116,"Text":"Kun sanomme enkeleille: »Kumartakaa ihmistä (Aadamia)», niin he kumarsivat muut paitsi Iblis (saatana), tämä kieltäytyi"},{"SurahNumber":20,"VerseNumber":117,"Text":"Senvuoksi sanoimme: »Oi ihminen (Aadam), totisesti, tämä on sinun ja vaimosi vihollinen. Älä anna hänen karkoittaa teitä puutarhasta (paratiisista), sillä silloin tulet onnettomaksi"},{"SurahNumber":20,"VerseNumber":118,"Text":"Totisesti, puutarhassa sinun ei tarvitse nähdä nälkää eikä olla vaatteita vailla"},{"SurahNumber":20,"VerseNumber":119,"Text":"Eikä sinun tarvitse olla janoissasi eikä auringonpaahteessa.»"},{"SurahNumber":20,"VerseNumber":120,"Text":"Silloin saatana vietteli heidät sanoen: »Oi ihminen (Aadam), näytänkö sinulle kuolemattomuuden puun ja kuningaskunnan, joka ei häviä?»"},{"SurahNumber":20,"VerseNumber":121,"Text":"Niin kumpikin söi siitä, jolloin heidän alastomuutensa ilmeni heille ja he alkoivat peitellä itseään puutarhan lehdillä. Siten ihminen (Aadam) oli tottelematon Herralleen ja lankesi syntiin"},{"SurahNumber":20,"VerseNumber":122,"Text":"Mutta senjälkeen hänen Herransa valitsi hänet jälleen, kääntyi hänen puoleensa ja antoi hänelle johdatuksensa"},{"SurahNumber":20,"VerseNumber":123,"Text":"Hän lausui: »Lähtekää kumpikin täältä maan päälle, ja teistä tulee toistenne viholliset. Kun lähetän teille johdatukseni, niin se, joka sitä seuraa, ei joudu harhaan eikä tule onnettomaksi"},{"SurahNumber":20,"VerseNumber":124,"Text":"Mutta joka kääntää selkänsä Minun varoitukselleni, hänen on eläminen ahdingossa, ja sokeana hän herää ylösnousemuksen päivään.»"},{"SurahNumber":20,"VerseNumber":125,"Text":"Hän on sanova: »Herra, miksi herätit minut sokeana, vaikka aikaisemmin olin näkevä?»"},{"SurahNumber":20,"VerseNumber":126,"Text":"Herra vastaa: »Niin on. Sinä sait merkkimme, mutta ylenkatsoit ne, ja juuri senvuoksi Me nyt hylkäämme sinut.»"},{"SurahNumber":20,"VerseNumber":127,"Text":"Tällä tavoin me palkitsemme sitä, joka on hillitön eikä usko Herransa ilmoituksiin. Tulevan päivän kuritus on vielä raskaampi ja jatkuvampi"},{"SurahNumber":20,"VerseNumber":128,"Text":"Eivätkö he tiedä, että olemme tuhonnut niin monta ennen heitä elänyttä sukupolvea, joiden asuinsijoilla he kuljeskelevat? Totisesti tässä on merkkejä niille, joilla on ymmärrystä"},{"SurahNumber":20,"VerseNumber":129,"Text":"Ellei Herrasi sana olisi edellä käynyt, olisi heidän tuhonsa jo tullut, mutta heidän hetkensä on määrätty"},{"SurahNumber":20,"VerseNumber":130,"Text":"Siksi kestä kärsivällisesti mitä he puhuvat, ja ylistä Herraasi kiittämällä Häntä ennen auringonnousua ja ennen sen laskua, ja yön hetkinä ylistä Häntä samoin kuin päivän tunteina, jotta tulisit hyvälle mielelle"},{"SurahNumber":20,"VerseNumber":131,"Text":"Älä käännä silmiäsi tämän maailman elämän loistoa kohti, josta olemme antanut muutamien nauttia, voidaksemme heitä koetella. Sillä Herrasi antimet ovat paremmat ja pysyvämmät"},{"SurahNumber":20,"VerseNumber":132,"Text":"Velvoita kansaasi rukoilemaan ja ole myös itse siinä uuttera. Me emme pyydä sinulta huolenpitoa. Me pidämme huolen sinusta. Ja hurskauden loppu on hyvä"},{"SurahNumber":20,"VerseNumber":133,"Text":"He sanovat: »Miksi hän ei tuo meille merkkiä Herraltansa?» Eikö heille todella ole jo annettu selvä vahvistus aikaisempien kirjoituksien suhteen"},{"SurahNumber":20,"VerseNumber":134,"Text":"Ja jos olisimme saattanut heidät jonkin vitsauksen alaisiksi ennen profeetan tuloa, he olisivat sanoneet: »Herra, miksi et lähettänyt luoksemme sananjulistajaa, jotta olisimme voineet seurata käskyäsi, ennenkuin meidät masennettiin ja häväistiin?»"},{"SurahNumber":20,"VerseNumber":135,"Text":"Vastaa heille: »Kaikki odottavat, sentähden odottakaa tekin, sillä pian tulette tietämään, ketkä ovat oikean tien kulkijoita ja ketkä ovat saaneet johdatuksen.»"}]}