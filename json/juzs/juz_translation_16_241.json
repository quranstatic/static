{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":18,"VerseNumber":75,"Text":"Naboola mbu: “Koo; shekhuboolelekhwo mbu sholanyala ekhwifwila halala ninasi tawe?”"},{"SurahNumber":18,"VerseNumber":76,"Text":"Naboola mbu: “Nekhureeba liosi liosi khandi olakhola okhuba halala ninawe khandi tawe, shichila omalile okhunyoolakhwo eshifune.”"},{"SurahNumber":18,"VerseNumber":77,"Text":"Mana nibatsililila okhutsia olwa boolela Abandu bolukongo, nibareeba abeene olukongo olo eshiakhulia nibabeema okhubakholela obucheni, ne nibanyoolamwo- (mulukongo olo) inzu lisisi lienyanga okhukwa- mana nibaliemia. Musa naboola mbu: “noli uchama khwakhabukule omurungo (Khumilimo chino)”"},{"SurahNumber":18,"VerseNumber":78,"Text":"Naboolambu:“kunonikwo omwawukhano kwanje ninawe. Nditsa okhuboolela obwatoto bwakalia kolanyalile okhwisumilisia ninasi.”"},{"SurahNumber":18,"VerseNumber":79,"Text":"Kho eliaro liali liabamanani bakholanga munyanza, ne ndenyele okhulirakhwo isoni, shichila imbeli wabu Omwami yaliyo unuulanga buli eliaro lilayi"},{"SurahNumber":18,"VerseNumber":80,"Text":"“Ne umusiani ulia, abebusi bebe bali abasuubili, nikhuria mbu aletsa yabayila mubukori bwokhuloba nende okhukhaya,”"},{"SurahNumber":18,"VerseNumber":81,"Text":"“Kho mana nikhwenya Nyasaye wabu abakalukhanilie Omwana omulayi okhushila oyo, khubutswenufu, nende owuli ahambi muno khushisa"},{"SurahNumber":18,"VerseNumber":82,"Text":"Nalo lisisi, liali lia Abaana abafwilwa babili, mulitokho elo, ne hasi walio khwaliho nende libishibo liabu, ne samwana yali omundu omulayi, kho Nyasaye wuwo yenya mbu bakubuye mana berusilie abeene libishilo liabu, etso nitsimbabaasi tsirula khu Nyasaye wuwo. Ne shekholele kano khubunyali bwanje tawe . Obo nibo abwatoto bwa kalia akokhayilwe okhwifwila ninaasi"},{"SurahNumber":18,"VerseNumber":83,"Text":"Nebakhurebanga amakhuwa ka Dhul’karnain boola mbu;’ Nditsa okhubasomela malala khumakhuwa keke”"},{"SurahNumber":18,"VerseNumber":84,"Text":"Toto efwe khwamutinyia khushialo, ne nikhumuwa injila yokhunyoola buli eshindu"},{"SurahNumber":18,"VerseNumber":85,"Text":"Mana naloonda injila"},{"SurahNumber":18,"VerseNumber":86,"Text":"Okhuula shingala yoola ebukwe eliuba likwitsanga, yalilola nilikwa niliyeela khusebele, eya matoyi amanji. Awo nanyoola Abandu. Nikhuboola mbu: “Ewe Dhul’karnain; Bahelesie eshinyasio nohomba abakholele obulayi.”"},{"SurahNumber":18,"VerseNumber":87,"Text":"Naboola mbu: “ulia owakhola obubii khwitsa okhumuwa eshinyasio, mana alikalusibwa khu Nyasaye wuwe, naye alimuhelesia eshinyasio eshibii muno"},{"SurahNumber":18,"VerseNumber":88,"Text":"Ne ulia owasuubila mana nakhola ebikhole ebilayi, alanyoola omurungo omulayi, nafu khwitsa okhumuboolela amakhuwa kefu amangu"},{"SurahNumber":18,"VerseNumber":89,"Text":"Mana naloonda injila"},{"SurahNumber":18,"VerseNumber":90,"Text":"Okhula shingala yoola eliuba lirulilanga (mumbo) yalilola nilirulila khubandu abalakhwarereho eshishinjilo shiokhubekalila (ninalio)"},{"SurahNumber":18,"VerseNumber":91,"Text":"Ne shinga endio khwali nikhumanyile obulayi amakhuwa koosi kayali ninako"},{"SurahNumber":18,"VerseNumber":92,"Text":"Mana naloonda injila"},{"SurahNumber":18,"VerseNumber":93,"Text":"Okhula shingala yoola hakari wetsingulu tsibili, yanyoola inyuma wuwe Abandu balawulilanga amakhuwa tawe"},{"SurahNumber":18,"VerseNumber":94,"Text":"Nibaboola mbu: “ Ewe Dhil-Karnain; Toto Yaajuj nende Maajuj, banyasinjia eshialo, kho khukhwelesie omurungo ore eshikalilo hakari wefu ninabo?”"},{"SurahNumber":18,"VerseNumber":95,"Text":"Naboola mbu: “Kalia ka Nyasaye wanje yandinyisiliamwo ni amalayi muno, khomukhoonye nende amani ndalara hakari wenyu ninabo eshikalilo eshisiro.’’"},{"SurahNumber":18,"VerseNumber":96,"Text":"“Munderere ebitonye bieshichuma” okhula shingala yetsusia obwiyangu buli hakari wetsingulu tsibili; naboola mbu: ‘‘Bwaane; (omulilo)” okhula shingala yakhola eshichuma shilia omulilo, naboola mbu: ‘‘Munderere ishaba isalulushe enzushe khuno.”"},{"SurahNumber":18,"VerseNumber":97,"Text":"Mana shibanyala okhunina nohomba okhufutula tawe"},{"SurahNumber":18,"VerseNumber":98,"Text":"Naboola:”Tsino ni tsimbabaasi okhurula khu Nyasaye wanje. Ne olwa yiliula indakano ya Nyasaye wanje, alikufunakafunaka. Ne indakano ya Nyasaye wanje ni yahabwene"},{"SurahNumber":18,"VerseNumber":99,"Text":"Ne khulilekha abandi babu nibasutania sutania (mumulilo) Ne olwa olwika lulikhupwa. Awo khulibakhung’asia boosi halala"},{"SurahNumber":18,"VerseNumber":100,"Text":"Ne khulilolosia Jahanamu inyanga eyo imbeli wabakhayi malolosia (mang’alang’ala)"},{"SurahNumber":18,"VerseNumber":101,"Text":"Abetsimoni tsiabu tsiali tsiafunikhwa khumetsulilo kefu, neshibali nibanyala okhuwulila tawe"},{"SurahNumber":18,"VerseNumber":102,"Text":"Koo, Balia abakhaya baparanga mbu okhukhola Abasumba banje abalindi babu, habandu wanje (khulabakhonya shiosi shiosi)? Toto efwe khwarechekha Jahannam abakhayi ibe abaliishila"},{"SurahNumber":18,"VerseNumber":103,"Text":"Boola: “Koo ebechesiekhwo balia bebikhole biabu biabiiya?”"},{"SurahNumber":18,"VerseNumber":104,"Text":"Ni balia bobukhalabani bwabu bwakora eshikhaya khubulamu bwokhushialo, nabo baparanga mbu bakholanga ebikhole ebilayi"},{"SurahNumber":18,"VerseNumber":105,"Text":"Abo nibo bakhaya ebimanyisio bia Nyasaye wabu nende okhubukanana ninaye. Kho ebikhole biabu nibikwa akhaya, ne shikhulibemelia obusiro inyanga yeyindukho tawe"},{"SurahNumber":18,"VerseNumber":106,"Text":"Kho Jahanam niko omurungo kwabu shichila bakhaya mana nibakholela omubayo ebimanyisio bianje nende Abarumwa banje"},{"SurahNumber":18,"VerseNumber":107,"Text":"Netoto balia abasuubila mana nibakhola amalayi emeshelo kabu kaliba Firdaws"},{"SurahNumber":18,"VerseNumber":108,"Text":"Balimenyamwo tsinyanga tsiosi omo, shibalienya okhurulamwo tawe"},{"SurahNumber":18,"VerseNumber":109,"Text":"Boola mbu: “Inyanza yibetsanga mbu nibo obwino (bwokhuhandika) amakhuwa ka Nyasaye wanje, inyanza yakhomele amakhuwa ka Nyasaye wanje nikashili okhuwa, kata khureranga etsindi shinga etso"},{"SurahNumber":18,"VerseNumber":110,"Text":"Boola mbu: “Toto esie endisa Omundu shinga enywe efimbulilungwa mbu Nyasaye wenyu ni Nyasaye mulala , kho ulia wikomba okhubukanana nende Nyasaye wuwe akhole ebikhole ebilayi ne alatsokasiakhwo shiosi shiosi khu milukha cha Nyasaye wuwe tawe"},{"SurahNumber":19,"VerseNumber":1,"Text":"Kaf, Ha, Ya, Ayn Sad"},{"SurahNumber":19,"VerseNumber":2,"Text":"Obwitsulisio bwetsimbabaasi tsia Nyasaye wuwo khu musumba wuwe Zakaria"},{"SurahNumber":19,"VerseNumber":3,"Text":"Olwa yalanga Nyasaye wuwe omulango kwobwifisi"},{"SurahNumber":19,"VerseNumber":4,"Text":"Naboola mbu: “Nyasaye wanje, toto abikumba bianje bimalile okhuba ebiteshele, Ne umurwe kwanje kwakhanga tsimbutsi, ne shindali weyikhabi imbi tawe, Nyasaye wanje khulwa okhusaba"},{"SurahNumber":19,"VerseNumber":5,"Text":"Ne toto esie eyendelanga Abandu banje nindakharulaho, Ne Omukhasi wanje nomukumba. Kho mbelesia witsa okhutong’a mushilenje shianje okhurula khwiwe"},{"SurahNumber":19,"VerseNumber":6,"Text":"Witsa okhuchelama esie nende okhuchelama olwibulo lwa Yaqub, Ne Nyasaye wanje omukhole omwene abe uchamisia"},{"SurahNumber":19,"VerseNumber":7,"Text":"Ewe Zakaria efwe khukhwetsanga amakhuwa amalayi ko Omwana elira lilie ni Yahya khushili okhuwelesiakhwo yesiyesi imbeli wuwo elira shinga lino"},{"SurahNumber":19,"VerseNumber":8,"Text":"Naboola mbu: “Nyasaye wanje; Ndakhanyoola endie Omwana; omukhasi wanje nali omukumba, nasi ndamala okhukofula muno"},{"SurahNumber":19,"VerseNumber":9,"Text":"Naboola mbu: “Ne endio nilwakali” Nyasaye wuwo aboolele mbu: “kano ni amangu khwisie ne toto ndakhuloonga khale, ne shiwali eshindu tawe.”"},{"SurahNumber":19,"VerseNumber":10,"Text":"Naboola mbu: “Nyasaye wanje kholela eshimanyisio.” Naboola mbu; “ Eshimanyisio shishio ni mbu sholanyala okhuboola nende Abandu khutsinyanga tsitaru tawe, nawe nolisa omulamu habwene"},{"SurahNumber":19,"VerseNumber":11,"Text":"Mana nabarulila Abandu baye okhurula khu mihirab, nabasomeselia nomukhono mbu : “ Mwitsoomie Nyasaye itsuli nende ingoloobe.”"},{"SurahNumber":19,"VerseNumber":12,"Text":"Ewe Yahya, Tila eshitabu nende amaani, nafu khwamwelesia obururuchi nashili omutiti"},{"SurahNumber":19,"VerseNumber":13,"Text":"Ne nikhumwelesia eshisa okhurula khwifwe nende obutswenufu, ne yali owaria Nyasaye"},{"SurahNumber":19,"VerseNumber":14,"Text":"Ne (nikhumukhola) omulayi khubebusi babe ne shiyali omufuru omukhayi tawe"},{"SurahNumber":19,"VerseNumber":15,"Text":"Ne omulembe kube khuye inyanga yayebulilwa nende inyanga yayafwila nende inyanga ya alilamusibwa mubafu"},{"SurahNumber":19,"VerseNumber":16,"Text":"Ne yitsulisia mushitabu Mariam, alwa yawukha khubandu bebe natsia ebuleka webukwe"},{"SurahNumber":19,"VerseNumber":17,"Text":"Mana naraho eshikalilo okhwiyikalila ninabo. Mana nikhumurumila roho wefu, niyekhola khuye shinga Omundu"},{"SurahNumber":19,"VerseNumber":18,"Text":"(Mariam) Naboola mbu : “Toto esie ndilinda khu Nyasaye, Omunji Wetsimbabaasi- (yaninde) khwiwe. Toto noba noritsanga Nyasaye"},{"SurahNumber":19,"VerseNumber":19,"Text":"(Malaika) Naboola mbu: “Toto esie endi Omurumwa wa Nyasaye wuwo erumilwe mbu nditse ekhusuubisie Omwana Omutswenufu"},{"SurahNumber":19,"VerseNumber":20,"Text":"Naboola mbu: “Ndakhanyoola endie Omwana, ne Omundu yesi yesi nashili okhundilakhwo, ne esie shendikho omuyeyi tawe?”"},{"SurahNumber":19,"VerseNumber":21,"Text":"Naboola mbu : “Ne endio nilwa kali Nyasaye wuwo aboolele mbu: “Kano ni amangu khwisie kho khumukhole eshimanyisio khubandu nende tsimbabaasi tsirulanga khwifwe. Ne lino nilikhuwa liamala okhubusibwa.”"},{"SurahNumber":19,"VerseNumber":22,"Text":"Mana nachinga inda yiyie, mana narula nayo okhutsia ehale"},{"SurahNumber":19,"VerseNumber":23,"Text":"Mana obululu bwokhulumwa nibumuyila hasi khushisina shiomutende, naboola mbu: “Emanyanga ndafwa kano nikashili okhunyoola, ndakhabeele ndamala okhwibililwa khale.”"},{"SurahNumber":19,"VerseNumber":24,"Text":"Omulango nikumuulila okhurula hasi wuwe, mbu: “olabeelela tawe, toto Nyasaye wuwo okhukholeele isebe hasi wuwo.”"},{"SurahNumber":19,"VerseNumber":25,"Text":"“Ne oresie abuleka wuwo eshisina shiomutende kwitsa okhulakasilia tsitende tsindayi, tsinyengu.”"},{"SurahNumber":19,"VerseNumber":26,"Text":"“Kho olie mana onywe, mana osangasie tsimoni . Ne nolola omundu yesiyesi boola mbu: “Toto esie alakane nende Omunji wetsimbabaasi okhufunga, kho inyanga yino shindalaboola nende Omundu yesiyesi tawe.”"},{"SurahNumber":19,"VerseNumber":27,"Text":"Natsia ninaye khubandu bebe namuchinjile, nibaboola mbu: “Ewe; Mariam; okholele likhuwa liamakana”"},{"SurahNumber":19,"VerseNumber":28,"Text":"Omukhana wabu Haruni ewe; Papa wuwo shiyali omundu omubi tawe nohomba Mama wuwo shiyali omuyeyi (omutamba) tawe"},{"SurahNumber":19,"VerseNumber":29,"Text":"Nabasomesilia olwala khuye (omwana oyo) Nibaboola mbu: “khwakhalomaloma khurie nende Omwana ushili indaana omutoro?”"},{"SurahNumber":19,"VerseNumber":30,"Text":"Naboola mbu: “ Toto esie endi Omusumba wa Nyasaye yambelesiye eshitabu, neyakholele okhuba Omurumwa.”"},{"SurahNumber":19,"VerseNumber":31,"Text":"“Ne yakholele okhuba weyikhabi wosi wosi wendi, ne yalachillisie (Isala) okhulaama nende okhuyinia eshihanwa (Izaka) olwemba neshili omulamu"},{"SurahNumber":19,"VerseNumber":32,"Text":"Nende okhukholela Mama wanje amalayi. Ne shiyakholele okhuba omufuru ,omubii tawe"},{"SurahNumber":19,"VerseNumber":33,"Text":"Ne omulembe kube ninasi, inyanga yandebulwa, nende inyanga yandilifwa, nende inyanga yandililamamusibwa okhuba omulamu"},{"SurahNumber":19,"VerseNumber":34,"Text":"Oyo niye Isah Omwana wa Miriam. Likhuwa liatoto, eliabakanakananga mwo"},{"SurahNumber":19,"VerseNumber":35,"Text":"Ni shikakhoyeshele khu- Nyasaye okhuba nende Omwana tawe, oluyali nolulwe, niyenya eshindu aboolanga butswa mbu: “ba!” ni shiba"},{"SurahNumber":19,"VerseNumber":36,"Text":"Netoto Nyasaye ni Omulesi wanje nende Omulesi wenyu. Kho mumulaame, ino niyo injila ilunjifu"},{"SurahNumber":19,"VerseNumber":37,"Text":"Halali emikanda chiakabukhana abeene khu beene. Kho mana eshinyasio eshikhongo shilinyoola balia abakhaya, khulwa okhuula khwe inyanga ikhongo eyo"},{"SurahNumber":19,"VerseNumber":38,"Text":"Baliwulila nebalilola obulayi buli burie inyanga yabalikhwitsila. Halali abakhayi lelo bali mubukori obwa habulafu"},{"SurahNumber":19,"VerseNumber":39,"Text":"Ne obekanyilisie inyanga yokhwiyitsulisia ebise bielikhuwa lilibusibwa, nabo bali mukhukoyana nemana shibasubilanga tawe"},{"SurahNumber":19,"VerseNumber":40,"Text":"Netoto efwe khulichelama eshialo nende bioosi bili hekulu washio. Ne balikalusibwa khwifwe"},{"SurahNumber":19,"VerseNumber":41,"Text":"Ne rumbula mushitabu shino Ibrahim, Toto ye yali owatoto muno, Omurumwa"},{"SurahNumber":19,"VerseNumber":42,"Text":"Olwa yaboolela Samwana mbu: “Ewe Papa wanje, shina shichilanga nolaama ebilawulila nende ebilalola nende ebilakhukhoonya shiosi shiosi tawe"},{"SurahNumber":19,"VerseNumber":43,"Text":"“Ewe Papa wanje; Toto bwene enyoolele obumanyi bushili okhuulilakhwo ewe. Kho nonde nditsa okhulunjisia khu injila ya habwene"},{"SurahNumber":19,"VerseNumber":44,"Text":"“Ewe Papa wanje; olalaama shetani tawe, toto shetani yaloba(amakhuwa ka Nyasaye) Omunji wetsimbabaasi"},{"SurahNumber":19,"VerseNumber":45,"Text":"“Ewe papa wanje; Toto eritsanga eshinyasio shirulanga khuwetsimbabaasi okhunyoola. Ne olaba omukholi wa shetani"},{"SurahNumber":19,"VerseNumber":46,"Text":"Naboola mbu: “Koo, Abanyasaye banje bakhusinya ewe Ibrahim? Ne nolalekha (akoboolanga ako tawe) khulakhulasa amachina. Ne undulekhwo otsie ehale mbelio.”"},{"SurahNumber":19,"VerseNumber":47,"Text":"Naboola: “umelembe kube ninawe, nditsa okhusabila Nyasaye wanje eshileshelo, toto Ye yambulilanga muno.”"},{"SurahNumber":19,"VerseNumber":48,"Text":"Nasi nditsa okhubarulakhwo, nende akamulaamanga akalali aka Nyasaye ako. Ne nditsa okhulaama Nyasaye wanje, ne shinditsa okhuba ukhola obubii nesaba Nyasaye wanje tawe"},{"SurahNumber":19,"VerseNumber":49,"Text":"Olwa yalekhana nabo nende kalia okabalaamanga akalali ka Nyasaye, khwamuhelesia Is’haka nende Yaqub, nebuli shiamulalanikhumukholaokhuba Omurumwa"},{"SurahNumber":19,"VerseNumber":50,"Text":"Ne nikhubahelesia tsimbabaasi tsiefu, ne nikhubakhola okhuba nende olulimi lwa toto olwa hekulu"},{"SurahNumber":19,"VerseNumber":51,"Text":"Ne rumbula mushitabu shino Musa, toto ye yali Omutswenufu ne yali Omurumwa, Omwayi (omunabii)"},{"SurahNumber":19,"VerseNumber":52,"Text":"Olwa khwamulanga ebuleka womukhono musatsa weshikulu, mana nikhumusitilia ahambi okhuboola ninafu mubwifisi"},{"SurahNumber":19,"VerseNumber":53,"Text":"Ne khutsimbabaasi tsiefu nikhumuhelesia omusiani wabu mbu Haruni okhuba Omurumwa"},{"SurahNumber":19,"VerseNumber":54,"Text":"Ne rumbula mushitabu shino Ismail, Toto ye yali owatoto khubulakani, ne yali Omurumwa omwayi (munabii)"},{"SurahNumber":19,"VerseNumber":55,"Text":"Ne yalomesinjia Abandu bebe iswala (okhulaama) nende izakaa (eshihanwa) Ne yali yachamilwa ewa Nyasaye wuwe"},{"SurahNumber":19,"VerseNumber":56,"Text":"Ne rumbula mushitabo shino Idris, toto ye yali owa obwatoto muno, Omurumwa"},{"SurahNumber":19,"VerseNumber":57,"Text":"Mana nikhumuchingula hekulu muno"},{"SurahNumber":19,"VerseNumber":58,"Text":"Abo nibo aba- Nyasaye wabu yabehelesia omukabo, mubarumwa mulwibulo lwa Adam, nende balia abakhwabukula halala nende Nuhu, nende olwibulo lwa Ibrahim nende Israil, nende balia abakhwalunjisia, mana nikhubaawula. Nibasomelwa tsinyali tsa Nyasaye bakwitsanga nibasujuda nibalila"},{"SurahNumber":19,"VerseNumber":59,"Text":"Halali nibabalondakhwo inyuma wabu, abarulila ababii, nibarenguya okhulaama (Iswala) mana nibaloonda obwikombi obubii, kho balinyoolana nende eshinyasio eshululu"},{"SurahNumber":19,"VerseNumber":60,"Text":"Halali balia abekanila mana nibasuubila ne nibakhola amakhuwa amalayi, Abo balinjila mwikulu neshibalikholelwakhwo obubii bwosi bwosi tawe"},{"SurahNumber":19,"VerseNumber":61,"Text":"Mumikunda chilaliwa tawe echia Nyasaye yalaka Abasumba bebe mubwifisi, toto indache ya Nyasaye yakhoole"},{"SurahNumber":19,"VerseNumber":62,"Text":"Shibaliwulilamwo\tamakhuwa kabula obukhala tawe halali omulembe, nebalinyoolamwo omukabo kwabu etsuli nende ingolobe"},{"SurahNumber":19,"VerseNumber":63,"Text":"Oko nikwo omukunda kwomwikulu, okwa khulichelemia Abasumba befu balia abaali nibaria Nyasaye"},{"SurahNumber":19,"VerseNumber":64,"Text":"Ne shikhwikhanga tawe halali khubunyali bwa Nyasaye wuwo. Ne ni ebibie ebili imbeli wefu, nende inyuma wefu, nende ebili hakari hao. Ne Nyasaye wuwo shiniwokhwibilila tawe"},{"SurahNumber":19,"VerseNumber":65,"Text":"Nyasaye welikulu nende eshialo, nende ebili hakari wabio. kho Mulaame Ye butswa yenyene mukhulamwa khukhwe ne olumilile. Koo mwamanyakhwo uli nende ilira shelilie"},{"SurahNumber":19,"VerseNumber":66,"Text":"Ne Omundu aboolanga mbu: “koo olwandiliba nefwile, toto ndililamusibwa ndaba omulamu"},{"SurahNumber":19,"VerseNumber":67,"Text":"Koo; Omundu shaparangakhwo mbu khwamuloonga inyuma hawo naye nalali eshindu tawe"},{"SurahNumber":19,"VerseNumber":68,"Text":"Kho, nditsuba khu Nyasaye wuwo mbu: “toto khulibakhung’asia abo halala nende amashetani, mana khulibara mumbeka mwomulilo kwa Jahanam basikame”"},{"SurahNumber":19,"VerseNumber":69,"Text":"Mana toto, khulibarusia buli mumukanda balia mubo abaloba muno Nyasaye Owetsimbabaasi"},{"SurahNumber":19,"VerseNumber":70,"Text":"Ne toto efwe khwamanya muno abakhoyeshele okhusambwamwo"},{"SurahNumber":19,"VerseNumber":71,"Text":"Ne abulao yesi yesi mwinywe okhula aliulakhwo (khu Jahanam) Ne kali khu Nyasaye wuwo kamala okhubusibwa"},{"SurahNumber":19,"VerseNumber":72,"Text":"Mana khulihabina balia bamuria, nekhulilekhamwo ababii nibopele amasikamo"},{"SurahNumber":19,"VerseNumber":73,"Text":"Ne nibasomelwa tsinyali tsiefu tsili habulafu, abakhayi baboolelanga abasuubili mbu: “Nimukanda shina khuchibili chino kuli nende eshimenyo eshilayi nende Abandu boluyali"},{"SurahNumber":19,"VerseNumber":74,"Text":"Ne emikanda chinga chiakhwasishia imbeli wabu khumika chiabura chiali nende amarone amalayi muno nende habundu alayi muno"},{"SurahNumber":19,"VerseNumber":75,"Text":"Boola: “Balia bali mubukori, Nyasaye yetsa okhubametela ebise ukhula balole akabekanyilisibwa, eshinyasio nohomba indukho yilia. Awo nabalimanya niwina weshimenyo eshibii nende owa abalwaani abateshele"},{"SurahNumber":19,"VerseNumber":76,"Text":"Ne Nyasaye amatelanga obulunjifu balia abalunjikha. Ne abikhole ebilayi bitong’anga ni obulayi muno khumurungo ewa Nyasaye wuwo, ne ni amakalusio amalayi"},{"SurahNumber":19,"VerseNumber":77,"Text":"Koo; Walolakhwo ulia owakhaya ebimanyisio biefu mana noboola mbu: “Toto esie nditsa okhuhebwa omwandu nende Abana?”"},{"SurahNumber":19,"VerseNumber":78,"Text":"Koo ye anyolele amakhuwa kefisa, nohomba Nyasaye yamulaka"},{"SurahNumber":19,"VerseNumber":79,"Text":"Shikari kario tawe, khwitsa okhuhandika akaboolanga, ne khulamumeta ebise bieshinyasio bumeta"},{"SurahNumber":19,"VerseNumber":80,"Text":"Ne khulimuhelesia akaboolanga ako, ne alikhwitsila nali yenyene"},{"SurahNumber":19,"VerseNumber":81,"Text":"Ne bekholela abanyasaye baandi habundu wa Nyasaye, mbu khobanyoole amani (oluyali)"},{"SurahNumber":19,"VerseNumber":82,"Text":"Shikali kario tawe, balikana okhulamwa khwabu ne baliba abasuku babu"},{"SurahNumber":19,"VerseNumber":83,"Text":"Koo, shimulolangakhwo mbu efwe khwaruma amashetani khubakhayi, ababaretsangamwo amaani kokhukhola amabii"},{"SurahNumber":19,"VerseNumber":84,"Text":"Kho alabayuyukhanila tawe, efwe khubabalilanga tsinyanga tsiabu"},{"SurahNumber":19,"VerseNumber":85,"Text":"Inyanga yakhulikhung’asia abaria Nyasaye okhubayila khuwetsimbabaasi babe abachenibe"},{"SurahNumber":19,"VerseNumber":86,"Text":"Ne khulichomia ababii mumulilo kwa Jahannam, nibali nende omwalakho omunji"},{"SurahNumber":19,"VerseNumber":87,"Text":"Shibaliba nende obunyali bwokhusabila abandi eshileshelo tawe halali balia bakhola indakano khu Nyasaye (omunji westimbabaasi)"},{"SurahNumber":19,"VerseNumber":88,"Text":"Ne baboola mbu: “ Nyasaye (Omunji westimbabaasi) ali nende Omwana.”"},{"SurahNumber":19,"VerseNumber":89,"Text":"Toto mwarera likhuwa liokhusinya muno"},{"SurahNumber":19,"VerseNumber":90,"Text":"Likulu likhaba okhukhalikha nende liloba okhwarukha nende tsingulu okhukwa ebitonyetonye"},{"SurahNumber":19,"VerseNumber":91,"Text":"Khulwa okhuboola mbu Nyasaye (omunji wotsimbabaasi) ali nende Omwana"},{"SurahNumber":19,"VerseNumber":92,"Text":"Ne shikakhoyeshela Omunji Wetsimbabaasi okhuba nende Omwana tawe"},{"SurahNumber":19,"VerseNumber":93,"Text":"Abulaho yesiyesi khubali mwikulu nende mushialo halali alitsila Nyasaye (omunji wetsimbabaasi) nali Omusumba"},{"SurahNumber":19,"VerseNumber":94,"Text":"Yamala okhubamanya ne yababala abulayi"},{"SurahNumber":19,"VerseNumber":95,"Text":"Ne buli shiamulala alimwitsila Ye (Nyasaye) inyanga yeyindukho yenyene"},{"SurahNumber":19,"VerseNumber":96,"Text":"Netoto balia basuubila mana nibakhola amalayi Nyasaye (omunji wetsimbabaasi) alibakholela obunyanzi"},{"SurahNumber":19,"VerseNumber":97,"Text":"Netoto khwakhutoratoselia (Ikurani) khulusungo lulwo, kho osuubisie khuyo abaria Nyasaye, ne wikanyilisie khuyo Abandu bayingananga"},{"SurahNumber":19,"VerseNumber":98,"Text":"Ne emikanda chinga echia khwasishia imbeli wabu? ololangakhwo mulala khubo Nohomba abawulilanga kho nibemonya"},{"SurahNumber":20,"VerseNumber":1,"Text":"Ta’ha"},{"SurahNumber":20,"VerseNumber":2,"Text":"Shikhwakhwishilia Ikurani mbu khonyoole obutinyu tawe"},{"SurahNumber":20,"VerseNumber":3,"Text":"Halali ibe ametsulisio khu ulia uwihotselesia"},{"SurahNumber":20,"VerseNumber":4,"Text":"Ameshelo karulanga khu ulia owalonga liloba nende likulu lili hekulu"},{"SurahNumber":20,"VerseNumber":5,"Text":"Niye Nyasaye Owetsimbabaasi, Owaleng’aana khushisala shishie shioluyali"},{"SurahNumber":20,"VerseNumber":6,"Text":"Nebibie ebili mwikulu nende khushialo nende bili hakari wabio, nende ebili hasi weliloba"},{"SurahNumber":20,"VerseNumber":7,"Text":"Ne nolomaloma hekulu,(nohomba yahasi) toto ye yamanya akefisa nende akali mubwifisi muno"},{"SurahNumber":20,"VerseNumber":8,"Text":"Nyasaye abulaho ulaamungwa khubwatoto halali Ye ne ali nende ameera amalayi"},{"SurahNumber":20,"VerseNumber":9,"Text":"Ne koo, wawulilakhwo olukano lwa Musa"},{"SurahNumber":20,"VerseNumber":10,"Text":"Olwa yalola omulilo, mana naboolela Abandu bebe mbu: “Linde mbeli, esie toto endutsi omulilo, ndakhaba endio ndabarerera eshichenga shiomulilo oko, nohomba enyala okhunyoola khumulilo oko obulunjifu.”"},{"SurahNumber":20,"VerseNumber":11,"Text":"Olwa yakuulakhwo, yalaangwa: “ Ewe Musa;”"},{"SurahNumber":20,"VerseNumber":12,"Text":"Toto esie nesie Nyasaye wuwo omulesi, kho rusia ebilaro bibio, toto ewe oli mulitwoma lioluyali elia Tuwa"},{"SurahNumber":20,"VerseNumber":13,"Text":"Ne esie ekhuloboole, kho wulila, akofimbulilungwa"},{"SurahNumber":20,"VerseNumber":14,"Text":"Toto esie nesie Nyasaye abulaho ulaamungwa khubwatoto owulali esie, kho unaame ne olumilile khuswala khulwokhunzitsulila"},{"SurahNumber":20,"VerseNumber":15,"Text":"“Toto indukho itsia okhuula, ndenya okhuyifisa katong’ane, kho buli omundu arungwe khukalia akayakholanga.”"},{"SurahNumber":20,"VerseNumber":16,"Text":"Kho balakhwikalila okhusuubila, balia abalasuubilanga abaloondonga butswa obwikombi bwe emioyo chiabu abeene oletsa wasikha tawe"},{"SurahNumber":20,"VerseNumber":17,"Text":"Ni shina esho shili mumukhono kukwo omulunji ewe Musa"},{"SurahNumber":20,"VerseNumber":18,"Text":"Naboola Mbu: “Ino ni indabushi yanje yandisililangakhwo, ne eyikwisilinjia amasafu ke ebiayo bianje, ne khandi echikhonyelanga khumilimo chindi.”"},{"SurahNumber":20,"VerseNumber":19,"Text":"Nyasaye naboola mbu: “Isukune hasi ewe Musa”"},{"SurahNumber":20,"VerseNumber":20,"Text":"Mana nachisukuna, nikalukhana inzukha imoolanga tsimbilo"},{"SurahNumber":20,"VerseNumber":21,"Text":"Nyasaye naboola mbu; “Ibukule ne olaria tawe, bulano buri khulayikalusia shingala ibeele.”"},{"SurahNumber":20,"VerseNumber":22,"Text":"Ne ore omukhono kukwo mukwaya, kularula nikuli omulafu tswe, kubula obubii bwosi bwosi, shino ni eshimanyisio shindi"},{"SurahNumber":20,"VerseNumber":23,"Text":"Kho khukhwechesie ebimanyisio biefu ebikhongo"},{"SurahNumber":20,"VerseNumber":24,"Text":"Tsia khu Firaun, Toto ye yabura eshichelo"},{"SurahNumber":20,"VerseNumber":25,"Text":"Naboola mbu: “ Ewe Nyasaye wanje mbangulile eshilifu shianje"},{"SurahNumber":20,"VerseNumber":26,"Text":"Ne okhole amakhuwa kanje okhuba eshichelo. amaangu"},{"SurahNumber":20,"VerseNumber":27,"Text":"Ne okasie okhuboyokana khwolulimi lwanje"},{"SurahNumber":20,"VerseNumber":28,"Text":"Banyoole akhuwulila amakhuwa kanje"},{"SurahNumber":20,"VerseNumber":29,"Text":"Ne ukholele omukhoonyi okhurula mubandu banje"},{"SurahNumber":20,"VerseNumber":30,"Text":"“Omusiani wefu Haruni.”"},{"SurahNumber":20,"VerseNumber":31,"Text":"Undemo amani okhumwikhonyela ye"},{"SurahNumber":20,"VerseNumber":32,"Text":"Ne umure halala khumilimo chianje chino"},{"SurahNumber":20,"VerseNumber":33,"Text":"Kho khunyoole okhukwitsoomia muno"},{"SurahNumber":20,"VerseNumber":34,"Text":"Ne khukhurumbule mubunji"},{"SurahNumber":20,"VerseNumber":35,"Text":"Toto ewe okhulolanga"},{"SurahNumber":20,"VerseNumber":36,"Text":"(Nyasaye) Naboola mbu: Toto ofuchililwe amasayo koko ewe Musa"},{"SurahNumber":20,"VerseNumber":37,"Text":"Ne toto khwakhukholela obulayi khandi olundi"},{"SurahNumber":20,"VerseNumber":38,"Text":"Olwa khwafimbulila mama wuwo kalia akakhwamufimbulila"},{"SurahNumber":20,"VerseNumber":39,"Text":"Mbu mure mwisanduku, mana olire mumwalo, mana omwalo kulamusukuna khulukuku, anyoole okhubukulwa nende omusuku wanje khandi nende omusuku wuwe, ne ekhureremwo obuyanzi okhurula khwisie, ne mbu olelwe mutsimoni tsianje"},{"SurahNumber":20,"VerseNumber":40,"Text":"Olwa omukhana wenyu yatsia naboola mbu: “ koo abechesiekhwo Omundu unyala okhumulela? Mana nikhukhukalusia khu mama wuwo kho tsimoni tsisie tsisangale ne kho alabeelela tawe. Ne wera Omundu mana khwakhuhabina okhurula mushibeela, mana nikhukhutema amatemo amanji, ne niwikhala emika eminji halala nende Abandu ba Madyan mana khandi witsile shingala walachilwa ewe Musa"},{"SurahNumber":20,"VerseNumber":41,"Text":"Ne ekhuloboole khulwa esie omwene"},{"SurahNumber":20,"VerseNumber":42,"Text":"Tsia ewe nende omusiani wenyu halala nende ebifune bianje, ne mulachonya okhunzitsulila tawe"},{"SurahNumber":20,"VerseNumber":43,"Text":"Tsie khu Firauni, toto ye yaburirira"},{"SurahNumber":20,"VerseNumber":44,"Text":"Mumuboolele amakhuwa amalayi, yakhaaba ario yatila amachelo nohomba yaria"},{"SurahNumber":20,"VerseNumber":45,"Text":"Nibaboola mbu: “ewe Nyasaye wefu; efwe toto khuritsanga aletsa yakhuburirirakho eshichelo nohomba yakhufurirakhwo.”"},{"SurahNumber":20,"VerseNumber":46,"Text":"(Nyasaye) Naboola mbu; “Mularia tawe, toto endi halala ninanyu, ewulilanga ne endolanga.”"},{"SurahNumber":20,"VerseNumber":47,"Text":"“ Tsie mana mumuboolele mbu: “Toto efwe khuli Abarumwa ba Nyasaye wuwo. Kho khuleshele Abaana ba Israil barule halala ninafu ne alabasandia tawe. Toto khukhwitsile nende ebimanyisio birula khu Nyasaye wuwo. Ne omulembe kulaba khubalia baloondanga obulunjifu.”"},{"SurahNumber":20,"VerseNumber":48,"Text":"Toto efwe khurererwe obufimbuli, mbu eshinyasio shilanyoola balia abayingasinjia nende okhufutarira omukongo"},{"SurahNumber":20,"VerseNumber":49,"Text":"Naboola mbu: “Nyasaye wenyu ni wina, ewe Musa? ”"},{"SurahNumber":20,"VerseNumber":50,"Text":"Naboola mbu: “Nyasaye wefu ni ulia uwahelesia buli eshindu ifwani yashio mana nashilunjisia.”"},{"SurahNumber":20,"VerseNumber":51,"Text":"Naboola mbu: “Ne Babura balia baliba barie?”"},{"SurahNumber":20,"VerseNumber":52,"Text":"Naboola mbu: “Obumanyi bwako buli khu Nyasaye wanje mushitabu, Nyasaye wanje shakoranga nohomba shiyebililanga tawe.”"},{"SurahNumber":20,"VerseNumber":53,"Text":"“Ulia wabakholela liloba okhuba obulili, nabarereramwo injila, mana niyeshia amatsi okhurula hekulu, ni khu ako nikhumesiliakhwo emimela chikabukhaane.”"},{"SurahNumber":20,"VerseNumber":54,"Text":"Lie ne mulisie ebiayo bienyu, toto mukano khuli nende ebimanyisio khubandu bobwongo"},{"SurahNumber":20,"VerseNumber":55,"Text":"Okhurula khulino(liloba)khwabaloonga ne mulio khulibakalusiamwo, ne mulio khulibarusiamwo khandi . (mube abalamu)"},{"SurahNumber":20,"VerseNumber":56,"Text":"Ne toto khwamwechesia ebimanyisio biefu biosi, halali yayingana nakhaya"},{"SurahNumber":20,"VerseNumber":57,"Text":"Naboola mbu: “witsile okhurusia khushialo shiefu khubulosi bubwo, ewe Musa?”"},{"SurahNumber":20,"VerseNumber":58,"Text":"“Mana efwe khwitsa okhurerera ubulosi shinga obo. Kho khure hakari wefu ebise, biokhubukanana, ebia khulafunaka efwe nohomba ewe tawe. Abe habundu halayi"},{"SurahNumber":20,"VerseNumber":59,"Text":"(Musa) Naboola mbu: “Ebise bienyu ni inyanga yoburone. Ne Abandu bakhung’asibwe itsuli.”"},{"SurahNumber":20,"VerseNumber":60,"Text":"Mana Firauni nakalukha mana nakasia emiare chiche, mana niyetsa"},{"SurahNumber":20,"VerseNumber":61,"Text":"Musa nababoolela mbu: “Abaane enywee; mulachishila Nyasaye obubeyi tawe, yakhetsa yabamala nende eshinyasio , ne toto yamala okhubiyilwa ulia uchikhanga.’’"},{"SurahNumber":20,"VerseNumber":62,"Text":"Kho mana nibasolana khulwa makhuwa ako abeene khubeene, mana nibasanjilana mubwifisi"},{"SurahNumber":20,"VerseNumber":63,"Text":"Nibaboola mbu:“Toto Abandu bano ni abalosi, benya okhubarusia mushialo shienyu khu bulosi bwabu, ne benya okhurusiaho enjila yenyu yabulamu indayi po.”"},{"SurahNumber":20,"VerseNumber":64,"Text":"“Kho lano busie halala ebifwanga bienyu biosi mana mwitsie nimuli khulunyaali, netoto Nyanga yino ulashila niye witsa okhuba hekulu.’’"},{"SurahNumber":20,"VerseNumber":65,"Text":"Nibaboola mbu: “ewe Musa, ewe newe ularanjilila okhusukuna nohomba efwe khuranjilile?”"},{"SurahNumber":20,"VerseNumber":66,"Text":"Naboola mbu: “Enywe ranjilile.” Mana emikoye chiabu nende tsidabushi tsiabu nitsilolokhana khuye mubulosi bwabu mbutsichendanga"},{"SurahNumber":20,"VerseNumber":67,"Text":"Mana Musa niyenjilwamwo oburi mumwoyo kukwe"},{"SurahNumber":20,"VerseNumber":68,"Text":"Nikhuboola mbu: “Olaria tawe, toto ewe newe witsa okhushila,”"},{"SurahNumber":20,"VerseNumber":69,"Text":"“Kho sukuna shili mumukhono kukwo omusatsa, shitsa okhumila biabakasiyie ebo. Toto bakasiye butswa ebifwanga biobulosi, ne Omulosi shaburangakhwo wosiwosi watsila tawe.”"},{"SurahNumber":20,"VerseNumber":70,"Text":"Mana abalosi boosi nibakwa hasi okhwinama nibaboola mbu: “Khusuubile khu Nyasaye wa Haruni nende Musa.”"},{"SurahNumber":20,"VerseNumber":71,"Text":"(Firauni) Naboola mbu: “Ehh; mumusuubile neshili okhubafuchilila. Toto ye niye Omukhongo wenyu owabechesia obulosi. Kholano nditsa okhubateta emikhono chienyu nende amakulu kenyu buchikha ne nditsa okhubabaamba khumisala chietsitende, ne mulamanyakhwo mbu niwina mwifwe omululu weshinyasio shiokhutsililila"},{"SurahNumber":20,"VerseNumber":72,"Text":"Nibaboola mbu: “shikhulalobola ewe tawe okhushila ebimanyisio bili habulafu bikhwitsile. Khwitsuba khu ulia wakhuloonga (shikhulakhulobola tawe) kho kholakhwo shiosi shiosi shia wenya okhukhola. Ewe Onyala okhurusia shibura shilondokhana nende obulamu bwokhushialo khuno butswa.”"},{"SurahNumber":20,"VerseNumber":73,"Text":"“Toto efwe khusuubile Nyasaye wefu kho akhuleshele abionono biefu nende okokhunichilisiye kano mubulosi. Ne Nyasaye nomulayi khandi niwokhubaho tsinyanga tsiosi.’’"},{"SurahNumber":20,"VerseNumber":74,"Text":"Toto ulia ulitsa khu Nyasaye wuwe, nali mbu niwamabii, toto alinyoola omulilo kwa Jahanamu, shalifwamwo tawe nohomba shalimenyamamwo (obulamu obulayi tawe)"},{"SurahNumber":20,"VerseNumber":75,"Text":"Ne ulia ulimwitsila nali omuusubili owakhola ebikhole ebilayi, abo nibo balinyoola ebisaala biehekulu"},{"SurahNumber":20,"VerseNumber":76,"Text":"Emikunda chilaliwa tawe, chiburangamwo hasi wachio emialo, balimenyamwo tsinyanga tsiosi. Ne oko niko omurungo kwa buli ulia wetswenula"},{"SurahNumber":20,"VerseNumber":77,"Text":"Ne toto khwafimbulila Musa, mbu: “Orule nende Abasumba banje, ne obakholele Injila yokhulukongo inyumu munyanza, olaria okhunyoolwa nohomba alaria shiosi shiosi tawe.’’"},{"SurahNumber":20,"VerseNumber":78,"Text":"Firauni nabalondakhwo halala nende omukanda kukwe kwabalwani, mana nikabanyoola munyanza omo akabanyoola"},{"SurahNumber":20,"VerseNumber":79,"Text":"Mana Firaun nakosia Abandu baye, ne shiyabalunjisia tawe"},{"SurahNumber":20,"VerseNumber":80,"Text":"Enywe Abana ba Israil, toto efwe khwabahabina okhurulana nende abasuku benyu, mana nikhumulaka mbu mwitse ebuleka womukhono musatsa weshikulu shia Tur, mana nikhubeshilia manna nende salwa"},{"SurahNumber":20,"VerseNumber":81,"Text":"Lie mubilayi bilia ebiakhubakabile, ne mularuuma olwakho khu ako tawe, liruma lianje liakhetsa liabatila. Ne ulia weliruma lianje linyoola alaba amalile okhusikha"},{"SurahNumber":20,"VerseNumber":82,"Text":"Ne toto esie endi wokhuleshela muno khu ulia owusaba eshileshelo mana nasuubila mana nakhola amalayi mana natila obulunjifu"},{"SurahNumber":20,"VerseNumber":83,"Text":"Nenishina shiakhuyungubasia, nolekha Abandu bobo ewe Musa"},{"SurahNumber":20,"VerseNumber":84,"Text":"Naboola mbu: ‘‘Bali inyuma wanje banondangakhwo, ne ekholele lwangu okhwitsila Nyasaye wanje, kho onyoole okhumba obuchami (bwo)"},{"SurahNumber":20,"VerseNumber":85,"Text":"(Nyasaye) Naboola mbu: “khuhelesiye Abandu bao amatemo ewe niwakharula, ne Omusamaria abakosiyie.”"},{"SurahNumber":20,"VerseNumber":86,"Text":"Mana Musa nakalukha khu Bandu bebe nasinyishe nabeelele. Naboola mbu: “Enywe abandu banje Nyasaye wanje shiyabalakakhwo indakano indayi? Koo ebise ebo bimurambiyile ebiamalakano ako nohomba mwenyele mbu lirumwa okhurula khu Nyasaye wenyu libeshele, khulwendio mufunache indakano yanje"},{"SurahNumber":20,"VerseNumber":87,"Text":"Nibaboola mbu: “efwe shikhufunache indakano yiyio khukhwenya khwefu tawe, halali efwe khwatukhwa emisiko chiebirone biabandu, mana nikhuchisukuna (mumulilo) (nichisalulukha nichikasia eshifwanani shia Nyasaye.) Na endisa nilwa Omusamaria yarusia amachelo.’’"},{"SurahNumber":20,"VerseNumber":88,"Text":"Mana nabakasiliamwo eshimosi, shilikho eshikhuli shirusinjia oluyoka. Mana nibaboola mbu; “Uno niye Nyasaye wenyu nende Nyasaye wa Musa, halali (Musa) yebilila.”"},{"SurahNumber":20,"VerseNumber":89,"Text":"Koo, shibalolakhwo mbu (eshimosi esho) sishibakalusinjia likhuwa tawe, nohomba sishiakhabakhola shiosi shiosi tawe nohomba okhubakhoonya"},{"SurahNumber":20,"VerseNumber":90,"Text":"Ne Haruni yababoolela khale awo mbu; “Enywe Abandu banje, toto enywe mutemelwe sa nende kano. Ne toto Nyasaye wenyu ni ulia owetsimbabaasi. Kho munoonde ne muwulile amakhuwa kanje.”"},{"SurahNumber":20,"VerseNumber":91,"Text":"Nibaboola mbu;\t“Shikhulalekha okhushilaama tawe okhula shingala Musa alachelela.’’"},{"SurahNumber":20,"VerseNumber":92,"Text":"(Olwa Musa yachelela) Yaboola mbu: “Ewe Haruni nishina shikhukayile (ukhunoonda) shingala obalutsi nibakorere?”"},{"SurahNumber":20,"VerseNumber":93,"Text":"‘‘Shiwunoondakho tawe? nohomba olobele likhuwa lianje?’’"},{"SurahNumber":20,"VerseNumber":94,"Text":"(Haruni) Naboola mbu; “Ewe Omwana wa mama wanje, olakhwesa tsindefu tawe nohomba omurwe kwanje tawe. Toto esie ndaria mbu oletsa waboola mbu esaakulile Abana ba Israil.’’"},{"SurahNumber":20,"VerseNumber":95,"Text":"(Musa) Naboola; “Ewe Omusamaria; obele orie ukhula okhukhola kano?”"},{"SurahNumber":20,"VerseNumber":96,"Text":"Naboola; “Endutsi kabalalolanga tawe shakwalala. mana nendila ebuleka inditi yo mulukha kwo Murumwa. Mana nesukuna. Ne endio nilwa omwoyo kwanje kumboolele.’’"},{"SurahNumber":20,"VerseNumber":97,"Text":"(Musa) naboola mbu; “mana rula tsia,! ne toto kalaba khwiwe mubulamu bwao bwokhushialo okhuboola mbu: “olandilakhwo tawe’” ne toto oli nende indakano eyilalifunakwa tawe. Ne khahengekhwo Nyasaye wuwo owotsilile okhumulaama, toto khwitsa okhumusamba mana khulamwibisia munyanza akoreremwo"},{"SurahNumber":20,"VerseNumber":98,"Text":"Toto Nyasaye wenyu ni Allah (Nyasaye), ulia uli mbu abulaho ulaamungwa khubwatoto halali Ye. Yaswania buli eshindu obumanyi"},{"SurahNumber":20,"VerseNumber":99,"Text":"Ne endio nilwakhukhukanilanga khumakhuwa kali imbeli wuwo, Ne toto khwakhuhelesia ametsulilo okhurula khwifwe"},{"SurahNumber":20,"VerseNumber":100,"Text":"Balia betsa okhuba ehale ninako, toto abo balichinga inyanga yeyindukho emisiko"},{"SurahNumber":20,"VerseNumber":101,"Text":"Balimenyamwo tsinyanga tsiosi, ne ni obubii buli burie khumundu inyanga yeyindukho okhuchinga emisiko echo"},{"SurahNumber":20,"VerseNumber":102,"Text":"Inyanga yolwika lulikhupwa, ne khulikhug’asia aboononi inyanga eyo tsimoni tsiabu nitsikalukhane (khuburi)"},{"SurahNumber":20,"VerseNumber":103,"Text":"Balimonyaniamwo abeene khubeene, nebaliboola mbu: “shimwekhala khushialo halali tsinyanga ekhumi butswa”"},{"SurahNumber":20,"VerseNumber":104,"Text":"Efwe khumanyile muno akabaliboola, Olwa abalayi mubo baliboola mbu: “Enywe shimwekhalamwo halali inyanga ndala yonyene.”"},{"SurahNumber":20,"VerseNumber":105,"Text":"Nebakhurebanga amakhuwa ketsingulu, boola mbu: “Nyasaye wanje alitsisia masia.”"},{"SurahNumber":20,"VerseNumber":106,"Text":"Ne alitsilekha shinga eshikuri"},{"SurahNumber":20,"VerseNumber":107,"Text":"Sholilolamwo eshikholomokho noho eshitulo tawe"},{"SurahNumber":20,"VerseNumber":108,"Text":"Inyanga eyo balilonda khumulanji owubula ubokori, ne emioyo chilihotselesia khu Nyasaye Omunji wetsimbabaasi, ne sholiwulila halali tsimbindo tsiebilenje"},{"SurahNumber":20,"VerseNumber":109,"Text":"Inyanga eyo khubulaho ukhusabilwa khwosi khwosi halali khu ulia wachamilwa nende Nyasaye, umunji wetsimbabaasi mana afuchilile likhuwa lilie"},{"SurahNumber":20,"VerseNumber":110,"Text":"Yamanya akali imbeli nende akali Inyuma wabu. Nabo shibanyala okhumumanya obulayi tawe"},{"SurahNumber":20,"VerseNumber":111,"Text":"Ne obweni bulitutuyila Omulamu Ulafwitsanga tawe, Netoto baliba nibabiyilibwe boosi balia bachinga obubii"},{"SurahNumber":20,"VerseNumber":112,"Text":"Ne ulia ukhola amalayi niyasuubila kho shaliria okhukholelwa obubii nohomba okhwimwa eshishie tawe"},{"SurahNumber":20,"VerseNumber":113,"Text":"Ne endio nilwakhweshia Ikurani mulwarabu, ne nikhwinoosiamwo emekanyilisio ketsimbia tsiosi khobanyoole okhuria, nende okhwilinda ne ibarerere ametsulisio"},{"SurahNumber":20,"VerseNumber":114,"Text":"Ne toto Nyasaye niwoluyali owehekulu, Omwami watoto, ne olayuyukhanila Ikurani (okhusoma) obufimbuli bwayio nibushili okhuwa. Ne boola mbu: “Nyasaye wanje umeete obumanyi.”"},{"SurahNumber":20,"VerseNumber":115,"Text":"Ne toto khwalaka Adam khale indache, mana niyebilila, ne shikhwalola khuye lichomo likhongo tawe"},{"SurahNumber":20,"VerseNumber":116,"Text":"Ne olwa khwaboolela Abamalaika mbu mwinamile Adam, boosi nibamwinamila halali ibilisi, yaloba"},{"SurahNumber":20,"VerseNumber":117,"Text":"Ne nikhuboola mbu: “Ewe Adam, toto uno ni omusuku wuwo nende womukhasi wuwo, kho alabayinia mumukunda tawe mwaba khubutinyu.”"},{"SurahNumber":20,"VerseNumber":118,"Text":"Toto ewe sholawulilamwo inzala tawe nohomba okhuba eshiekenyi tawe"},{"SurahNumber":20,"VerseNumber":119,"Text":"Ne toto ewe sholiwulilamwo obulo tawe nohomba oluya"},{"SurahNumber":20,"VerseNumber":120,"Text":"Mana shetani namubeyiabeyiamwo, namuboolela mbu: “ewe Adam okhumanyiekhwo omusala kwokhumenya tsinyanga tsiosi nende obwami bulawa tawe"},{"SurahNumber":20,"VerseNumber":121,"Text":"Mana nibalia khumusaala oko, mana eshiekenyi shiabu nishibaloleshela. Nibachaka okhwifimba amasafu komumukunda omo. Mana Adam nakosela Nyasaye wuwe nokora injila"},{"SurahNumber":20,"VerseNumber":122,"Text":"Mana Nyasaye wuwe namwawula namuhelesia eshileshelo ne namulunjisia"},{"SurahNumber":20,"VerseNumber":123,"Text":"Naboola mbu: “yishemwo mwesi, nimuli abasuku abeene khubeene, ne obulunjifu okhurula khwisie nibuboolela, ulia ulalonda obulunjifu bwanje shalikora nohomba shalisanda tawe.”"},{"SurahNumber":20,"VerseNumber":124,"Text":"Ne ulia ura emukongo obwitsulisio bwanje alaba nende eshimenyo shiobusandi ne inyanga yeyindukho alilamusibwa nali omuwofu"},{"SurahNumber":20,"VerseNumber":125,"Text":"Aliboola mbu: “Nyasaye wanje khulwashina niwunamusia nendi omuwofu ne ndali nendolanga"},{"SurahNumber":20,"VerseNumber":126,"Text":"Namuboolela mbu: “Endio nilwabiakhwitsila ebimanyisio biefu nawe nobibilila kho kata wesi inyanga yino wibililwe.”"},{"SurahNumber":20,"VerseNumber":127,"Text":"Ne endio nilwakhurunganga ulia waburirisia eshichelo nende ulasuubilanga ebimanyisio bia Nyasaye wuwe tawe, ne eshinyasio shiomwikulu ne eshilulu muno eshilawa tawe"},{"SurahNumber":20,"VerseNumber":128,"Text":"Shibalolangakhwo ni emikanda chinga chia khwasishia chiachendanga mutsingo tsiabu, toto mukano khulimwo nende ebimanyisio khubandu bamachesi"},{"SurahNumber":20,"VerseNumber":129,"Text":"Nelikhayanga okhuba likhuwa liaranjilila okhurula khu Nyasaye wuwo, nende ebise biarebwaho, toto eshinyasio shiakhoolele (shiokhusishia aboononi abo)"},{"SurahNumber":20,"VerseNumber":130,"Text":"Kho wisumilisie khukababoolanga, ne witsoomie oluyali lwa Nyasaye wuwo eliuba nilishili okhurula nende nilishili okhukwa, nende ebise bieshilo biosi omwitsomie nende hakari weshitere wakhaba orio khowanyoola akakhuchamisia"},{"SurahNumber":20,"VerseNumber":131,"Text":"Ne olakhondiola tsimoni tsitsio khubwokholo bwa khwakholela abaandi mubo tawe oburone bwobulamu bwokhushialo\tkho\tkhunyoole okhubatemamwo, Ne omukabo kwa Nyasaye wuwo ni omulayi kulaliwa tawe"},{"SurahNumber":20,"VerseNumber":132,"Text":"Ne lomesia Abandu bobo okhulumilila okhulaama Iswala ne otinyilisie omwene hawo, shikhukhusabanga omukabo kwosi kwosi tawe, nefwe khukhukabilanga ne indukho indayi ni khu ulia uli noburi (khu Nyasaye)"},{"SurahNumber":20,"VerseNumber":133,"Text":"Ne baboola mbu: “shichila shina nalakhwitsila nende eshimanyisio okhurula khu Nyasaye wuwe?” Koo shibiabetselakhwo ebimanyisio ebia habulafu ebili mubitabu biakhale"},{"SurahNumber":20,"VerseNumber":134,"Text":"Ne khubasishinjia khushinyasio Omurumwa oyo nashili okhwitsa, bakhaboolele mbu: “Ewe Nyasaye wefu, shichila shina nolakhurerera Omurumwa, khwaloonda ebimanyisio bibio, nikhushili okhututuyibwa endi, nende okhunyoola tsisoni"},{"SurahNumber":20,"VerseNumber":135,"Text":"Boola mbu: “Buli mulala alindanga (omurungo kukwe) kho nakhalinde, muletsa okhumanya ahambi hano mbu ni babu wina abali khunjila ya habwene ne babu wina balunjikha.”"}]}