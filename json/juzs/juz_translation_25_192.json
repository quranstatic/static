{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"उस घड़ी का ज्ञान अल्लाह की ओर फिरता है। जो फल भी अपने कोषों से निकलते है और जो मादा भी गर्भवती होती है और बच्चा जनती है, अनिवार्यतः उसे इन सबका ज्ञान होता है। जिस दिन वह उन्हें पुकारेगा, \"कहाँ है मेरे साझीदार?\" वे कहेंगे, \"हम तेरे समक्ष खुल्लम-ख़ुल्ला कह चुके है कि हममें से कोई भी इसका गवाह नहीं।"},{"SurahNumber":41,"VerseNumber":48,"Text":"और जिन्हें वे पहले पुकारा करते थे वे उनसे गुम हो जाएँगे। और वे समझ लेंगे कि उनके लिए कोई भी भागने की जगह नहीं है"},{"SurahNumber":41,"VerseNumber":49,"Text":"मनुष्य भलाई माँगने से नहीं उकताता, किन्तु यदि उसे कोई तकलीफ़ छू जाती है तो वह निराश होकर आस छोड़ बैठता है"},{"SurahNumber":41,"VerseNumber":50,"Text":"और यदि उस तकलीफ़ के बाद, जो उसे पहुँची, हम उसे अपनी दयालुता का आस्वादन करा दें तो वह निश्चय ही कहेंगा, \"यह तो मेरा हक़ ही है। मैं तो यह नहीं समझता कि वह, क़ियामत की घड़ी, घटित होगी और यदि मैं अपने रब की ओर लौटाया भी गया तो अवश्य ही उसके पास मेरे लिए अच्छा पारितोषिक होगा।\" फिर हम उन लोगों को जिन्होंने इनकार किया, अवश्य बताकर रहेंगे, जो कुछ उन्होंने किया होगा। और हम उन्हें अवश्य ही कठोर यातना का मज़ा चखाएँगे"},{"SurahNumber":41,"VerseNumber":51,"Text":"जब हम मनुष्य पर अनुकम्पा करते है तो वह ध्यान में नहीं लाता और अपना पहलू फेर लेता है। किन्तु जब उसे तकलीफ़ छू जाती है, तो वह लम्बी-चौड़ी प्रार्थनाएँ करने लगता है"},{"SurahNumber":41,"VerseNumber":52,"Text":"कह दो, \"क्या तुमने विचार किया, यदि वह (क़ुरआन) अल्लाह की ओर सो ही हुआ और तुमने उसका इनकार किया तो उससे बढ़कर भटका हुआ और कौन होगा जो विरोध में बहुत दूर जा पड़ा हो"},{"SurahNumber":41,"VerseNumber":53,"Text":"शीघ्र ही हम उन्हें अपनी निशानियाँ वाह्य क्षेत्रों में दिखाएँगे और स्वयं उनके अपने भीतर भी, यहाँ तक कि उनपर स्पष्टा हो जाएगा कि वह (क़ुरआन) सत्य है। क्या तुम्हारा रब इस दृष्टि, से काफ़ी नहीं कि वह हर चीज़ का साक्षी है"},{"SurahNumber":41,"VerseNumber":54,"Text":"जान लो कि वे लोग अपने रब से मिलन के बारे में संदेह में पड़े हुए है। जान लो कि निश्चय ही वह हर चीज़ को अपने घेरे में लिए हुए है"},{"SurahNumber":42,"VerseNumber":1,"Text":"हा॰ मीम॰"},{"SurahNumber":42,"VerseNumber":2,"Text":"ऐन॰ सीन॰ क़ाफ़॰"},{"SurahNumber":42,"VerseNumber":3,"Text":"इसी प्रकार अल्लाह प्रुभत्वशाली, तत्वदर्शी तुम्हारी ओर और उन लोगों की ओर प्रकाशना (वह्यप) करता रहा है, जो तुमसे पहले गुज़र चुके है"},{"SurahNumber":42,"VerseNumber":4,"Text":"आकाशों और धरती में जो कुछ है उसी का है और वह सर्वोच्च महिमावान है"},{"SurahNumber":42,"VerseNumber":5,"Text":"लगता है कि आकाश स्वयं अपने ऊपर से फट पड़े। हाल यह है कि फ़रिश्ते अपने रब का गुणगान कर रहे, और उन लोगों के लिए जो धरती में है, क्षमा की प्रार्थना करते रहते है। सुन लो! निश्चय ही अल्लाह ही क्षमाशील, अत्यन्त दयावान है"},{"SurahNumber":42,"VerseNumber":6,"Text":"और जिन लोगों ने उससे हटकर अपने कुछ दूसरे संरक्षक बना रखे हैं, अल्लाह उनपर निगरानी रखे हुए है। तुम उनके कोई ज़िम्मेदार नहीं हो"},{"SurahNumber":42,"VerseNumber":7,"Text":"और (जैसे हम स्पष्ट आयतें उतारते है) उसी प्रकार हमने तुम्हारी ओर एक अरबी क़ुरआन की प्रकाशना की है, ताकि तुम बस्तियों के केन्द्र (मक्का) को और जो लोग उसके चतुर्दिक है उनको सचेत कर दो और सचेत करो इकट्ठा होने के दिन से, जिसमें कोई सन्देह नहीं। एक गिरोह जन्नत में होगा और एक गिरोह भड़कती आग में"},{"SurahNumber":42,"VerseNumber":8,"Text":"यदि अल्लाह चाहता तो उन्हें एक ही समुदाय बना देता, किन्तु वह जिसे चाहता है अपनी दयालुता में दाख़िल करता है। रहे ज़ालिम, तो उनका न तो कोई निकटवर्ती मित्र है और न कोई (दूर का) सहायक"},{"SurahNumber":42,"VerseNumber":9,"Text":"(क्या उन्होंने अल्लाह से हटकर दूसरे सहायक बना लिए है,) या उन्होंने उससे हटकर दूसरे संरक्षक बना रखे है? संरक्षक तो अल्लाह ही है। वही मुर्दों को जीवित करता है और उसे हर चीज़ की सामर्थ्य प्राप्त है"},{"SurahNumber":42,"VerseNumber":10,"Text":"(रसूल ने कहा,) \"जिस चीज़ में तुमने विभेद किया है उसका फ़ैसला तो अल्लाह के हवाले है। वही अल्लाह मेरा रब है। उसी पर मैंने भरोसा किया है, और उसी की ओर में रुजू करता हूँ"},{"SurahNumber":42,"VerseNumber":11,"Text":"वह आकाशों और धरती का पैदा करनेवाला है। उसने तुम्हारे लिए तुम्हारी अपनी सहजाति से जोड़े बनाए और चौपायों के जोड़े भी। फैला रहा है वह तुमको अपने में। उसके सदृश कोई चीज़ नहीं। वही सबकुछ सुनता, देखता है"},{"SurahNumber":42,"VerseNumber":12,"Text":"आकाशों और धरती की कुंजियाँ उसी के पास हैं। वह जिसके लिए चाहता है रोज़ी कुशादा कर देता है और जिसके लिए चाहता है नपी-तुली कर देता है। निस्संदेह उसे हर चीज़ का ज्ञान है"},{"SurahNumber":42,"VerseNumber":13,"Text":"उसने तुम्हारे लिए वही धर्म निर्धारित किया जिसकी ताकीद उसने नूह को की थी।\" और वह (जीवन्त आदेश) जिसकी प्रकाशना हमने तुम्हारी ओर की है और वह जिसकी ताकीद हमने इबराहीम और मूसा और ईसा को की थी यह है कि \"धर्म को क़ायम करो और उसके विषय में अलग-अलग न हो जाओ।\" बहुदेववादियों को वह चीज़ बहुत अप्रिय है, जिसकी ओर तुम उन्हें बुलाते हो। अल्लाह जिसे चाहता है अपनी ओर छाँट लेता है और अपनी ओर का मार्ग उसी को दिखाता है जो उसकी ओर रुजू करता है"},{"SurahNumber":42,"VerseNumber":14,"Text":"उन्होंने तो परस्पर एक-दूसरे पर ज़्यादती करने के उद्देश्य से इसके पश्चात विभेद किया कि उनके पास ज्ञान आ चुका था। और यदि तुम्हारे रब की ओर से एक नियत अवधि तक के लिए बात पहले निश्चित न हो चुकी होती तो उनके बीच फ़ैसला चुका दिया गया होता। किन्तु जो लोग उनके पश्चात किताब के वारिस हुए वे उसकी ओर से एक उलझन में डाल देनेवाले संदेह में पड़े हुए है"},{"SurahNumber":42,"VerseNumber":15,"Text":"अतः इसी लिए (उन्हें सत्य की ओर) बुलाओ, और जैसा कि तुम्हें हुक्म दिया गया है स्वयं क़ायम रहो, और उनकी इच्छाओं का पालन न करना और कह दो, \"अल्लाह ने जो किताब अवतरित की है, मैं उसपर ईमान लाया। मुझे तो आदेश हुआ है कि मैं तुम्हारे बीच न्याय करूँ। अल्लाह ही हमारा भी रब है और तुम्हारा भी। हमारे लिए हमारे कर्म है और तुम्हारे लिए तुम्हारे कर्म। हममें और तुममें कोई झगड़ा नहीं। अल्लाह हम सबको इकट्ठा करेगा और अन्ततः उसी की ओर जाना है।"},{"SurahNumber":42,"VerseNumber":16,"Text":"जो लोग अल्लाह के विषय में झगड़ते है, इसके पश्चात कि उसकी पुकार स्वीकार कर ली गई, उनका झगड़ना उनके रब की स्पष्ट में बिलकुल न ठहरनेवाला (असत्य) है। प्रकोप है उनपर और उनके लिए कड़ी यातना है"},{"SurahNumber":42,"VerseNumber":17,"Text":"वह अल्लाह ही है जिसने हक़ के साथ किताब और तुला अवतरित की। और तुम्हें क्या मालूम कदाचित क़ियामत की घड़ी निकट ही आ लगी हो"},{"SurahNumber":42,"VerseNumber":18,"Text":"उसकी जल्दी वे लोग मचाते है जो उसपर ईमान नहीं रखते, किन्तु जो ईमान रखते है वे तो उससे डरते है और जानते है कि वह सत्य है। जान लो, जो लोग उस घड़ी के बारे में सन्देह डालनेवाली बहसें करते है, वे परले दरजे की गुमराही में पड़े हुए है"},{"SurahNumber":42,"VerseNumber":19,"Text":"अल्लाह अपने बन्दों पर अत्यन्त दयालु है। वह जिसे चाहता है रोज़ी देता है। वह शक्तिमान, अत्यन्त प्रभुत्वशाली है"},{"SurahNumber":42,"VerseNumber":20,"Text":"जो कोई आख़िरत की खेती चाहता है, हम उसके लिए उसकी खेती में बढ़ोत्तरी प्रदान करेंगे और जो कोई दुनिया की खेती चाहता है, हम उसमें से उसे कुछ दे देते है, किन्तु आख़िरत में उसका कोई हिस्सा नहीं"},{"SurahNumber":42,"VerseNumber":21,"Text":"(क्या उन्हें समझ नहीं) या उनके कुछ ऐसे (ठहराए हुए) साझीदार है, जिन्होंन उनके लिए कोई ऐसा धर्म निर्धारित कर दिया है जिसकी अनुज्ञा अल्लाह ने नहीं दी? यदि फ़ैसले की बात निश्चित न हो गई होती तो उनके बीच फ़ैसला हो चुका होता। निश्चय ही ज़ालिमों के लिए दुखद यातना है"},{"SurahNumber":42,"VerseNumber":22,"Text":"तुम ज़ालिमों को देखोगे कि उन्होंने जो कुछ कमाया उससे डर रहे होंगे, किन्तु वह तो उनपर पड़कर रहेगा। किन्तु जो लोग ईमान लाए और उन्होंने अच्छे कर्म किए, वे जन्न्तों की वाटिकाओं में होंगे। उनके लिए उनके रब के पास वह सब कुछ है जिसकी वे इच्छा करेंगे। वही तो बड़ा उदार अनुग्रह है"},{"SurahNumber":42,"VerseNumber":23,"Text":"उसी की शुभ सूचना अल्लाह अपने बन्दों को देता है जो ईमान लाए और उन्होंने अच्छे कर्म किए। कहो, \"मैं इसका तुमसे कोई पारिश्रमिक नहीं माँगता, बस निकटता का प्रेम-भाव चाहता हूँ, जो कोई नेकी कमाएगा हम उसके लिए उसमें अच्छाई की अभिवृद्धि करेंगे। निश्चय ही अल्लाह अत्यन्त क्षमाशील, गुणग्राहक है।"},{"SurahNumber":42,"VerseNumber":24,"Text":"(क्या वे ईमान नहीं लाएँगे) या उनका कहना है कि \"इस व्यक्ति ने अल्लाह पर मिथ्यारोपण किया है?\" यदि अल्लाह चाहे तो तुम्हारे दिल पर मुहर लगा दे (जिस प्रकार उसने इनकार करनेवालों के दिल पर मुहर लगा दी है) । अल्लाह तो असत्य को मिटा रहा है और सत्य को अपने बोलों से सिद्ध कर रहा है। निश्चय ही वह सीनों तक की बात को भी भली-भाँति जानता है"},{"SurahNumber":42,"VerseNumber":25,"Text":"वही है जो अपने बन्दों की तौबा क़बूल करता है और बुराइयों को माफ़ करता है, हालाँकि वह जानता है, जो कुछ तुम करते हो"},{"SurahNumber":42,"VerseNumber":26,"Text":"और वह उन लोगों की प्रार्थनाएँ स्वीकार करता है जो ईमान लाए और उन्होंने अच्छे कर्म किए। और अपने उदार अनुग्रह से उन्हें और अधिक प्रदान करता है। रहे इनकार करनेवाले, तो उनके लिए कड़ा यातना है"},{"SurahNumber":42,"VerseNumber":27,"Text":"यदि अल्लाह अपने बन्दों के लिए रोज़ी कुशादा कर देता तो वे धरती में सरकशी करने लगते। किन्तु वह एक अंदाज़े के साथ जो चाहता है, उतारता है। निस्संदेह वह अपने बन्दों की ख़बर रखनेवाला है। वह उनपर निगाह रखता है"},{"SurahNumber":42,"VerseNumber":28,"Text":"वही है जो इसके पश्चात कि लोग निराश हो चुके होते है, मेंह बरसाता है और अपनी दयालुता को फैला देता है। और वही है संरक्षक मित्र, प्रशंसनीय"},{"SurahNumber":42,"VerseNumber":29,"Text":"और उसकी निशानियों में से है आकाशों और धरती को पैदा करना, और वे जीवधारी भी जो उसने इन दोनों में फैला रखे है। वह जब चाहे उन्हें इकट्ठा करने की सामर्थ्य भी रखता है"},{"SurahNumber":42,"VerseNumber":30,"Text":"जो मुसीबत तुम्हें पहुँची वह तो तुम्हारे अपने हाथों की कमाई से पहुँची और बहुत कुछ तो वह माफ़ कर देता है"},{"SurahNumber":42,"VerseNumber":31,"Text":"तुम धरती में काबू से निकल जानेवाले नहीं हो, और न अल्लाह से हटकर तुम्हारा कोई संरक्षक मित्र है और न सहायक ही"},{"SurahNumber":42,"VerseNumber":32,"Text":"उसकी निशानियों में से समुद्र में पहाड़ो के सदृश चलते जहाज़ भी है"},{"SurahNumber":42,"VerseNumber":33,"Text":"यदि वह चाहे तो वायु को ठहरा दे, तो वे समुद्र की पीठ पर ठहरे रह जाएँ - निश्चय ही इसमें कितनी ही निशानियाँ है हर उस व्यक्ति के लिए जो अत्यन्त धैर्यवान, कृतज्ञ हो"},{"SurahNumber":42,"VerseNumber":34,"Text":"या उनको उनकी कमाई के कारण विनष्ट कर दे और बहुतो को माफ़ भी कर दे"},{"SurahNumber":42,"VerseNumber":35,"Text":"और परिणामतः वे लोग जान लें जो हमारी आयतों में झगड़ते है कि उनके लिए भागने की कोई जगह नहीं"},{"SurahNumber":42,"VerseNumber":36,"Text":"तुम्हें जो चीज़ भी मिली है वह तो सांसारिक जीवन की अस्थायी सुख-सामग्री है। किन्तु जो कुछ अल्लाह के पास है वह उत्तम है और शेष रहनेवाला भी, वह उन्ही के लिए है जो ईमान लाए और अपने रब पर भरोसा रखते है"},{"SurahNumber":42,"VerseNumber":37,"Text":"जो बड़े-बड़े गुनाहों और अश्लील कर्मों से बचते है और जब उन्हे (किसी पर) क्रोध आता है तो वे क्षमा कर देते हैं"},{"SurahNumber":42,"VerseNumber":38,"Text":"और जिन्होंने अपने रब का हुक्म माना और नमाज़ क़ायम की, और उनका मामला उनके पारस्परिक परामर्श से चलता है, और जो कुछ हमने उन्हें दिया है उसमें से ख़र्च करते है"},{"SurahNumber":42,"VerseNumber":39,"Text":"और जो ऐसे है कि जब उनपर ज़्यादती होती है तो वे प्रतिशोध करते है"},{"SurahNumber":42,"VerseNumber":40,"Text":"बुराई का बदला वैसी ही बुराई है किन्तु जो क्षमा कर दे और सुधार करे तो उसका बदला अल्लाह के ज़िम्मे है। निश्चय ही वह ज़ालिमों को पसन्द नहीं करता"},{"SurahNumber":42,"VerseNumber":41,"Text":"और जो कोई अपने ऊपर ज़ु्ल्म होने के पश्चात बदला ले ले, तो ऐसे लोगों पर कोई इलज़ाम नहीं"},{"SurahNumber":42,"VerseNumber":42,"Text":"इलज़ाम तो केवल उनपर आता है जो लोगों पर ज़ुल्म करते है और धरती में नाहक़ ज़्यादती करते है। ऐसे लोगों के लिए दुखद यातना है"},{"SurahNumber":42,"VerseNumber":43,"Text":"किन्तु जिसने धैर्य से काम लिया और क्षमा कर दिया तो निश्चय ही वह उन कामों में से है जो (सफलता के लिए) आवश्यक ठहरा दिए गए है"},{"SurahNumber":42,"VerseNumber":44,"Text":"जिस व्यक्ति को अल्लाह गुमराही में डाल दे, तो उसके पश्चात उसे सम्भालनेवाला कोई भी नहीं। तुम ज़ालिमों को देखोगे कि जब वे यातना को देख लेंगे तो कह रहे होंगे, \"क्या लौटने का भी कोई मार्ग है"},{"SurahNumber":42,"VerseNumber":45,"Text":"और तुम उन्हें देखोगे कि वे उस (जहन्नम) पर इस दशा में लाए जा रहे है कि बेबसी और अपमान के कारण दबे हुए है। कनखियों से देख रहे है। जो लोग ईमान लाए, वे उस समय कहेंगे कि \"निश्चय ही घाटे में पड़नेवाले वही है जिन्होंने क़ियामत के दिन अपने आपको और अपने लोगों को घाटे में डाल दिया। सावधान! निश्चय ही ज़ालिम स्थिर रहनेवाली यातना में होंगे"},{"SurahNumber":42,"VerseNumber":46,"Text":"और उनके कुछ संरक्षक भी न होंगे, जो सहायता करके उन्हें अल्लाह से बचा सकें। जिसे अल्लाह गुमराही में डाल दे तो उसके लिए फिर कोई मार्ग नहीं।"},{"SurahNumber":42,"VerseNumber":47,"Text":"अपने रब की बात मान लो इससे पहले कि अल्लाह की ओर से वह दिन आ जाए जो पलटने का नहीं। उस दिन तुम्हारे लिए न कोई शरण-स्थल होगा और न तुम किसी चीज़ को रद्द कर सकोगे"},{"SurahNumber":42,"VerseNumber":48,"Text":"अब यदि वे ध्यान में न लाएँ तो हमने तो तुम्हें उनपर कोई रक्षक बनाकर तो भेजा नहीं है। तुमपर तो केवल (संदेश) पहुँचा देने की ज़िम्मेदारी है। हाल यह है कि जब हम मनुष्य को अपनी ओर से किसी दयालुता का आस्वादन कराते है तो वह उसपर इतराने लगता है, किन्तु ऐसे लोगों के हाथों ने जो कुछ आगे भेजा है उसके कारण यदि उन्हें कोई तकलीफ़ पहुँचती है तो निश्चय ही वही मनुष्य बड़ा कृतघ्न बन जाता है"},{"SurahNumber":42,"VerseNumber":49,"Text":"अल्लाह ही की है आकाशों और धरती की बादशाही। वह जो चाहता है पैदा करता है, जिसे चाहता है लड़कियाँ देता है और जिसे चाहता है लड़के देता है।"},{"SurahNumber":42,"VerseNumber":50,"Text":"या उन्हें लड़के और लड़कियाँ मिला-जुलाकर देता है और जिसे चाहता है निस्संतान रखता है। निश्चय ही वह सर्वज्ञ, सामर्थ्यवान है"},{"SurahNumber":42,"VerseNumber":51,"Text":"किसी मनुष्य की यह शान नहीं कि अल्लाह उससे बात करे, सिवाय इसके कि प्रकाशना के द्वारा या परदे के पीछे से (बात करे) । या यह कि वह एक रसूल (फ़रिश्ता) भेज दे, फिर वह उसकी अनुज्ञा से जो कुछ वह चाहता है प्रकाशना कर दे। निश्चय ही वह सर्वोच्च अत्यन्त तत्वदर्शी है"},{"SurahNumber":42,"VerseNumber":52,"Text":"और इसी प्रकार हमने अपने आदेश से एक रूह (क़ुरआन) की प्रकाशना तुम्हारी ओर की है। तुम नहीं जानते थे कि किताब क्या होती है और न ईमान को (जानते थे), किन्तु हमने इस (प्रकाशना) को एक प्रकाश बनाया, जिसके द्वारा हम अपने बन्दों में से जिसे चाहते है मार्ग दिखाते है। निश्चय ही तुम एक सीधे मार्ग की ओर पथप्रदर्शन कर रहे हो"},{"SurahNumber":42,"VerseNumber":53,"Text":"उस अल्लाह के मार्ग की ओर जिसका वह सब कुछ है, जो आकाशों में है और जो धरती में है। सुन लो, सारे मामले अन्ततः अल्लाह ही की ओर पलटते हैं"},{"SurahNumber":43,"VerseNumber":1,"Text":"हा॰ मीम॰"},{"SurahNumber":43,"VerseNumber":2,"Text":"गवाह है स्पष्ट किताब"},{"SurahNumber":43,"VerseNumber":3,"Text":"हमने उसे अरबी क़ुरआन बनाया, ताकि तुम समझो"},{"SurahNumber":43,"VerseNumber":4,"Text":"और निश्चय ही वह मूल किताब में अंकित है, हमारे यहाँ बहुच उच्च कोटि की, तत्वदर्शिता से परिपूर्ण है"},{"SurahNumber":43,"VerseNumber":5,"Text":"क्या इसलिए कि तुम मर्यादाहीन लोग हो, हम तुमपर से बिलकुल ही नज़र फेर लेंगे"},{"SurahNumber":43,"VerseNumber":6,"Text":"हमने पहले के लोगों में कितने ही रसूल भेजे"},{"SurahNumber":43,"VerseNumber":7,"Text":"किन्तु जो भी नबी उनके पास आया, वे उसका परिहास ही करते रहे"},{"SurahNumber":43,"VerseNumber":8,"Text":"अन्ततः हमने उनको पकड़ में लेकर विनष्ट कर दिया जो उनसे कहीं अधिक बलशाली थे। और पहले के लोगों की मिसाल गुज़र-चुकी है"},{"SurahNumber":43,"VerseNumber":9,"Text":"यदि तुम उनसे पूछो कि \"आकाशों और धरती को किसने पैदा किया?\" तो वे अवश्य कहेंगे, \"उन्हें अत्यन्त प्रभुत्वशाली, सर्वज्ञ सत्ता ने पैदा किया।"},{"SurahNumber":43,"VerseNumber":10,"Text":"जिसने तुम्हारे लिए धरती को गहवारा बनाया औऱ उसमें तुम्हारे लिए मार्ग बना दिए. ताकि तुम्हें मार्गदर्शन प्राप्त हो"},{"SurahNumber":43,"VerseNumber":11,"Text":"और जिसने आकाश से एक अन्दाज़े से पानी उतारा। और हमने उसके द्वारा मृत भूमि को जीवित कर दिया। इसी तरह तुम भी (जीवित करके) निकाले जाओगे"},{"SurahNumber":43,"VerseNumber":12,"Text":"और जिसने विभिन्न प्रकार की चीज़े पैदा कीं, और तुम्हारे लिए वे नौकाएँ और जानवर बनाए जिनपर तुम सवार होते हो"},{"SurahNumber":43,"VerseNumber":13,"Text":"ताकि तुम उनकी पीठों पर जमकर बैठो, फिर याद करो अपने रब की अनुकम्पा को जब तुम उनपर बैठ जाओ और कहो, \"कितना महिमावान है वह जिसने इसको हमारे वश में किया, अन्यथा हम तो इसे क़ाबू में कर सकनेवाले न थे"},{"SurahNumber":43,"VerseNumber":14,"Text":"और निश्चय ही हम अपने रब की ओर लौटनेवाले है।"},{"SurahNumber":43,"VerseNumber":15,"Text":"उन्होंने उसके बन्दों में से कुछ को उसका अंश ठहरा दिया! निश्चय ही मनुष्य खुला कृतघ्न है"},{"SurahNumber":43,"VerseNumber":16,"Text":"(क्या किसी ने अल्लाह को इससे रोक दिया है कि वह अपने लिए बेटे चुनता) या जो कुछ वह पैदा करता है उसमें से उसने स्वयं ही अपने लिए तो बेटियाँ लीं और तुम्हें चुन लिया बेटों के लिए"},{"SurahNumber":43,"VerseNumber":17,"Text":"और हाल यह है कि जब उनमें से किसी को उसकी मंगल सूचना दी जाती है, जो वह रहमान के लिए बयान करता है, तो उसके मुँह पर कलौंस छा जाती है और वह ग़म के मारे घुटा-घुटा रहने लगता है"},{"SurahNumber":43,"VerseNumber":18,"Text":"और क्या वह जो आभूषणों में पले और वह जो वाद-विवाद और झगड़े में खुल न पाए (ऐसी अबला को अल्लाह की सन्तान घोषित करते हो)"},{"SurahNumber":43,"VerseNumber":19,"Text":"उन्होंने फ़रिश्तों को, जो रहमान के बन्दे है, स्त्रियाँ ठहरा ली है। क्या वे उनकी संरचना के समय मौजूद थे? उनकी गवाही लिख ली जाएगी और उनसे पूछ होगी"},{"SurahNumber":43,"VerseNumber":20,"Text":"वे कहते है कि \"यदि रहमान चाहता तो हम उन्हें न पूजते।\" उन्हें इसका कुछ ज्ञान नहीं। वे तो बस अटकल दौड़ाते है"},{"SurahNumber":43,"VerseNumber":21,"Text":"(क्या हमने इससे पहले उनके पास कोई रसूल भेजा है) या हमने इससे पहले उनको कोई किताब दी है तो वे उसे दृढ़तापूर्वक थामें हुए है"},{"SurahNumber":43,"VerseNumber":22,"Text":"नहीं, बल्कि वे कहते है, \"हमने तो अपने बाप-दादा को एक तरीक़े पर पाया और हम उन्हीं के पद-चिन्हों पर हैं, सीधे मार्ग पर चल रहे है।"},{"SurahNumber":43,"VerseNumber":23,"Text":"इसी प्रकार हमने जिस किसी बस्ती में तुमसे पहले कोई सावधान करनेवाला भेजा तो वहाँ के सम्पन्न लोगों ने बस यही कहा कि \"हमने तो अपने बाप-दादा को एक तरीक़े पर पाया और हम उन्हीं के पद-चिन्हों पर है, उनका अनुसरण कर रहे है।"},{"SurahNumber":43,"VerseNumber":24,"Text":"उसने कहा, \"क्या यदि मैं उससे उत्तम मार्गदर्शन लेकर आया हूँ, जिसपर तूने अपने बाप-दादा को पाया है, तब भी (तुम अपने बाप-दादा के पद-चिह्मों का ही अनुसरण करोगं)?\" उन्होंने कहा, \"तुम्हें जो कुछ देकर भेजा गया है, हम तो उसका इनकार करते है।"},{"SurahNumber":43,"VerseNumber":25,"Text":"अन्ततः हमने उनसे बदला लिया। तो देख लो कि झुठलानेवालों का कैसा परिणाम हुआ"},{"SurahNumber":43,"VerseNumber":26,"Text":"याद करो, जबकि इबराहीम ने अपने बाप और अपनी क़ौम से कहा, \"तुम जिनको पूजते हो उनसे मेरा कोई सम्बन्ध नहीं"},{"SurahNumber":43,"VerseNumber":27,"Text":"सिवाय उसके जिसने मुझे पैदा किया। अतः निश्चय ही वह मुझे मार्ग दिखाएगा।"},{"SurahNumber":43,"VerseNumber":28,"Text":"और यही बात वह अपने पीछे (अपनी सन्तान में) बाक़ी छोड़ गया, ताकि वे रुजू करें"},{"SurahNumber":43,"VerseNumber":29,"Text":"नहीं,बल्कि मैं उन्हें और उनके बाप-दादा को जीवन-सुख प्रदान करता रहा, यहाँ तक कि उनके पास सत्य और खोल-खोलकर बतानेवाला रसूल आ गया"},{"SurahNumber":43,"VerseNumber":30,"Text":"किन्तु जब वह हक़ लेकर उनके पास आया तो वे कहने लगे, \"यह तो जादू है। और हम तो इसका इनकार करते है।"},{"SurahNumber":43,"VerseNumber":31,"Text":"वे कहते है, \"यह क़ुरआन इन दो बस्तियों के किसी बड़े आदमी पर क्यों नहीं अवतरित हुआ"},{"SurahNumber":43,"VerseNumber":32,"Text":"क्या वे तुम्हारे रब की दयालुता को बाँटते है? सांसारिक जीवन में उनके जीवन-यापन के साधन हमने उनके बीच बाँटे है और हमने उनमें से कुछ लोगों को दूसरे कुछ लोगों से श्रेणियों की दृष्टि से उच्च रखा है, ताकि उनमें से वे एक-दूसरे से काम लें। और तुम्हारे रब की दयालुता उससे कहीं उत्तम है जिसे वे समेट रहे है"},{"SurahNumber":43,"VerseNumber":33,"Text":"यदि इस बात की सम्भावना न होती कि सब लोग एक ही समुदाय (अधर्मी) हो जाएँगे, तो जो लोग रहमान के साथ कुफ़्र करते है उनके लिए हम उनके घरों की छतें चाँदी की कर देते है और सीढ़ियाँ भी जिनपर वे चढ़ते।"},{"SurahNumber":43,"VerseNumber":34,"Text":"और उनके घरों के दरवाज़े भी और वे तख़्त भी जिनपर वे टेक लगाते"},{"SurahNumber":43,"VerseNumber":35,"Text":"और सोने द्वारा सजावट का आयोजन भी कर देते। यह सब तो कुछ भी नहीं, बस सांसारिक जीवन की अस्थायी सुख-सामग्री है। और आख़िरत तुम्हारे रब के यहाँ डर रखनेवालों के लिए है"},{"SurahNumber":43,"VerseNumber":36,"Text":"जो रहमान के स्मरण की ओर से अंधा बना रहा है, हम उसपर एक शैतान नियुक्त कर देते है तो वही उसका साथी होता है"},{"SurahNumber":43,"VerseNumber":37,"Text":"औऱ वे (शैतान) उन्हें मार्ग से रोकते है और वे (इनकार करनेवाले) यह समझते है कि वे मार्ग पर है"},{"SurahNumber":43,"VerseNumber":38,"Text":"यहाँ तक कि जब वह हमारे पास आएगा तो (शैतान से) कहेगा, \"ऐ काश, मेरे और तेरे बीच पूरब के दोनों किनारों की दूरी होती! तू तो बहुत ही बुरा साथी निकला"},{"SurahNumber":43,"VerseNumber":39,"Text":"और जबकि तुम ज़ालिम ठहरे तो आज यह बात तुम्हें कुछ लाभ न पहुँचा सकेगी कि यातना में तुम एक-दूसरे के साझी हो"},{"SurahNumber":43,"VerseNumber":40,"Text":"क्या तुम बहरों को सुनाओगे या अंधो को और जो खुली गुमराही में पड़ा हुआ हो उसको राह दिखाओगे"},{"SurahNumber":43,"VerseNumber":41,"Text":"फिर यदि तुम्हें उठा भी लें तब भी हम उनसे बदला लेकर रहेंगे"},{"SurahNumber":43,"VerseNumber":42,"Text":"या हम तुम्हें वह चीज़ दिखा देंगे जिसका हमने वादा किया है। निस्संदेह हमें उनपर पूरी सामर्थ्य प्राप्त है"},{"SurahNumber":43,"VerseNumber":43,"Text":"अतः तुम उस चीज़ को मज़बूती से थामे रहो जिसकी तुम्हारी ओर प्रकाशना की गई। निश्चय ही तु सीधे मार्ग पर हो"},{"SurahNumber":43,"VerseNumber":44,"Text":"निश्चय ही वह अनुस्मृति है तुम्हारे लिए और तुम्हारी क़ौम के लिए। शीघ्र ही तुम सबसे पूछा जाएगा"},{"SurahNumber":43,"VerseNumber":45,"Text":"तुम हमारे रसूलों से, जिन्हें हमने तुमसे पहले भेजा, पूछ लो कि क्या हमने रहमान के सिवा भी कुछ उपास्य ठहराए थे, जिनकी बन्दगी की जाए"},{"SurahNumber":43,"VerseNumber":46,"Text":"और हमने मूसा को अपनी निशानियों के साथ फ़िरऔन और उसके सरदारों के पास भेजा तो उसने कहा, \"मैं सारे संसार के रब का रसूल हूँ।"},{"SurahNumber":43,"VerseNumber":47,"Text":"लेकिन जब वह उनके पास हमारी निशानियाँ लेकर आया तो क्या देखते है कि वे लगे उनकी हँसी उड़ाने"},{"SurahNumber":43,"VerseNumber":48,"Text":"और हम उन्हें जो निशानी भी दिखाते वह अपने प्रकार की पहली निशानी से बढ़-चढ़कर होती और हमने उन्हें यातना से ग्रस्त कर लिया, ताकि वे रुजू करें"},{"SurahNumber":43,"VerseNumber":49,"Text":"उनका कहना था, \"ऐ जादूगर! अपने रब से हमारे लिए प्रार्थना कर, उस प्रतिज्ञा के आधार पर जो उसने तुझसे कर रखी है। निश्चय ही हम सीधे मार्ग पर चलेंगे।"},{"SurahNumber":43,"VerseNumber":50,"Text":"फिर जब भी हम उनपर ले यातना हटा देते है, तो क्या देखते है कि वे प्रतिज्ञा-भंग कर रहे है"},{"SurahNumber":43,"VerseNumber":51,"Text":"फ़िरऔन ने अपनी क़ौम के बीच पुकारकर कहा, \"ऐ मेरी क़ौम के लोगो! क्या मिस्र का राज्य मेरा नहीं और ये मेरे नीचे बहती नहरें? तो क्या तुम देखते नहीं"},{"SurahNumber":43,"VerseNumber":52,"Text":"(यह अच्छा है) या मैं इससे अच्छा हूँ जो तुच्छ है, और साफ़ बोल भी नहीं पाता"},{"SurahNumber":43,"VerseNumber":53,"Text":"(यदि वह रसूल है तो) फिर ऐसा क्यों न हुआ कि उसके लिए ऊपर से सोने के कंगन डाले गए होते या उसके साथ पार्श्ववर्ती होकर फ़रिश्ते आए होते"},{"SurahNumber":43,"VerseNumber":54,"Text":"तो उसने अपनी क़ौम के लोगों को मूर्ख बनाया औऱ उन्होंने उसकी बात मान ली। निश्चय ही वे अवज्ञाकारी लोग थे"},{"SurahNumber":43,"VerseNumber":55,"Text":"अन्ततः जब उन्होंने हमें अप्रसन्न कर दिया तो हमने उनसे बदला लिया और हमने उन सबको डूबो दिया"},{"SurahNumber":43,"VerseNumber":56,"Text":"अतः हमने उन्हें अग्रगामी और बादवालों के लिए शिक्षाप्रद उदाहरण बना दिया"},{"SurahNumber":43,"VerseNumber":57,"Text":"और जब मरयम के बेटे की मिसाल दी गई तो क्या देखते है कि उसपर तुम्हारी क़ौम के लोग लगे चिल्लाने"},{"SurahNumber":43,"VerseNumber":58,"Text":"और कहने लगे, \"क्या हमारे उपास्य अच्छे नहीं या वह (मसीह)?\" उन्होंने यह बात तुमसे केवल झगड़ने के लिए कही, बल्कि वे तो है ही झगड़ालू लोग"},{"SurahNumber":43,"VerseNumber":59,"Text":"वह (ईसा मसीह) तो बस एक बन्दा था, जिसपर हमने अनुकम्पा की और उसे हमने इसराईल की सन्तान के लिए एक आदर्श बनाया"},{"SurahNumber":43,"VerseNumber":60,"Text":"और यदि हम चाहते हो तुममें से फ़रिश्ते पैदा कर देते, जो धरती में उत्ताराधिकारी होते"},{"SurahNumber":43,"VerseNumber":61,"Text":"निश्चय ही वह उस घड़ी (जिसका वादा किया गया है) के ज्ञान का साधन है। अतः तुम उसके बारे में संदेह न करो और मेरा अनुसरण करो। यही सीधा मार्ग है"},{"SurahNumber":43,"VerseNumber":62,"Text":"और शैतान तुम्हें रोक न दे, निश्चय ही वह तुम्हारा खुला शत्रु है"},{"SurahNumber":43,"VerseNumber":63,"Text":"जब ईसा स्पष्ट प्रमाणों के साथ आया तो उसने कहा, \"मैं तुम्हारे पास तत्वदर्शिता लेकर आया हूँ (ताकि उसकी शिक्षा तुम्हें दूँ) और ताकि कुछ ऐसी बातें तुमपर खोल दूँ, जिनमं तुम मतभेद करते हो। अतः अल्लाह का डर रखो और मेरी बात मानो"},{"SurahNumber":43,"VerseNumber":64,"Text":"वास्तव में अल्लाह ही मेरा भी रब है और तुम्हारा भी रब है, तो उसी की बन्दगी करो। यही सीधा मार्ग है।"},{"SurahNumber":43,"VerseNumber":65,"Text":"किन्तु उनमें के कितने ही गिरोहों ने आपस में विभेद किया। अतः तबाही है एक दुखद दिन की यातना से, उन लोगों के लिए जिन्होंने ज़ुल्म किया"},{"SurahNumber":43,"VerseNumber":66,"Text":"क्या वे बस उस (क़ियामत की) घड़ी की प्रतीक्षा कर रहे है कि वह सहसा उनपर आ पड़े और उन्हें ख़बर भी न हो"},{"SurahNumber":43,"VerseNumber":67,"Text":"उस दिन सभी मित्र परस्पर एक-दूसरे के शत्रु होंगे सिवाय डर रखनेवालों के।"},{"SurahNumber":43,"VerseNumber":68,"Text":"ऐ मेरे बन्दों! आज न तुम्हें कोई भय है और न तुम शोकाकुल होगे।"},{"SurahNumber":43,"VerseNumber":69,"Text":"वह जो हमारी आयतों पर ईमान लाए और आज्ञाकारी रहे"},{"SurahNumber":43,"VerseNumber":70,"Text":"प्रवेश करो जन्नत में, तुम भी और तुम्हारे जोड़े भी, हर्षित होकर"},{"SurahNumber":43,"VerseNumber":71,"Text":"उनके आगे सोने की तशतरियाँ और प्याले गर्दिश करेंगे और वहाँ वह सब कुछ होगा, जो दिलों को भाए और आँखे जिससे लज़्ज़त पाएँ। \"और तुम उसमें सदैव रहोगे"},{"SurahNumber":43,"VerseNumber":72,"Text":"यह वह जन्नत है जिसके तुम वारिस उसके बदले में हुए जो कर्म तुम करते रहे।"},{"SurahNumber":43,"VerseNumber":73,"Text":"तुम्हारे लिए वहाँ बहुत-से स्वादिष्ट फल है जिन्हें तुम खाओगे।"},{"SurahNumber":43,"VerseNumber":74,"Text":"निस्संदेह अपराधी लोग सदैव जहन्नम की यातना में रहेंगे"},{"SurahNumber":43,"VerseNumber":75,"Text":"वह (यातना) कभी उनपर से हल्की न होगी और वे उसी में निराश पड़े रहेंगे"},{"SurahNumber":43,"VerseNumber":76,"Text":"हमने उनपर कोई ज़ुल्म नहीं किया, परन्तु वे खुद ही ज़ालिम थे"},{"SurahNumber":43,"VerseNumber":77,"Text":"वे पुकारेंगे, \"ऐ मालिक! तुम्हारा रब हमारा काम ही तमाम कर दे!\" वह कहेगा, \"तुम्हें तो इसी दशा में रहना है।"},{"SurahNumber":43,"VerseNumber":78,"Text":"निश्चय ही हम तुम्हारे पास सत्य लेकर आए है, किन्तु तुममें से अधिकतर लोगों को सत्य प्रिय नहीं"},{"SurahNumber":43,"VerseNumber":79,"Text":"(क्या उन्होंने कुछ निश्चय नहीं किया है) या उन्होंने किसी बात का निश्चय कर लिया है? अच्छा तो हमने भी निश्चय कर लिया है"},{"SurahNumber":43,"VerseNumber":80,"Text":"या वे समझते है कि हम उनकी छिपी बात और उनकी कानाफूसी को सुनते नही? क्यों नहीं, और हमारे भेजे हुए (फ़रिश्ते) उनके समीप हैं, वे लिखते रहते है।"},{"SurahNumber":43,"VerseNumber":81,"Text":"कहो, \"यदि रहमान की कोई सन्तान होती तो सबसे पहले मैं (उसे) पूजता"},{"SurahNumber":43,"VerseNumber":82,"Text":"आकाशों और धरती का रब, सिंहासन का स्वामी, उससे महान और उच्च है जो वे बयान करते है।"},{"SurahNumber":43,"VerseNumber":83,"Text":"अच्छा, छोड़ो उन्हें कि वे व्यर्थ की बहस में पड़े रहे और खेलों में लगे रहें। यहाँ तक कि उनकी भेंट अपने उस दिन से हो जिसका वादा उनसे किया जाता है"},{"SurahNumber":43,"VerseNumber":84,"Text":"वही है जो आकाशों में भी पूज्य है और धरती में भी पूज्य है और वह तत्वदर्शी, सर्वज्ञ है"},{"SurahNumber":43,"VerseNumber":85,"Text":"बड़ी ही बरकतवाली है वह सत्ता, जिसके अधिकार में है आकाशों और धरती की बादशाही और जो कुछ उन दिनों के बीच है उसकी भी। और उसी के पास उस घड़ी का ज्ञान है, और उसी की ओर तुम लौटाए जाओगे।"},{"SurahNumber":43,"VerseNumber":86,"Text":"और जिन्हें वे उसके और अपने बीच माध्यम ठहराकर पुकारते है, उन्हें सिफ़ारिश का कुछ भी अधिकार नहीं, बस उसे ही यह अधिकार प्राप्त, है जो हक की गवाही दे, और ऐसे लोग जानते है।"},{"SurahNumber":43,"VerseNumber":87,"Text":"यदि तुम उनसे पूछो कि \"उन्हें किसने पैदा किया?\" तो वे अवश्य कहेंगे, \"अल्लाह ने।\" तो फिर वे कहाँ उलटे फिर जाते है"},{"SurahNumber":43,"VerseNumber":88,"Text":"और उसका कहना हो कि \"ऐ मेरे रब! निश्चय ही ये वे लोग है, जो ईमान नहीं रखते थे।"},{"SurahNumber":43,"VerseNumber":89,"Text":"अच्छा तो उनसे नज़र फेर लो और कह दो, \"सलाम है तुम्हें!\" अन्ततः शीघ्र ही वे स्वयं जान लेंगे"},{"SurahNumber":44,"VerseNumber":1,"Text":"हा॰ मीम॰"},{"SurahNumber":44,"VerseNumber":2,"Text":"गवाह है स्पष्ट किताब"},{"SurahNumber":44,"VerseNumber":3,"Text":"निस्संदेह हमने उसे एक बरकत भरी रात में अवतरित किया है। - निश्चय ही हम सावधान करनेवाले है।"},{"SurahNumber":44,"VerseNumber":4,"Text":"उस (रात) में तमाम तत्वदर्शिता युक्त मामलों का फ़ैसला किया जाता है"},{"SurahNumber":44,"VerseNumber":5,"Text":"हमारे यहाँ से आदेश के रूप में। निस्संदेह रसूलों को भेजनेवाले हम ही है।"},{"SurahNumber":44,"VerseNumber":6,"Text":"तुम्हारे रब की दयालुता के कारण। निस्संदेह वही सब कुछ सुननेवाला, जाननेवाला है"},{"SurahNumber":44,"VerseNumber":7,"Text":"आकाशों और धरती का रब और जो कुछ उन दोनों के बीच है उसका भी, यदि तुम विश्वास रखनेवाले हो (तो विश्वास करो कि किताब का अवतरण अल्लाह की दयालुता है)"},{"SurahNumber":44,"VerseNumber":8,"Text":"उसके अतिरिक्त कोई पूज्य-प्रभु नहीं; वही जीवित करता और मारता है; तुम्हारा रब और तुम्हारे अगले बाप-दादों का रब है"},{"SurahNumber":44,"VerseNumber":9,"Text":"बल्कि वे संदेह में पड़े रहे हैं"},{"SurahNumber":44,"VerseNumber":10,"Text":"अच्छा तो तुम उस दिन की प्रतीक्षा करो, जब आकाश प्रत्यक्ष धुँआ लाएगा।"},{"SurahNumber":44,"VerseNumber":11,"Text":"वह लोगों का ढाँक लेगा। यह है दुखद यातना"},{"SurahNumber":44,"VerseNumber":12,"Text":"वे कहेंगे, \"ऐ हमारे रब! हमपर से यातना हटा दे। हम ईमान लाते है।"},{"SurahNumber":44,"VerseNumber":13,"Text":"अब उनके होश में आने का मौक़ा कहाँ बाक़ी रहा। उनका हाल तो यह है कि उनके पास साफ़-साफ़ बतानेवाला एक रसूल आ चुका है।"},{"SurahNumber":44,"VerseNumber":14,"Text":"फिर उन्होंने उसकी ओर से मुँह मोड़ लिया और कहने लगे, \"यह तो एक सिखाया-पढ़ाया दीवाना है।"},{"SurahNumber":44,"VerseNumber":15,"Text":"हम यातना थोड़ा हटा देते है तो तुम पुनः फिर जाते हो।"},{"SurahNumber":44,"VerseNumber":16,"Text":"याद रखो, जिस दिन हम बड़ी पकड़ पकड़ेंगे, तो निश्चय ही हम बदला लेकर रहेंगे"},{"SurahNumber":44,"VerseNumber":17,"Text":"उनसे पहले हम फ़िरऔन की क़ौम के लोगों को परीक्षा में डाल चुके हैं, जबकि उनके पास एक अत्यन्त सज्जन रसूल आया"},{"SurahNumber":44,"VerseNumber":18,"Text":"कि \"तुम अल्लाह के बन्दों को मेरे हवाले कर दो। निश्चय ही मै तुम्हारे लिए एक विश्वसनीय रसूल हूँ"},{"SurahNumber":44,"VerseNumber":19,"Text":"और अल्लाह के मुक़ाबले में सरकशी न करो, मैं तुम्हारे लिए एक स्पष्ट प्रमाण लेकर आया हूँ"},{"SurahNumber":44,"VerseNumber":20,"Text":"और मैं इससे अपने रब और तुम्हारे रब की शरण ले चुका हूँ कि तुम मुझ पर पथराव करके मार डालो"},{"SurahNumber":44,"VerseNumber":21,"Text":"किन्तु यदि तुम मेरी बात नहीं मानते तो मुझसे अलग हो जाओ"},{"SurahNumber":44,"VerseNumber":22,"Text":"अन्ततः उसने अपने रब को पुकारा कि \"ये अपराधी लोग है।"},{"SurahNumber":44,"VerseNumber":23,"Text":"अच्छा तुम रातों रात मेरे बन्दों को लेकर चले जाओ। निश्चय ही तुम्हारा पीछा किया जाएगा"},{"SurahNumber":44,"VerseNumber":24,"Text":"और सागर को स्थिर छोड़ दो। वे तो एक सेना दल हैं, डूब जानेवाले।"},{"SurahNumber":44,"VerseNumber":25,"Text":"वे छोड़ गये कितनॆ ही बाग़ और स्रोत"},{"SurahNumber":44,"VerseNumber":26,"Text":"और ख़ेतियां और उत्तम आवास"},{"SurahNumber":44,"VerseNumber":27,"Text":"और सुख सामग्री जिनमें वे मज़े कर रहे थे।"},{"SurahNumber":44,"VerseNumber":28,"Text":"हम ऐसा ही मामला करते है, और उन चीज़ों का वारिस हमने दूसरे लोगों को बनाया"},{"SurahNumber":44,"VerseNumber":29,"Text":"फिर न तो आकाश और धरती ने उनपर विलाप किया और न उन्हें मुहलत ही मिली"},{"SurahNumber":44,"VerseNumber":30,"Text":"इस प्रकार हमने इसराईल की सन्तान को अपमानजनक यातना से"},{"SurahNumber":44,"VerseNumber":31,"Text":"अर्थात फ़िरऔन से छुटकारा दिया। निश्चय ही वह मर्यादाहीन लोगों में से बड़ा ही सरकश था"},{"SurahNumber":44,"VerseNumber":32,"Text":"और हमने (उनकी स्थिति को) जानते हुए उन्हें सारे संसारवालों के मुक़ाबले मं चुन लिया"},{"SurahNumber":44,"VerseNumber":33,"Text":"और हमने उन्हें निशानियों के द्वारा वह चीज़ दी जिसमें स्पष्ट परीक्षा थी"},{"SurahNumber":44,"VerseNumber":34,"Text":"ये लोग बड़ी दृढ़तापूर्वक कहते है"},{"SurahNumber":44,"VerseNumber":35,"Text":"बस यह हमारी पहली मृत्यु ही है, हम दोबारा उठाए जानेवाले नहीं हैं"},{"SurahNumber":44,"VerseNumber":36,"Text":"तो ले आओ हमारे बाप-दादा को, यदि तुम सच्चे हो"},{"SurahNumber":44,"VerseNumber":37,"Text":"क्या वे अच्छे है या तुब्बा की क़ौम या वे लोग जो उनसे पहले गुज़र चुके है? हमने उन्हें विनष्ट कर दिया, निश्चय ही वे अपराधी थे"},{"SurahNumber":44,"VerseNumber":38,"Text":"हमने आकाशों और धरती को और जो कुछ उनके बीच है उन्हें खेल नहीं बनाया"},{"SurahNumber":44,"VerseNumber":39,"Text":"हमने उन्हें हक़ के साथ पैदा किया, किन्तु उनमें से अधिककर लोग जानते नहीं"},{"SurahNumber":44,"VerseNumber":40,"Text":"निश्चय ही फ़ैसले का दिन उन सबका नियत समय है"},{"SurahNumber":44,"VerseNumber":41,"Text":"जिस दिन कोई अपना किसी अपने के कुछ काम न आएगा और न कोई सहायता पहुँचेगी"},{"SurahNumber":44,"VerseNumber":42,"Text":"सिवाय उस व्यक्ति के जिसपर अल्लाह दया करे। निश्चय ही वह प्रभुत्वशाली, अत्यन्त दयावान है"},{"SurahNumber":44,"VerseNumber":43,"Text":"निस्संदेह ज़क़्क़ूम का वृक्ष"},{"SurahNumber":44,"VerseNumber":44,"Text":"गुनहगार का भोजन होगा"},{"SurahNumber":44,"VerseNumber":45,"Text":"तेल की तलछट जैसा, वह पेटों में खौलता होगा"},{"SurahNumber":44,"VerseNumber":46,"Text":"जैसे गर्म पानी खौलता है"},{"SurahNumber":44,"VerseNumber":47,"Text":"पकड़ो उसे, और भड़कती हुई आग के बीच तक घसीट ले जाओ"},{"SurahNumber":44,"VerseNumber":48,"Text":"फिर उसके सिर पर खौलते हुए पानी का यातना उंडेल दो"},{"SurahNumber":44,"VerseNumber":49,"Text":"मज़ा चख, तू तो बड़ा बलशाली, सज्जन और आदरणीय है"},{"SurahNumber":44,"VerseNumber":50,"Text":"यही तो है जिसके विषय में तुम संदेह करते थे।"},{"SurahNumber":44,"VerseNumber":51,"Text":"निस्संदेह डर रखनेवाले निश्चिन्तता की जगह होंगे"},{"SurahNumber":44,"VerseNumber":52,"Text":"बाग़ों और स्रोतों में"},{"SurahNumber":44,"VerseNumber":53,"Text":"बारीक और गाढ़े रेशम के वस्त्र पहने हुए, एक-दूसरे के आमने-सामने उपस्थित होंगे"},{"SurahNumber":44,"VerseNumber":54,"Text":"ऐसा ही उनके साथ मामला होगा। और हम साफ़ गोरी, बड़ी नेत्रोवाली स्त्रियों से उनका विवाह कर देंगे"},{"SurahNumber":44,"VerseNumber":55,"Text":"वे वहाँ निश्चिन्तता के साथ हर प्रकार के स्वादिष्ट फल मँगवाते होंगे"},{"SurahNumber":44,"VerseNumber":56,"Text":"वहाँ वे मृत्यु का मज़ा कभी न चखेगे। बस पहली मृत्यु जो हुई, सो हुई। और उसने उन्हें भड़कती हुई आग की यातना से बचा लिया"},{"SurahNumber":44,"VerseNumber":57,"Text":"यह सब तुम्हारे रब के विशेष उदार अनुग्रह के कारण होगा, वही बड़ी सफलता है"},{"SurahNumber":44,"VerseNumber":58,"Text":"हमने तो इस (क़ुरआन) को बस तुम्हारी भाषा में सहज एवं सुगम बना दिया है ताकि वे याददिहानी प्राप्त (करें)"},{"SurahNumber":44,"VerseNumber":59,"Text":"अच्छा तुम भी प्रतीक्षा करो, वे भी प्रतीक्षा में हैं"},{"SurahNumber":45,"VerseNumber":1,"Text":"हा॰ मीम॰"},{"SurahNumber":45,"VerseNumber":2,"Text":"इस किताब का अवतरण अल्लाह की ओर से है, जो अत्यन्त प्रभुत्वशाली, तत्वदर्शी है।"},{"SurahNumber":45,"VerseNumber":3,"Text":"निस्संदेह आकाशों और धरती में ईमानवालों के लिए बहुत-सी निशानियाँ है"},{"SurahNumber":45,"VerseNumber":4,"Text":"और तुम्हारी संरचना में, और उनकी भी जो जानवर वह फैलाता रहता है, निशानियाँ है उन लोगों के लिए जो विश्वास करें"},{"SurahNumber":45,"VerseNumber":5,"Text":"और रात और दिन के उलट-फेर में भी, और उस रोज़ी (पानी) में भी जिसे अल्लाह ने आकाश से उतारा, फिर उसके द्वारा धरती को उसके उन मुर्दा हो जाने के पश्चात जीवित किया और हवाओं की गर्दिश में भीलोगों के लिए बहुत-सी निशानियाँ है जो बुद्धि से काम लें"},{"SurahNumber":45,"VerseNumber":6,"Text":"ये अल्लाह की आयतें हैं, हम उन्हें हक़ के साथ तुमको सुना रहे हैं। अब आख़िर अल्लाह और उसकी आयतों के पश्चात और कौन-सी बात है जिसपर वे ईमान लाएँगे"},{"SurahNumber":45,"VerseNumber":7,"Text":"तबाही है हर झूठ घड़नेवाले गुनहगार के लिए"},{"SurahNumber":45,"VerseNumber":8,"Text":"जो अल्लाह की उन आयतों को सुनता है जो उसे पढ़कर सुनाई जाती है। फिर घमंड के साथ अपनी (इनकार की) नीति पर अड़ा रहता है मानो उसने उनको सुना ही नहीं। अतः उसको दुखद यातना की शुभ सूचना दे दो"},{"SurahNumber":45,"VerseNumber":9,"Text":"जब हमारी आयतों में से कोई बात वह जान लेता है तो वह उनका परिहास करता है, ऐसे लोगों के लिए रुसवा कर देनेवाली यातना है"},{"SurahNumber":45,"VerseNumber":10,"Text":"उनके आगे जहन्नम है, जो उन्होंने कमाया वह उनके कुछ काम न आएगा और न यही कि उन्होंने अल्लाह को छोड़कर अपने संरक्षक ठहरा रखे है। उनके लिए तो बड़ी यातना है"},{"SurahNumber":45,"VerseNumber":11,"Text":"यह सर्वथा मार्गदर्शन है। और जिन लोगों ने अपने रब की आयतों को इनकार किया, उनके लिए हिला देनेवाली दुखद यातना है"},{"SurahNumber":45,"VerseNumber":12,"Text":"वह अल्लाह ही है जिसने समुद्र को तुम्हारे लिए वशीभूत कर दिया है, ताकि उसके आदेश से नौकाएँ उसमें चलें; और ताकि तुम उसका उदार अनुग्रह तलाश करो; और इसलिए कि तुम कृतज्ञता दिखाओ"},{"SurahNumber":45,"VerseNumber":13,"Text":"जो चीज़ें आकाशों में है और जो धरती में हैं, उसने उन सबको अपनी ओर से तुम्हारे काम में लगा रखा है। निश्चय ही इसमें उन लोगों के लिए निशानियाँ है जो सोच-विचार से काम लेते है"},{"SurahNumber":45,"VerseNumber":14,"Text":"जो लोग ईमान लाए उनसे कह दो कि, \"वे उन लोगों को क्षमा करें (उनकी करतूतों पर ध्यान न दे) अल्लाह के दिनों की आशा नहीं रखते, ताकि वह इसके परिणामस्वरूप उन लोगों को उनकी अपनी कमाई का बदला दे"},{"SurahNumber":45,"VerseNumber":15,"Text":"जो कुछ अच्छा कर्म करता है तो अपने ही लिए करेगा और जो कोई बुरा कर्म करता है तो उसका वबाल उसी पर होगा। फिर तुम अपने रब की ओर लौटाये जाओगे"},{"SurahNumber":45,"VerseNumber":16,"Text":"निश्चय ही हमने इसराईल की सन्तान को किताब और हुक्म और पैग़म्बरी प्रदान की थी। और हमने उन्हें पवित्र चीज़ो की रोज़ी दी और उन्हें सारे संसारवालों पर श्रेष्ठता प्रदान की"},{"SurahNumber":45,"VerseNumber":17,"Text":"और हमने उन्हें इस मामले के विषय में स्पष्ट निशानियाँ प्रदान कीं। फिर जो भी विभेद उन्होंने किया, वह इसके पश्चात ही किया कि उनके पास ज्ञान आ चुका था और इस कारण कि वे परस्पर एक-दूसरे पर ज़्यादती करना चाहते थे। निश्चय ही तुम्हारा रब क़ियामत के दिन उनके बीच उन चीज़ों के बारे में फ़ैसला कर देगा, जिनमें वे परस्पर विभेद करते रहे है"},{"SurahNumber":45,"VerseNumber":18,"Text":"फिर हमने तुम्हें इस मामलें में एक खुले मार्ग (शरीअत) पर कर दिया। अतः तुम उसी पर चलो और उन लोगों की इच्छाओं का अनुपालन न करना जो जानते नहीं"},{"SurahNumber":45,"VerseNumber":19,"Text":"वे अल्लाह के मुक़ाबले में तुम्हारे कदापि कुछ काम नहीं आ सकते। निश्चय ही ज़ालिम लोग एक-दूसरे के साथी है और डर रखनेवालों का साथी अल्लाह है"},{"SurahNumber":45,"VerseNumber":20,"Text":"वह लोगों के लिए सूझ के प्रकाशों का पुंज है, और मार्गदर्शन और दयालुता है उन लोगों के लिए जो विश्वास करें"},{"SurahNumber":45,"VerseNumber":21,"Text":"(क्या मार्गदर्शन और पथभ्रष्ट ता समान है) या वे लोग, जिन्होंने बुराइयाँ कमाई है, यह समझ बैठे हैं कि हम उन्हें उन लोगों जैसा कर देंगे जो ईमान लाए और उन्होंने अच्छे कर्म किए कि उनका जीना और मरना समान हो जाए? बहुत ही बुरा है जो निर्णय वे करते है"},{"SurahNumber":45,"VerseNumber":22,"Text":"अल्लाह ने आकाशों और धरती को हक़ के साथ पैदा किया और इसलिए कि प्रत्येक व्यक्ति को उसकी कमाई का बदला दिया जाए और उनपर ज़ुल्म न किया जाए"},{"SurahNumber":45,"VerseNumber":23,"Text":"क्या तुमने उस व्यक्ति को नहीं देखा जिसने अपनी इच्छा ही को अपना उपास्य बना लिया? अल्लाह ने (उसकी स्थिति) जानते हुए उसे गुमराही में डाल दिया, और उसके कान और उसके दिल पर ठप्पा लगा दिया और उसकी आँखों पर परदा डाल दिया। फिर अब अल्लाह के पश्चात कौन उसे मार्ग पर ला सकता है? तो क्या तुम शिक्षा नहीं ग्रहण करते"},{"SurahNumber":45,"VerseNumber":24,"Text":"वे कहते है, \"वह तो बस हमारा सांसारिक जीवन ही है। हम मरते और जीते है। हमें तो बस काल (समय) ही विनष्ट करता है।\" हालाँकि उनके पास इसका कोई ज्ञान नहीं। वे तो बस अटकलें ही दौड़ाते है"},{"SurahNumber":45,"VerseNumber":25,"Text":"और जब उनके सामने हमारी स्पष्ट आयतें पढ़ी जाती है, तो उनकी हुज्जत इसके सिवा कुछ और नहीं होती कि वे कहते है, \"यदि तुम सच्चे हो तो हमारे बाप-दादा को ले आओ।"},{"SurahNumber":45,"VerseNumber":26,"Text":"कह दो, \"अल्लाह ही तुम्हें जीवन प्रदान करता है। फिर वहीं तुम्हें मृत्यु देता है। फिर वही तुम्हें क़ियामत के दिन तक इकट्ठा कर रहा है, जिसमें कोई संदेह नहीं। किन्तु अधिकतर लोग जानते नहीं"},{"SurahNumber":45,"VerseNumber":27,"Text":"आकाशों और धरती की बादशाही अल्लाह ही की है। और जिस दिन वह घड़ी घटित होगी उस दिन झूठवाले घाटे में होंगे"},{"SurahNumber":45,"VerseNumber":28,"Text":"और तुम प्रत्येक गिरोह को घुटनों के बल झुका हुआ देखोगे। प्रत्येक गिरोह अपनी किताब की ओर बुलाया जाएगा, \"आज तुम्हें उसी का बदला दिया जाएगा, जो तुम करते थे"},{"SurahNumber":45,"VerseNumber":29,"Text":"यह हमारी किताब है, जो तुम्हारे मुक़ाबले में ठीक-ठीक बोल रही है। निश्चय ही हम लिखवाते रहे हैं जो कुछ तुम करते थे।"},{"SurahNumber":45,"VerseNumber":30,"Text":"अतः जो लोग ईमान लाए और उन्होंने अच्छे कर्म किए उन्हें उनका रब अपनी दयालुता में दाख़िल करेगा, यही स्पष्ट सफलता है"},{"SurahNumber":45,"VerseNumber":31,"Text":"रहे वे लोग जिन्होंने इनकार किया (उनसे कहा जाएगा,) \"क्या तुम्हें हमारी आयतें पढ़कर नहीं सुनाई जाती थी? किन्तु तुमने घमंड किया और तुम थे ही अपराधी लोग"},{"SurahNumber":45,"VerseNumber":32,"Text":"और जब कहा जाता था कि अल्लाह का वादा सच्चा है और (क़ियामत की) घड़ी में कोई संदेह नहीं हैं। तो तुम कहते थे, \"हम नहीं जानते कि वह घड़ी क्या हैं? तो तुम कहते थे, 'हम नहीं जानते कि वह घड़ी क्या है? हमें तो बस एक अनुमान-सा प्रतीत होता है और हमें विश्वास नहीं होता।"},{"SurahNumber":45,"VerseNumber":33,"Text":"और जो कुछ वे करते रहे उसकी बुराइयाँ उनपर प्रकट हो गई और जिस चीज़ का वे परिहास करते थे उसी ने उन्हें आ घेरा"},{"SurahNumber":45,"VerseNumber":34,"Text":"और कह दिया जाएगा कि \"आज हम तुम्हें भुला देते हैं जैसे तुमने इस दिन की भेंट को भुला रखा था। तुम्हारा ठिकाना अब आग है और तुम्हारा कोई सहायक नहीं"},{"SurahNumber":45,"VerseNumber":35,"Text":"यह इस कारण कि तुमने अल्लाह की आयतों की हँसी उड़ाई थी और सांसारिक जीवन ने तुम्हें धोखे में डाले रखा।\" अतः आज वे न तो उससे निकाले जाएँगे और न उनसे यह चाहा जाएगा कि वे किसी उपाय से (अल्लाह के) प्रकोप को दूर कर सकें"},{"SurahNumber":45,"VerseNumber":36,"Text":"अतः सारी प्रशंसा अल्लाह ही के लिए है जो आकाशों का रब और घरती का रब, सारे संसार का रब है"},{"SurahNumber":45,"VerseNumber":37,"Text":"आकाशों और धरती में बड़ाई उसी के लिए है, और वही प्रभुत्वशाली, अत्यन्त तत्वदर्शी है"}]}