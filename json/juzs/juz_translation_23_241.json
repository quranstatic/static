{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":36,"VerseNumber":28,"Text":"Ne shikhweshiakhwo khubandu be imbeli wuwe omukanda kweliyie okhurula mwikulu ne shikhwali beshia tawe"},{"SurahNumber":36,"VerseNumber":29,"Text":"Lwali butswa oluyoka lulala, mana bo nibanyisibwa"},{"SurahNumber":36,"VerseNumber":30,"Text":"Abaane, ebeelelela Abandu banje Omurumwa yesiyesi shiyabetselaga tawe okhula bamubayile"},{"SurahNumber":36,"VerseNumber":31,"Text":"Koo shibalolangakhwo emikanda chinga chakhwasishia imbeli wabu. Abo toto shibalibakalushila tawe"},{"SurahNumber":36,"VerseNumber":32,"Text":"Ne toto boosi balikhung’asibwa barerwe imbeli wefu"},{"SurahNumber":36,"VerseNumber":33,"Text":"Ne eshimanyisio khubo-liloba [eliuma] liafwa khulilamusinjia mana khuchesemwo imele yabaliitsanga"},{"SurahNumber":36,"VerseNumber":34,"Text":"Ne nikhukasiamwo emikunda chie tsitende nende tsizabibu ne nikhukasiamwo tsisebele"},{"SurahNumber":36,"VerseNumber":35,"Text":"Kho balie khubiamo bie nende ake emikhono chiabu chilakholele tawe, koo shibakhupanga orio tawe"},{"SurahNumber":36,"VerseNumber":36,"Text":"Oluyali nilwa Nyasaye waloonga eshisatsa\tneshikhasi\tbioosi khubimelanga mwiloba nende enywe abeene nende ebiabalamanyile tawe"},{"SurahNumber":36,"VerseNumber":37,"Text":"Ne eshilo neshimanyisio shindi khubo, olwa khurusinjiamwo eshiteere nabo baba mushiilima"},{"SurahNumber":36,"VerseNumber":38,"Text":"Ne eliuba lichendanga khushichelo shalio esho nisho eshichelo shia Nyasaye Owamaani Omumanyi muno"},{"SurahNumber":36,"VerseNumber":39,"Text":"Ne Omwesi khwakukasilia ebichelo okhula okhukalukha shingala kwali shinga likhamari liumile"},{"SurahNumber":36,"VerseNumber":40,"Text":"Eliuba shiniliula khumwesi nohomba eshilo okhubura eshitere nabo biosi bibotokhananga khutsinjila tsiabio"},{"SurahNumber":36,"VerseNumber":41,"Text":"Ne ni eshimanyisio khubo mbu efwe khwachinga olwibulo lwabu musafina yetsula"},{"SurahNumber":36,"VerseNumber":42,"Text":"Ne nikhwabalonjela okhurula khwifwani eyo ebiabarakanga"},{"SurahNumber":36,"VerseNumber":43,"Text":"Ne nikhwenya nikhubayibisia ne abulaho ubakhoonya nohomba shibahabinwa tawe"},{"SurahNumber":36,"VerseNumber":44,"Text":"Halali tsimbabaasi tsirulanga khwifwe nende omwikhoyo kwebise bititi"},{"SurahNumber":36,"VerseNumber":45,"Text":"Ne nibaboolelwa mbu; “mwilinde nende khukali imbeli wenyu nende kali inyuma wenyu mwakhaba murio mwanyoola okhubeelwa tsimbabaasi.”"},{"SurahNumber":36,"VerseNumber":46,"Text":"Ne ishimanyisio shiosi shiosi shia Nyasaye wabu Omulesi nishiboolela shibabukulangamwo oluchendo tawe"},{"SurahNumber":36,"VerseNumber":47,"Text":"Ne nibaboolelwa mbu; “rusie khubilia bia Nyasaye wenyu abakabile ,abakhayi baboolelenga Abasuubili mbu; ‘‘koo khubalisie biala ba Nyasaye niyenya nabalisia? toto enywe muli mubukori bwabulafu.”"},{"SurahNumber":36,"VerseNumber":48,"Text":"Ne baboolanga mbu; “kamukhulakanga kano kalirulila lina nimuli toto abahabwene.”"},{"SurahNumber":36,"VerseNumber":49,"Text":"Shibalindanga halali oluyoka lulala butwsa lulibabukula nabo nibali mukhusolana"},{"SurahNumber":36,"VerseNumber":50,"Text":"Mana shibalinyoola okhulaamila nohomba shibalikalukha khubandu babu tawe"},{"SurahNumber":36,"VerseNumber":51,"Text":"Na olwa olwika lulikhupwa balirula mubilindwa nibelushila ewa Nyasaye wabu Omulesi"},{"SurahNumber":36,"VerseNumber":52,"Text":"Baliboola mbu; “abayie! wina ukhulamusiyie\tolwakhubeele nikhukonele, kano niko kayalaka Omunji wetsimbabaasi ne Abarumwa baboola katoto.”"},{"SurahNumber":36,"VerseNumber":53,"Text":"Ne shiluliba halali oluyoka lulala butwsa mana boosi balikhung’asibwa imbeli wefu"},{"SurahNumber":36,"VerseNumber":54,"Text":"Mana olwa lelo abulaho yesiyesi olikholelwa\tamabii\tkosikosi ne shimulirungwa halali kalia kamwakholaga"},{"SurahNumber":36,"VerseNumber":55,"Text":"Toto Abandu bo mwikulu lelo bali khumilimo nibakonele (khubusangafu)"},{"SurahNumber":36,"VerseNumber":56,"Text":"Bo nende abakhaye babu nibali mubinikha bayeshele khubisaala biobwokhola"},{"SurahNumber":36,"VerseNumber":57,"Text":"Balinyolamwo tsimbia tsiosi tsiebiamo, nebalinyoolamwo buli eshiabeenya"},{"SurahNumber":36,"VerseNumber":58,"Text":"“Omulembe,” likhuwa lirula khu Nyasaye Omulesi Wobukoosia muno"},{"SurahNumber":36,"VerseNumber":59,"Text":"Ne enywe abetsimbii mwiyawule olwalelo"},{"SurahNumber":36,"VerseNumber":60,"Text":"Koo shindalakana ninanyu mbu enywe Abandu mulalaama Shetani tawe , toto ye ni Omusuku wenyu owabulafu"},{"SurahNumber":36,"VerseNumber":61,"Text":"Ni mbu munaame esie ino niyo injila ingololofu"},{"SurahNumber":36,"VerseNumber":62,"Text":"No khubwatoto ye yakosia omukanda omukhongo mwinywe , koo shimwaparangakhwo tawe"},{"SurahNumber":36,"VerseNumber":63,"Text":"Mana ino niyo Jahanam yamwalakungwa"},{"SurahNumber":36,"VerseNumber":64,"Text":"Injilemwo lelo shingala mwakhayanga"},{"SurahNumber":36,"VerseNumber":65,"Text":"Olwa lelo khutimbia eminwa chiabu ne imikhono chiabu chiboole ninafu ne ibilenje biabu birusie obuloli khu kalia kabakholanga"},{"SurahNumber":36,"VerseNumber":66,"Text":"Ne khwenyanga khwakhatimbiyie tsimoni tsiabu baba nibashilanila injila halali bakhalutsi barie"},{"SurahNumber":36,"VerseNumber":67,"Text":"Ne\tkhwenyanga khwakhabakalukhaniye ifwani abali hao butswa, mana shibakhanyalile okhutsia nohomba okhukalukha tawe"},{"SurahNumber":36,"VerseNumber":68,"Text":"Ne wakhukofusia khumukalusinjia inyuma mubulonji mana koo shibakhaparangakhwo"},{"SurahNumber":36,"VerseNumber":69,"Text":"Ne shikhwamwechesia [Muhammad] tsinyimbo tawe ne kano shikenyekhana khuye tawe, shino ni eshitsulisio nende Ikurani iretsanga abulafu"},{"SurahNumber":36,"VerseNumber":70,"Text":"Khulwo khwikanyilisilia ushili omulamu ne likhuwa libure khubakhayi"},{"SurahNumber":36,"VerseNumber":71,"Text":"Ko shibalolanga mbu khwabaloonjela okhurulana khumilimo chie mikhono chiefu tsisolo tsiemiruko, etsia barukanga"},{"SurahNumber":36,"VerseNumber":72,"Text":"Ne nikhubanguyisilia etsindi mutsisolo etso tsiabaninangakhwo ne etsindi batsiliitsaanga"},{"SurahNumber":36,"VerseNumber":73,"Text":"Ne bo banyoolanga mutsisolo etso obukhonyi nende ebinywebwa kho mana shibakhupanga orio tawe"},{"SurahNumber":36,"VerseNumber":74,"Text":"Ne batila Abanyasaye bandi habundu wa Nyasaye mbu khobanyoole obukhoonyi"},{"SurahNumber":36,"VerseNumber":75,"Text":"Shibalinyala okhubakhonya halali abo nibo baliba Abasikari babu olwabali khwitsila"},{"SurahNumber":36,"VerseNumber":76,"Text":"Manaamakhuwakabukalakhubelesia tawe, toto efwe khwamanya kabafisanga nende kabaretsaanga habulafu"},{"SurahNumber":36,"VerseNumber":77,"Text":"Ne Omundu shalolanga mbu khwamuloonga okhurulana nende indonyande ya amatsi kolwibulo mana toto ye niye omuseeri wahabulafu"},{"SurahNumber":36,"VerseNumber":78,"Text":"Ne alakhuchelasilia naye yebilila okhulongwa khukhwe -mana naboola mbu : “ ni wina oyo ulilamusia ebikumba nibimalile okhubulungukha?”"},{"SurahNumber":36,"VerseNumber":79,"Text":"Boola mbu; “ alibilamusia ulia wabiloonga olwokhuranjilila, naye ni Omumanyi muno wabuli okhuloonga khwosi”"},{"SurahNumber":36,"VerseNumber":80,"Text":"Ulia wabakholela okhunyoola omulilo okhurula khumusala omubisi mana nimunyoola okhubwana omulilo okhurulana ninakwo"},{"SurahNumber":36,"VerseNumber":81,"Text":"Koo waloonga likulu nende eshialo shanyala okhulonga bafwana ninabo? Khulwa shina naye niye Omuloonji Omukhongo Owamachesi muno"},{"SurahNumber":36,"VerseNumber":82,"Text":"Toto likhuwa lilie niyenya eshindu ashiboolela butswa mbu: “ ba’’ ni shiba"},{"SurahNumber":36,"VerseNumber":83,"Text":"Mana yatswenukha ulia wobwami bwa buli eshindu buli mumukhono kukwe, ne ewuwe niwo amulikalusibwa"},{"SurahNumber":37,"VerseNumber":1,"Text":"Nditsuba khubemaanga khulunyaali"},{"SurahNumber":37,"VerseNumber":2,"Text":"Nende khubalia bakaninjia amabii"},{"SurahNumber":37,"VerseNumber":3,"Text":"Nende khubalia basoomanga obwitsulisio"},{"SurahNumber":37,"VerseNumber":4,"Text":"Toto Nyasaye wenyu nimulala butswa"},{"SurahNumber":37,"VerseNumber":5,"Text":"Nyasaye Omulesi welikulu nende eshialo nende ebili hakari wabio. Ne ni Nyasaye Omulesi we ebukwe tsiosi"},{"SurahNumber":37,"VerseNumber":6,"Text":"Toto efwe khwarona likulu liahambi khutsing’ining’ini"},{"SurahNumber":37,"VerseNumber":7,"Text":"Khulwokhulinda okhurulana nende buli Shetani Omukhayi"},{"SurahNumber":37,"VerseNumber":8,"Text":"Balanyoola okhuwulila ebilonje bioluyali, ne baloondungwayo buli mumbeka"},{"SurahNumber":37,"VerseNumber":9,"Text":"Baloondungwa ne bali nende eshinyasio shilawa"},{"SurahNumber":37,"VerseNumber":10,"Text":"Halali ulia upusulanga eshindu eshititi , ne mana shimulondangakhwo eshikhupo shimesamesanga"},{"SurahNumber":37,"VerseNumber":11,"Text":"Barebekhwo mbu koo abo ni baloongwa okhuloongwa okhutinyu muno okhushila ebilonje bindi biakhwaloonga? Toto efwe khwabaloonga okhurulana khuliloba litilanga"},{"SurahNumber":37,"VerseNumber":12,"Text":"Owukanga nabo bakholanga omubayo"},{"SurahNumber":37,"VerseNumber":13,"Text":"Ne nibetsulisibwa shibetsulilanga tawe"},{"SurahNumber":37,"VerseNumber":14,"Text":"Ne nibalola eshimanyisio nibakhola omubayo"},{"SurahNumber":37,"VerseNumber":15,"Text":"Ne baboola mbu: “kano shinishiosi shiosi tawe halali ni obulosi butswa buli habulafu.”"},{"SurahNumber":37,"VerseNumber":16,"Text":"Mbunikhufwanikhumalileokhubaliloba nende ebikumba, kho toto khulilamusibwa"},{"SurahNumber":37,"VerseNumber":17,"Text":"Kata bapapa befu bakhale"},{"SurahNumber":37,"VerseNumber":18,"Text":"Boola mbu: “mmm! nanyu nimuli batutuyibwe .”"},{"SurahNumber":37,"VerseNumber":19,"Text":"Eyo oluyoka lulikhupwa lulala butswa, ni hawo niwo abalilola"},{"SurahNumber":37,"VerseNumber":20,"Text":"Baliboola mbu: “ abayiee, ino niyo inyanga yomurungo.”"},{"SurahNumber":37,"VerseNumber":21,"Text":"Ino niyo inyanga yeyindukho yamwakhayanga"},{"SurahNumber":37,"VerseNumber":22,"Text":"Bakhung’asie boosi bakhola amabii nende abakhasi babu nende balia boosi babalaamanga"},{"SurahNumber":37,"VerseNumber":23,"Text":"Nibakhaya okhulaama Nyasaye bachomie khunjila yomulilo kwa Jahannam"},{"SurahNumber":37,"VerseNumber":24,"Text":"Mana mubeemie. Totobo balarebwa"},{"SurahNumber":37,"VerseNumber":25,"Text":"“Mubeele murie? Shichila shina nimulakhoonyana?”"},{"SurahNumber":37,"VerseNumber":26,"Text":"Halali olwalelo balaloonda lilako"},{"SurahNumber":37,"VerseNumber":27,"Text":"Balihengana abeene khubeene nibarebana"},{"SurahNumber":37,"VerseNumber":28,"Text":"Baliboola mbu: “ toto enywe mwakhwitsilanga okhurula omukhono omulunji”"},{"SurahNumber":37,"VerseNumber":29,"Text":"Balibakalusia mbu: “Halali enywe abeene shimwali Abasuubili tawe.”"},{"SurahNumber":37,"VerseNumber":30,"Text":"“Efwe shikhwali nobunyali khwinywe tawe halali enywe abeene mwali abakori”"},{"SurahNumber":37,"VerseNumber":31,"Text":"Mana omuse kwa Nyasaye wefu Omulesi kumalile okhubura. Toto efwe khulapila butswa eshinyasio"},{"SurahNumber":37,"VerseNumber":32,"Text":"Khwabakosia eshichila mbu fwesi khwali abakori"},{"SurahNumber":37,"VerseNumber":33,"Text":"Toto abo inyanga eyo balisaanga halala mushinyasio"},{"SurahNumber":37,"VerseNumber":34,"Text":"Endio nilwakhulikholela Abamabii"},{"SurahNumber":37,"VerseNumber":35,"Text":"Olwa baboolelungwa mbu: “abulaho Nyasaye ulaamwa khubwatoto halali Nyasaye Mulala butswa- besuunganga"},{"SurahNumber":37,"VerseNumber":36,"Text":"Baboolanga mbu efwe khuleshesa Abanyasaye befu okhubeela Omukaasi wetsinyimbo wuno Omulalu"},{"SurahNumber":37,"VerseNumber":37,"Text":"Halali ye yetsa khubwatoto ne afuchilisania nende Abarumwa"},{"SurahNumber":37,"VerseNumber":38,"Text":"Toto enywe mulipila eshinyasio eshilulu"},{"SurahNumber":37,"VerseNumber":39,"Text":"Ne shimulirungwa tawe halali kalia akamwakholanga"},{"SurahNumber":37,"VerseNumber":40,"Text":"Halali Abasumba ba Nyasaye abalobole"},{"SurahNumber":37,"VerseNumber":41,"Text":"Abo nibo balinyoola omukabo omubiishe"},{"SurahNumber":37,"VerseNumber":42,"Text":"Ebiamo , nabo balihebwa oluyali"},{"SurahNumber":37,"VerseNumber":43,"Text":"Mumikunda chobwokholo"},{"SurahNumber":37,"VerseNumber":44,"Text":"Baliba khubisaala nibahengane"},{"SurahNumber":37,"VerseNumber":45,"Text":"Balibotokhanilibwa eshisanda shieshinywebwa shieyisebele"},{"SurahNumber":37,"VerseNumber":46,"Text":"Eshinywebwa eshilafu , eshimilimili khu ushinywa"},{"SurahNumber":37,"VerseNumber":47,"Text":"Shibula obubii , nohomba shishibameesia tawe"},{"SurahNumber":37,"VerseNumber":48,"Text":"Ne baliba nende Abakhasi betsimoni tsietsisoni tsindayi"},{"SurahNumber":37,"VerseNumber":49,"Text":"Abakhasi shinga amabuyu kaliindwa"},{"SurahNumber":37,"VerseNumber":50,"Text":"Baliinjila bachake , okhureebana abeene khubeene"},{"SurahNumber":37,"VerseNumber":51,"Text":"Aliboola omubooli mulala mubo: “toto esie ndali nende Omwitsa.”"},{"SurahNumber":37,"VerseNumber":52,"Text":"Yambolelanga mbu: “lano ewe ulimubafuchililanga?”"},{"SurahNumber":37,"VerseNumber":53,"Text":"‘‘Mbu nikhufwa khwaba liloba nende ebikumba, mbu khulirungwa mana khwabalwa?’’"},{"SurahNumber":37,"VerseNumber":54,"Text":"Aliboola mbu: “ laano enywe mulola murie?”"},{"SurahNumber":37,"VerseNumber":55,"Text":"Mana alimuhenga kho alimulola hakari wa Jahannam"},{"SurahNumber":37,"VerseNumber":56,"Text":"Aliboola mbu: “wallahi, Nyasaye mulala wali ahambi okhungosia.”"},{"SurahNumber":37,"VerseNumber":57,"Text":"Tsikhayanga okhuba tsimbabaasi tsia Nyasaye wanje omulesi ndakhabeele mubalia abenjisibwamwo"},{"SurahNumber":37,"VerseNumber":58,"Text":"Koo! Efwe shikhulifwa tawe"},{"SurahNumber":37,"VerseNumber":59,"Text":"Halali okhufwa khwefu khwokhuranga, nafu shikhulinyoola eshinyasio tawe"},{"SurahNumber":37,"VerseNumber":60,"Text":"Toto\tkhuno\tnikho\tokhubura okhukhongo"},{"SurahNumber":37,"VerseNumber":61,"Text":"Ne\tshinga kano, nikabakhole balia bakhola"},{"SurahNumber":37,"VerseNumber":62,"Text":"Koo okhubukanilwa endi shinokhulayi nohomba omusaala kwa Zaquum"},{"SurahNumber":37,"VerseNumber":63,"Text":"Toto efwe khwakukhola okhuba eshinyasio khubalia abamabii"},{"SurahNumber":37,"VerseNumber":64,"Text":"Toto oko ni omusaala kurulanga hakari wa Jahannamu"},{"SurahNumber":37,"VerseNumber":65,"Text":"Ebibuli bie biamo biakwo bili shinga omurwe kwa mashetani"},{"SurahNumber":37,"VerseNumber":66,"Text":"Toto abo balilia ebiamo ebo mana betsusie tsinda tsiabu"},{"SurahNumber":37,"VerseNumber":67,"Text":"Mana khu ako belesibwe amaatsi kayile karabachila"},{"SurahNumber":37,"VerseNumber":68,"Text":"Mana obwatoto amakalushilo kabu kaliba Jahannam"},{"SurahNumber":37,"VerseNumber":69,"Text":"Toto bo banyoola Basabwe nibakora"},{"SurahNumber":37,"VerseNumber":70,"Text":"Nabo nibakhola lwangu okhuloonda amaseenelo kabu"},{"SurahNumber":37,"VerseNumber":71,"Text":"Ne khubwatoto bamala okhukora imbeli wabu Abandu bakhale abaanji"},{"SurahNumber":37,"VerseNumber":72,"Text":"Ne toto efwe khwabarumila abekanyilisi"},{"SurahNumber":37,"VerseNumber":73,"Text":"Mana henga olole shingala indukho yabalia ebekanyilisibwa"},{"SurahNumber":37,"VerseNumber":74,"Text":"Halali Abasumba ba Nyasaye abalobole"},{"SurahNumber":37,"VerseNumber":75,"Text":"Ne toto Nuhu Yakhulaanga , ne efwe khuli abalayi po abafuchililanga"},{"SurahNumber":37,"VerseNumber":76,"Text":"Ne nikhumuhabina ye halala nende Abandu be okhurulana nende amasila amakhongo"},{"SurahNumber":37,"VerseNumber":77,"Text":"Mana nikhukhola olwibulo lulwe okhutoong’a"},{"SurahNumber":37,"VerseNumber":78,"Text":"Mana nikhulekha ifuma indayi khubetsa inyuma wuwe"},{"SurahNumber":37,"VerseNumber":79,"Text":"Omuleembe kube khu Nuhu mushialo shioosi"},{"SurahNumber":37,"VerseNumber":80,"Text":"Toto endio nilwakhurunganga abakholi bamalayi"},{"SurahNumber":37,"VerseNumber":81,"Text":"Toto ye ali Mubasumba befu Abasuubili"},{"SurahNumber":37,"VerseNumber":82,"Text":"Mana Abandi abo nikhubasishia mumatsi"},{"SurahNumber":37,"VerseNumber":83,"Text":"Ne toto Ibrahim yali mumukaanda kukwe"},{"SurahNumber":37,"VerseNumber":84,"Text":"Olwa yetsela Nyasaye wuwe Omulesi nende Omwoyo kukwe kwoosi"},{"SurahNumber":37,"VerseNumber":85,"Text":"Olwa yaboolela Papa wuwe nende Abandu bebe mbu: “nishina shiamulamaanga?”"},{"SurahNumber":37,"VerseNumber":86,"Text":"Eminyasaye chiobubeyi echilali Nyasaye nichiamwenyanga?”"},{"SurahNumber":37,"VerseNumber":87,"Text":"‘‘Mupariranga shina Nyasaye Omulesi webilonje bioosi?”"},{"SurahNumber":37,"VerseNumber":88,"Text":"Mana nasitia tsimoni okhuhenga tsing’ining’ini"},{"SurahNumber":37,"VerseNumber":89,"Text":"Naboola mbu: “toto esie endwala.”"},{"SurahNumber":37,"VerseNumber":90,"Text":"Nabo nibamulekha nibamufutarira omukongo"},{"SurahNumber":37,"VerseNumber":91,"Text":"Mana nabwondela Eminyasaye chiabu. Nachiboolela mbu: “shichila shina nimulaliitsanga?’’"},{"SurahNumber":37,"VerseNumber":92,"Text":"‘‘Mubeele murie amulalomalomanga tawe?’’"},{"SurahNumber":37,"VerseNumber":93,"Text":"Mana nachikalukhanila nachikhupa nomukhono omulunji"},{"SurahNumber":37,"VerseNumber":94,"Text":"Mana nibamwitsila lwangu lwangu"},{"SurahNumber":37,"VerseNumber":95,"Text":"Naboola mbu: “ enywe mulaamanga ebindu bia mwiraanyanga abeene?”"},{"SurahNumber":37,"VerseNumber":96,"Text":"Ne Nyasaye niye wabaloonga halala nende akamukholanga ako"},{"SurahNumber":37,"VerseNumber":97,"Text":"Nenibaboola mbu mumumbashile eshiumbashe mana mumusukune mumulilo"},{"SurahNumber":37,"VerseNumber":98,"Text":"Benya okhumukholela amabii halali nikhubakhola bo okhuba bahasi"},{"SurahNumber":37,"VerseNumber":99,"Text":"Ne naboola mbu : “ toto esie ewuya enzia ewa Nyasaye wanje Omulesi, ye alalunjisia”"},{"SurahNumber":37,"VerseNumber":100,"Text":"Ewe Nyasaye wanje Omulesi, mbelesie ulia uli mubakholi bamalayi"},{"SurahNumber":37,"VerseNumber":101,"Text":"Mana nikhumusubisia Omwana Omwihotselefu"},{"SurahNumber":37,"VerseNumber":102,"Text":"Olwa yoola eshichelo shiokhuchenda ninaye yamuboolela mbu: “ewe mwana wanje , toto esie endutsi mumaloro mbu ekhusinzanga, kho hengamwo olola orie?” naboola mbu: “ ewe papa wanje, khola shinga olomesibungwa witsa okhunyoola Nyasaye nachama nendi mubalia befwiila”"},{"SurahNumber":37,"VerseNumber":103,"Text":"Kho boosi babili olwa behotselesia , mana namukonelia obweni"},{"SurahNumber":37,"VerseNumber":104,"Text":"Nikhumulanga mbu : “ewe Ibrahim!”"},{"SurahNumber":37,"VerseNumber":105,"Text":"Omalileokhukholahabwenikhumaloro ako, toto endio nilwakhurunganga Abakholi bamalayi"},{"SurahNumber":37,"VerseNumber":106,"Text":"Toto kano ni amatemo kali habulafu"},{"SurahNumber":37,"VerseNumber":107,"Text":"Mana nikhumuhelesia eshisinzo shioluyali"},{"SurahNumber":37,"VerseNumber":108,"Text":"Mana nikhuleshela ifuma indayi khubetsa inyuma"},{"SurahNumber":37,"VerseNumber":109,"Text":"Omulembe kube khu Ibrahim"},{"SurahNumber":37,"VerseNumber":110,"Text":"Endio nilwakhurunganga Abakholi bamalayi"},{"SurahNumber":37,"VerseNumber":111,"Text":"Toto ye ali Mubandu befu basuubila"},{"SurahNumber":37,"VerseNumber":112,"Text":"Ne nikhumusuubisia okhwibulwa khwa Is’haaq, naye ni Omurumwa womubandu Abalayi"},{"SurahNumber":37,"VerseNumber":113,"Text":"Mana nikhumuhelesia tsimbabaasi ye nende Is’haaq. Ne mulwibulo lwabu nibarulamwo Abandu abalayi nende balia bakhola amabii khumioyo chiabu habulafu"},{"SurahNumber":37,"VerseNumber":114,"Text":"Netoto khwakholela obulayi Musa nende Harun"},{"SurahNumber":37,"VerseNumber":115,"Text":"Nikhumuhabina halala nende Abandu babu okhurulana nende obutinyu obukhongo"},{"SurahNumber":37,"VerseNumber":116,"Text":"Mana nikhubahabina nibaba nibo abashila"},{"SurahNumber":37,"VerseNumber":117,"Text":"Ne nikhuhelesia babili abo eshitabu shinoosinjia"},{"SurahNumber":37,"VerseNumber":118,"Text":"Mana\tnikhubalunjisia\tkhunjila ingololofu"},{"SurahNumber":37,"VerseNumber":119,"Text":"Mana nikhubaleshela ifuma indayi khubalia betsa inyuma wabu"},{"SurahNumber":37,"VerseNumber":120,"Text":"Omulembe kube khu Musa nende Harun"},{"SurahNumber":37,"VerseNumber":121,"Text":"Toto endio nilwakhurunganga balia abalayi"},{"SurahNumber":37,"VerseNumber":122,"Text":"Toto babili abo bali Mubasumba befu abalayi"},{"SurahNumber":37,"VerseNumber":123,"Text":"Ne toto Elyas yali Mubarumwa"},{"SurahNumber":37,"VerseNumber":124,"Text":"Olwa yaboolela Abandu bebe mbu: “shimuritsanga tawe?”"},{"SurahNumber":37,"VerseNumber":125,"Text":"Mulaamanga Baal ( eshimoosi shieidhahabu) ne mulekha omuloonji mwene"},{"SurahNumber":37,"VerseNumber":126,"Text":"Nyasaye Omulesi wenyu nende wa bapapa benyu bakhale"},{"SurahNumber":37,"VerseNumber":127,"Text":"Mana nibamuyingasia. Ne toto balikhung’asibwa (mumulilo)"},{"SurahNumber":37,"VerseNumber":128,"Text":"Halali\tAbasumba\tba\tNyasaye Abatswunulwa"},{"SurahNumber":37,"VerseNumber":129,"Text":"Mana nikhubaleshela ifuma indayi khubalia betsa inyuma wabu"},{"SurahNumber":37,"VerseNumber":130,"Text":"Omulembe kube khu Ilyas"},{"SurahNumber":37,"VerseNumber":131,"Text":"Toto endio nilwakhurunganga balia Abalayi"},{"SurahNumber":37,"VerseNumber":132,"Text":"Toto ye ali Mubasumba befu Abasuubila"},{"SurahNumber":37,"VerseNumber":133,"Text":"Ne toto Luti ali Mubarumwa"},{"SurahNumber":37,"VerseNumber":134,"Text":"Olwa khwamuhabina halala nende Abandu baye boosi"},{"SurahNumber":37,"VerseNumber":135,"Text":"Halali Omukhasi omushiele owali mubatong’a inyuma"},{"SurahNumber":37,"VerseNumber":136,"Text":"Mana nikhusishia abandi abo"},{"SurahNumber":37,"VerseNumber":137,"Text":"Ne toto enywe mubaburangakhwo mumabwibwi"},{"SurahNumber":37,"VerseNumber":138,"Text":"Nende\teshilo,\tmana\tkho shimukharetsangakhwo mubwongo tawe"},{"SurahNumber":37,"VerseNumber":139,"Text":"Ne toto Yunus yali mulala khubarumwa"},{"SurahNumber":37,"VerseNumber":140,"Text":"Olwa yelushila muliaro litsule"},{"SurahNumber":37,"VerseNumber":141,"Text":"Mana nibasanjilana mumakhuwa, mana nikamukwiila"},{"SurahNumber":37,"VerseNumber":142,"Text":"Mana inyeni nimumila naye nali ufunaanibwa"},{"SurahNumber":37,"VerseNumber":143,"Text":"Ne akhayanga okhuba mubalia abetsoominjia Nyasaye"},{"SurahNumber":37,"VerseNumber":144,"Text":"Yakhamenyele munda mwayo okhuula inyanga yokhulamusibwa mubafu"},{"SurahNumber":37,"VerseNumber":145,"Text":"Mana nikhumusukuna khulukuku, naye nali omulwale"},{"SurahNumber":37,"VerseNumber":146,"Text":"Nenikhumumesilia omumela kwelihondo"},{"SurahNumber":37,"VerseNumber":147,"Text":"Ne khwamuruma khubandu iyelefu imia ndala nohomba bashilaho awo"},{"SurahNumber":37,"VerseNumber":148,"Text":"Mana nibasuubila nenikhubara mubwokholo okhula okhufwa khwabu"},{"SurahNumber":37,"VerseNumber":149,"Text":"Ne bareebe mbu: “ Nyasaye wuwo niye uli nende Abana abakhana nabo babe nende Abana abasiani"},{"SurahNumber":37,"VerseNumber":150,"Text":"Nohomba khwaloonga Abamalaika okhuba beshikhasi nabo nibalola"},{"SurahNumber":37,"VerseNumber":151,"Text":"Ne toto manya mbu khububeyi bwabu baboolanga mbu"},{"SurahNumber":37,"VerseNumber":152,"Text":"“Nyasaye yebula” ne toto obo ni obubeyi"},{"SurahNumber":37,"VerseNumber":153,"Text":"Oh, yalobola Abana beshikhana okhushila beshisiani"},{"SurahNumber":37,"VerseNumber":154,"Text":"Baane mulimurie? Mubusinjia murie"},{"SurahNumber":37,"VerseNumber":155,"Text":"Ohh shimuparangakhwo tawe"},{"SurahNumber":37,"VerseNumber":156,"Text":"Nohomba muli nende eshifune shiatoto"},{"SurahNumber":37,"VerseNumber":157,"Text":"Mana nakharerekhwo eshitabu shienyu (itaurati) nikali mbu muboolanga obwatoto"},{"SurahNumber":37,"VerseNumber":158,"Text":"Ne baraho okhwinjilana khwolwikho hakari waye nende Amajini, ne Amajini kamala okhumanya mbu toto (baboolanga bario) balikhung’asibwa (mumililo)"},{"SurahNumber":37,"VerseNumber":159,"Text":"Oluyali ni lwa Nyasaye , Nyasaye\tnomutswenufu\tmuno khukabamuchishilanga"},{"SurahNumber":37,"VerseNumber":160,"Text":"Halali Abasumba ba Nyasaye Abatswenufu"},{"SurahNumber":37,"VerseNumber":161,"Text":"Mana enywe nende abamulamanga"},{"SurahNumber":37,"VerseNumber":162,"Text":"Shimunyala okhubakosia tawe"},{"SurahNumber":37,"VerseNumber":163,"Text":"Halali ulia ulinjila mumulilo"},{"SurahNumber":37,"VerseNumber":164,"Text":"Ne habulaho yesiyesi mwifwe halali alinende habundu wuwe amanyikhane"},{"SurahNumber":37,"VerseNumber":165,"Text":"Ne toto efwe nefwe khwemaanga olunyaali"},{"SurahNumber":37,"VerseNumber":166,"Text":"Ne toto nefwe betsoominjia"},{"SurahNumber":37,"VerseNumber":167,"Text":"Ne baliho balia baboolanga mbu"},{"SurahNumber":37,"VerseNumber":168,"Text":"‘‘Khubeetsangakhwo nende ametsulisio ka Abandu bakhale (bebitabu)"},{"SurahNumber":37,"VerseNumber":169,"Text":"Toto khwakhabeele Abasumba ba Nyasaye Abatswenufu.’’"},{"SurahNumber":37,"VerseNumber":170,"Text":"Halali\t(olwashitabu\tshiabetsela) bashikhaya mana hambi hano nibalole"},{"SurahNumber":37,"VerseNumber":171,"Text":"Ne toto likhuwa liefu liamala okhuranjilila khubasumba befu Abarumwa"},{"SurahNumber":37,"VerseNumber":172,"Text":"Mbu abo toto nibo balihabinwa"},{"SurahNumber":37,"VerseNumber":173,"Text":"Ne omukanda kwefu kwabalwani niko kulishila"},{"SurahNumber":37,"VerseNumber":174,"Text":"Kho baleshe butswa khubise ebititi"},{"SurahNumber":37,"VerseNumber":175,"Text":"Ne bahenje butswa, ahambi hano balitsa okhumanya"},{"SurahNumber":37,"VerseNumber":176,"Text":"Koo eshinyasio shia Nyasaye nishio shiabayungubasinjia"},{"SurahNumber":37,"VerseNumber":177,"Text":"Kho eshinyasio olwashilibeshela mushikuri, iliba itsuli imbi khubalia bekanyilisibwa"},{"SurahNumber":37,"VerseNumber":178,"Text":"Kho baleshesa khubise bititi"},{"SurahNumber":37,"VerseNumber":179,"Text":"Ne bahenje butswa nabo balitsa okhumanya"},{"SurahNumber":37,"VerseNumber":180,"Text":"Nyasaye Omulesi nomutswenufu muno okhurulana khukabamuchishilanga"},{"SurahNumber":37,"VerseNumber":181,"Text":"Ne omulembe kube Khubarumwa"},{"SurahNumber":37,"VerseNumber":182,"Text":"Ne oluyali lwoosi nilwa Nyasaye Omulesi wabiloonje bioosi"},{"SurahNumber":38,"VerseNumber":1,"Text":"Swad. Nditsuba khu Ikurani eyili nende ametsulisio"},{"SurahNumber":38,"VerseNumber":2,"Text":"Halali Abakhayi bali mwikhwilola nende obuyingani"},{"SurahNumber":38,"VerseNumber":3,"Text":"Ni emikanda chinga chiakhwasishia imbeli wabu niboopa obuyoka , ne ebise biokhuwonibwa biali biburire"},{"SurahNumber":38,"VerseNumber":4,"Text":"Ne bawuka mbu Omwikanyilisi okhurula mubo okhubetsela , mana nibaboola mbu: “uno ni Omulosi Omubeyi.”"},{"SurahNumber":38,"VerseNumber":5,"Text":"Eh! akholele Abanyasaye okhuba Nyasaye mulala yenyene! Toto kano ni amakhuwa khokhuchenyia"},{"SurahNumber":38,"VerseNumber":6,"Text":"Mana Abakhongo babu nibarula nibababoolela mbu: “mutsie mana mutinyesa Khubanyasaye benyu, toto endio nilwakenyekhana.”"},{"SurahNumber":38,"VerseNumber":7,"Text":"Efwe shikhwawulilakhwo kano mushima shiefu shiokhumalilikha tawe, ne kano shineshindu tawe halali ni obuchishi butswa"},{"SurahNumber":38,"VerseNumber":8,"Text":"Mbu niye butswa weshilibwa amekanyilisio mwifwe. Halali abo bali nende eshibeyibeyi khu amekanyilisio kanje, ne mana bashili okhupila eshinyasio shianje"},{"SurahNumber":38,"VerseNumber":9,"Text":"Nohomba bali nende ebiachi bietsimbabaasi tsia Nyasaye wuwo Omulesi, Owa amani Khakaba"},{"SurahNumber":38,"VerseNumber":10,"Text":"Nohomba bo bali nende obwami bwomwikulu nende khushialo nende ebili hakari wabio? Khomana banine tsinjila tsiokhutsia eyo"},{"SurahNumber":38,"VerseNumber":11,"Text":"Oko niko omukanda kwabalwani kulishilwa mumikanda chilia chilishilwa"},{"SurahNumber":38,"VerseNumber":12,"Text":"Bayingana inyuma wabu Abandu ba Nuhu, nende babu A’di nende Firaun owali nende ebiumbashe"},{"SurahNumber":38,"VerseNumber":13,"Text":"Nende Thamud nende Abandu ba Luti nende Abandu bomumutsuru. Echo nichio emikanda"},{"SurahNumber":38,"VerseNumber":14,"Text":"Abo boosi bayingasia Abarumwa mana nibakhoyeshela eshinyasio"},{"SurahNumber":38,"VerseNumber":15,"Text":"Ne bano shiabalindangasa ni oluyoka lulala butswa olulali ehale tawe"},{"SurahNumber":38,"VerseNumber":16,"Text":"Nabo baboolanga mbu: “Nyasaye wefu Omulesi khurerere eshinyasio shiefu inyanga yeyindukho nishili okhuula.”"},{"SurahNumber":38,"VerseNumber":17,"Text":"Wisumilisie khukababoolanga ako, ne witsulile Omusumba wefu Daudi Owa amani. Toto ye yali omunji wokhusaba eshileshelo"},{"SurahNumber":38,"VerseNumber":18,"Text":"Netoto khwahotselesia ebikulu halala ninaye nibitsoomia ingolobe nende mumabwibwi halala ninaye"},{"SurahNumber":38,"VerseNumber":19,"Text":"Ne kata amayoni kakhung’asibwa emikanda nemikanda, koosi kali amehotselefu khuye"},{"SurahNumber":38,"VerseNumber":20,"Text":"Ne nikhumeta amani obwami bubwe, ne nikhumuwa amachesi nende obumanyi bwokhubusia omuse"},{"SurahNumber":38,"VerseNumber":21,"Text":"Ne koo wawulikhwo olukano lwabasoolani olwa bekalilwa okhwinjila munzu"},{"SurahNumber":38,"VerseNumber":22,"Text":"Olwa benjila wa Daudi , naye nabaria, nibaboola mbu: “olaria tawe, efwe khuli abasoolani babili, mulala wefu akosele owashie, mana okhukabukhasie khubwatoto , ne olakwila elubeka tawe, ne okhulunjisie khunjila yo bwatoto"},{"SurahNumber":38,"VerseNumber":23,"Text":"Toto uno ni Omusiani wefu, ali nende amakondi amakhasi amakhumi tisa nende tisa, nasi endisa nende likondi lilalasa lieshikhasi, mana aboolanga mbu :“mbelesie elilio elo ekhuruchile” (nasi shindenya tawe) ne yashilile khumakhuwa"},{"SurahNumber":38,"VerseNumber":24,"Text":"Toto ye akholele obubii okhusaba likondi lilio okhumeta khukeke, netoto abeyisanga abanji bakholelanga obubii khubeene, halali balia basuubila mana nibakhola amalayi nenibatiti mubo. Mana Daudi nalola mbu khumukholeele amatemo, nasaba eshileshelo khu Nyasaye wuwe, mana nakwa hasi okhwihotselesia khu Nyasaye wuwe nende okhumukalushila"},{"SurahNumber":38,"VerseNumber":25,"Text":"Mana nikhumuleshela ako, netoto ye alinende eshisaala eshikhongo nende habundu halayi alikalukha khwifwe"},{"SurahNumber":38,"VerseNumber":26,"Text":"Ewe Daudi toto efwe khwakhukhola okhuba omulindi wefu khushialo, kho khalaka emise chia Abandu khubwatoto ne olalonda obwikombi bwomwoyo bwakhukosia khunjila ya Nyasaye , toto balia balekha injila ya Nyasaye abo balinyoola eshinyasio eshilulu khulwa okhubula oluchendo khwabu muyinyanga yokhubalilwa"},{"SurahNumber":38,"VerseNumber":27,"Text":"Ne shiwalonga likulu nende eshialo nende ebili hakari wabio eshikhaya tawe. Ako ni amaparo kabakhayi. Bali nende eshinyasio eshilulu Abakhayi abo mumulilo kubalinyoola"},{"SurahNumber":38,"VerseNumber":28,"Text":"Nohomba khukhole balia basubila babe shinga balia bakholanga amabii khushialo, nohomba khukhole abaria Nyasaye shinga abetsimbii"},{"SurahNumber":38,"VerseNumber":29,"Text":"Eshitabu shino shakhwakhwishilia ewe shilimwo tsimbabaasi tsinyinji, kho banyoole okhupaara mutsinyaali tsiashio, ne bobwoongo banyoole okhuwulila"},{"SurahNumber":38,"VerseNumber":30,"Text":"Ne khwahelesia Dawudi Suleiman yali Omusumba omulayi muno, toto ye yali omunji wokhukalushila Nyasaye"},{"SurahNumber":38,"VerseNumber":31,"Text":"Olwa yarumilwa ingolobe tsifarasi tsiwulelanga nitsiemele,\ttsinyangu okhutsunukha"},{"SurahNumber":38,"VerseNumber":32,"Text":"Mana naboola mbu : “esie ndachama ebindu ebilayi khulwa okhwitsulila Nyasaye wanje, mana (tsifarasi etso) nitsifisa inyuma weshikalilo. (Suleiman niyenya mbu atsilole khandi)"},{"SurahNumber":38,"VerseNumber":33,"Text":"Mutsikalusie khwisie , mana nachaka okhutsitilakhwo mwikosi nende khubilenje"},{"SurahNumber":38,"VerseNumber":34,"Text":"Mana nikhura Suleiman mumatemo, nenikhura omubili khushisaala shishie, mana nakalukha okhusaba eshileshelo"},{"SurahNumber":38,"VerseNumber":35,"Text":"Naboola mbu: “Nyasaye wanje undeshele ne umbelesie obwaami bwo mundu wundi alalinyoola inyuma wanje tawe, toto ewe newe Omuwani.’’"},{"SurahNumber":38,"VerseNumber":36,"Text":"Mana nikhukhola omuyeka okhumurumushila,\tkwachendanga khumunwa kukwe, hosi hosi ayenya okhuula"},{"SurahNumber":38,"VerseNumber":37,"Text":"Mana nikhukhola amashetani okhumurumushila, koosi kombakhanga nende keyibilanga"},{"SurahNumber":38,"VerseNumber":38,"Text":"Nende abaandi boboyungwa khuminyororo"},{"SurahNumber":38,"VerseNumber":39,"Text":"Shino ni eshihanwa shiefu, kho mana rusia nohomba shitiile, shibula eshichelo"},{"SurahNumber":38,"VerseNumber":40,"Text":"Ne toto ye ali nende oluyali okhwinjisibwa ewefu, nende habundu halayi muno wokhukalukha"},{"SurahNumber":38,"VerseNumber":41,"Text":"Ne yitsulila Omusumba wefu Ayub, olwa yalanga Nyasaye wuwe mbu: “ toto esie shetani yanderere obusinyifu nende obusandi.”"},{"SurahNumber":38,"VerseNumber":42,"Text":"Nyasaye namuboolela mbu : “sieba hasi eshilenje shishio (isebele nirundukha hasi awo) kho amatsi amanyifu ko khwisinga wisinje ngako, nende kokhunywa onywe.”"},{"SurahNumber":38,"VerseNumber":43,"Text":"Mana nikhumuhelesia Abandu bebe nende abandi shinga abo, nende tsimbabaasi tsirula khwifwe, nende eshitsulisio khubaandu bobwongo"},{"SurahNumber":38,"VerseNumber":44,"Text":"Ne bukula mumukhono kukwo olusaala , omukhupile (omukhaye wuwo khulwokhwitsuba khwa wetsuba- khumabii kayakhola) ne olafunaka eshitsubo tawe. Toto kwamunyoola nali Omwifwiili Omusumba Omulayi, toto yali Omwisumilisi muno"},{"SurahNumber":38,"VerseNumber":45,"Text":"Ne yitsulila Omusumba wefu Ibrahim nende Is’haaq nende Yaqub bali ba amaani nende amachesi"},{"SurahNumber":38,"VerseNumber":46,"Text":"Toto efwe khwabalobola khulikhuwa lilayi muno liokhwitsulila mwikulu"},{"SurahNumber":38,"VerseNumber":47,"Text":"Ne toto abo bali khwifwe Mubandu abalobole abalayi"},{"SurahNumber":38,"VerseNumber":48,"Text":"Ne yitsulila Ismail nende Alyasa nende dhil kifli ne abo boosi bali Mubandu abalayi"},{"SurahNumber":38,"VerseNumber":49,"Text":"Kano ni ametsulisio ne toto bwene balia baria Nyasaye habundu wabu wokhukalukha aliba alayi muno"},{"SurahNumber":38,"VerseNumber":50,"Text":"Emikunda chomwikulu echilaliwa, chilikulwa emiliango shichila bo"},{"SurahNumber":38,"VerseNumber":51,"Text":"Omo baliyiekhamwo nibalaanga ebiamo ebinji nende ebinywebwa ebilayi po"},{"SurahNumber":38,"VerseNumber":52,"Text":"Ne baliba nabakhaye babu abasangasia tsimoni , abolubaka lulala"},{"SurahNumber":38,"VerseNumber":53,"Text":"Kano niko kamwalakwa [okhunyoola] inyanga yokhubalwa"},{"SurahNumber":38,"VerseNumber":54,"Text":"Toto kuno niko umukabo kwefu okulawetsaanga tawe"},{"SurahNumber":38,"VerseNumber":55,"Text":"Endio nilwakaliba netoto balia baruumanga olwakho amakalushilo kabu kaliba amabii"},{"SurahNumber":38,"VerseNumber":56,"Text":"Jahannam balinjilamwo, nabo ni obukono obubii muno bwakhukonakhwo"},{"SurahNumber":38,"VerseNumber":57,"Text":"Endio nilwakaliba mana banywemwo amatsi komulilo nende kamafila"},{"SurahNumber":38,"VerseNumber":58,"Text":"Nende ebinyasio bindi ngabino ebinji"},{"SurahNumber":38,"VerseNumber":59,"Text":"Kuno niko omukanda kulinjila halala ninanyu, balibula okhwinjisibwa obulayi, toto abo balinjila mumulilo"},{"SurahNumber":38,"VerseNumber":60,"Text":"Baliboola mbu : “enywe nenywe mubula amwinjila halayi, nenywe mwachila nikhunyoola eshinyasio, kho muli Abandu ababii muno.”"},{"SurahNumber":38,"VerseNumber":61,"Text":"Baliboola mbu: “ Nyasaye wefu balia bachila nikhunyoola kano bameete eshinyasio mara khabili mumulilo. “"},{"SurahNumber":38,"VerseNumber":62,"Text":"Mana ababii balia balireeba mbu: “kabeele karie akhulalolanga Abandu bakhwabalilanga mubabii mumulilo kuno?”"},{"SurahNumber":38,"VerseNumber":63,"Text":"Koo khwababayila nohomba tsimoni tsiefu nitsilalolanga"},{"SurahNumber":38,"VerseNumber":64,"Text":"Toto kano okhusolana khuno khwa Abandu bomumuliro nitoto"},{"SurahNumber":38,"VerseNumber":65,"Text":"Boola mbu: “esie endisa Omwikanyilisi, ne abulaho Nyasaye wundi owulali Nyasaye mulala Owamani muno. ”"},{"SurahNumber":38,"VerseNumber":66,"Text":"Nyasaye welikulu nende eshialo nende bili hakari wabio Owamaani muno, Omunji weshileshelo"},{"SurahNumber":38,"VerseNumber":67,"Text":"Boola kano ni amacheni amakhongo muno aka enywe mukhayanga"},{"SurahNumber":38,"VerseNumber":68,"Text":"Ka enywe mubula ninako oluchendo. [enywe nanyu mukakhayanga]"},{"SurahNumber":38,"VerseNumber":69,"Text":"Shindali nende obumanyi kebilonje ebikhongo bioluyali olwabiayingananga"},{"SurahNumber":38,"VerseNumber":70,"Text":"Ndahebwa obufimbuli shichila esie endi Omwikanyilisi Owabulafu"},{"SurahNumber":38,"VerseNumber":71,"Text":"Olwa Nyasaye wuwo yaboolela Abamalaika mbu: “esie enonjele Omundu okhurula khuliloba.”"},{"SurahNumber":38,"VerseNumber":72,"Text":"Kho olwandalamukasia mana emufuramwo omwoyo okhurulana ninasi kho mumwinamile khukhumuwulila"},{"SurahNumber":38,"VerseNumber":73,"Text":"Abamalaika boosi nibeenama- halala"},{"SurahNumber":38,"VerseNumber":74,"Text":"Halali Iblisi yaba Omufuru mana naba mubakhayi"},{"SurahNumber":38,"VerseNumber":75,"Text":"Nyasaye namureeba mbu ; “Ewe Iblis shina shikhukayiile okhwinamila khushienonjele nende emikhono chianje, ofurire nohomba oli mubakhongo?”"},{"SurahNumber":38,"VerseNumber":76,"Text":"Shetani naboola ‘Esie endi omulayi okhumushila ye, waloonga esie okhurulana khu muliro naye nomulonga okhurula khuliloba.”"},{"SurahNumber":38,"VerseNumber":77,"Text":"Nyasaye namuboolela mbu: “’mana rula muno ewe oli neshitsubo.”"},{"SurahNumber":38,"VerseNumber":78,"Text":"Ne eshitsubo shianje shikhulikhwo okhula inyanga yomurungo"},{"SurahNumber":38,"VerseNumber":79,"Text":"Iblis naboola: ‘Nyasaye wanje mbelesie obwiyangu ndalafwa tawe okhula inyanga yokhulamusibwa mubafu"},{"SurahNumber":38,"VerseNumber":80,"Text":"Nyasaye namuboolela; ‘‘mana ekhuhelesiyie obwiyangu.’’"},{"SurahNumber":38,"VerseNumber":81,"Text":"Okhula khubise bieyinyanga imanyishe"},{"SurahNumber":38,"VerseNumber":82,"Text":"Iblis naboola mbu: ‘‘nditsuba khumaani koko toto nditsa okhukosia boosi [Abana ba Adam]”"},{"SurahNumber":38,"VerseNumber":83,"Text":"Halali Abasumba bobo abatswenufu mubo"},{"SurahNumber":38,"VerseNumber":84,"Text":"Nyasaye naboola mbu “Toto, ne emboola obwatoto"},{"SurahNumber":38,"VerseNumber":85,"Text":"Ndiliitsusia Jahanam khu ewe nende balia boosi balikhuloonda mubo.”"},{"SurahNumber":38,"VerseNumber":86,"Text":"Boola mbu “ esie shebareba omurungo kwosikwosi tawe nohomba esie shendi omunichilisia tawe"},{"SurahNumber":38,"VerseNumber":87,"Text":"Kano ni ametsulisio butswa Khubandu"},{"SurahNumber":38,"VerseNumber":88,"Text":"Ne toto mulamanya amacheni kaye ahambi hano"},{"SurahNumber":39,"VerseNumber":1,"Text":"Okhwishibwa khweshitabu shino khurulana nende Nyasaye Owamani Owamachesi muno"},{"SurahNumber":39,"VerseNumber":2,"Text":"Toto efwe khwakhwishilia eshitabu shino khubwatoto, kho mulaame Nyasaye yenyene mubutswenufu khu Dini yiyie butswa"},{"SurahNumber":39,"VerseNumber":3,"Text":"Toto Idini yabwene ni ya Nyasaye butswa, ne balia abeliindanga khu ulali Nyasaye nibaboola mbu: “ shikhubalamaanga tawe halali bakhusitie ahambi nende Nyasaye,” toto Nyasaye alibakabula khu kalia akabawukhananga. Toto Nyasaye shaluunjisinjia omubeeyi omukhayi tawe"},{"SurahNumber":39,"VerseNumber":4,"Text":"Nyasaye yenyanga okhuba nende Omwana yakhaloboole mubiloonje bibie owayenya, oluyali ni olulwe, niye Nyasaye mulala ukholanga liayenya"},{"SurahNumber":39,"VerseNumber":5,"Text":"Yaloonga likulu nende eshialo khubwatoto, ufuunikhanga eshiloo khushiteere, nende eshiteere khushiloo, mana nakhola eliuba nende omwesi mubiikhonyele , bioosi bichendanga khubise biarebwaho, manye mbu niye Owa amani Omulesheli muno"},{"SurahNumber":39,"VerseNumber":6,"Text":"Yaloonga okhurula Khumundu mulala, mana namurusiamwo owashie, mana nabarerera ebiruche ebisatsa nende ebikhasi tsimbia munane, abaloonganga mutsinda tsia banyinenywe oshiloonje okhutsia khushindi, mubiilima bitaru. Oyo niye Nyasaye Omulesi wenyu, obwami nobubwe, abulaho Nyasaye wundi owulali ye tawe, kho nanyu mulinjibungwa heena"},{"SurahNumber":39,"VerseNumber":7,"Text":"Ni mukhaya toto Nyasaye ni omuyinda khwinywe, ne shachamilanga Abasumba bebe obukhayi tawe, ne nimumwitsoomia alabafuchilila ne Omundu shalichinga obusiro bwo owashie tawe, mana mulikalukha ewa Nyasaye wenyu Omulesi, ne alibaboolela akamwakholanga toto ye ni Omumanyi muno khukali mubilifi"},{"SurahNumber":39,"VerseNumber":8,"Text":"Ne Omundu nanyoola amasila kosikosi asaba Nyasaye wuwe namukalushila, ne namuhelesia tsimbabaasi okhurula ewuwe yebilila akayasabanga imbeli mana natsokasia Nyasaye nende Abanyasaye bandi mbu kho akosie Abandu khu injila yiye, wikhoye nende obukhayi bubwo hatiti, toto ewe oli mubaandu bomumulilo"},{"SurahNumber":39,"VerseNumber":9,"Text":"Koo ulia ulaamanga eshilo Nyasaye wuwe niyeema niyenama mana naba noburi khu inyanga imalilishi, ne nasuubila okhunyoola tsimbabaasi tsia Nyasaye wuwe. Boola mbu:“ bakhaba nashilala abamanyile nende abalamanyile tawe, toto abachesi nibobetsulilanga.’’"},{"SurahNumber":39,"VerseNumber":10,"Text":"Boola enywe Abasumba banje basuubila, murie Nyasaye wenyu Omulesi, balia bakhola amalayi khushialo khuno balinyoola amalayi, ne eshialo shia Nyasaye neshiyaangufu, toto abesumilisi balihebwa omurungo kwabu okhubura eshichelo"},{"SurahNumber":39,"VerseNumber":11,"Text":"Boola mbu: “esie ndalomesibwa okhulaama Nyasaye mubutswenufu"},{"SurahNumber":39,"VerseNumber":12,"Text":"Ne ndalomesibwa okhuba weyimbeli mubasalamu"},{"SurahNumber":39,"VerseNumber":13,"Text":"Boola mbu: “ esie eritsaanga eshinyasio shie inyanga ikhongo nekhaya okhuloonda ka Nyasaye Omulesi wanje.”"},{"SurahNumber":39,"VerseNumber":14,"Text":"Ni Nyasaye butswa wenaamanga nemutswenushila"},{"SurahNumber":39,"VerseNumber":15,"Text":"Kho lame shia mwenya owulali Ye. Boola mbu: “toto balia abatiba mana nibatibia emioyo chiabu inyanga yeyindukho,” koo manye mbu, okho nikho okhutiba khwa habulafu"},{"SurahNumber":39,"VerseNumber":16,"Text":"Baliba nende ebichelo biomulilo biawukhane hekulu nende hasi wabu, endio nilwa Nyasaye arisia Abandu bebe, enywe abasumba banje muurie"},{"SurahNumber":39,"VerseNumber":17,"Text":"Ne balia basita ehale khubulaami bwobukori mana nibamukalushila Nyasaye, basuubisibwa obulayi imbeli wa Nyasaye , subisia Abasumba banje"},{"SurahNumber":39,"VerseNumber":18,"Text":"Balia bawulilanga likhuwa mana nibaloonda lilia lilayi lialio, abo nibo ba Nyasaye yalunjisia, ne abo nibo bamachesi"},{"SurahNumber":39,"VerseNumber":19,"Text":"Ne ulia okhoyeshele okhunyoola omurungo kweshinyasio, ewe olinobunyali bwokhuhabina uli mumulilo"},{"SurahNumber":39,"VerseNumber":20,"Text":"Halali balia baria Nyasaye wabu balinyoola tsigorofa ebikoro biombakhwa hekulu webindi, emialo chiburanga hasi wabio, indache ya Nyasaye ne Nyasaye shanyala okhwima shiayakhulaka tawe"},{"SurahNumber":39,"VerseNumber":21,"Text":"Koo shololangakhwo shinga Nyasaye yeshinjia amaatsi okhurula mwikulu, mana nakabusia mutsindoto mwiloba, mana namesilia emimela chikabukhane obukondo, mana chiume chikalukhane chibe namabuyu, mana achikhole amasakaria , toto mu ako khulimwo nende eshitsulisio khubandu bamachesi"},{"SurahNumber":39,"VerseNumber":22,"Text":"Koo ulia wa Nyasaye yafungula eshilifu shishie khubuisilamu, mana naba mubulafu bururulanga ewa Nyasaye Omulesi ( bakhaba nashilala nende ulia womwoyo omumu?) eshinyasio eshikhongo shili khubemioyo emiumu chaletsulilanga Nyasaye, abo bali mubukori obwa habulafu"},{"SurahNumber":39,"VerseNumber":23,"Text":"Nyasaye yeshia amakhuwa amalayi muno , eshitabu shietsinyaali tsifwanana tsiakalushilwa, tsirenjinjia emibili chia balia abaria Nyasaye wabu Omulesi, mana nitsikololosia emibili chiabu nende emioyo chiabu khukhwitsulila Nyasaye, obo nibo obulunjifu bwa Nyasaye alunjisinjia khubwo owayenya, ne owa Nyasaye alekha abulaho umulunjisia"},{"SurahNumber":39,"VerseNumber":24,"Text":"Koo ulia wo bweni bubwe bulibukanana nende eshinyasio eshibii inyanga yeyindukho (aliba nashilala nende abalayi?) mana ababii baliboolelwa mbu: “ pile kalia kamwakholanga.”"},{"SurahNumber":39,"VerseNumber":25,"Text":"Bakhaya balia abali imbeli wabu mana eshinyasio nishibetsela munjila yabalamanyile tawe"},{"SurahNumber":39,"VerseNumber":26,"Text":"Mana Nyasaye nabakhofia eshinyasio shiobuteshele, ne eshinyasio shieyinyanga yeyindukho neshikhongo muno, bamanyanga khwo"},{"SurahNumber":39,"VerseNumber":27,"Text":"Ne toto khwachelasilia Abandu mu Kurani ino buli imbia yamachelasio kho banyoole okhwitsulila"},{"SurahNumber":39,"VerseNumber":28,"Text":"Ikurani yolwarabu ibulamwo tsingatsio khobanyoole okhuria Nyasaye"},{"SurahNumber":39,"VerseNumber":29,"Text":"Nyasaye achelasia Omundu uli nende Abaami bakholelanga halala basolananga, nende Omundu uli nende Omwami mulala, koo bakhaba nashilala? Oluyali lwoosi nilwa Nyasaye, halali obunji bwabu shibamanyile tawe"},{"SurahNumber":39,"VerseNumber":30,"Text":"Toto ewe olifwa nabo boosi balifwa"},{"SurahNumber":39,"VerseNumber":31,"Text":"Mana toto enywe imbeli wa Nyasaye wenyu Omulesi mulisoolana, inyanga yeyindukho"}]}