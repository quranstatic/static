{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":51,"VerseNumber":31,"Text":"ইবরাহীম বললেন, ‘হে প্রেরিত ফেরেশতাগণ ! তোমাদের বিশেষ কাজ [১] কি?’"},{"SurahNumber":51,"VerseNumber":32,"Text":"তার বলল, ‘নিশ্চয় আমরা এক অপরাধী সম্প্রদায়ের প্রতি প্রেরিত হয়েছি।"},{"SurahNumber":51,"VerseNumber":33,"Text":"যাতে তাদের উপর নিক্ষেপ করি মাটির শক্ত ঢেলা"},{"SurahNumber":51,"VerseNumber":34,"Text":"যা সীমালঙ্ঘনকারীদের জন্য চিহ্নিত আপনার রবের কাছ থেকে [১]।’"},{"SurahNumber":51,"VerseNumber":35,"Text":"অতঃপর সেখানে যেসব মুমিন ছিল আমরা তাদেরকে বের করে নিয়ে আসলাম।"},{"SurahNumber":51,"VerseNumber":36,"Text":"তবে আমরা সেখানে একটি পরিবার ছাড়া আর কোনো মুসলিম পাইনি।"},{"SurahNumber":51,"VerseNumber":37,"Text":"আর যারা মর্মম্ভদ শাস্তিকে ভয় করে আমরা তাদের জন্য ওখানে একটি নিদর্শন রেখেছি।"},{"SurahNumber":51,"VerseNumber":38,"Text":"আর নিদর্শন রেখেছি মূসার বৃত্তান্তেও, যখন আমরা তাকে স্পষ্ট প্রমাণসহ ফির’আউনের কাছে পাঠালাম [১]"},{"SurahNumber":51,"VerseNumber":39,"Text":"তখন সে ক্ষমতার অহংকারে মুখ ফিরিয়ে নিল [১] এবং বলল, ‘এ ব্যক্তি হয় এক জাদুকর, না হয় এক উন্মাদ।’"},{"SurahNumber":51,"VerseNumber":40,"Text":"কাজেই আমরা তাকে ও তার দলবলকে শাস্তি দিলাম এবং তাদের সাগরে নিক্ষেপ করলাম, আর সে ছিল তিরস্কৃত।"},{"SurahNumber":51,"VerseNumber":41,"Text":"আর নিদর্শন রয়েছে ‘আদের ঘটনাতেও, যখন আমরা তাদের বিরুদ্ধে প্রেরণ করেছিলাম অকল্যাণকর বায়ু [১]"},{"SurahNumber":51,"VerseNumber":42,"Text":"এটা যা কিছুর উপর দিয়ে বয়ে গিয়েছিল তাকেই যেন পরিণত করল চূৰ্ণ-বিচূর্ণ ধ্বংসস্তুপে।"},{"SurahNumber":51,"VerseNumber":43,"Text":"আরও নিদর্শন রয়েছে সামূদের বৃত্তান্তেও, যখন তাদেরকে বলা হয়েছিল, ‘ভোগ করে নাও একটি নিদৃষ্ট কাল।’"},{"SurahNumber":51,"VerseNumber":44,"Text":"অতঃপর তারা তাদের রবের আদেশ মানতে অহংকার করল; ফলে তাদেরকে পাকড়াও করল বজ্র [১] এবং তারা তা দেখছিল।"},{"SurahNumber":51,"VerseNumber":45,"Text":"অতঃপর তারা উঠে দাঁড়াতে পারল না এবং প্রতিরোধ করতেও পারল না।"},{"SurahNumber":51,"VerseNumber":46,"Text":"আর (ধ্বংস করেছিলাম) এদের আগে নূহের সম্প্রদায়কে, নিশ্চয় তারা ছিল ফাসেক সম্প্রদায়।"},{"SurahNumber":51,"VerseNumber":47,"Text":"আর আসমান আমরা তা নির্মাণ করেছি আমাদের ক্ষমতা বলে [১] এবং আমরা নিশ্চয়ই মহাসম্প্রসারণকারী [২]।"},{"SurahNumber":51,"VerseNumber":48,"Text":"আর যমীন, আমরা তাকে বিছিয়ে দিয়েছি, অতঃপর কত সুন্দর ব্যবস্থাপনাকারী [১] (আমরা)"},{"SurahNumber":51,"VerseNumber":49,"Text":"আর প্রত্যেক বস্তু আমরা সৃষ্টি করেছি জোড়ায় জোড়ায় [১], যাতে তোমরা উপদেশ গ্ৰহণ কর।"},{"SurahNumber":51,"VerseNumber":50,"Text":"অতএব, তোমরা আল্লাহর দিকে ধাবিত হও [১]। নিশ্চয় আমি তোমাদের প্রতি আল্লাহর পক্ষ থেকে এক স্পষ্ট সতর্ককারী [২]।"},{"SurahNumber":51,"VerseNumber":51,"Text":"আর তোমরা আল্লাহর সাথে কোনো ইলাহ্‌ স্থির করো না; আমি তোমাদের প্রতি আল্লাহ প্রেরিত এক স্পষ্ট সতর্ককারী।"},{"SurahNumber":51,"VerseNumber":52,"Text":"এভাবে তাদের পূর্ববতীদের কাছে যখনই কোনো রাসূল এসেছেন তারাই তাকে বলেছে, ’এ তো এক জাদুকর, না হয় এক উন্মাদ!’"},{"SurahNumber":51,"VerseNumber":53,"Text":"তারা কি একে অপরকে এ মন্ত্রণাই দিয়ে এসেছে? বরং এরা সীমালজয়নকারী সম্প্রদায় [১]।"},{"SurahNumber":51,"VerseNumber":54,"Text":"কাজেই আপনি তাদেরকে উপেক্ষা করুন, এতে আপনি তিরস্কৃত হবেন না।"},{"SurahNumber":51,"VerseNumber":55,"Text":"আর আপনি উপদেশ দিতে থাকুন, কারণ নিশ্চয় উপদেশ মুমিনদের উপকারে আসে।"},{"SurahNumber":51,"VerseNumber":56,"Text":"আর আমি সৃষ্টি করেছি জিন এবং মানুষকে এজন্যেই যে, তারা কেবল আমার ইবাদাত করবে।"},{"SurahNumber":51,"VerseNumber":57,"Text":"আমি তাদের কাছ থেকে কোনো রিযিক চাই না এবং এটাও চাই না যে, তারা আমাকে খাওয়াবে [১]।"},{"SurahNumber":51,"VerseNumber":58,"Text":"নিশ্চয় আল্লাহ, তিনিই তো রিযিকদাতা, প্রবল শক্তিধর, পরাক্রমশালী।"},{"SurahNumber":51,"VerseNumber":59,"Text":"সুতরাং যারা যুলুম করেছে তাদের জন্য রয়েছে তাদের সমমতাবলম্বীদের অনুরূপ প্রাপ্য (শাস্তি)। কাজেই তারা এটার জন্য আমার কাছে যেন তাড়াহুড়ো না করে [১]।"},{"SurahNumber":51,"VerseNumber":60,"Text":"অতএব, যারা কুফরী করেছে তাদের জন্য দুর্ভোগ সে দিনের, যে দিনের বিষয়ে তাদেরকে সতর্ক করা হয়েছে।"},{"SurahNumber":52,"VerseNumber":1,"Text":"শপথ তূর পর্বতের [১]"},{"SurahNumber":52,"VerseNumber":2,"Text":"শপথ কিতাবের, যা লিখিত আছে [১]"},{"SurahNumber":52,"VerseNumber":3,"Text":"উন্মুক্ত পাতায় [১]"},{"SurahNumber":52,"VerseNumber":4,"Text":"শপথ বায়তুল মা’মূরের [১]"},{"SurahNumber":52,"VerseNumber":5,"Text":"শপথ সমুন্নত ছাদের [১]"},{"SurahNumber":52,"VerseNumber":6,"Text":"শপথ উদ্বেলিত সাগরের [১]"},{"SurahNumber":52,"VerseNumber":7,"Text":"নিশ্চয় আপনার রবের শাস্তি অবশ্যম্ভাবী"},{"SurahNumber":52,"VerseNumber":8,"Text":"এটার নিবারণকারী কেউ নেই [১]।"},{"SurahNumber":52,"VerseNumber":9,"Text":"যেদিন আসমান আন্দোলিত হবে প্রবলভাবে [১]"},{"SurahNumber":52,"VerseNumber":10,"Text":"আর পর্বত পরিভ্রমণ করবে দ্রুত [১]"},{"SurahNumber":52,"VerseNumber":11,"Text":"অতঃএব দুর্ভোগ সে দিন মিথ্যারোপকারীদের জন্য।"},{"SurahNumber":52,"VerseNumber":12,"Text":"যারা খেলার ছলে অসার কাজকর্মে লিপ্ত থাকে [১]"},{"SurahNumber":52,"VerseNumber":13,"Text":"যেদিন তাদেরকে ধাক্কা মারতে মারতে নিয়ে যাওয়া হবে জাহান্নামের আগুনের দিকে"},{"SurahNumber":52,"VerseNumber":14,"Text":"‘এটাই সে আগুন যাকে তোমরা মিথ্যা মনে করতে।’"},{"SurahNumber":52,"VerseNumber":15,"Text":"এটা কি তবে জাদু? না কি তোমরা দেখতে পাচ্ছ না [১]"},{"SurahNumber":52,"VerseNumber":16,"Text":"তোমরা এতে দগ্ধ হও, অতঃপর তোমরা ধৈর্য ধারণ কর অথবা ধৈর্য ধারণ না কর, উভয়ই তোমাদের জন্য সমান। তোমরা যা করতে তারই প্রতিফল তোমাদেরকে দেয়া হচ্ছে।"},{"SurahNumber":52,"VerseNumber":17,"Text":"নিশ্চয় মুত্তাকীরা থাকবে জান্নাতে ও আরাম-আয়েশে"},{"SurahNumber":52,"VerseNumber":18,"Text":"তাদের রব তাদেরকে যা দিয়েছেন তারা তা উপভোগ করবে এবং তাদের রব তাদেরকে রক্ষা করেছেন জলন্ত আগুনের শাস্তি থেকে"},{"SurahNumber":52,"VerseNumber":19,"Text":"‘তোমরা যা করতে তার প্রতিফল স্বরূপ তোমরা তৃপ্তির সাথে পানাহার করতে থাক [১]।’"},{"SurahNumber":52,"VerseNumber":20,"Text":"তারা বসবে শ্রেণিবদ্ধভাবে সজ্জিত আসনে হেলান দিয়ে; আর আমরা তাদের মিলন ঘটাব ডাগর চোখবিশিষ্টা হূরের সঙ্গে"},{"SurahNumber":52,"VerseNumber":21,"Text":"আর যারা ঈমান আনে, আর তাদের সন্তান-সন্ততি ঈমানে তাদের অনুগামী হয়, আমরা তাদের সাথে মিলিত করব তাদের সন্তান-সন্ততিকে [১] এবং তাদের কর্মফল আমরা একটুও কমাবো না [২]; প্র্যত্যেক ব্যক্তি নিজ কৃতকর্মের জন্য দায়ী [৩]।"},{"SurahNumber":52,"VerseNumber":22,"Text":"আর আমরা তাদেরকে বাড়িয়ে দেব ফলমূল এবং গোশত যা তারা কামনা করবে।"},{"SurahNumber":52,"VerseNumber":23,"Text":"সেখানে তারা পরস্পরের মধ্যে আদান-প্রদান করতে থাকবে পানপাত্র, সেখানে থাকবে না কোনো অসার কথা-বার্তা, থাকবে না কোনো পাপকাজও [১]।"},{"SurahNumber":52,"VerseNumber":24,"Text":"আর তাদের সেবায় চারপাশে ঘুরাঘুরি করবে কিশোরেরা, তারা যেন সুরক্ষিত মুক্তা।"},{"SurahNumber":52,"VerseNumber":25,"Text":"আর তারা একে অন্যের দিকে ফিরে জিজ্ঞেস করবে"},{"SurahNumber":52,"VerseNumber":26,"Text":"তারা বলবে, নিশ্চয় আগে আমরা পরিবার-পরিজনের মধ্যে শংকিত অবস্থায় ছিলাম [১]।"},{"SurahNumber":52,"VerseNumber":27,"Text":"অতঃপর আমাদের প্রতি আল্লাহ অনুগ্রহ করেছেন এবং আমাদেরকে আগুনের শাস্তি থেকে রক্ষা করেছেন।"},{"SurahNumber":52,"VerseNumber":28,"Text":"নিশ্চয় আমরা আগেও আল্লাহকে ডাকতাম, নিশ্চয় তিনি কৃপাময়, পরম দয়ালু।"},{"SurahNumber":52,"VerseNumber":29,"Text":"অতএব আপনি উপদেশ দিতে থাকুন, কারণ, আপনার রবের অনুগ্রহে আপনি গণক নন, উন্মাদও নন।"},{"SurahNumber":52,"VerseNumber":30,"Text":"নাকি তারা বলে, ‘সে একজন কবি? আমরা তার মৃত্যুর প্রতীক্ষা করছি।"},{"SurahNumber":52,"VerseNumber":31,"Text":"বলুন, ‘তোমরা প্রতীক্ষা কর, আমিও তোমাদের সাথে প্রতীক্ষাকারীদের অন্তর্ভুক্ত [১]।’"},{"SurahNumber":52,"VerseNumber":32,"Text":"নাকি তাদের বিবেক-বুদ্ধি তাদেরকে এ আদেশ দিচ্ছে, বরং তারা এক সীমালঙ্ঘনকারী সম্প্রদায় [১]।"},{"SurahNumber":52,"VerseNumber":33,"Text":"নাকি তারা বলে, ‘এ কুরআন সে বানিয়ে বলেছে?’ বরং তারা ঈমান আনবে না।"},{"SurahNumber":52,"VerseNumber":34,"Text":"অতএব, তারা যদি সত্যবাদী হয় তবে এটার মত কোনো বাণী নিয়ে আসুক না [১]"},{"SurahNumber":52,"VerseNumber":35,"Text":"তারা কি স্রষ্টা ছাড়া সৃষ্টি হয়েছে, না তারা নিজেরাই স্রষ্টা [১]"},{"SurahNumber":52,"VerseNumber":36,"Text":"নাকি তারা আসমানসমূহ ও যমীন সৃষ্টি করেছে? বরং তারা দৃঢ় বিশ্বাস করে না।"},{"SurahNumber":52,"VerseNumber":37,"Text":"আপনার রবের গুপ্তভাণ্ডার কি তাদের কাছে রয়েছে, নাকি তারা এ সবকিছুর নিয়ন্তা"},{"SurahNumber":52,"VerseNumber":38,"Text":"নাকি তাদের কোনো সিঁড়ি আছে যাতে আরোহন করে তারা শুনে থাকে? থাকলে তাদের সে শ্রোতা সুস্পষ্ট প্রমাণ নিয়ে আসুক"},{"SurahNumber":52,"VerseNumber":39,"Text":"তবে কি কন্যা সন্তান তাঁর জন্য এবং পুত্ৰ সন্তান তোমাদের জন্য"},{"SurahNumber":52,"VerseNumber":40,"Text":"তবে কি আপনি তাদের কাছে পারিশ্রমিক চাচ্ছেন যে, তারা এটাকে একটি দুৰ্বহ বোঝা মনে করে"},{"SurahNumber":52,"VerseNumber":41,"Text":"নাকি গায়েবী বিষয়ে তাদের কোনো জ্ঞান আছে যে, তারা তা লিখছে"},{"SurahNumber":52,"VerseNumber":42,"Text":"নাকি তারা কোনো ষড়যন্ত্র করতে চায়? পরিণামে যারা কুফরী করে তারাই হবে ষড়যন্ত্রের শিকার [১]।"},{"SurahNumber":52,"VerseNumber":43,"Text":"নাকি আল্লাহ ছাড়া ওদের অন্য কোনো ইলাহ আছে? তারা যে শির্ক স্থির করে আল্লাহ্‌ তা থেকে পবিত্ৰ"},{"SurahNumber":52,"VerseNumber":44,"Text":"আর তারা আকাশের কোনো খণ্ড ভেঙ্গে পড়তে দেখলে বলবে, ‘এটা তো এক পুঞ্জিভূত মেঘ।’"},{"SurahNumber":52,"VerseNumber":45,"Text":"অতএব, তাদেরকে ছেড়ে দিন সে দিন পর্যন্ত, যেদিন তারা বজ্রাঘাতে হতচেতন হবে।"},{"SurahNumber":52,"VerseNumber":46,"Text":"সেদিন তাদের ষড়যন্ত্র কোনো কাজে আসবে না এবং তাদেরকে সাহায্যও করা হবে না।"},{"SurahNumber":52,"VerseNumber":47,"Text":"আর নিশ্চয় যারা যুলুম করেছে তাদের জন্য রয়েছে এছাড়া আরো শাস্তি। কিন্তু তাদের অধিকাংশই তা জানে না"},{"SurahNumber":52,"VerseNumber":48,"Text":"আর আপনি ধৈর্যধারণ করুন আপনার রবের সিদ্ধান্তের উপর; নিশ্চয় আপনি আমাদের চক্ষুর সামনেই রয়েছেন [১]। আপনি আপনার রবের সপ্ৰশংসা পবিত্রতা ও মহিমা ঘোষণা করুন যখন আপনি দণ্ডায়মান হন [২]"},{"SurahNumber":52,"VerseNumber":49,"Text":"আর তাঁর পবিত্ৰতা ঘোষণা করুন রাতের বেলা [১] ও তারকার অস্ত গমনের পর [২]।"},{"SurahNumber":53,"VerseNumber":1,"Text":"শপথ নক্ষত্রের, যখন তা হয় অস্তমিত [১]"},{"SurahNumber":53,"VerseNumber":2,"Text":"তোমাদের সঙ্গী [১] বিভ্রান্ত নয়, বিপথগামীও নয়"},{"SurahNumber":53,"VerseNumber":3,"Text":"আর তিনি মনগড়া কথা বলেন না [১]।"},{"SurahNumber":53,"VerseNumber":4,"Text":"তাতো কেবল ওহী, যা তার প্রতি ওহীরূপে প্রেরিত হয়"},{"SurahNumber":53,"VerseNumber":5,"Text":"তাকে শিক্ষা দান করেছেন প্ৰচণ্ড শক্তিশালী [১]"},{"SurahNumber":53,"VerseNumber":6,"Text":"সৌন্দর্যপূর্ণ সত্তা [১]। অতঃপর তিনি স্থির হয়েছিলেন [২]"},{"SurahNumber":53,"VerseNumber":7,"Text":"আর তিনি ছিলেন ঊর্ধ্বদিগন্তে [১]"},{"SurahNumber":53,"VerseNumber":8,"Text":"তারপর তিনি তার কাছাকাছি হলেন, অতঃপর খুব কাছাকাছি"},{"SurahNumber":53,"VerseNumber":9,"Text":"ফলে তাদের মধ্যে দু ধনুকের ব্যবধান রইল অথবা তারও কম [১]।"},{"SurahNumber":53,"VerseNumber":10,"Text":"তখন আল্লাহ্‌ তাঁর বান্দার প্রতি যা ওহী করার তা ওহী করলেন [১]"},{"SurahNumber":53,"VerseNumber":11,"Text":"যা তিনি দেখেছেন, তার অন্তঃকরণ তা মিথ্যা বলেনি [১]"},{"SurahNumber":53,"VerseNumber":12,"Text":"তিনি যা দেখেছেন তোমরা কি সে বিষয়ে তাঁর সঙ্গে বিতর্ক করবে"},{"SurahNumber":53,"VerseNumber":13,"Text":"আর অবশ্যই তিনি তাকে আরেকবার দেখেছিলেন"},{"SurahNumber":53,"VerseNumber":14,"Text":"‘সিদরাতুল মুন্তাহা’ তথা প্রান্তবর্তী কুল গাছ এর কাছে [১]"},{"SurahNumber":53,"VerseNumber":15,"Text":"যার কাছে জান্নাতুল মা’ওয়া [১] অবস্থিত।"},{"SurahNumber":53,"VerseNumber":16,"Text":"যখন কুল গাছটিকে যা আচ্ছাদিত করার তা আচ্ছাদিত করেছিল [১]"},{"SurahNumber":53,"VerseNumber":17,"Text":"তার দৃষ্টি বিভ্রম হয়নি, দৃষ্টি লক্ষ্যচ্যুতও হয়নি [১]।"},{"SurahNumber":53,"VerseNumber":18,"Text":"অবশ্যই তিনি তার রবের মহান নিদর্শনাবলীর কিছু দেখেছিলেন"},{"SurahNumber":53,"VerseNumber":19,"Text":"অতএব, তোমরা আমাকে জানাও ‘লাত’ ও ‘উযযা' সম্পর্কে"},{"SurahNumber":53,"VerseNumber":20,"Text":"এবং তৃতীয় আরেকটি ‘মানাত’ সম্পর্কে [১]"},{"SurahNumber":53,"VerseNumber":21,"Text":"তবে কি তোমাদের জন্য পুত্ৰ সন্তান এবং আল্লাহর জন্য কন্যা সন্তান"},{"SurahNumber":53,"VerseNumber":22,"Text":"এ রকম বন্টন তো অসঙ্গত [১]।"},{"SurahNumber":53,"VerseNumber":23,"Text":"এগুলো কিছু নাম মাত্র যা তোমরা ও তোমাদের পূর্বপুরুষরা রেখেছ, যার সমর্থনে আল্লাহ্‌ কোনো দলীলপ্রমাণ নাযিল করেননি। তারা তো অনুমান এবং নিজেদের প্রবৃত্তিরই অনুসরণ করে, অথচ তাদের কাছে তাদের রবের পক্ষ থেকে হেদায়াত এসেছে [১]।"},{"SurahNumber":53,"VerseNumber":24,"Text":"মানুষ যা চায় তাই কি সে পায়"},{"SurahNumber":53,"VerseNumber":25,"Text":"বস্তুতঃ আখেরাত ও দুনিয়া আল্লাহ্‌রই"},{"SurahNumber":53,"VerseNumber":26,"Text":"আর আসমানসমূহে বহু ফিরিশতা রয়েছে; তাদের সুপারিশ কিছুমাত্র ফলপ্রসূ হবে না, তবে আল্লাহর অনুমতির পর, যার জন্য তিনি ইচ্ছে করেন ও যার প্রতি তিনি সন্তুষ্ট।"},{"SurahNumber":53,"VerseNumber":27,"Text":"নিশ্চয় যারা আখিরাতের উপর ঈমান আনে না তারাই নারীবাচক নাম দিয়ে থাকে ফিরিশতাদেরকে [১]"},{"SurahNumber":53,"VerseNumber":28,"Text":"অথচ এ বিষয়ে তাদের কোনো জ্ঞানই নেই, তারা তো শুধু অনুমানেরই অনুসরণ করে; আর নিশ্চয় অনুমান সত্যের মোকাবিলায় কোনই কাজে আসে না [১]।"},{"SurahNumber":53,"VerseNumber":29,"Text":"অতএব, আপনি তাকে উপেক্ষা করে চলুন যে আমাদের স্মরণ [১] থেকে বিমুখ হয় এবং কেবল দুনিয়ার জীবনই কামনা করে।"},{"SurahNumber":53,"VerseNumber":30,"Text":"এটাই তাদের জ্ঞানের শেষ সীমা। নিশ্চয় আপনার রব, তিনিই ভাল জানেন কে তাঁর পথ থেকে বিচ্যুত হয়েছে এবং তিনিই ভাল জানেন কে হেদায়াতপ্ৰাপ্ত হয়েছে।"},{"SurahNumber":53,"VerseNumber":31,"Text":"আর আসমানসমূহে যা কিছু আছে ও যমীনে যা কিছু আছে তা আল্লাহ্‌রই। যাতে তিনি তাদের কাজের প্রতিফল দিতে পারেন যারা মন্দ কাজ করে এবং তাদেরকে তিনি উত্তম পুরস্কার দিতে পারেন যারা সৎকাজ করে"},{"SurahNumber":53,"VerseNumber":32,"Text":"যারা বিরত থাকে গুরুতর পাপ ও অশ্লীল কাজ থেকে, ছোটখাট অপরাধ ব্যতীত [১]। নিশ্চয় আপনার রবের ক্ষমা অপরিসীম; তিনি তোমাদের সম্পর্কে সম্যক অবগত---যখন তিনি তোমাদেরকে সৃষ্টি করেছিলেন মাটি হতে এবং যখন তোমরা মাতৃগর্ভে ভ্রূণরূপে ছিলে। অতএব, তোমরা আত্মপ্ৰশংসা করো না, তিনিই সম্যক জানেন তার সম্পর্কে যে তাকওয়া অবলম্বন করেছে [২]।"},{"SurahNumber":53,"VerseNumber":33,"Text":"আপনি কি দেখেছেন সে ব্যক্তিকে যে মুখ ফিরিয়ে নেয়"},{"SurahNumber":53,"VerseNumber":34,"Text":"এবং দান করে সামান্যই, পরে বন্ধ করে দেয় [১]"},{"SurahNumber":53,"VerseNumber":35,"Text":"তার কাছে কি গায়েবের জ্ঞান আছে যে, সে প্রত্যক্ষ করে"},{"SurahNumber":53,"VerseNumber":36,"Text":"নাকি তাকে জানানো হয়নি যা আছে মূসার সহীফায়"},{"SurahNumber":53,"VerseNumber":37,"Text":"এবং ইবরাহীমের সহীফায় [১], যিনি পূর্ণ করেছিলেন (তার অঙ্গীকার) [২]"},{"SurahNumber":53,"VerseNumber":38,"Text":"তা এই যে [১], কোনো বোঝা বহনকারী অন্যের বোঝা বহন করবে না"},{"SurahNumber":53,"VerseNumber":39,"Text":"আর এই যে, মানুষ তাই পায় যা সে চেষ্টা করে [১]"},{"SurahNumber":53,"VerseNumber":40,"Text":"আর এই যে, তার প্রচেষ্টার ফল শিঘ্রই দেখা যাবে"},{"SurahNumber":53,"VerseNumber":41,"Text":"তারপর তাকে দেয়া হবে পূর্ণ প্রতিদান"},{"SurahNumber":53,"VerseNumber":42,"Text":"আর এই যে, সবার শেষ গন্তব্য তো আপনার রবের কাছে [১]"},{"SurahNumber":53,"VerseNumber":43,"Text":"আর এই যে, তিনিই হাসান এবং তিনিই কাঁদান [১]"},{"SurahNumber":53,"VerseNumber":44,"Text":"আর এই যে, তিনিই মারেন এবং তিনিই বাঁচান"},{"SurahNumber":53,"VerseNumber":45,"Text":"আর এই যে, তিনিই সৃষ্টি করেন যুগল---পুরুষ ও নারী"},{"SurahNumber":53,"VerseNumber":46,"Text":"শুক্রবিন্দু হতে, যখন তা স্থলিত হয়"},{"SurahNumber":53,"VerseNumber":47,"Text":"আর এই যে, পুনরুত্থান ঘটানোর দায়িত্ব তাঁরই [১]"},{"SurahNumber":53,"VerseNumber":48,"Text":"আর এই যে, তিনিই অভাবমুক্ত করেন এবং সম্পদ দান করেন [১]"},{"SurahNumber":53,"VerseNumber":49,"Text":"আর এই যে, তিনি শি’রা নক্ষত্রের রব [১]।"},{"SurahNumber":53,"VerseNumber":50,"Text":"আর এই যে, তিনিই প্রাচীন ‘আদ সম্প্রদায়কে ধ্বংস করেছিলেন"},{"SurahNumber":53,"VerseNumber":51,"Text":"এবং সামূদ সম্প্রদায়কেও [১]; অতঃপর কাউকেও তিনি বাকী রাখেননি"},{"SurahNumber":53,"VerseNumber":52,"Text":"আর এদের আগে নূহের সম্প্রদায়কেও, নিশ্চয় তারা ছিল অত্যন্ত যালিম ও চরম অবাধ্য।"},{"SurahNumber":53,"VerseNumber":53,"Text":"আর তিনি উল্টানো আবাসভূমিকে নিক্ষেপ করেছিলেন [১]।"},{"SurahNumber":53,"VerseNumber":54,"Text":"অতঃপর সেটাকে আচ্ছন্ন করল যা আচ্ছন্ন করার [১]"},{"SurahNumber":53,"VerseNumber":55,"Text":"সুতরাং (হে মানুষ!) তুমি তোমার রবের কোন্‌ অনুগ্রহ সম্পর্কে সন্দেহ পোষণ করবে [১]"},{"SurahNumber":53,"VerseNumber":56,"Text":"এ নবীও [১] অতীতের সতর্ককারীদের মতই এক সতর্ককারী।"},{"SurahNumber":53,"VerseNumber":57,"Text":"কিয়ামত আসন্ন [১]"},{"SurahNumber":53,"VerseNumber":58,"Text":"আল্লাহ ছাড়া কেউই এটা প্রকাশ করতে সক্ষম নয়।"},{"SurahNumber":53,"VerseNumber":59,"Text":"তোমরা কি এ কথায় বিস্ময় বোধ করছ"},{"SurahNumber":53,"VerseNumber":60,"Text":"আর হাসি-ঠাট্টা করছ ! এবং কাঁদছো না [১]"},{"SurahNumber":53,"VerseNumber":61,"Text":"আর তোমরা উদাসীন [১]"},{"SurahNumber":53,"VerseNumber":62,"Text":"অতএব আল্লাহকে সাজদা কর এবং তাঁর ‘ইবাদাত কর [১]।"},{"SurahNumber":54,"VerseNumber":1,"Text":"কিয়ামত কাছাকাছি হয়েছে [১], আর চাঁদ বিদীর্ণ হয়েছে [২]"},{"SurahNumber":54,"VerseNumber":2,"Text":"আর তারা কোনো নিদর্শন দেখলে মুখ ফিরিয়ে নেয় এবং বলে, ‘এটা তো চিরাচরিত জাদু [১]।’"},{"SurahNumber":54,"VerseNumber":3,"Text":"আর তারা মিথ্যারোপ করে এবং নিজ খেয়াল –খুশীর অনুসরণ করে, অথচ প্রতিটি বিষয়ই শেষ লক্ষে পৌঁছবে [১]।"},{"SurahNumber":54,"VerseNumber":4,"Text":"আর তাদের কাছে এসেছে সংবাদসমূহ, যাতে আছে কঠোর নিষেধাজ্ঞা"},{"SurahNumber":54,"VerseNumber":5,"Text":"এটা পরিপূর্ণ হিকমত, কিন্তু ভীতিপ্রদর্শন তাদের কোনো কাজে লাগেনি।"},{"SurahNumber":54,"VerseNumber":6,"Text":"অতএব, আপনি তাদের উপেক্ষা করুন। (স্মরণ করুন) যেদিন আহ্‌বানকারী আহ্‌বান করবে এক ভয়াবহ পরিণামের দিকে"},{"SurahNumber":54,"VerseNumber":7,"Text":"আপমানে অবনমিত নেত্রে [১] সেদিন তারা কবর হতে বের হবে, মনে হবে যেন তারা বিক্ষিপ্ত পঙ্গপাল"},{"SurahNumber":54,"VerseNumber":8,"Text":"তারা অহ্বানকারীর দিকে ছুটে আসবে ভীত-বিহ্বল হয়ে [১]। কাফিররা বলবে, ‘বড়ই কঠিন এ দিন।’"},{"SurahNumber":54,"VerseNumber":9,"Text":"এদের আগে নূহের সম্প্রদায়ও মিথ্যারোপ করেছিল--- সুতরাং তারা আমাদের বান্দার প্রতি মিথ্যারোপ করেছিল আর বলেছিল, ’পাগল’, আর তাকে ভীতি প্রদর্শন করা হয়েছিল [১]।"},{"SurahNumber":54,"VerseNumber":10,"Text":"তখন তিনি তাঁর রবকে আহবান করে বলেছিলেন, ‘নিশ্চয় আমি অসহায়, অতএব আপনি প্রতিবিধান করুন।’"},{"SurahNumber":54,"VerseNumber":11,"Text":"ফলে আমরা উন্মুক্ত করে দিলাম আকাশের দ্বারসমূহ প্রবল বর্ষণশীল বারিধারার মাধ্যমে"},{"SurahNumber":54,"VerseNumber":12,"Text":"এবং মাটি থেকে উৎসারিত করলাম ঝর্ণাসমূহ; ফলে সমস্ত পানি মিলিত হল এক পরিকল্পনা অনুসারে [১]"},{"SurahNumber":54,"VerseNumber":13,"Text":"আর নূহকে আমরা আরোহণ করালাম কাঠ ও পেরেগ নির্মিত এক নৌযানে [১]"},{"SurahNumber":54,"VerseNumber":14,"Text":"যা চলত আমাদের চোখের সামনে; এটা পুরস্কার তাঁর জন্য, যার সাথে কুফরী করা হয়েছিল।"},{"SurahNumber":54,"VerseNumber":15,"Text":"আর অবশ্যই আমরা এটাকে রেখে দিয়েছি এক নিদর্শনরূপে [১]; অতএব উপদেশ গ্রহণকারী কেউ আছে কি"},{"SurahNumber":54,"VerseNumber":16,"Text":"সুতরাং কী কঠোর ছিল আমার শাস্তি ও ভীতিপ্ৰদৰ্শন"},{"SurahNumber":54,"VerseNumber":17,"Text":"আর অবশ্যই আমরা কুরআনকে সহজ করে দিয়েছি উপদেশ গ্রহণের জন্য [১], এতএব উপদেশ গ্রহণকারী কেউ আছে কি"},{"SurahNumber":54,"VerseNumber":18,"Text":"‘আদ সম্প্রদায় মিথ্যারোপ করেছিল, ফলে কিরূপ ছিল আমার শাস্তি ও সতর্কবাণী"},{"SurahNumber":54,"VerseNumber":19,"Text":"নিশ্চয় আমরা তাদের উপর পাঠিয়েছিলাম এক প্রচন্ড শীতল ঝড়োহাওয়া নিরবচ্ছিন্ন অমঙ্গল দিনে"},{"SurahNumber":54,"VerseNumber":20,"Text":"তা মানুষকে উৎখাত করেছিল যেন তারা উৎপাটিত খেজুর গাছের কান্ড।"},{"SurahNumber":54,"VerseNumber":21,"Text":"অতএব কী কঠোর ছিল আমার শাস্তি ও ভীতিপ্রদর্শন"},{"SurahNumber":54,"VerseNumber":22,"Text":"আর অবশ্যই আমরা কুরআনকে সহজ করে দিয়েছি উপদেশ গ্রহণের জন্য; অতএব উপদেশ গ্রহণকারী কেউ আছে কি"},{"SurahNumber":54,"VerseNumber":23,"Text":"সামূদ সম্প্রদায় সতর্ককারীদের প্রতি মিথ্যারোপ করেছিল"},{"SurahNumber":54,"VerseNumber":24,"Text":"অতঃপর তারা বলেছিল, ‘আমরা কি আমাদেরই এক ব্যাক্তির অনুসরণ করব? তবে তো আমরা পথভ্রষ্টতায় এবং উন্মাত্ততায় পতিত হব।"},{"SurahNumber":54,"VerseNumber":25,"Text":"‘আমাদের মধ্যে কি তারই প্রতি যিকর [১] পাঠানো হয়েছে? না, সে তো একজন মিথ্যাবাদী, দাম্ভিক [২]।’"},{"SurahNumber":54,"VerseNumber":26,"Text":"আগামী কাল ওরা অবশ্যই জানবে, কে মিথ্যাবাদী, দাম্ভিক।"},{"SurahNumber":54,"VerseNumber":27,"Text":"নিশ্চয় আমরা তাদের পরীক্ষার জন্য উষ্ট্রী পাঠিয়েছি, অতএব আপনি তাদের আচরণ লক্ষ্য করুন এবং ধৈর্যশীল হোন।"},{"SurahNumber":54,"VerseNumber":28,"Text":"আর তাদেরকে জানিয়ে দিন যে, তাদের মধ্যে পানি বন্টন নির্ধারিত এবং পানির অংশের জন্য প্রত্যেকে উপস্থিত হবে পালাক্রমে।"},{"SurahNumber":54,"VerseNumber":29,"Text":"অতঃপর তারা তাদের সঙ্গীকে ডাকল, ফলে সে সেটাকে (উষ্ট্রী) ধরে হত্য করল।"},{"SurahNumber":54,"VerseNumber":30,"Text":"অতএব কিরূপ কঠোর ছিল আমার শাস্তি ও ভীতিপ্রদর্শন"},{"SurahNumber":54,"VerseNumber":31,"Text":"নিশ্চয় আমরা তাদের উপর পাঠিয়েছিলাম এক বিরাট আওয়াজ; ফলে তারা হয়ে গেল খোয়াড় প্রস্তুতকারীর বিখন্ডিত শুল্ক খড়ের ন্যায় [১]।"},{"SurahNumber":54,"VerseNumber":32,"Text":"আর অবশ্যই আমরা কুরআনকে সহজ করে দিয়েছি উপদেশ গ্রহণের জন্য; অতএব উপদেশ গ্রহণকারী কেউ আছে কি"},{"SurahNumber":54,"VerseNumber":33,"Text":"লুত সম্প্রদায় মিথ্যারোপ করেছিল সতর্ককারীদের প্রতি"},{"SurahNumber":54,"VerseNumber":34,"Text":"নিশ্চয় আমরা তাদের উপর পাঠিয়েছিলাম পাথর বহনকারী প্রচণ্ড ঝটিকা, কিন্তু লূত পরিবারের উপর নয়; তাদেরকে আমরা উদ্ধার করেছিলাম রাতের শেষাংশে"},{"SurahNumber":54,"VerseNumber":35,"Text":"আমাদের পক্ষ থেকে অনুগ্রহস্বরূপ; যে কৃতজ্ঞতা প্রকাশ করে, আমরা এভাবেই তাকে পুরস্কৃত করে থাকি।"},{"SurahNumber":54,"VerseNumber":36,"Text":"আর অবশ্যই লূত তাদেরকে সতর্ক করেছিল আমাদের কঠোর পাকড়াও সম্পর্কে; কিন্তু তারা সতর্কবাণী সম্বন্ধে বিতণ্ডা [১] শুরু করল।"},{"SurahNumber":54,"VerseNumber":37,"Text":"আর অবশ্যই তারা লূতের কাছ থেকে তার মেহমানদেরকে অসদুদ্দেশ্যে দাবি করল [১], তখন আমরা তাদের দৃষ্টি শক্তি লোপ করে দিলাম এবং বললাম, ‘আস্বাদন কর আমার শাস্তি এবং ভীতির পরিণাম।"},{"SurahNumber":54,"VerseNumber":38,"Text":"আর অবশ্যই প্রত্যুষে তাদের উপর বিরামহীন শাস্তি আঘাত করেছিল।"},{"SurahNumber":54,"VerseNumber":39,"Text":"সুতরাং ‘আস্বাদন কর আমার শাস্তি এবং ভীতিপ্রদর্শনের পরিণাম।’"},{"SurahNumber":54,"VerseNumber":40,"Text":"আর অবশ্যই আমরা কুরআনকে সহজ করে দিয়েছি উপদেশ গ্রহণের জন্য; অতএব উপদেশ গ্ৰহণকারী কেউ আছে কি"},{"SurahNumber":54,"VerseNumber":41,"Text":"আর অবশ্যই ফির’আউন সম্প্রদায়ের কাছে এসেছিল সতর্ককারী"},{"SurahNumber":54,"VerseNumber":42,"Text":"তারা আমাদের সব নিদর্শনে মিথ্যারোপ করল, সুতরাং আমরা মহাপরাক্রমশালী ও সর্বশক্তিমানরূপে তাদেরকে পাকড়াও করলাম।"},{"SurahNumber":54,"VerseNumber":43,"Text":"তোমাদের মধ্যকার কাফিররা কি তাদের চেয়ে ভাল? না কি তোমাদের অব্যাহতির কোনো সনদ রয়েছে পূর্ববতী কিতাবে"},{"SurahNumber":54,"VerseNumber":44,"Text":"নাকি তারা বলে, ‘আমরা এক সংঘবদ্ধ অপরাজেয় দল? ’"},{"SurahNumber":54,"VerseNumber":45,"Text":"এ দল তো শীঘ্রই পরাজিত হবে এবং পিঠ দেখিয়ে পালাবে [১]"},{"SurahNumber":54,"VerseNumber":46,"Text":"বরং কিয়ামত তাদের শাস্তির নির্ধারিত সময়। আর কিয়ামত হবে কঠিনতর ও তিক্তকর [১]"},{"SurahNumber":54,"VerseNumber":47,"Text":"নিশ্চয় অপরাধীরা বিভ্রান্তি ও শাস্তিতে রয়েছে [১]।"},{"SurahNumber":54,"VerseNumber":48,"Text":"যেদিন তাদেরকে উপুড় করে টেনে নিয়ে যাওয়া হবে জাহান্নামের দিকে; সেদিন বলা হবে, ‘জাহান্নামের যন্ত্রণা আস্বাদন কর।’"},{"SurahNumber":54,"VerseNumber":49,"Text":"নিশ্চয় আমরা প্রত্যেক কিছু সৃষ্টি করেছি নির্ধারিত পরিমাপে [১]"},{"SurahNumber":54,"VerseNumber":50,"Text":"আর আমাদের আদেশ তো কেবল একটি কথা, চোখের পলকের মত [১]।"},{"SurahNumber":54,"VerseNumber":51,"Text":"আর অবশ্যই আমরা ধ্বংস করেছি তোমাদের মত দলগুলোকে। অতএব, উপদেশ গ্রহণকারী কেউ আছে কি"},{"SurahNumber":54,"VerseNumber":52,"Text":"আর তারা যা করেছে সবকিছুই আছে ‘আমলনামায়’"},{"SurahNumber":54,"VerseNumber":53,"Text":"আর ছোট বড় সব কিছুই লিখিত আছে [১]।"},{"SurahNumber":54,"VerseNumber":54,"Text":"নিশ্চয় মুত্তাকীরা থাকবে বাগ-বাগিচা ও ঝর্ণাধারার মধ্যে"},{"SurahNumber":54,"VerseNumber":55,"Text":"যথাযোগ্য আসনে, সর্বশক্তিমান মহাঅধিপতি (আল্লাহ্‌)র সান্নিধ্যে।"},{"SurahNumber":55,"VerseNumber":1,"Text":"আর-রাহমান [১]"},{"SurahNumber":55,"VerseNumber":2,"Text":"তিনিই শিক্ষা দিয়েছেন কুরআন [১]"},{"SurahNumber":55,"VerseNumber":3,"Text":"তিনিই সৃষ্টি করেছেন মানুষ [১]"},{"SurahNumber":55,"VerseNumber":4,"Text":"তিনিই তাকে শিখিয়েছেন ভাষা [১]"},{"SurahNumber":55,"VerseNumber":5,"Text":"সূর্য ও চাঁদ আবর্তন করে নির্ধারিত হিসেবে [১]"},{"SurahNumber":55,"VerseNumber":6,"Text":"আর তৃণলতা ও বৃক্ষাদি সাজদা করছে [১]"},{"SurahNumber":55,"VerseNumber":7,"Text":"আর আসমান, তিনি তাকে করেছেন সমুন্নত এবং স্থাপন করেছেন দাঁড়িপাল্লা"},{"SurahNumber":55,"VerseNumber":8,"Text":"যাতে তোমরা সীমালজান না কর দাঁড়িপাল্লায়।"},{"SurahNumber":55,"VerseNumber":9,"Text":"আর তোমরা ওজনের ন্যায্য মান প্রতিষ্ঠিত কর এবং ওজনে কম দিও না।"},{"SurahNumber":55,"VerseNumber":10,"Text":"আর যমীন, তিনি তা স্থাপন করেছেন সৃষ্ট জীবের জন্য"},{"SurahNumber":55,"VerseNumber":11,"Text":"এতে রয়েছে ফলমূল ও খেজুর গাছ যার ফল আবরণযুক্ত"},{"SurahNumber":55,"VerseNumber":12,"Text":"আর আছে খোসা বিশিষ্ট দানা [১] ও সুগন্ধ ফুল [২]।"},{"SurahNumber":55,"VerseNumber":13,"Text":"অতএব, তোমরা উভয়ে তোমাদের রবের কোন্‌ অনুগ্রহে [১] মিথ্যারোপ করবে [২]"},{"SurahNumber":55,"VerseNumber":14,"Text":"মানুষকে তিনি সৃষ্টি করেছেন শুষ্ক ঠনঠনে মাটি থেকে যা পোড়া মাটির মত [১]"},{"SurahNumber":55,"VerseNumber":15,"Text":"এবং জিনকে সৃষ্টি করেছেন নির্ধূম আগুনের শিখা থেকে [১]।"},{"SurahNumber":55,"VerseNumber":16,"Text":"কাজেই তোমরা উভয়ে তোমাদের রবের কোন্ অনুগ্রহে মিথ্যারোপ করবে"},{"SurahNumber":55,"VerseNumber":17,"Text":"তিনিই দুই উদয়াচল ও দুই অস্তাচলের রব [১]।"},{"SurahNumber":55,"VerseNumber":18,"Text":"কাজেই তোমরা উভয়ে তোমাদের রবের কোনো অনুগ্রহে মিথ্যারোপ করবে"},{"SurahNumber":55,"VerseNumber":19,"Text":"তিনি প্রবাহিত করেন দুই সমুদ্র যারা পরস্পর মিলিত হয়"},{"SurahNumber":55,"VerseNumber":20,"Text":"কিন্তু তাদের উভয়ের মধ্যে রয়েছে এক অন্তরাল যা তারা অতিক্রম করতে পারে না [১]"},{"SurahNumber":55,"VerseNumber":21,"Text":"কাজেই তোমরা উভয়ে তোমাদের রবের কোন্ অনুগ্রহে মিথ্যারোপ করবে"},{"SurahNumber":55,"VerseNumber":22,"Text":"উভয় সমুদ্র হতে উৎপন্ন হয় মুক্তা ও প্রবাল [১]।"},{"SurahNumber":55,"VerseNumber":23,"Text":"কাজেই তোমরা উভয়ে তোমাদের রবের কোন অনুগ্রহে মিথ্যারোপ করবে"},{"SurahNumber":55,"VerseNumber":24,"Text":"আর সাগরে বিচরণশীল পৰ্বতপ্ৰমাণ নৌযানসমূহ তাঁরই (নিয়ন্ত্রণাধীন) [১]"},{"SurahNumber":55,"VerseNumber":25,"Text":"কাজেই তোমরা উভয়ে তোমাদের রবের কোন অনুগ্রহে মিথ্যারোপ করবে"},{"SurahNumber":55,"VerseNumber":26,"Text":"ভূপৃষ্ঠে যা কিছু আছে সবকিছুই নশ্বর [১]"},{"SurahNumber":55,"VerseNumber":27,"Text":"আর অবিনশ্বর শুধু আপনার রবের চেহারা [১], যিনি মহিমাময়, মহানুভব [২]"},{"SurahNumber":55,"VerseNumber":28,"Text":"কাজেই তোমরা উভয়ে তোমাদের রাবের কোন অনুগ্রহে মিথ্যারোপ করবে"},{"SurahNumber":55,"VerseNumber":29,"Text":"আসমানসমূহ ও যমীনে যারা আছে সবাই তাঁর কাছে প্ৰাথী [১], তিনি প্রত্যহ গুরুত্বপূর্ণ কাজে রত [২]।"},{"SurahNumber":55,"VerseNumber":30,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":31,"Text":"হে মানুষ ও জিন! আমরা অচিরেই তোমাদের (হিসাব-নিকাশের) প্রতি মনোনিবেশ করব [১]"},{"SurahNumber":55,"VerseNumber":32,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":33,"Text":"হে জিন ও মানব সম্প্রদায়! আসমানসমূহ ও যমীনের সীমা তোমরা যদি অতিক্রম করতে পার অতিক্রম কর, কিন্তু তোমরা অতিক্রম করতে পারবে না সনদ ছাড়া [১]।"},{"SurahNumber":55,"VerseNumber":34,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":35,"Text":"তোমাদের উভয়ের প্রতি প্রেরিত হবে আগুনের শিখা ও ধুম্রপুঞ্জ [১], তখন তোমরা প্রতিরোধ করতে পারবেনা।"},{"SurahNumber":55,"VerseNumber":36,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":37,"Text":"যেদিন আকাশ বিদীর্ণ হবে সেদিন তা রক্তিম গোলাপের মত লাল চামড়ার রূপ ধারণ করবে [১]"},{"SurahNumber":55,"VerseNumber":38,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":39,"Text":"অতঃপর সেদিন না মানুষকে তার অপরাধ সম্বন্ধে জিজ্ঞেস করা হবে, না জিনকে [১]"},{"SurahNumber":55,"VerseNumber":40,"Text":"কাজেই তোমারা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":41,"Text":"অপরাধীদের পরিচয় পাওয়া যাবে তাদের লক্ষণ থেকে [১], অতঃপর তাদেরকে পাকড়াও করা হবে মাথার সামনের চুল ও পা ধরে [২]।"},{"SurahNumber":55,"VerseNumber":42,"Text":"কাজেই তোমরা উভয়ে তোমাদের রবের কোন অনুগ্রহে মিথ্যারোপ করবে"},{"SurahNumber":55,"VerseNumber":43,"Text":"এটাই সে জাহান্নাম, যাতে অপরাধীরা মিথ্যারোপ করত"},{"SurahNumber":55,"VerseNumber":44,"Text":"তারা জাহান্নামের আগুল ও ফুটন্ত পানির মধ্যে ঘুরোঘুরি করবে [১]।"},{"SurahNumber":55,"VerseNumber":45,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":46,"Text":"আর যে তার রবের সম্মুখে উপস্থিত হওয়ার ভয় রাখে, তার জন্য রয়েছে দুটি উদ্যান [১]।"},{"SurahNumber":55,"VerseNumber":47,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":48,"Text":"উভয়ই বহু শাখা-পল্লববিশিষ্ট [১]।"},{"SurahNumber":55,"VerseNumber":49,"Text":"কাজেই তোমরা উভয়ে তোমাদের রবের কোন অনুগ্রহে মিথ্যারোপ করবে"},{"SurahNumber":55,"VerseNumber":50,"Text":"উভয় উদ্যানে রয়েছে প্রবাহমান দুই প্রস্রবণ [১]"},{"SurahNumber":55,"VerseNumber":51,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":52,"Text":"উভয় উদ্যানে রয়েছে প্রত্যেক ফল দুই দুই প্রকার [১]।"},{"SurahNumber":55,"VerseNumber":53,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":54,"Text":"সেখানে তারা হেলান দিয়ে বসবে এমন ফরাশে যার অভ্যন্তরভাগ হবে পুরু রেশমের। আর দুই উদ্যানের ফল হবে কাছাকাছি।"},{"SurahNumber":55,"VerseNumber":55,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":56,"Text":"সেসবের মাঝে রয়েছে বহু আনত নয়না, যাদেরকে আগে কোনো মানুষ অথবা জিন স্পর্শ করেনি [১]।"},{"SurahNumber":55,"VerseNumber":57,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":58,"Text":"তারা যেন পদ্মরাগ ও প্রবাল।"},{"SurahNumber":55,"VerseNumber":59,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":60,"Text":"ইহসানের প্রতিদান ইহসান ছাড়া আর কী হতে পারে [১]"},{"SurahNumber":55,"VerseNumber":61,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":62,"Text":"এ উদ্যান দুটি ছাড়া আরো দুটি উদ্যান রয়েছে [১]।"},{"SurahNumber":55,"VerseNumber":63,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":64,"Text":"ঘন সবুজ এ উদ্যান দুটি [১]।"},{"SurahNumber":55,"VerseNumber":65,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":66,"Text":"উভয় উদ্যানে আছে উচ্ছলিত দুই প্রস্রবণ।"},{"SurahNumber":55,"VerseNumber":67,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":68,"Text":"সেখানে রয়েছে ফলমূল---খেজুর ও আনার।"},{"SurahNumber":55,"VerseNumber":69,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":70,"Text":"সে উদ্যানসমূহের মাঝে রয়েছে চরিত্রবর্তী, অনিন্দ্য সুন্দরীগণ [১]।"},{"SurahNumber":55,"VerseNumber":71,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":72,"Text":"তারা হূর, তাঁবুতে সুরক্ষিতা [১]।"},{"SurahNumber":55,"VerseNumber":73,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":74,"Text":"এদেরকে এর আগে কোনো মানুষ অথবা জিন স্পর্শ করেনি।"},{"SurahNumber":55,"VerseNumber":75,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":76,"Text":"তারা হেলান দিয়ে বসবে সবুজ তাকিয়ায় ও সুন্দর গালিচার উপরে [১]।"},{"SurahNumber":55,"VerseNumber":77,"Text":"কাজেই তোমরা উভয়ে তোমাদের রবের কোন্‌ অনুগ্রহে মিথ্যারোপ করবে"},{"SurahNumber":55,"VerseNumber":78,"Text":"কত বরকতময় আপনার রবের নাম যিনি মহিমাময় ও মহানুভব [১]"},{"SurahNumber":56,"VerseNumber":1,"Text":"যখন সংঘটিত হবে কিয়ামত [১]"},{"SurahNumber":56,"VerseNumber":2,"Text":"(তখন) এটার সংঘটন মিথ্যা বলার কেউ থাকবে না [১]।"},{"SurahNumber":56,"VerseNumber":3,"Text":"এটা কাউকে করবে নীচ, কাউকে করবে সমুন্নত [১]"},{"SurahNumber":56,"VerseNumber":4,"Text":"যখন প্ৰবল কম্পনে প্ৰকম্পিত হবে যমীন"},{"SurahNumber":56,"VerseNumber":5,"Text":"এবং চূৰ্ণ-বিচূর্ণ হয়ে পড়বে পর্বতমালা"},{"SurahNumber":56,"VerseNumber":6,"Text":"অতঃপর তা পর্যবসিত হবে উৎক্ষিপ্ত ধূলিকণায়"},{"SurahNumber":56,"VerseNumber":7,"Text":"আর তোমারা বিভক্ত হয়ে পড়বে তিন দলে --- [১]"},{"SurahNumber":56,"VerseNumber":8,"Text":"অতঃপর ডান দিকের দল; ডান দিকের দলটি কত সৌভাগ্যবান [১]"},{"SurahNumber":56,"VerseNumber":9,"Text":"এবং বাম দিকের দল; আর বাম দিকের দলটি কত হতভাগা [১]"},{"SurahNumber":56,"VerseNumber":10,"Text":"আর অগ্রবর্তিগণই তো অগ্রবর্তী [১]"},{"SurahNumber":56,"VerseNumber":11,"Text":"তারাই নৈকট্যপ্ৰাপ্ত"},{"SurahNumber":56,"VerseNumber":12,"Text":"নি'আমতপূর্ণ উদ্যানে"},{"SurahNumber":56,"VerseNumber":13,"Text":"বহু সংখ্যক হবে পূর্ববর্তীদের মধ্য থেকে"},{"SurahNumber":56,"VerseNumber":14,"Text":"এবং অল্প সংখ্যক হবে পরবর্তীদের মধ্য থেকে [১]।"},{"SurahNumber":56,"VerseNumber":15,"Text":"স্বৰ্ণ ও দামী পাথর খচিত আসনে"},{"SurahNumber":56,"VerseNumber":16,"Text":"তারা হেলান দিয়ে বসবে, পরস্পর মুখোমুখি হয়ে [১]।"},{"SurahNumber":56,"VerseNumber":17,"Text":"তাদের আশেপাশে ঘুরাফিরা করবে চির - কিশোরেরা [১]"},{"SurahNumber":56,"VerseNumber":18,"Text":"পানপাত্র, জগ ও প্রস্রবণ নিঃসৃত সুরাপূর্ণ পেয়ালা নিয়ে [১]।"},{"SurahNumber":56,"VerseNumber":19,"Text":"সে সুরা পানে তাদের শিরঃপীড়া হবে না, তারা জ্ঞানহারাও হবে না--- [১]"},{"SurahNumber":56,"VerseNumber":20,"Text":"আর (ঘোরাফেরা করবে) তাদের পছন্দমত ফলমূল নিয়ে [১]"},{"SurahNumber":56,"VerseNumber":21,"Text":"আর তাদের ঈন্সিত পাখীর গোশত নিয়ে [১]।"},{"SurahNumber":56,"VerseNumber":22,"Text":"আর তাদের জন্য থাকবে ডাগর চক্ষুবিশিষ্টা হূর"},{"SurahNumber":56,"VerseNumber":23,"Text":"যেন তারা সুরক্ষিত মুক্তা [১]"},{"SurahNumber":56,"VerseNumber":24,"Text":"তাদের কাজের পুরস্কারস্বরূপ।"},{"SurahNumber":56,"VerseNumber":25,"Text":"সেখানে তারা শুনবে না কোন অসার বা পাপবাক্য [১]"},{"SurahNumber":56,"VerseNumber":26,"Text":"‘সালাম’ আর ‘সালাম’ বাণী ছাড়া।"},{"SurahNumber":56,"VerseNumber":27,"Text":"আর ডান দিকের দল, কত ভাগ্যবান ডান দিকের দল"},{"SurahNumber":56,"VerseNumber":28,"Text":"তারা থাকবে এমন উদ্যানে, যাতে আছে [১] কাঁটাহীন কুলগাছ [২]"},{"SurahNumber":56,"VerseNumber":29,"Text":"এবং কাঁদি ভরা কলা গাছ"},{"SurahNumber":56,"VerseNumber":30,"Text":"আর সম্প্রসারিত ছায়া [১]"},{"SurahNumber":56,"VerseNumber":31,"Text":"আর সদা প্রবাহমান পানি"},{"SurahNumber":56,"VerseNumber":32,"Text":"ও প্রচুর ফলমূল"},{"SurahNumber":56,"VerseNumber":33,"Text":"যা শেষ হবে না ও যা নিষিদ্ধও হবেনা [১]।"},{"SurahNumber":56,"VerseNumber":34,"Text":"আর সমুচ্চ শয্যাসমূহ [১]"},{"SurahNumber":56,"VerseNumber":35,"Text":"নিশ্চয় আমরা তাদেরকে সৃষ্টি করেছি বিশেষরূপে [১]"},{"SurahNumber":56,"VerseNumber":36,"Text":"অতঃপর তাদেরকে করেছি কুমারী [১]"},{"SurahNumber":56,"VerseNumber":37,"Text":"সোহাগিনী [১] ও সমবয়স্কা [২]"},{"SurahNumber":56,"VerseNumber":38,"Text":"ডানদিকের লোকদের জন্য।"},{"SurahNumber":56,"VerseNumber":39,"Text":"তাদের অনেকে হবে পূর্ববর্তীদের মধ্য থেকে"},{"SurahNumber":56,"VerseNumber":40,"Text":"এবং অনেকে হবে পরবর্তীদের মধ্য থেকে [১]।"},{"SurahNumber":56,"VerseNumber":41,"Text":"আর বাম দিকের দল, কত হতভাগ্য বামদিকের দল"},{"SurahNumber":56,"VerseNumber":42,"Text":"তারা থাকবে অত্যন্ত উষ্ণ বায়ু ও উত্তপ্ত পানিতে"},{"SurahNumber":56,"VerseNumber":43,"Text":"আর কালোবর্ণের ধূঁয়ার ছায়ায়"},{"SurahNumber":56,"VerseNumber":44,"Text":"যা শীতল নয়, আরামদায়কও নয়।"},{"SurahNumber":56,"VerseNumber":45,"Text":"ইতোপূর্বে তারা তো মগ্ন ছিল ভোগ-বিলাসে"},{"SurahNumber":56,"VerseNumber":46,"Text":"আর তারা অবিরাম লিপ্ত ছিল ঘোরতর পাপকাজে।"},{"SurahNumber":56,"VerseNumber":47,"Text":"আর তারা বলত, ‘মরে অস্থি ও মাটিতে পরিণত হলেও কি আমাদেরকে উঠানো হবে"},{"SurahNumber":56,"VerseNumber":48,"Text":"এবং আমাদের পিতৃপুরুষরাও?’"},{"SurahNumber":56,"VerseNumber":49,"Text":"বলুন, ‘অবশ্যই পূর্ববর্তীরা ও পরবর্তীরা"},{"SurahNumber":56,"VerseNumber":50,"Text":"সবাইকে একত্র করা হবে এক নির্ধারিত দিনের নির্দিষ্ট সময়ে।"},{"SurahNumber":56,"VerseNumber":51,"Text":"তারপর হে বিভ্রান্ত মিথ্যারোপকারীরা"},{"SurahNumber":56,"VerseNumber":52,"Text":"তারা অবশ্যই আহার করবে যাক্কূম গাছ থেকে"},{"SurahNumber":56,"VerseNumber":53,"Text":"অতঃপর সেটা দ্বারা তারা পেট পূর্ণ করবে"},{"SurahNumber":56,"VerseNumber":54,"Text":"তদুপরি তারা পান করবে তার উপর অতি উষ্ণ পানি"},{"SurahNumber":56,"VerseNumber":55,"Text":"অতঃপর পান করবে তৃষ্ণার্ত উটের ন্যায়।"},{"SurahNumber":56,"VerseNumber":56,"Text":"প্রতিদান দিবসে এটাই হবে তাদের আপ্যায়ন।"},{"SurahNumber":56,"VerseNumber":57,"Text":"আমরাই [১] তোমাদেরকে সৃষ্টি করেছি, তবে কেন তোমরা বিশ্বাস করছ না"},{"SurahNumber":56,"VerseNumber":58,"Text":"তোমরা কি ভেবে দেখেছ তোমাদের বীর্যপাত সম্বন্ধে"},{"SurahNumber":56,"VerseNumber":59,"Text":"সেটা কি তোমরা সৃষ্টি কর, না আমরা সৃষ্টি করি [১]"},{"SurahNumber":56,"VerseNumber":60,"Text":"আমরা তোমাদের মধ্যে মৃত্যু নির্ধারিত করেছি [১] এবং আমাদেরকে অক্ষম করা যাবে না"},{"SurahNumber":56,"VerseNumber":61,"Text":"তোমাদের স্থলে তোমাদের সদৃশ আনয়ন করতে এবং তোমাদেরকে এমন এক আকৃতিতে সৃষ্টি করতে যা তোমরা জান না [১]।"},{"SurahNumber":56,"VerseNumber":62,"Text":"আর অবশ্যই তোমরা অবগত হয়েছ প্রথম সৃষ্টি সম্পর্কে, তবে তোমরা উপদেশ গ্ৰহণ করা না কেন [১]"},{"SurahNumber":56,"VerseNumber":63,"Text":"তোমরা যে বীজ বপন কর সে সম্পর্কে চিন্তা করেছ কি [১]"},{"SurahNumber":56,"VerseNumber":64,"Text":"তোমরা কি সেটাকে অংকুরিত কর, না আমরা অংকুরিত করি"},{"SurahNumber":56,"VerseNumber":65,"Text":"আমরা ইচ্ছে করলে এটাকে খড়-কুটোয় পরিণত করতে পারি, তখন হতবুদ্ধি হয়ে পড়বে তোমরা"},{"SurahNumber":56,"VerseNumber":66,"Text":"(এই বলে) ‘নিশ্চয় আমরা দায়গ্ৰস্ত হয়ে পড়েছি,’"},{"SurahNumber":56,"VerseNumber":67,"Text":"বরং ‘আমরা হৃত-সর্বস্ব হয়ে পড়েছি।’"},{"SurahNumber":56,"VerseNumber":68,"Text":"তোমরা যে পানি পান কর তা সম্পর্কে আমাকে জানাও [১]"},{"SurahNumber":56,"VerseNumber":69,"Text":"তোমরা কি সেটা মেঘ হতে নামিয়ে আন, না আমরা সেটা বর্ষণ করি"},{"SurahNumber":56,"VerseNumber":70,"Text":"আমরা ইচ্ছে করলে তা লবণাক্ত করে দিতে পারি। তবুও কেন তোমরা কৃতজ্ঞতা প্রকাশ কর না"},{"SurahNumber":56,"VerseNumber":71,"Text":"তোমরা যে আগুন প্ৰজ্বলিত করা সে ব্যাপারে আমাকে বল"},{"SurahNumber":56,"VerseNumber":72,"Text":"তোমরাই কি এর গাছ সৃষ্টি কর, না আমরা সৃষ্টি করি"},{"SurahNumber":56,"VerseNumber":73,"Text":"আমরা এটাকে করেছি স্মারক [১] এবং মরুচারীদের প্রয়োজনীয় বস্তু [২]।"},{"SurahNumber":56,"VerseNumber":74,"Text":"কাজেই আপনি আপনার মহান রবের নামের পবিত্রতা ও মহিমা ঘোষণা করুন [১]।"},{"SurahNumber":56,"VerseNumber":75,"Text":"অতঃপর [১] আমি শপথ করছি নক্ষত্ররাজির অস্তাচলের [২]"},{"SurahNumber":56,"VerseNumber":76,"Text":"আর নিশ্চয় এটা এক মহাশপথ, যদি তোমরা জানতে"},{"SurahNumber":56,"VerseNumber":77,"Text":"নিশ্চয় এটা মহিমান্বিত কুরআন [১]"},{"SurahNumber":56,"VerseNumber":78,"Text":"যা আছে সুরক্ষিত কিতাবে [১]।"},{"SurahNumber":56,"VerseNumber":79,"Text":"যারা সম্পূর্ণ পবিত্র তারা ছাড়া অন্য কেউ তা সম্পর্শ করে না [১]।"},{"SurahNumber":56,"VerseNumber":80,"Text":"এটা সৃষ্টিকুলের রবের কাছ থেকে নাযিলকৃত।"},{"SurahNumber":56,"VerseNumber":81,"Text":"তবুও কি তোমরা এ বাণীকে তুচ্ছ গণ্য করছ [১]"},{"SurahNumber":56,"VerseNumber":82,"Text":"আর তোমরা মিথ্যারোপকেই তোমাদের রিযিক করে নিয়োছ [১]"},{"SurahNumber":56,"VerseNumber":83,"Text":"সুতরাং কেন নয়---প্ৰাণ যখন কণ্ঠাগত হয় [১]"},{"SurahNumber":56,"VerseNumber":84,"Text":"এবং তখন তোমরা তাকিয়ে থাক"},{"SurahNumber":56,"VerseNumber":85,"Text":"আর আমরা তোমাদের চেয়ে তার কাছাকাছি, কিন্তু তোমরা দেখতে পাও না [১]।"},{"SurahNumber":56,"VerseNumber":86,"Text":"অতঃপর যদি তোমরা হিসাব নিকাশ ও প্রতিফলের সম্মুখীন না হও [১]"},{"SurahNumber":56,"VerseNumber":87,"Text":"তবে তোমরা ওটা [১] ফিরাও না কেন? যদি তোমরা সত্যবাদী হও"},{"SurahNumber":56,"VerseNumber":88,"Text":"অতঃপর যদি সে নৈকট্যপ্ৰাপ্তদের একজন হয়"},{"SurahNumber":56,"VerseNumber":89,"Text":"তবে তার জন্য রয়েছে আরাম, উত্তম জীবনোপকরণ ও সুখদ উদ্যান [১]"},{"SurahNumber":56,"VerseNumber":90,"Text":"আর যদি সে ডান দিকের একজন হয়"},{"SurahNumber":56,"VerseNumber":91,"Text":"তবে তাকে বলা হবে, তোমাকে সালাম যেহেতু তুমি ডান দিকের একজন ৷’"},{"SurahNumber":56,"VerseNumber":92,"Text":"কিন্তু সে যদি হয় মিথ্যারোপকারী, বিভ্রান্তদের একজন"},{"SurahNumber":56,"VerseNumber":93,"Text":"তবে তার আপ্যায়ন হবে অতি উষ্ণ পানির"},{"SurahNumber":56,"VerseNumber":94,"Text":"এবং দহন জাহান্নামের"},{"SurahNumber":56,"VerseNumber":95,"Text":"নিশ্চয় এটা সুনিশ্চিত সত্য।"},{"SurahNumber":56,"VerseNumber":96,"Text":"অতএব আপনি আপনার মহান রবের নামের পবিত্রতা ও মহিমা ঘোষণা করুন [১]।"},{"SurahNumber":57,"VerseNumber":1,"Text":"আসমানসমূহ ও যমীনে যা কিছু আছে সবই আল্লাহর পবিত্রতা ও মহিমা ঘোষণা করে [১]। আর তিনি পরাক্রমশালী, প্রজ্ঞাময় [২]।"},{"SurahNumber":57,"VerseNumber":2,"Text":"আসমানসমূহ ও যমীনের সর্বময় কর্তৃত্ব তাঁরই; তিনি জীবন দান করেন এবং মৃত্যু ঘটান; আর তিনিই সবকিছুর উপর ক্ষমতাবান।"},{"SurahNumber":57,"VerseNumber":3,"Text":"তিনিই প্রথম ও শেষ; প্রকাশ্য (উপরে) ও গোপন (নিকটে) আর তিনি সবকিছু সম্পর্কে সম্যক অবগত [১]।"},{"SurahNumber":57,"VerseNumber":4,"Text":"তিনি ছয় দিনে আসমানসমূহ ও যমীন সৃষ্টি করেছেন; তারপর তিনি ‘আরশের উপর উঠেছেন। তিনি জানেন যা কিছু যমীনে প্রবেশ করে এবং যা কিছু তা থেকে বের হয়, আর আসমান থেকে যা কিছু অবতীর্ণ হয় এবং তাতে যা কিছু উখিত হয় [১]। আর তোমরা যেখানেই থাক না কেন--তিনি তোমাদের সঙ্গে আছেন, আর তোমরা যা কিছু কর আল্লাহ তার সম্যক দ্রষ্টা [২]।"},{"SurahNumber":57,"VerseNumber":5,"Text":"আসমানসমূহ ও যমীনের সর্বময় কর্তৃত্ব তাঁরই এবং আল্লাহ্‌রই দিকে সব বিষয় প্রত্যাবর্তিত হবে।"},{"SurahNumber":57,"VerseNumber":6,"Text":"তিনিই রাতকে প্রবেশ করান দিনে আর দিনকে প্ৰবেশ করান রাতে এবং তিনি অন্তরের বিষয়াদি সম্পর্কে সম্যক অবগত।"},{"SurahNumber":57,"VerseNumber":7,"Text":"তোমরা আল্লাহ ও তাঁর রাসূলের প্রতি ঈমান আন এবং আল্লাহ তোমাদেরকে যা কিছুর উত্তরাধিকারী করেছেন তা হতে ব্যয় কর। অতঃপর তোমাদের মধ্যে যারা ঈমান আনে ও ব্যয় করে, তাদের জন্য রয়েছে মহাপুরস্কার।"},{"SurahNumber":57,"VerseNumber":8,"Text":"আর তোমাদের কি হল যে, তোমরা আল্লাহর উপর ঈমান আন না? অথচ রাসূল তোমাদেরকে তোমাদের রবের প্রতি ঈমান আনার জন্য ডাকছেন, অথচ আল্লাহ তোমাদের কাছ থেকে অঙ্গীকার গ্রহণ করেছেন [১], যদি তোমরা ঈমানদার হও [২]।"},{"SurahNumber":57,"VerseNumber":9,"Text":"তিনিই তাঁর বান্দার প্রতি সুস্পষ্ট আয়াত নাযিল করেন, তোমাদেরকে অন্ধকার হতে আলোতে আনার জন্য। আর নিশ্চয় আল্লাহ্‌ তোমাদের প্রতি করুণাময়, পরম দয়ালু।"},{"SurahNumber":57,"VerseNumber":10,"Text":"আর তোমাদের কি হলো যে, তোমরা আল্লাহর পথে ব্যয় করছ না? অথচ আসমানসমূহ ও যমীনের মীরাস [১] তো আল্লাহ্‌রই। তোমাদের মধ্যে যারা বিজয়ের আগে ব্যয় করেছে [২] ও যুদ্ধ করছে, তারা (এবং পরবর্তীরা) সমান নয় [৩]। তারা মর্যাদায় শ্রেষ্ঠ তাদের চেয়ে যারা পরবর্তী কালে ব্যয় করেছে ও যুদ্ধ করেছে। তবে আল্লাহ্‌ উভয়ের জন্যই কল্যাণের প্রতিশ্রুতি দিয়েছেন [৪]। আর তোমারা যা কর আল্লাহ্‌ সে সম্পর্কে সবিশেষ অবহিত।"},{"SurahNumber":57,"VerseNumber":11,"Text":"এমন কে আছে যে আল্লাহকে দেবে উত্তম ঋণ? তাহলে তিনি বহু গুণ এটাকে বৃদ্ধি করবেন তার জন্য। আর তার জন্য রয়েছে সম্মানজনক পুরুস্কার [১]।"},{"SurahNumber":57,"VerseNumber":12,"Text":"সেদিন আপনি দেখবেন মুমিন নর-নারীদেরকে তাদের সামনে ও ডানে তাদের নূর ছুটতে থাকবে [১]। বলা হবে, ‘আজ তোমাদের জন্য সুসংবাদ জান্নাতের, যার পাদদেশে নদী প্রবাহিত, সেখানে তোমরা স্থায়ী হবে, এটাই তো মহাসাফল্য।’"},{"SurahNumber":57,"VerseNumber":13,"Text":"সেদিন মুনাফিক পুরুষ ও মুনাফিক নারীরা যারা ঈমান এনেছে বলবে, ‘তোমরা আমাদের জন্য একটু থাম, যাতে আমরা তোমাদের নূরের কিছু গ্ৰহণ করতে পারি।’ বলা হবে, ‘তোমরা তোমাদের পিছনে ফিরে যাও ও নূরের সন্ধান কর।’ তারপর উভয়ের মাঝামাঝি স্থাপিত হবে একটি প্রাচীর যাতে একটি দরজা থাকবে, যার ভিতরে থাকবে রহমত এবং বাইরে থাকবে শাস্তি [১]।"},{"SurahNumber":57,"VerseNumber":14,"Text":"মুনাফিকরা মুমিনদেরকে ডেকে জিজ্ঞেস করবে, ‘আমরা কি তোমাদের সঙ্গে ছিলাম না?’ তারা বলবে, ‘হ্যাঁ, কিন্তু তোমরা নিজেরাই নিজেদেরকে বিপদগ্ৰস্ত করেছ। আর তোমরা প্ৰতীক্ষা করেছিলে, সন্দেহ পোষণ করেছিলে এবং অলীক আকাংখা তোমাদেরকে মোহাচ্ছন্ন করে রেখেছিল, অবশেষে আল্লাহর হুকুম আসল [১]। আর মহাপ্ৰতারক [২] তোমাদেরকে প্রতারিত করেছিল আল্লাহ সম্পর্কে।’"},{"SurahNumber":57,"VerseNumber":15,"Text":"‘সুতরাং আজ তোমাদের কাছ থেকে কোনো মুক্তিপণ গ্রহণ করা হবে না এবং যারা কুফরী করেছিল তাদের কাছ থেকেও নয়। জাহান্নামই তোমাদের আবাসস্থল, এটাই তোমাদের যোগ্য [১]; আর কত নিকৃষ্ট এ প্রত্যাবর্তনস্থল!’"},{"SurahNumber":57,"VerseNumber":16,"Text":"যারা ঈমান এনেছে তাদের হৃদয় কি আল্লাহর স্মরণে এবং যে সত্য নাযিল হয়েছে তার জন্য বিগলিত হওয়ার সময় আসেনি [১]? আর তারা যেন তাদের মত না হয় যাদেরকে আগে কিতাব দেয়া হয়েছিল --- অরঃপর বহু কাল অতিক্রান্ত হওয়ার পর তাদের অন্তরসমূহ কঠিন হয়ে পড়েছিল। আর তাদের অধিকাংশই ফাসিক।"},{"SurahNumber":57,"VerseNumber":17,"Text":"জেনে রাখ যে, আল্লাহ্‌ই জমিনকে তার মৃত্যুর পর পুনর্জীবিত করেন। আমরা নিদর্শনগুলো তোমাদের জন্য সুস্পষ্টভাবে বর্ণনা করেছি যাতে তোমরা বুঝতে পার [১]।"},{"SurahNumber":57,"VerseNumber":18,"Text":"নিশ্চয় দানশীল পুরুষগণ ও দানশীল নারীগণ এবং আল্লাহকে উত্তম ঋণ দান করে তাদেরকে দেয়া হবে বহুগুণ বেশী এবং তাদের জন্য রয়েছে সম্মানজনক পুরস্কার।"},{"SurahNumber":57,"VerseNumber":19,"Text":"আর যারা আল্লাহ্‌ ও তাঁর রাসূলের প্রতি ঈমান আনে, তারাই সিদ্দীক [১]। আর শহীদ্গণ; তাদের জন্য রয়েছে তাদের রবের কাছে তাদের প্রাপ্য পুরস্কার ও নূর [২]। আর যারা কুফরী করেছে এবং আমাদের নিদর্শনসমূহে মিথ্যারোপ করেছে, তারাই জাহান্নামের অধিবাসী।"},{"SurahNumber":57,"VerseNumber":20,"Text":"তোমারা জেনে রাখ, নিশ্চয় দুনিয়ার জীবন খেল-তামাশা, ক্রীড়া – কৌতুক, জাঁকজমক, পারস্পরিক গর্ব –অহংকার, ধন-সম্পদ ও সন্তান –সন্ততিতে প্রাচুর্য লাভের প্রতিযোগিতা ছাড়া আর কিছু নয় [১]। এর উপমা হলো বৃষ্টি, যার উৎপন্ন শস্য–সম্ভার কৃষকদেরকে চমৎকার করে, তারপর সেগুলো শুকিয়ে যায়, ফলে আপনি ওগুলো পীতবর্ণ দেখতে পান, অবশেষে সেগুলো খড়–কুটোয় পরিণত হয়। আর আখেরাতে রয়েছে কঠিন শাস্তি এবং আল্লাহর ক্ষমা ও সন্তুষ্টি। আর দুনিয়ার জীবন প্রতারণার সামগ্রী ছাড়া কিছু নয় [২]।"},{"SurahNumber":57,"VerseNumber":21,"Text":"তোমরা অগ্রণী হও তোমাদের রবের ক্ষমা ও সে জান্নাত লাভের প্রয়াসে, যা প্রশস্ততায় আসমান ও যমীনের প্রশস্ততার মত [১], যা প্ৰস্তুত করা হয়েছে তাদের জন্য যারা আল্লাহ্‌ ও তাঁর রাসূলগণের প্রতি ঈমান আনে। এটা আল্লাহর অনুগ্রহ, যাকে ইচ্ছে তিনি এটা দান করেন [২]; আর আল্লাহ মহাঅনুগ্রহশীল।"},{"SurahNumber":57,"VerseNumber":22,"Text":"যমীনে বা ব্যক্তিগতভাবে তোমাদের উপর যে বিপর্যয়ই আসে তা সংঘটিত হওয়ার পূর্বেই আমরা তা কিতাবে লিপিবদ্ধ রেখেছি [১]। নিশ্চয় আল্লাহর পক্ষে এটা খুব সহজ।"},{"SurahNumber":57,"VerseNumber":23,"Text":"এটা এ জন্যে যে, তোমরা যা হারিয়েছ তাতে যেন তোমরা বিমর্ষ না হও এবং যা তিনি তোমাদেরকে দিয়েছেন তার জন্য আনন্দিত না হও [১]। নিশ্চয় আল্লাহ পছন্দ করেন না কোনো উদ্ধত - অহংকারীদেরকে---[২]"},{"SurahNumber":57,"VerseNumber":24,"Text":"যারা কার্পণ্য করে ও মানুষকে কার্পণ্যের নির্দেশ দেয় এবং যে মুখ ফিরিয়ে নেয় সে জেনে রাখুক নিশ্চয় আল্লাহ অভাবমুক্ত, চির প্রশংসিত।"},{"SurahNumber":57,"VerseNumber":25,"Text":"অবশ্যই আমরা আমাদের রাসূলগণকে পাঠিয়েছি স্পষ্ট প্রমাণসহ [১] এবং তাদের সঙ্গে দিয়েছি কিতাব ও ন্যায়ের পাল্লা, যাতে মানুষ সুবিচার প্রতিষ্টা [২] করে। আমরা আরও নাযিল করেছি লোহা যাতে রয়েছে প্ৰচণ্ড শক্তি এবং রয়েছে মানুষের জন্য বহুবিধ কল্যাণ [৩]। এটা এ জন্যে যে, আল্লাহ প্রকাশ করে দেন কে গায়েব অবস্থায়ও তাঁকে ও তাঁর রাসূলগণকে সাহায্য করে। নিশ্চয় আল্লাহ্‌ মহা শক্তিমান, পরাক্রমশালী।"},{"SurahNumber":57,"VerseNumber":26,"Text":"আর অবশ্যই আমরা নূহ এবং ইবরাহীমকে রাসূল রূপে পাঠিয়েছিলাম এবং আমরা তাদের বংশধরগণের জন্য স্থির করেছিলাম নবুওয়াত ও কিতাব [১], কিন্তু তাদের অল্পই সৎপথ অবলম্বন করেছিল। আর তাদের অধিকাংশই ফাসিক।"},{"SurahNumber":57,"VerseNumber":27,"Text":"তারপর আমরা তাদের পিছনে অনুগামী করেছিলাম আমাদের রাসূলগণকে এবং অনুগামী করেছিলাম মারইয়াম-তনয় ঈসাকে, আর তাকে আমরা দিয়েছিলাম ইঞ্জীল এবং তার অনুসারীদের অন্তরে দিয়েছিলাম করুণা ও দয়া [১]। আর সন্ন্যাসবাদ [২]--- এটা তো তারা নিজেরাই আল্লাহর সন্তুষ্টি লাভের জন্য প্রবর্তন করেছিল। আমরা তাদেরকে এটার বিধান দেইনি; অথচ এটাও ওরা যথাযথভাবে পালন করেনি [৩]। অতঃপর তাদের মধ্যে যারা ঈমান এনেছিল, তাদেরকে আমরা দিয়েছিলাম তাদের পুরস্কার। আর তাদের অধিকাংশই ছিল ফাসিক।"},{"SurahNumber":57,"VerseNumber":28,"Text":"হে মুমিনগন! আল্লাহর তাকওয়া অবলম্বল কর এবং তাঁর রাসূলের উপর ঈমান আন। তিনি তাঁর অনুগ্রহে তোমাদেরকে দেবেন দ্বিগুন পুরুষ্কার [১] এবং তিনি তোমাদেরকে দেবেন নূর, যার সাহায্যে তোমারা চলবে [২] এবং তিনি তোমাদেরকে ক্ষমা করবেন। আর আল্লাহ্‌ ক্ষমাশীল, পরম দয়ালু।"},{"SurahNumber":57,"VerseNumber":29,"Text":"এটা এজন্যে যে, কিতাবীগণ যেন জানতে পারে, আল্লাহর সামান্যতম অনুগ্রহের উপরও ওদের কোনো অধিকার নেই [১]। আর নিশ্চয় অনুগ্রহ আল্লাহর ইখতিয়ারে, যাকে ইচ্ছে তাকে তিনি তা দান করেন। আর আল্লাহ মহা অনুগ্রহশীল।"}]}