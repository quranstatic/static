{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":18,"VerseNumber":75,"Text":"„Не рекох ли ја теби“, рече он, „да ти, заиста, нећеш моћи да се стрпиш са мном.“"},{"SurahNumber":18,"VerseNumber":76,"Text":"“Ако те и после овог за било шта упитам”, рече, “онда се немој са мном дружити. То је моје обећање!”"},{"SurahNumber":18,"VerseNumber":77,"Text":"И њих двојица кренуше; и кад дођоше до једног града, замолише његове становнике да их нахране, али они одбише да их угосте. У граду њих двојица наиђоше на један зид који само што се није срушио, па га онај презида и усправи. „Могао си“, рече Мојсије, „за њега да узмеш награду.“"},{"SurahNumber":18,"VerseNumber":78,"Text":"“Сад се растајемо ја и ти”, рече он, “па да ти објасним због чега ниси могао да се стрпиш.”"},{"SurahNumber":18,"VerseNumber":79,"Text":"Што се тиче оне лађе, она је припадала сиромасима који раде на мору, и ја сам хтео да је оштетим јер је пред њима био један владар који је сваку исправну лађу отимао"},{"SurahNumber":18,"VerseNumber":80,"Text":"Што се тиче оног дечака, његови родитељи су били верници; побојали смо се да их не наведе на непослушност и неверовање"},{"SurahNumber":18,"VerseNumber":81,"Text":"па смо хтели да им њихов Господар, уместо њега, да бољег и честитијег, и милостивијег"},{"SurahNumber":18,"VerseNumber":82,"Text":"А што се тиче онога зида, то је био зид двојице дечака, сирочади из града, а под њим је закопано њихово благо. Њихов отац је био добар човек и твој Господар жели, из Своје милости, да они одрасту и изваде своје благо. Све то ја нисам урадио по своме нахођењу. Ето то је тумачење онога за шта ти ниси могао да се стрпиш.“"},{"SurahNumber":18,"VerseNumber":83,"Text":"И питају те о Зулкарнејну. Реци: „Казаћу вам о њему неке вести"},{"SurahNumber":18,"VerseNumber":84,"Text":"Ми смо му дали власт на Земљи и омогућили смо му да изврши оно што жели"},{"SurahNumber":18,"VerseNumber":85,"Text":"И он је следио пут"},{"SurahNumber":18,"VerseNumber":86,"Text":"Кад је стигао до места где Сунце залази, учини му се као да залази у један мутан извор и нађе у близини његовој један народ. “О Зулкарнејне,” рекосмо Ми, “или их казни или с њима лепо поступити!”"},{"SurahNumber":18,"VerseNumber":87,"Text":"“Оног ко остане многобожац”, рече, “казнићемо, а после ће се свом Господару вратити, па ће га и Он тешком муком мучити"},{"SurahNumber":18,"VerseNumber":88,"Text":"А оног ко буде веровао и добра дела чинио чека награда најлепша, и с њиме ћемо благо поступити.”"},{"SurahNumber":18,"VerseNumber":89,"Text":"И он настави даље"},{"SurahNumber":18,"VerseNumber":90,"Text":"И кад дође до места где Сунце излази, он нађе да оно излази изнад једног народа коме Ми нисмо дали да се од њега било чим заклони"},{"SurahNumber":18,"VerseNumber":91,"Text":"Тако то би. А Ми обухватамо знањем све што је он поседовао"},{"SurahNumber":18,"VerseNumber":92,"Text":"И он опет настави"},{"SurahNumber":18,"VerseNumber":93,"Text":"Кад стиже између две планине, нађе испред њих народ који је једва говор разумевао"},{"SurahNumber":18,"VerseNumber":94,"Text":"„О Зулкарнејне“, рекоше они, „Гог и Магог чине неред по Земљи, па хоћеш ли да између нас и њих зид подигнеш, ми ћемо да те наградимо.”"},{"SurahNumber":18,"VerseNumber":95,"Text":"„Боље је оно што ми је мој Господар дао“, рече он. „Него, само помозите ви мени што више можете, и ја ћу између вас и њих преграду да подигнем"},{"SurahNumber":18,"VerseNumber":96,"Text":"Донесите ми велике комаде гвожђа.“ И кад он изравна две стране брда, рече: „Распалите ватру!“ А кад га усија, рече: „Донесите ми растопљени бакар да га залијем.“"},{"SurahNumber":18,"VerseNumber":97,"Text":"И тако они нису могли ни да га пређу нити су могли да га прокопају"},{"SurahNumber":18,"VerseNumber":98,"Text":"„Ово је благодат Господара мога!“ Рече он. „А кад се претња мога Господара испуни, Он ће са земљом да је сравни, а обећање мога Господара ће сигурно да се испуни.“"},{"SurahNumber":18,"VerseNumber":99,"Text":"И Ми ћемо тада да оставимо да се једни од њих као таласи сударају са другима. И дувнуће се у рог, па ћемо све да их скупимо"},{"SurahNumber":18,"VerseNumber":100,"Text":"Тог дана ћемо јасно да покажемо неверницима Пакао"},{"SurahNumber":18,"VerseNumber":101,"Text":"онима чије су очи биле копреном застрте, да о доказима Мојим размисле, онима који нису хтели ништа да чују"},{"SurahNumber":18,"VerseNumber":102,"Text":"Зар неверници мисле да поред Мене за божанства могу да узимају Моја створења?! Ми смо, заиста, неверницима Пакао као место боравка припремили"},{"SurahNumber":18,"VerseNumber":103,"Text":"Реци: “Хоћете ли да вам кажем чија дела неће никако призната бити"},{"SurahNumber":18,"VerseNumber":104,"Text":"Чији ће труд у животу на овом свету да буде узалудан, а који ће да мисле да је добро оно што раде?“"},{"SurahNumber":18,"VerseNumber":105,"Text":"То су они који у речи и доказе свога Господара не буду веровали и који буду порицали да ће пред Њим да изађу; због тога ће труд њихов да буде узалудан и на Судњем неће имати никакав углед нити вредност"},{"SurahNumber":18,"VerseNumber":106,"Text":"Њима ће казна да буде Пакао, зато што су били неверници и што су се Мојим речима и Мојим посланицима исмејавали"},{"SurahNumber":18,"VerseNumber":107,"Text":"Онима који буду веровали и добра дела чинили припадају најузвишенији степени у Рају"},{"SurahNumber":18,"VerseNumber":108,"Text":"вечно ће да бораве у њему и неће да пожеле да га нечим другим замене"},{"SurahNumber":18,"VerseNumber":109,"Text":"Реци: „Када би море било мастило да се испишу речи мога Господара, море би пресушило, али не и речи мога Господара, па и кад бисмо га проширили морем попут њега.“"},{"SurahNumber":18,"VerseNumber":110,"Text":"Реци: „Ја сам човек као и ви, мени се објављује да је ваш Бог - један Бог. Па ко се нада сусрету са својим Господаром, нека ради добра дела и нека поред свог Господара никога не обожава!“"},{"SurahNumber":19,"VerseNumber":1,"Text":"Каф-ха-ја-ајн-сад"},{"SurahNumber":19,"VerseNumber":2,"Text":"Ово је спомен о милости твога Господара према Његовом слуги Захарији"},{"SurahNumber":19,"VerseNumber":3,"Text":"кад је он свога Господара тихо замолио"},{"SurahNumber":19,"VerseNumber":4,"Text":"и рекао: „Господару мој, кости су ми оронуле и глава оседела, а никада нисам, кад сам Ти, мој Господару, молбу упутио, остао разочаран"},{"SurahNumber":19,"VerseNumber":5,"Text":"Бојим се мојих рођака по крви после мене, а жена ми је нероткиња, зато ми поклони сина наследника"},{"SurahNumber":19,"VerseNumber":6,"Text":"да наследи мене и породицу Јаковљеву, и учини, Господару мој, да се буде задовољно њиме.“"},{"SurahNumber":19,"VerseNumber":7,"Text":"„О Захарија, јављамо ти радосну вест да ће ти се родити дечак, име ће да му буде Јахја, ником пре њега то име нисмо хтели да дамо.”"},{"SurahNumber":19,"VerseNumber":8,"Text":"„Господару мој“, рече он, „како ћу да имам сина кад ми је жена нероткиња, а већ сам доживео дубоку старост?“"},{"SurahNumber":19,"VerseNumber":9,"Text":"„Ето тако“, рече. Твој Господар је рекао: „То је мени лако, и тебе сам раније створио, а ниси ништа био.“"},{"SurahNumber":19,"VerseNumber":10,"Text":"„Господару мој“, рече, „дај ми неки знак.“ „Знак ће да ти буде то што три ноћи нећеш моћи са људима да разговараш, а здрав ћеш да будеш.“"},{"SurahNumber":19,"VerseNumber":11,"Text":"И он изађе из храма у народ свој и знаком им даде на знање: “Славите Га ујутру и навече!”"},{"SurahNumber":19,"VerseNumber":12,"Text":"„О Јахја, прихвати Књигу одлучно!“ А дали смо му мудрост још док је био дечак"},{"SurahNumber":19,"VerseNumber":13,"Text":"и нежност и чедност, и богобојазан је био"},{"SurahNumber":19,"VerseNumber":14,"Text":"и родитељима својим је био послушан, и није био дрзак и непослушан"},{"SurahNumber":19,"VerseNumber":15,"Text":"Нека су мир и спас над њим на дан кад се родио и на дан кад је умро и на дан кад буде из мртвих устао"},{"SurahNumber":19,"VerseNumber":16,"Text":"И спомени из Књиге Марију: када се од укућана својих повукла на источну страну"},{"SurahNumber":19,"VerseNumber":17,"Text":"и од њих узела заклон, Ми смо ка њој послали Нашег анђела и он јој се показао у потпуном људском облику"},{"SurahNumber":19,"VerseNumber":18,"Text":"„Тражим заштиту Свемилосног од тебе, ако се Њега бојиш!“ Узвикну она"},{"SurahNumber":19,"VerseNumber":19,"Text":"„А ја сам управо изасланик твога Господара“, рече он, „да ти поклоним честитог дечака!“"},{"SurahNumber":19,"VerseNumber":20,"Text":"„Како ћу да имам дечака?“ Рече она, „кад ме ниједан мушкарац није додирнуо, а ја нисам блудница.“"},{"SurahNumber":19,"VerseNumber":21,"Text":"А он рече: „Ето тако, Господар твој је казао: 'То је Мени лако, и зато да га учинимо да буде знак људима и знак наше милости.' Тако је унапред одређено.“"},{"SurahNumber":19,"VerseNumber":22,"Text":"И она занесе и бременита се склони негде далеко"},{"SurahNumber":19,"VerseNumber":23,"Text":"И порођајни болови присилише је да дође до стабла једне палме. „Камо среће да сам раније умрла и да сам потпуно у заборав пала!“ Узвикну она"},{"SurahNumber":19,"VerseNumber":24,"Text":"И он је испод ње зовну: „Не жалости се, твој Господар је дао да ниже тебе потече поток"},{"SurahNumber":19,"VerseNumber":25,"Text":"Затреси палмино стабло, посуће по теби свеже урме…"},{"SurahNumber":19,"VerseNumber":26,"Text":"па једи и пиј и буди весела! А ако видиш неког човека, ти реци: 'Ја сам се заветовала Свемилосном да ћу да ћутим, и данас ни са ким нећу да говорим.'“"},{"SurahNumber":19,"VerseNumber":27,"Text":"И дође она са њим своме народу, носећи га. „О Марија!“ Рекоше они, „учинила си нешто нечувено"},{"SurahNumber":19,"VerseNumber":28,"Text":"Хеј ти, која личиш на Арону, отац ти није био неваљао, а ни мајка твоја није била блудница!“"},{"SurahNumber":19,"VerseNumber":29,"Text":"Она им показа на Исуса. „Како да говоримо са бебом у колевци?“ Рекоше они"},{"SurahNumber":19,"VerseNumber":30,"Text":"„Ја сам Аллахова слуга“, рече он, „мени ће Он Књигу да подари и веровесником да ме учини"},{"SurahNumber":19,"VerseNumber":31,"Text":"и учиниће ме, где год будем, благословљеним, и наредиће ми да док год сам жив, обављам молитву и да удељујем милостињу"},{"SurahNumber":19,"VerseNumber":32,"Text":"и да мајци својој будем добар, а неће ми допустити да будем дрзак и непристојан"},{"SurahNumber":19,"VerseNumber":33,"Text":"И нека је мир нада мном на дан када сам се родио и на дан када будем умро и на дан кад будем проживљен из мртвих.“"},{"SurahNumber":19,"VerseNumber":34,"Text":"То је Исус, Маријин син, то је права истина о њему, онај у кога они сумњају"},{"SurahNumber":19,"VerseNumber":35,"Text":"Незамисливо је да Аллах има дете, Узвишен је Он! Кад нешто одреди, Он за то само каже: „Буди!“- И оно буде"},{"SurahNumber":19,"VerseNumber":36,"Text":"И рече: \" И Аллах је, уистину, и мој и ваш Господар, зато обожавајте само Њега! То је Прави пут"},{"SurahNumber":19,"VerseNumber":37,"Text":"И следбеници Књиге су се у погледу њега подвојили, па тешко онима који не верују када на Дану великом буду присутни"},{"SurahNumber":19,"VerseNumber":38,"Text":"Како ће добро чути и како ће добро видети оног Дана кад пред Нас стану! А неверници су сад у очитој заблуди"},{"SurahNumber":19,"VerseNumber":39,"Text":"И упозори их на Судњи дан кад ће бити с полагањем рачуна завршено, а они су немарни били и нису веровали"},{"SurahNumber":19,"VerseNumber":40,"Text":"Ми ћемо Земљу и оне који живе на њој да наследимо и Нама ће они да се врате"},{"SurahNumber":19,"VerseNumber":41,"Text":"И спомени из Књиге Аврама! Он је био истинољубив, веровесник"},{"SurahNumber":19,"VerseNumber":42,"Text":"Када је рекао своме оцу: „О оче мој, зашто обожаваш оно што нити чује нити види, нити може да ти буде од какве користи"},{"SurahNumber":19,"VerseNumber":43,"Text":"О оче мој, објављује ми се знање које ти не знаш; зато ме следи, па ћу те ја упутити на Прави пут"},{"SurahNumber":19,"VerseNumber":44,"Text":"Оче мој, не обожавај ђавола, ђаво је Свемилосном увек непокоран"},{"SurahNumber":19,"VerseNumber":45,"Text":"оче мој, бојим се да те од Свемилосног не стигне казна, па да будеш ђаволу друг.“"},{"SurahNumber":19,"VerseNumber":46,"Text":"Његов отац рече: „Зар си ти против мојих божанстава, о Авраме? Ако се не оканиш, заиста ћу те каменовати, зато ме заувек напусти.“"},{"SurahNumber":19,"VerseNumber":47,"Text":"„Мир теби!“ Рече Аврам. „Молићу Господара свога да ти опрости, јер Он је врло добар према мени"},{"SurahNumber":19,"VerseNumber":48,"Text":"И напустићу и вас и све оне које мимо Аллаха обожавате, и само ћу своме Господару да се молим; Господар мој ме неће разочарати одбијањем моје молбе.“"},{"SurahNumber":19,"VerseNumber":49,"Text":"Пошто их је напустио и оне које су, мимо Аллаха, обожавали, Ми му даровасмо Исака и Јакова, и обојицу веровесницима учинисмо"},{"SurahNumber":19,"VerseNumber":50,"Text":"и даровасмо им Нашу милост и учинисмо да буду хваљени и по добру спомињани"},{"SurahNumber":19,"VerseNumber":51,"Text":"И спомени из Књиге Мојсија! Он је био одабран и био је посланик, веровесник"},{"SurahNumber":19,"VerseNumber":52,"Text":"Ми смо га позвали са десне стране Синаја и приближили смо га Себи да чује Наше речи"},{"SurahNumber":19,"VerseNumber":53,"Text":"и даровали смо му, из Наше милости, као веровесника његовог брата Арона.“"},{"SurahNumber":19,"VerseNumber":54,"Text":"И спомени из Књиге Јишмаила! Он је испуњавао дато обећање и био је посланик, веровесник"},{"SurahNumber":19,"VerseNumber":55,"Text":"Наређивао је својој породици да обављају молитву, и да удељују милостињу, и Господар је био њиме задовољан"},{"SurahNumber":19,"VerseNumber":56,"Text":"И спомени из Књиге Хенока! Он је био истинољубив, веровесник"},{"SurahNumber":19,"VerseNumber":57,"Text":"и Ми смо га уздигли на високо место"},{"SurahNumber":19,"VerseNumber":58,"Text":"То су веровесници које је Аллах обасуо благодатима, од Адамових потомака и оних које смо са Нојем на лађи спасили, и Аврамових и Јаковљевих потомака, и оних које смо упутили и одабрали. Кад би им се училе речи Свемилосног, они би ничице падали и плакали"},{"SurahNumber":19,"VerseNumber":59,"Text":"А њих сменише зли потомци, који молитву напустише и за пожудама пођоше – они ће сигурно зло проћи…"},{"SurahNumber":19,"VerseNumber":60,"Text":"Али они који су се покајали, и веровали, и радили добра дела, њима се неће никаква неправда учинити, и они ће у Рај ући"},{"SurahNumber":19,"VerseNumber":61,"Text":"У еденским вртовима које је Свемилосни Својим верницима обећао иако их нису видели – а обећање Његово ће заиста да се испуни"},{"SurahNumber":19,"VerseNumber":62,"Text":"У њима празне приче неће да слушају, већ само: „Мир Божји!“ - И у њима ће ујутру и навече да буду опскрбљени"},{"SurahNumber":19,"VerseNumber":63,"Text":"Даћемо да такав Рај наследи сваки Наш богобојазни слуга"},{"SurahNumber":19,"VerseNumber":64,"Text":"„А ми анђели силазимо само по наредби твога Господара. Њему припада оно што је пред нама и оно што је за нама, и што је између тога. А твој Господар ништа не заборавља.“"},{"SurahNumber":19,"VerseNumber":65,"Text":"Он је Господар небеса и Земље и онога што је између њих, зато само Њега обожавај и у томе буди устрајан! Знаш ли да има неко Њему сличан"},{"SurahNumber":19,"VerseNumber":66,"Text":"Човек говори: „Зар ћу, кад умрем, заиста да будем проживљен?“"},{"SurahNumber":19,"VerseNumber":67,"Text":"А зар се човек не сећа да смо га још пре створили, а да није био ништа"},{"SurahNumber":19,"VerseNumber":68,"Text":"Кунем се Собом, да ћемо да скупимо и невернике и ђаволе, затим ћемо да их доведемо да клече на коленима око Пакла"},{"SurahNumber":19,"VerseNumber":69,"Text":"а онда ћемо из сваке групе да издвојимо оне који су према Свемилосном били најдрскији"},{"SurahNumber":19,"VerseNumber":70,"Text":"јер Ми најбоље знамо оне који су највише заслужили да у њој горе"},{"SurahNumber":19,"VerseNumber":71,"Text":"И сваки од вас ће до Пакла да стигне! Твој Господар се сигурно тако обавезао"},{"SurahNumber":19,"VerseNumber":72,"Text":"Затим ћемо да спасимо оне који су се бојали Аллаха и клонили греха, а невернике ћемо да оставимо у њему на коленима да клече"},{"SurahNumber":19,"VerseNumber":73,"Text":"Када су им се Наше јасне речи казивале, онда су неверници говорили верницима: “Шта мислите, ко је у бољем положају и ко има више поборника?”"},{"SurahNumber":19,"VerseNumber":74,"Text":"А колико смо Ми пре њих народа уништили који су благом и изгледом дивљење изазивали"},{"SurahNumber":19,"VerseNumber":75,"Text":"Реци: „Ономе ко је у заблуди, нека Свемилосни дуг живот да!“ Али кад такви доживе да се претње остваре, било казна, било Смак света, заиста ће да сазнају ко је у горем положају и ко има слабију војску и помагаче"},{"SurahNumber":19,"VerseNumber":76,"Text":"А Аллах ће помоћи онима који су на Правом путу! А добра дела која вечно остају – од Господара твог биће боље награђена и лепше узвраћена"},{"SurahNumber":19,"VerseNumber":77,"Text":"Зар ниси видео онога који у Наше речи и доказе не верује и говори: „Засигурно ће ми бити дато богаство и деца!“"},{"SurahNumber":19,"VerseNumber":78,"Text":"Или је он будућност прозрео или је од Милостивог обећање примио"},{"SurahNumber":19,"VerseNumber":79,"Text":"Ниједно! Ми ћемо да запишемо оно што он говори и патњу ћемо знатно да му продужимо"},{"SurahNumber":19,"VerseNumber":80,"Text":"а оно о чему он говори - наследићемо и сам лично ће да Нам се врати"},{"SurahNumber":19,"VerseNumber":81,"Text":"Они, уместо Аллаха, узимају некаква божанства тражећи од њих помоћ и славу"},{"SurahNumber":19,"VerseNumber":82,"Text":"Никада! Божанства ће да порекну њихово обожавање, и биће им противници"},{"SurahNumber":19,"VerseNumber":83,"Text":"Зар не видиш да Ми невернике ђаволима препуштамо да их што више на зло навраћају"},{"SurahNumber":19,"VerseNumber":84,"Text":"Зато не тражи да што пре буду кажњени, Ми им полако одбројавамо дане"},{"SurahNumber":19,"VerseNumber":85,"Text":"На Дан када богобојазне, као изасланике, пред Свемилосним сакупимо"},{"SurahNumber":19,"VerseNumber":86,"Text":"а кад у Пакао потерамо жедне невернике"},{"SurahNumber":19,"VerseNumber":87,"Text":"нико се неће моћи ни за кога заузимати, осим онај коме Милостиви то допусти"},{"SurahNumber":19,"VerseNumber":88,"Text":"Они говоре: „Свемилосни је узео дете!“"},{"SurahNumber":19,"VerseNumber":89,"Text":"Ви, заиста, говорите нешто страшно и гнусно"},{"SurahNumber":19,"VerseNumber":90,"Text":"Готово да се од тога небеса распадну, а Земља провали и планине здробе"},{"SurahNumber":19,"VerseNumber":91,"Text":"што Свемилосном приписују дете"},{"SurahNumber":19,"VerseNumber":92,"Text":"Незамисливо је да Свемилосни има дете"},{"SurahNumber":19,"VerseNumber":93,"Text":"Па, сви ће они, и они на небесима и они на Земљи, да дођу Свемилосном као слуге"},{"SurahNumber":19,"VerseNumber":94,"Text":"Он их је све знањем обухватио и и зна колико их има"},{"SurahNumber":19,"VerseNumber":95,"Text":"и сви ће на Судњем дану да Му појединачно дођу"},{"SurahNumber":19,"VerseNumber":96,"Text":"Оне који верују и раде добра дела Свемилосни ће вољеним учинити"},{"SurahNumber":19,"VerseNumber":97,"Text":"Ми смо Кур'ан учинили лаким, на твоме језику, да би њиме обрадовао богобојазне, а упозорио пркосне грешнике"},{"SurahNumber":19,"VerseNumber":98,"Text":"А колико смо само народа пре њих уништили! Да ли иједног од њих видиш и да ли и најслабији глас њихов чујеш"},{"SurahNumber":20,"VerseNumber":1,"Text":"Та-ха"},{"SurahNumber":20,"VerseNumber":2,"Text":"Не објављујемо ти Кур'ан да би туговао"},{"SurahNumber":20,"VerseNumber":3,"Text":"већ да буде опомена ономе који се Аллаха боји"},{"SurahNumber":20,"VerseNumber":4,"Text":"објављује га Створитељ Земље и небеса високих"},{"SurahNumber":20,"VerseNumber":5,"Text":"Свемилосни, Који се узвисио над Престољем"},{"SurahNumber":20,"VerseNumber":6,"Text":"Њему припада све што је на небесима и на Земљи и све што је између њих и све што је под земљом"},{"SurahNumber":20,"VerseNumber":7,"Text":"И кад гласно говориш – знај да Он зна и шта другом тајно говориш и шта само помислиш"},{"SurahNumber":20,"VerseNumber":8,"Text":"Аллах, истинског бога осим Њега нема, најлепша имена има"},{"SurahNumber":20,"VerseNumber":9,"Text":"А да ли је до тебе дошла вест о Мојсију"},{"SurahNumber":20,"VerseNumber":10,"Text":"када је ватру угледао, па својој породици казао: „Сачекајте ме овде, видео сам ватру, отићи ћу до ње да вам можда донесем некакву потпалу или ћу поред ватре да нађем некога ко ће да ми покаже пут.“"},{"SurahNumber":20,"VerseNumber":11,"Text":"А када до ње дође, неко га је позвао: „О Мојсије"},{"SurahNumber":20,"VerseNumber":12,"Text":"Ја сам, уистину, твој Господар! Изуј своју обућу, јер ти си, заиста, у благословљеној долини Тува"},{"SurahNumber":20,"VerseNumber":13,"Text":"Тебе сам изабрао, зато слушај оно што ти се објављује"},{"SurahNumber":20,"VerseNumber":14,"Text":"Ја сам, уистину, Аллах, другог истинског бога осим Мене нема; зато само Мене обожавај и молитву обављај да би Ме у њој славио"},{"SurahNumber":20,"VerseNumber":15,"Text":"Час оживљења сигурно ће да дође, од сваког га кријем, како би сваки човек према труду своме био награђен или кажњен"},{"SurahNumber":20,"VerseNumber":16,"Text":"И нека те зато од веровања у Судњи дан никако не одврати онај који у њега не верује и који следи своју страст, па да настрадаш"},{"SurahNumber":20,"VerseNumber":17,"Text":"А шта ти је то у десној руци, о Мојсије?“"},{"SurahNumber":20,"VerseNumber":18,"Text":"„Ово је мој штап“, одговори он, „којим се поштапам и којим лишће својим овцама скидам, а служи ми и за друге потребе.“"},{"SurahNumber":20,"VerseNumber":19,"Text":"„Баци га, о Мојсије!“ Рече Он"},{"SurahNumber":20,"VerseNumber":20,"Text":"И он га баци, кад он, змија која гмиже"},{"SurahNumber":20,"VerseNumber":21,"Text":"“Узми је и не бој се!“ Рече Он, „Ми ћемо да је вратимо у оно што је пре била"},{"SurahNumber":20,"VerseNumber":22,"Text":"И увуци руку под свој пазух, рука ће да се укаже бела, без икакве мане; и то је знамење друго"},{"SurahNumber":20,"VerseNumber":23,"Text":"како би ти показали неке Наше највеће знакове"},{"SurahNumber":20,"VerseNumber":24,"Text":"Иди код фараона јер је у злу сваку меру превршио!”"},{"SurahNumber":20,"VerseNumber":25,"Text":"„Мој Господару“, рече Мојсије, „учини пространим моја прса"},{"SurahNumber":20,"VerseNumber":26,"Text":"и олакшај мој задатак"},{"SurahNumber":20,"VerseNumber":27,"Text":"одреши чвор са мог језика"},{"SurahNumber":20,"VerseNumber":28,"Text":"да би разумели мој говор"},{"SurahNumber":20,"VerseNumber":29,"Text":"и подари ми помоћника из моје породице"},{"SurahNumber":20,"VerseNumber":30,"Text":"Арона мог брата"},{"SurahNumber":20,"VerseNumber":31,"Text":"учврсти ме њиме"},{"SurahNumber":20,"VerseNumber":32,"Text":"и придружи ми га у мом задатку"},{"SurahNumber":20,"VerseNumber":33,"Text":"да бисмо Те много величали и славили"},{"SurahNumber":20,"VerseNumber":34,"Text":"и Твоје име много спомињали"},{"SurahNumber":20,"VerseNumber":35,"Text":"Јер нас Ти, уистину, видиш.”"},{"SurahNumber":20,"VerseNumber":36,"Text":"„Удовољено је твојој молби, о Мојсије“, рече Он"},{"SurahNumber":20,"VerseNumber":37,"Text":"„а указали смо ти милост Своју још једном"},{"SurahNumber":20,"VerseNumber":38,"Text":"када смо твоју мајку надахнули оним што се само надахнућем постиже"},{"SurahNumber":20,"VerseNumber":39,"Text":"Стави га у сандук и спусти у реку, река ће на обалу да га избаци, па ће га Мој и његов непријатељ прихватити.' И Ја сам учинио да те свако воли и да растеш под оком Мојим"},{"SurahNumber":20,"VerseNumber":40,"Text":"Када је твоја сестра отишла и казала: 'Хоћете ли да вам покажем жену која ће да се брине о њему? Ми смо те твојој мајци опет вратили да се радује и да више не тугује. И кад си убио човека, па смо те Ми ослободили бриге и из разних невоља смо те спасили. И ти си остао годинама међу становницима Медена, затим си, о Мојсије, у одређено време дошао"},{"SurahNumber":20,"VerseNumber":41,"Text":"и изабрао сам те за Свог посланика"},{"SurahNumber":20,"VerseNumber":42,"Text":"Идите ти и брат твој, с доказима Мојим, и нека сам вам Ја увек на памети"},{"SurahNumber":20,"VerseNumber":43,"Text":"Идите код фараона, јер је он, заиста, претерао у неправди"},{"SurahNumber":20,"VerseNumber":44,"Text":"И обратите му се благим речима, како би размислио или се побојао.“"},{"SurahNumber":20,"VerseNumber":45,"Text":"„Господару наш“, рекоше они, „бојимо се да нас одмах не казни или да истину одбије"},{"SurahNumber":20,"VerseNumber":46,"Text":"“Не бојте се!”, рече Он, “Ја сам с вама, Ја све чујем и видим"},{"SurahNumber":20,"VerseNumber":47,"Text":"Идите ка њему и реците: „Ми смо посланици твога Господара, пусти Израиљеве синове да иду са нама и немој да их мучиш! Донели смо ти знак од твога Господара, па нека је спас ономе ко следи Упуту"},{"SurahNumber":20,"VerseNumber":48,"Text":"Нама се објављује да ће, сигурно, стићи казна оног који не поверује и од истине главу окрене.’”"},{"SurahNumber":20,"VerseNumber":49,"Text":"„Па ко је ваш Господар, о Мојсије?“ Упитао је фараон"},{"SurahNumber":20,"VerseNumber":50,"Text":"“Господар наш је Онај Који је свему оном што је створио дао оно што му је потребно, затим га како да се тиме користи надахнуо.”"},{"SurahNumber":20,"VerseNumber":51,"Text":"„А шта је са претходним народима?“ Упитао је он"},{"SurahNumber":20,"VerseNumber":52,"Text":"„Знање о њима је код мога Господара, у Књизи!“ Рече Мојсије, „Моме Господару није ништа скривено и Он не заборавља.“"},{"SurahNumber":20,"VerseNumber":53,"Text":"Онај Који вам је Земљу прилагодио и по њој вам пролазе дао, и Он спушта кишу са неба, па Ми дајемо да уз њену помоћ у паровима ниче разноврсно биље"},{"SurahNumber":20,"VerseNumber":54,"Text":"Једите и напасајте своју стоку! Ту су докази за оне који имају памети"},{"SurahNumber":20,"VerseNumber":55,"Text":"Од земље вас стварамо и у њу вас враћамо и из ње ћемо да вас проживимо"},{"SurahNumber":20,"VerseNumber":56,"Text":"И Ми смо фараону све Наше доказе показали, али је он ипак порекао и одбио да поверује"},{"SurahNumber":20,"VerseNumber":57,"Text":"„Зар си дошао да нас помоћу своје враџбине из земље наше истераш, о Мојсије?“ Упита фараон"},{"SurahNumber":20,"VerseNumber":58,"Text":"„И ми ћемо, заиста, теби да припремимо враџбину сличну овој! Закажи нам време састанка којег ћемо се и ми и ти придржавати, на месту које свима одговара!“"},{"SurahNumber":20,"VerseNumber":59,"Text":"„Нека време сусрета буде на дан вашег празника“, рече Мојсије, „и нека се народ ујутру сакупи.“"},{"SurahNumber":20,"VerseNumber":60,"Text":"И фараон оде, сакупи своје чаробњаке и после дође"},{"SurahNumber":20,"VerseNumber":61,"Text":"„Тешко вама!“ Рече им Мојсије. „Не износите лажи о Аллаху, па да вас Он казном уништи, а сигурно неће да успе онај који износи лажи.“"},{"SurahNumber":20,"VerseNumber":62,"Text":"И они су стали да се расправљају међу собом, тихо шапћући"},{"SurahNumber":20,"VerseNumber":63,"Text":"„Мојсије и Арон су чаробњаци“, рекоше једни другима, „хоће да вас својим враџбинама истерају из ваше земље и да униште вашу најчаснију веру"},{"SurahNumber":20,"VerseNumber":64,"Text":"зато паметно припремите своје лукавство, а онда у ред станите. Ко данас победи, сигурно ће да постигне оно што жели.“"},{"SurahNumber":20,"VerseNumber":65,"Text":"„О Мојсије“, рекоше они, „хоћеш ли ти први да бациш свој штап или ћемо ми бацити своје конопце?“"},{"SurahNumber":20,"VerseNumber":66,"Text":"„Баците ви!“, рече он, и одједном му се причини да се њихови канапи и њихови штапови крећу због њихове враџбине"},{"SurahNumber":20,"VerseNumber":67,"Text":"И Мојсије осети зебњу у себи"},{"SurahNumber":20,"VerseNumber":68,"Text":"„Не бој се!“ Рекосмо Ми, „ти ћеш, заиста, да победиш"},{"SurahNumber":20,"VerseNumber":69,"Text":"Баци штап, који је у твојој десној руци, прогутаће оно што су они направили, јер је оно што су они направили је само варка чаробњака, а чаробњак, ма где био, неће успети"},{"SurahNumber":20,"VerseNumber":70,"Text":"И чаробњаци се поклонише лицем на тло говорећи: „Ми верујемо у Ароновог и Мојсијевог Господара!“"},{"SurahNumber":20,"VerseNumber":71,"Text":"„Ви сте му поверовали“, викну фараон, „пре него што сам вам ја допустио! Он је ваш учитељ, он вас је научио враџбини и ја ћу, засигурно, унакрст ваше руке и ноге да вам одсечем и по стаблима палми да вас разапнем и сигурно ћете да знате ко је од нас у мучењу страшнији и устрајнији.“"},{"SurahNumber":20,"VerseNumber":72,"Text":"„Нећемо ти дати предност над јасним доказима који су нам дошли нити над нашим Створитељем“, одговорише они, „па ради шта хоћеш, то можеш само у овосветском животу"},{"SurahNumber":20,"VerseNumber":73,"Text":"Ми верујемо у нашег Господара да би нам наше грехе опростио и враџбине на које си нас ти приморао. А Аллах најбоље награђује и казна Његова је вечна.”"},{"SurahNumber":20,"VerseNumber":74,"Text":"Заиста, онога који пред својим Господарем дође као неверник - чека Пакао; у њему неће ни да умре ни да живи"},{"SurahNumber":20,"VerseNumber":75,"Text":"а оне који пред Њим дођу као верници, а радили су добра дела, чекају високи степени"},{"SurahNumber":20,"VerseNumber":76,"Text":"Еденски вртови кроз које теку реке, у њима ће они вечно да остану, и то ће да буде награда за оне који се буду греха очистили"},{"SurahNumber":20,"VerseNumber":77,"Text":"И Ми објависмо Мојсију: „Ноћу изведи Моје слуге и с њима сувим путем кроз море прођи, и не страхуј да ће те они стићи, нити се плаши утапања.“"},{"SurahNumber":20,"VerseNumber":78,"Text":"И фараон је са својим војскама за њима кренуо, па су их огромни таласи мора прекрили"},{"SurahNumber":20,"VerseNumber":79,"Text":"И фараон је одвео свој народ у заблуду, а није му указао на Пут прави"},{"SurahNumber":20,"VerseNumber":80,"Text":"О Израиљеви синови, Ми смо вас избавили од вашег непријатеља, и на десној страни Синаја вас довели, и дали вам пиће као мед слатко и препелице укусне"},{"SurahNumber":20,"VerseNumber":81,"Text":"Једите укусна јела којима вас опскрбљујемо и не будите у томе незахвални да вас не би снашла Моја срџба; а кога снађе Моја срџба - настрадао је"},{"SurahNumber":20,"VerseNumber":82,"Text":"Ја ћу сигурно да опростим ономе ко се покаје и буде верник и ради добра дела, а затим устраје на Правом путу.“"},{"SurahNumber":20,"VerseNumber":83,"Text":"„А зашто си пре народа свог пожурио, о Мојсије?“"},{"SurahNumber":20,"VerseNumber":84,"Text":"„Ево иду за мном“, одговори он, „а пожурио сам ка Теби, мој Господару, да будеш задовољан.“"},{"SurahNumber":20,"VerseNumber":85,"Text":"„Ми смо твој народ, после твог одласка, ставили на искушење“, рече Он, „и њих је завео Самирија.“"},{"SurahNumber":20,"VerseNumber":86,"Text":"И Мојсије се своме народу врати љут и жалостан. „О мој народе“, рече, „зар вам ваш Господар није дао лепо обећање? Зар вам се време одужило, или хоћете да вас стигне срџба вашега Господара, па се зато нисте држали обећања које сте ми дали!“"},{"SurahNumber":20,"VerseNumber":87,"Text":"„Нисмо својевољно прекршили обећање које смо ти дали“, одговорише. „Били смо натоварени теретима, накитом фараоновог народа, па смо то бацили.“ А то је урадио и Самирија"},{"SurahNumber":20,"VerseNumber":88,"Text":"па им је излио теле које као да је мукало, и они су тада рекли: „Ово је ваш бог и Мојсијев бог, којег је заборавио.“"},{"SurahNumber":20,"VerseNumber":89,"Text":"Зар они нису видели да им оно ни речи не одговара и да од њих не може да отклони никакву невољу нити може икакву корист да им прибави"},{"SurahNumber":20,"VerseNumber":90,"Text":"А њима је Арон још пре говорио: „О народе мој, ви сте тиме само стављени у искушење; ваш Господар је Свемилосни, зато следите мене и слушајте моја упуства.“"},{"SurahNumber":20,"VerseNumber":91,"Text":"„Ми ћемо да га обожавамо све док нам се не врати Мојсије,“ рекоше они"},{"SurahNumber":20,"VerseNumber":92,"Text":"„О Ароне!“ Повика Мојсије. „Шта те је спречило, кад си их видео да су залутали"},{"SurahNumber":20,"VerseNumber":93,"Text":"па за мном ниси пошао? Зашто ниси послушао моје наређење?“"},{"SurahNumber":20,"VerseNumber":94,"Text":"„Брате мој“, рече Арон, „не хватај ме за браду и за косу! Ја сам се плашио да не кажеш: 'Раздор си међу Изриљевим синовима посејао и ниси поступио онако како сам ти рекао.'“"},{"SurahNumber":20,"VerseNumber":95,"Text":"„А шта си ти то хтео, о Самирија?“ Упита Мојсије"},{"SurahNumber":20,"VerseNumber":96,"Text":"„Ја сам видео оно што они нису видели“, одговори он, „а затим сам за анђелом узео шаку земље, па то после бацио, и ето, тако ме је моја зла душа навела на зло.”"},{"SurahNumber":20,"VerseNumber":97,"Text":"“Губи се одавде!” Рече Мојсије. “Читавог свог живота говорићеш: ‘Нека ме нико не дотиче!’ – А чека те још и одређени час који те неће мимоићи. Погледај само ово твоје божанство које си обожавао; ми ћемо га, сигурно, спалити и по мору му прах расути.”"},{"SurahNumber":20,"VerseNumber":98,"Text":"Ваш бог је Аллах, другог истинског бога осим Њега нема! Он све зна.“"},{"SurahNumber":20,"VerseNumber":99,"Text":"Тако ти казујемо неке вести о онима који су били и нестали, и објављујемо ти од Себе Кур’ан"},{"SurahNumber":20,"VerseNumber":100,"Text":"Ко се окрене од Кур'ана, на Судњем дану ће, заиста, огромни грех да понесе"},{"SurahNumber":20,"VerseNumber":101,"Text":"вечно ће у казни да остану, а језив терет ће на Судњем дану да носе"},{"SurahNumber":20,"VerseNumber":102,"Text":"На Дан када ће анђео у рог да дувне - тога Дана ћемо да сакупимо невернике од страха модре"},{"SurahNumber":20,"VerseNumber":103,"Text":"и један другом ће тихо да говоре: „Нисте на Земљи боравили више од десет дана.“"},{"SurahNumber":20,"VerseNumber":104,"Text":"Ми добро знамо о чему ће они да говоре кад најразборитији међу њима каже: „Остали сте само један дан.“"},{"SurahNumber":20,"VerseNumber":105,"Text":"А питају те о планинама, па ти реци: “Господар мој ће их у прах претворити и разасути"},{"SurahNumber":20,"VerseNumber":106,"Text":"а места на којима су биле да остави равном ледином"},{"SurahNumber":20,"VerseNumber":107,"Text":"ни удубине ни узвисине на Земљи нећеш да видиш"},{"SurahNumber":20,"VerseNumber":108,"Text":"Тог дана ће они да се одазову гласнику, мораће да га следе и пред Свемилосним ће да се стишају гласови и ти ћеш само да чујеш шапат"},{"SurahNumber":20,"VerseNumber":109,"Text":"Тог дана ником неће да буде од користи заузимање осим ономе коме Свемилосни допусти да се за неког заузме"},{"SurahNumber":20,"VerseNumber":110,"Text":"Он зна шта су радили и шта их чека, а они знањем не могу Њега да обухвате"},{"SurahNumber":20,"VerseNumber":111,"Text":"Људи ће се Живом и Вечном покорити, онај који је друге поред Њега обожавао сигурно ће да настрада"},{"SurahNumber":20,"VerseNumber":112,"Text":"а онај ко је добра дела чинио, а верник био, неће се неправде ни закидања награде плашити"},{"SurahNumber":20,"VerseNumber":113,"Text":"И Ми тако Кур’ан на арапском језику објављујемо и у њему опомене понављамо да би се они греха клонили или да би их на послушност подстакао"},{"SurahNumber":20,"VerseNumber":114,"Text":"Нека је узвишен Аллах, Владар Истинити! И не жури са читањем Кур'ана пре него што ти се његово објављивање заврши, и реци: „Господару мој, Ти моје знање повећај!“"},{"SurahNumber":20,"VerseNumber":115,"Text":"А Адаму смо одмах у почетку наредили, али он је заборавио и није одлучан био"},{"SurahNumber":20,"VerseNumber":116,"Text":"А кад смо казали анђелима: „Поклоните се Адаму!“ Они сви ничице падоше, осим Сотоне који је то одбио"},{"SurahNumber":20,"VerseNumber":117,"Text":"„О Адаме!“ Рекли смо, „овај је заиста непријатељ теби и твојој жени, зато никако не дозволи да због њега будете истерани из Раја, па да се онда мучиш"},{"SurahNumber":20,"VerseNumber":118,"Text":"У Рају нећеш никад огладнити нити го бити"},{"SurahNumber":20,"VerseNumber":119,"Text":"нити ћеш у њему ожеднити, нити врелину осетити.“"},{"SurahNumber":20,"VerseNumber":120,"Text":"Али Сотона поче да га наговара и говори: „О Адаме, хоћеш ли да ти покажем дрво бесмртности и царство које неће да нестане?“"},{"SurahNumber":20,"VerseNumber":121,"Text":"И њих двоје поједоше са дрвета и указаше им се њихова стидна места па почеше да стављају по њима рајско лишће. Адам није свога Господара послушао, па је скренуо"},{"SurahNumber":20,"VerseNumber":122,"Text":"После га је његов Господар изабраником учинио, и опростио му је, и на Прави пут упутио"},{"SurahNumber":20,"VerseNumber":123,"Text":"„Напустите Рај сви“, рече Аллах, „једни другима ћете да будете непријатељи! Од Мене ће да вам долази Упута, и онај ко буде следио Моју Упуту неће да залута и неће да буде несрећан"},{"SurahNumber":20,"VerseNumber":124,"Text":"А онај ко се окрене од Моје Опомене, тај ће да живи тешким животом и на Судњем дану ћемо да га проживимо слепим.“"},{"SurahNumber":20,"VerseNumber":125,"Text":"„Господару мој“, рећи ће, „зашто си ме слепог проживео кад сам имао вид?“"},{"SurahNumber":20,"VerseNumber":126,"Text":"„Ево зашто“, рећи ће Он. „Наши докази и знаци су ти долазили, али си их занемаривао, па ћеш данас тако и ти да будеш занемарен.“"},{"SurahNumber":20,"VerseNumber":127,"Text":"И тако ћемо Ми да казнимо све оне који су у греху претеривали, и у речи свога Господара нису веровали. А патња на Будућем свету биће, уистину, болнија и вечна"},{"SurahNumber":20,"VerseNumber":128,"Text":"Зар њима није познато колико смо уништили народа пре њих, оних по чијим селима и градовима се они крећу! То су, заиста, поуке за разумне људе"},{"SurahNumber":20,"VerseNumber":129,"Text":"И да није реч твог Господара још пре одређена, стигла би их заслужена казна"},{"SurahNumber":20,"VerseNumber":130,"Text":"Зато отрпи њихове увреде и обављај молитву, славећи Господара свог, пре изласка и пре заласка Сунца, и обављај је у ноћним сатима, и на крајевима дана – да би постигао задовољство"},{"SurahNumber":20,"VerseNumber":131,"Text":"И никако не жуди за лепотама овог света које Ми као ужитак разним неверницима пружамо, да их тиме на кушњу ставимо, награда Господара твог је боља и вечна"},{"SurahNumber":20,"VerseNumber":132,"Text":"Нареди породици својој да молитву обављају и буди у томе стрпљив и устрајан! Ми не тражимо од тебе да сам себе опскрбљујеш, Ми ћемо те опскрбити! А само богобојазнима припада леп завршетак"},{"SurahNumber":20,"VerseNumber":133,"Text":"Многобошци говоре: “Зашто нам не донесе какво чудо од Господара свог?” А зар им не долази објашњење о оном што има у давнашњим објавама"},{"SurahNumber":20,"VerseNumber":134,"Text":"А да смо их каквом казном уништили пре њега, сигурно би казали: „Господару наш, зашто нам ниси послао посланика, па да следимо Твоју Објаву пре него што смо понижени и осрамоћени у Паклу.“"},{"SurahNumber":20,"VerseNumber":135,"Text":"Реци: „Сви ишчекујемо, па ишчекујте и ви, а сигурно ћете сазнати ко су били следбеници праве вере и ко је био на Правом путу.”"}]}