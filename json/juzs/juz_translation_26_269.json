{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"H[aa?] M[iem]"},{"SurahNumber":46,"VerseNumber":2,"Text":"De neerzending van het boek is gebeurd door God, de machtige, de wijze"},{"SurahNumber":46,"VerseNumber":3,"Text":"Wij hebben de hemelen en de aarde en wat er tussen beide is slechts in waarheid en voor een vastgestelde termijn geschapen, maar zij die ongelovig zijn wenden zich af van dat waarmee zij gewaarschuwd worden"},{"SurahNumber":46,"VerseNumber":4,"Text":"Zeg: \"Hoe zien jullie wat jullie in plaats van God aanroepen? Laat mij dan zien wat zij van de aarde geschapen hebben. Hebben zij een aandeel in de hemelen? Brengt mij een boek dat er voor dit [boek] was of een spoor van kennis, als jullie gelijk hebben"},{"SurahNumber":46,"VerseNumber":5,"Text":"En wie dwaalt er meer dan hij die, in plaats van God, iemand aanroept die hem tot aan de opstandingsdag geen gehoor geeft? Zij schenken aan hun gebed geen aandacht"},{"SurahNumber":46,"VerseNumber":6,"Text":"en wanneer de mensen verzameld worden zijn zij hun tot vijand en zij betonen zich ondankbaar over de dienst aan hen"},{"SurahNumber":46,"VerseNumber":7,"Text":"En wanneer Onze tekenen aan hen als duidelijke bewijzen worden voorgelezen zeggen zij die geen geloof hechten aan de waarheid, wanneer die tot hen komt: \"Dit is duidelijk toverij"},{"SurahNumber":46,"VerseNumber":8,"Text":"Of zij zeggen: \"Hij heeft het verzonnen.\" Zeg: \"Als ik het verzonnen heb, dan kunnen jullie voor mij tegen God niets uitrichten. Hij weet het best waarmee jullie aan de slag gaan. Hij is als getuige tussen mij en jullie goed genoeg. Hij is de vergevende, de barmhartige"},{"SurahNumber":46,"VerseNumber":9,"Text":"Zeg: \"Ik vertegenwoordig niet iets ongehoords onder de gezanten. Ik weet ook niet wat er met mij en met jullie zal gebeuren. Ik volg slechts wat aan mij geopenbaard wordt en ik ben alleen maar een duidelijke waarschuwer"},{"SurahNumber":46,"VerseNumber":10,"Text":"Zeg: \"Hoe zien jullie het? Als het toch van God komt, terwijl jullie er geen geloof aan hechten, hoewel iemand van de Israëlieten getuigenis aflegt over dat wat eraan gelijk is en dus gelooft? Maar jullie zijn hoogmoedig. God wijst de mensen die onrecht plegen de goede richting niet"},{"SurahNumber":46,"VerseNumber":11,"Text":"Zij die ongelovig zijn zeggen tegen hen die geloven: \"Als het iets goeds was hadden zij het niet eerder dan wij gekregen.\" Omdat zij zich er niet de goede richting door laten wijzen zullen zij dus zeggen: \"Oude laster"},{"SurahNumber":46,"VerseNumber":12,"Text":"Eraan voorafgegaan is het boek van Moesa als voorbeeld en barmhartigheid. En dit is een boek dat in de Arabische taal een bevestiging geeft, om hen die onrecht plegen te waarschuwen en als goed nieuws voor hen die goed doen"},{"SurahNumber":46,"VerseNumber":13,"Text":"Zij die zeggen: \"Onze Heer is God\" en die dan correct handelen hebben niets te vrezen noch zullen zij bedroefd zijn"},{"SurahNumber":46,"VerseNumber":14,"Text":"Zij zijn het die in de tuin thuishoren, waarin zij altijd zullen blijven, als een beloning voor wat zij hebben gedaan"},{"SurahNumber":46,"VerseNumber":15,"Text":"En Wij hebben de mens opgedragen zijn ouders goed te behandelen -- zijn moeder heeft hem immers moeizaam gedragen en moeizaam gebaard. De zwangerschap en [de tijd erna] totdat hij gespeend wordt is dertig maanden. En wanneer hij dan volgroeid is en veertig jaar wordt zegt hij: \"Mijn Heer, spoor mij aan dat ik voor Uw genade, die U mij en mijn ouders geschonken hebt, dank betuig en dat ik iets deugdelijks doe wat U bevalt. En maak voor mij dat mijn nageslacht deugdzaam is. Ik wend mij berouwvol tot U en ik behoor bij hen die zich [aan God] overgeven"},{"SurahNumber":46,"VerseNumber":16,"Text":"Zij zijn het van wie Wij het beste dat zij deden aannemen en van wie Wij de slechte daden overslaan; zij zijn bij hen die in de tuin thuishoren. Dat is de betrouwbare toezegging die aan hen gedaan is"},{"SurahNumber":46,"VerseNumber":17,"Text":"Maar hij die tegen zijn ouders zegt: \"Foei jullie beiden, willen jullie mij aanzeggen dat ik tevoorschijn gebracht zal worden terwijl er voor mijn tijd al generaties zijn heengegaan?\" En zij vragen God om hulp [en zeggen]: \"Wee jou, geloof toch, de aanzegging van God is waar!\" Maar hij zegt: \"Dit zijn slechts fabels van hen die er eertijds waren"},{"SurahNumber":46,"VerseNumber":18,"Text":"Zij zijn het tegen wie het woord bewaarheid wordt, te midden van gemeenschappen van de djinn en de mensen die al voor hun tijd voorbijgegaan waren; zij waren verliezers"},{"SurahNumber":46,"VerseNumber":19,"Text":"Voor een ieder zijn er rangen voor wat zij gedaan hebben en opdat Hij hun hun daden volledig zal vergoeden; hun zal geen onrecht worden gedaan"},{"SurahNumber":46,"VerseNumber":20,"Text":"En op de dag dat zij die ongelovig zijn naar het vuur worden voorgeleid [wordt gezegd]: \"Jullie hebben jullie goede dingen in jullie aardse leven verbruikt en genoten. Vandaag krijgen jullie de bestraffing van de schande als vergelding, omdat jullie onterecht hoogmoedig op de aarde waren en voor het schandelijke dat jullie deden"},{"SurahNumber":46,"VerseNumber":21,"Text":"En vermeld de broeder van de 'Aad toen hij zijn volk in de zandduinen waarschuwde -- waarschuwers zijn er voor hem en na hem geweest --: \"Jullie moeten alleen God dienen. Ik vrees voor jullie de bestraffing van een geweldige dag"},{"SurahNumber":46,"VerseNumber":22,"Text":"Zij zeiden: \"Ben jij tot ons gekomen om ons van onze goden af te brengen? Breng maar wat jij ons aanzegt, als jij gelijk hebt"},{"SurahNumber":46,"VerseNumber":23,"Text":"Hij zei: \"De kennis [daarover] is bij God. Ik verkondig jullie dat waarmee ik gezonden ben, maar ik zie dat jullie mensen zijn die niets weten"},{"SurahNumber":46,"VerseNumber":24,"Text":"Toen zij het als een dikke bewolking zagen opkomen die hun valleien naderde zeiden zij: \"Dat is een opkomende bewolking die ons regen brengt.\" \"Welnee, het is wat jullie wilden verhaasten, een wind waarin een pijnlijke bestraffing is"},{"SurahNumber":46,"VerseNumber":25,"Text":"die alles op bevel van zijn Heer vernietigt.\" 's Morgens was het zo dat slechts hun huizen gezien werden. Zo vergelden Wij aan de misdadige mensen"},{"SurahNumber":46,"VerseNumber":26,"Text":"Wij hadden hun zoveel macht gegeven als Wij aan jullie niet hebben gegeven. En Wij hadden hun gehoor, gezichtsvermogen en harten gegeven, maar hun gehoor, hun gezichtsvermogen en hun harten baatten hun niets toen zij Gods tekenen ontkenden en zij werden ingesloten door dat waarmee zij de spot dreven"},{"SurahNumber":46,"VerseNumber":27,"Text":"En Wij hebben de steden rondom jullie ook vernietigd. En Wij hebben de tekenen afgewisseld; misschien zullen zij terugkeren"},{"SurahNumber":46,"VerseNumber":28,"Text":"Als zij die zij zich als goden in plaats van God genomen hadden om nader tot Hem te komen hen maar geholpen hadden. Maar nee, hen waren zij kwijt; dat was hun laster en wat zij verzonnen hadden"},{"SurahNumber":46,"VerseNumber":29,"Text":"En toen Wij een groep djinn naar jou toe brachten om naar de Koran te luisteren. En toen zij gekomen waren zeiden zij: \"Let in stilte op.\" En toen het beëindigd was, keerden zij naar hun volk terug om te waarschuwen"},{"SurahNumber":46,"VerseNumber":30,"Text":"Zij zeiden: \"Volk van ons! Wij hebben een boek gehoord dat na Moesa is neergezonden om wat er voor was te bevestigen. Het leidt naar de waarheid en naar een juiste weg"},{"SurahNumber":46,"VerseNumber":31,"Text":"Volk van ons! Geeft gehoor aan hem die tot God oproept en gelooft in Hem, dan zal Hij jullie vergeving schenken voor zonden van jullie en jullie beschermen voor een pijnlijke bestraffing"},{"SurahNumber":46,"VerseNumber":32,"Text":"En als iemand geen gehoor geeft aan hem die tot God oproept, dan kan hij er op de aarde toch niets tegen doen en buiten God heeft hij geen beschermers. Zij zijn het die in duidelijke dwaling verkeren"},{"SurahNumber":46,"VerseNumber":33,"Text":"Hebben zij dan niet gezien dat God, die de hemelen en de aarde geschapen heeft zonder dat de schepping ervan Hem veel inspanning kostte, de macht heeft om de doden levend te maken? Ja zeker, Hij is almachtig"},{"SurahNumber":46,"VerseNumber":34,"Text":"En op de dag dat zij die ongelovig zijn naar het vuur worden voorgeleid: \"Is dit niet de waarheid?\" Zij zeggen: \"Ja zeker, bij onze Heer!\" Hij zegt: \"Proeft dan de bestraffing ervoor dat jullie ongelovig waren"},{"SurahNumber":46,"VerseNumber":35,"Text":"Volhard dus geduldig zoals die profeten die vastbesloten waren geduldig volhardden en probeer niet het voor hen te verhaasten. Het zal voor hen op de dag dat zij zien wat hun toegezegd was zijn alsof het voor hen niet langer dan een uur van de dag heeft geduurd. [Dit is] een verkondiging. Zullen dan anderen dan de verdorven mensen vernietigd worden"},{"SurahNumber":47,"VerseNumber":1,"Text":"Van hen die ongelovig zijn en de weg van God versperren laat Hij de daden teloorgaan"},{"SurahNumber":47,"VerseNumber":2,"Text":"Maar van hen die geloven, de deugdelijke daden doen en geloven in wat tot Mohammed is neergezonden -- dat is de waarheid die van hun Heer komt -- zal Hij de slechte daden verzoenen en hun toestand in orde brengen"},{"SurahNumber":47,"VerseNumber":3,"Text":"Dat komt omdat zij die ongelovig zijn het onware volgen en omdat zij die gelovig zijn de waarheid volgen die van hun Heer afkomstig is. Zo geeft God zijn voorbeelden voor de mensen"},{"SurahNumber":47,"VerseNumber":4,"Text":"En wanneer jullie hen die ongelovig zijn [in de strijd] ontmoeten, slaat hen dan dood, maar wanneer jullie dan de overhand over hen verkregen hebben boeit hen dan stevig vast, hetzij om hen later als gunst vrij te laten hetzij om hen los te laten kopen, wanneer de lasten van de oorlog zijn afgelegd. Zo is het. En als God zou willen zou Hij zelf zich op hen wreken, maar Hij wil jullie met elkaar op de proef stellen. En zij die op Gods weg gedood zijn, hun daden zullen niet teloorgaan"},{"SurahNumber":47,"VerseNumber":5,"Text":"Hij zal het voor hen goed laten aflopen en hun toestand in orde brengen"},{"SurahNumber":47,"VerseNumber":6,"Text":"En Hij zal hen de tuin laten binnengaan die Hij aan hen bekend heeft gemaakt"},{"SurahNumber":47,"VerseNumber":7,"Text":"Jullie die geloven! Als jullie God helpen dan zal Hij jullie helpen en jullie voeten stevig maken"},{"SurahNumber":47,"VerseNumber":8,"Text":"Maar zij die ongelovig zijn, neer met hen! Hij laat hun daden teloorgaan"},{"SurahNumber":47,"VerseNumber":9,"Text":"Dat komt omdat zij verafschuwen wat God neergezonden heeft. Dus maakt Hij hun daden vruchteloos"},{"SurahNumber":47,"VerseNumber":10,"Text":"Hebben zij dan niet op de aarde rondgereisd zodat zij konden zien hoe het einde was van hen die er voor hen waren? God roeide hen uit. En voor de ongelovigen zijn er overeenkomstige dingen"},{"SurahNumber":47,"VerseNumber":11,"Text":"Dat komt omdat God de beschermheer is van hen die geloven en omdat de ongelovigen geen beschermheer hebben"},{"SurahNumber":47,"VerseNumber":12,"Text":"God laat hen die geloven en de deugdelijke daden doen binnengaan in tuinen, waar de rivieren onderdoor stromen. Maar zij die ongelovig zijn genieten en eten zoals het vee eet en het vuur is een verblijfplaats voor hen"},{"SurahNumber":47,"VerseNumber":13,"Text":"En hoeveel steden die sterker waren dan jouw stad die jou verdreven heeft hebben Wij niet vernietigd; en zij hadden geen helper"},{"SurahNumber":47,"VerseNumber":14,"Text":"Is dan iemand die op een duidelijk bewijs van zijn Heer steunt gelijk aan iemand voor wie de slechtheid van zijn handelen aantrekkelijk gemaakt is? Zij volgen namelijk hun grillen"},{"SurahNumber":47,"VerseNumber":15,"Text":"De tuin die de godvrezenden is toegezegd ziet er zo uit: Er zijn rivieren van water dat niet brak is, rivieren van melk waarvan de smaak niet verandert, rivieren van wijn die aangenaam is voor de drinkers en rivieren van gezuiverde honing. En zij hebben daar allerlei vruchten en vergeving van hun Heer. [Zijn zij] als zij die altijd in het vuur blijven en gloeiend water te drinken krijgen dat hun ingewanden stuksnijdt"},{"SurahNumber":47,"VerseNumber":16,"Text":"Onder hen zijn er die naar jou luisteren, maar wanneer zij dan bij jou zijn weggegaan zeggen zij tot hen aan wie de kennis gegeven is: \"Wat heeft hij zo-even gezegd?\" Zij zijn het van wie God de harten verzegeld heeft en zij volgen hun grillen"},{"SurahNumber":47,"VerseNumber":17,"Text":"Zij die zich op het goede pad hebben laten brengen brengt God nog beter op het goede pad en Hij geeft hun hun godvrezendheid"},{"SurahNumber":47,"VerseNumber":18,"Text":"Verwachten zij dan iets anders dan dat het uur onverwachts tot hen komt? De voortekenen ervan zijn al gekomen. Hoe zou vermaning hun tot voordeel kunnen zijn wanneer hij komt"},{"SurahNumber":47,"VerseNumber":19,"Text":"Weet dan dat er geen god is dan God en vraag om vergeving voor jouw zonden en voor de gelovige mannen en vrouwen. En God kent jullie rondtrekken en jullie verblijfplaats"},{"SurahNumber":47,"VerseNumber":20,"Text":"En zij die geloven zeggen: \"Was er maar een soera neergezonden.\" En als er dan een eenduidige soera wordt neergezonden waarin er van strijden sprake is, dan zie jij hen die een ziekte in hun harten hebben naar jou kijken met een blik als van iemand die voor de dood in onmacht valt. Zij kunnen het krijgen"},{"SurahNumber":47,"VerseNumber":21,"Text":"Gehoorzaamheid en redelijke woorden! Maar wanneer de zaak vaststaat dan zou het beter voor hen zijn als zij tegenover God oprecht waren geweest"},{"SurahNumber":47,"VerseNumber":22,"Text":"Of is het, als jullie je afwenden, misschien zo dat jullie verderf zaaien op de aarde en jullie verwantschapsbanden doorsnijden"},{"SurahNumber":47,"VerseNumber":23,"Text":"Zij zijn het die God vervloekt. Dus heeft Hij hen doof gemaakt en hun ogen verblind"},{"SurahNumber":47,"VerseNumber":24,"Text":"Overpeinzen zij de Koran dan niet? Ofwel, zijn er harten die op slot zijn"},{"SurahNumber":47,"VerseNumber":25,"Text":"Hun die hun ruggen toegekeerd hebben, nadat de leidraad hun duidelijk was geworden, heeft de satan iets wijsgemaakt en hij heeft hun uitstel beloofd"},{"SurahNumber":47,"VerseNumber":26,"Text":"Dat is zo, want zij zeggen tot hen die verafschuwen wat God heeft neergezonden: \"Wij zullen jullie gedeeltelijk gehoorzamen.\" Maar God weet wat zij in het verborgen doen"},{"SurahNumber":47,"VerseNumber":27,"Text":"En hoe zal het dan zijn wanneer de engelen hen wegnemen terwijl ze op hun gezichten en ruggen slaan"},{"SurahNumber":47,"VerseNumber":28,"Text":"Dat gebeurt, want zij volgen wat God vergramd maakt en verafschuwen Zijn welbehagen. Dus maakt Hij hun daden vruchteloos"},{"SurahNumber":47,"VerseNumber":29,"Text":"Of rekenen zij die in hun harten een ziekte hebben erop dat God hun rancune niet aan het licht zal brengen"},{"SurahNumber":47,"VerseNumber":30,"Text":"En als Wij zouden willen zouden Wij hen aan jou tonen, zodat jij hun kenmerken zou herkennen. Maar jij zult hen zeker aan hun dubbelzinnige manier van spreken herkennen. En God kent hun daden"},{"SurahNumber":47,"VerseNumber":31,"Text":"Wij zullen jullie op de proef stellen zodat Wij weten wie van jullie zich inzetten en geduldig volharden en om de berichten over jullie te toetsen"},{"SurahNumber":47,"VerseNumber":32,"Text":"Zij die ongelovig zijn, Gods weg versperren en de gezant tegenwerken nadat de leidraad hun duidelijk geworden is kunnen God geen enkele schade toebrengen, maar Hij zal hun daden vruchteloos maken"},{"SurahNumber":47,"VerseNumber":33,"Text":"Jullie die geloven! Gehoorzaamt God en gehoorzaamt de gezant en maakt jullie daden niet waardeloos"},{"SurahNumber":47,"VerseNumber":34,"Text":"Zij die ongelovig zijn en Gods weg versperren en dan als ongelovigen sterven, aan hen zal God geen vergeving schenken"},{"SurahNumber":47,"VerseNumber":35,"Text":"Versaagt dus niet en roept niet op tot vrede wanneer jullie toch de overhand hebben. God is namelijk met jullie en Hij zal jullie de vergoeding voor jullie daden niet onthouden"},{"SurahNumber":47,"VerseNumber":36,"Text":"Het tegenwoordige leven is slechts spel en tijdverdrijf, maar als jullie geloven en godvrezend zijn zal Hij jullie je loon geven, terwijl Hij niet om jullie bezittingen vraagt"},{"SurahNumber":47,"VerseNumber":37,"Text":"Als Hij jullie erom zou vragen en erop zou aandringen, dan zouden jullie gierig zijn en zou Hij jullie rancune aan het licht brengen"},{"SurahNumber":47,"VerseNumber":38,"Text":"Dat zijn jullie dus die opgeroepen worden om bijdragen te geven op Gods weg, maar onder jullie zijn er die gierig zijn. Maar wie gierig is, die is slechts gierig ten opzichte van zichzelf. God is de behoefteloze en jullie zijn de armen. Als jullie je afkeren zal Hij andere mensen in jullie plaats zetten. Dan zullen zij niet zijn zoals jullie"},{"SurahNumber":48,"VerseNumber":1,"Text":"Wij hebben jou een duidelijk succes laten behalen"},{"SurahNumber":48,"VerseNumber":2,"Text":"opdat God jou je vroegere en je latere zonden vergeeft, Zijn genade aan jou volledig bewijst en jou op een juiste weg leidt"},{"SurahNumber":48,"VerseNumber":3,"Text":"en opdat God jou op een geweldige manier hulp verleent"},{"SurahNumber":48,"VerseNumber":4,"Text":"Hij is het die de kalmte in de harten van de gelovigen heeft laten neerdalen opdat zij bij hun geloof nog in geloof toenemen -- van God zijn de troepen van de hemelen en de aarde en God is wetend en wijs"},{"SurahNumber":48,"VerseNumber":5,"Text":"om de gelovige mannen en vrouwen tuinen te laten binnengaan waar de rivieren onderdoor stromen terwijl zij daar altijd in blijven en om hun hun slechte daden kwijt te schelden -- dat is een geweldige triomf bij God"},{"SurahNumber":48,"VerseNumber":6,"Text":"en om de huichelaars en de huichelaarsters en de veelgodendienaars en -dienaressen die over God slechte gedachten hebben te straffen. Voor hen is de wending ten slechte, God is op hen vertoornd, Hij vervloekt hen en heeft voor hen de hel klaargemaakt; dat is een slechte bestemming"},{"SurahNumber":48,"VerseNumber":7,"Text":"Van God zijn de troepen van de hemelen en de aarde en God is wetend en wijs"},{"SurahNumber":48,"VerseNumber":8,"Text":"Wij hebben jou gezonden als getuige, als verkondiger van goed nieuws en als waarschuwer"},{"SurahNumber":48,"VerseNumber":9,"Text":"opdat jullie geloven in God en Zijn gezant, Hem bijstaan, Hem vereren en Hem 's ochtends en 's avonds prijzen"},{"SurahNumber":48,"VerseNumber":10,"Text":"Zij die jou trouw zweren, zweren God trouw. Gods hand is op hun handen gelegd. En wie [die eed] breekt, die breekt hem tot zijn eigen nadeel. Maar wie de verbintenis die hij met God gesloten heeft nakomt, die zal Hij een geweldig loon geven"},{"SurahNumber":48,"VerseNumber":11,"Text":"Zij van de bedoeïenen die achtergelaten zijn zullen tot jou zeggen: \"Onze bezittingen en onze families hielden ons bezig. Vraag dus vergeving voor ons.\" Met hun tongen zeggen zij wat niet in hun harten is. Zeg: \"Wie zou voor jullie tegen God ook maar iets kunnen uitrichten als Hij jullie schade wenst te berokkenen of als Hij jullie voordeel wenst te geven?\" Integendeel, God is over wat jullie doen welingelicht"},{"SurahNumber":48,"VerseNumber":12,"Text":"Ja zeker, jullie dachten dat de gezant en de gelovigen nooit meer naar hun families zouden terugkeren. En in jullie harten leek dat aantrekkelijk. Jullie hadden slechte gedachten en jullie waren verloren mensen"},{"SurahNumber":48,"VerseNumber":13,"Text":"En wie niet in God en Zijn gezant gelooft? Wij hebben voor de ongelovigen een vuurgloed klaargemaakt"},{"SurahNumber":48,"VerseNumber":14,"Text":"En God heeft de heerschappij over de hemelen en de aarde. Hij vergeeft aan wie Hij wil en Hij bestraft wie Hij wil. En God is vergevend en barmhartig"},{"SurahNumber":48,"VerseNumber":15,"Text":"Wanneer jullie uittrekken om buit te behalen zullen de achtergelatenen zeggen: \"Laat ons jullie volgen\" in hun wens Gods woorden te veranderen. Zeg: \"Jullie zullen ons niet volgen. Zo heeft God het van tevoren gezegd.\" En zij zullen zeggen: \"Welnee, jullie misgunnen het ons.\" Integendeel, zij begrijpen slechts weinig"},{"SurahNumber":48,"VerseNumber":16,"Text":"Zeg tot de bedoeïenen die achtergelaten zijn: \"Jullie zullen worden opgeroepen [tot de strijd] tegen mensen van geweldige sterkte. Jullie zullen tegen hen strijden of zij geven zich over [aan God]. En als jullie gehoorzamen zal God jullie een goed loon geven, maar als jullie je afkeren, zoals jullie je vroeger hebben afgekeerd, dan zal Hij jullie met een pijnlijke bestraffing straffen"},{"SurahNumber":48,"VerseNumber":17,"Text":"De blinde treft geen blaam, de kreupele treft geen blaam en de zieke treft geen blaam en wie God en Zijn gezant gehoorzaamt die zal Hij tuinen laten binnengaan waar de rivieren onderdoor stromen, maar wie zich afkeert, die zal Hij met een pijnlijke bestraffing straffen"},{"SurahNumber":48,"VerseNumber":18,"Text":"God was met de gelovigen ingenomen toen zij jou onder de boom trouw zwoeren en Hij weet wat er in hun harten is en Hij liet dus de kalmte op hen neerdalen en beloonde hen met een spoedig succes"},{"SurahNumber":48,"VerseNumber":19,"Text":"en veel buit die zij zullen behalen. En God is machtig en wijs"},{"SurahNumber":48,"VerseNumber":20,"Text":"God heeft jullie veel buit toegezegd die jullie zullen behalen. Hij heeft dus een deel voor jullie verhaast en de handen van de mensen van jullie afgehouden. En wel opdat het een teken voor de gelovigen zou zijn en het hen op een juiste weg zou leiden"},{"SurahNumber":48,"VerseNumber":21,"Text":"En ook een ander deel, dat jullie nog niet hebben kunnen behalen, is door God reeds omsingeld; God is almachtig"},{"SurahNumber":48,"VerseNumber":22,"Text":"En als zij die ongelovig zijn tegen jullie gestreden hadden, dan zouden zij jullie de rug hebben toegekeerd. Dan zouden zij geen beschermer en geen helper gevonden hebben"},{"SurahNumber":48,"VerseNumber":23,"Text":"volgens Gods gebruikelijke behandeling van hen die voor jullie tijd zijn heengegaan en jij zult in Gods gebruikelijke behandeling geen wijziging vinden"},{"SurahNumber":48,"VerseNumber":24,"Text":"Hij is het namelijk die in het dal van Mekka hun handen van jullie en jullie handen van hen afgehouden heeft, nadat Hij jullie over hen had laten zegevieren. God doorziet wel wat jullie doen"},{"SurahNumber":48,"VerseNumber":25,"Text":"Zij zijn het die ongelovig zijn en die jullie de weg naar de heilige moskee versperren, terwijl de offergave verhinderd wordt zijn bestemming [om geslacht te worden] te bereiken. En als jullie gelovige mannen en vrouwen die er waren, maar die jullie niet kenden, niet onder de voet gelopen zouden hebben en jullie vanwege hen dus door iets afschuwelijks getroffen zouden worden? Het was opdat God wie Hij wil in Zijn barmhartigheid zou laten binnengaan. Als zij zich onderscheiden hadden, dan zouden Wij hen uit hun midden die ongelovig zijn met een pijnlijke bestraffing gestraft hebben"},{"SurahNumber":48,"VerseNumber":26,"Text":"Toen zij die ongelovig zijn de minachting -- de minachting van de tijd van onwetendheid -- in hun harten lieten ontvlammen en God Zijn kalmte op Zijn gezant en op de gelovigen liet neerdalen en maakte dat zij zich aan het woord van de godvrezendheid hielden; zij hadden daar het meeste recht op en waren het waardig. En God is alwetend"},{"SurahNumber":48,"VerseNumber":27,"Text":"God heeft voor Zijn gezant het visioen in werkelijkheid waargemaakt. Jullie zullen als God het wil de heilige moskee met geschoren hoofden en bijgeknipt veilig binnengaan zonder bang te zijn. Hij weet immers wat jullie niet weten en Hij verleende daarnaast een spoedig succes"},{"SurahNumber":48,"VerseNumber":28,"Text":"Hij is het die Zijn gezant met de leidraad en de ware godsdienst gezonden heeft om hem te laten zegevieren over de gehele godsdienst. En God is goed genoeg als getuige"},{"SurahNumber":48,"VerseNumber":29,"Text":"Mohammed is de gezant van God. En zij die met hem zijn zijn streng tegen de ongelovigen, maar onderling barmhartig. Jij ziet hen buigen en zich eerbiedig neerbuigen in hun streven naar goedgunstigheid van God en welgevallen. Hun kenteken is op hun gezicht als gevolg van het zich eerbiedig neerbuigen. Zo worden zij gekenschetst in de Taura en in de Indjiel worden zij gekenschetst als zaad dat zijn loten laat ontspruiten en dan sterker laat worden. Dan worden zij dikker en staan stevig op hun stengels zodat zij de zaaiers bevallen. Zo wil Hij door hen de ongelovigen woedend maken. God heeft degenen onder hen die geloven en de deugdelijke daden doen vergeving toegezegd en een geweldig loon"},{"SurahNumber":49,"VerseNumber":1,"Text":"Jullie die geloven! Loopt niet vooruit op God en Zijn gezant en vreest God. God is horend en wetend"},{"SurahNumber":49,"VerseNumber":2,"Text":"Jullie die geloven! Verheft jullie stemmen niet boven de stem van de profeet uit en spreekt tot hem niet met zo?n luide stem als jullie onderling doen, opdat jullie daden niet vruchteloos worden zonder dat jullie het beseffen"},{"SurahNumber":49,"VerseNumber":3,"Text":"Zij die met zachte stem bij de gezant van God spreken die zijn het van wie God de harten op godvrezendheid onderzocht heeft. Voor hen is er vergeving en een geweldig loon"},{"SurahNumber":49,"VerseNumber":4,"Text":"Zij die van buiten naar jou roepen als jij in de binnenkamers bent, van hen zijn de meesten niet verstandig"},{"SurahNumber":49,"VerseNumber":5,"Text":"En als zij geduldig zouden zijn totdat jij tot hen naar buiten komt zou dat beter voor hen zijn. En God is vergevend en barmhartig"},{"SurahNumber":49,"VerseNumber":6,"Text":"Jullie die geloven! Als een verdorvene met een mededeling tot jullie komt zorgt dan dat jullie duidelijke inlichtingen inwinnen, opdat jullie niet in onwetendheid mensen treffen en wroeging krijgen over wat jullie gedaan hebben"},{"SurahNumber":49,"VerseNumber":7,"Text":"En weet dat de gezant van God in jullie midden is. Als hij jullie in veel van het beleid zou gehoorzamen dan zouden jullie het moeilijk krijgen. Maar God heeft het geloof bij jullie geliefd gemaakt en het in jullie harten aantrekkelijk gemaakt. En Hij heeft jullie het ongeloof, de schandelijkheid en de ongehoorzaamheid laten verafschuwen. Zij zijn het die zich op de goede weg bevinden"},{"SurahNumber":49,"VerseNumber":8,"Text":"als een gunst van God en genade. God is wetend en wijs"},{"SurahNumber":49,"VerseNumber":9,"Text":"En als twee groepen van de gelovigen met elkaar strijden, sticht dan vrede tussen hen. En als een van beide zich onrechtmatig tegenover de andere gedraagt strijdt dan tegen die groep die zich onrechtmatig gedraagt, totdat zij zich weer aan Gods bevel houdt. En als zij zich er dan weer aan houdt sticht dan op een billijke manier vrede tussen beide en handelt daarbij rechtvaardig. God bemint hen die rechtvaardig handelen"},{"SurahNumber":49,"VerseNumber":10,"Text":"De gelovigen zijn immers broeders. Sticht dus vrede tussen jullie beide broeders en vreest God; misschien zal aan jullie barmhartigheid bewezen worden"},{"SurahNumber":49,"VerseNumber":11,"Text":"Jullie die geloven! Mensen moeten elkaar niet belachelijk maken. Misschien zijn zij juist beter dan zij! En ook vrouwen moeten dat niet doen. Misschien zijn zij juist beter dan zij! En maakt geen aanmerkingen op elkaar en geeft elkaar geen scheldnamen. Schandelijkheid, dat is pas een slechte naam, nadat het geloof is aangenomen. En wie geen berouw tonen, dat zijn dan de onrechtplegers"},{"SurahNumber":49,"VerseNumber":12,"Text":"Jullie die geloven! Vermijdt vele vermoedens -- sommige vermoedens zijn zonde -- en spioneert niet en roddelt niet over elkaar. Zou een van jullie graag het vlees van zijn dode broeder eten? Dat zouden jullie toch verafschuwen. En vreest God; God is een genadegever en barmhartig"},{"SurahNumber":49,"VerseNumber":13,"Text":"O mensen, Wij hebben jullie uit een man en een vrouw geschapen en Wij hebben jullie tot volkeren en stammen gemaakt opdat jullie elkaar zouden kennen. De voortreffelijkste van jullie is bij God de godvrezendste. God is wetend en welingelicht"},{"SurahNumber":49,"VerseNumber":14,"Text":"De bedoeïenen zeggen: \"Wij geloven.\" Zeg: \"Jullie geloven niet, maar zeg: 'Wij hebben ons [aan God] overgegeven.? Het geloof is nog niet in jullie harten binnengekomen, maar als jullie God en Zijn gezant gehoorzamen, dan zal Hij jullie voor je daden niets tekort laten komen. God is wetend en wijs"},{"SurahNumber":49,"VerseNumber":15,"Text":"De gelovigen, dat zijn zij die in God en Zijn gezant geloven en dan niet twijfelen en die zich met hun bezittingen en hun eigen persoon op Gods weg inspannen; zij zijn het die oprecht zijn"},{"SurahNumber":49,"VerseNumber":16,"Text":"Zeg: \"Willen jullie dan God over jullie godsdienst beleren, terwijl God weet wat er in de hemelen en wat er op de aarde is?\" God is alwetend"},{"SurahNumber":49,"VerseNumber":17,"Text":"Zij beschouwen het als een gunst aan jou dat zij zich [aan God] hebben overgegeven. Zeg: \"Beschouwt jullie overgave niet als een gunst aan mij. Integendeel, God heeft jullie een gunst bewezen dat Hij jullie tot het geloof geleid heeft, als jullie oprecht zijn"},{"SurahNumber":49,"VerseNumber":18,"Text":"God kent het verborgene van de hemelen en de aarde en God doorziet wel wat jullie doen"},{"SurahNumber":50,"VerseNumber":1,"Text":"K[aaf]. Bij de glorierijke Koran"},{"SurahNumber":50,"VerseNumber":2,"Text":"Ja zeker, zij verbazen zich dat er tot hen een waarschuwer uit hun midden gekomen is en dus zeggen de ongelovigen: \"Dit is wel iets wonderlijks"},{"SurahNumber":50,"VerseNumber":3,"Text":"Zullen wij dan als wij gestorven zijn en stof geworden zijn?? Dat is toch een vergezochte terugkeer"},{"SurahNumber":50,"VerseNumber":4,"Text":"Wij weten wel wat de aarde van hen verteert; bij Ons is een boek dat [alles] bewaart"},{"SurahNumber":50,"VerseNumber":5,"Text":"Maar nee, zij hebben de waarheid geloochend toen die tot hen kwam. Zij verkeren dus in een verwarde toestand"},{"SurahNumber":50,"VerseNumber":6,"Text":"Kijken zij dan niet naar de hemel boven hen, hoe Wij die gebouwd en opgesierd hebben en dat er geen barsten in zijn"},{"SurahNumber":50,"VerseNumber":7,"Text":"En de aarde hebben Wij uitgebreid en erop stevige bergen aangebracht. En Wij hebben er allerlei kostelijke soorten op laten groeien"},{"SurahNumber":50,"VerseNumber":8,"Text":"als een verduidelijking en een vermaning voor iedere schuldbewuste dienaar"},{"SurahNumber":50,"VerseNumber":9,"Text":"En Wij hebben uit de hemel gezegend water laten neerdalen en daarmee tuinen en graan voor de oogst laten groeien"},{"SurahNumber":50,"VerseNumber":10,"Text":"en palmen die hoog oprijzen en boven elkaar geplaatste bloeiwijzen hebben"},{"SurahNumber":50,"VerseNumber":11,"Text":"als levensonderhoud voor de dienaren. En Wij brengen daarmee een dode streek tot leven. Zo is ook het tevoorschijn komen [van de doden]"},{"SurahNumber":50,"VerseNumber":12,"Text":"Voor hun tijd heeft het volk van Noeh van leugens beticht en ook de mensen van de bron en de Thamoed"},{"SurahNumber":50,"VerseNumber":13,"Text":"en de 'Aad en Fir'aun en de broeders van Loet"},{"SurahNumber":50,"VerseNumber":14,"Text":"en de mensen van het kreupelbos en het volk van Toebba', allen betichtten zij de gezanten van leugens, dus werd Mijn aanzegging bewaarheid"},{"SurahNumber":50,"VerseNumber":15,"Text":"Heeft de eerste schepping Ons dan inspanning gekost? Welnee, maar zij zijn in verwarring over een nieuwe schepping"},{"SurahNumber":50,"VerseNumber":16,"Text":"Wij hebben de mens toch geschapen en Wij weten wat hij zichzelf influistert. Wij zijn namelijk dichter bij hem dan de halsslagader"},{"SurahNumber":50,"VerseNumber":17,"Text":"Wanneer de beide ontvangers, aan de rechter- en de linkerkant zittend, [hem] zullen ontvangen"},{"SurahNumber":50,"VerseNumber":18,"Text":"kan hij geen woord uitbrengen zonder dat er een bewaker klaarstaat"},{"SurahNumber":50,"VerseNumber":19,"Text":"En de roes van de dood brengt de waarheid; dat is het wat jullie ontweken"},{"SurahNumber":50,"VerseNumber":20,"Text":"En er wordt op de bazuin geblazen; dat is de dag van de aanzegging"},{"SurahNumber":50,"VerseNumber":21,"Text":"En elke persoon komt met een voortdrijver bij zich en een getuige"},{"SurahNumber":50,"VerseNumber":22,"Text":"[En tot hem wordt gezegd:] \"Jij hebt hierop niet gelet, maar wij hebben jouw bedekking van je afgenomen, zodat je blik vandaag scherp is"},{"SurahNumber":50,"VerseNumber":23,"Text":"En zijn kameraad zegt: \"Dit is wat bij mij klaarstaat"},{"SurahNumber":50,"VerseNumber":24,"Text":"[En tot die twee wordt gezegd:] \"Jullie beiden moeten elke weerspannige ongelovige in de hel werpen"},{"SurahNumber":50,"VerseNumber":25,"Text":"die het goede tegenhoudt, overtredingen begaat, in twijfel verkeert"},{"SurahNumber":50,"VerseNumber":26,"Text":"en die naast God een andere god stelt. Werpt hem dus in de pijnlijke bestraffing"},{"SurahNumber":50,"VerseNumber":27,"Text":"Zijn kameraad zegt: \"Onze Heer, ik heb hem niet opstandig gemaakt; hij verkeerde zelf in verregaande dwaling"},{"SurahNumber":50,"VerseNumber":28,"Text":"Hij zegt: \"Twist in Mijn bijzijn niet met elkaar. Ik heb jullie de aanzegging vroeger al gegeven"},{"SurahNumber":50,"VerseNumber":29,"Text":"De uitspraak wordt bij Mij niet veranderd en Ik geef geen onrechtvaardige behandeling aan de dienaren"},{"SurahNumber":50,"VerseNumber":30,"Text":"op de dag dat Wij tot de hel zeggen: 'Ben je al vol?? en dat zij zegt: 'Komt er nog meer"},{"SurahNumber":50,"VerseNumber":31,"Text":"En de tuin wordt dicht bij de godvrezenden gebracht, niet ver van hen vandaan"},{"SurahNumber":50,"VerseNumber":32,"Text":"Dit is wat aan jullie is toegezegd voor ieder die schuldbewust is en zich aan [de godsdienst] houdt"},{"SurahNumber":50,"VerseNumber":33,"Text":"die de Erbarmer in het verborgene vreest en met een schuldbewust hart komt"},{"SurahNumber":50,"VerseNumber":34,"Text":"Gaat in vrede binnen.\" Dat is de dag van de eeuwigheid"},{"SurahNumber":50,"VerseNumber":35,"Text":"Daarin hebben zij wat zij willen en bij Ons is er nog meer"},{"SurahNumber":50,"VerseNumber":36,"Text":"Hoeveel generaties hebben Wij al niet voor hun tijd vernietigd die meer macht bezaten dan zij. Toch zochten zij het land af of er geen ontsnapping was"},{"SurahNumber":50,"VerseNumber":37,"Text":"Daarin is een vermaning voor wie een hart heeft of wie scherp luistert als hij er getuige van is"},{"SurahNumber":50,"VerseNumber":38,"Text":"Wij hebben de hemelen en de aarde en wat er tussen beide is in zes dagen geschapen en Wij zijn niet door uitputting overvallen"},{"SurahNumber":50,"VerseNumber":39,"Text":"Verdraag wat zij zeggen dus geduldig en prijs de lof van jouw Heer voor zonsopgang en na zonsondergang"},{"SurahNumber":50,"VerseNumber":40,"Text":"en prijs Hem 's nachts en na afloop van de eerbiedige neerbuiging"},{"SurahNumber":50,"VerseNumber":41,"Text":"En luister op de dag dat de oproeper van een nabije plaats roept"},{"SurahNumber":50,"VerseNumber":42,"Text":"Op de dag dat zij de schreeuw in waarheid zullen horen; dat is de dag waarop [de doden] tevoorschijn komen"},{"SurahNumber":50,"VerseNumber":43,"Text":"Wij geven leven en Wij laten sterven en bij Ons is de bestemming"},{"SurahNumber":50,"VerseNumber":44,"Text":"Op de dag dat de aarde voor hen uiteensplijt zodat zij snel [tevoorschijn] komen. Dat is een gemakkelijk verzamelen voor Ons"},{"SurahNumber":50,"VerseNumber":45,"Text":"Wij weten het best wat zij zeggen en jij bent geen bewindvoerder over hen. Vermaan dan met de Koran wie Mijn aanzegging vreest"},{"SurahNumber":51,"VerseNumber":1,"Text":"Bij de heftig opjagenden"},{"SurahNumber":51,"VerseNumber":2,"Text":"bij de last dragenden"},{"SurahNumber":51,"VerseNumber":3,"Text":"bij de gemakkelijk voortsnellenden"},{"SurahNumber":51,"VerseNumber":4,"Text":"en bij de bevel verdelenden"},{"SurahNumber":51,"VerseNumber":5,"Text":"Wat jullie is aangezegd is zeker waar"},{"SurahNumber":51,"VerseNumber":6,"Text":"en het oordeel is zeker aanstaande"},{"SurahNumber":51,"VerseNumber":7,"Text":"Bij de hemel met zijn banen"},{"SurahNumber":51,"VerseNumber":8,"Text":"Jullie zijn het in wat jullie zeggen oneens"},{"SurahNumber":51,"VerseNumber":9,"Text":"Wie zich laat afleiden wordt van hem afgeleid"},{"SurahNumber":51,"VerseNumber":10,"Text":"Doodvallen kunnen zij die slechts gissen"},{"SurahNumber":51,"VerseNumber":11,"Text":"die in een waan blijven"},{"SurahNumber":51,"VerseNumber":12,"Text":"Zij vragen wanneer de oordeelsdag zal zijn"},{"SurahNumber":51,"VerseNumber":13,"Text":"Op de dag dat zij aan de beproeving van het vuur worden blootgesteld"},{"SurahNumber":51,"VerseNumber":14,"Text":"Proeft jullie beproeving, dit is het wat jullie wilden verhaasten"},{"SurahNumber":51,"VerseNumber":15,"Text":"Maar de godvrezenden zullen in tuinen en bij bronnen zijn"},{"SurahNumber":51,"VerseNumber":16,"Text":"Zij nemen wat hun Heer hun geeft; zij waren immers voordien mensen die goed deden"},{"SurahNumber":51,"VerseNumber":17,"Text":"s Nachts sliepen zij slechts weinig"},{"SurahNumber":51,"VerseNumber":18,"Text":"en in de morgenschemering vroegen zij om vergeving"},{"SurahNumber":51,"VerseNumber":19,"Text":"en een rechtmatig aandeel in hun bezittingen was voor de bedelaar en de onbemiddelde"},{"SurahNumber":51,"VerseNumber":20,"Text":"Op de aarde zijn er tekenen voor hen die vast overtuigd zijn"},{"SurahNumber":51,"VerseNumber":21,"Text":"en in jullie zelf. Hebben jullie dan geen inzicht"},{"SurahNumber":51,"VerseNumber":22,"Text":"En in de hemel is jullie levensonderhoud en wat jullie wordt toegezegd"},{"SurahNumber":51,"VerseNumber":23,"Text":"Bij de Heer van de hemel en de aarde, het is zo waar als dat jullie kunnen spreken"},{"SurahNumber":51,"VerseNumber":24,"Text":"Is het verhaal van de geëerde gasten van Ibrahiem tot jullie gekomen"},{"SurahNumber":51,"VerseNumber":25,"Text":"Toen zij bij hem binnengingen en \"Vrede\" zeiden, zei hij: \"Vrede, onbekende mensen"},{"SurahNumber":51,"VerseNumber":26,"Text":"Hij wendde zich toen heimelijk tot zijn huisgenoten en bracht een gemest kalf"},{"SurahNumber":51,"VerseNumber":27,"Text":"Dat zette hij hun toen voor. Hij zei: \"Willen jullie niet eten"},{"SurahNumber":51,"VerseNumber":28,"Text":"Toen werd hij door vrees voor hen bevangen. Zij zeiden: \"Wees niet bang\" en verkondigden hem het goede nieuws van een verstandige jongen"},{"SurahNumber":51,"VerseNumber":29,"Text":"Toen kwam zijn vrouw er schreeuwend aan. Zij sloeg zich in het gezicht en zei: \"Een onvruchtbare oude vrouw"},{"SurahNumber":51,"VerseNumber":30,"Text":"Zij zeiden: \"Zo heeft jouw Heer het gezegd. Hij is de wijze, de wetende"}]}