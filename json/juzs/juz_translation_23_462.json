{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"اور ہم نے اس کی قوم پر اس کے بعد نہ آسمان سے کوئی لشکر بھیجا ہے اور نہ ہم لشکر بھیجنے والے تھے"},{"SurahNumber":36,"VerseNumber":29,"Text":"وہ تو صرف ایک چنگھاڑ تھی جس کے بعد سب کا شعلہ حیات سرد پڑگیا"},{"SurahNumber":36,"VerseNumber":30,"Text":"کس قدر حسرتناک ہے ان بندوں کا حال کہ جب ان کے پاس کوئی رسول آتا ہے تو اس کا مذاق اُڑانے لگتے ہیں"},{"SurahNumber":36,"VerseNumber":31,"Text":"کیا ان لوگوں نے نہیں دیکھا کہ ہم نے ان سے پہلے کتنی قوموں کو ہلاک کردیا ہے جو اب ان کی طرف پلٹ کر آنے والی نہیں ہیں"},{"SurahNumber":36,"VerseNumber":32,"Text":"اور پھر سب ایک دن اکٹھا ہمارے پاس حاضر کئے جائیں گے"},{"SurahNumber":36,"VerseNumber":33,"Text":"اور ان کے لئے ہماری ایک نشانی یہ مردہ زمین بھی ہے جسے ہم نے زندہ کیا ہے اور اس میں دانے نکالے ہیں جن میں سے یہ لوگ کھارہے ہیں"},{"SurahNumber":36,"VerseNumber":34,"Text":"اور اسی زمین میں اَخرمے اور انگور کے باغات پیدا کئے ہیں اور چشمے جاری کئے ہیں"},{"SurahNumber":36,"VerseNumber":35,"Text":"تاکہ یہ اس کے پھل کھائیں حالانکہ یہ سب ان کے ہاتھوں کا عمل نہیں ہے پھر آخر یہ ہمارا شکریہ کیوں نہیں ادا کرتے ہیں"},{"SurahNumber":36,"VerseNumber":36,"Text":"پاک و بے نیاز ہے وہ خدا جس نے تمام جوڑوں کو پیدا کیا ہے ان چیزوں میں سے جنہیں زمین اگاتی ہے اور ان کے نفوس میں سے اور ان چیزوں میں سے جن کا انہیں علم بھی نہیں ہے"},{"SurahNumber":36,"VerseNumber":37,"Text":"اور ان کے لئے ایک نشانی رات ہے جس میں سے ہم کھینچ کر دن کو نکال لیتے ہیں تو یہ سب اندھیرے میں چلے جاتے ہیں"},{"SurahNumber":36,"VerseNumber":38,"Text":"اور آفتاب اپنے ایک مرکز پر دوڑ رہا ہے کہ یہ خدائے عزیز و علیم کی معین کی ہوئی حرکت ہے"},{"SurahNumber":36,"VerseNumber":39,"Text":"اور چاند کے لئے بھی ہم نے منزلیں معین کردی ہیں یہاں تک کہ وہ آخر میں پلٹ کر کھجور کی سوکھی ٹہنی جیسا ہوجاتا ہے"},{"SurahNumber":36,"VerseNumber":40,"Text":"نہ آفتاب کے بس میں ہے کہ چاند کو پکڑ لے اور نہ رات کے لئے ممکن ہے کہ وہ دن سے آگے بڑھ جائے .... اور یہ سب کے سب اپنے اپنے فلک اور مدار میں تیرتے رہتے ہیں"},{"SurahNumber":36,"VerseNumber":41,"Text":"اور ان کے لئے ہماری ایک نشانی یہ بھی ہے کہ ہم نے ان کے بزرگوں کو ایک بھری ہوئی کشتی میں اٹھایا ہے"},{"SurahNumber":36,"VerseNumber":42,"Text":"اور اس کشتی جیسی اور بہت سی چیزیں پیدا کی ہیں جن پر یہ سوار ہوتے ہیں"},{"SurahNumber":36,"VerseNumber":43,"Text":"اور اگر ہم چاہیں تو سب کو غرق کردیں پھر نہ کوئی ان کافریاد رس پیدا ہوگا اور نہ یہ بچائے جاسکیں گے"},{"SurahNumber":36,"VerseNumber":44,"Text":"مگر یہ کہ خود ہماری رحمت شامل حال ہوجائے اور ہم ایک مدّت تک آرام کرنے دیں"},{"SurahNumber":36,"VerseNumber":45,"Text":"اور جب ان سے کہا جاتا ہے کہ اس عذاب سے ڈرو جو سامنے یا پیچھے سے آسکتا ہے شاید کہ تم پر رحم کیا جائے"},{"SurahNumber":36,"VerseNumber":46,"Text":"تو ان کے پاس خدا کی نشانیوں میں سے کوئی نشانی نہیں آتی ہے مگر یہ کہ یہ کنارہ کشی اختیار کرلیتے ہیں"},{"SurahNumber":36,"VerseNumber":47,"Text":"اور جب کہا جاتا ہے کہ جو رزق خدا نے دیا ہے اس میں سے اس کی راہ میں خرچ کرو تو یہ کفّار صاحبانِ ایمان سے طنزیہ طور پر کہتے ہیں کہ ہم انہیں کیوں کھلائیں جنہیں خدا چاہتا تو خود ہی کھلادیتا تم لوگ تو کِھلی ہوئی گمراہی میں مبتلا ہو"},{"SurahNumber":36,"VerseNumber":48,"Text":"اور پھر کہتے ہیں کہ آخر یہ وعدہ قیامت کب پورا ہوگا اگر تم لوگ اپنے وعدہ میں سچّے ہو"},{"SurahNumber":36,"VerseNumber":49,"Text":"درحقیقت یہ صرف ایک چنگھاڑ کا انتظار کررہے ہیں جو انہیں اپنی گرفت میں لے لے گی اور یہ جھگڑا ہی کرتے رہ جائیں گے"},{"SurahNumber":36,"VerseNumber":50,"Text":"پھر نہ کوئی وصیّت کر پائیں گے اور نہ اپنے اہل کی طرف پلٹ کر ہی جاسکیں گے"},{"SurahNumber":36,"VerseNumber":51,"Text":"اور پھر جب صور پھونکا جائے گا تو سب کے سب اپنی قبروں سے نکل کر اپنے پروردگار کی طرف چل کھڑے ہوں گے"},{"SurahNumber":36,"VerseNumber":52,"Text":"کہیں گے کہ آخر یہ ہمیں ہماری خواب گاہ سے کس نے اٹھادیا ہے .... بیشک یہی وہ چیز ہے جس کا خدا نے وعدہ کیا تھا اور اس کے رسولوں نے سچ کہا تھا"},{"SurahNumber":36,"VerseNumber":53,"Text":"قیامت تو صرف ایک چنگھاڑ ہے اس کے بعد سب ہماری بارگاہ میں حاضر کردیئے جائیں گے"},{"SurahNumber":36,"VerseNumber":54,"Text":"پھر آج کے دن کسی نفس پر کسی طرح کا ظلم نہیں کیا جائے گا اور تم کو صرف ویسا ہی بدلہ دیا جائے گا جیسے اعمال تم کررہے تھے"},{"SurahNumber":36,"VerseNumber":55,"Text":"بیشک اہل جنّت آج کے دن طرح طرح کے مشاغل میں مزے کررہے ہوں گے"},{"SurahNumber":36,"VerseNumber":56,"Text":"وہ اور ان کی بیویاں سب جنّت کی چھاؤں میں تخت پر تکیئے لگائے آرام کررہے ہوں گے"},{"SurahNumber":36,"VerseNumber":57,"Text":"ان کے لئے تازہ تازہ میوے ہوں گے اور اس کے علاوہ جو کچھ بھی وہ چاہیں گے"},{"SurahNumber":36,"VerseNumber":58,"Text":"ان کے حق میں ان کے مہربان پروردگار کا قول صرف سلامتی ہوگا"},{"SurahNumber":36,"VerseNumber":59,"Text":"اور اے مجرمو تم ذرا ان سے الگ تو ہوجاؤ"},{"SurahNumber":36,"VerseNumber":60,"Text":"اولاد آدم کیا ہم نے تم سے اس بات کا عہد نہیں لیا تھا کہ خبردار شیطان کی عبادت نہ کرنا کہ وہ تمہارا کِھلا ہوا دشمن ہے"},{"SurahNumber":36,"VerseNumber":61,"Text":"اور میری عبادت کرنا کہ یہی صراط مستقیم اور سیدھا راستہ ہے"},{"SurahNumber":36,"VerseNumber":62,"Text":"اس شیطان نے تم میں سے بہت سی نسلوں کو گمراہ کردیا ہے تو کیا تم بھی عقل استعمال نہیں کرو گے"},{"SurahNumber":36,"VerseNumber":63,"Text":"یہی وہ جہّنم ہے جس کا تم سے دنیا میں وعدہ کیا جارہا تھا"},{"SurahNumber":36,"VerseNumber":64,"Text":"آج اسی میں چلے جاؤ کہ تم ہمیشہ کفر اختیار کیا کرتے تھے"},{"SurahNumber":36,"VerseNumber":65,"Text":"آج ہم ان کے منہ پرلَہر لگادیں گے اور ان کے ہاتھ بولیں گے اوران کے پاؤں گواہی دیں گے کہ یہ کیسے اعمال انجام دیا کرتے تھے"},{"SurahNumber":36,"VerseNumber":66,"Text":"اور ہم اگر چاہیں تو ان کی آنکھوں کو مٹا دیں پھر یہ راستہ کی طرف قدم بڑھاتے رہیں لیکن کہاں دیکھ سکتے ہیں"},{"SurahNumber":36,"VerseNumber":67,"Text":"اور ہم چاہیں تو خود ان ہی کو بالکل مسخ کردیں جس کے بعد نہ آگے قدم بڑھاسکیں اور نہ پیچھے ہی پلٹ کر واپس آسکیں"},{"SurahNumber":36,"VerseNumber":68,"Text":"اور ہم جسے طویل عمر دیتے ہیں اسے خلقت میں بچپنے کی طرف واپس کر دیتے ہیں کیا یہ لوگ سمجھتے نہیں ہیں"},{"SurahNumber":36,"VerseNumber":69,"Text":"اور ہم نے اپنے پیغمبر کو شعر کی تعلیم نہیں دی ہے اور نہ شاعری اس کے شایان شان ہے یہ تو ایک نصیحت اور کِھلا ہوا روشن قرآن ہے"},{"SurahNumber":36,"VerseNumber":70,"Text":"تاکہ اس کے ذریعہ زندہ افراد کو عذاب الہٰی سے ڈرائیں اور کفاّر پر حجّت تمام ہوجائے"},{"SurahNumber":36,"VerseNumber":71,"Text":"کیا ان لوگوں نے نہیں دیکھا کہ ہم نے ان کے فائدے کے لئے اپنے دست قدرت سے چوپائے پیدا کردیئے ہیں تو اب یہ ان کے مالک کہے جاتے ہیں"},{"SurahNumber":36,"VerseNumber":72,"Text":"اور پھر ہم نے ان جانوروں کو رام کردیا ہے تو بعض سے سواری کا کام لیتے ہیں اور بعض کو کھاتے ہیں"},{"SurahNumber":36,"VerseNumber":73,"Text":"اور ان کے لئے ان جانوروں میں بہت سے فوائد ہیں اور پینے کی چیزیں بھی ہیں تو یہ شکر خدا کیوں نہیں کرتے ہیں"},{"SurahNumber":36,"VerseNumber":74,"Text":"اور ان لوگوں نے خدا کو چھوڑ کر دوسرے خدا بنالئے ہیں کہ شائد ان کی مدد کی جائے گی"},{"SurahNumber":36,"VerseNumber":75,"Text":"حالانکہ یہ ان کی مدد کی طاقت نہیں رکھتے ہیں اور یہ ان کے ایسے لشکر ہیں جنہیں خود بھی خدا کی بارگاہ میں حاضر کیا جائے گا"},{"SurahNumber":36,"VerseNumber":76,"Text":"لہٰذا پیغمبر آپ ان کی باتوں سے رنجیدہ نہ ہوں ہم وہ بھی جانتے ہیں جو یہ چھپا رہے ہیں اور وہ بھی جانتے ہیں جس کا یہ اظہار کررہے ہیں"},{"SurahNumber":36,"VerseNumber":77,"Text":"تو کیا انسان نے یہ نہیں دیکھا کہ ہم نے اسے نطفہ سے پیدا کیا ہے اور وہ یکبارگی ہمارا کھلا ہوا دشمن ہوگیا ہے"},{"SurahNumber":36,"VerseNumber":78,"Text":"اور ہمارے لئے مثل بیان کرتا ہے اور اپنی خلقت کو بھول گیا ہے کہتا ہے کہ ان بوسیدہ ہڈیوں کو کون زندہ کرسکتا ہے"},{"SurahNumber":36,"VerseNumber":79,"Text":"آپ کہہ دیجئے کہ جس نے پہلی مرتبہ پیدا کیا ہے وہی زندہ بھی کرے گا اور وہ ہر مخلوق کا بہتر جاننے والا ہے"},{"SurahNumber":36,"VerseNumber":80,"Text":"اس نے تمہارے لئے ہرے درخت سے آگ پیدا کردی ہے تو تم اس سے ساری آگ روشن کرتے رہے ہو"},{"SurahNumber":36,"VerseNumber":81,"Text":"تو کیا جس نے زمین و آسمان کو پیدا کیا ہے وہ اس بات پر قادر نہیں ہے کہ ان کا مثل دوباہ پیدا کردے یقینا ہے اور وہ بہترین پیدا کرنے والا اور جاننے والا ہے"},{"SurahNumber":36,"VerseNumber":82,"Text":"اس کا امر صرف یہ ہے کہ کسی شے کے بارے میں یہ کہنے کا ارادہ کرلے کہ ہوجا اور وہ شے ہوجاتی ہے"},{"SurahNumber":36,"VerseNumber":83,"Text":"پس پاک و بے نیاز ہے وہ خدا جس کے ہاتھوں میں ہر شے کا اقتدار ہے اور تم سب اسی کی بارگاہ میں پلٹا کر لے جائے جاؤ گے"},{"SurahNumber":37,"VerseNumber":1,"Text":"باقاعدہ طور پر صفیں باندھنے والوں کی قسم"},{"SurahNumber":37,"VerseNumber":2,"Text":"پھر مکمل طریقہ سے تنبیہ کرنے والوں کی قسم"},{"SurahNumber":37,"VerseNumber":3,"Text":"پھر ذکر خدا کی تلاوت کرنے والوں کی قسم"},{"SurahNumber":37,"VerseNumber":4,"Text":"بیشک تمہارا خدا ایک ہے"},{"SurahNumber":37,"VerseNumber":5,"Text":"وہ آسمان و زمین اور ان کے مابین کی تمام چیزوں کا پروردگار اور ہر مشرق کا مالک ہے"},{"SurahNumber":37,"VerseNumber":6,"Text":"بیشک ہم نے آسمان دنیا کو ستاروں سے مزین بنادیا ہے"},{"SurahNumber":37,"VerseNumber":7,"Text":"اور انہیں ہر سرکش شیطان سے حفاظت کا ذریعہ بنادیا ہے"},{"SurahNumber":37,"VerseNumber":8,"Text":"کہ اب شیاطین عالم بالا کیباتیں سننے کی کوشش نہیں کرسکتے اور وہ ہر طرف سے مارے جائیں گے"},{"SurahNumber":37,"VerseNumber":9,"Text":"ہنکانے کے لئے اور ان کے لئے ہمیشہ ہمیشہ کا عذاب ہے"},{"SurahNumber":37,"VerseNumber":10,"Text":"علاوہ اس کے جو کوئی بات اچک لے تو اس کے پیچھے آگ کا شعلہ لگ جاتا ہے"},{"SurahNumber":37,"VerseNumber":11,"Text":"اب ذرا ان سے دریافت کرو کہ یہ زیادہ دشوار گزار مخلوق ہیں یا جن کو ہم پیدا کرچکے ہیں ہم نے ان سب کو ایک لسدار مٹی سے پیدا کیا ہے"},{"SurahNumber":37,"VerseNumber":12,"Text":"بلکہ تم تعجب کرتے ہو اور یہ مذاق اڑاتے ہیں"},{"SurahNumber":37,"VerseNumber":13,"Text":"اور جب نصیحت کی جاتی ہے تو قبول نہیں کرتے ہیں"},{"SurahNumber":37,"VerseNumber":14,"Text":"اور جب کوئی نشانی دیکھ لیتے ہیں تو مسخرا پن کرتے ہیں"},{"SurahNumber":37,"VerseNumber":15,"Text":"اور کہتے ہیں کہ یہ تو ایک کھلا ہوا جادو ہے"},{"SurahNumber":37,"VerseNumber":16,"Text":"کیا جب ہم مرجائیں گے اور مٹی اور ہڈی ہوجائیں گے تو کیا دوبارہ اٹھائیں جائیں گے"},{"SurahNumber":37,"VerseNumber":17,"Text":"اور کیا ہمارے اگلے باپ دادا بھی زندہ کئے جائیں گے"},{"SurahNumber":37,"VerseNumber":18,"Text":"کہہ دیجئے کہ بیشک اور تم ذلیل بھی ہوگے"},{"SurahNumber":37,"VerseNumber":19,"Text":"یہ قیامت تو صرف ایک للکار ہوگی جس کے بعد سب دیکھنے لگیں گے"},{"SurahNumber":37,"VerseNumber":20,"Text":"اور کہیں گے کہ ہائے افسوس یہ تو قیامت کا دن ہے"},{"SurahNumber":37,"VerseNumber":21,"Text":"بیشک یہی وہ فیصلہ کا دن ہے جسے تم لوگ جھٹلایا کرتے تھے"},{"SurahNumber":37,"VerseNumber":22,"Text":"فرشتو ذرا ان ظلم کرنے والوں کو اور ان کے ساتھیوں کو اور خدا کے علاوہ جن کی یہ عبادت کیا کرتے تھے سب کو اکٹھا تو کرو"},{"SurahNumber":37,"VerseNumber":23,"Text":"اور ان کے تمام معبودوں کو اور ان کو جہّنم کا راستہ تو بتادو"},{"SurahNumber":37,"VerseNumber":24,"Text":"اور ذرا ان کو ٹہراؤ کہ ابھی ان سے کچھ سوال کیا جائے گا"},{"SurahNumber":37,"VerseNumber":25,"Text":"اب تمہیں کیا ہوگیا ہے کہ ایک دوسرے کی مدد کیوں نہیں کرتے ہو"},{"SurahNumber":37,"VerseNumber":26,"Text":"بلکہ آج تو سب کے سب سر جھکائے ہوئے ہیں"},{"SurahNumber":37,"VerseNumber":27,"Text":"اور ایک دوسرے کی طرف رخ کرکے سوال کررہے ہیں"},{"SurahNumber":37,"VerseNumber":28,"Text":"کہتے ہیں کہ تم ہی تو ہو جو ہماری داہنی طرف سے آیا کرتے تھے"},{"SurahNumber":37,"VerseNumber":29,"Text":"وہ کہیں گے کہ نہیں تم خود ہی ایمان لانے والے نہیں تھے"},{"SurahNumber":37,"VerseNumber":30,"Text":"اور ہماری تمہارے اوپر کوئی حکومت نہیں تھی بلکہ تم خود ہی سرکش قوم تھے"},{"SurahNumber":37,"VerseNumber":31,"Text":"اب ہم سب پر خدا کا عذاب ثابت ہوگیا ہے اور سب کو اس کا مزہ چکھنا ہوگا"},{"SurahNumber":37,"VerseNumber":32,"Text":"ہم نے تم کو گمراہ کیا کہ ہم خود ہی گمراہ تھے"},{"SurahNumber":37,"VerseNumber":33,"Text":"تو آج کے دن سب ہی عذاب میں برابر کے شریک ہوں گے"},{"SurahNumber":37,"VerseNumber":34,"Text":"اور ہم اسی طرح مجرمین کے ساتھ برتاؤ کیا کرتے ہیں"},{"SurahNumber":37,"VerseNumber":35,"Text":"ان سے جب کہا جاتا تھا کہ اللہ کے علاوہ کوئی خدا نہیں ہے تو اکڑ جاتے تھے"},{"SurahNumber":37,"VerseNumber":36,"Text":"اور کہتے تھے کہ کیا ہم ایک مجنون شاعر کی خاطر اپنے خداؤں کو چھوڑ دیں گے"},{"SurahNumber":37,"VerseNumber":37,"Text":"حالانکہ وہ حق لے کر آیا تھا اور تمام رسولوں کی تصدیق کرنے والا تھا"},{"SurahNumber":37,"VerseNumber":38,"Text":"بیشک تم سب دردناک عذاب کا مزہ چکھنے والے ہو"},{"SurahNumber":37,"VerseNumber":39,"Text":"اور تمہیں تمہارے اعمال کے مطابق ہی بدلہ دیا جائے گا"},{"SurahNumber":37,"VerseNumber":40,"Text":"علاوہ اللہ کے مخلص بندوں کے"},{"SurahNumber":37,"VerseNumber":41,"Text":"کہ ان کے لئے معین رزق ہے"},{"SurahNumber":37,"VerseNumber":42,"Text":"میوے ہیں اور وہ باعزت طریقہ سے رہیں گے"},{"SurahNumber":37,"VerseNumber":43,"Text":"نعمتوں سے بھری ہوئی جنّت میں"},{"SurahNumber":37,"VerseNumber":44,"Text":"آمنے سامنے تخت پر بیٹھے ہوئے"},{"SurahNumber":37,"VerseNumber":45,"Text":"ان کے گرد صاف شفاف شراب کا دور چل رہا ہوگا"},{"SurahNumber":37,"VerseNumber":46,"Text":"سفید رنگ کی شراب جس میں پینے والے کو لطف آئے"},{"SurahNumber":37,"VerseNumber":47,"Text":"اس میں نہ کوئی درد سر ہو اور نہ ہوش و حواس گم ہونے پائیں"},{"SurahNumber":37,"VerseNumber":48,"Text":"اور ان کے پاس محدود نظر رکھنے والی کشادہ چشم حوریں ہوں گی"},{"SurahNumber":37,"VerseNumber":49,"Text":"جن کا رنگ و روغن ایسا ہوگا جیسے چھپائے ہوئے انڈے رکھے ہوئے ہوں"},{"SurahNumber":37,"VerseNumber":50,"Text":"پھر ایک دوسرے کی طرف رخ کرکے سوال کریں گے"},{"SurahNumber":37,"VerseNumber":51,"Text":"تو ان میں کا ایک کہے گا کہ دار دنیا میں ہمارا ایک ساتھی بھی تھا"},{"SurahNumber":37,"VerseNumber":52,"Text":"وہ کہا کرتا تھا کہ کیاتم بھی قیامت کی تصدیق کرنے والوں میں ہو"},{"SurahNumber":37,"VerseNumber":53,"Text":"کیا جب مرکر مٹی اور ہڈی ہوجائیں گے تو ہمیں ہمارے اعمال کا بدلہ دیا جائے گا"},{"SurahNumber":37,"VerseNumber":54,"Text":"کیا تم لوگ بھی اسے دیکھو گے"},{"SurahNumber":37,"VerseNumber":55,"Text":"یہ کہہ کہ نگاہ ڈالی تو اسے بیچ جہّنم میں دیکھا"},{"SurahNumber":37,"VerseNumber":56,"Text":"کہا کہ خدا کی قسم قریب تھا کہ تو مجھے بھی ہلاک کردیتا"},{"SurahNumber":37,"VerseNumber":57,"Text":"اور میرے پروردگار کا احسان نہ ہوتا تو میں بھی یہیں حاضر کردیا جاتا"},{"SurahNumber":37,"VerseNumber":58,"Text":"کیا یہ صحیح نہیں ہے کہ ہم اب مرنے والے نہیں ہیں"},{"SurahNumber":37,"VerseNumber":59,"Text":"سوائے پہلی موت کے اور ہم پر عذاب ہونے والا بھی نہیں ہے"},{"SurahNumber":37,"VerseNumber":60,"Text":"یقینا یہ بہت بڑی کامیابی ہے"},{"SurahNumber":37,"VerseNumber":61,"Text":"اسی دن کے لئے عمل کرنے والوں کو عمل کرنا چاہئے"},{"SurahNumber":37,"VerseNumber":62,"Text":"ذرا بتاؤ کہ یہ ن نعمتیں مہمانی کے واسطے بہتر ہیں یا تھوہڑ کا درخت"},{"SurahNumber":37,"VerseNumber":63,"Text":"جسے ہم نے ظالمین کی آزمائش کے لئے قرار دیا ہے"},{"SurahNumber":37,"VerseNumber":64,"Text":"یہ ایک درخت ہے جوجہّنم کی تہہ سے نکلتا ہے"},{"SurahNumber":37,"VerseNumber":65,"Text":"اس کے پھل ایسے بدنما ہیں جیسے شیطانوں کے سر"},{"SurahNumber":37,"VerseNumber":66,"Text":"مگر یہ جہنّمی اسی کو کھائیں گے اور اسی سے پیٹ بھریں گے"},{"SurahNumber":37,"VerseNumber":67,"Text":"پھر ان کے پینے کے لئے گرما گرم پانی ہوگا جس میں پیپ وغیرہ کی آمیزش ہوگی"},{"SurahNumber":37,"VerseNumber":68,"Text":"پھر ان سب کا آخری انجام جہّنم ہوگا"},{"SurahNumber":37,"VerseNumber":69,"Text":"انہوں نے اپنے باپ دادا کو گمراہ پایا تھا"},{"SurahNumber":37,"VerseNumber":70,"Text":"تو ان ہی کے نقش قدم پر بھاگتے چلے گئے"},{"SurahNumber":37,"VerseNumber":71,"Text":"اور یقینا ان سے پہلے بزرگوں کی ایک بڑی جماعت گمراہ ہوچکی ہے"},{"SurahNumber":37,"VerseNumber":72,"Text":"اور ہم نے ان کے درمیان ڈرانے والے پیغمبر علیھ السّلام بھیجے"},{"SurahNumber":37,"VerseNumber":73,"Text":"تو اب دیکھو کہ جنہیں ڈرایا جاتا ہے ان کے نہ ماننے کا انجام کیا ہوتا ہے"},{"SurahNumber":37,"VerseNumber":74,"Text":"علاوہ ان لوگوں کے جو اللہ کے مخلص بندے ہوتے ہیں"},{"SurahNumber":37,"VerseNumber":75,"Text":"اور یقینا نوح علیھ السّلامنے ہم کو آواز دی تو ہم بہترین قبول کرنے والے ہیں"},{"SurahNumber":37,"VerseNumber":76,"Text":"اور ہم نے انہیں اور ان کے اہل کو بہت بڑے کرب سے نجات دے دی ہے"},{"SurahNumber":37,"VerseNumber":77,"Text":"اور ہم نے ان کی اولاد ہی کو باقی رہنے والوں میں قرار دیا"},{"SurahNumber":37,"VerseNumber":78,"Text":"اور ان کے تذکرہ کو آنے والی نسلوں میں برقرار رکھا"},{"SurahNumber":37,"VerseNumber":79,"Text":"ساری خدائی میں نوح علیھ السّلام پر ہمارا سلام"},{"SurahNumber":37,"VerseNumber":80,"Text":"ہم اسی طرح نیک عمل کرنے والوں کو جزا دیتے ہیں"},{"SurahNumber":37,"VerseNumber":81,"Text":"وہ ہمارے ایماندار بندوں میں سے تھے"},{"SurahNumber":37,"VerseNumber":82,"Text":"پھر ہم نے باقی سب کو غرق کردیا"},{"SurahNumber":37,"VerseNumber":83,"Text":"اور یقینا نوح علیھ السّلام ہی کے پیروکاروں میں سے ابراہیم علیھ السّلام بھی تھے"},{"SurahNumber":37,"VerseNumber":84,"Text":"جب اللہ کی بارگاہ میں قلب سلیم کے ساتھ حاضر ہوئے"},{"SurahNumber":37,"VerseNumber":85,"Text":"جب اپنے مربّی باپ اور اپنی قوم سے کہا کہ تم لوگ کس کی عبادت کررہے ہو"},{"SurahNumber":37,"VerseNumber":86,"Text":"کیا خدا کو چھوڑ کر ان خود ساختہ خداؤں کے طلب گار بن گئے ہو"},{"SurahNumber":37,"VerseNumber":87,"Text":"تو پھر رب العالمین کے بارے میں تمہارا کیا خیال ہے"},{"SurahNumber":37,"VerseNumber":88,"Text":"پھر ابراہیم علیھ السّلام نے ستاروں میں وقت نظر سے کام لیا"},{"SurahNumber":37,"VerseNumber":89,"Text":"اور کہا کہ میں بیمار ہوں"},{"SurahNumber":37,"VerseNumber":90,"Text":"تو وہ لوگ منہ پھیر کر چلے گئے"},{"SurahNumber":37,"VerseNumber":91,"Text":"اور ابراہیم علیھ السّلام نے ان کے خداؤں کی طرف رخ کرکے کہا کہ تم لوگ کچھ کھاتے کیوں نہیں ہو"},{"SurahNumber":37,"VerseNumber":92,"Text":"تمہیں کیا ہوگیا ہے کہ بولتے بھی نہیں ہو"},{"SurahNumber":37,"VerseNumber":93,"Text":"پھر ان کی مرمت کی طرف متوجہ ہوگئے"},{"SurahNumber":37,"VerseNumber":94,"Text":"تو وہ لوگ دوڑتے ہوئے ابراہیم علیھ السّلام کے پاس آئے"},{"SurahNumber":37,"VerseNumber":95,"Text":"تو ابراہیم علیھ السّلامنے کہا کہ کیا تم لوگ اپے ہاتھوں کے تراشیدہ بتوں کی پرستش کرتے ہو"},{"SurahNumber":37,"VerseNumber":96,"Text":"جب کہ خدا نے تمہیں اور ان کو سبھی کو پیدا کیا ہے"},{"SurahNumber":37,"VerseNumber":97,"Text":"ان لوگوں نے کہا کہ ایک عمارت بناکر کر آگ جلا کر انہیں آگ میں ڈال دو"},{"SurahNumber":37,"VerseNumber":98,"Text":"ان لوگوں نے ایک چال چلنا چاہی لیکن ہم نے انہیں پست اور ذلیل کردیا"},{"SurahNumber":37,"VerseNumber":99,"Text":"اور ابراہیم علیھ السّلامنے کہا کہ میں اپنے پروردگار کی طرف جارہا ہوں کہ وہ میری ہدایت کردے گا"},{"SurahNumber":37,"VerseNumber":100,"Text":"پروردگار مجھے ایک صالح فرزند عطا فرما"},{"SurahNumber":37,"VerseNumber":101,"Text":"پھر ہم نے انہیں ایک نیک دل فرزند کی بشارت دی"},{"SurahNumber":37,"VerseNumber":102,"Text":"پھر جب وہ فرزند ان کے ساتھ دوڑ دھوپ کرنے کے قابل ہوگیا تو انہوں نے کہا کہ بیٹا میں خواب میں دیکھ رہا ہوں کہ میں تمہیں ذبح کررہا ہوں اب تم بتاؤ کہ تمہارا کیا خیال ہے فرزند نے جواب دیا کہ بابا جو آپ کو حکم دیا جارہا ہے اس پر عمل کریں انشائ اللہ آپ مجھے صبر کرنے والوں میں سے پائیں گے"},{"SurahNumber":37,"VerseNumber":103,"Text":"پھر جب دونوں نے سر تسلیم خم کردیا اور باپ نے بیٹے کو ماتھے کے بل لٹادیا"},{"SurahNumber":37,"VerseNumber":104,"Text":"اور ہم نے آواز دی کہ اے ابراہیم علیھ السّلام"},{"SurahNumber":37,"VerseNumber":105,"Text":"تم نے اپنا خواب سچ کر دکھایا ہم اسی طرح حسن عمل والوں کو جزا دیتے ہیں"},{"SurahNumber":37,"VerseNumber":106,"Text":"بیشک یہ بڑا کھلا ہوا امتحان ہے"},{"SurahNumber":37,"VerseNumber":107,"Text":"اور ہم نے اس کا بدلہ ایک عظیم قربانی کو قرار دے دیا ہے"},{"SurahNumber":37,"VerseNumber":108,"Text":"اور اس کا تذکرہ آخری دور تک باقی رکھا ہے"},{"SurahNumber":37,"VerseNumber":109,"Text":"سلام ہو ابراہیم علیھ السّلامپر"},{"SurahNumber":37,"VerseNumber":110,"Text":"ہم اسی طرح حَسن عمل والوں کو جزا دیا کرتے ہیں"},{"SurahNumber":37,"VerseNumber":111,"Text":"بیشک ابراہیم علیھ السّلامہمارے مومن بندوں میں سے تھے"},{"SurahNumber":37,"VerseNumber":112,"Text":"اور ہم نے انہیں اسحاق علیھ السّلامکی بشارت دی جو نبی اور نیک بندوں میں سے تھے"},{"SurahNumber":37,"VerseNumber":113,"Text":"اور ہم نے ان پر اور اسحاق علیھ السّلامپر برکت نازل کی اور ان کی اولاد میں بعض نیک کردار اور بعض کِھلم کِھلا اپنے نفس پر ظلم کرنے والے ہیں"},{"SurahNumber":37,"VerseNumber":114,"Text":"اور ہم نے موسٰی علیھ السّلام اور ہارون علیھ السّلامپر بھی احسان کیا ہے"},{"SurahNumber":37,"VerseNumber":115,"Text":"اور انہیں اور ان کی قوم کو عظیم کرب سے نجات دلائی ہے"},{"SurahNumber":37,"VerseNumber":116,"Text":"اور ان کی مدد کی ہے تو وہ غلبہ حاصل کرنے والوں میں ہوگئے ہیں"},{"SurahNumber":37,"VerseNumber":117,"Text":"اور ہم نے انہیں واضح مطالب والی کتاب عطا کی ہے"},{"SurahNumber":37,"VerseNumber":118,"Text":"اور دونوں کو سیدھے راستہ کی ہدایت بھی دی ہے"},{"SurahNumber":37,"VerseNumber":119,"Text":"اور ان کا تذکرہ بھی اگلی نسلوں میں باقی رکھا ہے"},{"SurahNumber":37,"VerseNumber":120,"Text":"سلام ہو موسٰی علیھ السّلاماور ہارون علیھ السّلامپر"},{"SurahNumber":37,"VerseNumber":121,"Text":"ہم اسی طرح نیک عمل کرنے والوں کو بدلہ دیا کرتے ہیں"},{"SurahNumber":37,"VerseNumber":122,"Text":"بیشک وہ دونوں ہمارے مومن بندوں میں سے تھے"},{"SurahNumber":37,"VerseNumber":123,"Text":"اور یقینا الیاس علیھ السّلام بھی مرسلین میں سے تھے"},{"SurahNumber":37,"VerseNumber":124,"Text":"جب انہوں نے اپنی قوم سے کہا کہ تم لوگ خدا سے کیوں نہیں ڈرتے ہو"},{"SurahNumber":37,"VerseNumber":125,"Text":"کیا تم لوگ بعل کو آواز دیتے ہو اور بہترین خلق کرنے والے کو چھوڑ دیتے ہو"},{"SurahNumber":37,"VerseNumber":126,"Text":"جب کہ وہ اللہ تمہارے اور تمہارے باپ داد کا پالنے والا ہے"},{"SurahNumber":37,"VerseNumber":127,"Text":"پھر ان لوگوں نے رسول کی تکذیب کی تو سب کے سب جہنمّ میں گرفتار کئے جائیں گے"},{"SurahNumber":37,"VerseNumber":128,"Text":"علاوہ اللہ کے مخلص بندوں کے"},{"SurahNumber":37,"VerseNumber":129,"Text":"اور ہم نے ان کا تذکرہ بھی بعد کی نسلوں میں باقی رکھ دیا ہے"},{"SurahNumber":37,"VerseNumber":130,"Text":"سلام ہو آل یاسین علیھ السّلامپر"},{"SurahNumber":37,"VerseNumber":131,"Text":"ہم اسی طرح حسوُ عمل والوں کو جزا دیا کرتے ہیں"},{"SurahNumber":37,"VerseNumber":132,"Text":"بیشک وہ ہمارے باایمان بندوں میں سے تھے"},{"SurahNumber":37,"VerseNumber":133,"Text":"اور لوط بھی یقینا مرسلین میں تھے"},{"SurahNumber":37,"VerseNumber":134,"Text":"تو ہم نے انہیں اور ان کے تمام گھروالوں کو نجات دے دی"},{"SurahNumber":37,"VerseNumber":135,"Text":"علاوہ ان کی زوجہ کے کہ وہ پیچھے رہ جانے والوں میں شامل ہوگئی تھی"},{"SurahNumber":37,"VerseNumber":136,"Text":"پھر ہم نے سب کو تباہ و برباد بھی کردیا"},{"SurahNumber":37,"VerseNumber":137,"Text":"تم ان کی طرف سے برابر صبح کو گزرتے رہتے ہو"},{"SurahNumber":37,"VerseNumber":138,"Text":"اور رات کے وقت بھی تو کیا تمہیں عقل نہیں آرہی ہے"},{"SurahNumber":37,"VerseNumber":139,"Text":"اور بیشک یونس علیھ السّلام بھی مرسلین میں سے تھے"},{"SurahNumber":37,"VerseNumber":140,"Text":"جب وہ بھاگ کر ایک بھری ہوئی کشتی کی طرف گئے"},{"SurahNumber":37,"VerseNumber":141,"Text":"اور اہل کشتی نے قرعہ نکالا تو انہیں شرمندگی کا سامنا کرنا پڑا"},{"SurahNumber":37,"VerseNumber":142,"Text":"پھر انہیں مچھلی نے نگل لیا جب کہ وہ خود اپنے نفس کی ملامت کررہے تھے"},{"SurahNumber":37,"VerseNumber":143,"Text":"پھر اگر وہ تسبیح کرنے والوں میں سے نہ ہوتے"},{"SurahNumber":37,"VerseNumber":144,"Text":"تو روزِ قیامت تک اسی کے شکم میں رہ جاتے"},{"SurahNumber":37,"VerseNumber":145,"Text":"پھر ہم نے ان کو ایک میدان میں ڈال دیا جب کہ وہ مریض بھی ہوگئے تھے"},{"SurahNumber":37,"VerseNumber":146,"Text":"اور ان پر ایک کدو کا درخت اُگادیا"},{"SurahNumber":37,"VerseNumber":147,"Text":"اور انہیں ایک لاکھ یا اس سے زیادہ کی قوم کی طرف نمائندہ بناکر بھیجا"},{"SurahNumber":37,"VerseNumber":148,"Text":"تو وہ لوگ ایمان لے آئے اور ہم نے بھی ایک مدّت تک انہیں آرام بھی دیا"},{"SurahNumber":37,"VerseNumber":149,"Text":"پھر اے پیغمبر ان کفار سے پوچھئے کہ کیا تمہارے پروردگار کے پاس لڑکیاں ہیں اور تمہارے پاس لڑکے ہیں"},{"SurahNumber":37,"VerseNumber":150,"Text":"یا ہم نے ملائکہ کو لڑکیوں کی شکل میں پیدا کیا ہے اور یہ اس کے گواہ ہیں"},{"SurahNumber":37,"VerseNumber":151,"Text":"آگاہ ہوجاؤ کہ یہ لوگ اپنی من گھڑت کے طور پر یہ باتیں بناتے ہیں"},{"SurahNumber":37,"VerseNumber":152,"Text":"کہ اللہ کے یہاں فرزند پیدا ہوا ہے اور یہ لوگ بالکل جھوٹے ہیں"},{"SurahNumber":37,"VerseNumber":153,"Text":"کیا اس نے اپنے لئے بیٹوں کے بجائے بیٹیوں کا انتخاب کیا ہے"},{"SurahNumber":37,"VerseNumber":154,"Text":"آخر تمہیں کیا ہوگیا ہے تم کیسا فیصلہ کررہے ہو"},{"SurahNumber":37,"VerseNumber":155,"Text":"کیا تم غور و فکر نہیں کررہے ہو"},{"SurahNumber":37,"VerseNumber":156,"Text":"یا تمہارے پاس اس کی کوئی واضح دلیل ہے"},{"SurahNumber":37,"VerseNumber":157,"Text":"تو اپنی کتاب کو لے آؤ اگر تم اپنے دعویٰ میں سچے ہو"},{"SurahNumber":37,"VerseNumber":158,"Text":"اور انہوں نے خدا اور جّنات کے درمیان بھی رشتہ قرار دے دیا حالانکہ جّنات کو معلوم ہے کہ انہیں بھی خدا کی بارگاہ میں حاضر کیا جائے گا"},{"SurahNumber":37,"VerseNumber":159,"Text":"خدا ان سب کے بیانات سے بلند و برتر اور پاک و پاکیزہ ہے"},{"SurahNumber":37,"VerseNumber":160,"Text":"علاوہ خدا کے نیک اور مخلص بندوں کے"},{"SurahNumber":37,"VerseNumber":161,"Text":"پھر تم اور جس کی تم پرستش کررہے ہو"},{"SurahNumber":37,"VerseNumber":162,"Text":"سب مل کر بھی اس کے خلاف کسی کو بہکا نہیں سکتے ہو"},{"SurahNumber":37,"VerseNumber":163,"Text":"علاوہ اس کے جس کو جہّنم میں جانا ہی ہے"},{"SurahNumber":37,"VerseNumber":164,"Text":"اور ہم میں سے ہر ایک کے لئے ایک مقام معّین ہے"},{"SurahNumber":37,"VerseNumber":165,"Text":"اور ہم اس کی بارگاہ میں صف بستہ کھڑے ہونے والے ہیں"},{"SurahNumber":37,"VerseNumber":166,"Text":"اور ہم اس کی تسبیح کرنے والے ہیں"},{"SurahNumber":37,"VerseNumber":167,"Text":"اگرچہ یہ لوگ یہی کہا کرتے تھے"},{"SurahNumber":37,"VerseNumber":168,"Text":"کہ اگر ہمارے پاس بھی پہلے والوں کا تذکرہ ہوتا"},{"SurahNumber":37,"VerseNumber":169,"Text":"تو ہم بھی اللہ کے نیک اور مخلص بندے ہوتے"},{"SurahNumber":37,"VerseNumber":170,"Text":"تو پھر ان لوگوں نے کفر اختیار کرلیا تو عنقریب انہیں اس کا انجام معلوم ہوجائے گا"},{"SurahNumber":37,"VerseNumber":171,"Text":"اور ہمارے پیغامبربندوں سے ہماری بات پہلے ہی طے ہوچکی ہے"},{"SurahNumber":37,"VerseNumber":172,"Text":"کہ ان کی مدد بہرحال کی جائے گی"},{"SurahNumber":37,"VerseNumber":173,"Text":"اور ہمارا لشکر بہرحال غالب آنے والا ہے"},{"SurahNumber":37,"VerseNumber":174,"Text":"لہذا آپ تھوڑے دنوں کے لئے ان سے منہ پھیر لیں"},{"SurahNumber":37,"VerseNumber":175,"Text":"اور ان کو دیکھتے رہیں عنقریب یہ خود اپنے انجام کو دیکھ لیں گے"},{"SurahNumber":37,"VerseNumber":176,"Text":"کیا یہ ہمارے عذاب کے بارے میں جلدی کررہے ہیں"},{"SurahNumber":37,"VerseNumber":177,"Text":"تو جب وہ عذاب ان کے آنگن میں نازل ہوجائے گا تو وہ ڈرائی جانے والی قوم کی بدترین صبح ہوگی"},{"SurahNumber":37,"VerseNumber":178,"Text":"اور آپ تھوڑے دنوں ان سے منہ پھیرلیں"},{"SurahNumber":37,"VerseNumber":179,"Text":"اور دیکھتے رہیں عنقریب یہ خود دیکھ لیں گے"},{"SurahNumber":37,"VerseNumber":180,"Text":"آپ کا پروردگار جو مالک عزت بھی ہے ان کے بیانات سے پاک و پاکیزہ ہے"},{"SurahNumber":37,"VerseNumber":181,"Text":"اور ہمارا سلام تمام مرسلین پر ہے"},{"SurahNumber":37,"VerseNumber":182,"Text":"اور ساری تعریف اس اللہ کے لئے ہے جو عالمین کا پروردگار ہے"},{"SurahNumber":38,"VerseNumber":1,"Text":"ص ۤ نصیحت والے قرآن کی قسم"},{"SurahNumber":38,"VerseNumber":2,"Text":"حقیقت یہ ہے کہ یہ کفاّر غرور اور اختلاف میں پڑے ہوئے ہیں"},{"SurahNumber":38,"VerseNumber":3,"Text":"ہم نے ان سے پہلے کتنی نسلوں کو تباہ کردیا ہے پھر انہوں نے فریاد کی لیکن کوئی چھٹکارا ممکن نہیں تھا"},{"SurahNumber":38,"VerseNumber":4,"Text":"اور انہیں تعجب ہے کہ ان ہی میں سے کوئی ڈرانے والا کیسے آگیا اور کافروں نے صاف کہہ دیا کہ یہ تو جادوگر اور جھوٹا ہے"},{"SurahNumber":38,"VerseNumber":5,"Text":"کیا اس نے سارے خداؤں کو جوڑ کر ایک خدا بنادیا ہے یہ تو انتہائی تعجب خیز بات ہے"},{"SurahNumber":38,"VerseNumber":6,"Text":"اور ان میں سے ایک گروہ یہ کہہ کر چل دیا چلو اپنے خداؤں پر قائم رہو کہ اس میں ان کی کوئی غرض پائی جاتی ہے"},{"SurahNumber":38,"VerseNumber":7,"Text":"ہم نے تو اگلے دور کی امتوّں میں یہ باتیں نہیں سنی ہیں اور یہ کوئی خود ساختہ بات معلوم ہوتی ہے"},{"SurahNumber":38,"VerseNumber":8,"Text":"کیا ہم سب کے درمیان تنہا ا ن ہی پر کتاب نازل ہوگئی ہے حقیقت یہ ہے کہ انہیں ہماری کتاب میں شک ہے بلکہ اصل یہ ہے کہ ابھی انہوں نے عذاب کا مزہ ہی نہیں چکھا ہے"},{"SurahNumber":38,"VerseNumber":9,"Text":"کیا ان کے پاس آپ کے صاحبِ عزت و عطا پروردگار کی رحمت کا کوئی خزانہ ہے"},{"SurahNumber":38,"VerseNumber":10,"Text":"یا ان کے پاس زمین و آسمان اور اس کے مابین کا اختیار ہے تو یہ سیڑھی لگا کر آسمان پر چڑھ جائیں"},{"SurahNumber":38,"VerseNumber":11,"Text":"تمام گروہوں میں سے ایک گروہ یہاں بھی شکست کھانے والا ہے"},{"SurahNumber":38,"VerseNumber":12,"Text":"اس سے پہلے قوم نوح علیھ السّلام قوم عاد علیھ السّلام اور میخوں والا فرعون سب گزر چکے ہیں"},{"SurahNumber":38,"VerseNumber":13,"Text":"اور ثمود, قوم لوط علیھ السّلام, جنگل والے لوگ یہ سب گروہ گزر چکے ہیں"},{"SurahNumber":38,"VerseNumber":14,"Text":"ان میں سے ہر ایک نے رسول کی تکذیب کی تو ان پر ہمارا عذاب ثابت ہوگیا"},{"SurahNumber":38,"VerseNumber":15,"Text":"یہ صرف اس بات کا انتظار کررہے ہیں کہ ایک ایسی چنگھاڑ بلند ہوجائے جس سے ادنیٰ مہلت بھی نہ مل سکے"},{"SurahNumber":38,"VerseNumber":16,"Text":"اور یہ کہتے ہیں کہ پروردگار ہمارا قسمت کا لکھا ہوا روزِ حساب سے پہلے ہی ہمیں دیدے"},{"SurahNumber":38,"VerseNumber":17,"Text":"آپ ان کی باتوں پر صبر کریں اور ہمارے بندے داؤد علیھ السّلام کو یاد کریں جو صاحب طاقت بھی تھے اور بیحد رجوع کرنے والے بھی تھے"},{"SurahNumber":38,"VerseNumber":18,"Text":"ہم نے ان کے لئے پہاڑوں کو لَسّخر کردیا تھا کہ ان کے ساتھ صبح و شام تسبیح پروردگار کریں"},{"SurahNumber":38,"VerseNumber":19,"Text":"اور پرندوں کو ان کے گرد جمع کردیا تھا سب ان کے فرمانبردار تھے"},{"SurahNumber":38,"VerseNumber":20,"Text":"اور ہم نے ان کے ملک کو مضبوط بنادیا تھا اور انہیں حکمت اور صحیح فیصلہ کی قوت عطا کردی تھی"},{"SurahNumber":38,"VerseNumber":21,"Text":"اور کیا آپ کے پاس ان جھگڑا کرنے والوں کی خبر آئی ہے جو محراب کی دیوار پھاند کر آگئے تھے"},{"SurahNumber":38,"VerseNumber":22,"Text":"کہ جب وہ داؤد علیھ السّلام کے سامنے حاضر ہوئے تو انہوں نے خوف محسوس کیا اور ان لوگوں نے کہا کہ آپ ڈریں نہیں ہم دو فریق ہیں جس میں ایک نے دوسرے پر ظلم کیا ہے آپ حق کے ساتھ فیصلہ کردیں اور ناانصافی نہ کریں اور ہمیں سیدھے راستہ کی ہدایت کردیں"},{"SurahNumber":38,"VerseNumber":23,"Text":"یہ ہمارا بھائی ہے اس کے پاس ننانوے رَنبیاں ہیں اور میرے پاس صرف ایک ہے یہ کہتا ہے کہ وہ بھی میرے حوالے کردے اور اس بات میں سختی سے کام لیتا ہے"},{"SurahNumber":38,"VerseNumber":24,"Text":"داؤد علیھ السّلام نے کہا کہ اس نے تمہاری رَنبی کا سوال کرکے تم پر ظلم کیاہے اور بہت سے شرکائ ایسے ہی ہیں کہ ان میں سے ایک دوسرے پر ظلم کرتا ہے علاوہ ان لوگوں کے جو صاحبان هایمان و عمل صالح ہیں اور وہ بہت کم ہیں .... اور داؤد علیھ السّلام نے یہ خیال کیا کہ ہم نے ان کا امتحان لیا ہے لہٰذا انہوں نے اپنے رب سے استغفار کیا اور سجدہ میں گر پڑے اور ہماری طرف سراپا توجہ بن گئے"},{"SurahNumber":38,"VerseNumber":25,"Text":"تو ہم نے اس بات کو معاف کردیا اور ہمارے نزدیک ان کے لئے تقرب اور بہترین بازگشت ہے"},{"SurahNumber":38,"VerseNumber":26,"Text":"اے داؤد علیھ السّلامہم نے تم کو زمین میں اپنا جانشین بنایا ہے لہٰذا تم لوگوں کے درمیان حق کے ساتھ فیصلہ کرو اور خواہشات کا اتباع نہ کرو کہ وہ راسِ خدا سے منحرف کردیں بیشک جو لوگ راہ هخدا سے بھٹک جاتے ہیں ان کے لئے شدید عذاب ہے کہ انہوں نے روزِ حساب کو یکسر نظرانداز کردیا ہے"},{"SurahNumber":38,"VerseNumber":27,"Text":"اور ہم نے آسمان اور زمین اور اس کے درمیان کی مخلوقات کو بیکار نہیں پیدا کیا ہے یہ تو صرف کافروں کا خیال ہے اور کافروں کے لئے جہّنم میں ویل کی منزل ہے"},{"SurahNumber":38,"VerseNumber":28,"Text":"کیا ہم ایمان لانے والے اور نیک عمل کرنے والوں کو زمین میں فساد برپا کرنے والوں جیسا قرار دیدیں یا صاحبانِ تقویٰ کو فاسق و فاجر افراد جیسا قرار دیدیں"},{"SurahNumber":38,"VerseNumber":29,"Text":"یہ ایک مبارک کتاب ہے جسے ہم نے آپ کی طرف نازل کیا ہے تاکہ یہ لوگ اس کی آیتوں میں غور و فکر کریں اور صاحبانِ عقل نصیحت حاصل کریں"},{"SurahNumber":38,"VerseNumber":30,"Text":"اور ہم نے داؤد علیھ السّلام کو سلیمان علیھ السّلام جیسا فرزند عطا کیا جو بہترین بندہ اور ہماری طرف رجوع کرنے والا تھا"},{"SurahNumber":38,"VerseNumber":31,"Text":"جب ان کے سامنے شام کے وقت بہترین اصیل گھوڑے پیش کئے گئے"},{"SurahNumber":38,"VerseNumber":32,"Text":"تو انہوں نے کہا کہ میں ذکر خدا کی بنا پر خیر کو دوست رکھتا ہوں یہاں تک کہ وہ گھوڑے دوڑتے دوڑتے نگاہوں سے اوجھل ہوگئے"},{"SurahNumber":38,"VerseNumber":33,"Text":"تو انہوں نے کہا کہ اب انہیں واپس پلٹاؤ اس کے بعد ان کی پنڈلیوں اور گردنوں کو ملنا شروع کردیا"},{"SurahNumber":38,"VerseNumber":34,"Text":"اور ہم نے سلیمان علیھ السّلام کا امتحان لیا جب ان کی کرسی پر ایک بے جان جسم کو ڈال دیا تو پھر انہوں نے خدا کی طرف توجہ کی"},{"SurahNumber":38,"VerseNumber":35,"Text":"اور کہا کہ پروردگار مجھے معاف فرما اور ایک ایسا ملک عطا فرما جو میرے بعد کسی کے لئے سزاوار نہ ہو کہ تو بہترین عطا کرنے والا ہے"},{"SurahNumber":38,"VerseNumber":36,"Text":"تو ہم نے ہواؤں کو لَسخّر کردیا کہ ان ہی کے حکم سے جہاں جانا چاہتے تھے نرم رفتار سے چلتی تھیں"},{"SurahNumber":38,"VerseNumber":37,"Text":"اور شیاطین میں سے تمام معماروں اور غوطہ خوروں کو تابع بنادیا"},{"SurahNumber":38,"VerseNumber":38,"Text":"اور ان شیاطین کو بھی جو سرکشی کی بنا پر زنجیروں میں جکڑے ہوئے تھے"},{"SurahNumber":38,"VerseNumber":39,"Text":"یہ سب میری عطا ہے اب چاہے لوگوں کو دیدو یا اپنے پاس رکھو تم سے حساب نہ ہوگا اور ان کے لئے ہمارے یہاں تقرب کا درجہ ہے اور بہترین بازگشت ہے"},{"SurahNumber":38,"VerseNumber":40,"Text":"یہ سب میری عطا ہے اب چاہے لوگوں کو دیدو یا اپنے پاس رکھو تم سے حساب نہ ہوگا اور ان کے لئے ہمارے یہاں تقرب کا درجہ ہے اور بہترین بازگشت ہے"},{"SurahNumber":38,"VerseNumber":41,"Text":"اور ہمارے بندے ایوب علیھ السّلام کو یاد کرو جب انہوں نے اپنے پروردگار کو پکارا کہ شیطان نے مجھے بڑی تکلیف اور اذیت پہنچائی ہے"},{"SurahNumber":38,"VerseNumber":42,"Text":"تو ہم نے کہا کہ زمین پر پیروں کو رگڑو دیکھو یہ نہانے اور پینے کے لئے بہترین ٹھنڈا پانی ہے"},{"SurahNumber":38,"VerseNumber":43,"Text":"اور ہم نے انہیں ان کے اہل و عیال عطا کردیئے اور اتنے ہی اور بھی دیدئے یہ ہماری رحمت اور صاحبانِ عقل کے لئے عبرت و نصیحت ہے"},{"SurahNumber":38,"VerseNumber":44,"Text":"اور ایوب علیھ السّلام تم اپنے ہاتھوں میں سینکوں کا مٹھا لے کر اس سے مار دو اور قسم کی خلاف ورزی نہ کرو - ہم نے ایوب علیھ السّلامکو صابر پایا ہے - وہ بہترین بندہ اور ہماری طرف رجوع کرنے والا ہے"},{"SurahNumber":38,"VerseNumber":45,"Text":"اور پیغمبر علیھ السّلام ہمارے بندے ابراہیم علیھ السّلام, اسحاق علیھ السّلام اور یعقوب علیھ السّلام کا ذکر کیجئے جو صاحبانِ قوت اور صاحبانِ بصیرت تھے"},{"SurahNumber":38,"VerseNumber":46,"Text":"ہم نے ان کو آخرت کی یاد کی صفت سے ممتاز قرار دیا تھا"},{"SurahNumber":38,"VerseNumber":47,"Text":"اور وہ ہمارے نزدیک منتخب اور نیک بندوں میں سے تھے"},{"SurahNumber":38,"VerseNumber":48,"Text":"اور اسماعیل علیھ السّلاماور الیسع علیھ السّلام اور ذوالکفل علیھ السّلام کو بھی یاد کیجئے اور یہ سب نیک بندے تھے"},{"SurahNumber":38,"VerseNumber":49,"Text":"یہ ایک نصیحت ہے اور صاحبانِ تقویٰ کے لئے بہترین بازگشت ہے"},{"SurahNumber":38,"VerseNumber":50,"Text":"ہمیشگی کی جنتیں جن کے دروازے ان کے لئے کھلے ہوئے ہوں گے"},{"SurahNumber":38,"VerseNumber":51,"Text":"وہاں تکیہ لگائے چین سے بیٹھے ہوں گے اور طرح طرح کے میوے اور شراب طلب کریں گے"},{"SurahNumber":38,"VerseNumber":52,"Text":"اور ان کے پہلو میں نیچی نظر والی ہمسن بیبیاں ہوں گی"},{"SurahNumber":38,"VerseNumber":53,"Text":"یہ وہ چیزیں ہیں جن کا روز قیامت کے لئے تم سے وعدہ کیا گیا ہے"},{"SurahNumber":38,"VerseNumber":54,"Text":"یہ ہمارا رزق ہے جو ختم ہونے والا نہیں ہے"},{"SurahNumber":38,"VerseNumber":55,"Text":"یہ ایک طرف ہے اور سرکشوں کے لئے بدترین بازگشت ہے"},{"SurahNumber":38,"VerseNumber":56,"Text":"جہّنم ہے جس میں یہ وارد ہوں گے اور وہ بدترین ٹھکانا ہے"},{"SurahNumber":38,"VerseNumber":57,"Text":"یہ ہے عذاب اس کا مزہ چکھیں گرم پانی ہے اور پیپ"},{"SurahNumber":38,"VerseNumber":58,"Text":"اور اسی قسم کی دوسری چیزیں بھی ہیں"},{"SurahNumber":38,"VerseNumber":59,"Text":"یہ تمہاری فوج ہے اسے بھی تمہارے ہمرا ہ جہّنم میں ٹھونس دیا جائے گا خدا ان کا بھلا نہ کرے اور یہ سب جہّنم میں جلنے والے ہیں"},{"SurahNumber":38,"VerseNumber":60,"Text":"پھر مرید اپنے پیروں سے کہیں گے تمہارا بھلا نہ ہو تم نے اس عذاب کو ہمارے لئے مہیاّ کیا ہے لہٰذا یہ بدترین ٹھکانا ہے"},{"SurahNumber":38,"VerseNumber":61,"Text":"پھر مزید کہیں گے کہ خدایا جس نے ہم کو آگے بڑھایا ہے اس کے عذاب کو جہّنم میں دوگنا کردے"},{"SurahNumber":38,"VerseNumber":62,"Text":"پھر خود ہی کہیں گے کہ ہمیں کیا ہوگیا ہے کہ ہم ان لوگوں کو نہیں دیکھتے جنہیں شریر لوگوں میں شمار کرتے تھے"},{"SurahNumber":38,"VerseNumber":63,"Text":"ہم نے ناحق ان کا مذاق اڑایا تھا یا اب ہماری نگاہیں ان کی طرف سے پلٹ گئی ہیں"},{"SurahNumber":38,"VerseNumber":64,"Text":"یہ اہل جہنمّ کا باہمی جھگڑا ایک امر برحق ہے"},{"SurahNumber":38,"VerseNumber":65,"Text":"آپ کہہ دیجئے کہ میں تو صرف ڈرانے والا ہوں اور خدائے واحد و قہار کے علاوہ کوئی دوسرا خدا نہیں ہے"},{"SurahNumber":38,"VerseNumber":66,"Text":"وہی آسمان و زمین اور ان کی درمیانی مخلوقات کا پروردگار اور صاحبِ عزت اور بہت زیادہ بخشنے والا ہے"},{"SurahNumber":38,"VerseNumber":67,"Text":"کہہ دیجئے کہ یہ قرآن بہت بڑی خبر ہے"},{"SurahNumber":38,"VerseNumber":68,"Text":"تم اس سے اعراض کئے ہوئے ہو"},{"SurahNumber":38,"VerseNumber":69,"Text":"مجھے کیا علم ہوتا کہ عالم بالا میں کیا بحث ہورہی تھی"},{"SurahNumber":38,"VerseNumber":70,"Text":"میری طرف تو صرف یہ وحی آتی ہے کہ میں ایک کھلا ہوا عذاب الہٰی سے ڈرانے والا انسان ہوں"},{"SurahNumber":38,"VerseNumber":71,"Text":"انہیں یاد دلائیے جب آپ کے پروردگار نے ملائکہ سے کہا کہ میں گیلی مٹی سے ایک بشر بنانے والا ہوں"},{"SurahNumber":38,"VerseNumber":72,"Text":"جب اسے درست کرلوں اور اس میں اپنی روح پھونک دوں تو تم سب سجدہ میں گر پڑنا"},{"SurahNumber":38,"VerseNumber":73,"Text":"تو تمام ملائکہ نے سجدہ کرلیا"},{"SurahNumber":38,"VerseNumber":74,"Text":"علاوہ ابلیس کے کہ وہ اکڑ گیا اور کافروں میں ہوگیا"},{"SurahNumber":38,"VerseNumber":75,"Text":"تو خدا نے کہا اے ابلیس تیرے لئے کیا شے مانع ہوئی کہ تو اسے سجدہ کرے جسے میں نے اپنے دست قدرت سے بنایا ہے تو نے غرور اختیار کیا یا تو واقعا بلند لوگوں میں سے ہے"},{"SurahNumber":38,"VerseNumber":76,"Text":"اس نے کہا کہ میں ان سے بہتر ہوں تو نے مجھے آگ سے پیدا کیا ہے اور انہیں خاک سے پیدا کیا ہے"},{"SurahNumber":38,"VerseNumber":77,"Text":"ارشاد ہوا کہ یہاں سے نکل جا تو مررَود ہے"},{"SurahNumber":38,"VerseNumber":78,"Text":"اور یقینا تیرے اوپر قیامت کے دن تک میری لعنت ہے"},{"SurahNumber":38,"VerseNumber":79,"Text":"اس نے کہا پروردگار مجھے روز قیامت تک کی مہلت بھی دیدے"},{"SurahNumber":38,"VerseNumber":80,"Text":"ارشاد ہوا کہ تجھے مہلت دیدی گئی ہے"},{"SurahNumber":38,"VerseNumber":81,"Text":"مگر ایک معّین وقت کے دن تک"},{"SurahNumber":38,"VerseNumber":82,"Text":"اس نے کہا تو پھر تیری عزّت کی قسم میں سب کو گمراہ کروں گا"},{"SurahNumber":38,"VerseNumber":83,"Text":"علاوہ تیرے ان بندوں کے جنہیں تو نے خالص بنالیا ہے"},{"SurahNumber":38,"VerseNumber":84,"Text":"ارشاد ہوا تو پھر حق یہ ہے اور میں تو حق ہی کہتا ہوں"},{"SurahNumber":38,"VerseNumber":85,"Text":"کہ میں جہنمّ کو تجھ سے اور تیرے پیروکاروں سے بھر دوں گا"},{"SurahNumber":38,"VerseNumber":86,"Text":"اور پیغمبر آپ کہہ دیجئے کہ میں اپنی تبلیغ کا کوئی اجر نہیں چاہتا اور نہ میں بناوٹ کرنے والا غلط بیان ہوں"},{"SurahNumber":38,"VerseNumber":87,"Text":"یہ قرآن تو عالمین کے لئے ایک نصیحت ہے"},{"SurahNumber":38,"VerseNumber":88,"Text":"اور کچھ دنوں کے بعد تم سب کو اس کی حقیقت معلوم ہوجائے گی"},{"SurahNumber":39,"VerseNumber":1,"Text":"یہ صاحبِ عزت و حکمت خدا کی نازل کی ہوئی کتاب ہے"},{"SurahNumber":39,"VerseNumber":2,"Text":"ہم نے آپ کی طرف اس کتاب کو حق کے ساتھ نازل کیا ہے لہٰذا آپ مکمل اخلاص کے ساتھ خدا کی عبادت کریں"},{"SurahNumber":39,"VerseNumber":3,"Text":"آگاہ ہوجاؤ کہ خالص بندگی صرف اللہ کے لئے ہے اور جن لوگوں نے اس کے علاوہ سرپرست بنائے ہیں یہ کہہ کر کہ ہم ان کی پرستش صرف اس لئے کرتے ہیں کہ یہ ہمیں اللہ سے قریب کردیں گے - اللہ ان کے درمیان تمام اختلافی مسائل میں فیصلہ کردے گا کہ اللہ کسی بھی جھوٹے اور ناشکری کرنے والے کو ہدایت نہیں دیتا ہے"},{"SurahNumber":39,"VerseNumber":4,"Text":"اور وہ اگر چاہتا کہ اپنا فرزند بنائے تو اپنی مخلوقات میں جسے چاہتا اس کا انتخاب کرلیتا وہ پاک و بے نیاز ہے اور وہی خدائے یکتا اور قہار ہے"},{"SurahNumber":39,"VerseNumber":5,"Text":"اس نے آسمان و زمین کو حق کے ساتھ پیدا کیا ہے وہ رات کو دن پر لپیٹ دیتا ہے اور اس نے آفتاب اور ماہتاب کو تابع بنادیا ہے سب ایک مقرّرہ مدّت تک چلتے رہیں گے آگاہ ہوجاؤ وہ سب پر غالب اور بہت بخشنے والا ہے"},{"SurahNumber":39,"VerseNumber":6,"Text":"اس نے تم سب کو ایک ہی نفس سے پیدا کیا ہے اور پھر اسی سے اس کا جوڑا قرار دیا ہے اور تمہارے لئے آٹھ قسم کے چوپائے نازل کئے ہیں. وہ تم کو تمہاری ماؤں کے شکم میں تخلیق کی مختلف منزلوں سے گزارتا ہے اور یہ سب تین تاریکیوں میں ہوتا ہے - وہی اللہ تمہارا پروردگار ہے اسی کے قبضہ میں ملک ہے اس کے علاوہ کوئی خدا نہیں ہے پھر تم کدھر پھرے جارہے ہو"},{"SurahNumber":39,"VerseNumber":7,"Text":"اگر تم کافر بھی ہوجاؤ گے تو خدا تم سے بے نیاز ہے اور وہ اپنے بندوں کے لئے کفر کو پسند نہیں کرتا ہے اور اگر تم اس کا شکریہ ادا کرو گے تو وہ اس بات کو پسند کرتا ہے اور کوئی شخص دوسرے کے گناہوں کا بوجھ اٹھانے والا نہیں ہے اس کے بعد تم سب کی بازگشت تمہارے پروردگار کی طرف ہے پھر وہ تمہیں بتائے گا کہ تم دنیا میں کیا کررہے تھے وہ دلوں کے حُھپے ہوئے رازوں سے بھی باخبر ہے"},{"SurahNumber":39,"VerseNumber":8,"Text":"اور جب انسان کو کوئی تکلیف پہنچتی ہے تو پوری توجہ کے ساتھ پروردگار کو آواز دیتا ہے پھر جب وہ اسے کوئی نعمت دے دیتا ہے تو جس بات کے لئے اس کو پکار رہا تھا اسے یکسر نظرانداز کردیتا ہے اور خدا کے لئے مثل قرار دیتا ہے تاکہ اس کے راستے سے بہکا سکے تو آپ کہہ دیجئے کہ تھوڑے دنوں اپنے کفر میں عیش کرلو اس کے بعد تو تم یقینا جہّنم والوں میں ہو"},{"SurahNumber":39,"VerseNumber":9,"Text":"کیا وہ شخص جو رات کی گھڑیوں میں سجدہ اور قیام کی حالت میں خدا کی عبادت کرتا ہے اور آخرت کا خوف رکھتا ہے اور اپنے پروردگار کی رحمت کا امیدوار ہے .... کہہ دیجئے کہ کیا وہ لوگ جو جانتے ہیں ان کے برابر ہوجائیں گے جو نہیں جانتے ہیں - اس بات سے نصیحت صرف صاحبانِ عقل حاصل کرتے ہیں"},{"SurahNumber":39,"VerseNumber":10,"Text":"کہہ دیجئے کہ اے میرے ایماندار بندو! اپنے پروردگار سے ڈرو . جو لوگ اس دار دنیا میں نیکی کرتے ہیں ان کے لئے نیکی ہے اور اللہ کی زمین بہت وسیع ہے بس صبر کرنے والے ہی وہ ہیں جن کو بے حساب اجر دیا جاتا ہے"},{"SurahNumber":39,"VerseNumber":11,"Text":"کہہ دیجئے کہ مجھے حکم دیا گیا ہے کہ میں اخلاص عبادت کے ساتھ اللہ کی عبادت کروں"},{"SurahNumber":39,"VerseNumber":12,"Text":"اور مجھے حکم دیا گیا ہے کہ میں سب سے پہلا اطاعت گزار بن جاؤں"},{"SurahNumber":39,"VerseNumber":13,"Text":"کہہ دیجئے کہ میں گناہ کروں تو مجھے بڑے سخت دن کے عذاب کا خوف ہے"},{"SurahNumber":39,"VerseNumber":14,"Text":"کہہ دیجئے کہ میں صرف اللہ کی عبادت کرتا ہوں اور اپنی عبادت میں مخلص ہوں"},{"SurahNumber":39,"VerseNumber":15,"Text":"اب تم جس کی چاہو عبادت کرو کہہ دیجئے کہ حقیقی خسارہ والے وہی ہیں جنہوں نے اپنے نفس اور اپنے اہل کو قیامت کے دن گھاٹے میں رکھا - آگاہ ہوجاؤ یہی کھلا ہوا خسارہ ہے"},{"SurahNumber":39,"VerseNumber":16,"Text":"ان کے لئے اوپر سے جہنمّ کی آگ کے اوڑھنے ہوں گے اور نیچے سے بچھونے - یہی وہ بات ہے جس سے خدا اپنے بندوں کو ڈراتا ہے تو اے میرے بندو مجھ سے ڈرو"},{"SurahNumber":39,"VerseNumber":17,"Text":"اور جن لوگوں نے ظالموں سے علیحدگی اختیار کی کہ ان کی عبادت کریں اور خدا کی طرف متوجہ ہوگئے ان کے لئے ہماری طرف سے بشارت ہے لہذا پیغمبر آپ میرے بندوں کو بشارت دے دیجئے"},{"SurahNumber":39,"VerseNumber":18,"Text":"جو باتوں کو سنتے ہیں اور جو بات اچھی ہوتی ہے اس کا اتباع کرتے ہیں یہی وہ لوگ ہیں جنہیں خدا نے ہدایت دی ہے اور یہی وہ لوگ ہیں جو صاحبانِ عقل ہیں"},{"SurahNumber":39,"VerseNumber":19,"Text":"کیا جس شخص پر کلمہ عذاب ثابت ہوجائے اور کیا جو شخص جہنمّ میں چلا ہی جائے آپ اسے نکال سکتے ہیں"},{"SurahNumber":39,"VerseNumber":20,"Text":"البتہ جن لوگوں نے اپنے پروردگار کا خوف پیدا کیا ان کے لئے جنّت کے غرفے ہیں اور ان کے غرفوں پر مزید غرفے ہیں جن کے نیچے نہریں جاری ہوں گی - یہ خدا کا وعدہ ہے اور خدا اپنے وعدہ کے خلاف نہیں کرتا ہے"},{"SurahNumber":39,"VerseNumber":21,"Text":"کیا تم نے نہیں دیکھا کہ خدا نے آسمان سے پانی نازل کیا ہے پھر اسے مختلف چشموں میں جاری کردیا ہے پھر اس کے ذریعہ مختلف رنگ کی زراعت پیدا کرتا ہے پھر وہ کھیتی سوکھ جاتی ہے تو اسے زرد رنگ میں دیکھتے ہو پھر اسے بھوسا بنادیتا ہے ان تمام باتوں میں صاحبانِ عقل کے لئے یاددہانی اور نصیحت کا سامان پایا جاتا ہے"},{"SurahNumber":39,"VerseNumber":22,"Text":"کیا وہ شخص جس کے دل کو خدا نے اسلام کے لئے کشادہ کردیا ہے تو وہ اپنے پروردگار کی طرف سے نورانیت کا حامل ہے گمراہوں جیسا ہوسکتا ہے - افسوس ان لوگوں کے حال پر جن کے دل ذکر خدا کے لئے سخت ہوگئے ہیں تو وہ کھلی ہوئی گمراہی میں مبتلا ہیں"},{"SurahNumber":39,"VerseNumber":23,"Text":"اللہ نے بہترین کلام اس کتاب کی شکل میں نازل کیا ہے جس کی آیتیں آپس میں ملتی جلتی ہیں اور بار بار دہرائی گئی ہیں کہ ان سے خوف خدا رکھنے والوں کے رونگٹے کھڑے ہوجاتے ہیں اس کے بعد ان کے جسم اور دل یاد خدا کے لئے نرم ہوجاتے ہیں یہی اللہ کی واقعی ہدایت ہے وہ جس کو چاہتا ہے عطا فرمادیتا ہے اور جس کو وہ گمراہی میں چھوڑ دے اس کا کوئی ہدایت کرنے والا نہیں ہے"},{"SurahNumber":39,"VerseNumber":24,"Text":"کیا وہ شخص جو روز هقیامت بدترین عذاب کا بچاؤ اپنے چہرہ سے کرنے والا ہے نجات پانے والے کے برابر ہوسکتا ہے اور ظالمین سے تو یہی کہا جائے گا کہ اپنے کرتوت کا مزہ چکھو"},{"SurahNumber":39,"VerseNumber":25,"Text":"اور ان کّفار سے پہلے والوں نے بھی رسولوں علیھ السّلام کو جھٹلایا تو ان پر اس طرح سے عذاب وارد ہوگیا کہ انہیں اس کا شعور بھی نہیں تھا"},{"SurahNumber":39,"VerseNumber":26,"Text":"پھر خدا نے انہیں زندگی دنیا میں ذلّت کا مزہ چکھایا اور آخرت کا عذاب تو بہرحال بہت بڑا ہے اگر انہیں معلوم ہوسکے"},{"SurahNumber":39,"VerseNumber":27,"Text":"اور ہم نے لوگوں کے لئے اس قرآن میں ہر طرح کی مثال بیان کردی ہے کہ شاید یہ عبرت اور نصیحت حاصل کرسکیں"},{"SurahNumber":39,"VerseNumber":28,"Text":"یہ عربی زبان کا قرآن ہے جس میں کسی طرح کی کجی نہیں ہے شاید یہ لوگ اسی طرح تقویٰ اختیار کرلیں"},{"SurahNumber":39,"VerseNumber":29,"Text":"اللہ نے اس شخص کی مثال بیان کی ہے جس میں بہت سے جھگڑا کرنے والے شرکائ ہوں اور وہ شخص جو ایک ہی شخص کے سپرد ہوجائے کیا دونوں حالات کے اعتبار سے ایک جیسے ہوسکتے ہیں ساری تعریف اللہ کے لئے ہے مگر ان کی اکثریت سمجھتی ہی نہیں ہے"},{"SurahNumber":39,"VerseNumber":30,"Text":"پیغمبر آپ کو بھی موت آنے والی ہے اور یہ سب مرجانے والے ہیں"},{"SurahNumber":39,"VerseNumber":31,"Text":"اس کے بعد تم سب روز هقیامت پروردگار کی بارگاہ میں اپنے جھگڑے پیش کرو گے"}]}