{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":27,"VerseNumber":56,"Text":"Maar die antwoord van sy volk was niks anders nie as dat hulle gesê het: Verdryf Lot se volgelinge uit julle stad, want hulle is mense wat hulself rein wil hou"},{"SurahNumber":27,"VerseNumber":57,"Text":"Maar Ons het hom en sy volgelinge gered, behalwe sy vrou; Ons het verorden dat sy een van die agtergeblewenes sou wees"},{"SurahNumber":27,"VerseNumber":58,"Text":"En Ons het ’n reën oor hulle laat stort; en vreeslik was die reën op diegene wat gewaarsku was"},{"SurahNumber":27,"VerseNumber":59,"Text":"Sê: Alle lof behoort aan Allah, en vrede met Sy uitverkore dienaars. Is Allah beter, of is dít wat hulle met Hom vereenselwig beter"},{"SurahNumber":27,"VerseNumber":60,"Text":"Of, Wie het die hemele en die aarde geskape, en stuur vir julle water uit die wolke af? Dan laat Ons pragtige tuine daarmee groei ~ dit is onmoontlik vir julle om die bome daarvan te laat groei. Is daar ’n god naas Allah? Nee, hulle is ’n afwykende volk"},{"SurahNumber":27,"VerseNumber":61,"Text":"Of, Wie het die aarde ’n rusplek gemaak, en daarin riviere geplaas, en berge daarop geplaas, en tussen die twee seë ’n versperring geplaas? Is daar ’n god naas Allah? Nee, die meeste van hulle weet nie"},{"SurahNumber":27,"VerseNumber":62,"Text":"Of, Wie beantwoord die wanhopige wanneer hy Hom aanroep, en die kwaad verwyder, en julle opvolgers op die aarde maak. Is daar ’n god naas Allah? Hoe min dink julle daaraan"},{"SurahNumber":27,"VerseNumber":63,"Text":"Of, Wie lei julle in die duisternis van die land en die see, en Wie stuur die winde as draers van blye tyding voor Sy barmhartig- heid uit? Is daar ’n god naas Allah? Verhewe is Allah bo wat hulle met Hom vereenselwig"},{"SurahNumber":27,"VerseNumber":64,"Text":"Of, Wie laat die skepping ontstaan, en bring dit voort, en Wie gee julle lewensmiddele uit die hemel en die aarde? Is daar ’n god naas Allah? Sê: Bring julle bewyse indien julle opreg is"},{"SurahNumber":27,"VerseNumber":65,"Text":"Sê: Niemand in die hemele en op aarde ken die Onsigbare nie, behalwe Allah; en hulle weet nie wanneer hulle opgewek sal word nie"},{"SurahNumber":27,"VerseNumber":66,"Text":"Nee, hulle kennis bereik nie die Hiernamaals nie. Nee, hulle verkeer daaromtrent in twyfel. Nee, hulle is blind"},{"SurahNumber":27,"VerseNumber":67,"Text":"En hulle, wat nie glo nie, sê: Sal ons, wanneer ons en ons vaders stof geword het, weer opgewek word"},{"SurahNumber":27,"VerseNumber":68,"Text":"Ons is dit sekerlik vantevore belowe, ons en ons vaders; dit is niks anders nie as stories van die voortydse volke"},{"SurahNumber":27,"VerseNumber":69,"Text":"Sê: Reis op die aarde, en kyk wat was die einde van die misdadigers"},{"SurahNumber":27,"VerseNumber":70,"Text":"En treur nie oor hulle nie, en wees ook nie besorg oor waartoe hulle saamsweer nie"},{"SurahNumber":27,"VerseNumber":71,"Text":"En hulle sê: Wanneer sal hierdie bedreiging waar word, indien julle opreg is"},{"SurahNumber":27,"VerseNumber":72,"Text":"Sê: Dit kan wees dat ’n gedeelte van die straf wat julle wil verhaas, reeds naby is"},{"SurahNumber":27,"VerseNumber":73,"Text":"En waarlik, u Heer is goed vir die mense, maar die meeste van hulle betoon geen dank nie"},{"SurahNumber":27,"VerseNumber":74,"Text":"En voorwaar, u Heer weet wat hulle boesems verberg en wat hulle openbaar maak"},{"SurahNumber":27,"VerseNumber":75,"Text":"En daar is niks in die hemel en die aarde wat verborge is nie, of dit is in ’n duidelike boek"},{"SurahNumber":27,"VerseNumber":76,"Text":"Waarlik, hierdie Qur’ãn lê aan die Kinders van Israel baie uit aangaande dít waaroor hulle verskil"},{"SurahNumber":27,"VerseNumber":77,"Text":"En voorwaar, dit is ’n leiding en ’n genade vir die gelowiges"},{"SurahNumber":27,"VerseNumber":78,"Text":"Waarlik, u Heer sal oor hulle beslis deur Sy gebod, en Hy is die Allermagtige, die Alleswetende"},{"SurahNumber":27,"VerseNumber":79,"Text":"Stel dan u vertroue in Allah; waarlik, dan steun u op die duidelike waarheid"},{"SurahNumber":27,"VerseNumber":80,"Text":"Voorwaar, u kan die dooie nie die oproep laat hoor nie, net so kan u die dowes nie laat hoor wanneer hulle hul weggekeer het nie"},{"SurahNumber":27,"VerseNumber":81,"Text":"Ook kan u die blindes van hulle dwaling nie aflei nie. U kan niemand laat hoor nie, behalwe diegene wat in Ons tekens glo en hulle daarby neerlê nie"},{"SurahNumber":27,"VerseNumber":82,"Text":"En wanneer die woord teen hulle waar sal word, sal Ons vir hulle ’n dier uit die aarde te voorskyn bring wat met hulle sal praat; omdat die mense nie in Ons tekens geglo het nie"},{"SurahNumber":27,"VerseNumber":83,"Text":"En op die Dag wanneer Ons uit elke volk ’n gedeelte van diegene wat Ons tekens verloën het, sal versamel, sal hulle in groepe verdeel word"},{"SurahNumber":27,"VerseNumber":84,"Text":"Totdat, wanneer hulle kom, Hy sal sê: Het julle My tekens verwerp terwyl julle dit nie met kennis begryp het nie? Of wat was dit wat julle gedoen het"},{"SurahNumber":27,"VerseNumber":85,"Text":"En die woord sal vir hulle waar word omdat hulle onregverdig was, en daarom sal hulle nie praat nie"},{"SurahNumber":27,"VerseNumber":86,"Text":"Sien hulle nie dat Ons die nag gemaak het sodat hulle daarin mag rus nie, en die dag om lig te gee? Voorwaar, daarin is tekens vir ’n volk wat glo"},{"SurahNumber":27,"VerseNumber":87,"Text":"En die Dag waarop die basuin geblaas sal word, sal almal in die hemel en op aarde met vrees vervul word, behalwe diegene vir wie Allah wil spaar. En verneder sal almal na Hom kom"},{"SurahNumber":27,"VerseNumber":88,"Text":"En u sal die berge sien ~ wat u gedink het onbeweegbaar is ~ terwyl hulle soos wolke sal verbygaan: die werk van Allah se hande! Hy wat alles volmaak geskape het. Voorwaar, Hy is Bewus van julle dade"},{"SurahNumber":27,"VerseNumber":89,"Text":"Wie iets goeds bring, sal iets beters as dit kry; en hulle sal op daardie Dag teen skrik beveilig wees"},{"SurahNumber":27,"VerseNumber":90,"Text":"En wie die bose bring, op hul gesigte sal hulle in die Vuur gedompel word . ~ Word julle ooit anders as volgens verdienste beloon"},{"SurahNumber":27,"VerseNumber":91,"Text":"Sê: Ek is beveel om slegs die Heer van hierdie stad2 te aanbid, Hý wat dit heilig verklaar het en aan Wie alle dinge behoort, en ek is beveel om ook een van die onderdaniges te wees"},{"SurahNumber":27,"VerseNumber":92,"Text":"en om die Qur’ãn te verkondig. Wie derhalwe leiding volg, volg dit vir sy eie beswil; en sê aan hom wat dwaal: Ek is maar net een van die waarskuwers"},{"SurahNumber":27,"VerseNumber":93,"Text":"Sê: Alle lof kom Allah toe! Hy sal Sy tekens toon sodat julle dit sal herken. En u Heer is nie onbewus van julle dade nie"},{"SurahNumber":28,"VerseNumber":1,"Text":"Tô, Sien, Miem"},{"SurahNumber":28,"VerseNumber":2,"Text":"Dit is die verse van die Boek wat verduidelik"},{"SurahNumber":28,"VerseNumber":3,"Text":"Ons dra u die verhaal van Moses en Farao voor, in waarheid, en ten bate van ’n volk wat glo"},{"SurahNumber":28,"VerseNumber":4,"Text":"Waarlik, Farao het in die land aanmatigend opgetree en die volk in partye verdeel en een party onder hulle verswak; hy het hulle seuns doodgemaak en hulle vroue gespaar. Gewis, hy was een van die sondaars"},{"SurahNumber":28,"VerseNumber":5,"Text":"En Ons het verlang om ’n guns te bewys aan húlle wat as swak beskou is in die land, en om hulle tot leiers te maak, en om van hulle erfgename te maak"},{"SurahNumber":28,"VerseNumber":6,"Text":"en om aan hulle mag in die land te verleen, en om Farao en Hamaan en hulle leërskare te laat sien wat hulle gevrees het"},{"SurahNumber":28,"VerseNumber":7,"Text":"En Ons het aan Moses se moeder geopenbaar en gesê: Borsvoed hom; en as u ter wille van hom vrees, plaas hom dan in die rivier en moenie bang wees en ook nie treur nie, want Ons sal hom aan u teruggee en sal van hom een van die boodskappers maak"},{"SurahNumber":28,"VerseNumber":8,"Text":"En Farao se familie het hom aangeneem sodat hy ’n vyand en ’n smart vir hulle sou word; want Farao en Hamaan en hulle leërskare was boosdoeners"},{"SurahNumber":28,"VerseNumber":9,"Text":"En Farao se vrou het gesê: ’n Troos vir die oog vir my en vir u. Moet hom nie doodmaak nie. Hy mag vir ons nuttig wees en ons kan hom as ’n seun aanneem. Maar hulle het die saak nie deursien nie"},{"SurahNumber":28,"VerseNumber":10,"Text":"En die hart van Moses se moeder was sonder angs. Sy sou dit byna onthul het, het Ons nie haar hart versterk sodat sy ook een van die gelowiges was nie"},{"SurahNumber":28,"VerseNumber":11,"Text":"En sy het aan sy suster gesê: Volg hom. Sy het hom toe van ’n afstand af dopgehou, maar hulle het dit nie opgemerk nie"},{"SurahNumber":28,"VerseNumber":12,"Text":"En Ons het hom nie toegelaat om intussen te drink nie. Daarom het sy gesê: Mag ek u aan ’n huisgesin voorstel wat hom vir julle sal grootmaak, en wat goed vir hom sal wees"},{"SurahNumber":28,"VerseNumber":13,"Text":"So het Ons hom dan aan sy moeder teruggegee, sodat haar oog getroos kon word, en sodat sy nie moes treur nie en seker kon wees dat die belofte van Allah waar is. Maar die meeste van hulle weet nie"},{"SurahNumber":28,"VerseNumber":14,"Text":"En toe hy opgegroei het tot ’n sterk man, het Ons wysheid en kennis aan hom geskenk, want so beloon Ons diegene wat goeddoen"},{"SurahNumber":28,"VerseNumber":15,"Text":"En hy het die stad binnegegaan op ’n tydstip toe die inwoners daarvan nalatig was, en hy het daar twee vegtende manne gevind, die een van sy eie volk en die ander van sy vyande; en sy volksgenoot het hulp gesoek teen sy vyand. Daarom het Moses sy teenstander met sy vuis geslaan en hom gedood. Hy het gesê: Dit is die duiwel se werk; hy is inderdaad ’n vyand en openlike verleier"},{"SurahNumber":28,"VerseNumber":16,"Text":"Hy het gesê: My Heer! Waarlik, ek het myself onreg aangedoen; beskerm my derhalwe. Daarom het Hy hom beskerm, want Hy is die Vergewensgesinde, die Genadevolle"},{"SurahNumber":28,"VerseNumber":17,"Text":"Hy het gesê: My Heer! Deur die gunste wat U my bewys het, sal ek nooit die misdadigers ondersteun nie"},{"SurahNumber":28,"VerseNumber":18,"Text":"En in die môre was hy in die stad, vresende, op sy hoede; en kyk! hy wat die vorige dag sy hulp gesoek het, het wéér na hom om hulp geroep. Moses het aan hom gesê: Voorwaar, u is ’n duidelike twissoeker"},{"SurahNumber":28,"VerseNumber":19,"Text":"En toe hy hom, wat ’n vyand van hulle albei was, wou gryp, het hy gesê: O Moses! Wil u mý ook doodmaak soos u gister ’n man gedood het? U verlang slegs om ’n onderdrukker van hierdie land te word, en u wil geen regverdige wees nie"},{"SurahNumber":28,"VerseNumber":20,"Text":"En ’n man het van die verste einde van die stad aangehardloop gekom, en het gesê: O Moses! Waarlik, die leiers beraadslaag om u dood te maak. Vertrek daarom dadelik. Voorwaar, ek is u welgesind"},{"SurahNumber":28,"VerseNumber":21,"Text":"Daarop het hy daarvandaan weggegaan, vresende en op sy hoede. Hy het gesê: My Heer! Verlos my van die kwaadaardige volk"},{"SurahNumber":28,"VerseNumber":22,"Text":"En toe hy sy gesig na Mede draai, het hy gesê: Ek hoop dat my Heer my in die regte rigting sal lei"},{"SurahNumber":28,"VerseNumber":23,"Text":"En toe hy by die water van Mede aankom, het hy ’n groep manne gevind wat hulle vee laat water drink het. En hy het buiten hulle ook twee vroue gevind wat hulle kudde van die water af teruggehou het. Hy het gesê: Wat makeeer julle? Hulle het gesê: Ons kan nie ons vee laat water drink voordat die herders hulle vee van die water wegneem nie, want ons vader is ’n baie ou man"},{"SurahNumber":28,"VerseNumber":24,"Text":"Daarop het hy hulle vee laat drink. Daarna het hy opsy gegaan, in die skadu gaan staan, en gesê: My Heer! Ek het behoefte aan enigiets goeds wat U na my mag afstuur"},{"SurahNumber":28,"VerseNumber":25,"Text":"Toe het een van die twee vroue skamerig na hom gekom. Sy het gesê: My vader roep u sodat hy u kan beloon omdat u ons vee vir ons laat drink het. En toe hy by hom gekom en sy verhaal vertel het, het dié gesê: Moenie vrees nie, u het van ’n onregverdige volk ontsnap"},{"SurahNumber":28,"VerseNumber":26,"Text":"Een van hulle het gesê: O my vader! Neem hom in diens, want onder die bestes wat u kan vind, is daar nie nog iemand so sterk en betroubaar soos hy nie"},{"SurahNumber":28,"VerseNumber":27,"Text":"Hy het gesê: Ek begeer om een van my dogters met u te laat trou, op voorwaarde dat u agt jaar lank vir my sal werk; maar wanneer u tien jaar voltooi het, sal dit uit vrye wil wees. En ek sal u geen moeite gee nie. As Allah dit wil, sal u vind dat ek een van die regverdiges is"},{"SurahNumber":28,"VerseNumber":28,"Text":"Hy het geantwoord: Dit is ’n ooreenkoms tussen u en my. Watter van die twee termyne ek ook al voltooi, daar sal my geen onreg aangedoen word nie; en Allah is Getuie van wat ons sê"},{"SurahNumber":28,"VerseNumber":29,"Text":"Daarna, toe Moses die tydperk voltooi het, en met sy familie op reis was, het hy ’n vuur aan die kant van die berg bemerk. Hy het aan sy familie gesê: Wag, ek sien ’n vuur; miskien kan ek julle nuus of selfs ’n kool vuur daarvan bring, sodat julle jul kan warm maak"},{"SurahNumber":28,"VerseNumber":30,"Text":"En toe hy ná daaraan was, is van die regterkant van die dal na hom geroep, vanuit die heilige plek in die bos: O Moses! Voorwaar, Ek is Allah, die Heer van die Wêrelde"},{"SurahNumber":28,"VerseNumber":31,"Text":"Werp u staf neer. En toe hy dit sien beweeg soos ’n slang, het hy omgedraai en gevlug en nie weer omgekyk nie. O Moses! Kom vorentoe, en moenie vrees nie; waarlik, u is een van hulle wat veilig is"},{"SurahNumber":28,"VerseNumber":32,"Text":"Steek u hand in u boesem; dit sal deurskynend maar sonde skade te voorskyn kom; en wees gerus, en vrees nie. Hierdie twee dinge is tekens van u Heer aan Farao en sy leiers. Waarlik, hulle is ’n sondige volk"},{"SurahNumber":28,"VerseNumber":33,"Text":"Hy het gesê: My Heer! Ek het een van hulle doodgemaak, en ek vrees dat hulle my sal vermoor"},{"SurahNumber":28,"VerseNumber":34,"Text":"Maar my broer Aäron is gladder van tong as ek; stuur hom daarom as helper saam met my, sodat hy kan getuig van my waarheid, want ek vrees dat hulle my sal verloën"},{"SurahNumber":28,"VerseNumber":35,"Text":"Hy het gesê: Ons sal u arm deur u broer versterk, en Ons sal aan julle albei gesag verleen sodat hulle julle nie sal bereik nie. Met Ons tekens sal julle albei, en diegene wat julle volg, seëvier"},{"SurahNumber":28,"VerseNumber":36,"Text":"Toe Moses met Ons duidelike tekens na hulle gekom het, het hulle gesê: Dit is niks anders nie as towerkuns, en ons het nooit van ons voorvaders iets hiervan verneem nie"},{"SurahNumber":28,"VerseNumber":37,"Text":"En Moses het gesê: My Heer weet goed wie die leiding van Hom gebring het, en vir wie die goeie einde van die Tuiste sal wees. Waarlik, die kwaaddoeners sal nooit slaag nie"},{"SurahNumber":28,"VerseNumber":38,"Text":"En Farao het gesê: O leiers! Ek weet van geen god vir julle buiten myself nie. Stook vir my ’n vuur, o Hamaan, op stene van klei, en maak vir my ’n hoë toring sodat ek kan opklim na die God van Moses, want waarlik, ek beskou hom as ’n leuenaar"},{"SurahNumber":28,"VerseNumber":39,"Text":"En hy was ten onregte aanmatigend in die land, hy en sy leërskare, en hulle het gedink dat hulle nooit na Ons teruggebring sou word nie"},{"SurahNumber":28,"VerseNumber":40,"Text":"En Ons het hom en sy leërskare gegryp en hulle in die see gewerp. Kyk dan wat was die einde van die boosdoeners"},{"SurahNumber":28,"VerseNumber":41,"Text":"En Ons het hulle leiers gemaak wat na die Vuur uitnooi, en op die Dag van Opstanding sal hulle nie gehelp word nie"},{"SurahNumber":28,"VerseNumber":42,"Text":"En op hierdie wêreld het Ons hulle deur ’n vloek laat agtervolg, en op die Dag van Opstanding sal hulle afskuwelik wees"},{"SurahNumber":28,"VerseNumber":43,"Text":"En waarlik, Ons het Moses die Boek gegee, nadat Ons die vorige geslagte venietig het ~ daarin is duidelike bewyse vir die mense en ’n leiding en ’n genade, sodat hulle kan onthou"},{"SurahNumber":28,"VerseNumber":44,"Text":"En u2 was nie aan die westekant van die berg toe Ons aan Moses die gebod geopenbaar het nie, nog minder was u onder die aanwesiges"},{"SurahNumber":28,"VerseNumber":45,"Text":"Maar Ons het baie geslagte voortgebring, en die lewe is vir hulle verleng. En u het nie onder die volk van Mede gewoon om Ons tekens voor te dra nie, maar dit was Ons wat die boodskappers gestuur het"},{"SurahNumber":28,"VerseNumber":46,"Text":"En u was nie aan die kant van die berg toe Ons Moses geroep het nie; maar die kennis hiervan is ’n genade van u Heer, sodat u ’n volk kan waarsku tot wie vóór u geen waarskuwer gekom het nie, sodat hulle kan onthou"},{"SurahNumber":28,"VerseNumber":47,"Text":"En omdat, indien ’n ramp oor hulle sou kom vanweë dít wat hulle hande vooruitgestuur het, hulle sal sê: Ons Heer! Waarom het U nie ’n boodskapper na ons gestuur nie sodat ons U tekens kon gevolg het en onder die gelowiges kon gewees het"},{"SurahNumber":28,"VerseNumber":48,"Text":"Maar nou dat die Waarheid van Ons tot hulle gekom het, sê hulle: Waarom is aan hom nie ook gegee wat aan Moses gegee is nie? Het hulle dan nie juis dít verwerp wat voorheen aan Moses gegee is nie? Hulle sê: Twee towermiddels, die Torah en die Qur’ãn, wat mekaar ondersteun! En hulle sê: Voorwaar, ons glo nie aan één van hulle nie"},{"SurahNumber":28,"VerseNumber":49,"Text":"Sê: Bring dan ’n ander Boek van Allah, wat ’n beter leiding gee as hierdie twee, en ek sal dit volg, indien julle opreg is"},{"SurahNumber":28,"VerseNumber":50,"Text":"Maar as hulle u nie antwoord nie, weet dan dat hulle net hulle eie bose sienswyse volg. En wié dwaal meer as hy wat sy eie neigings volg, en nie die leiding van Allah nie? Voorwaar, Allah lei nie die onregverdiges nie"},{"SurahNumber":28,"VerseNumber":51,"Text":"Ons het waarlik die Woord vir hulle aaneengeknoop sodat hulle kan onthou"},{"SurahNumber":28,"VerseNumber":52,"Text":"Hulle aan wie Ons die Boek voorheen gegee het, glo daarin"},{"SurahNumber":28,"VerseNumber":53,"Text":"En wanneer dit aan hulle voorgedra word, sê hulle: Ons glo daarin. Voorwaar, dit is die Waarheid van ons Heer. Ons het ons reeds voorheen onderwerp"},{"SurahNumber":28,"VerseNumber":54,"Text":"Diesulkes sal twee maal beloon word: omdat hulle standvastig is, en omdat hulle die kwaad met die goeie afweer en aan ander meedeel van dít waarvan Ons hulle voorsien het"},{"SurahNumber":28,"VerseNumber":55,"Text":"En wanneer hulle ydele gesprekke hoor, draai hulle weg daarvan, en sê: Vir ons ons dade, en vir julle jul dade. Vrede vir julle! Ons begeer nie onkundigheid nie"},{"SurahNumber":28,"VerseNumber":56,"Text":"Waarlik, u sal hulle wat u liefhet, nie kan lei nie, maar Allah lei wie Hy wil; en Hy weet wie die regte weg bewandel"},{"SurahNumber":28,"VerseNumber":57,"Text":"En hulle sê: As ons die leiding saam met u sou volg, sal ons vanuit ons land weggevoer word. Het ons hulle nie in ’n veilige heiligdom bevestig, waarheen allerlei vrugte gebring word as ’n voorsiening van Ons nie? Maar die meeste van hulle weet dit nie"},{"SurahNumber":28,"VerseNumber":58,"Text":"En hoeveel stede het Ons nie vernietig nie wat trots was op hulle bestaansmiddele! En daardie is hulle wonings wat tot op enkeles na nie meer bewoon word nie. En Ons is altyd die Erfgename"},{"SurahNumber":28,"VerseNumber":59,"Text":"En u Heer het nooit stede vernietig voordat Hy in die moederstad ’n boodskapper verwek het nie, wat Ons tekens aan hulle voordra, en nooit het Ons stede verwoes tensy die bewoners daarvan onregverdig was nie"},{"SurahNumber":28,"VerseNumber":60,"Text":"En watter dinge ook al aan julle gegee is, dit is slegs ’n middel van bestaan vir die lewe van hierdie wêreld en ter versiering daarvan; en wat by Allah is, is beter, en van ewige duur. Wil julle dan nie verstaan nie"},{"SurahNumber":28,"VerseNumber":61,"Text":"Is hy aan wie Ons belowe het dat guns aan hom bewys sal word, soos hy aan wie Ons in hierdie wêreld guns bewys het, maar wat op die Weeropstandingsdag een van diegene sal wees wat vir die straf opgewek sal word"},{"SurahNumber":28,"VerseNumber":62,"Text":"En op die Dag wanneer Hy hulle sal oproep en sê: Waar is diegene van wie julle beweer het dat hulle My deelgenote is"},{"SurahNumber":28,"VerseNumber":63,"Text":"Dan sal diegene teen wie die Woord van krag sal word, sê: Ons Heer! Dit is húlle wat ons verplig het om af te wyk. Ons het hulle laat afdwaal soos ons self afgedwaal het. Ons betuig ons onskuld aan U. Ons het hulle nie aanbid nie"},{"SurahNumber":28,"VerseNumber":64,"Text":"En daar sal gesê word: Roep julle afgode aan. En hulle sal hul aanroep, maar hulle sal geen antwoord ontvang nie, en hulle sal die straf sien. Het hulle maar liewers die regte weg gevolg"},{"SurahNumber":28,"VerseNumber":65,"Text":"En op dié Dag sal Hy na hulle roep en sê: Watter antwoord het julle aan die boodskappers gegee"},{"SurahNumber":28,"VerseNumber":66,"Text":"Op daardie Dag sal alle uitgange vir hulle duister word en hulle sal mekaar nie kan uitvra nie"},{"SurahNumber":28,"VerseNumber":67,"Text":"Maar hy wat berou het en glo en goeddoen, sal dan waarskynlik by die suksesvolles wees"},{"SurahNumber":28,"VerseNumber":68,"Text":"En u Heer skep en kies wie Hy wil. Dit is nie vir hulle om te kies nie. Eer aan Allah! Verhewe is Hy bo alles wat hulle met Hom vereenselwig"},{"SurahNumber":28,"VerseNumber":69,"Text":"En u Heer weet wat hulle boesems verberg en wat hulle openbaar maak"},{"SurahNumber":28,"VerseNumber":70,"Text":"En Hy is Allah; daar is geen god nie buiten Hom! Aan Hom behoort alle lof in hierdie wêreld en in die Hiernamaals; en die oordeel is Syne, en na Hom sal julle teruggebring word"},{"SurahNumber":28,"VerseNumber":71,"Text":"Sê: Kyk, as Allah die nag onophoudelik oor julle laat voortduur tot die Opstandingsdag, wie is die god buiten Allah wat vir julle lig kan bring? Wil julle dan nie luister nie"},{"SurahNumber":28,"VerseNumber":72,"Text":"Sê: Kyk, as Allah die dag onophoudelik oor julle laat voortduur tot op die Opstandingsdag, wie is die god buiten Allah wat die nag kan bring waarin julle rus vind? Wil julle dan nie insien nie"},{"SurahNumber":28,"VerseNumber":73,"Text":"En deur Sy barmhartigheid het Hy die dag en die nag vir julle gemaak, dat julle kan rus, en dat julle na Sy oorvloed kan uitsien, en sodat julle dankbaar kan wees"},{"SurahNumber":28,"VerseNumber":74,"Text":"En die Dag waarop Hy hulle sal roep en sê: Waar is My mede- dingers wat julle gedink het bestaan"},{"SurahNumber":28,"VerseNumber":75,"Text":"En Ons sal uit elke volk ’n getuie neem en Ons sal sê: Bring julle bewyse. Dan sal hulle weet dat die Waarheid aan Allah behoort; en dít wat hulle versin het, sal misluk"},{"SurahNumber":28,"VerseNumber":76,"Text":"Korah het sekerlik tot die volk van Moses behoort, maar hy het hulle onderdruk, en Ons het hom soveel skatte gegee dat sy opgehoopte skatte ’n groep sterk manne sou afweeg. Toe sy volk aan hom gesê het: Moenie spog nie, want Allah hou nie van hulle wat spog nie"},{"SurahNumber":28,"VerseNumber":77,"Text":"en soek na die Tuiste van die Hiernamaals deur middel van wat Allah aan u gegee het, en vergeet nie u deel aan die wêreld nie, en doen goed aan ander soos Allah aan u goed gedoen het; en skep geen wanorde in die land nie, want Allah het die sondaars nie lief nie"},{"SurahNumber":28,"VerseNumber":78,"Text":"het hy gesê: Dit is aan my alleen deur my kennis gegee. Het hy dan nie geweet dat Allah baie geslagte vóór hom vernietig het wat magtiger as hy was en groter in aantal nie? En die misdadigers word nie uitgevra omtrent hulle misdade nie"},{"SurahNumber":28,"VerseNumber":79,"Text":"So het hy na sy volk gegaan in prag en praal. Diegene wat verlang na die lewe van hierdie wêreld het gesê: Kon ons ook maar dieselfde hê as wat aan Korah gegee is! Waarlik, hy is in besit van ’n baie groot fortuin"},{"SurahNumber":28,"VerseNumber":80,"Text":"Maar hulle aan wie kennis gegee was, het gesê: Wee julle! Die beloning van Allah vir hom wat glo en goeddoen, is beter; en dit sal aan niemand geskenk word nie behalwe aan die geduldiges"},{"SurahNumber":28,"VerseNumber":81,"Text":"So het Ons dan veroorsaak dat die aarde hom en sy woning ingesluk het; en hy het geen party gehad om hom teen Allah te help nie, ook was hy nie een van diegene wat hulself kon verdedig nie"},{"SurahNumber":28,"VerseNumber":82,"Text":"En hulle wat die vorige dag nog sy rusplek begeer het, het toe begin sê: A! Allah vermeerder en verminder vir wie van Sy dienaars Hy wil; was dit nie vir Allah se genade nie, sou Hy ons ook verneder het. A! Die ondankbares slaag nooit"},{"SurahNumber":28,"VerseNumber":83,"Text":"Die tuiste van die Hiernamaals gee Ons aan diegene wat geen selfverheffing op die aarde begeer of wanorde stig nie. En die goeie einde is daar vir diegene wat godvresend is"},{"SurahNumber":28,"VerseNumber":84,"Text":"Hy wat met die goeie te voorskyn kom, sal met iets beters beloon word, maar hulle wat kwaad doen, sal slegs met hul eie dade vergeld word"},{"SurahNumber":28,"VerseNumber":85,"Text":"Hy wat die verkondiging van die Qur’ãn vir u opgelê het, sal u waarlik na die Plek van Terugkoms terugbring. Sê: My Heer weet goed wie die ware leiding gebring het en wie op ’n dwaalspoor is"},{"SurahNumber":28,"VerseNumber":86,"Text":"U het nie verwag dat die Boek aan u geopenbaar sou word nie, maar dit is genade van u Heer; steun daarom nie die ongelowiges nie"},{"SurahNumber":28,"VerseNumber":87,"Text":"En laat hulle u nie van die tekens van Allah afkeer nadat dit aan u geopenbaar is nie; en roep die mense tot u Heer, en wees nie een van die heidene nie"},{"SurahNumber":28,"VerseNumber":88,"Text":"En moenie ’n ander god as Allah aanroep nie. Daar is geen god nie buiten Hom. Alles behalwe Hy sal vergaan; die Oordeel is Syne en tot Hom sal julle teruggebring word"},{"SurahNumber":29,"VerseNumber":1,"Text":"Alief, Laam, Miem"},{"SurahNumber":29,"VerseNumber":2,"Text":"Dink die mense dat hulle met rus gelaat sal word, net omdat hulle sê: Ons glo; sonder dat hulle ook beproef sal word"},{"SurahNumber":29,"VerseNumber":3,"Text":"En Ons het inderdaad diegene vóór hulle beproef; daarom sal Allah seker weet wie opreg is, en Hy sal weet wie die leuenaars is"},{"SurahNumber":29,"VerseNumber":4,"Text":"Of dink hulle wat bose dade doen, dat hulle Ons sal ontsnap? Hulle oordeel is swak"},{"SurahNumber":29,"VerseNumber":5,"Text":"Wie die ontmoeting met Allah verwag, moet weet dat die vasgestelde tyd van Allah gewis sal kom. En Hy is die Alles- horende, die Alleswetende"},{"SurahNumber":29,"VerseNumber":6,"Text":"En wie hard strewe, strewe slegs vir homself. Voorwaar, Allah is Selfgenoegsaam, bo die behoefte van Sy skepsels verhef"},{"SurahNumber":29,"VerseNumber":7,"Text":"En aangaande hulle wat glo en goeie dade doen, Ons sal gewis hulle kwellings verwyder en hulle die beste beloning gee vir wat hulle doen"},{"SurahNumber":29,"VerseNumber":8,"Text":"En Ons het die mens gebied om sy ouers goed te behandel. Maar indien hulle met u argumenteer om ander met My te vereenselwig waarvan u geen kennis dra nie, gehoorsaam hulle nie. Tot My is u terugkeer, en Ek sal u meedeel wat u gedoen het"},{"SurahNumber":29,"VerseNumber":9,"Text":"En hulle wat glo en goeie dade doen, vir hulle sal Ons sekerlik onder die regverdiges toelaat"},{"SurahNumber":29,"VerseNumber":10,"Text":"En onder die mense is daar hy wat sê: Ons glo in Allah. Maar as hy vervolg word ter wille van Allah, beskou hy die vervolging as ’n straf van Allah. En as hulp van u Heer kom, sê hulle: Waarlik, ons was saam met u. Is Allah dan nie die Beste Kennisdraer van wat in die hart van die mens omgaan nie"},{"SurahNumber":29,"VerseNumber":11,"Text":"Allah sal seker weet wie diegene is wat glo, en Hy sal weet wie die huigelaars is"},{"SurahNumber":29,"VerseNumber":12,"Text":"En hulle wat nie glo nie sê aan die gelowiges: Volg ons weg; ons sal julle sonde dra. En hulle is nie in staat om hul sondes te dra nie. Hulle is sekerlik leuenaars"},{"SurahNumber":29,"VerseNumber":13,"Text":"Hulle sal sekerlik hulle eie laste dra, en ander laste buiten hulle eie laste; en waarlik, hulle sal op die Opstandingsdag ondervra word aangaande dít wat hulle versin het"},{"SurahNumber":29,"VerseNumber":14,"Text":"Voorwaar, Ons het Noag na sy volk gestuur, en op vyftig jaar na het hy ’n duisend jaar onder hulle gebly. En die sondvloed het hulle ingehaal terwyl hulle sondaars was"},{"SurahNumber":29,"VerseNumber":15,"Text":"Daarom het Ons hom en sy volgelinge in die ark gered, en dit tot ’n teken vir die volke gemaak"},{"SurahNumber":29,"VerseNumber":16,"Text":"En vir Abraham het Ons gestuur toe hy aan sy volk gesê het: Aanbid Allah, en wees bewus van Hom. Dit sal vir julle die beste wees, indien julle dit weet"},{"SurahNumber":29,"VerseNumber":17,"Text":"Buiten Allah aanbid julle slegs afgode, en julle versin ’n leuen. Hulle wat julle buiten Allah aanbid, het sekerlik geen gesag oor julle onderhoud nie. Soek daarom lewensonderhoud van Allah en aanbid Hom en wees Hom dankbaar. Tot Hom sal julle teruggebring word"},{"SurahNumber":29,"VerseNumber":18,"Text":"En as julle verloën, ander nasies vóór julle het die Waarheid inderdaad ook verloën. En die plig van die Boodskapper is slegs om die boodskap duidelik af te lewer"},{"SurahNumber":29,"VerseNumber":19,"Text":"Sien hulle nie hoedat Allah die skepping verwek en dit daarna herhaal nie? Dit is waarlik maklik vir Allah"},{"SurahNumber":29,"VerseNumber":20,"Text":"Sê: Reis oor die aarde, en kyk hoe Allah die eerste skepping begin het en daarna ook die latere skepping verwek het. Waarlik, Allah het mag oor alle dinge"},{"SurahNumber":29,"VerseNumber":21,"Text":"Hy straf wie Hy wil en Hy toon barmhartigheid aan wie Hy wil, en tot Hom sal julle teruggebring word"},{"SurahNumber":29,"VerseNumber":22,"Text":"En julle kan nie uit die aarde of uit die hemel ontsnap nie, en buiten Allah het julle geen beskermer of helper nie"},{"SurahNumber":29,"VerseNumber":23,"Text":"En diegene wat nie in die tekens van Allah en die ontmoeting met Hom glo nie, hulle wanhoop aan My barmhartigheid, en vir hulle is daar ’n smartlike straf"},{"SurahNumber":29,"VerseNumber":24,"Text":"En die antwoord van sy volk was niks anders nie as dat hulle gesê het: Maak hom dood, of verbrand hom! Maar Allah het hom van die vuur gered. Daarin is sekerlik tekens vir ’n volk wat glo"},{"SurahNumber":29,"VerseNumber":25,"Text":"En hy het gesê: Julle het buiten Allah slegs afgode geneem ter wille van die vriendskap met mekaar in die lewe van hierdie wêreld, maar op die Opstandingsdag sal sommige van julle ander vervloek; en julle tuiste sal die Vuur wees, en julle sal geen helpers hê nie"},{"SurahNumber":29,"VerseNumber":26,"Text":"Lot het daarom in hom geglo. En hy het gesê: Ek vlug na my Heer. Waarlik, Hy is die Almagtige, die Allerwyse"},{"SurahNumber":29,"VerseNumber":27,"Text":"En Ons het Isak en Jakob aan hom gegee, en die profeetskap en die Boek vir sy nageslag verorden. En Ons het hom sy beloning in hierdie wêreld gegee, en in die Hiernamaals sal hy sekerlik onder die regverdiges wees"},{"SurahNumber":29,"VerseNumber":28,"Text":"En toe Lot aan sy volk gesê het: Voorwaar, julle verrig ’n gruwel- daad wat geen mens ooit vóór julle begaan het nie"},{"SurahNumber":29,"VerseNumber":29,"Text":"Nader julle manne met wellus, en pleeg julle struikrowery, en begaan julle selfs gruweldade op julle byeenkomste? Maar die antwoord van sy volk was slegs: Bring die straf van Allah oor ons, as u die waarheid spreek"},{"SurahNumber":29,"VerseNumber":30,"Text":"Hy het gesê: My Heer! Help my teen hierdie sondige volk"},{"SurahNumber":29,"VerseNumber":31,"Text":"En toe Ons boodskappers met goeie nuus na Abraham gekom het, het hulle gesê: Ons gaan die volk van hierdie stad vernietig, want haar inwoners is kwaaddoeners"},{"SurahNumber":29,"VerseNumber":32,"Text":"Hy het gesê: Maar Lot is daarin. Hulle het gesê: Ons weet wel wie daarin is. Ons sal hom en sy volgelinge sekerlik red, behalwe sy vrou; sy is een van hulle wat sal agterbly"},{"SurahNumber":29,"VerseNumber":33,"Text":"En toe Ons boodskappers by Lot kom, het hy verdriet oor hulle gehad, want hy was nie in staat om hulle te beskerm nie. Maar hulle het gesê: Moenie vrees nie, en treur ook nie. Waarlik, ons sal u en u volgelinge red, behalwe u vrou, want sy is een van hulle wat moet agterbly"},{"SurahNumber":29,"VerseNumber":34,"Text":"Ons sal gewis ’n straf uit die hemel oor die bewoners van hierdie stad afstuur, vanweë hul oortredinge"},{"SurahNumber":29,"VerseNumber":35,"Text":"En Ons het waarlik ’n duidelike teken daarvan nagelaat vir ’n volk wat verstaan"},{"SurahNumber":29,"VerseNumber":36,"Text":"En na Mede het Ons hulle broer Sjoe-eib gestuur, wat gesê het: O my volk! Dien Allah, en vrees die Laaste Dag, en stig geen onheil op hierdie aarde nie"},{"SurahNumber":29,"VerseNumber":37,"Text":"Maar hulle het hom verloën. Daarom het ’n hewige aardbewing hulle getref, en hulle het in hul wonings uitgestrek op die grond bly lê"},{"SurahNumber":29,"VerseNumber":38,"Text":"En Aad en Thamoed! Sommige van hulle wonings kan julle inderdaad nog sien. En die duiwel het hulle dade vir hul aan- loklik gemaak, en het hulle uit die pad gedraai, ofskoon hulle dit duidelik kon sien"},{"SurahNumber":29,"VerseNumber":39,"Text":"En Korah en Farao en Hamaan! En waarlik, Moses het met duidelike bewyse na hulle gekom, maar hulle het hul hoog- moedig gedra; maar hulle kon Ons nie ontduik nie"},{"SurahNumber":29,"VerseNumber":40,"Text":"So het Ons iedereen vir sy sonde gestraf. En onder hulle was hy oor wie Ons ’n geweldige storm gestuur het, en onder hulle was een wat deur die aardbewing getref is, en onder hulle was hy wat in die aarde versink het, en onder hulle was hy vir wie Ons laat verdrink het. en dit was nie Allah wat hulle onreg aangedoen het nie, maar hulle het hulself onreg aangedoen"},{"SurahNumber":29,"VerseNumber":41,"Text":"Die gelykenis van hulle wat beskermhere buiten Allah aanneem, is soos die gelykenis van die spinnekop wat ’n huis vir haarself maak; en die swakste huis is sekerlik die huis van die spinnekop, as hulle dit maar net besef"},{"SurahNumber":29,"VerseNumber":42,"Text":"Voorwaar, Allah weet wat hulle buiten Hom aanroep. En Hy is die Almagtige, die Allerwyse"},{"SurahNumber":29,"VerseNumber":43,"Text":"En hierdie gelykenisse stel Ons voor vir die mens, en niemand verstaan hulle nie behalwe die geleerdes"},{"SurahNumber":29,"VerseNumber":44,"Text":"Allah het die hemele en die aarde in waarheid geskape. Daarin is sekerlik ’n teken vir diegene wat glo"},{"SurahNumber":29,"VerseNumber":45,"Text":"Verkondig dít wat aan u in die Boek geopenbaar is, en onderhou die gebed. Voorwaar, die gebed hou ’n mens weg van onwelvoeg- likheid en die kwaad. Om aan Allah te dink, is sekerlik die grootste krag. En Allah weet wat julle doen"}]}