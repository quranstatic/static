{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":67,"VerseNumber":1,"Text":"پر برکت و بزرگوار است کسی‌که فرمانروایی جهان هستی به دست اوست، و او بر هر چیز تواناست"},{"SurahNumber":67,"VerseNumber":2,"Text":"(همان) کسی‌که مرگ و زندگی را آفرید تا شما را بیازماید که کدام یک از شما نیکو کار‌تر است، و او پیروزمند بخشنده است"},{"SurahNumber":67,"VerseNumber":3,"Text":"(آن) کس‌که هفت آسمان را بر فراز یکدیگر آفرید، در آفرینش (الله) رحمان هیچ خلل و بی نظمی نمی‌بینی، باز چشم بگردان، آیا نقصانی (و شکافی) می‌بینی؟"},{"SurahNumber":67,"VerseNumber":4,"Text":"سپس بار دیگر چشم بگردان، چشم تو در حالی‌که خسته و ناتوان است به سوی تو باز می‌گردد"},{"SurahNumber":67,"VerseNumber":5,"Text":"به راستی ما آسمان دنیا را با چراغ‌ها آراستیم، و آن‌ها را برای راندن شیاطین قرار دادیم، و برای آن‌ها عذاب (آتش) سوزان آماده ساختیم"},{"SurahNumber":67,"VerseNumber":6,"Text":"و برای کسانی‌که به پروردگار‌شان کافر شدند عذاب جهنم است، و چه بد جایگاهی است"},{"SurahNumber":67,"VerseNumber":7,"Text":"هنگامی‌که در آن انداخته شوند، از آن نعره‌ای (وحشتناک) می‌شنوند، در حالی‌که آن می‌جوشد"},{"SurahNumber":67,"VerseNumber":8,"Text":"از شدت خشم نزدیک است پاره پاره شود، هرگاه که گروهی در آن انداخته می‌شوند، نگهبانانش از آن‌ها می‌پرسند: «آیا بیم‌دهنده‌ای به سراغ شما نیامد؟!»"},{"SurahNumber":67,"VerseNumber":9,"Text":"گویند: «چرا، بیم‌دهنده به سوی ما آمد، پس ما او را تکذیب کردیم، و گفتیم: هرگز الله چیزی نازل نکرده است، شما جز در گمراهی بزرگ نیستید»"},{"SurahNumber":67,"VerseNumber":10,"Text":"و گویند: «اگر ما می‌شنیدیم یا تعقل می‌کردیم، در (زمرۀ) دوزخیان نبودیم»"},{"SurahNumber":67,"VerseNumber":11,"Text":"پس آن‌ها به گناه خود اعتراف کنند، دور باد دوزخیان از رحمت الله"},{"SurahNumber":67,"VerseNumber":12,"Text":"بی‌گمان کسانی‌که درنهان از پروردگار‌شان می‌ترسند، آنان آمرزش و پاداش بزرگی دارند"},{"SurahNumber":67,"VerseNumber":13,"Text":"گفتار خود را پنهان دارید یا آن را آشکار سازید، (به هر حال) او به آنچه در دل‌هاست آگاه است"},{"SurahNumber":67,"VerseNumber":14,"Text":"آیا کسی‌که (همۀ موجودات را) آفریده است، (از حال آن‌ها) نمی‌داند؟ در حالی‌که او باریک‌بین و آگاه است"},{"SurahNumber":67,"VerseNumber":15,"Text":"او کسی است که زمین را برای شما رام گردانید، پس در گوشه و نواحی آن راه بروید و از روزی او بخورید، و بازگشت (همه) به سوی اوست"},{"SurahNumber":67,"VerseNumber":16,"Text":"آیا خود را از کسی‌که در آسمان است، در امان می‌دانید، که (فرمان دهد) زمین شما را فرو برد، پس آن ناگهان به لرزش در آید؟"},{"SurahNumber":67,"VerseNumber":17,"Text":"یا خود را از کسی‌که در آسمان است، در امام می‌دانید، که تند بادی همراه با سنگریزه بر شما فرستد؟ پس بزودی خواهید دانست که هشدار من چگونه است"},{"SurahNumber":67,"VerseNumber":18,"Text":"و به راستی کسانی‌که پیش از آنان بودند (نیز دعوت پیامبران را) تکذیب کردند، پس عقوبت من چگونه بود"},{"SurahNumber":67,"VerseNumber":19,"Text":"آیا به پرندگانی که بر فراز سرشان است، که گاهی بال‌های خود را می‌گشایند، و گاهی فرو می‌بندند، نگاه نکردند؟! جز (الله) رحمان (کسی) آن‌ها را (بر فراز آسمان) نگاه نمی‌دارد، بی‌گمان او به هر چیز بیناست"},{"SurahNumber":67,"VerseNumber":20,"Text":"آیا این چه کسی است آن که لشکر شماست، که به جای (الله) رحمان شما را یاری می‌کند؟ کافران جز در فریب (و غرور‌شان) نیستند"},{"SurahNumber":67,"VerseNumber":21,"Text":"آیا آن کیست که به شما روزی دهد اگر او روزیش را باز دارد؟ بلکه آن‌ها در سرکشی و دوری از حق لجاجت می‌کنند"},{"SurahNumber":67,"VerseNumber":22,"Text":"آیا کسی‌که به رو افتاده حرکت می‌کند به هدایت نزدیکتراست، یا آن کسی‌که راست و استوار بر راه راست گام بر می‌دارد؟"},{"SurahNumber":67,"VerseNumber":23,"Text":"بگو: «او کسی است که شما را آفرید، و برای شما گوش و چشمان و دل قرار داد، (اما شما) اندکی سپاس گزاری می‌کنید»"},{"SurahNumber":67,"VerseNumber":24,"Text":"بگو: «او کسی است شما را در زمین پراکند و به سوی او گرد آورده می‌شوید»"},{"SurahNumber":67,"VerseNumber":25,"Text":"و می‌گویند: «اگر راست می‌گویید این وعدۀ (قیامت) چه زمانی است؟»"},{"SurahNumber":67,"VerseNumber":26,"Text":"(ای پیامبر) بگو: «علم (قیامت) تنها نزد الله است، و من فقط هشداردهنده‌ای آشکار هستم»"},{"SurahNumber":67,"VerseNumber":27,"Text":"پس چون آن (وعده و عذاب الهی) را از نزدیک ببینند، چهرۀ کسانی‌که کافر شدند سیاه و اندوهگین می‌گردد، و (به آن‌ها) گفته می‌شود: این همان چیزی است که شما آن را می‌طلبیدید"},{"SurahNumber":67,"VerseNumber":28,"Text":"(ای پیامبر) بگو: «به من خبر دهید، اگر الله مرا و کسانی‌که با من هستند، هلاک کند، یا بر ما رحمت آورد، پس چه کسی کافران را از عذاب دردناک پناه می‌دهد؟!»"},{"SurahNumber":67,"VerseNumber":29,"Text":"بگو: «او (الله) رحمان است، به او ایمان آورده‌ایم، و بر او توکل کرده‌ایم، پس (ای کافران) بزودی خواهید دانست چه کسی در گمراهی آشکار است!»"},{"SurahNumber":67,"VerseNumber":30,"Text":"(ای پیامبر) بگو: «به من خبر دهید اگر آب (شرب) شما (در زمین) فرو رود، پس چه کسی می‌تواند برای شما آب روان (و گوارا) بیاورد؟!»"},{"SurahNumber":68,"VerseNumber":1,"Text":"نون، سوگند به قلم و آنچه می‌نویسند"},{"SurahNumber":68,"VerseNumber":2,"Text":"که تو (ای پیامبر) به نعمت (و فضل) پروردگارت دیوانه نیستی"},{"SurahNumber":68,"VerseNumber":3,"Text":"و بی‌گمان برای تو (ای پیامبر) پاداشی بی‌پایان (و عظیم) است"},{"SurahNumber":68,"VerseNumber":4,"Text":"و یقیناً تو (ای محمد) بر اخلاق و خوی بسیار عظیم و والایی هستی"},{"SurahNumber":68,"VerseNumber":5,"Text":"پس تو بزودی خواهی دید و آن‌ها (نیز) خواهند دید"},{"SurahNumber":68,"VerseNumber":6,"Text":"که کدام یک از شما دیوانه است"},{"SurahNumber":68,"VerseNumber":7,"Text":"همانا پروردگارت بهتر می‌داند چه کسی از راه او گمراه گشته است، و (نیز) او به هدایت یافتگان دانا‌تر است"},{"SurahNumber":68,"VerseNumber":8,"Text":"پس از تکذیب کنندگان اطاعت مکن"},{"SurahNumber":68,"VerseNumber":9,"Text":"آن‌ها دوست دارند (و می‌خواهند) که نرمی (و مدارا) کنی، پس آن‌ها (نیز) نرمی (و مدارا) کنند"},{"SurahNumber":68,"VerseNumber":10,"Text":"و از هر فرومایه‌ای که بسیار سوگند (دروغ) یاد می‌کند، اطاعت مکن"},{"SurahNumber":68,"VerseNumber":11,"Text":"(آن) بسیار عیبجویی که به سخن‌چینی آمد و رفت می‌کند"},{"SurahNumber":68,"VerseNumber":12,"Text":"و بسیار بازدارندۀ (کار) خیر، و متجاوز و گناهکار است"},{"SurahNumber":68,"VerseNumber":13,"Text":"خشن (و کینه‌توز) و (بدتر) از آن (بی‌نسب و) حرام زاده است"},{"SurahNumber":68,"VerseNumber":14,"Text":"بدان خاطر که صاحب مال و فرزندان بسیار است (مبادا از او اطاعت کنی)"},{"SurahNumber":68,"VerseNumber":15,"Text":"هنگامی‌که آیات ما بر او خواند شود، گوید: «(این‌ها) افسانه‌های گذشتگان است"},{"SurahNumber":68,"VerseNumber":16,"Text":"به زودی بر بینی او داغ می‌گذاریم"},{"SurahNumber":68,"VerseNumber":17,"Text":"ما آن‌ها را آزمایش کردیم، همان‌گونه که صاحبان باغ را آزمودیم، هنگامی‌که سوگند یاد کردند که صبحگاهان (که مستندان نباشند) میوه‌های باغ را بچینند"},{"SurahNumber":68,"VerseNumber":18,"Text":"و ان شاء الله (اگر الله بخواهد) نگفتند"},{"SurahNumber":68,"VerseNumber":19,"Text":"پس عذابی (فرا‌‌گیر) از سوی پروردگارت بر (باغ) آن‌ها فرو آمد، در حالی‌که همه در خواب بودند"},{"SurahNumber":68,"VerseNumber":20,"Text":"پس آن باغ (سبز و خرم) همچون شب سیاه شد"},{"SurahNumber":68,"VerseNumber":21,"Text":"آنگاه صبحگاهان یکدیگر را ندا دادند"},{"SurahNumber":68,"VerseNumber":22,"Text":"که اگر می‌خواهید درو کنید، به سوی کشتزار (و باغ) خویش بروید"},{"SurahNumber":68,"VerseNumber":23,"Text":"پس آن‌ها (به سوی کشتزار) حرکت کردند. در حالی‌که آهسته باهم می‌گفتند"},{"SurahNumber":68,"VerseNumber":24,"Text":"«(مراقب باشید) که امروز هیچ بی‌نوا (و مسکینی) در آن (باغ) وارد نشود»"},{"SurahNumber":68,"VerseNumber":25,"Text":"و صبحگاهان با تصمیم جدی بر منع و جلوگیری (از مستمندان) بیرون شدند"},{"SurahNumber":68,"VerseNumber":26,"Text":"پس هنگامی‌که آن (باغ) را دیدند، گفتند: «یقیناً ما راه گم کرده‌ایم،"},{"SurahNumber":68,"VerseNumber":27,"Text":"نه، بلکه ما (از حاصلان) بی‌بهره و محروم هستیم»"},{"SurahNumber":68,"VerseNumber":28,"Text":"یکی از بهترین آن‌ها گفت: «آیا به شما نگفتم، چرا (شکر و) تسبیح (الله را) نمی‌گویید؟!»"},{"SurahNumber":68,"VerseNumber":29,"Text":"گفتند: «پروردگار ما پاک و منزه است، مسلّماً ما ستمکار بودیم»"},{"SurahNumber":68,"VerseNumber":30,"Text":"آنگاه ملامت کنان به یکدیگر رو آوردند"},{"SurahNumber":68,"VerseNumber":31,"Text":"گفتند: «وای بر ما که طغیان‌گر (و سرکش) بودیم،"},{"SurahNumber":68,"VerseNumber":32,"Text":"امید‌‌‌‌‌‌‌واریم که پروردگارمان (ما را ببخشد و) در عوض چیزی بهتر از آن (باغ) به ما بدهد، بی‌گمان ما به سوی پروردگار خود روی آورده‌ایم»"},{"SurahNumber":68,"VerseNumber":33,"Text":"عذاب (الله در دنیا) این چنین است، و عذاب آخرت مسلماً بزرگ‌تر (و بیشتر) است، اگر آن‌ها می‌دانستند"},{"SurahNumber":68,"VerseNumber":34,"Text":"به راستی برای پرهیزگاران نزد پروردگار‌شان باغ‌های پر نعمت است"},{"SurahNumber":68,"VerseNumber":35,"Text":"آیا ما مسلمانان را همچون مجرمان (و گناهکاران) قرار می‌دهیم؟"},{"SurahNumber":68,"VerseNumber":36,"Text":"شما را چه شده است، چگونه داوری می‌کنید؟"},{"SurahNumber":68,"VerseNumber":37,"Text":"آیا شما کتابی (آسمانی) دارید که در آن می‌خوانید؟"},{"SurahNumber":68,"VerseNumber":38,"Text":"و در آن (کتاب) آنچه را انتخاب کنید، برای شما (نوشته شده) است؟"},{"SurahNumber":68,"VerseNumber":39,"Text":"یا اینکه شما بر (عهدۀ) ما عهد و پیمان استواری تا روز قیامت دارید، که هر چه را حکم کنید، (حق) برای شما باشد؟"},{"SurahNumber":68,"VerseNumber":40,"Text":"(ای پیامبر) از آن‌ها بپرس، کدام یک از آنان در برابر این (ادعا‌ها) متعهد است؟"},{"SurahNumber":68,"VerseNumber":41,"Text":"و یا اینکه آن‌ها (معبودان و) شریکانی دارند، پس اگر است می‌گویند باید شریکان (و معبودان) خویش را بیاورند"},{"SurahNumber":68,"VerseNumber":42,"Text":"روزی‌که (کار بالا گیرد و الله متعال برای داوری میان خلائق بیاید) ساق برهنه و مکشوف گردد، و (مشرکان) دعوت به سجود می‌شوند، ولی نمی‌توانند (سجده کنند)"},{"SurahNumber":68,"VerseNumber":43,"Text":"(در حالی‌که) دیدگانشان (از ندامت و خجالت) فرو افتاده و ذلّت و خواری وجود‌شان را در بر گرفته است، و یقیناً که پیش از آن (در دنیا) در حالی‌که سالم بودند به سجود فرا خوانده می‌شدند"},{"SurahNumber":68,"VerseNumber":44,"Text":"پس (ای پیامبر) مرا با آن کسی‌که این سخن (قرآن) را تکذیب می‌کند وا‌گذار، ما آنان را از آنجایی‌که نمی‌دانند بتدریج خواهیم گرفت"},{"SurahNumber":68,"VerseNumber":45,"Text":"و به آن‌ها مهلت می‌دهم، بی‌گمان مکر (و تدبیر) من استوار (و محکم) است"},{"SurahNumber":68,"VerseNumber":46,"Text":"(ای پیامبر) آیا تو از آن‌ها مزدی درخواست می‌کنی، که (آن‌ها از ادای آن در رنجند، و) برایشان سنگین است؟"},{"SurahNumber":68,"VerseNumber":47,"Text":"یا (اسرار) غیب نزد آن‌هاست، پس آنان (از آن) می‌نویسند"},{"SurahNumber":68,"VerseNumber":48,"Text":"پس (ای پیامبر) برای فرمان (و حکم) پروردگارت صبر کن، و مانند صاحب ماهی (= یونس بن متی) مباش، هنگامی‌که سرشار از غم و اندوه بود (الله را) نداد کرد"},{"SurahNumber":68,"VerseNumber":49,"Text":"اگر نعمت (و رحمتی) از سوی پروردگارش او را در نمی‌یافت، یقیناً (از شکم ماهی) به صحرای بی آب و علف بیرون افکنده می‌شد، در حالی‌که او بد‌حال (و نکوهیده) بود"},{"SurahNumber":68,"VerseNumber":50,"Text":"پس پروردگارش او را برگزید، و او را از صالحان قرار داد"},{"SurahNumber":68,"VerseNumber":51,"Text":"و (ای پیامبر) نزدیک است کسانی‌که کافر شدند، هنگامی‌که آیات قرآن را می‌شنوند، با چشم‌های خود تو را چشم زخم بزنند (و بلغزانند) و می‌گویند: «قطعاً او دیوانه است»"},{"SurahNumber":68,"VerseNumber":52,"Text":"در حالی‌که این (قرآن) جز پندی برای جهانیان نیست"},{"SurahNumber":69,"VerseNumber":1,"Text":"(روز) واقع شدنی (رستاخیز)"},{"SurahNumber":69,"VerseNumber":2,"Text":"آن واقع شدنی چیست؟"},{"SurahNumber":69,"VerseNumber":3,"Text":"و تو چه دانی آن واقع شدنی چیست (و چگونه است)؟"},{"SurahNumber":69,"VerseNumber":4,"Text":"(قوم) ثمود و (قوم) عاد (قیامت) درهم کوبنده را تکذیب کردند"},{"SurahNumber":69,"VerseNumber":5,"Text":"پس اما (قوم) ثمود، به بانگ سهمگین هلاک شدند"},{"SurahNumber":69,"VerseNumber":6,"Text":"و اما (قوم) عاد با تند بادی سرکش و سرد به هلاکت رسیدند"},{"SurahNumber":69,"VerseNumber":7,"Text":"(الله) هفت شب و هشت روز پی در پی آن را بر آن‌ها مسلط نمود، پس (اگر آنجا می‌بودی) (آن) قوم را آن (تند باد) مانند تنه‌های پوسیدۀ تو خالی درختان خرما، بر زمین افتاده (و هلاک شده) می‌دیدی"},{"SurahNumber":69,"VerseNumber":8,"Text":"پس آیا از آن‌ها کسی را می‌بینی که باقی مانده باشد؟"},{"SurahNumber":69,"VerseNumber":9,"Text":"و فرعون و کسانی‌که پیش از او بودند، و (مردم) شهر‌های ویران شده (قوم لوط) مرتکب گناهان (بزرگ) شدند"},{"SurahNumber":69,"VerseNumber":10,"Text":"پس آن‌ها از (فرمان) فرستادۀ پروردگار‌شان سرپیچی کردند، آنگاه (الله) آن‌ها را به عذاب سختی گرفتارشان کرد"},{"SurahNumber":69,"VerseNumber":11,"Text":"همانا هنگامی‌که آب طغیان کرد، شما را در کشتی سوار کردیم"},{"SurahNumber":69,"VerseNumber":12,"Text":"تا که پندی برای شما قرار دهیم، و گوش‌های شنوا آن را بشنوند و به یاد بسپارند"},{"SurahNumber":69,"VerseNumber":13,"Text":"پس هنگامی‌که یک بار در «صور» دمیده شود"},{"SurahNumber":69,"VerseNumber":14,"Text":"و زمین و کوه‌ها از جا کنده شود، پس یکباره درهم کوبیده (و متلاشی) شوند"},{"SurahNumber":69,"VerseNumber":15,"Text":"پس در آن روز واقعۀ (عظیم) قیامت به وقوع می‌پیوندد"},{"SurahNumber":69,"VerseNumber":16,"Text":"و آسمان شکافته می‌شود، پس در آن روز سست می‌گردد (و فرو می‌ریزد)"},{"SurahNumber":69,"VerseNumber":17,"Text":"و فرشتگان بر کناره‌های آن (= آسمان) قرار می‌گیرند، و آن روز هشت (فرشته) عرش پروردگارت را بر فراز‌شان حمل می‌کنند"},{"SurahNumber":69,"VerseNumber":18,"Text":"در آن روز شما (همگی برای حساب‌رسی، به پیشگاه الله) عرضه می‌شوید، و هیچ چیز از (کار‌های) شما پنهان نخواهد ماند"},{"SurahNumber":69,"VerseNumber":19,"Text":"پس اما کسی‌که نامۀ (اعمالش) را به دست راستش دهند، گوید: «بیایید نامۀ (اعمال) مرا بخوانید"},{"SurahNumber":69,"VerseNumber":20,"Text":"من یقین داشتم که به حساب (اعمال) خودم خواهم رسید»"},{"SurahNumber":69,"VerseNumber":21,"Text":"پس او در یک زندگی پسندیده (و رضایت بخشی) خواهد بود"},{"SurahNumber":69,"VerseNumber":22,"Text":"در بهشتی برین"},{"SurahNumber":69,"VerseNumber":23,"Text":"که میوه‌هایش (برای چیده شدن) در دسترس است"},{"SurahNumber":69,"VerseNumber":24,"Text":"و به آن‌ها گفته می‌شود (: «بخورید و بیاشامید، گوارایتان باد، به (خاطر) آنچه در ایام گذشته پیش فرستاده‌اید»"},{"SurahNumber":69,"VerseNumber":25,"Text":"و اما کسی‌که نامۀ (اعمالش) را به دست چپش دهند، گوید: «ای کاش هرگز نامۀ (اعمال) مرا به من داده نمی‌شد،"},{"SurahNumber":69,"VerseNumber":26,"Text":"و نمی‌دانستم حسابم چیست"},{"SurahNumber":69,"VerseNumber":27,"Text":"ای کاش (با مرگ) همه چیز تمام می‌شد (و پایان کار بود)"},{"SurahNumber":69,"VerseNumber":28,"Text":"مال و دارایی‌ام مرا بی‌نیاز نکرد (و سودی نبخشید)"},{"SurahNumber":69,"VerseNumber":29,"Text":"قدرت و فرمانروایی‌ام (نیز) از (دست) من رفت (و به‌کلی نابود شد)»"},{"SurahNumber":69,"VerseNumber":30,"Text":"(به فرشتگان گفته می‌شود:) «او را بگیرید، پس طوق (به گردن) او اندازید"},{"SurahNumber":69,"VerseNumber":31,"Text":"سپس او را به (آتش) دوزخ بیفکنید"},{"SurahNumber":69,"VerseNumber":32,"Text":"آنگاه او را در زنجیری که طول آن هفتاد ذراع است، ببندید،"},{"SurahNumber":69,"VerseNumber":33,"Text":"بی‌گمان او هرگز به الله بزرگ ایمان نمی‌آورد،"},{"SurahNumber":69,"VerseNumber":34,"Text":"و هرگز (مردم را) بر اطعام بی‌نوا(یان) تشویق نمی‌کرد"},{"SurahNumber":69,"VerseNumber":35,"Text":"پس امروز در این جا دوست صمیمی (و مهربانی) ندارد (که کمکش کند)"},{"SurahNumber":69,"VerseNumber":36,"Text":"و غذایی جز از چرک و خون ندارد"},{"SurahNumber":69,"VerseNumber":37,"Text":"(غذایی‌که) گناهکاران آن را نخورند»"},{"SurahNumber":69,"VerseNumber":38,"Text":"پس سوگند به آنچه می‌بینید،"},{"SurahNumber":69,"VerseNumber":39,"Text":"و به آنچه نمی‌بینید"},{"SurahNumber":69,"VerseNumber":40,"Text":"بی‌تردید این (قرآن) گفتار رسول بزرگوار است"},{"SurahNumber":69,"VerseNumber":41,"Text":"و این‌ها گفتار شاعری نیست، (اما شما) اندکی ایمان می‌آورید"},{"SurahNumber":69,"VerseNumber":42,"Text":"و (نیز) گفتار کاهنی نیست، (لیکن شما) کمتر پند می‌گیرید"},{"SurahNumber":69,"VerseNumber":43,"Text":"(این قرآن) از سوی پروردگار جهانیان نازل شده است"},{"SurahNumber":69,"VerseNumber":44,"Text":"و اگر (پیامبر) سخنانی (به دروغ) بر ما می‌بست"},{"SurahNumber":69,"VerseNumber":45,"Text":"مسلّماً ما دست راست او را می‌گرفتیم"},{"SurahNumber":69,"VerseNumber":46,"Text":"سپس (شاه) رگ قلبش را قطع می‌کردیم"},{"SurahNumber":69,"VerseNumber":47,"Text":"پس هیچ کس از شما نمی‌توانست از (عذاب) او مانع شود"},{"SurahNumber":69,"VerseNumber":48,"Text":"و یقیناً این (قرآن) پند و تذکری برای پرهیزگاران است"},{"SurahNumber":69,"VerseNumber":49,"Text":"و ما محققاً می‌دانیم که برخی از شما تکذیب کنندگان (این کلام الهی) هستید"},{"SurahNumber":69,"VerseNumber":50,"Text":"و همانا این (قرآن) بر کافران مایۀ حسرت و ندامت است"},{"SurahNumber":69,"VerseNumber":51,"Text":"و بی‌گمان این (قرآن) حق الیقین است"},{"SurahNumber":69,"VerseNumber":52,"Text":"پس (ای پیامبر) به نام پروردگار بزرگت تسبیح گوی"},{"SurahNumber":70,"VerseNumber":1,"Text":"تقاضاکننده‌ای، تقاضای عذابی وقوع یافتنی کرد"},{"SurahNumber":70,"VerseNumber":2,"Text":"(این عذاب) برای کافران است. هیچ دفع‌کننده‌ای ندارد"},{"SurahNumber":70,"VerseNumber":3,"Text":"از سوی الله صاحب مراتب و درجات است"},{"SurahNumber":70,"VerseNumber":4,"Text":"فرشتگان و روح (جبرئیل) به سوی او عروج می‌کنند، در روزی‌که مقدارش پنجاه هزار سال است"},{"SurahNumber":70,"VerseNumber":5,"Text":"پس تو (ای پیامبر!) صبر جمیل پیشه کن"},{"SurahNumber":70,"VerseNumber":6,"Text":"بی‌گمان آن‌ها آن (روز) را دور می‌بینند"},{"SurahNumber":70,"VerseNumber":7,"Text":"و ما آن را نزدیک می‌بینیم"},{"SurahNumber":70,"VerseNumber":8,"Text":"(همان) روزی‌که آسمان چون مس گداخته شود"},{"SurahNumber":70,"VerseNumber":9,"Text":"و کوه‌ها مانند پشم رنگین (متلاشی و پراکنده) شود"},{"SurahNumber":70,"VerseNumber":10,"Text":"و هیچ دوست صمیمی (و خویشاوندی) از (حال) دوست صمیمی (و خویشاوند خود) نپرسد"},{"SurahNumber":70,"VerseNumber":11,"Text":"(در حالی‌که) آنان به یکدیگر نشان داده می‌شوند گناهکار (دوست دارد و) آرزو کند خویشتن را از عذاب آن روز باز خرد به فرزندانش"},{"SurahNumber":70,"VerseNumber":12,"Text":"و زنش و برادرش"},{"SurahNumber":70,"VerseNumber":13,"Text":"و قبیله‌اش که (همیشه) او را جای و پناه می‌داد"},{"SurahNumber":70,"VerseNumber":14,"Text":"و همۀ آن‌هایی که روی زمین‌اند (همگی فدا کند) سپس او نجات یابد"},{"SurahNumber":70,"VerseNumber":15,"Text":"(اما) هرگز چنین نیست، بی‌گمان آن شعله‌های (آتش) سوزان است"},{"SurahNumber":70,"VerseNumber":16,"Text":"پوست از سر و صورت بر می‌کند"},{"SurahNumber":70,"VerseNumber":17,"Text":"کسانی را که (به فرمان الله) پشت کردند و (از حق) روی گرداندند، فرا می‌خواند"},{"SurahNumber":70,"VerseNumber":18,"Text":"و (نیز کسانی را که) اموال را جمع آوری و ذخیره کردند. (و حق آن را نپرداختند)"},{"SurahNumber":70,"VerseNumber":19,"Text":"یقیناً انسان کم طاقت (و حریص) آفریده شده است"},{"SurahNumber":70,"VerseNumber":20,"Text":"هنگامی‌که بدی (و مصیبتی) به او رسد، بی‌تابی می‌کند"},{"SurahNumber":70,"VerseNumber":21,"Text":"و هنگامی‌که خوبی به او رسد، باز دارنده (و بخیل) می‌شود"},{"SurahNumber":70,"VerseNumber":22,"Text":"مگر نمازگزاران"},{"SurahNumber":70,"VerseNumber":23,"Text":"همان کسانی‌که بر نماز‌هایشان همیشه مداومت می‌کنند"},{"SurahNumber":70,"VerseNumber":24,"Text":"و کسانی‌که در اموال‌شان حق (معین و) معلومی است"},{"SurahNumber":70,"VerseNumber":25,"Text":"برای گدا و محروم"},{"SurahNumber":70,"VerseNumber":26,"Text":"و کسانی‌که روز جزا را تصدیق می‌کنند"},{"SurahNumber":70,"VerseNumber":27,"Text":"و کسانی‌که از عذاب پروردگارشان می‌ترسند"},{"SurahNumber":70,"VerseNumber":28,"Text":"بی‌گمان از عذاب پروردگارشان در امان نتوانند بود"},{"SurahNumber":70,"VerseNumber":29,"Text":"و کسانی‌که شرمگاه‌هایشان را نگه می‌دارند"},{"SurahNumber":70,"VerseNumber":30,"Text":"مگر با همسران و کنیزانی که مالک آن‌ها هستند که (در این صورت) ملامت و سرزنشی بر آن‌ها نیست"},{"SurahNumber":70,"VerseNumber":31,"Text":"پس هرکس غیر از این‌ها را بخواهد، آنان متجاوزان هستند"},{"SurahNumber":70,"VerseNumber":32,"Text":"و کسانی‌که امانت‌ها و عهد‌شان را رعایت می‌کنند"},{"SurahNumber":70,"VerseNumber":33,"Text":"و کسانی‌که به شهادت‌های خود متعهد هستند"},{"SurahNumber":70,"VerseNumber":34,"Text":"و کسانی‌که بر نمازشان محافظت می‌کنند"},{"SurahNumber":70,"VerseNumber":35,"Text":"اینان در باغ‌های (بهشت) گرامی داشته می‌شوند"},{"SurahNumber":70,"VerseNumber":36,"Text":"پس (ای پیامبر!) کافران را چه شده که به سوی تو می‌شتابند؟"},{"SurahNumber":70,"VerseNumber":37,"Text":"از راست و چپ، گروه گروه (و پراکنده) می‌شوند؟"},{"SurahNumber":70,"VerseNumber":38,"Text":"آیا هر کدام از آن‌ها (با آن اعمال ناپسندش) طمع دارد که او در بهشت پرنعمت (الهی) درآورده شود؟"},{"SurahNumber":70,"VerseNumber":39,"Text":"هرگز چنین نیست، بی‌گمان ما آن‌ها را از آنچه (خود‌شان) می‌دانند آفریده‌ایم"},{"SurahNumber":70,"VerseNumber":40,"Text":"پس به پروردگار مشرق‌ها و مغرب‌ها سوگند می‌خورم که ما یقیناً قادریم"},{"SurahNumber":70,"VerseNumber":41,"Text":"بر آن که (کسانی دیگر) بهتر از آن‌ها را جایگزین کنیم، و ما (برای این کار) عاجز و ناتوان نیستیم"},{"SurahNumber":70,"VerseNumber":42,"Text":"پس (ای پیامبر!) آنان را به حال خود وا‌گذار تا در باطل خود فرو روند، و بازی کنند تا به روزی‌که به آن‌ها وعده داده شده است برسند"},{"SurahNumber":70,"VerseNumber":43,"Text":"(همان) روزی‌که شتابان از قبرها خارج می‌شوند، گویی به سوی نشانه (و بت‌ها) می‌دوند"},{"SurahNumber":70,"VerseNumber":44,"Text":"(در حالی‌که) چشم‌هایشان (از شرم و وحشت) به زیر افتاده، و ذلت (و خواری) آن‌ها را پوشانده است. این همان روزی است که به آن‌ها وعده داده می‌شد"},{"SurahNumber":71,"VerseNumber":1,"Text":"بی‌گمان ما نوع را به سوی قومش فرستادیم، (و گفتیم): «قوم خود را پیش از آن که عذاب دردناک به سراغشان آید، هشدار ده (و بترسان)"},{"SurahNumber":71,"VerseNumber":2,"Text":"(نوح) گفت: «ای قوم! همانا من برای شما بیم‌دهندۀ آشکاری هستم"},{"SurahNumber":71,"VerseNumber":3,"Text":"که الله را پرستش کنید و از او بترسید، و مرا اطاعت کنید"},{"SurahNumber":71,"VerseNumber":4,"Text":"(پس اگر چنین کردید، الله) گناهان شما را می‌آمرزد، و شما را تا زمان معینی مهلت می‌دهد، زیرا هنگامی‌که اجل الهی فرا رسد تأخیر نخواهد داشت، اگر می‌دانید»"},{"SurahNumber":71,"VerseNumber":5,"Text":"و نوح (پس از نهصد و پنجاه سال نصیحت‌گری و دعوت) گفت: پروردگارا! به راستی که من قوم خود را شب و روز (به ایمان) دعوت کردم"},{"SurahNumber":71,"VerseNumber":6,"Text":"اما دعوت من (در حق آنان چیزی) جز گریز نیفزود"},{"SurahNumber":71,"VerseNumber":7,"Text":"و من هرگاه آن‌ها را دعوت کردم تا تو آنان را بیامرزی انگشتان‌‌شان را در گوش‌هایشان فرو کردند و لباس‌هایشان را (به خود) پیچیدند، و (در مخالفت) اصرار (و پا‌فشاری) کردند و به شدت گردن کشی و تکبر نمودند"},{"SurahNumber":71,"VerseNumber":8,"Text":"سپس من آن‌ها را با صدای بلند (و آشکار) دعوت کردم"},{"SurahNumber":71,"VerseNumber":9,"Text":"آنگاه به آشکار برایشان گفتم، و در نهان برای (هرکدام از) آنان بیان کردم"},{"SurahNumber":71,"VerseNumber":10,"Text":"پس (به آن‌ها) گفتم: «از پروردگار خویش آمرزش بخواهید، بی‌گمان او بسیار آمرزنده است"},{"SurahNumber":71,"VerseNumber":11,"Text":"تا از آسمان (باران) پی در پی بر شما بفرستد"},{"SurahNumber":71,"VerseNumber":12,"Text":"و شما را با اموال و فرزندان بسیار مدد کند، به شما باغ‌های (سرسبز) بدهد، و برای شما نهر‌های (جاری) قرار دهد"},{"SurahNumber":71,"VerseNumber":13,"Text":"شما را چه شده است که برای الله، عظمت (و شکوه) قایل نیستید؟"},{"SurahNumber":71,"VerseNumber":14,"Text":"در حالی‌که شما را در مراحل گوناگون آفرید. (از نطفه سپس خون لخته شده، آنگاه تکه‌ای گوشت، تا این‌که انسان کامل شد)"},{"SurahNumber":71,"VerseNumber":15,"Text":"آیا نمی‌بینید چگونه الله هفت آسمان را بر فراز یکدیگر آفرید؟"},{"SurahNumber":71,"VerseNumber":16,"Text":"و ماه را در میان آسمان‌ها مایۀ روشنایی قرار داد، و خورشید را چراغ (فروزانی) گردانید"},{"SurahNumber":71,"VerseNumber":17,"Text":"و الله شما را همچون گیاه و نباتی از زمین رویانید"},{"SurahNumber":71,"VerseNumber":18,"Text":"سپس شما را به آن (زمین) باز می‌گرداند، و بار دیگر شما را بیرون می‌آورد"},{"SurahNumber":71,"VerseNumber":19,"Text":"و الله زمین را برای شما گسترده ساخت"},{"SurahNumber":71,"VerseNumber":20,"Text":"تا از راه‌های پهناور آن (به سوی مقصد خود) رفت و آمد کنید»"},{"SurahNumber":71,"VerseNumber":21,"Text":"نوح گفت: «پروردگارا! بی‌گمان آن‌ها مرا نافرمانی کردند، و از کسی پیروی کردند که مال و فرزندش چیزی جز زیانکاری بر او نیفزوده است"},{"SurahNumber":71,"VerseNumber":22,"Text":"و (آن پیشوایان گمراه) نیرنگ (و مکر) بزرگی به کار بردند"},{"SurahNumber":71,"VerseNumber":23,"Text":"و گفتند: معبودان خود را رها نکنید. و (بخصوص) «ود» و «سواع» و «یغوث» و «یعوق» و «نسر» را رها نکنید"},{"SurahNumber":71,"VerseNumber":24,"Text":"و به راستی آن‌ها بسیاری را گمراه کردند، و (تو ای پروردگار!) ستمکاران را جز گمراهی میفزا»"},{"SurahNumber":71,"VerseNumber":25,"Text":"(سرانجام) به کیفر گناهان‌شان (همگی) غرق شدند، پس در آتش (دوزخ) درآورده شدند، و در برابر (عذاب) الهی یاور (و مددکاری) برای خود نیافتند"},{"SurahNumber":71,"VerseNumber":26,"Text":"و نوح گفت: «پروردگارا! هیچ یک از کافران (و دیار‌‌شان) را بر روی زمین باقی نگذار"},{"SurahNumber":71,"VerseNumber":27,"Text":"چرا که اگر آن‌ها را باقی گذاری بندگانت را گمراه می‌کنند، و جز (نسلی) بدکار و کافر به وجود نمی‌آورند"},{"SurahNumber":71,"VerseNumber":28,"Text":"پروردگارا! مرا و پدر و مادرم را و هرآن کس که با ایمان وارد خانۀ من شود، و (تمام) مردان مؤمن و زنان مؤمن را بیامرز، و ستمکاران را جز هلاکت (و نابودی) میفزا»"},{"SurahNumber":72,"VerseNumber":1,"Text":"(ای پیامبر!) بگو: «به من وحی شده است که همانا گروهی از جنیان (به این قرآن) گوش فرا داده‌اند، پس گفتند: بی‌گمان ما قرآن عجیبی شنیدیم"},{"SurahNumber":72,"VerseNumber":2,"Text":"که به راه راست هدایت می‌کند، پس ما به آن ایمان آوردیم، و هرگز کسی را با پروردگارمان شریک قرار نمی‌دهیم"},{"SurahNumber":72,"VerseNumber":3,"Text":"و این‌که شأن و عظمت پروردگارمان بس (عظیم و) بلند است، او (هرگز برای خود) همسر و فرزندی انتخاب نکرده است"},{"SurahNumber":72,"VerseNumber":4,"Text":"و این‌که سفیه (و نادان) ما (شیطان) دربارۀ الله سخنان ناروایی می‌گفت"},{"SurahNumber":72,"VerseNumber":5,"Text":"و ما (چنین) گمان می‌کردیم که هرگز انس و جن بر الله دروغ نمی‌بندند"},{"SurahNumber":72,"VerseNumber":6,"Text":"و این‌که مردانی از آدمیان به مردانی از جنیان پناه می‌بردند، پس آن‌ها به گمراهی و سرکشی‌شان افزودند"},{"SurahNumber":72,"VerseNumber":7,"Text":"و این‌که آن‌ها گمان کردند، همان‌گونه که شما (جنیان) گمان می‌کردید که الله هیچ کس را (دو باره) زنده نمی‌گرداند"},{"SurahNumber":72,"VerseNumber":8,"Text":"و این‌که ما آسمان را جستجو کردیم، پس آن را پر از محافظان نیرومند و تیرهای شهاب یافتیم"},{"SurahNumber":72,"VerseNumber":9,"Text":"و این‌که ما پیش از این در جاهایی (از آسمان) به استراق سمع می‌نشستیم، پس اکنون هرکس (بخواهد) استراق سمع کند، شهابی را در کمین خود خواهد یافت"},{"SurahNumber":72,"VerseNumber":10,"Text":"و این‌که ما نمی‌دانیم آیا برای اهل زمین شرّ اراده شده، یا پروردگارشان خیر و هدایت آن‌ها را خواسته است"},{"SurahNumber":72,"VerseNumber":11,"Text":"و این‌که در میان ما افرادی صالح و افرادی نادرستند، ما گروه‌هایی متفاوت (و گوناگون) هستیم"},{"SurahNumber":72,"VerseNumber":12,"Text":"و این‌که ما یقین داریم که هرگز نمی‌توانیم در روی زمین الله را عاجز و ناتوان کنیم، و هرگز با گریز نمی‌توانیم او را ناتوان سازیم. (و راه فراری نداریم)"},{"SurahNumber":72,"VerseNumber":13,"Text":"و این‌که ما هنگامی‌که (سخن) هدایت را شنیدیم به آن ایمان آوردیم، پس هرکس که به پروردگارش ایمان آورد، نه از نقصان می‌ترسد، و نه از ستم (بیم دارد)"},{"SurahNumber":72,"VerseNumber":14,"Text":"و این‌که گروهی از ما مسلمان و گروهی کافر (و ظالم) هستند، پس هرکس که اسلام آورده آنانند که راه رستگاری را جستجو کرده (و برگزیده) اند"},{"SurahNumber":72,"VerseNumber":15,"Text":"و اما کافران (و ستمکاران) هیزم (آتش) جهنم خواهند بود"},{"SurahNumber":72,"VerseNumber":16,"Text":"و این‌که اگر آن‌ها بر راه راست استقامت و پایداری کنند، البته با آب فراوان سیراب‌شان می‌کنیم"},{"SurahNumber":72,"VerseNumber":17,"Text":"تا آن‌ها را با آن (نعمت‌ها) بیازماییم، و هرکس از یاد (و ذکر) پروردگارش روی برتابد، (الله) او را به عذابی سخت گرفتار می‌سازد"},{"SurahNumber":72,"VerseNumber":18,"Text":"و این‌که مساجد از آنِ الله است، پس کسی را با الله نخوانید"},{"SurahNumber":72,"VerseNumber":19,"Text":"و این‌که هنگامی‌که بندۀ الله (محمد صلی الله علیه وسلم) قیام کرد تا او را بخواند (و عبادت کند) نزدیک بود که (از ازدحام بر گرد او) بر سر هم فرو ریزند"},{"SurahNumber":72,"VerseNumber":20,"Text":"(ای پیامبر! به آن‌ها) بگو: «من تنها پروردگارم را می‌خوانم، و کسی را شریک او نمی‌سازم»"},{"SurahNumber":72,"VerseNumber":21,"Text":"بگو: «بی‌گمان من نمی‌توانم به شما زیانی برسانم، و نه خیر و سودی (برسانم)»"},{"SurahNumber":72,"VerseNumber":22,"Text":"(ای پیامبر!) بگو: «هیچکس مرا از (کیفر) الله پناه نخواهد داد، و غیر از او هرگز پشت و پناهی نخواهم یافت"},{"SurahNumber":72,"VerseNumber":23,"Text":"مگر (تنها وظیفۀ من) رساندن پیامی از جانب الله و (انجام) رسالت‌هایش است، و هرکس نافرمانی الله و پیامبرش کند، پس بی‌گمان آتش جهنم از آنِ اوست جاودانه در آن خواهد ماند»"},{"SurahNumber":72,"VerseNumber":24,"Text":"(کار کفار همچنین ادامه دارد) تا زمانی که آنچه را به آن‌ها وعده داده شده ببینند، آنگاه خواهند دانست چه کسی یاورش ناتوان‌تر و جمیعتش کمتر است"},{"SurahNumber":72,"VerseNumber":25,"Text":"(ای پیامبر!) بگو: «نمی‌دانم آیا آنچه که به شما وعده داده شده نزدیک است یا این‌که پروردگارم زمانی (دور) برای آن قرار می‌دهد؟!»"},{"SurahNumber":72,"VerseNumber":26,"Text":"(الله) دانای غیب است، و هیچکس را بر (اسرار) غیب خود آگاه نمی‌سازد"},{"SurahNumber":72,"VerseNumber":27,"Text":"مگر رسولانی که آنان را پسندیده (و برگزیده) است، پس بی‌گمان از پیش روی او و پشت سرش نگهبانی (و مراقبینی از فرشتگان) می‌گمارد"},{"SurahNumber":72,"VerseNumber":28,"Text":"تا بداند که رسالت‌های پروردگار‌شان را ابلاغ کرده‌اند، و (الله) به آنچه نزد آن‌هاست احاطت دارد، و عدد هرچیز را شمارش کرده است"},{"SurahNumber":73,"VerseNumber":1,"Text":"ای جامه برخود پیچیده"},{"SurahNumber":73,"VerseNumber":2,"Text":"شب را جز اندکی بپا خیز (و عبادت کن)"},{"SurahNumber":73,"VerseNumber":3,"Text":"نیمه‌ای از آن را، یا اندکی از آن کم کن"},{"SurahNumber":73,"VerseNumber":4,"Text":"یا اندکی بر (نصف) آن بیفزا، و قرآن را با ترتیل و تأمل بخوان"},{"SurahNumber":73,"VerseNumber":5,"Text":"یقیناً ما به زودی سخنی سنگین بر تو نازل خواهیم کرد"},{"SurahNumber":73,"VerseNumber":6,"Text":"بی‌گمان شب زنده‌داری (بر نفس) دشوار است و برای گفتار (و نیایش) مناسب و استوارتر است"},{"SurahNumber":73,"VerseNumber":7,"Text":"یقیناً تو در روز مشغلۀ بسیار داری"},{"SurahNumber":73,"VerseNumber":8,"Text":"و نام پروردگارت را یاد کن، و تنها به او دل ببند"},{"SurahNumber":73,"VerseNumber":9,"Text":"(همان) پروردگار مشرق و مغرب که معبودی (بحق) جز او نیست پس او را کارساز (و نگاهبان خود) برگزین"},{"SurahNumber":73,"VerseNumber":10,"Text":"و بر آنچه (مشرکان) می‌گویند، شکیبا باش، و به شیوۀ نیکو (و شایسته) از آن‌ها دوری کن"},{"SurahNumber":73,"VerseNumber":11,"Text":"و مرا با این تکذیب‌کنندگان مرفه و منعّم وا گذار، و آن‌ها را کمی مهلت ده"},{"SurahNumber":73,"VerseNumber":12,"Text":"بی‌گمان نزد ما قید (و بندهای) گران و (آتش) دوزخ"},{"SurahNumber":73,"VerseNumber":13,"Text":"و غذایی گلوگیر، و عذابی دردناک است"},{"SurahNumber":73,"VerseNumber":14,"Text":"روزی‌که زمین و کوه‌ها به لرزه درآید، و کوه‌ها (متلاشی می‌شود و) همچون توده‌ای شن نرم (روان) می‌گردد"},{"SurahNumber":73,"VerseNumber":15,"Text":"یقیناً ما پیامبری به سوی شما فرستادیم که بر شما شاهد (و گواه) است، همان‌گونه که به سوی فرعون پیامبری فرستادیم"},{"SurahNumber":73,"VerseNumber":16,"Text":"آنگاه فرعون آن پیامبر را نافرمانی (و مخالفت) کرد، پس ما او را به سختی مجازات کردیم"},{"SurahNumber":73,"VerseNumber":17,"Text":"پس اگر کافر شوید چگونه خود را (از عذاب) در امان می‌دارید، روزی‌که کودکان را پیر می‌کند"},{"SurahNumber":73,"VerseNumber":18,"Text":"(در آن روز) آسمان شکافته می‌شود، وعدۀ او شدنی است"},{"SurahNumber":73,"VerseNumber":19,"Text":"بی‌گمان این (آیات) پند (و هشداری) است، پس هرکس که بخواهد راهی به سوی پروردگارش برگزیند"},{"SurahNumber":73,"VerseNumber":20,"Text":"(ای پیامبر!) یقیناً پروردگارت می‌داند که تو و گروهی از آن‌ها که با تو هستند نزدیک دو سوم شب و (یا) نصف (یا) ثلث آن را بپا می‌خیزید، و الله شب و روز را اندازه‌گیری می‌کند، می‌داند که شما نمی‌توانید حساب آن را (دقیق) محاسبه کنید، لذا شما را بخشید، پس اکنون آنچه (برای شما) میسر باشد از قرآن بخوانید، (الله) می‌داند که برخی از شما بیمار خواهند شد، و گروهی (دیگر) برای بدست‌آوردن فضل و نعمت الله در زمین سفر می‌کنند، و گروهی (نیز) در راه الله جهاد می‌کنند، پس آنچه میسر باشد از آن بخوانید، و نماز را برپا دارید، و زکات بدهید، و به الله قرض الحسنه (وام نیکو) دهید، و (بدانید که) آنچه از کارهای خیر پیشاپیش برای خودتان می‌فرستید نزد الله به بهترین وجه و بزرگ‌ترین پاداش خواهید یافت، و از الله آمرزش بخواهید که همانا الله آمرزندۀ مهربان است"},{"SurahNumber":74,"VerseNumber":1,"Text":"ای جامه بر سر کشیده"},{"SurahNumber":74,"VerseNumber":2,"Text":"برخیز و بیم ده"},{"SurahNumber":74,"VerseNumber":3,"Text":"و پروردگارت را بزرگ شمار"},{"SurahNumber":74,"VerseNumber":4,"Text":"و لباس‌هایت را پاکیزه دار"},{"SurahNumber":74,"VerseNumber":5,"Text":"و از پلیدی دوری کن"},{"SurahNumber":74,"VerseNumber":6,"Text":"و نباید برای افزون‌خواهی چیزی را بدهی"},{"SurahNumber":74,"VerseNumber":7,"Text":"و برای (خوشنودی) پروردگارت شکیبا باش"},{"SurahNumber":74,"VerseNumber":8,"Text":"پس هنگامی‌که در «صور» دمیده شود"},{"SurahNumber":74,"VerseNumber":9,"Text":"آن روز، روز سخت (و دشواری) است"},{"SurahNumber":74,"VerseNumber":10,"Text":"بر کافران آسان نیست"},{"SurahNumber":74,"VerseNumber":11,"Text":"(ای پیامبر!) مرا با کسی‌که او را تنها آفریده‌ام واگذار"},{"SurahNumber":74,"VerseNumber":12,"Text":"و (همان که) مال فراوانی برایش قرار دادم"},{"SurahNumber":74,"VerseNumber":13,"Text":"و فرزندانی که همیشه (در خدمت او و) با او هستند"},{"SurahNumber":74,"VerseNumber":14,"Text":"و همه وسایل (و امکانات) زندگی را در اختیارش قرار دادم"},{"SurahNumber":74,"VerseNumber":15,"Text":"باز (هم) طمع دارد که (برآن) بیفزایم"},{"SurahNumber":74,"VerseNumber":16,"Text":"هرگز، (چنین نخواهد شد) بی‌گمان او نسبت به آیات ما دشمنی (و عناد) دارد"},{"SurahNumber":74,"VerseNumber":17,"Text":"و به زودی او را به مشقت و سختی می‌اندازم"},{"SurahNumber":74,"VerseNumber":18,"Text":"زیرا که او (برای مبارزه با قرآن) اندیشید، و اندازه (و محاسبه) کرد"},{"SurahNumber":74,"VerseNumber":19,"Text":"پس مرگ بر او باد! چگونه اندازه (و محاسبه) کرد؟"},{"SurahNumber":74,"VerseNumber":20,"Text":"باز (هم)، مرگ بر او باد! چگونه اندازه (و محاسبه) کرد؟"},{"SurahNumber":74,"VerseNumber":21,"Text":"سپس نگاهی افکند"},{"SurahNumber":74,"VerseNumber":22,"Text":"آنگاه چهره درهم کشید و روی ترش کرد"},{"SurahNumber":74,"VerseNumber":23,"Text":"سپس (به حق) پشت نمود و تکبر ورزید"},{"SurahNumber":74,"VerseNumber":24,"Text":"آنگاه گفت: «این (قرآن) چیزی جز جادویی که (از دیگران) آموخته شده، نیست"},{"SurahNumber":74,"VerseNumber":25,"Text":"و این (چیزی) جز گفتار بشر نیست»"},{"SurahNumber":74,"VerseNumber":26,"Text":"به زودی او را به سقر (جهنم) درخواهم آورد"},{"SurahNumber":74,"VerseNumber":27,"Text":"و تو چه دانی «سقر» چیست؟"},{"SurahNumber":74,"VerseNumber":28,"Text":"(آتش سوزانی که) نه (چیزی را) باقی می‌گذارد و نه (چیزی را) رها می‌کند"},{"SurahNumber":74,"VerseNumber":29,"Text":"پوست را (دگرگون کرده و) می‌سوزاند"},{"SurahNumber":74,"VerseNumber":30,"Text":"برآن (آتش) نوزده (فرشته) گمارده شده است"},{"SurahNumber":74,"VerseNumber":31,"Text":"و ما مأموران دوزخ را جز فرشتگان قرار ندادیم، و شمار آن‌ها را جز برای آزمایش کافران معین نکردیم، تا اهل کتاب یقین کنند، و کسانی‌که ایمان آورده‌اند بر ایمان خود بیفزایند، و اهل کتاب و مؤمنان، گرفتار شک و تردید نشوند، و تا کسانی‌که در دل‌هایشان مرض است و (نیز) کافران بگویند: «الله از این مثل (و توصیف) چه خواسته است؟» بدین گونه الله هرکس را بخواهد گمراه می‌سازد، و هرکس را بخواهد هدایت می‌کند، و (شمار) لشکریان پروردگارت را جز او (کسی) نمی‌داند، و این جز پند و اندرزی برای انسان‌ها نیست"},{"SurahNumber":74,"VerseNumber":32,"Text":"آری، (هرگز این‌چنین نیست که آن‌ها تصور می‌کنند) سوگند به ماه"},{"SurahNumber":74,"VerseNumber":33,"Text":"و به شب هنگامی‌که پشت کند"},{"SurahNumber":74,"VerseNumber":34,"Text":"و به صبح هنگامی‌که روشن شود"},{"SurahNumber":74,"VerseNumber":35,"Text":"که آن (آتش دوزخ) یکی از (چیزهای) بزرگ (و هولناک) است"},{"SurahNumber":74,"VerseNumber":36,"Text":"(ترساننده و) هشداردهنده برای انسان‌هاست"},{"SurahNumber":74,"VerseNumber":37,"Text":"برای کسی از شما که بخواهد (در راه راست) پیش افتد، یا (از آن) عقب بماند"},{"SurahNumber":74,"VerseNumber":38,"Text":"هرکس در گرو اعمال خویش است"},{"SurahNumber":74,"VerseNumber":39,"Text":"مگر «اصحاب یمین»"},{"SurahNumber":74,"VerseNumber":40,"Text":"که در باغ‌های (بهشت) هستند، و می‌پرسند"},{"SurahNumber":74,"VerseNumber":41,"Text":"از گناهکاران"},{"SurahNumber":74,"VerseNumber":42,"Text":"چه چیز شما را به «سقر» (دوزخ) درآورد؟"},{"SurahNumber":74,"VerseNumber":43,"Text":"گویند: «ما از نمازگزاران نبودیم"},{"SurahNumber":74,"VerseNumber":44,"Text":"و بی‌نوا(یان) را طعام نمی‌دادیم"},{"SurahNumber":74,"VerseNumber":45,"Text":"و پیوسته همراه یاوه‌گویان (و اهل باطل) هم‌صدا می‌شدیم"},{"SurahNumber":74,"VerseNumber":46,"Text":"و همواره روز جزا را تکذیب می‌کردیم"},{"SurahNumber":74,"VerseNumber":47,"Text":"تا زمانی که مرگ به سراغمان آمد"},{"SurahNumber":74,"VerseNumber":48,"Text":"پس شفاعت شفاعت‌کنندگان به آن‌ها سودی نمی‌بخشد"},{"SurahNumber":74,"VerseNumber":49,"Text":"پس آن‌ها را چه شده است که از پند (و تذکر) روی گردانند؟"},{"SurahNumber":74,"VerseNumber":50,"Text":"گویی که آن‌ها (گور) خران رم کرده‌اند"},{"SurahNumber":74,"VerseNumber":51,"Text":"که از شیر گریخته‌اند"},{"SurahNumber":74,"VerseNumber":52,"Text":"بلکه هرکدام از آن‌ها (توقع دارد و) می‌خواهد که (به او) نامۀ گشاده (و جداگانه از سوی الله) داده شود"},{"SurahNumber":74,"VerseNumber":53,"Text":"هرگز چنین نیست (که آنان می‌پندارند) بلکه آن‌ها از (عذاب) آخرت نمی‌ترسند"},{"SurahNumber":74,"VerseNumber":54,"Text":"نه، حقاً که این (قرآن) پند (و یادآوری) است"},{"SurahNumber":74,"VerseNumber":55,"Text":"پس هرکس که بخواهد آن را یاد کند (پند گیرد)"},{"SurahNumber":74,"VerseNumber":56,"Text":"و یاد نمی‌کنند (و پند نمی‌گیرند) مگر این‌که الله بخواهد، او اهل تقوا و اهل آمرزش است"},{"SurahNumber":75,"VerseNumber":1,"Text":"به روز قیامت سوگند می‌خورم"},{"SurahNumber":75,"VerseNumber":2,"Text":"و به نفس ملامت‌گر سوگند می‌خورم"},{"SurahNumber":75,"VerseNumber":3,"Text":"آیا انسان می‌پندارد که (پس از مرگ) هرگز استخوان‌هایش را جمع نخواهیم کرد؟"},{"SurahNumber":75,"VerseNumber":4,"Text":"آری، ما قادریم که (حتی خطوط سر) انگشتانش را یکسان و مرتب کنیم"},{"SurahNumber":75,"VerseNumber":5,"Text":"بلکه انسان می‌خواهد که (آزادانه و بدون ترس از آخرت) در گناه و بدکاری مداومت داشته باشد"},{"SurahNumber":75,"VerseNumber":6,"Text":"(از این رو) می‌پرسد: «روز قیامت کی خواهد بود؟!»"},{"SurahNumber":75,"VerseNumber":7,"Text":"پس هنگامی‌که چشم خیره شود"},{"SurahNumber":75,"VerseNumber":8,"Text":"و ماه تیره (و بی‌نور) گردد"},{"SurahNumber":75,"VerseNumber":9,"Text":"و خورشید و ماه یکجا جمع کرده شود"},{"SurahNumber":75,"VerseNumber":10,"Text":"آن روز انسان می‌گوید: «راه گریز کجاست؟»"},{"SurahNumber":75,"VerseNumber":11,"Text":"هرگز، هیچ گریزگاهی وجود ندارد"},{"SurahNumber":75,"VerseNumber":12,"Text":"آن روز قرارگاه (نهایی) به سوی پروردگار توست"},{"SurahNumber":75,"VerseNumber":13,"Text":"در آن روز انسان را از آنچه پیش یا پس فرستاده است خبر داده می‌شود"},{"SurahNumber":75,"VerseNumber":14,"Text":"بلکه انسان به خوبی بر خویشتن آگاه است"},{"SurahNumber":75,"VerseNumber":15,"Text":"اگر چه (در دفاع از خود) عذرهایش را در میان آورد"},{"SurahNumber":75,"VerseNumber":16,"Text":"(ای پیامبر! هنگام نزول قرآن) زبانت را برای (تکرار و خواندن) آن شتاب‌زده حرکت مده"},{"SurahNumber":75,"VerseNumber":17,"Text":"مسلماً جمع‌آوری و خواندن آن بر (عهدۀ) ماست"},{"SurahNumber":75,"VerseNumber":18,"Text":"پس هرگاه (توسط جبرئیل) آن را (بر تو) خواندیم، خواندن او را پیروی کن"},{"SurahNumber":75,"VerseNumber":19,"Text":"سپس بیان‌کردنش بر (عهدۀ) ماست"},{"SurahNumber":75,"VerseNumber":20,"Text":"هرگز چنین نیست (که شما مشرکان می‌پندارید) بلکه شما دنیا(ی زودگذر) را دوست دارید"},{"SurahNumber":75,"VerseNumber":21,"Text":"و آخرت را رها می‌کنید"},{"SurahNumber":75,"VerseNumber":22,"Text":"آن روز چهره‌هایی تازه (و شاداب) است"},{"SurahNumber":75,"VerseNumber":23,"Text":"به سوی پروردگارش می‌نگرد"},{"SurahNumber":75,"VerseNumber":24,"Text":"و در آن روز چهره‌هایی عبوس (و درهم کشیده) است"},{"SurahNumber":75,"VerseNumber":25,"Text":"یقین دارد که آسیبی کمر‌‌شکن به او می‌رسد"},{"SurahNumber":75,"VerseNumber":26,"Text":"آری، چون (جان) به گلوگاهش برسد"},{"SurahNumber":75,"VerseNumber":27,"Text":"و گفته شود: چه کسی است که افسون بخواند؟ (و او را نجات دهد)"},{"SurahNumber":75,"VerseNumber":28,"Text":"و یقین کند که زمان جدایی (از دنیا) است"},{"SurahNumber":75,"VerseNumber":29,"Text":"و ساق‌ها(ی پایش) به هم بپیچد"},{"SurahNumber":75,"VerseNumber":30,"Text":"در آن روز راندن (و مسیر همه) به سوی پروردگارت خواهد بود"},{"SurahNumber":75,"VerseNumber":31,"Text":"پس (او) نه تصدیق کرده است و نه نماز گزارده است"},{"SurahNumber":75,"VerseNumber":32,"Text":"بلکه (قرآن را) تکذیب کرد و (از ایمان) روی گرداند"},{"SurahNumber":75,"VerseNumber":33,"Text":"سپس خرامان به سوی خانواده‌اش بازگشت"},{"SurahNumber":75,"VerseNumber":34,"Text":"وای برتو! پس وای برتو"},{"SurahNumber":75,"VerseNumber":35,"Text":"بازهم وای برتو! پس وای برتو"},{"SurahNumber":75,"VerseNumber":36,"Text":"آیا انسان گمان می‌کند که (بی‌هدف و بدون حساب و جزا) به خود رها می‌شود؟"},{"SurahNumber":75,"VerseNumber":37,"Text":"آیا (او) نطفه‌ای از منی که (در رحم) ریخته می‌شود نبود؟"},{"SurahNumber":75,"VerseNumber":38,"Text":"آنگاه به صورت خون بسته درآمد، پس (الله او را) آفرید، و درست و استوار ساخت"},{"SurahNumber":75,"VerseNumber":39,"Text":"پس از او دو زوج نر و ماده پدید آورد"},{"SurahNumber":75,"VerseNumber":40,"Text":"آیا (چنین آفریدگاری) قادر نیست که مردگان را (دوباره) زنده کند؟"},{"SurahNumber":76,"VerseNumber":1,"Text":"یقیناً زمانی طولانی بر انسان گذشت که چیزی (مهم و) قابل ذکر نبود"},{"SurahNumber":76,"VerseNumber":2,"Text":"به راستی ما انسان را از نطفۀ مختلطی آفریدیم، او را می‌آزماییم، پس او را شنوای بینا قرار دادیم"},{"SurahNumber":76,"VerseNumber":3,"Text":"همانا ما راه را به او نشان دادیم خواه سپاس‌گزار باشد یا ناسپاس"},{"SurahNumber":76,"VerseNumber":4,"Text":"به راستی ما برای کافران زنجیرها و غل‌ها و آتش سوزان مهیا کرده‌ایم"},{"SurahNumber":76,"VerseNumber":5,"Text":"بی‌گمان نیکوکاران (در بهشت) از جامی می‌نوشند که آمیزه‌اش کافور است"},{"SurahNumber":76,"VerseNumber":6,"Text":"(از) چشمه‌ای که بندگان (خاص) الله از آن می‌نوشند، (هر وقت و) هر جا بخواهند آن را جاری می‌سازند"},{"SurahNumber":76,"VerseNumber":7,"Text":"(بندگان نیکوکار) به نذر وفا می‌کنند و از روزی می‌ترسند که (عذاب و) شرّ آن فراگیر است"},{"SurahNumber":76,"VerseNumber":8,"Text":"و غذا را با این‌که (نیاز و) دوست دارند به «مسکین» و «یتیم» و «اسیر» می‌بخشند"},{"SurahNumber":76,"VerseNumber":9,"Text":"(و می‌گویند:) «ما فقط به خاطر الله به شما غذا می‌دهیم، نه از شما پاداشی می‌خواهیم و نه سپاسی"},{"SurahNumber":76,"VerseNumber":10,"Text":"همانا ما از پروردگارمان می‌ترسیم، روزی‌که عبوس و سخت و دشوار است»"},{"SurahNumber":76,"VerseNumber":11,"Text":"پس الله آنان را از (سختی و) شر آن روز نگه داشت و آن‌ها را شادمانی و سرور بخشید"},{"SurahNumber":76,"VerseNumber":12,"Text":"و به (پاداش) صبری که کردند، بهشت و (لباس‌های) حریر (بهشتی) را به آنان پاداش داد"},{"SurahNumber":76,"VerseNumber":13,"Text":"در آنجا بر تخت‌ها (ی زیبا) تکیه کرده‌اند، نه آفتابی در آنجا می‌بینند و نه سرمایی"},{"SurahNumber":76,"VerseNumber":14,"Text":"و سایه‌هایش بر آن‌ها فرو افتاده، و میوه‌هایش (برای چیدن) در دسترس (و به فرمان) است"},{"SurahNumber":76,"VerseNumber":15,"Text":"و در گرداگرد آن‌ها ظرف‌های سیمین (غذا‌ها) و کاسه‌های بلورین (نوشیدنی‌ها) گردانده می‌شود"},{"SurahNumber":76,"VerseNumber":16,"Text":"(کاسه‌های) بلورین از نقره که آن‌ها را به‌اندازۀ مناسب (پر و) آماده کرده‌اند"},{"SurahNumber":76,"VerseNumber":17,"Text":"و در آنجا از جام‌هایی سیراب می‌شوند که آمیزه‌اش زنجبیل است"},{"SurahNumber":76,"VerseNumber":18,"Text":"(از) چشمه‌ای، در آنجا که سلسبیل نامیده می‌شود"},{"SurahNumber":76,"VerseNumber":19,"Text":"و همواره نوجوانانی جاودانه بر گردشان می‌چرخند که هرگاه آن‌ها را ببینی، گمان می‌کنی که مروارید پراکنده هستند"},{"SurahNumber":76,"VerseNumber":20,"Text":"و چون (به هر سمتی) بنگری، آنجا نعمت بسیار و فرمانروایی عظیمی را می‌بینی"},{"SurahNumber":76,"VerseNumber":21,"Text":"بر آنان (بهشتیان) لباس‌هایی سبز رنگ از دیبای نازک و دیبای ضخیم است، و با دستبند‌هایی از نقره آراسته شده‌اند، و پروردگارشان شراب پاک به آن‌ها می‌نوشاند"},{"SurahNumber":76,"VerseNumber":22,"Text":"(و به آن‌ها گفته می‌شود:) «این (نعمت‌ها) پاداش شماست، و سعی و کوشش شما قدردانی شده است»"},{"SurahNumber":76,"VerseNumber":23,"Text":"(ای پیامبر!) یقیناً ما قرآن را بر تو تدریجاً نازل کردیم"},{"SurahNumber":76,"VerseNumber":24,"Text":"پس برای حکم پروردگارت شکیبا باش، و از هیچ گنهکار یا ناسپاسی از آنان فرمان نبر"},{"SurahNumber":76,"VerseNumber":25,"Text":"و صبح و شام نام پروردگارت را یاد کن"},{"SurahNumber":76,"VerseNumber":26,"Text":"و (نیز) بخشی از شب برایش سجده کن (و نماز گزار) و بخش درازی از شب او را تسبیح گوی"},{"SurahNumber":76,"VerseNumber":27,"Text":"بی‌گمان اینان (کافران) دنیای زودگذر را دوست دارند، و روز سختی (را که در پیش دارند) پشت سر خود رها می‌کنند"},{"SurahNumber":76,"VerseNumber":28,"Text":"ما آن‌ها را آفریدیم و پیوند (مفاصل) شان را محکم کردیم، و هر زمان بخواهیم جای آنان را به (گروه دیگری) مانندشان می‌دهیم"},{"SurahNumber":76,"VerseNumber":29,"Text":"بی‌گمان این یادآوری (و پند) است، پس هرکس که بخواهد راهی به سوی پروردگارش برمی‌گزیند"},{"SurahNumber":76,"VerseNumber":30,"Text":"و شما چیزی را نمی‌خواهید مگر این‌که الله بخواهد، بی‌گمان الله دانای حکیم است"},{"SurahNumber":76,"VerseNumber":31,"Text":"هرکس را که بخواهد در رحمت خود وارد می‌کند، و برای ستمکاران عذاب دردناکی آماده کرده است"},{"SurahNumber":77,"VerseNumber":1,"Text":"سوگند به فرشتگانی که پی در پی فرستاده شدند"},{"SurahNumber":77,"VerseNumber":2,"Text":"پس سوگند به فرشتگانی که همچون تندباد می‌روند"},{"SurahNumber":77,"VerseNumber":3,"Text":"و سوگند به فرشتگانی که (ابرها را) پراکنده می‌کنند"},{"SurahNumber":77,"VerseNumber":4,"Text":"پس سوگند به فرشتگانی که جداکننده (حق از باطل) اند"},{"SurahNumber":77,"VerseNumber":5,"Text":"و سوگند به فرشتگانی که وحی (الهی) را (به پیامبران) القا می‌کنند"},{"SurahNumber":77,"VerseNumber":6,"Text":"برای اتمام حجت یا برای بیم و هشدار"},{"SurahNumber":77,"VerseNumber":7,"Text":"بی‌گمان آنچه به شما وعده داده می‌شود، واقع خواهد شد"},{"SurahNumber":77,"VerseNumber":8,"Text":"پس هنگامی‌که ستارگان تیره (و محو) شود"},{"SurahNumber":77,"VerseNumber":9,"Text":"و هنگامی‌که آسمان شکافته شود"},{"SurahNumber":77,"VerseNumber":10,"Text":"و هنگامی‌که کوه‌ها (از جا کنده و) پراکنده شود"},{"SurahNumber":77,"VerseNumber":11,"Text":"و هنگامی‌که پیامبران را (جهت گواهی بر امت‌ها) وقت معین شود"},{"SurahNumber":77,"VerseNumber":12,"Text":"این (امر) برای چه روزی به تأخیر افتاده است؟"},{"SurahNumber":77,"VerseNumber":13,"Text":"برای روز جدایی، (و داوری)"},{"SurahNumber":77,"VerseNumber":14,"Text":"و تو چه دانی روز جدایی (و داوری) چیست؟"},{"SurahNumber":77,"VerseNumber":15,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":16,"Text":"آیا ما پیشینیان (مجرم) را نابود نکردیم؟"},{"SurahNumber":77,"VerseNumber":17,"Text":"سپس دیگران را در پی آن‌ها خواهیم آورد"},{"SurahNumber":77,"VerseNumber":18,"Text":"این چنین با گنهکاران رفتار می‌کنیم"},{"SurahNumber":77,"VerseNumber":19,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":20,"Text":"آیا شما را از آبی پست (و ناچیز) نیافریدیم؟"},{"SurahNumber":77,"VerseNumber":21,"Text":"پس آن را در (رحم) قرارگاهی محفوظ (و استوار) قرار دادیم"},{"SurahNumber":77,"VerseNumber":22,"Text":"تا زمانی معین؟"},{"SurahNumber":77,"VerseNumber":23,"Text":"پس ما (بر این کار) توانا بودیم، و چه نیک توانا (و قدرتمند) هستیم"},{"SurahNumber":77,"VerseNumber":24,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":25,"Text":"آیا زمین را جایگاه (تجمع مردم) قرار ندادیم"},{"SurahNumber":77,"VerseNumber":26,"Text":"هم در حال حیات و زندگی‌شان و هم مرگ‌شان؟"},{"SurahNumber":77,"VerseNumber":27,"Text":"و در آن کوه‌های بسیار بلند (و استوار) قرار دادیم، و آبی شیرین (و گوارا) به شما نوشاندیم"},{"SurahNumber":77,"VerseNumber":28,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":29,"Text":"(به آن‌ها گفته می‌شود:) به سوی همان چیزی بروید که پیوسته تکذیبش می‌کردید"},{"SurahNumber":77,"VerseNumber":30,"Text":"بروید به‌سوی سایۀ (دودهای آتش) سه شاخه"},{"SurahNumber":77,"VerseNumber":31,"Text":"نه سایه افکن (و خنک) است، و نه از (گرمی) شعله‌های آتش جلوگیری می‌کند"},{"SurahNumber":77,"VerseNumber":32,"Text":"همانا (جهنم) شراره‌هایی چون کوشک پرتاب می‌کند"},{"SurahNumber":77,"VerseNumber":33,"Text":"گویی که آن (شراره‌ها) شتران زرد رنگ هستند"},{"SurahNumber":77,"VerseNumber":34,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":35,"Text":"این (همان) روزی است که سخن نمی‌گویند"},{"SurahNumber":77,"VerseNumber":36,"Text":"و به آن‌ها اجازه داده نمی‌شود تا عذر خواهی کنند"},{"SurahNumber":77,"VerseNumber":37,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":38,"Text":"این (همان) روز جدایی (و داوری) است که شما و گذشتگان را گرد آورده‌ایم"},{"SurahNumber":77,"VerseNumber":39,"Text":"پس اگر (حیله و) نیرنگی دارید، آن را در حق من بکار گیرید"},{"SurahNumber":77,"VerseNumber":40,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":41,"Text":"به راستی که (در آن روز) پرهیزگاران در سایه‌ها و (کنار) چشمه‌ها قرار دارند"},{"SurahNumber":77,"VerseNumber":42,"Text":"و میوه‌هایی که میل داشته باشند"},{"SurahNumber":77,"VerseNumber":43,"Text":"(به آن‌ها گفته می‌شود:) گوارا بخورید و بنوشید به پاداش آنچه می‌کردید"},{"SurahNumber":77,"VerseNumber":44,"Text":"ما اینگونه نیکوکاران را پاداش می‌دهیم»"},{"SurahNumber":77,"VerseNumber":45,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":46,"Text":"«(ای کافران! در این دنیا) اندکی بخورید و بهره گیرید، زیرا شما گناهکار هستید»"},{"SurahNumber":77,"VerseNumber":47,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":48,"Text":"و هنگامی‌که به آن‌ها گفته شود: (نماز بگزارید و) رکوع کنید، (نماز نمی‌گزارند و) رکوع نمی‌کنند"},{"SurahNumber":77,"VerseNumber":49,"Text":"در آن روز (قیامت) وای بر تکذیب‌کنندگان"},{"SurahNumber":77,"VerseNumber":50,"Text":"(ای پیامبر! اگر این مردم به این قرآن ایمان نمی‌آورند) پس بعد از آن به کدام سخن ایمان می‌آورند؟"}]}