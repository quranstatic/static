{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":25,"VerseNumber":21,"Text":"جن لوگوں کو یہ توقع ہی نہیں ہے کہ وہ (کسی وقت) ہم سے آملیں گے، وہ یوں کہتے ہیں کہ : ہم پر فرشتے کیوں نہیں اتارے جاتے ؟ یا پھر ایسا کیوں نہیں ہوتا کہ ہم خود اپنے پروردگار کو دیکھ لیں ؟ حقیقت یہ ہے کہ یہ اپنے دلوں میں اپنے آپ کو بہت بڑا سمجھے ہوئے ہیں۔ اور انہوں نے بڑی سرکشی اختیار کی ہوئی ہے۔"},{"SurahNumber":25,"VerseNumber":22,"Text":"جس دن ان کو فرشتے نظر آگئے، اس دن ان مجرموں کے لیے کوئی خوشی کا موقع نہیں ہوگا، بلکہ یہ کہتے پھریں گے کہ خدایا ! ہمیں ایسی پناہ دے کہ یہ ہم سے دور ہوجائیں۔"},{"SurahNumber":25,"VerseNumber":23,"Text":"اور انہوں نے (دنیا میں) جو عمل کیے ہیں، ہم ان کا فیصلہ کرنے پر آئیں گے تو انہیں فضا میں بکھرے ہوئے گرد و غبار (کی طرح بےقیمت) بنادیں گے۔"},{"SurahNumber":25,"VerseNumber":24,"Text":"اس دن جنتی لوگ ہوں گے جن کا مستقر بھی بہترین ہوگا، اور آرام گاہ بھی خوب ہوگی۔"},{"SurahNumber":25,"VerseNumber":25,"Text":"اور جس دن آسمان پھٹ کر ایک بادل کو راہ دے گا، اور فرشتے اس طرح اتارے جائیں گے کہ ان کا تار بندھ جائے گا۔"},{"SurahNumber":25,"VerseNumber":26,"Text":"اس دن صحیح معنی میں بادشاہی خدائے رحمن کی ہوگی، اور وہ دن کافروں پر بہت سخت ہوگا۔"},{"SurahNumber":25,"VerseNumber":27,"Text":"اور جس دن ظالم انسان (حسرت سے) اپنے ہاتھوں کو کاٹ کھائے گا، اور کہے گا : کاش میں نے پیغمبر کی ہمراہی اختیار کرلی ہوتی۔"},{"SurahNumber":25,"VerseNumber":28,"Text":"ہائے میری بربادی ! کاش میں نے فلاں شخص کو دوست نہ بنایا ہوتا۔"},{"SurahNumber":25,"VerseNumber":29,"Text":"میرے پاس نصیحت آچکی تھی، مگر اس (دوست) نے مجھے اس سے بھٹکا دیا، اور شیطان تو ہے ہی ایسا کہ وقت پڑنے پر انسان کو بےکس چھوڑ جاتا ہے۔"},{"SurahNumber":25,"VerseNumber":30,"Text":"اور رسول (صلی اللہ علیہ وآلہ وسلم) کہیں گے کہ : یا رب ! میری قوم اس قرآن کو بالکل چھوڑ بیٹھی تھی۔"},{"SurahNumber":25,"VerseNumber":31,"Text":"اور ہم نے اسی طرح مجرم لوگوں کو ہر نبی کا دشمن بنایا ہے۔ اور تمہارا پروردگار ہدایت دینے اور مدد کرنے کے لیے کافی ہے۔"},{"SurahNumber":25,"VerseNumber":32,"Text":"اور یہ کافر لوگ کہتے ہیں کہ : ان پر سارا قرآن ایک ہی دفعہ میں کیوں نازل نہیں کردیا گیا ؟ (اے پیغمبر) ہم نے ایسا اس لیے کیا ہے تاکہ اس کے ذریعے تمہارا دل مضبوط رکھیں۔ اور ہم نے اسے ٹھہر ٹھہر کر پڑھوایا ہے۔"},{"SurahNumber":25,"VerseNumber":33,"Text":"اور جب کبھی یہ لوگ تمہارے پاس کوئی انوکھی بات لے کر آتے ہیں، ہم تمہیں (اس کا) ٹھیک ٹھیک) جواب اور زیادہ وضاحت کے ساتھ عطا کردیتے ہیں۔"},{"SurahNumber":25,"VerseNumber":34,"Text":"جن لوگوں کو گھیر کر نہ کے بل دوزخ کی طرف لے جایا جائے گا، وہ بدترین مقام پر ہیں، اور ان کا راستہ بدترین گمراہی کا راستہ ہے۔"},{"SurahNumber":25,"VerseNumber":35,"Text":"بیشک ہم نے موسیٰ کو کتاب دی تھی، اور ان کے ساتھ ان کے بھائی ہارون کو مددگار کے طور پر مقرر کیا تھا۔"},{"SurahNumber":25,"VerseNumber":36,"Text":"چنانچہ ہم نے کہا تھا کہ : تم دونوں ان لوگوں کے پاس جاؤ جنہوں نے ہماری نشانیوں کو جھٹلایا ہے۔ آخر نتیجہ یہ ہوا کہ ہم نے ان کو تباہ کر کے نیست و نابود کردیا۔"},{"SurahNumber":25,"VerseNumber":37,"Text":"اور نوح کی قوم نے جب پیغمبروں کو جھٹلایا تو ہم نے انہیں غرق کردیا، اور ان کو لوگوں کے لیے عبرت کا سامان بنادیا۔ اور ہم نے ان ظالموں کے لیے ایک دردناک عذاب تیار کر رکھا ہے۔"},{"SurahNumber":25,"VerseNumber":38,"Text":"اسی طرح ہم نے عاد وثمود اور اصحاب الرس کو اور ان کے درمیان بہت سی نسلوں کو تباہ کیا۔"},{"SurahNumber":25,"VerseNumber":39,"Text":"ان میں سے ہر ایک کو سمجھانے کے لیے ہم نے مثالیں دیں، اور (جب وہ نہ مانے تو) ہر ایک کو ہم نے پیس کر رکھ دیا۔"},{"SurahNumber":25,"VerseNumber":40,"Text":"اور یہ (کفار مکہ) اس بستی سے ہو کر گزرتے رہے ہیں جس پر بری طرح (پتھروں کی) بارش برسائی گئی تھی بھلا کیا یہ اس بستی کو دیکھتے نہیں رہے ؟ (پھر بھی انہیں عبرت نہیں ہوئی) بلکہ ان کے دل میں دوسری زندگی کا اندیشہ تک پیدا نہیں ہوا۔"},{"SurahNumber":25,"VerseNumber":41,"Text":"اور (اے پیغمبر) جب یہ لوگ تمہیں دیکھتے ہیں تو ان کا کوئی کام اس کے سوا نہیں ہوتا کہ یہ تمہارا مذاق بناتے ہیں کہ : کیا یہی وہ صاحب ہیں جنہیں اللہ نے پیغمبر بنا کر بھیجا ہے ؟"},{"SurahNumber":25,"VerseNumber":42,"Text":"اگر ہم اپنے خداؤں (کی عقیدت) پر مضبوطی سے جمے نہ رہتے تو ان صاحب نے تو ہمیں ان سے بھٹکانے میں کوئی کسر نہیں چھوڑی تھی۔ (جو لوگ یہ باتیں کہہ رہے ہیں) جب انہیں عذاب آنکھوں سے نظر آجائے گا تب انہیں پتہ چلے گا کہ کون راستے سے بالکل بھٹکا ہوا تھا ؟"},{"SurahNumber":25,"VerseNumber":43,"Text":"بھلا بتاؤ جس شخص نے اپنا خدا اپنی نفسانی خواہش کو بنا لیا ہو، تو (اے پیغمبر) کیا تم اس کی ذمہ داری لے سکتے ہو ؟"},{"SurahNumber":25,"VerseNumber":44,"Text":"یا تمہارا خیال یہ ہے کہ ان میں سے اکثر لوگ سنتے یا سمجھتے ہیں ؟ نہیں ! ان کی مثال تو بس چار پاؤں کے جانوروں کی سی ہے، بلکہ یہ ان سے زیادہ راہ سے بھٹکے ہوئے ہیں۔"},{"SurahNumber":25,"VerseNumber":45,"Text":"کیا تم نے اپنے پروردگار (کی قدرت) کو نہیں دیکھا کہ وہ کس طرح سائے کو پھیلا تا ہے ؟ اور اگر وہ چاہتا تو اسے ایک جگہ ٹھہرا دیتا۔ پھر ہم نے سورج کو اس کے لیے رہنما بنادیا ہے۔"},{"SurahNumber":25,"VerseNumber":46,"Text":"پھر ہم اسے تھوڑا تھوڑا کر کے اپنی طرف سمیٹ لیتے ہیں۔"},{"SurahNumber":25,"VerseNumber":47,"Text":"اور وہی ہے جس نے تمہارے لیے رات کو لباس بنایا، اور نیند کو سراپا سکون اور دن کو دوبارہ اٹھ کھڑے ہونے کا ذریعہ بنادیا۔"},{"SurahNumber":25,"VerseNumber":48,"Text":"اور وہی ہے جس نے اپنی رحمت (یعنی بارش) سے پہلے ہوائیں بھیجیں جو (بارش کی) خوشخبری لے کر آتی ہیں، اور ہم نے ہی آسمان سے پاکیزہ پانی اتارا ہے۔"},{"SurahNumber":25,"VerseNumber":49,"Text":"تاکہ ہم اس کے ذریعے مردہ زمین کو زندگی بخشیں، اور اپنی مخلوق میں سے بہت سے مویشیوں اور انسانوں کو اس سے سیراب کریں۔"},{"SurahNumber":25,"VerseNumber":50,"Text":"اور ہم نے لوگوں کے فائدے کے لیے اس (پانی) کی الٹ پھیر کر رکھی ہے، تاکہ وہ سبق حاصل کریں۔ لیکن اکثر لوگ ناشکری کے سوا ہر بات سے انکاری ہیں۔"},{"SurahNumber":25,"VerseNumber":51,"Text":"اور اگر ہم چاہتے تو ہر بستی میں ایک الگ آگاہ کرنے والا (پیغمبر) بھیج دیتے۔"},{"SurahNumber":25,"VerseNumber":52,"Text":"لہذا (اے پیغمبر) تم ان کافروں کا کہنا نہ مانو، اور اس قرآن کے ذریعے ان کے خلاف پوری قوت سے جدوجہد کرو۔"},{"SurahNumber":25,"VerseNumber":53,"Text":"اور وہی ہے جس نے دریاؤں کو اس طرح ملا کر چلایا ہے کہ ایک میٹھا ہے جس سے تسکین ملتی ہے، اور ایک نمکین ہے، سخت کڑوا۔ اور ان دونوں کے درمیان ایک آڑ اور ایسی رکاوٹ حائل کردی ہے جس کو (دونوں میں سے) کوئی عبور نہیں کرسکتا۔"},{"SurahNumber":25,"VerseNumber":54,"Text":"اور وہی ہے جس نے پانی سے انسان کو پیدا کیا، پھر اس کو نسبی اور سسرالی رشتے عطا کیے، اور تمہارا پروردگار بڑی قدرت والا ہے۔"},{"SurahNumber":25,"VerseNumber":55,"Text":"اور یہ لوگ ہیں کہ اللہ کو چھوڑ کر ایسی چیزوں کی عبادت کر رہے ہیں جو نہ ان کو کوئی فائدہ پہنچاتی ہیں، نہ نقصان، اور کافر انسان نے اپنے پروردگار ہی کی مخالفت پر کمر باندھ رکھی ہے۔"},{"SurahNumber":25,"VerseNumber":56,"Text":"اور (اے پیغمبر) ہم نے تمہیں کسی اور کام کے لیے نہیں، بلکہ اس لیے بھیجا ہے کہ تم لوگوں کو خوشخبری دو ، اور خبردار کرو۔"},{"SurahNumber":25,"VerseNumber":57,"Text":"کہہ دو کہ : میں اس کام پر تم سے کوئی اجرت نہیں مانگتا ہاں جو شخص یہ چاہے کہ اپنے رب تک پہنچنے کا راستہ اختیار کرلے (تو یہی میری اجرت ہے)"},{"SurahNumber":25,"VerseNumber":58,"Text":"اور تم اس ذات پر بھروسہ رکھو جو زندہ ہے، جسے کبھی موت نہیں آئے گی، اور اسی کی حمد کے ساتھ تسبیح کرتے رہو، اور وہ اپنے بندوں کے گناہوں کی خبر رکھنے کے لیے کافی ہے۔"},{"SurahNumber":25,"VerseNumber":59,"Text":"وہ ذات جس نے چھ دن میں سارے آسمان اور زمین اور ان کے درمیان کی چیزیں پیدا کیں، پھر اس نے عرش پر استواء فرمایا وہ رحمن ہے، اس لیے اس کی شان کسی جاننے والے سے پوچھو۔"},{"SurahNumber":25,"VerseNumber":60,"Text":"اور جب ان لوگوں سے کہا جاتا ہے کہ رحمن کو سجدہ کرو تو یہ کہتے ہیں کہ : رحمن کیا ہوتا ہے ؟ کیا جسے بھی تم کہہ دو ، ہم اسے سجدہ کیا کریں ؟ اور اس بات سے وہ اور زیادہ بدکنے لگتے ہیں۔"},{"SurahNumber":25,"VerseNumber":61,"Text":"بڑی شان ہے اس کی جس نے آسمان میں برج بنائے اور اس میں ایک روشن چراغ اور نور پھیلانے والا چاند پیدا کیا۔"},{"SurahNumber":25,"VerseNumber":62,"Text":"اور وہی ہے جس نے رات اور دن کو ایسا بنایا کہ وہ ایک دوسرے کے پیچھے چلے آتے ہیں (مگر یہ ساری باتیں) اس شخص کے لیے (کارآمد ہیں) جو نصیحت حاصل کرنے کا ارادہ رکھتا ہو یا شکر بجا لانا چاہتا ہو۔"},{"SurahNumber":25,"VerseNumber":63,"Text":"اور رحمن کے بندے وہ ہیں جو زمین پر عاجزی سے چلتے ہیں اور جب جاہل لوگ ان سے (جاہلانہ) خطاب کرتے ہیں تو وہ سلامتی کی بات کہتے ہیں۔"},{"SurahNumber":25,"VerseNumber":64,"Text":"اور جو راتیں اس طرح گزارتے ہیں کہ اپنے پروردگار کے آگے (کبھی) سجدے میں ہوتے ہیں، اور (کبھی) قیام میں۔"},{"SurahNumber":25,"VerseNumber":65,"Text":"اور جو یہ کہتے ہیں کہ : ہمارے پروردگار ! جہنم کے عذاب کو ہم سے دور رکھیے۔ حقیقت یہ ہے کہ اس کا عذاب وہ تباہی ہے جو چمٹ کر رہ جاتی ہے"},{"SurahNumber":25,"VerseNumber":66,"Text":"یقینا وہ کسی کا مستقر اور قیام گاہ بننے کے لیے بدترین جگہ ہے۔"},{"SurahNumber":25,"VerseNumber":67,"Text":"اور جو خرچ کرتے ہیں تو نہ فضول خرچی کرتے ہیں، نہ تنگی کرتے ہیں، بلکہ ان کا طریقہ اس (افراط وتفریط) کے درمیان اعتدال کا طریقہ ہے۔"},{"SurahNumber":25,"VerseNumber":68,"Text":"اور جو اللہ کے ساتھ کسی بھی دوسرے معبود کی عبادت نہیں کرتے، اور جس جان کو اللہ نے حرمت بخشی ہے، اسے ناحق قتل نہیں کرتے، اور نہ وہ زنا کرتے ہیں، اور جو شخص بھی یہ کام کرے گا، اسے اپنے گناہ کے وبال کا سامنا کرنا پڑے گا۔"},{"SurahNumber":25,"VerseNumber":69,"Text":"قیامت کے دن اس کا عذاب بڑھا بڑھا کر دگنا کردیا جائے گا، اور وہ ذلیل ہو کر اس عذاب میں ہمیشہ ہمیشہ رہے گا۔"},{"SurahNumber":25,"VerseNumber":70,"Text":"ہاں مگر جو کوئی توبہ کرلے، ایمان لے آئے، اور نیک عمل کرے تو اللہ ایسے لوگوں کی برائیوں کو نیکیوں میں تبدیل کردے گا، اور اللہ بہت بخشنے والا، بڑا مہربان ہے۔"},{"SurahNumber":25,"VerseNumber":71,"Text":"اور جو کوئی توبہ کرتا اور نیک عمل کرتا ہے، تو وہ درحقیقت اللہ کی طرف ٹھیک ٹھیک لوٹ آتا ہے۔"},{"SurahNumber":25,"VerseNumber":72,"Text":"اور (رحمن کے بندے وہ ہیں) جو ناحق کاموں میں شامل نہیں ہوتے اور جب کسی لغو چیز کے پاس سے گزرتے ہیں تو وقار کے ساتھ گزر جاتے ہیں۔"},{"SurahNumber":25,"VerseNumber":73,"Text":"اور جب انہیں اپنے رب کی آیات کے ذریعے نصیحت کی جاتی ہے تو وہ ان پر بہرے اور اندھے بن کر نہیں گرتے۔"},{"SurahNumber":25,"VerseNumber":74,"Text":"اور جو (دعا کرتے ہوئے) کہتے ہیں کہ : ہمارے پروردگار ! ہمیں اپنی بیوی بچوں سے آنکھوں کی ٹھنڈک عطا فرما، اور ہمیں پرہیزگاروں کا سربراہ بنا دے۔"},{"SurahNumber":25,"VerseNumber":75,"Text":"یہ لوگ ہیں جنہیں ان کے صبر کے بدلے جنت کے بالاخانے عطا ہوں گے، اور وہاں دعاؤں اور سلام سے ان کا استقبال کیا جائے گا۔"},{"SurahNumber":25,"VerseNumber":76,"Text":"وہ وہاں ہمیشہ زندہ رہیں گے، کسی کا مستقر اور قیام گاہ بننے کے لیے وہ بہترین جگہ ہے۔"},{"SurahNumber":25,"VerseNumber":77,"Text":"(اے پیغمبر ! لوگوں سے) کہہ دو کہ : میرے پروردگار کو تمہاری ذرا بھی پرواہ نہ ہوتی، اگر تم اس کو نہ پکارے اب جبکہ (اے کافرو) تم نے حق کو جھٹلا دیا ہے تو یہ جھٹلانا تمہارے گلے پڑ کر رہے گا۔"},{"SurahNumber":26,"VerseNumber":1,"Text":"طسم"},{"SurahNumber":26,"VerseNumber":2,"Text":"یہ اس کتاب کی آیتیں ہیں جو حق کو واضح کرنے والی ہے۔"},{"SurahNumber":26,"VerseNumber":3,"Text":"(اے پیغمبر) شاید تم اس غم میں اپنی جان ہلاک کیے جار ہے ہو کہ یہ لوگ ایمان (کیوں) نہیں لاتے۔"},{"SurahNumber":26,"VerseNumber":4,"Text":"اگر ہم چاہیں تو ان پر آسمان سے کوئی ایسی نشانی اتار دیں کہ اس کے آگے ان کی گردنیں جھک کر رہ جائیں۔"},{"SurahNumber":26,"VerseNumber":5,"Text":"(ان کا حال تو یہ ہے کہ) ان کے پاس خدائے رحمن کی طرف سے کوئی نئی نصیحت آتی ہے، یہ اس سے منہ موڑ لیتے ہیں۔"},{"SurahNumber":26,"VerseNumber":6,"Text":"اس طرح انہوں نے حق کو جھٹلا دیا ہے۔ چنانچہ یہ لوگ جن باتوں کا مذاق اڑاتے رہے ہیں، اب عنقریب ان کے ٹھیک ٹھیک حقائق ان کے سامنے آجائیں گے۔"},{"SurahNumber":26,"VerseNumber":7,"Text":"اور کیا انہوں نے زمین کو نہیں دیکھا کہ ہم نے اس میں ہر نفیس قسم کی کتنی چیزیں اگائی ہیں ؟"},{"SurahNumber":26,"VerseNumber":8,"Text":"یقینا ان سب چیزوں میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے"},{"SurahNumber":26,"VerseNumber":9,"Text":"اور یقین رکھو کہ تمہارا پروردگار صاحب اقتدار بھی ہے، بہت مہربان بھی۔"},{"SurahNumber":26,"VerseNumber":10,"Text":"اور اس وقت کا حال سنو جب تمہارے پروردگار نے موسیٰ کو آواز دے کر کہا تھا کہ : اس ظالم قوم کے پاس جاؤ"},{"SurahNumber":26,"VerseNumber":11,"Text":"یعنی فرعون کی قوم کے پاس۔ کیا ان کے دل میں خدا کا خوف نہیں ہے ؟"},{"SurahNumber":26,"VerseNumber":12,"Text":"موسیٰ نے کہا کہ : میرے پروردگار ! مجھے ڈر ہے کہ وہ مجھے جھوٹا بنائیں گے۔"},{"SurahNumber":26,"VerseNumber":13,"Text":"اور میرا دل تنگ ہونے لگتا ہے، اور میری زبان نہیں چلتی۔ اس لیے آپ ہارون کو بھی (نبوت کا) پیغام بھیج دیجیے۔"},{"SurahNumber":26,"VerseNumber":14,"Text":"اور میرے خلاف ان لوگوں نے ایک جرم بھی عائد کر رکھا ہے۔ جس کی وجہ سے مجھے ڈر ہے کہ وہ مجھے قتل نہ کر ڈالیں"},{"SurahNumber":26,"VerseNumber":15,"Text":"اللہ نے فرمایا کہ : ہرگز نہیں۔ تم دونوں ہماری نشانیاں لے کر جاؤ۔ یقین رکھو کہ ہم تمہارے ساتھ ہیں، ساری باتیں سنتے رہیں گے۔"},{"SurahNumber":26,"VerseNumber":16,"Text":"اب تم فرعون کے پاس جاؤ اور کہو کہ : ہم دونوں رب العالمین کے پیغمبر ہیں۔"},{"SurahNumber":26,"VerseNumber":17,"Text":"(اور یہ پیغام لائے ہیں) کہ تم بنو اسرائیل کو ہمارے ساتھ بھیج دو ۔"},{"SurahNumber":26,"VerseNumber":18,"Text":"فرعون نے (جواب میں موسیٰ (علیہ السلام) سے) کہا : کیا ہم نے تمہیں اس وقت اپنے پاس رکھ کر نہیں پالا تھا جب تم بالکل بچے تھے ؟ اور تم نے اپنی عمر کے بہت سے سال ہمارے یہاں رہ کر گزارے۔"},{"SurahNumber":26,"VerseNumber":19,"Text":"اور جو حرکت تم نے کی تھی وہ بھی کر گزرے اور تم بڑے ناشکرے آدمی ہو۔"},{"SurahNumber":26,"VerseNumber":20,"Text":"موسیٰ نے کہا : اس وقت وہ کام میں ایسی حالت میں کر گزرا تھا کہ مجھے پتہ نہیں تھا۔"},{"SurahNumber":26,"VerseNumber":21,"Text":"چنانچہ جب مجھے تم لوگوں سے خوف ہوا تو میں تمہارے پاس سے فرار ہوگیا، پھر اللہ نے مجھے حکمت عطا فرمائی، اور پیغمبروں میں شامل فرما دیا۔"},{"SurahNumber":26,"VerseNumber":22,"Text":"اور وہ احسان جو تم مجھ پر رکھ رہے ہو (اس کی حقیقت) یہ ہے کہ تم نے سارے بنو اسرائیل کو غلام بنا رکھا ہے۔"},{"SurahNumber":26,"VerseNumber":23,"Text":"فرعون نے کہا : اور یہ رب العالمین کیا چیز ہے ؟"},{"SurahNumber":26,"VerseNumber":24,"Text":"موسیٰ نے کہا : وہ سارے آسمانوں اور زمین کا، اور ان ساری چیزوں کا پروردگار ہے جو ان کے درمیان پائی جاتی ہیں، اگر تم کو واقعی یقین کرنا ہو۔"},{"SurahNumber":26,"VerseNumber":25,"Text":"فرعون نے اپنے اردگرد کے لوگوں سے کہا : سن رہے ہو کہ نہیں ؟"},{"SurahNumber":26,"VerseNumber":26,"Text":"موسیٰ نے کہا : وہ تمہارا بھی پروردگار ہے اور تمہارے پچھلے باپ دادوں کا بھی۔"},{"SurahNumber":26,"VerseNumber":27,"Text":"فرعون بولا : تمہارا یہ پیغمبر جو تمہارے پاس بھیجا گیا ہے یہ تو بالکل ہی دیوانہ ہے۔"},{"SurahNumber":26,"VerseNumber":28,"Text":"موسیٰ نے کہا : وہ مشرق و مغرب کا بھی پروردگار ہے، اور ان کے درمیان ساری چیزوں کا بھی، اگر تم عقل سے کام لو۔"},{"SurahNumber":26,"VerseNumber":29,"Text":"کہنے لگا : یاد رکھو، اگر تم نے میرے سوا کسی اور کو معبود مانا تو میں تمہیں ضرور ان لوگوں میں شامل کردوں گا جو جیل خانے میں پڑے ہوئے ہیں۔"},{"SurahNumber":26,"VerseNumber":30,"Text":"موسیٰ بولے : اور اگر میں تمہیں کوئی ایسی چیز لا دکھاؤں جو حق کو واضح کر دے، پھر ؟"},{"SurahNumber":26,"VerseNumber":31,"Text":"فرعون نے کہا : اچھا، اگر واقعی سچے ہو تو لے آؤ وہ چیز۔"},{"SurahNumber":26,"VerseNumber":32,"Text":"چنانچہ موسیٰ نے اپنا عصا پھینکا اور دیکھتے ہی دیکھتے وہ کھلا ہوا اژدھا بن گیا۔"},{"SurahNumber":26,"VerseNumber":33,"Text":"اور انہوں نے اپنا ہاتھ (بغل میں سے) کھینچ کر نکالا تو پل بھر میں وہ سب دیکھنے والوں کے سامنے سفید ہوگیا۔"},{"SurahNumber":26,"VerseNumber":34,"Text":"فرعون نے اپنے ارد گرد کے سرداروں سے کہا : یقینا یہ کوئی ماہر جادوگر ہے۔"},{"SurahNumber":26,"VerseNumber":35,"Text":"یہ چاہتا ہے کہ اپنے جادو کے ذریعے تمہیں تمہاری سرزمین سے نکال باہر کرے۔ اب بتاؤ کیا رائے ہے ؟"},{"SurahNumber":26,"VerseNumber":36,"Text":"انہوں نے کہا : ان کو اور ان کے بھائی کو کچھ مہلت دیجیے، اور تمام شہروں میں ہر کارے بھیج دیجیے۔"},{"SurahNumber":26,"VerseNumber":37,"Text":"جو ماہر جادوگر کو آپ کے پاس لے آئیں (اور ان جادوگروں کا مقابلہ کریں)"},{"SurahNumber":26,"VerseNumber":38,"Text":"چنانچہ ایک دن مقررہ وقت پر سارے جادوگر جمع کرلیے گئے۔"},{"SurahNumber":26,"VerseNumber":39,"Text":"اور لوگوں سے کہا گیا کہ : کیا تم لوگ جمع ہورہے ہو ؟"},{"SurahNumber":26,"VerseNumber":40,"Text":"شاید اگر یہ جادو گر ہی غالب آگئے تو ہم انہی کے راستے پر چلیں۔"},{"SurahNumber":26,"VerseNumber":41,"Text":"پھر جب جادوگر آئے تو انہوں نے فرعون سے کہا : یہ بات تو یقینی ہے نا کہ اگر ہم غالب آگئے تو ہمیں کوئی انعام ملے گا ؟"},{"SurahNumber":26,"VerseNumber":42,"Text":"فرعون نے کہا : ہاں ہاں، اور تمہیں اس صورت میں مقرب لوگوں میں بھی ضرور شامل کرلیا جائے گا۔"},{"SurahNumber":26,"VerseNumber":43,"Text":"موسیٰ نے ان جادوگروں سے کہا : جو کچھ تمہیں پھینکنا ہے، پھینکو"},{"SurahNumber":26,"VerseNumber":44,"Text":"اس پر ان جادوگروں نے اپنی رسیاں اور لاٹھیاں زمین پر ڈال دیں اور کہا کہ : فرعون کی عزت کی قسم ! ہم ہی غالب آئیں گے۔"},{"SurahNumber":26,"VerseNumber":45,"Text":"اب موسیٰ نے اپنا عصا زمین پر ڈالا تو اچانک اس نے (اژدھا بن کر) اس تماشے کو نگلنا شروع کردیا جو وہ جھوٹ موٹ بنا رہے تھے۔"},{"SurahNumber":26,"VerseNumber":46,"Text":"بس پھر وہ جادوگر سجدے میں گرا دیئے گئے۔"},{"SurahNumber":26,"VerseNumber":47,"Text":"کہنے لگے کہ : ہم رب العالمین پر ایمان لے آئے۔"},{"SurahNumber":26,"VerseNumber":48,"Text":"جو موسیٰ اور ہارون کا پروردگار ہے۔"},{"SurahNumber":26,"VerseNumber":49,"Text":"فرعون بولا : تم میرے اجازت دینے سے پہلے ہی موسیٰ پر ایمان لے آئے۔ ثابت ہوا کہ یہ تم سب کا سرغنہ ہے جس نے تمہیں جادو سکھایا ہے۔ اچھا ابھی تمہیں پتہ چل جائے گا۔ میں تم سب کے ایک طرف کے ہاتھ اور دوسری طرف کے پاؤں کٹواؤں گا، اور تم سب کو سولی پر لٹکا دوں گا۔"},{"SurahNumber":26,"VerseNumber":50,"Text":"جادوگروں نے کہا : ہمارا کچھ نہیں بگڑے گا، ہمیں یقین ہے کہ ہم لوٹ کر اپنے پروردگار کے پاس چلے جائیں گے۔"},{"SurahNumber":26,"VerseNumber":51,"Text":"ہم تو شوق سے امیدلگائے ہوئے ہیں کہ ہمارا پروردگار اس وجہ سے ہماری خطائیں بخش دے گا کہ ہم سب سے پہلے ایمان لائے تھے۔"},{"SurahNumber":26,"VerseNumber":52,"Text":"اور ہم نے موسیٰ کے پاس وحی بھیجی کہ : میرے بندوں کو لے کر راتوں رات روانہ ہوجاؤ، تمہارا پیچھا یقینا کیا جائے گا۔"},{"SurahNumber":26,"VerseNumber":53,"Text":"اس پر فرعون نے شہروں میں ہر کارے بھیج دیے۔"},{"SurahNumber":26,"VerseNumber":54,"Text":"(اور یہ کہلا بھیجا کہ) یہ (بنی اسرائیل) ایک چھوٹی سی ٹولی کے تھوڑے سے لوگ ہیں۔"},{"SurahNumber":26,"VerseNumber":55,"Text":"اور حقیقت یہ ہے کہ انہوں نے ہمارے دل جلائے ہوئے ہیں۔"},{"SurahNumber":26,"VerseNumber":56,"Text":"اور ہم سب احتیاطی تدبیریں کیے ہوئے ہیں۔ (لہذا سب ملکر ان کا تعاقب کرو۔)"},{"SurahNumber":26,"VerseNumber":57,"Text":"اس طرح ہم انہیں باہر نکال لائے باغوں اور چشموں سے بھی۔"},{"SurahNumber":26,"VerseNumber":58,"Text":"اور خزانوں اور باعزت مقامات سے بھی۔"},{"SurahNumber":26,"VerseNumber":59,"Text":"ان کا معاملہ تو اسی طرح ہوا، اور (دوسری طرف) ان چیزوں کا وارث ہم نے بنی اسرائیل کو بنادیا"},{"SurahNumber":26,"VerseNumber":60,"Text":"غرض ہوا یہ کہ یہ سب لوگ سورج نکلتے ہی ان کا پیچھا کرنے نکل کھڑے ہوئے۔"},{"SurahNumber":26,"VerseNumber":61,"Text":"پھر جب دونوں جتھے ایک دوسرے کو نظر آنے لگے تو موسیٰ کے ساتھیوں نے کہا کہ : اب تو پکی بات ہے کہ ہم پکڑ ہی لیے گئے۔"},{"SurahNumber":26,"VerseNumber":62,"Text":"موسیٰ نے کہا : ہرگز نہیں، میرے ساتھ یقینی طور سے میرا پروردگار ہے، وہ مجھے راستہ بتائے گا۔"},{"SurahNumber":26,"VerseNumber":63,"Text":"چنانچہ ہم نے موسیٰ کے پاس وحی بھیجی کہ اپنی لاٹھی سمندر پر مارو۔ بس پھر سمندر پھٹ گیا، اور ہر حصہ ایک بڑے پہاڑ کی طرح کھڑا ہوگیا۔"},{"SurahNumber":26,"VerseNumber":64,"Text":"اور دوسرے فریق کو بھی ہم اس جگہ کے نزدیک لے آئے۔"},{"SurahNumber":26,"VerseNumber":65,"Text":"اور موسیٰ اور ان کے تمام ساتھیوں کو ہم نے بچالیا۔"},{"SurahNumber":26,"VerseNumber":66,"Text":"پھر دوسروں کو غرق کرڈالا۔"},{"SurahNumber":26,"VerseNumber":67,"Text":"یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":68,"Text":"اور یقین رکھو کہ تمہارا پروردگار صاحب اقتدار بھی ہے، بڑا مہربان بھی۔"},{"SurahNumber":26,"VerseNumber":69,"Text":"اور (اے پیغمبر) ان کو ابراہیم کا واقعہ سناؤ"},{"SurahNumber":26,"VerseNumber":70,"Text":"جب انہوں نے اپنے باپ اور اپنی قوم سے کہا تھا کہ : تم کس چیز کی عبادت کرتے ہو ؟"},{"SurahNumber":26,"VerseNumber":71,"Text":"انہوں نے کہا کہ : ہم بتوں کی عبادت کرتے ہیں، اور انہی کے آگے دھرنا دیے رہتے ہیں۔"},{"SurahNumber":26,"VerseNumber":72,"Text":"ابراہیم نے کہا : جب تم ان کو پکارتے ہو تو کیا یہ تمہاری بات سنتے ہیں ؟"},{"SurahNumber":26,"VerseNumber":73,"Text":"یا تمہیں کوئی فائدہ یا نقصان پہنچاتے ہیں ؟"},{"SurahNumber":26,"VerseNumber":74,"Text":"انہوں نے کہا : اصل بات یہ ہے کہ ہم نے اپنے باپ دادوں کو ایسا ہی کرتے ہوئے پایا ہے۔"},{"SurahNumber":26,"VerseNumber":75,"Text":"ابراہیم نے کہا : بھلا کبھی تم نے ان چیزوں کو غور سے دیکھا بھی جن کی تم عبادت کرتے رہے ہو ؟"},{"SurahNumber":26,"VerseNumber":76,"Text":"تم بھی اور تمہارے پرانے باپ دادے بھی۔"},{"SurahNumber":26,"VerseNumber":77,"Text":"میرے لیے تو یہ سب دشمن ہیں، سوائے ایک رب العالمین کے"},{"SurahNumber":26,"VerseNumber":78,"Text":"جس نے مجھے پیدا کیا ہے، پھر وہی میری رہنمائی فرماتا ہے۔"},{"SurahNumber":26,"VerseNumber":79,"Text":"اور جو مجھے کھلاتا پلاتا ہے۔"},{"SurahNumber":26,"VerseNumber":80,"Text":"اور جب میں بیمار ہوتا ہوں تو مجھے شفا دیتا ہے"},{"SurahNumber":26,"VerseNumber":81,"Text":"اور جو مجھے موت دے گا، پھر زندہ کرے گا۔"},{"SurahNumber":26,"VerseNumber":82,"Text":"اور جس سے میں یہ امید لگائے ہوئے ہوں کہ وہ حساب و کتاب کے دن میری خطا بخش دے گا۔"},{"SurahNumber":26,"VerseNumber":83,"Text":"میرے پروردگار ! مجھے حکمت عطا فرما، اور مجھے نیک لوگوں میں شامل فرمالے۔"},{"SurahNumber":26,"VerseNumber":84,"Text":"اور آنے والی نسلوں میں میرے لیے وہ زبانیں پیدا فرمادے جو میری سچائی کی گواہی دیں۔"},{"SurahNumber":26,"VerseNumber":85,"Text":"اور مجھے ان لوگوں میں سے بنا دے جو نعمتوں والی جنت کے وارث ہوں گے۔"},{"SurahNumber":26,"VerseNumber":86,"Text":"اور میرے باپ کی مغفرت فرما، یقینا وہ گمراہ لوگوں میں سے ہے۔"},{"SurahNumber":26,"VerseNumber":87,"Text":"اور اس دن مجھے رسوا نہ کرنا جس دن لوگوں کو دوبارہ زندہ کیا جائے گا۔"},{"SurahNumber":26,"VerseNumber":88,"Text":"جس دن نہ کوئی مال کام آئے گا، نہ اولاد"},{"SurahNumber":26,"VerseNumber":89,"Text":"ہاں جو شخص اللہ کے پاس سلامتی والا دل لے کر آئے گا (اس کو نجات ملے گی)"},{"SurahNumber":26,"VerseNumber":90,"Text":"اور جنت متقی لوگوں کے لیے قریب کردی جائے گی"},{"SurahNumber":26,"VerseNumber":91,"Text":"اور دوزخ کھلے طور پر گمراہوں کے سامنے کردی جائے گی۔"},{"SurahNumber":26,"VerseNumber":92,"Text":"اور ان سے کہا جائے گا کہ : کہاں ہیں وہ جن کی تم عبادت کیا کرتے تھے ؟"},{"SurahNumber":26,"VerseNumber":93,"Text":"اللہ کو چھوڑ کر ، کیا وہ تمہاری مدد کریں گے یا خود اپنا بچاؤ کرلیں گے ؟"},{"SurahNumber":26,"VerseNumber":94,"Text":"پھر ان کو اور گمراہوں کو بھی اوندھے منہ دوزخ میں ڈال دیا جائے گا۔"},{"SurahNumber":26,"VerseNumber":95,"Text":"اور ابلیس کے سارے لشکروں کو بھی۔"},{"SurahNumber":26,"VerseNumber":96,"Text":"وہاں یہ سب آپس میں جھگڑتے ہوئے (اپنے معبودوں سے) کہیں گے۔"},{"SurahNumber":26,"VerseNumber":97,"Text":"کہ : اللہ کی قسم ہم تو اس زمانے میں کھلی گمراہی میں مبتلا تھے۔"},{"SurahNumber":26,"VerseNumber":98,"Text":"جب ہم نے تمہیں رب العالمین کے برابر قرار دے رکھا تھا۔"},{"SurahNumber":26,"VerseNumber":99,"Text":"اور ہمیں تو ان بڑے بڑے مجرموں نے ہی گمراہ کیا تھا۔"},{"SurahNumber":26,"VerseNumber":100,"Text":"نتیجہ یہ ہے کہ نہ تو ہمیں کسی قسم کی سفارش کرنے والے میسر ہیں۔"},{"SurahNumber":26,"VerseNumber":101,"Text":"اور نہ کوئی ایسا دوست جو ہمدردی کرسکے۔"},{"SurahNumber":26,"VerseNumber":102,"Text":"اب کاش کہ ہمیں ایک مرتبہ دنیا میں واپس جانے کا موقع مل جائے تو ہم مومن بن جائیں۔"},{"SurahNumber":26,"VerseNumber":103,"Text":"یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":104,"Text":"اور یقین رکھو کہ تمہارا پروردگار صاحب اقتدار بھی ہے، بہت مہربان بھی۔"},{"SurahNumber":26,"VerseNumber":105,"Text":"نوح کی قوم نے پیغمبروں کو جھٹلایا۔"},{"SurahNumber":26,"VerseNumber":106,"Text":"جبکہ ان کے بھائی نوح نے ان سے کہا کہ : کیا تم اللہ سے ڈرتے نہیں ہو ؟"},{"SurahNumber":26,"VerseNumber":107,"Text":"یقین جانو کہ میں تمہارے لیے ایک امانت دار پیغمبر ہوں۔"},{"SurahNumber":26,"VerseNumber":108,"Text":"لہذا تم اللہ سے ڈرو، اور میری بات مانو"},{"SurahNumber":26,"VerseNumber":109,"Text":"اور میں تم سے اس کام پر کسی قسم کی کوئی اجرت نہیں مانگتا۔ میرا اجر تو صرف اس ذات نے اپنے ذمے لے رکھا ہے جو سارے دنیا جہان کی پرورش کرتی ہے۔"},{"SurahNumber":26,"VerseNumber":110,"Text":"لہذا تم اللہ سے ڈرو، اور میری بات مانو۔"},{"SurahNumber":26,"VerseNumber":111,"Text":"وہ لوگ بولے : کیا ہم تم پر ایمان لے آئیں، حالانکہ بڑے نیچے درجے کے لوگ تمہارے پیچھے لگے ہوئے ہیں ؟"},{"SurahNumber":26,"VerseNumber":112,"Text":"نوح نے کہا : میں کیا جانوں کہ وہ کیا کام کرتے ہیں ؟"},{"SurahNumber":26,"VerseNumber":113,"Text":"ان کا حساب لینا کسی اور کا نہیں، میرے پروردگار کا کام ہے۔ کاش ! تم سمجھ سے کام لو۔"},{"SurahNumber":26,"VerseNumber":114,"Text":"اور میں ان مومنوں کو دھتکار کر اپنے سے دور نہیں کرسکتا۔"},{"SurahNumber":26,"VerseNumber":115,"Text":"میں تو بس ایک خبردار کرنے والا ہوں جو (تمہارے سامنے) حقیقت کھول کر رکھ رہا ہے۔"},{"SurahNumber":26,"VerseNumber":116,"Text":"وہ کہنے لگے : اے نوح اگر تم باز نہ آئے تو تمہیں پتھر مار مار کر ہلاک کردیا جائے گا۔"},{"SurahNumber":26,"VerseNumber":117,"Text":"نوح نے کہا : میرے پروردگار ! میری قوم نے مجھے جھٹلا دیا ہے۔"},{"SurahNumber":26,"VerseNumber":118,"Text":"اب آپ میرے اور ان کے در میان دو ٹوک فیصلہ کردیجیے، اور مجھے اور میرے مومن ساتھیوں کو بچا لیجیے۔"},{"SurahNumber":26,"VerseNumber":119,"Text":"چنانچہ ہم نے انہیں اور ان کے ساتھیوں کو بھری ہوئی کشتی میں بچا لیا۔"},{"SurahNumber":26,"VerseNumber":120,"Text":"پھر اس کے بعد باقی لوگوں کو غرق کردیا"},{"SurahNumber":26,"VerseNumber":121,"Text":"یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":122,"Text":"اور یقین رکھو کہ تمہارا پروردگار صاحب اقتدار بھی ہے، بہت مہربان بھی۔"},{"SurahNumber":26,"VerseNumber":123,"Text":"عاد کی قوم نے پیغمبروں کو جھٹلایا۔"},{"SurahNumber":26,"VerseNumber":124,"Text":"جبکہ ان کے بھائی ہود نے ان سے کہا کہ : کیا تم اللہ سے ڈرتے نہیں ہو ؟"},{"SurahNumber":26,"VerseNumber":125,"Text":"یقین جانو کہ میں تمہارے لیے ایک امانت دار پیغمبر ہوں۔"},{"SurahNumber":26,"VerseNumber":126,"Text":"لہذا تم اللہ سے ڈرو، اور میری بات مانو۔"},{"SurahNumber":26,"VerseNumber":127,"Text":"اور میں تم سے اس کام پر کسی قسم کی کوئی اجرت نہیں مانگتا، میرا اجر تو صرف اس ذات نے اپنے ذمے لے رکھا ہے جو سارے دنیا جہان کی پرورش کرتی ہے۔"},{"SurahNumber":26,"VerseNumber":128,"Text":"کیا تم ہر اونچی جگہ پر کوئی یاد گار بنا کر فضول حرکتیں کرتے ہو ؟"},{"SurahNumber":26,"VerseNumber":129,"Text":"اور تم نے بڑی کاریگری سے بنائی ہوئی عمارتیں اس طرح رکھ چھوڑی ہیں جیسے تمہیں ہمیشہ زندہ رہنا ہے ؟"},{"SurahNumber":26,"VerseNumber":130,"Text":"اور جب کسی کی پکڑ کرتے ہو تو پکے ظالم و جابر بن کر پکڑ کرتے ہو۔"},{"SurahNumber":26,"VerseNumber":131,"Text":"اب اللہ سے ڈرو، اور میری بات مانو۔"},{"SurahNumber":26,"VerseNumber":132,"Text":"اور اس ذات سے ڈرو جس نے ان چیزوں سے نواز کر تمہاری قوت میں اضافہ کیا ہے جو تم خود جانتے ہو۔"},{"SurahNumber":26,"VerseNumber":133,"Text":"اس نے تمہیں مویشیوں اور اولاد سے بھی نوازا ہے۔"},{"SurahNumber":26,"VerseNumber":134,"Text":"اور باغوں اور چشموں سے بھی۔"},{"SurahNumber":26,"VerseNumber":135,"Text":"حقیقت یہ ہے کہ مجھے تم پر ایک زبردست دن کے عذاب کا اندیشہ ہے۔"},{"SurahNumber":26,"VerseNumber":136,"Text":"وہ کہنے لگے : چاہے تم نصیحت کرو، یا نہ کرو، ہمارے لیے سب برابر ہے۔"},{"SurahNumber":26,"VerseNumber":137,"Text":"یہ باتیں تو وہی ہیں جو پچھلے لوگوں کی عادت رہی ہے۔"},{"SurahNumber":26,"VerseNumber":138,"Text":"اور ہم عذاب کا نشانہ بننے والے نہیں ہیں۔"},{"SurahNumber":26,"VerseNumber":139,"Text":"غرض ان لوگوں نے ہود کو جھٹلایا، جس کے نتیجے میں ہم نے ان کو ہلاک کردیا۔ یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":140,"Text":"اور یقین رکھو کہ تمہارا پروردگار صاحب اقتدار بھی ہے، بڑا مہربان بھی۔"},{"SurahNumber":26,"VerseNumber":141,"Text":"قوم ثمود نے پیغمبروں کو جھٹلایا"},{"SurahNumber":26,"VerseNumber":142,"Text":"جبکہ ان کے بھائی صالح نے ان سے کہا کہ : کیا تم اللہ سے ڈرتے نہیں ہو ؟"},{"SurahNumber":26,"VerseNumber":143,"Text":"یقین جانو کہ میں تمہارے لیے ایک امانت دار پیغمبر ہوں۔"},{"SurahNumber":26,"VerseNumber":144,"Text":"لہذا تم اللہ سے ڈرو، اور میری بات مانو۔"},{"SurahNumber":26,"VerseNumber":145,"Text":"اور میں تم سے اس کام پر کسی قسم کی کوئی اجرت نہیں مانگتا۔ میرا اجر تو صرف اس ذات نے اپنے ذمے لے رکھا ہے جو سارے دنیا جہان کی پرورش کرتی ہے۔"},{"SurahNumber":26,"VerseNumber":146,"Text":"کیا تمہیں اطمینان کے ساتھ ان ساری نعمتوں میں ہمیشہ رہنے دیا جائے گا جو یہاں موجود ہیں ؟"},{"SurahNumber":26,"VerseNumber":147,"Text":"ان باغوں اور چشموں میں ؟"},{"SurahNumber":26,"VerseNumber":148,"Text":"اور ان کھیتوں اور ان نخلستانوں میں جن کے خوشے ایک دوسرے میں پیوست ہیں ؟"},{"SurahNumber":26,"VerseNumber":149,"Text":"اور کیا پہاڑوں کو بڑے ناز کے ساتھ تراش کر تم (ہمیشہ) گھر بناتے رہو گے ؟"},{"SurahNumber":26,"VerseNumber":150,"Text":"اب اللہ سے ڈرو، اور میری بات مانو۔"},{"SurahNumber":26,"VerseNumber":151,"Text":"اور ان حد سے گزرے ہوئے لوگوں کا کہنا مت مانو"},{"SurahNumber":26,"VerseNumber":152,"Text":"جو زمین میں فساد پھیلاتے ہیں، اور اصلاح کا کام نہیں کرتے۔"},{"SurahNumber":26,"VerseNumber":153,"Text":"وہ کہنے لگے کہ : تم پر تو کسی نے بڑا بھاری جادو کردیا ہے۔"},{"SurahNumber":26,"VerseNumber":154,"Text":"تمہاری حقیقت اس کے سوا کچھ بھی نہیں کہ تم ہم جیسے ہی ایک انسان ہو۔ لہذا اگر سچے ہو تو کوئی نشانی لے کر آؤ۔"},{"SurahNumber":26,"VerseNumber":155,"Text":"صالح نے کہا : (لو) یہ اونٹنی ہے۔ پانی پینے کے لیے ایک باری اس کی ہوگی، اور ایک معین دن میں ایک باری تمہاری۔"},{"SurahNumber":26,"VerseNumber":156,"Text":"اور اس کو بری نیت سے ہاتھ بھی نہ لگانا، ورنہ ایک زبردست دن کا عذاب تمہیں آپکڑے گا۔"},{"SurahNumber":26,"VerseNumber":157,"Text":"پھر ہوا یہ کہ انہوں نے اس اونٹنی کی کونچیں کاٹ ڈالیں، اور آخر کار پشیمان ہوئے۔"},{"SurahNumber":26,"VerseNumber":158,"Text":"چنانچہ عذاب نے انہیں آپکڑا، یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":159,"Text":"اور یقین رکھو کہ تمہارا پروردگار صاحب اقتدار بھی ہے، بڑا مہربان بھی۔"},{"SurahNumber":26,"VerseNumber":160,"Text":"لوط کی قوم نے پیغمبروں کو جھٹلایا۔"},{"SurahNumber":26,"VerseNumber":161,"Text":"جبکہ ان کے بھائی لوط نے ان سے کہا کہ : کیا تم اللہ سے ڈرتے نہیں ہو ؟"},{"SurahNumber":26,"VerseNumber":162,"Text":"یقین جانو کہ میں تمہارے لیے ایک امانت دار پیغمبر ہوں۔"},{"SurahNumber":26,"VerseNumber":163,"Text":"لہذا تم اللہ سے ڈرو، اور میری بات مانو۔"},{"SurahNumber":26,"VerseNumber":164,"Text":"اور میں تم سے اس کام پر کسی قسم کی کوئی اجرت نہیں مانگتا، میرا اجر تو صرف اس ذات نے اپنے ذمے لے رکھا ہے جو سارے دنیا جہان کی پرورش کرتی ہے۔"},{"SurahNumber":26,"VerseNumber":165,"Text":"کیا دنیا کے سارے لوگوں میں تم ہو جو مردوں کے پاس جاتے ہو۔"},{"SurahNumber":26,"VerseNumber":166,"Text":"اور تمہاری بیویاں جو تمہارے رب نے تمہارے لیے پیدا کی ہیں، ان کو چھوڑے بیٹھے ہو ؟ حقیقت تو یہ ہے کہ تم حد سے بالکل گزرے ہوئے لوگ ہو۔"},{"SurahNumber":26,"VerseNumber":167,"Text":"کہنے لگے : لوط ! اگر تم باز نہ آئے تو تم بھی ان لوگوں میں شامل ہوجاؤ گے جنہیں (بستی سے) نکال باہر کیا جاتا ہے۔"},{"SurahNumber":26,"VerseNumber":168,"Text":"لوط نے کہا : یقین جانو، میں ان لوگوں میں سے ہوں جو تمہارے اس کام سے بالکل بیزار ہیں۔"},{"SurahNumber":26,"VerseNumber":169,"Text":"میرے پروردگار ! جو حرکتیں یہ لوگ کر رہے ہیں، مجھے اور میرے گھر والوں کو ان سے نجات دیدے۔"},{"SurahNumber":26,"VerseNumber":170,"Text":"چنانچہ ہم نے ان کو اور ان کے سب گھر والوں کو نجات دی۔"},{"SurahNumber":26,"VerseNumber":171,"Text":"سوائے ایک بڑھیا کے جو پیچھے رہنے والوں میں شامل رہی۔"},{"SurahNumber":26,"VerseNumber":172,"Text":"پھر اور سب کو ہم نے تباہ کردیا۔"},{"SurahNumber":26,"VerseNumber":173,"Text":"اور ان پر ایک زبردست بارش برسا دی۔ غرض بہت بری بارش تھی جو ان پر برسی جنہیں پہلے سے ڈرا دیا گیا تھا۔"},{"SurahNumber":26,"VerseNumber":174,"Text":"یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":175,"Text":"اور یقین رکھو کہ تمہارا پروردگار صاحب اقتدار بھی ہے، بڑا مہربان بھی۔"},{"SurahNumber":26,"VerseNumber":176,"Text":"ایکہ کے باشندوں نے پیغمبروں کو جھٹلایا۔"},{"SurahNumber":26,"VerseNumber":177,"Text":"جبکہ شعیب نے ان سے کہا کہ : کیا تم اللہ سے ڈرتے نہیں ہو ؟"},{"SurahNumber":26,"VerseNumber":178,"Text":"یقین جانو کہ میں تمہارے لیے ایک امانت دار پیغمبر ہوں۔"},{"SurahNumber":26,"VerseNumber":179,"Text":"لہذا تم اللہ سے ڈرو، اور میری بات مانو۔"},{"SurahNumber":26,"VerseNumber":180,"Text":"اور میں تم سے اس کام پر کسی قسم کی کوئی اجرت نہیں مانگتا۔ میرا اجر تو صرف اس ذات نے اپنے ذمے لے رکھا ہے جو سارے دنیا جہان کی پرورش کرتی ہے۔"},{"SurahNumber":26,"VerseNumber":181,"Text":"پورا پورا ناپ دیا کرو، اور ان لوگوں میں سے نہ بنو جو دوسروں کو گھاٹے میں ڈالتے ہیں۔"},{"SurahNumber":26,"VerseNumber":182,"Text":"اور سیدھی ترازو سے تولا کرو۔"},{"SurahNumber":26,"VerseNumber":183,"Text":"اور لوگوں کو ان کی چیزیں گھٹا کر نہ دیا کرو، اور زمین میں فساد مچاتے مت پھرو۔"},{"SurahNumber":26,"VerseNumber":184,"Text":"اور اس ذات سے ڈرو جس نے تمہیں بھی پیدا کیا ہے، اور پچھلی خلقت کو بھی۔"},{"SurahNumber":26,"VerseNumber":185,"Text":"کہنے لگے : تم پر تو کسی نے بڑا بھاری جادو کردیا ہے۔"},{"SurahNumber":26,"VerseNumber":186,"Text":"تمہاری حقیقت اس کے سوا کچھ بھی نہیں کہ تم ہم جیسے ہی ایک انسان ہو اور ہم تمہیں پورے یقین کے ساتھ جھوٹا سمجھتے ہیں۔"},{"SurahNumber":26,"VerseNumber":187,"Text":"لہذا اگر تم سچے ہو تو ہم پر آسمان کا کوئی ٹکڑا گرا دو ۔"},{"SurahNumber":26,"VerseNumber":188,"Text":"شعیب نے کہا : میرا پروردگار خوب جانتا ہے کہ تم کیا کررہے ہو۔"},{"SurahNumber":26,"VerseNumber":189,"Text":"غرض ان لوگوں نے شعیب کو جھٹلایا جس کا نتیجہ یہ ہوا کہ انہیں سائبان والے دن کے عذاب نے آپکڑا ۔ بیشک وہ ایک زبردست دن کا عذاب تھا۔"},{"SurahNumber":26,"VerseNumber":190,"Text":"یقینا اس سارے واقعے میں عبرت کا بڑا سامان ہے، پھر بھی ان میں سے اکثر لوگ ایمان نہیں لاتے۔"},{"SurahNumber":26,"VerseNumber":191,"Text":"اور یقین رکھو کہ تمہارا پروردگار صاحب اقتدار بھی ہے، بڑا مہربان بھی۔"},{"SurahNumber":26,"VerseNumber":192,"Text":"بیشک یہ قرآن رب العالمین کا نازل کیا ہوا ہے۔"},{"SurahNumber":26,"VerseNumber":193,"Text":"امانت دار فرشتہ اسے لے کر اترا ہے۔"},{"SurahNumber":26,"VerseNumber":194,"Text":"(اے پیغمبر) تمہارے قلب پر اترا ہے تاکہ تم ان (پیغمبروں) میں شامل ہوجاؤ جو لوگوں کو خبردار کرتے ہیں۔"},{"SurahNumber":26,"VerseNumber":195,"Text":"ایسی عربی زبان میں اترا ہے جو پیغام کو واضح کردینے والی ہے۔"},{"SurahNumber":26,"VerseNumber":196,"Text":"اور اس (قرآن) کا تذکرہ پچھلی (آسمانی) کتابوں میں بھی موجود ہے۔"},{"SurahNumber":26,"VerseNumber":197,"Text":"بھلا کیا ان لوگوں کے لیے یہ کوئی دلیل نہیں ہے کہ بنو اسرائیل کے علماء اس سے واقف ہیں ؟"},{"SurahNumber":26,"VerseNumber":198,"Text":"اور اگر ہم یہ کتاب عجمی لوگوں میں سے کسی پر نازل کردیتے۔"},{"SurahNumber":26,"VerseNumber":199,"Text":"اور وہ ان کے سامنے پڑھ بھی دیتا تو یہ لوگ تب بھی اس پر ایمان نہ لاتے۔"},{"SurahNumber":26,"VerseNumber":200,"Text":"مجرموں کے دلوں میں تو ہم نے اس کو اسی طرح داخل کیا ہے۔"},{"SurahNumber":26,"VerseNumber":201,"Text":"یہ لوگ اس پر اس وقت تک ایمان نہیں لائیں گے جب تک دردناک عذاب آنکھوں سے نہ دیکھ لیں۔"},{"SurahNumber":26,"VerseNumber":202,"Text":"اور وہ ان کے پاس اس طرح اچانک آکھڑا ہو کہ ان کو پتہ بھی نہ چلے۔"},{"SurahNumber":26,"VerseNumber":203,"Text":"پھر یہ کہہ اٹھیں کہ کیا ہمیں کچھ مہلت مل سکتی ہے ؟"},{"SurahNumber":26,"VerseNumber":204,"Text":"تو کیا یہ لوگ ہمارے عذاب کے لیے جلدی مچا رہے ہیں ؟"},{"SurahNumber":26,"VerseNumber":205,"Text":"بھلا بتاؤ اگر ہم کئی سال تک انہیں عیش کا سامان مہیا کرتے رہیں۔"},{"SurahNumber":26,"VerseNumber":206,"Text":"پھر وہ (عذاب) ان کے اوپر آکھڑا ہو جس سے انہیں ڈرایا جارہا ہے۔"},{"SurahNumber":26,"VerseNumber":207,"Text":"تو عیش کا جو سامان ان کو دیا جاتا رہا وہ انہیں (عذاب کے وقت) کیا فائدہ پہنچا سکتا ہے ؟"},{"SurahNumber":26,"VerseNumber":208,"Text":"اور ہم نے کسی بستی کو اس کے بغیر ہلاک نہیں کیا کہ (پہلے) اس کے لیے خبردار کرنے والے موجود تھے۔"},{"SurahNumber":26,"VerseNumber":209,"Text":"تاکہ وہ نصیحت کریں اور ہم ایسے تو نہیں ہیں کہ ظلم کریں۔"},{"SurahNumber":26,"VerseNumber":210,"Text":"اور اس قرآن کو شیاطین لے کر نہیں اترے۔"},{"SurahNumber":26,"VerseNumber":211,"Text":"نہ یہ قرآن ان کے مطلب کا ہے اور نہ وہ ایسا کرسکتے ہیں۔"},{"SurahNumber":26,"VerseNumber":212,"Text":"انہیں تو (وحی کے) سننے سے بھی روک دیا گیا ہے۔"},{"SurahNumber":26,"VerseNumber":213,"Text":"لہذا اللہ کے ساتھ کوئی معبود نہ مانو، کبھی تم بھی ان لوگوں میں شامل ہوجاؤ جنہیں عذاب ہوگا۔"},{"SurahNumber":26,"VerseNumber":214,"Text":"اور (اے پیغمبر) تم اپنے قریب ترین خاندان کو خبردار کرو"},{"SurahNumber":26,"VerseNumber":215,"Text":"اور جو مومن تمہارے پیچھے چلیں، ان کے لیے انکساری کے ساتھ اپنی شفقت کا بازو جھکا دو ۔"},{"SurahNumber":26,"VerseNumber":216,"Text":"اور اگر وہ تمہاری نافرمانی کریں تو کہہ دو کہ : جو کچھ تم کر رہے ہو، اس سے میرا کوئی تعلق نہیں۔"},{"SurahNumber":26,"VerseNumber":217,"Text":"اور اس (اللہ) پر بھروسہ رکھو جو بڑا اقتدار والا، بہت مہربان ہے۔"},{"SurahNumber":26,"VerseNumber":218,"Text":"جو تمہیں اس وقت بھی دیکھتا ہے جب تم (عبادت کے لیے) کھڑے ہوتے ہو۔"},{"SurahNumber":26,"VerseNumber":219,"Text":"اور سجدہ کرنے والوں کے درمیان تمہاری آمد و رفت کو بھی دیکھتا ہے۔"},{"SurahNumber":26,"VerseNumber":220,"Text":"یقین رکھو کہ وہی ہے جو ہر بات سنتا ہر چیز جانتا ہے۔"},{"SurahNumber":26,"VerseNumber":221,"Text":"کیا میں تمہیں بتاؤں کہ شیاطین کن لوگوں پر اترتے ہیں ؟"},{"SurahNumber":26,"VerseNumber":222,"Text":"وہ ہر ایسے شخص پر اترتے ہیں جو پرلے درجے کا جھوٹا گنہگار ہو۔"},{"SurahNumber":26,"VerseNumber":223,"Text":"وہ سنی سنائی بات لا ڈالتے ہیں، اور ان میں سے اکثر جھوٹے ہوتے ہیں۔"},{"SurahNumber":26,"VerseNumber":224,"Text":"رہے شاعر لوگ، تو ان کے پیچھے تو بےراہ لوگ چلتے ہیں۔"},{"SurahNumber":26,"VerseNumber":225,"Text":"کیا تم نے نہیں دیکھا کہ وہ ہر وادی میں بھٹکتے پھرتے ہیں ؟"},{"SurahNumber":26,"VerseNumber":226,"Text":"اور یہ کہ وہ ایسی باتیں کہتے ہیں جو کرتے نہیں ہیں۔"},{"SurahNumber":26,"VerseNumber":227,"Text":"ہاں مگر وہ لوگ مستثنی ہیں جو ایمان لائے، اور انہوں نے نیک عمل کیے، اور اللہ کو کثرت سے یاد کیا، اور اپنے اوپر ظلم ہونے کے بعد اس کا بدلہ لیا۔ اور ظلم کرنے والوں کو عنقریب پتہ چل جائے گا کہ وہ کس انجام کی طرف پلٹ رہے ہیں۔"},{"SurahNumber":27,"VerseNumber":1,"Text":"طس۔ یہ قرآن کی اور ایک ایسی کتاب کی آیتیں جو حقیقت کھول دینے والی ہے۔"},{"SurahNumber":27,"VerseNumber":2,"Text":"یہ ان مومنوں کے لیے سراپا ہدایت اور خوشخبری بن کر آئی ہے۔"},{"SurahNumber":27,"VerseNumber":3,"Text":"جو نماز قائم کرتے ہیں، اور زکوٰۃ ادا کرتے ہیں۔ اور وہی ہیں جو آخرت پر یقین رکھتے ہیں۔"},{"SurahNumber":27,"VerseNumber":4,"Text":"حقیقت یہ ہے کہ جو لوگ آخرت پر ایمان نہیں رکھتے، ہم نے ان کے اعمال کو ان کی نظروں میں خوشنما بنادیا ہے۔ اس لیے وہ بھٹکتے پھر رہے ہیں۔"},{"SurahNumber":27,"VerseNumber":5,"Text":"یہی وہ لوگ ہیں جن کے لیے برا عذاب ہے اور وہی ہیں جو آخرت میں سب سے زیادہ نقصان اٹھانے والے ہیں۔"},{"SurahNumber":27,"VerseNumber":6,"Text":"اور (اے پیغمبر) بلا شبہ تمہیں یہ قرآن اس (اللہ) کی طرف سے عطا کیا جارہا ہے جو حکمت کا بھی مالک ہے علم کا بھی مالک۔"},{"SurahNumber":27,"VerseNumber":7,"Text":"اس وقت کو یاد کرو جب موسیٰ نے اپنے گھر والوں سے کہا تھا کہ : مجھے ایک آگ نظر آئی ہے۔ میں ابھی تمہارے پاس وہاں سے کوئی خبر لے کر آتا ہوں، یا پھر تمہارے پاس آگ کا کوئی شعلہ اٹھا کرلے آؤں گا، تاکہ تم آگ سے گرمی حاصل کرسکو۔"},{"SurahNumber":27,"VerseNumber":8,"Text":"چنانچہ جب وہ اس آگ کے پاس پہنچے تو انہیں آواز دی گئی کہ : برکت ہو ان پر جو اس آگ کے اندر ہیں، اور اس پر بھیجو اس کے آس پاس ہے اور پاک ہے اللہ جو سارے جہانوں کا پروردگار ہے۔"},{"SurahNumber":27,"VerseNumber":9,"Text":"اے موسیٰ : بات یہ ہے کہ میں اللہ ہوں، بڑے اقتدار والا، بڑی حکمت والا۔"},{"SurahNumber":27,"VerseNumber":10,"Text":"اور ذرا اپنی لاٹھی کو نیچے پھینکو۔ پھر جب انہوں نے لاٹھی کو دیکھا کہ وہ اس طرح حرکت کر رہی ہے جیسے وہ کوئی سانپ ہو تو وہ پیٹھ پھیر کر بھاگے، اور پیچھے مڑ کر بھی نہ دیکھا۔ (ارشاد ہوا) موسیٰ ! ڈرو نہیں، جن کو پیغمبر بنایا جاتا ہے ان کو میرے حضور کوئی اندیشہ نہیں ہوتا۔"},{"SurahNumber":27,"VerseNumber":11,"Text":"الا یہ کہ کسی نے کوئی زیادتی کی ہو۔ پھر وہ برائی کے بعد اسے بدل کر اچھے کام کرلے، تو میں بہت بخشنے والا، بڑا مہربان ہوں۔"},{"SurahNumber":27,"VerseNumber":12,"Text":"اور اپنا ہاتھ گریبان میں داخل کرو، تو وہ کسی بیماری کے بغیر سفید ہو کر نکلے گا۔ یہ دونوں باتیں ان نو نشانیوں میں سے ہیں جو فرعون اور اس کی قوم کی طرف (تمہارے ذریعے) بھیجی جارہی ہیں۔ حقیقت یہ ہے کہ وہ نافرمان لوگ ہیں۔"},{"SurahNumber":27,"VerseNumber":13,"Text":"پھر ہوا یہ کہ جب ان کے پاس ہماری نشانیاں اس طرح پہنچیں کہ وہ آنکھیں کھولنے والی تھیں تو انہوں نے کہا کہ : یہ تو کھلا ہوا جادو ہے۔"},{"SurahNumber":27,"VerseNumber":14,"Text":"اور اگرچہ ان کے دلوں کو ان (کی سچائی) کا یقین ہوچکا تھا، مگر انہوں نے ظلم اور تکبر کی وجہ سے ان کا انکار کیا۔ اب دیکھ لو ان فساد مچانے والوں کا انجام کیسا ہوا ؟ ۔"},{"SurahNumber":27,"VerseNumber":15,"Text":"اور ہم داؤد اور سلیمان کو علم عطا کیا۔ اور انہوں نے کہا : تمام تعریفیں اللہ کی ہیں جس نے ہمیں اپنے بہت سے مومن بندوں پر فضیلت عطا فرمائی ہے۔"},{"SurahNumber":27,"VerseNumber":16,"Text":"اور سلیمان کو داؤد کی وراثت ملی اور انہوں نے کہا : اے لوگو ! ہمیں پرندوں کی بولی سکھائی گئی ہے، اور ہمیں ہر (ضرورت کی) چیز عطا کی گئی ہے۔ یقینا یہ (اللہ تعالیٰ کا) کھلا ہوا فضل ہے۔"},{"SurahNumber":27,"VerseNumber":17,"Text":"اور سلیمان کے لیے ان کے سارے لشکر جمع کردیے گئے تھے جو جنات، انسانوں اور پرندوں پر مشتمل تھے، چنانچہ انہیں قابو میں رکھا جاتا تھا۔"},{"SurahNumber":27,"VerseNumber":18,"Text":"یہاں تک کہ ایک دن جب یہ سب چیونٹیوں کی وادی میں پہنچے تو ایک چیونٹی نے کہا : چیونٹیو ! اپنے اپنے گھروں میں گھس جاؤ، کہیں ایسا نہ ہو کہ سلیمان اور ان کا لشکر تمہیں پیس ڈالے، اور انہیں پتہ بھی نہ چلے۔"},{"SurahNumber":27,"VerseNumber":19,"Text":"اس کی بات پر سلیمان مسکرا کر ہنسے، اور کہنے لگے : میرے پر ورگار ! مجھے اس بات کا پابند بنا دیجیے کہ میں ان نعمتوں کا شکر ادا کروں جو آپ نے مجھے اور میرے والدین کو عطا فرمائی ہیں، اور وہ نیک عمل کروں جو آپ کو پسند ہو، اور اپنی رحمت سے مجھے اپنے نیک بندوں میں شامل فرمالیجیے۔"},{"SurahNumber":27,"VerseNumber":20,"Text":"اور انہوں نے (ایک مرتبہ) پرندوں کی حاضری لی تو کہا : کیا بات ہے، مجھے ہدہد نظر نہیں آرہا، کیا وہ کہیں غائب ہوگیا ہے ؟"},{"SurahNumber":27,"VerseNumber":21,"Text":"میں اسے سخت سزا دوں گا، یا اسے ذبح کر ڈالوں گا، الا یہ کہ وہ میرے سامنے کوئی واضح وجہ پیش کرے۔"},{"SurahNumber":27,"VerseNumber":22,"Text":"پھر ہدہد نے زیادہ دیر نہیں لگائی اور (آکر) کہا کہ : میں نے ایسی معلومات حاصل کی ہیں جن کا آپ کو علم نہیں ہے، اور میں ملک سبا سے آپ کے پاس ایک یقینی خبر لے کر آیا ہوں۔"},{"SurahNumber":27,"VerseNumber":23,"Text":"میں نے وہاں ایک عورت کو پایا جو ان لوگوں پر بادشاہت کر رہی ہے، اور اس کو ہر طرح کا سازوسامان دیا گیا ہے، اور اس کا ایک شاندار تخت بھی ہے۔"},{"SurahNumber":27,"VerseNumber":24,"Text":"میں نے اس عورت اور اس کی قوم کو پایا ہے کہ وہ اللہ کو چھوڑ کر سورج کے آگے سجدے کرتے ہیں، اور شیطان نے ان کو یہ سمجھا دیا ہے کہ ان کے اعمال بہت اچھے ہیں، چنانچہ اس نے انہیں صحیح راستے سے روک رکھا ہے اور اس طرح وہ ہدایت سے اتنے دور ہیں۔"},{"SurahNumber":27,"VerseNumber":25,"Text":"کہ اللہ کو سجدہ نہیں کرتے، جو آسمانوں اور زمین کی چھپی ہوئی چیزوں کو باہر نکال لاتا ہے، اور تم جو کچھ چھپاؤ اور جو کچھ ظاہر کرو، سب کو جانتا ہے۔"},{"SurahNumber":27,"VerseNumber":26,"Text":"اللہ تو وہ ہے جس کے سوا کوئی عبادت کے لائق نہیں (اور) جو عرش عظیم کا مالک ہے۔"},{"SurahNumber":27,"VerseNumber":27,"Text":"سلیمان نے کہا : ہم ابھی دیکھ لیتے ہیں کہ تم نے سچ کہا ہے یا جھوٹ بولنے والوں میں تم بھی شامل ہوگئے ہو۔"},{"SurahNumber":27,"VerseNumber":28,"Text":"میرا یہ خط لے کر جاؤ اور ان کے پاس ڈال دینا، پھر الگ ہٹ جانا، اور دیکھنا کہ وہ جواب میں کیا کرتے ہیں۔"},{"SurahNumber":27,"VerseNumber":29,"Text":"(چنانچہ ہدہد نے ایسا ہی کیا اور) ملکہ نے (اپنے درباریوں سے) کہا : قوم کے سردارو ! میرے سامنے ایک باوقار خط ڈالا گیا ہے۔"},{"SurahNumber":27,"VerseNumber":30,"Text":"وہ سلیمان کی طرف سے آیا ہے اور وہ اللہ کے نام سے شروع کیا گیا ہے جو رحمن و رحیم ہے۔"},{"SurahNumber":27,"VerseNumber":31,"Text":"(اس میں لکھا ہے) کہ : میرے مقابلے میں سرکشی نہ کرو، اور میرے پاس تابع دار بن کر چلے آؤ"},{"SurahNumber":27,"VerseNumber":32,"Text":"ملکہ نے کہا : قوم کے سردارو ! جو مسئلہ میرے سامنے آیا ہے اس میں مجھے فیصلہ کن مشورہ دو۔ میں کسی مسئلے کا حتمی فیصلہ اس وقت تک نہیں کرتی جب تک تم میرے پاس موجود نہ ہو۔"},{"SurahNumber":27,"VerseNumber":33,"Text":"انہوں نے کہا : ہم طاقتور اور ڈٹ کر لڑنے والے لوگ ہیں، آگے معاملہ آپ کے سپرد ہے، اب آپ دیکھ لیں کہ کیا حکم دیتی ہیں۔"},{"SurahNumber":27,"VerseNumber":34,"Text":"ملکہ بولی : حقیقت یہ ہے کہ بادشاہ لوگ جب کسی بستی میں گھس آتے ہیں تو اسے خراب کر ڈالتے ہیں، اور اس کے باعزت باشندوں کو ذلیل کر کے چھوڑتے ہیں، اور یہی کچھ یہ لوگ بھی کریں گے۔"},{"SurahNumber":27,"VerseNumber":35,"Text":"اور میں ان کے پاس ایک تحفہ بھیجتی ہوں، پھر دیکھوں گی کہ ایلچی کیا جواب لے کر واپس آتے ہیں ؟"},{"SurahNumber":27,"VerseNumber":36,"Text":"چنانچہ جب ایلچی سلیمان کے پاس پہنچا تو انہوں نے کہا : کیا تم مال سے میری امداد کرنا چاہتے ہو ؟ اس کا جواب یہ ہے کہ اللہ نے جو کچھ مجھے دیا ہے وہ اس سے کہیں بہتر ہے جو تمہیں دیا ہے، البتہ تم ہی لوگ اپنے تحفے پر خوش ہوتے ہو۔"},{"SurahNumber":27,"VerseNumber":37,"Text":"ان کے پاس واپس جاؤ، کیونکہ اب ہم ان کے پاس ایسے لشکر لے کر پہنچیں گے جن کے مقابلے کی ان میں تاب نہیں ہوگی، اور انہیں وہاں سے اس طرح نکالیں گے کہ وہ ذلیل ہوں گے، اور ماتحت بن کر رہیں گے۔"},{"SurahNumber":27,"VerseNumber":38,"Text":"سلیمان نے کہا : اے اہل دربار ! تم میں سے کون ہے جو اس عورت کا تخت ان کے تابع دار بن کر آنے سے پہلے ہی میرے پاس لے آئے ؟"},{"SurahNumber":27,"VerseNumber":39,"Text":"ایک قوی ہیکل جن نے کہا : آپ اپنی جگہ سے اٹھے بھی نہ ہوں گے کہ میں اس سے پہلے ہی اسے آپ کے پاس لے آؤں گا، اور یقین رکھیے کہ میں اس کام کی پوری طاقت رکھتا ہوں (اور) امانت دار بھی ہوں۔"},{"SurahNumber":27,"VerseNumber":40,"Text":"جس کے پاس کتاب کا علم تھا، وہ بول اٹھا : میں آپ کی آنکھ جھپکنے سے پہلے ہی اسے آپ کے پاس لے آتا ہوں۔ چنانچہ جب سلیمان نے وہ تخت اپنے پاس رکھا ہوا دیکھا تو کہا : یہ میرے پروردگار کا فضل ہے، تاکہ وہ مجھے آزمائے کہ میں شکر کرتا ہوں یا ناشکری ؟ اور جو کوئی شکر کرتا ہے تو اپنے ہی فائدے کے لیے شکر کرتا ہے، اور اگر کوئی ناشکری کرے تو میرا پروردگار بےنیاز ہے، کریم ہے۔"},{"SurahNumber":27,"VerseNumber":41,"Text":"سلیمان نے (اپنے خدام سے) کہا کہ : اس ملکہ کے تخت کو اس کے لیے اجنبی بنادو ۔ دیکھیں وہ اسے پہچانتی ہے، یا وہ ان لوگوں میں سے ہے جو حقیقت تک نہیں پہنچتے ؟"},{"SurahNumber":27,"VerseNumber":42,"Text":"غرض جب وہ آئی تو اس سے پوچھا گیا : کیا تمہارا تخت ایسا ہی ہے ؟ کہنے لگی : ایسا لگتا ہے کہ یہ تو بالکل وہی ہے۔ ہمیں تو اس سے پہلے ہی (آپ کی سچائی کا) علم عطا ہوگیا تھا، اور ہم سر جھکا چکے تھے۔"},{"SurahNumber":27,"VerseNumber":43,"Text":"اور (اب تک) اس کو (ایمان لانے سے) اس بات نے روک رکھا تھا کہ وہ اللہ کے بجائے دوسروں کی عبادت کرتی تھی، اور ایک کافر قوم سے تعلق رکھتی تھی۔"},{"SurahNumber":27,"VerseNumber":44,"Text":"اس سے کہا گیا کہ : اس محل میں داخل ہوجاؤ اس نے جو دیکھا تو یہ سمجھی کہ یہ پانی ہے، اس لیے اس نے (پائینچے چڑھا کر) اپنی پنڈلیاں کھول دیں۔ سلیمان نے کہا کہ : یہ تو محل ہے جو شیشوں کی وجہ سے شفاف نظر آرہا ہے۔ ملکہ بول اٹھی : میرے پروردگار ! حقیقت یہ ہے کہ میں نے (اب تک) اپنی جان پر ظلم کیا ہے اور اب میں نے سلیمان کے ساتھ رب العالمین کی فرمانبرداری قبول کرلی ہے۔"},{"SurahNumber":27,"VerseNumber":45,"Text":"اور ہم نے قوم ثمود کے پاس ان کے بھائی صالح کو یہ پیغام دے کر بھیجا کہ تم اللہ کی عبادت کرو تو اچانک وہ دو گروہ بن گئے جو آپس میں جھگڑنے لگے۔"},{"SurahNumber":27,"VerseNumber":46,"Text":"صالح نے کہا : میری قوم کے لوگو ! اچھائی سے پہلے برائی کو کیوں جلدی مانگتے ہو۔ تم اللہ سے معافی کیوں نہیں مانگتے تاکہ تم پر رحم فرمایا جائے ؟"},{"SurahNumber":27,"VerseNumber":47,"Text":"انہوں نے کہا : ہم نے تو تم سے اور تمہارے ساتھیوں سے برا شگون لیا ہے، ۔ صالح نے کہا تمہارا شگون تو اللہ کے قبضے میں ہے، البتہ تم لوگوں کی آزمائش ہورہی ہے۔"},{"SurahNumber":27,"VerseNumber":48,"Text":"اور شہر میں نو آدمی ایسے تھے جو زمین میں فساد مچاتے تھے، اور اصلاح کا کام نہیں کرتے تھے۔"},{"SurahNumber":27,"VerseNumber":49,"Text":"انہوں نے (آپس میں ایک دوسرے سے) کہا : سب ملکر اللہ کی قسم کھاؤ کہ ہم صالح اور اس کے گھر والوں پر رات کے وقت حملہ کریں گے، پھر اس کے وارث سے کہہ دیں گے کہ ہم ان گھر والوں کی ہلاکت کے وقت موجود ہی نہ تھے۔ اور یقین جانو ہم بالکل سچے ہیں۔"},{"SurahNumber":27,"VerseNumber":50,"Text":"انہوں نے یہ چال چلی اور ہم نے بھی ایک چال اس طرح چلی کہ ان کو پتہ بھی نہ لگ سکا۔"},{"SurahNumber":27,"VerseNumber":51,"Text":"اب دیکھو کہ ان کی چال بازی کا انجام کیسا ہوا کہ ہم نے انہیں اور ان کی ساری قوم کو تباہ کر کے رکھ دیا۔"},{"SurahNumber":27,"VerseNumber":52,"Text":"چنانچہ وہ رہے ان کے گھر جو ان کے ظلم کی وجہ سے ویران پڑے ہیں۔ یقینا اس واقعے میں ان لوگوں کے لیے عبرت کا سامان ہے جو علم سے کام لیتے ہیں۔"},{"SurahNumber":27,"VerseNumber":53,"Text":"اور جو لوگ ایمان لائے تھے اور تقوی اختیار کیے ہوئے تھے ان سب کو ہم نے بچا لیا۔"},{"SurahNumber":27,"VerseNumber":54,"Text":"اور ہم نے لوط کو پیغمبر بنا کر بھیجا جبکہ انہوں نے اپنی قوم سے کہا تھا کہ : کیا تم کھلی آنکھوں دیکھتے ہوئے بھی بےحیائی کا یہ کام کرتے ہو ؟"},{"SurahNumber":27,"VerseNumber":55,"Text":"کیا یہ کوئی یقین کرنے کی بات ہے کہ تم اپنی جنسی خواہش کے لیے عورتوں کو چھوڑ کر مردوں کے پاس جاتے ہو ؟ حقیقت یہ ہے کہ تم بڑی جہالت کے کام کرنے والے لوگ ہو۔"}]}