{"Id":425,"LanguageCodes":["tr","tur"],"Name":"tur-shabanbritch","Author":"Shaban Britch","Language":"Turkish","Description":"Turkish","Direction":"ltr","Source":"https://quranenc.com/check/turkish_shaban/v1.1.0-csv.1 , https://quranenc.com/en/browse/turkish_shaban , https://quranenc.com ,","Translations":[{"SurahNumber":12,"VerseNumber":53,"Text":"Ben nefsimi temize çıkarmam. Çünkü nefis, Rabbimin merhameti olmadıkça, kötülüğü emreder. Doğrusu Rabbim, çokça mağfiret edendir, çokça merhamet edendir"},{"SurahNumber":12,"VerseNumber":54,"Text":"Hükümdar: Onu bana getirin, kendime has (müsteşar) alayım, dedi. Onunla konuşunca: Bugün senin yanımızda önemli bir yerin ve güvenilir bir durumun vardır, dedi"},{"SurahNumber":12,"VerseNumber":55,"Text":"(Yusuf): Beni memleketin hazinelerine memur et, çünkü ben iyi korur ve iyi bilirim, dedi"},{"SurahNumber":12,"VerseNumber":56,"Text":"Yusuf’a böylece o topraklarda dilediği gibi hareket edecek imkan verdik. Rahmetimizi dilediğimiz kimseye eriştiririz. İyi davrananların ecrini zayi etmeyiz"},{"SurahNumber":12,"VerseNumber":57,"Text":"Ahiret ödülü, iman edenler ve sakınanlar/takvalı olanlar için çok hayırlıdır"},{"SurahNumber":12,"VerseNumber":58,"Text":"Yusuf’un kardeşleri gelip yanına girdiler. Onu tanımadılar; Yusuf, onları tanıdı"},{"SurahNumber":12,"VerseNumber":59,"Text":"Onların yüklerini hazırlatınca: Baba bir kardeşinizi bana getirin. Sizlere ölçüyü tam tuttuğumu ve benim konukseverlerin en iyisi olduğumu görmüyor musunuz? dedi"},{"SurahNumber":12,"VerseNumber":60,"Text":"Eğer onu bana getirmezseniz bundan böyle benden bir ölçek erzak bile alamazsınız ve bana yaklaşmayın da"},{"SurahNumber":12,"VerseNumber":61,"Text":"Kardeşleri: Onun babasından istemeye çalışacağız ve her halde bunu yaparız, dediler"},{"SurahNumber":12,"VerseNumber":62,"Text":"Yusuf (emrindeki) gençlere, ödedikleri ücreti de yüklerinin içine koyun. Belki onlar âilelerine döndükleri zaman bunu anlayıp da geri gelirler"},{"SurahNumber":12,"VerseNumber":63,"Text":"Babalarına döndüklerinde: Ey babamız! Bize artık erzak yasak edildi. Kardeşimizi bizimle beraber gönder de yiyecek alalım. Muhakkak biz, onu koruruz, dediler"},{"SurahNumber":12,"VerseNumber":64,"Text":"Daha önce kardeşi hakkında size güvendiğim gibi, şimdi onun hakkında size güvenir miyim? Ama Allah en iyi koruyandır, O merhamet edenlerin en merhametlisidir, dedi"},{"SurahNumber":12,"VerseNumber":65,"Text":"Yüklerini açınca ödedikleri ücretlerin kendilerine geri iade edilmiş buldular. Ey babamız! Daha ne isteriz, dediler. İşte ödediğimiz ücret de bize iade edilmiş, dediler. Ailemize onunla yine yiyecek getirir, kardeşimizi de korur ve bir deve yükü de artırmış oluruz, dediler. Esasen bu aldığımız az bir ölçektir, dediler"},{"SurahNumber":12,"VerseNumber":66,"Text":"Babaları: Etrafınızın kuşatılması dışında, onu bana geri getireceğinize dair Allah adına sağlam bir söz vermedikçe onu sizinle göndermeyeceğim, dedi. O'na kesin söz verdiklerinde: Babaları sözümüze Allah vekildir, dedi"},{"SurahNumber":12,"VerseNumber":67,"Text":"Babaları: Oğullarım! Tek bir kapıdan değil, ayrı ayrı kapılardan girin. Ama Allah katında size bir faydam olmaz, hüküm ancak Allah’ındır, O’na tevekkül ettim. Tevekkül edenler de sadece O’na tevekkül etsinler, dedi"},{"SurahNumber":12,"VerseNumber":68,"Text":"Babalarının emrettiği gibi girdiler. Esasen bu, Allah'tan gelecek hiçbir şeyi onlardan savamazdı. Ancak Yakup'un nefsindeki isteği (babalık şefkatini) yerine getirmiş oldu. Şüphesiz O, bizim kendisine ilim verdiğimizden dolayı ilim sahibidir. Fakat insanların çoğu bilmezler"},{"SurahNumber":12,"VerseNumber":69,"Text":"Yusuf’un yanına girdiklerinde, kardeşini yanına çekti ve: Ben senin kardeşinim, onların yaptıklarına artık üzülme, dedi"},{"SurahNumber":12,"VerseNumber":70,"Text":"Yusuf onların yüklerini yükletirken, bir su kabını kardeşinin yüküne koydurdu. Sonra bir çağırıcı: Ey kafile, siz hırsızsınız! diye bağırdı"},{"SurahNumber":12,"VerseNumber":71,"Text":"Dönerek: Ne kaybettiniz? dediler"},{"SurahNumber":12,"VerseNumber":72,"Text":"Hükümdarın su kabını kaybettik. Onu getirene bir deve yükü (mükâfat) vardır. Buna ben kefil oluyorum, dediler"},{"SurahNumber":12,"VerseNumber":73,"Text":"Vallahi, ülkede bozgunculuk çıkarmak için gelmediğimizi ve hırsız da olmadığımızı biliyorsunuz, dediler"},{"SurahNumber":12,"VerseNumber":74,"Text":"Onlara: Yalancı iseniz, hırsızlığın cezası nedir? dediler"},{"SurahNumber":12,"VerseNumber":75,"Text":"Kimin yükünde bulunursa, işte (o şahsa el koymak) onun cezasıdır. Biz zalimleri işte böyle cezalandırırız, dediler"},{"SurahNumber":12,"VerseNumber":76,"Text":"Yusuf kardeşinin eşyalarından önce onlarınkini aramaya başladı. Sonra kardeşinin yükünden su kabını çıkardı. Yusuf için böyle bir tuzak kurduk. Yoksa hükümdarın dinine göre kardeşini Allah dilemeseydi alıkoyamayacaktı. Dilediğimizin derecesini yükseltiriz. Her ilim sahibinden üstün bir ilim sahibi vardır"},{"SurahNumber":12,"VerseNumber":77,"Text":"Çalmışsa, daha önce kardeşi de çalmıştı, dediler. Yusuf bunu içinde gizledi. Onlara açmadı. İçinden, “Sizin durumunuz daha kötüdür, anlattığınızı en iyi Allah bilir” dedi"},{"SurahNumber":12,"VerseNumber":78,"Text":"Ey Aziz! Onun ihtiyar bir babası var, bizden birini onun yerine al. Biz senin iyi kimselerden olduğunu görüyoruz, dediler"},{"SurahNumber":12,"VerseNumber":79,"Text":"Allah korusun! Biz, malımızı kimde bulmuşsak ancak onu alıkoruz, yoksa zalimlerden oluruz, dedi"},{"SurahNumber":12,"VerseNumber":80,"Text":"Ümitsizliğe düşünce, kendi aralarında konuşmak üzere bir kenara çekildiler. Büyükleri şöyle dedi: Babanızın Allah adına sizden sağlam bir söz aldığını, daha önce Yusuf meselesinde de işlediğiniz kusuru bilmiyor musunuz? Artık babam bana izin verene veya Allah hakkımda hüküm verene kadar bu yerden ayrılmayacağım. O, hükmedenlerin en iyisidir"},{"SurahNumber":12,"VerseNumber":81,"Text":"Siz dönün, babanıza gidin ve deyin ki: Ey Babamız! Senin oğlun hırsızlık yaptı, bildiğimizden başka bir şey görmedik. Biz gaybın bekçileri değiliz"},{"SurahNumber":12,"VerseNumber":82,"Text":"Bulunduğumuz kasaba (halkına) ve beraberinde geldiğimiz kervana da sorabilirsin; biz şüphesiz doğru söylüyoruz"},{"SurahNumber":12,"VerseNumber":83,"Text":"Bilakis, size nefisleriniz bir işi süslemiştir. Artık bana güzelce sabır gerekir. Belki Allah hepsini birden bana getirecektir. Çünkü O her şeyi bilendir, Hakim'dir, dedi"},{"SurahNumber":12,"VerseNumber":84,"Text":"Onlara sırt çevirdi. \"Vah, Yusuf’a yazık oldu!\" dedi ve üzüntüden gözlerine ak düştü. Çok hüzne boğuldu ama onu içinde saklıyordu"},{"SurahNumber":12,"VerseNumber":85,"Text":"Allah’a yemin ederiz ki, hala Yusuf’u anıp duruyorsun. Helaka yüz tutacaksın ya da helak olacaksın, dediler"},{"SurahNumber":12,"VerseNumber":86,"Text":"Ben üzüntü ve tasamı yalnız Allah’a açarım. Allah tarafından, sizin bilmediklerinizi bilirim, dedi"},{"SurahNumber":12,"VerseNumber":87,"Text":"Ey Oğullarım! Gidin, Yusuf’u ve kardeşini arayıp, sorun. Allah’ın rahmetinden de ümidinizi kesmeyin; doğrusu kâfirlerden başkası Allah’ın rahmetinden ümidini kesmez"},{"SurahNumber":12,"VerseNumber":88,"Text":"Kardeşleri Yusuf’un yanına girdiklerinde: Ey Aziz! Biz ve ailemize sıkıntı dokundu. Pek değersiz az bir malla geldik. Ölçeği bize tam tut ve sadaka ver. Allah sadaka verenleri şüphesiz mükâfatlandırır, dediler"},{"SurahNumber":12,"VerseNumber":89,"Text":"Siz, cahiller iken Yusuf ve kardeşine yaptıklarınızı biliyor musunuz"},{"SurahNumber":12,"VerseNumber":90,"Text":"Yoksa sen Yusuf musun? dediler. Ben Yusuf’um, bu da kardeşim, dedi. Allah bize lütufta bulundu. Doğrusu kim sakınır/takvalı olur ve sabrederse bilsin ki Allah iyi kimselerin mükâfatını zayi etmez"},{"SurahNumber":12,"VerseNumber":91,"Text":"Vallahi, Allah seni bize üstün kıldı; biz gerçekten hataya düşmüş kimseleriz, dediler"},{"SurahNumber":12,"VerseNumber":92,"Text":"Bugün sizi ayıplama, azarlama yok. Allah sizi mağfiret etsin. O, merhametlilerin en merhametlisidir"},{"SurahNumber":12,"VerseNumber":93,"Text":"Bu gömleğimi götürün, babamın yüzüne bırakın, görmeye başlar; tüm ailenizle bana gelin, dedi"},{"SurahNumber":12,"VerseNumber":94,"Text":"Kafile yola çıktığında, babaları: Doğrusu ben Yusuf’un kokusunu alıyorum, dedi. (Bundan dolayı) beni de bunak sanmayın"},{"SurahNumber":12,"VerseNumber":95,"Text":"Çevresindekiler: Vallahi sen, hala eski şaşkınlığındasın, dediler"},{"SurahNumber":12,"VerseNumber":96,"Text":"Müjdeci gelip, gömleği Yakup’un yüzüne atınca, hemen gözleri açıldı. Bunun üzerine: Ben size, Allah tarafından sizin bilmediğinizi biliyorum dememiş miydim? dedi"},{"SurahNumber":12,"VerseNumber":97,"Text":"Oğulları: Ey Babamız! Günahlarımızın bağışlanmasını dile, biz gerçekten günahkârız, dediler"},{"SurahNumber":12,"VerseNumber":98,"Text":"Rabbimden bağışlanmanızı dileyeceğim, dedi. O şüphesiz çok mağfiret eder, çok merhamet eder"},{"SurahNumber":12,"VerseNumber":99,"Text":"Yusuf’un yanına girdiklerinde o, anne ve babasını kucakladı: Mısır’a inşallah yerleşin, güven içinde girin, dedi"},{"SurahNumber":12,"VerseNumber":100,"Text":"Ana babasını tahtın üzerine çıkarttı hepsi onun (Yusuf'un) önünde secde edip eğildiler. O zaman Yusuf: Babacığım! İşte bu, önceden gördüğüm rüyanın gerçekleşmiş olmasıdır. Rabbim onu hak kıldı. Şeytan, benimle kardeşlerimin arasını bozduktan sonra, beni hapisten çıkaran, sizi çölden getiren Rabbim bana çok iyilikte bulundu. Gerçekten Rabbim dilediğine çok latiftir. O şüphesiz her şeyi bilendir ve Hakim'dir, dedi"},{"SurahNumber":12,"VerseNumber":101,"Text":"Rabbim! Bana hükümranlık verdin, rüyaların yorumunu öğrettin. Ey gökleri ve yeri yaradan! Dünya ve ahirette velîm sensin; benim canımı müslüman olarak al ve beni salihler arasına kat"},{"SurahNumber":12,"VerseNumber":102,"Text":"İşte sana vahyettiklerimiz, gaybe ait haberlerdir. Onlar bir araya gelip tuzak kurarlarken yanlarında değildin"},{"SurahNumber":12,"VerseNumber":103,"Text":"Sen ne kadar çok istesen de, insanların çoğu iman etmezler"},{"SurahNumber":12,"VerseNumber":104,"Text":"Oysa sen buna karşılık onlardan bir ücret de istemiyorsun. O, âlemler için sadece bir öğüttür"},{"SurahNumber":12,"VerseNumber":105,"Text":"Göklerde ve yerde nice ayetler vardır ki, yanlarından yüzlerini çevirerek geçerler"},{"SurahNumber":12,"VerseNumber":106,"Text":"Onların çoğu, Allah’a ancak şirk koşarak iman ederler"},{"SurahNumber":12,"VerseNumber":107,"Text":"Allah tarafından, onları kuşatacak bir azaba uğramayacaklarından veya farkına varmadan, kıyamet saatinin ansızın gelmeyeceğinden emin midirler"},{"SurahNumber":12,"VerseNumber":108,"Text":"De ki: Bu, benim yolumdur, ben ve bana uyanlar basiretle Allah’a davet ederiz. Allah’ı tesbih ederim. Ben asla müşriklerden değilim"},{"SurahNumber":12,"VerseNumber":109,"Text":"Senden önce de, şehirler halkından kendilerine vahyettiğimiz adamlar gönderdik. Yeryüzünde gezmiyorlar mı ki, kendilerinden önce geçenlerin sonlarının nasıl olduğuna baksınlar? Ahiret yurdu takva sahipleri için hayırlıdır. Akletmiyor musunuz"},{"SurahNumber":12,"VerseNumber":110,"Text":"Peygamberler (kavimlerinin iman etmesinden) ümitlerini yitirip, yalanlandıklarını anladıkları bir anda kendilerine yardımımız gelmiştir. Böylece, istediğimizi kurtarırız. Azabımız suçlu milletten geri çevrilemez"},{"SurahNumber":12,"VerseNumber":111,"Text":"Andolsun ki, peygamberlerin kıssalarında, akıl sahipleri için ibretler vardır. Bu, uydurma bir söz değildir. Kendinden öncekileri tasdik eden, iman eden bir toplum için her şeyi açıklayan, bir hidayet ve rahmettir"},{"SurahNumber":13,"VerseNumber":1,"Text":"Elif, Lâm, Mîm, Râ. Bunlar Kitabın ayetleridir. Sana Rabbinden indirilen haktır, fakat insanların çoğu iman etmezler"},{"SurahNumber":13,"VerseNumber":2,"Text":"Allah, gökleri gördüğünüz gibi direksiz olarak yükseltti. Sonra arşa istiva etti. Güneş'e ve Ay'a (kulları için) boyun eğdirdi. Her biri belli bir süreye kadar akıp gitmektedir. O, Rabbinize kavuşacağınıza kesin olarak inanmanız için her işi düzenleyip ayetleri apaçık açıklamaktadır"},{"SurahNumber":13,"VerseNumber":3,"Text":"Yeryüzünü yayıp döşeyen, orada sabit dağlar, nehirler var eden, her türlü ürünü ikişer çift kılan, gündüzü geceyle bürüyen de O'dur. Şüphesiz bunlarda, düşünen toplum için deliller vardır"},{"SurahNumber":13,"VerseNumber":4,"Text":"Yeryüzünde hepsi de aynı su ile sulanan birbirine komşu kara parçaları, üzüm bağları, bir kökten ve çeşitli köklerden dallanmış hurma ağaçları vardır. (Böyle iken) yemişlerinde onların bir kısmını bir kısmına üstün kılarız. Düşünen toplum için bunda da deliller vardır"},{"SurahNumber":13,"VerseNumber":5,"Text":"Eğer şaşacaksan, onların: Biz toprak olduktan sonra yeniden mi yaratılacağız? demelerine şaşman gerekir. İşte onlar Rablerine küfredenlerdir. İşte onlar, boyunlarına zincir vurulanlardır. Onlar, ateş halkıdır. Orada ebedi kalacaklardır"},{"SurahNumber":13,"VerseNumber":6,"Text":"İyilikten önce hemen kötüyü/azabı getirmeni isterler. Oysa onlardan önce benzer cezalar gelip geçmiştir. Doğrusu insanların zulümlerine karşın Rabbin, mağfiret sahibidir. Rabbinin cezalandırması ise çetindir"},{"SurahNumber":13,"VerseNumber":7,"Text":"İnkar edenler: Rabbinden ona bir mucize indirilmeli değil miydi? derler. Oysa sen, sadece bir uyarıcısın. Her topluma doğru yolu gösteren biri vardır"},{"SurahNumber":13,"VerseNumber":8,"Text":"Allah her dişinin rahminde ne taşıdığını, rahimlerin neyi eksiltip ve neyi arttırdığını bilir. O’nun katında her şeyin bir miktarı vardır"},{"SurahNumber":13,"VerseNumber":9,"Text":"Gaybı da açık olanı da bilen, O, (her şeyden) üstündür, büyüktür"},{"SurahNumber":13,"VerseNumber":10,"Text":"İçinizden sözü saklayan ile açığa vuran ve geceye bürünerek gizlenip gündüzün ortaya çıkan arasında fark yoktur"},{"SurahNumber":13,"VerseNumber":11,"Text":"(İnsanoğlunu) arkasında ve önünde takip edenler vardır; Allah’ın emriyle onu koruyup, gözetirler. Bir toplum kendi nefislerinde olanı değiştirmedikçe Allah onları değiştirmez. Allah bir topluluğa kötülük istedi mi artık onun geri çevrilişi yoktur. Onlara Allah’tan başka bir veli de yoktur"},{"SurahNumber":13,"VerseNumber":12,"Text":"Korku ve ümide düşürmek için size şimşeği gösteren, (yağmurla) yüklü bulutları var eden O’dur"},{"SurahNumber":13,"VerseNumber":13,"Text":"Gök gürültüsü hamd ederek, melekler de korku ile O’nu tesbih ederler. Onlar Allah hakkında mücadele edip, dururken O, yıldırımları gönderir de onlarla dilediğini çarpar. O, azabı çok şiddetli olandır"},{"SurahNumber":13,"VerseNumber":14,"Text":"Gerçek dua/ibadet yalnızca O’nadır. O’ndan başka dua ettikleri, kendilerine hiçbir karşılık veremezler. Durumları, ağzına gelsin diye suya doğru iki avucunu (uzaktan) açan kimse gibidir. Halbuki su (ağzına) ulaşmaz. İşte kâfirlerin duası sapıklıktan başka bir şey değildir"},{"SurahNumber":13,"VerseNumber":15,"Text":"Yerde ve göklerde olanlar gölgeleriyle beraber sabah akşam, ister istemez Allah’a secde ederler"},{"SurahNumber":13,"VerseNumber":16,"Text":"De ki: Göklerin ve yerin Rabbi kimdir? Allah’tır, de! Onu bırakıp, kendilerine bir fayda ve zararı olmayan veliler mi edindiniz? de. Kör ile gören bir olur mu? Veya karanlıkla aydınlık bir midir? de. Yoksa Allah’a, O’nun yaratması gibi yaratan ortaklar buldular da, bu yaratma (onlar tarafından) birbirine benzer mi göründü? De ki: Her şeyi yaratan Allah’tır. O, tektir, Kahhar'dır/her şeye galiptir"},{"SurahNumber":13,"VerseNumber":17,"Text":"Allah gökten su indirir, vadiler kendi miktarınca dolar taşar. Sel, üste çıkan köpüğü alır götürür. Süslenmek veya faydalanmak için ateşte erittiklerinizin üzerinde de buna benzer bir köpük vardır. Allah, hak ve batıl için böylece örnek verir. Köpük atılıp, gider, insanlara faydalı olan ise yerde kalır. Allah bunun gibi daha nice misaller verir"},{"SurahNumber":13,"VerseNumber":18,"Text":"Rablerinin çağrısına uyanlara en güzel karşılık (Cennet) vardır. O’nun çağrısına uymayanlar ise, yeryüzünde olan her şey ve daha bir katı onların olsa, kurtulmak için fidye verirlerdi. İşte hesabın en kötü olanı onlaradır. Barınakları Cehennem'dir, ne kötü bir yataktır"},{"SurahNumber":13,"VerseNumber":19,"Text":"Rabbinden sana indirilenin hak olduğunu bilen kimse, onu bilmeyen köre benzer mi? Ancak akıl sahipleri bunu öğüt alırlar"},{"SurahNumber":13,"VerseNumber":20,"Text":"Onlar, Allah’a verdikleri sözü yerine getirenler, antlaşmayı bozmayanlardır"},{"SurahNumber":13,"VerseNumber":21,"Text":"Allah’ın birleştirilmesini emrettiği şeyi birleştirenler, Rablerinden korkup çekinen, kötü hesaptan korkanlardır"},{"SurahNumber":13,"VerseNumber":22,"Text":"Onlar, Rablerinin yüzünü (rızasını) kazanmak için sabredenler, namazı ikame edenler; kendilerine verdiğimiz rızıktan, gizli ve açık olarak infak edip harcayanlar, kötülüğü iyilikle savanlardır. İşte onlar için yurdun (en güzel) sonucu vardır"},{"SurahNumber":13,"VerseNumber":23,"Text":"Adn cennetleri, girecekleri yerdir; babalarının, eşlerinin, çocuklarının salih olanları da oradadır. Melekler her kapıdan yanlarına girip"},{"SurahNumber":13,"VerseNumber":24,"Text":"Sabretmenize karşılık size selam olsun! Burası (Cennet) son yurt olarak ne güzeldir, derler"},{"SurahNumber":13,"VerseNumber":25,"Text":"Allah'a verdikleri sözü kuvvetle sağlamlaştırdıktan sonra bozanlar, Allah'ın birleştirilmesini emrettiği şeyleri ayıranlar ve yeryüzünde fesat çıkaranlar; işte lanet onlar içindir. Ve kötü yurt (Cehennem) onlarındır"},{"SurahNumber":13,"VerseNumber":26,"Text":"Allah dilediği kimseye rızkını genişletir ve (dilediğini de) daraltır. Onlar dünya hayatıyla sevinip,şımardılar. Oysa ahiretin yanında dünya hayatı, geçici bir faydadan başka bir şey değildir"},{"SurahNumber":13,"VerseNumber":27,"Text":"Kâfirler: O’na Rabbinden bir ayet/mucize indirilmeli değil miydi? derler. De ki: Kuşkusuz Allah dilediğini saptırır ve Kendisine yöneleni doğru yola eriştirir"},{"SurahNumber":13,"VerseNumber":28,"Text":"İman edenlerin kalpleri Allah’ın zikriyle huzura kavuşmuştur. Dikkat edin, kalpler ancak Allah’ın zikri ile huzura kavuşur"},{"SurahNumber":13,"VerseNumber":29,"Text":"İman edip salih amellerde bulunanlar için (tuba) güzellikler ve varılacak güzel bir yurt vardır"},{"SurahNumber":13,"VerseNumber":30,"Text":"İşte böylece seni, kendilerinden önce nice ümmetlerin gelip geçtiği bir ümmete gönderdik ki; sana vahyettiklerimizi onlara okuyasın. Oysa onlar Rahman’a küfrettiler. De ki: O benim Rabbim’dir, O’ndan başka (hak) ilah yoktur. Yalnızca O’na tevekkül ettim, dönüşüm de O’nadır"},{"SurahNumber":13,"VerseNumber":31,"Text":"Eğer okunan bir Kur'an ile dağlar yürütülseydi veya onunla yer parçalansaydı yahut onunla ölüler konuşturulsaydı (o Kitap yine bu Kur'an olacaktı). Bilakis, bütün emir Allah’ındır. İman edenler bilmiyorlar mı ki, Allah dileseydi bütün insanlara hidayet ederdi. Allah’ın vaadi gelinceye kadar, yaptıkları işler sebebiyle kâfirlere ya ansızın büyük bir bela gelmeye devam edecek veya o bela evlerinin yakınına inecek Allah, vaadinden asla dönmez"},{"SurahNumber":13,"VerseNumber":32,"Text":"Senden önce de nice rasûllerle alay edilmişti. Kâfirler önce erteledim, sonra da (azap ile) yakaladım. Azabım nasılmış"},{"SurahNumber":13,"VerseNumber":33,"Text":"Her nefsin yaptığı üzerinde kaim/gözetici olana, (bunu yapamayanlarla şirk koşulur mu?) Onlar Allah’a ortaklar koştular. De ki: Onların isimlerini söyleyin bakayım. Yoksa siz Allah'a yeryüzünde bilemeyeceği bir şeyi mi haber veriyorsunuz? Bu açığa çıkan batıl sözlerle mi (bunları ortaklar edindiniz)? Fakat kâfirler kurdukları tuzakları güzel gösterildi ve (bu onları) doğru yoldan alıkoydu. Allah’ın saptırdığına hidayet eden yoktur"},{"SurahNumber":13,"VerseNumber":34,"Text":"Onlara, dünya hayatında azap vardır, ahiret azabı ise daha çetindir. Onları Allah’tan (azabından) koruyacak yoktur"},{"SurahNumber":13,"VerseNumber":35,"Text":"Takva sahiplerine vadedilen Cennet'in sıfatı şöyledir: Altından ırmaklar akar; yiyecekleri ve gölgeleri devamlıdır. Bu, muttakiler için (güzel) sonuçtur. Kâfirlerin (kötü) sonu ise ateştir"},{"SurahNumber":13,"VerseNumber":36,"Text":"Kendilerine kitap verdiklerimiz, sana indirilenle sevinirler. Bazı gruplar içinde, onun bir kısmını inkar edenler vardır. De ki: Ben ancak Allah’a ibadet etmekle ve O’na asla şirk koşmamakla emrolundum. Sadece ona davet ederim. Dönüşüm de O’nadır"},{"SurahNumber":13,"VerseNumber":37,"Text":"İşte böylece Kur’an’ı Arapça bir hüküm olarak indirdik. Sana ilim geldikten sonra onların heveslerine uyarsan, and olsun ki, Allah katında sana bir veli ve koruyucu olamaz"},{"SurahNumber":13,"VerseNumber":38,"Text":"Senden önce de rasûlleri göndermiştik; onları eş ve çocuk sahibi kılmıştık. Allah’ın izni olmadan hiçbir rasûlün bir ayet getirmesi mümkün değildir. Her ecel (süresi) yazılmıştır"},{"SurahNumber":13,"VerseNumber":39,"Text":"Allah dilediğini siler, dilediğini sabit kılar; ana Kitap O’nun katındadır"},{"SurahNumber":13,"VerseNumber":40,"Text":"Onlara vadettiğimiz azabın bir kısmını sana göstersek ya da (bu azaptan önce) senin öldürsek, senin görevin ancak tebliğdir. Hesap bize aittir"},{"SurahNumber":13,"VerseNumber":41,"Text":"Bizim yeryüzünün etrafından gitgide eksilttiğimizi görmüyorlar mı? Hüküm Allah’ındır, O’nun hükmünü reddedecek yoktur. O, hesabı çabuk görendir"},{"SurahNumber":13,"VerseNumber":42,"Text":"Onlardan önce de tuzak kurdular, oysa bütün tuzaklar Allah’ındır, her nefsin ne kazandığını bilir. Kâfirler de bilecektir, (güzel) akibetin kimin olduğunu"},{"SurahNumber":13,"VerseNumber":43,"Text":"Kâfir olanlar: Sen rasûl olarak gönderilmiş değilsin, derler. De ki: Benimle sizin aranızda şahit olarak Allah ve kitap ilmine sahip olanlar yeter"},{"SurahNumber":14,"VerseNumber":1,"Text":"Elif, Lâm Râ! Bu, insanları Rablerinin izniyle karanlıklardan aydınlığa, Aziz ve Hamîd olanın dosdoğru yoluna çıkarman için sana indirdiğimiz kitaptır"},{"SurahNumber":14,"VerseNumber":2,"Text":"O Allah ki, göklerde ve yerde ne varsa O'nundur. Uğrayacakları şiddetli azaptan dolayı vay kâfirlere"},{"SurahNumber":14,"VerseNumber":3,"Text":"Onlar dünya hayatını ahirete tercih ederler. Allah’ın yolundan alıkoyup, onun eğri büğrü olmasını isterler. İşte onlar (haktan) uzak bir sapıklık içindedirler"},{"SurahNumber":14,"VerseNumber":4,"Text":"Kendilerine açıklayıp, beyan etsin diye, her peygamberi kendi milletinin diliyle gönderdik. Allah dilediğini saptırır ve dilediğini de hidayet eder. O, Aziz'dir, Hakim'dir"},{"SurahNumber":14,"VerseNumber":5,"Text":"Musa’yı ayetlerimizle; \"Toplumunu karanlıklardan aydınlığa çıkar ve Allah’ın (nimet verdiği) günlerini onlara hatırlat!\" diye göndermiştik. Bunda, çok çok sabreden ve şükreden herkes için ayetler vardır"},{"SurahNumber":14,"VerseNumber":6,"Text":"Musa, kavmine şöyle dedi: Allah’ın size olan nimetlerini düşünün. Size kötüce işkence eden, kadınlarınızı sağ bırakıp oğullarınızı öldüren Firavun Hanedanı'ndan sizi kurtardı. Bütün bunlarda Rabbinizden size büyük bir imtihan vardır"},{"SurahNumber":14,"VerseNumber":7,"Text":"Rabbiniz: Şükrederseniz andolsun ki, size karşılığını artıracağım; nankörlük ederseniz bilin ki azabım pek çetindir, diye duyurmuştu"},{"SurahNumber":14,"VerseNumber":8,"Text":"Musa: Siz ve yeryüzünde olanlar, hepiniz kâfir olsanız Allah yine de zengin ve hamd edilmeye layık olandır, demişti"},{"SurahNumber":14,"VerseNumber":9,"Text":"Sizden önce geçen Nuh, Àd, Semûd halklarının ve onlardan sonra gelenlerin haberleri size ulaşmadı mı? Ki onları Allah’tan başkası bilmez. Onlara peygamberleri delillerle geldiler, fakat ellerini ağızlarına götürüp: \"Biz sizinle gönderilene küfrediyoruz. Bizi çağırdığınız şeyden de şüphe ve endişe içindeyiz\" dediler"},{"SurahNumber":14,"VerseNumber":10,"Text":"Peygamberleri: Gökleri ve yeri yaratan, günahlarınızı mağfiret etmeye çağıran ve bir süreye kadar sizi erteleyen Allah’tan mı şüphe ediyorsunuz? dediler. Onlar da: Siz de sadece bizim gibi birer insansınız; bizi babalarımızın ibadet ettiklerinden alıkoymak istiyorsunuz. Öyleyse bize apaçık bir delil getirmelisiniz, dediler"},{"SurahNumber":14,"VerseNumber":11,"Text":"Peygamberleri onlara dedi ki: Biz ancak sizin gibi birer insanız ama Allah, kullarından dilediğine lütufta bulunur. Allah’ın izni olmadıkça biz size delil getirmemiz mümkün değildir. Müminler sadece Allah’a tevekkül etsinler"},{"SurahNumber":14,"VerseNumber":12,"Text":"Bize hidayet yollarımıza eriştiren Allah’a niçin tevekkül etmeyeyim? Bize ettiğiniz eziyete elbette sabredeceğiz. Tevekkül edenler yalnız Allah'a tevekkül etsinler"},{"SurahNumber":14,"VerseNumber":13,"Text":"Kâfir olanlar ise, rasûllerine : \"Ya bizim dinimize geri dönersiniz ya da sizi ülkemizden çıkarırız\" dediler. Rab’leri (rasûllere) şöyle vahyetti: Zalimleri elbette helak edeceğiz"},{"SurahNumber":14,"VerseNumber":14,"Text":"Onlardan sonra yeryüzüne sizi yerleştireceğiz. Bu, (kıyamet günü) huzuruma çıkmaktan korkanlar ve azabımdan korkanlar içindir"},{"SurahNumber":14,"VerseNumber":15,"Text":"(Rasûller) Fetih istediler ve her inatçı zorba hüsrana uğradı"},{"SurahNumber":14,"VerseNumber":16,"Text":"(Kâfirin) önünde cehennem vardır; orada kanlı irinli su içirilecektir"},{"SurahNumber":14,"VerseNumber":17,"Text":"Onu yudumlayacak fakat bir türlü boğazından geçmeyecektir. Ölüm ona her yerden geldiği halde, ölemeyecek, (Bu azabın) ardından ağır bir azap daha gelecektir"},{"SurahNumber":14,"VerseNumber":18,"Text":"Rablerini küfredenlerin durumu, onların amelleri, fırtınalı bir günde, rüzgârın şiddetle savurduğu küle benzer; kazandıklarından hiçbir şey elde edemezler. İşte bu uzak sapıktır"},{"SurahNumber":14,"VerseNumber":19,"Text":"Gökleri ve yeri Allah’ın hak ile yarattığını görmüyor musunuz? Dilerse sizi giderip (yerinize) yeni bir topluluk getirir"},{"SurahNumber":14,"VerseNumber":20,"Text":"Bu, Allah için hiç zor değildir"},{"SurahNumber":14,"VerseNumber":21,"Text":"Hepsi Allah’ın huzuruna çıkarlar. Güçsüzler, büyüklük taslayanlara: \"Biz size uymuştuk, Allah’ın azabından bize bir faydanız olur mu?\" derler. Onlar da: Allah bize (imanı) hidayet etseydi, bizler de size yol gösterirdik. Artık sızlansak da sabretsek de birdir. Çünkü sığınacak yerimiz yok, derler"},{"SurahNumber":14,"VerseNumber":22,"Text":"Hüküm verilip bitince, Şeytan: Allah, size gerçeği vadetmişti. Ben de size vadettim, sonra caydım; sizi zorlayacak bir gücüm yoktu; sadece çağırdım, siz de bana icabet ettiniz. Öyleyse, beni değil kendinizi kınayın. Artık ben sizi kurtaramam, siz de beni kurtaramazsınız. Doğrusu daha önce beni ortak koşmanızı da inkar etmiştim. Şüphesiz zalimlere can yakan bir azap vardır, der"},{"SurahNumber":14,"VerseNumber":23,"Text":"İman eden ve salih amellerde bulunanlar altlarından ırmaklar akan cennetlere sokulurlar. Rablerinin izniyle orada ebedi olarak kalıcıdırlar. (Aralarında ki) selamlaşmaları “Selam!”dır"},{"SurahNumber":14,"VerseNumber":24,"Text":"Allah’ın nasıl örnek verdiğini görmüyor musunuz? Temiz söz; kökü sağlam, dalları göğe doğru uzanan güzel bir ağaca benzer"},{"SurahNumber":14,"VerseNumber":25,"Text":"Rabbinin izniyle her zaman meyve verir. İnsanlar düşünüp, öğüt alsınlar diye Allah onlara örnekler veriyor"},{"SurahNumber":14,"VerseNumber":26,"Text":"Kötü sözün misali de, yerden koparılmış, sabit olmayan kötü bir ağaç gibidir"},{"SurahNumber":14,"VerseNumber":27,"Text":"Allah iman edenleri, dünya hayatında ve ahirette sapasağlam bir söz ile sabit kılar, zalimleri de saptırır. Allah ne dilerse yapar"},{"SurahNumber":14,"VerseNumber":28,"Text":"Allah'ın nimetini nankörlükle değiştirenleri ve kavimlerini helak yurduna sürükleyenleri görmedin mi"},{"SurahNumber":14,"VerseNumber":29,"Text":"Onlar cehenneme girecekler. Ne kötü kalacak yer"},{"SurahNumber":14,"VerseNumber":30,"Text":"Allah’ın yolundan saptırmak için O’na eşler koşmuşlardı. De ki: Yaşayın bakalım, hiç şüphesiz varacağınız yer ateş olacaktır"},{"SurahNumber":14,"VerseNumber":31,"Text":"İman eden kullarıma söyle, namazı dosdoğru kılsınlar; alış verişin ve dostluğun olmadığı bir gün gelmeden önce, kendilerine verdiğimiz rızıktan açık ve gizli olarak sarf etsinler"},{"SurahNumber":14,"VerseNumber":32,"Text":"Gökleri ve yeri yaratan, gökten indirdiği su ile rızık olarak meyveler çıkaran, emri ile denizde yüzüp, giden gemileri hizmetinize sunan, nehirleri sizin emrinize veren Allah’tır"},{"SurahNumber":14,"VerseNumber":33,"Text":"Düzenli seyredip, yürüyen Ay ve Güneşi de sizin emrinize verdi. Geceyle gündüzü de sizin buyruğunuza verdi"},{"SurahNumber":14,"VerseNumber":34,"Text":"Kendisinden istediğiniz her şeyi size vermiştir. Allah’ın nimetini sayacak olsanız sayamazsınız Doğrusu insan pek zalim ve çok nankördür"},{"SurahNumber":14,"VerseNumber":35,"Text":"İbrahim şöyle demişti: Rabbim! Bu şehri güvenli kıl; beni ve oğullarımı putlara ibadet etmekten uzak tut"},{"SurahNumber":14,"VerseNumber":36,"Text":"Rabbim! Onlar çok insanları saptırdı. Kim bana uyarsa o bendendir. Kim bana isyan ederse, Sen çokça mağfiret edensin, çokça merhamet edersin"},{"SurahNumber":14,"VerseNumber":37,"Text":"Rabbimiz! Ben çocuklarımdan kimini, namaz kılmaları için Senin Beyt-i Harem'inin yanında, ziraat yapılmayan bir vadiye yerleştirdim. Rabbimiz! İnsanların gönüllerini onlara meylettir, onları meyvelerle rızıklandır. Umulur ki şükrederler"},{"SurahNumber":14,"VerseNumber":38,"Text":"Rabbimiz! Şüphesiz sen gizlediğimizi de açıkladığımızı da bilirsin. Yerde ve gökte hiçbir şey Allah’tan gizli kalmaz"},{"SurahNumber":14,"VerseNumber":39,"Text":"İhtiyar halimde, bana İsmail ve İshak’ı veren Allah’a hamdolsun. Doğrusu Rabbim duaları işitendir"},{"SurahNumber":14,"VerseNumber":40,"Text":"Rabbim! Beni ve soyumu namazı ikame edenlerden eyle. Rabbimiz! Duamı kabul buyur"},{"SurahNumber":14,"VerseNumber":41,"Text":"Rabbimiz! Bana, anama, babama ve müminlere hesap gününde mağfiret et"},{"SurahNumber":14,"VerseNumber":42,"Text":"Sakın Allah’ı, zalimlerin yaptıklarından habersiz zannetme; sadece gözlerin (dehşetten) dışarı fırlayacağı bir güne kadar onları ertelemektedir"},{"SurahNumber":14,"VerseNumber":43,"Text":"(O gün) Onlar havaya dikilmiş başları, kendilerine dönmeyen donuk gözleri ile bakıp koşuşurlar. Gönülleri ise bomboş"},{"SurahNumber":14,"VerseNumber":44,"Text":"İnsanları, kendilerine azabın geleceği gün ile uyar. Zulmedenler: Rabbimiz! Bizi yakın bir süreye kadar ertele de davetine uyalım, peygamberlere tabi olalım, derler. Daha önce, sizin için bir zeval olmadığına, yemin etmemiş miydiniz"},{"SurahNumber":14,"VerseNumber":45,"Text":"Ve (sizden önce) kendilerine zulmedenlerin yurtlarında oturdunuz. Onlara, ne yaptığımızı size açıklanmıştı. Size de örnekler vermiştik"},{"SurahNumber":14,"VerseNumber":46,"Text":"Onlar tuzaklar kurdular, ama Allah katında da onlara tuzak vardır. İsterse onların tuzakları dağları yerinden oynatacak olsun"},{"SurahNumber":14,"VerseNumber":47,"Text":"Sakın Allah’ın rasûllerine verdiği sözden geri döneceğini sanma! Şüphesiz Allah çok güçlüdür, intikam sahibidir"},{"SurahNumber":14,"VerseNumber":48,"Text":"Yerin başka bir yere, göklerin de başka göklere değiştirildiği gün, Kahhar ve tek olan Allah’ın huzuruna çıkarlar"},{"SurahNumber":14,"VerseNumber":49,"Text":"Suçluları o gün zincirlere vurulmuş görürsün"},{"SurahNumber":14,"VerseNumber":50,"Text":"Gömlekleri katrandandır, yüzlerini ise ateş bürümüştür"},{"SurahNumber":14,"VerseNumber":51,"Text":"Allah, herkese kazandığının karşılığını vermek için böyle yapar. Allah, hızlı hesap görendir"},{"SurahNumber":14,"VerseNumber":52,"Text":"Bu (Kur'an), insanlara bir tebliğdir. Onunla uyarılsınlar ve ancak onun tek (hak) ilah olduğunu bilsinler ve akıl sahipleri öğüt alsınlar diye"}]}