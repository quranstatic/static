{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":23,"VerseNumber":1,"Text":"Abaphumeleleyo ngokwenene ngamakholwa"},{"SurahNumber":23,"VerseNumber":2,"Text":"Abo benza iSalâh yabo ngokuzithobileyo"},{"SurahNumber":23,"VerseNumber":3,"Text":"Nabo bazikhwebulayo kwintetho ekukungcola"},{"SurahNumber":23,"VerseNumber":4,"Text":"Nabo bahlawula iZakâh (rhoqo)"},{"SurahNumber":23,"VerseNumber":5,"Text":"Nabo balondoloza iindawo zabo ezinqabileyo ekungcoleni"},{"SurahNumber":23,"VerseNumber":6,"Text":"Ngaphandle kwakubafazi babo okanye kwabo izandla zabo zokunene zibabambileyo, kuba ngenene bona abayi kubekwa tyala"},{"SurahNumber":23,"VerseNumber":7,"Text":"Kodwa lowo ufuna okungaphaya kunoko, abanjalo ke ngabagabadeli"},{"SurahNumber":23,"VerseNumber":8,"Text":"Ke bona abo bathembakalayo kwizithembiso zabo nakoko bakugcinisiweyo"},{"SurahNumber":23,"VerseNumber":9,"Text":"Nabo balondoloza iiSalâh zabo (ngononophelo olungqongqo)"},{"SurahNumber":23,"VerseNumber":10,"Text":"Aba ke ngabona zindlalifa zokwenyani"},{"SurahNumber":23,"VerseNumber":11,"Text":"Abaza kuyidla ilifa iFirdaws (iPaladesi). Bona baya kuhlala apho ngonaphakade"},{"SurahNumber":23,"VerseNumber":12,"Text":"Kananjalo inene Thina Samdala umntu ngengcucu yodongwe"},{"SurahNumber":23,"VerseNumber":13,"Text":"Emva koko Sambeka eliqabaza lembewu yomntu kwindawo ekhuselekileyo (isibeleko somfazi)"},{"SurahNumber":23,"VerseNumber":14,"Text":"Saza emva koko Senza iqabaza (elo) lembewu yomntu laba lihlwili elinamathelayo. Saphinda Senza iqabaza lembewu yomntu laba ligaqa (lesihlunu), Saza Senza egaqeni (elo) amathambo; Saza Sawagquma amathambo ngenyama; Saphinda Samphuhlisa waba sesinye isidalwa. Ngoko ke Usikelelekile uAllâh, Ongoyena Mdali Ugqibeleleyo kubadali"},{"SurahNumber":23,"VerseNumber":15,"Text":"Ukanti inene emva koko nisaza kufa"},{"SurahNumber":23,"VerseNumber":16,"Text":"Kananjalo inene nina, ngoMhla woVuko, niza kuvuswa"},{"SurahNumber":23,"VerseNumber":17,"Text":"Yaye Sidale phezu kwenu amazulu asixhenxe, ukanti aSizanga Thina Singabi nalwazi ngendalo (yeThu)"},{"SurahNumber":23,"VerseNumber":18,"Text":"Ke kaloku Sithumele imvula phantsi isuka esibhakabhakeni ingomlinganiselo ometiweyo, ize ihlale emhlabeni. Kanti ke Siyakwazi nokuyithabatha imke"},{"SurahNumber":23,"VerseNumber":19,"Text":"Kananjalo Sinenzele ngayo imiyezo yemithi yesundu nezidiliya ezineziqhamo ezininzi enizityayo"},{"SurahNumber":23,"VerseNumber":20,"Text":"Kananjalo (Sinihlumisele) umthi ophuma kwintaba yeSinayi ovelisa ioli nokudla (umnquma) enikutyayo"},{"SurahNumber":23,"VerseNumber":21,"Text":"Inene kuni ezilwanyaneni zemfuyo kukho isifundo (kuzo). Sinipha ukuba nisele koko kuvela eziswini zazo, yaye okwenu kuzo apho zizinto ezininzi eziyinzuzo kuni ukanti kwakuzo apho niyadla"},{"SurahNumber":23,"VerseNumber":22,"Text":"Ke kaloku apho ngazo nangeenqanawa niyathwalwa"},{"SurahNumber":23,"VerseNumber":23,"Text":"Inene Thina Sathumela uNûh kubantu bakubo, yaye wathi: “Hini na bantu bakuthi! Khonzani uAllâh! Aninaye omnye uthixo ngaphandle kwaKhe. Ingaba animoyiki na"},{"SurahNumber":23,"VerseNumber":24,"Text":"Kodwa iinkosi zabantu bakubo azanga zikholwe, zasuka zathi: “(UNûh) Akayonto yimbi ngaphandle kokuba ngumntu njengani, (koko) yena ufuna ukuzenza mkhulu kuni. Ukuba uAllâh Ebethandile, Ebeza kuthumela iingelosi. Asizanga khe siyive into enje koobawo mkhulu bethu bamandulo"},{"SurahNumber":23,"VerseNumber":25,"Text":"Yena yindoda ethwaxwe yimpambano, khanikhe nimlinde ithutyana.”"},{"SurahNumber":23,"VerseNumber":26,"Text":"UNûh wathi: “O Nkosi yam! Ndincede kuba bayandiphika mna.”"},{"SurahNumber":23,"VerseNumber":27,"Text":"Ke kaloku Satyhila kuye (Sathi): “Yakha inqanawa phantsi kwaMehlo eThu naphantsi kwesityhilelo seThu, Usakufika umyalelo weThu ke ngoko namanzi sele edyudyuza kwioven, wothabatha, ungenise kuyo (inqanawa) uhlobo ngalunye (ezidalweni), inkunzi nemazi nosapho lwakho, ngaphandle kwabo ilizwi seliphumile ngokuchasene nabo. Kananjalo uze ungathethi naM ngabo benza ubugwenxa; inene bona baza kurhaxiswa ngamanzi"},{"SurahNumber":23,"VerseNumber":28,"Text":"Usakuba ukhwele enqanaweni, wena nabo bakunye nawe, uze uthi: “Iindumiso zonke mazibe kuAllâh Osisindisileyo kubantu abenza ubugwenxa.”"},{"SurahNumber":23,"VerseNumber":29,"Text":"Uthi kananjalo: “Nkosi yam! Ndenze ndizinze endaweni esikelelekileyo yokuzinza, kuba Wena UngoYena Ulungileyo kwabazinzisa emhlabeni.”"},{"SurahNumber":23,"VerseNumber":30,"Text":"Inene kuko oku, kukho imiqondiso, Yaye inene Thina Siyazivavanya (izicaka zeThu)"},{"SurahNumber":23,"VerseNumber":31,"Text":"Emva kwabo savelisa isizukulwana sabanye (abantu)"},{"SurahNumber":23,"VerseNumber":32,"Text":"Ke kaloku Sathumela uMthunywa phakathi kwabo ophuma phakathi kwabo. Esithi: “Khonzani uAllâh; aninathixo wumbi ngaphandle kwaKhe; ingaba aniyi kuMoyika na?”"},{"SurahNumber":23,"VerseNumber":33,"Text":"abahloniphekileyo phakathi kwabantu bakubo ababengakholwa, bephika indibano yakuBomi oBuzayo lo gama Sasibaphe ubutyebi kubomi basemhlabeni bathi: “Lo akayonto ngaphandle kokuba yindoda efanayo nani. Udla oko nikudlayo nani ukanti usela oko nikuselayo nani"},{"SurahNumber":23,"VerseNumber":34,"Text":"Ke ngoko ukuba nikhe nathobela indoda efana nani, inene niya kuba ningabalahlekelwa"},{"SurahNumber":23,"VerseNumber":35,"Text":"Ingaba unithembisa ngokuba nisakuba nifile sele niluthuli namathambo niza kubuyiswa (niphile kwakhona)"},{"SurahNumber":23,"VerseNumber":36,"Text":"Kuxa iphi, kuxa iphi loo nto nithenjiswe ngayo (iMini yoMgwebo)"},{"SurahNumber":23,"VerseNumber":37,"Text":"Akukho nto (injalo) ngaphandle kobomi bethu beli hlabathi! Siyafa, siphile! Yaye asizi kuvuswa"},{"SurahNumber":23,"VerseNumber":38,"Text":"Kuphela yena yindoda eziqambele ubuxoki ngoAllâh, yaye asiyi kukholwa kuye thina.”"},{"SurahNumber":23,"VerseNumber":39,"Text":"Wathi yena: “O Nkosi yam! Ndincede kuba bayandiphika mna.”"},{"SurahNumber":23,"VerseNumber":40,"Text":"(UAllâh) Wathi: “Kungekudala baza kuzisola ngokuqinisekileyo.”"},{"SurahNumber":23,"VerseNumber":41,"Text":"Ngoko ke isohlwayo sababamba ngenyaniso, Saza Sabenza bangathi yinkunkuma yezityalo. Ngoko ke kude lee nabantu abenza ubugwenxa"},{"SurahNumber":23,"VerseNumber":42,"Text":"Emva kwabo Savelisa ezinye izizukulwana"},{"SurahNumber":23,"VerseNumber":43,"Text":"Akukho Sizwe singadlulisela ixesha laso phambili kunexesha laso (esilibekelweyo) singekhe sililibazise nokulilibazisa"},{"SurahNumber":23,"VerseNumber":44,"Text":"Ke kaloku Sathumela abathunywa beThu ngokulandelelana. Maxa onke kufika esizweni umThunywa waso babemphika, ke ngoko Sabenza ukuba balandelelane (kwintshabalalo), kananjalo Sabenza imbali. Ngoko ke kude lee nabantu abangakholwayo"},{"SurahNumber":23,"VerseNumber":45,"Text":"Emva koko Sathumela uMûsâ nomntakwabo uHârûn, nemiqondiso yeThu negunya elicacileyo"},{"SurahNumber":23,"VerseNumber":46,"Text":"kuFir’awn neenkosi zakhe, kodwa babekhukhumele bengabantu abanekratshi"},{"SurahNumber":23,"VerseNumber":47,"Text":"Bathi: “Singakholelwa abantu ababini abafana nathi lo gama abantu bakubo bezizicaka eziphantsi kwethu?”"},{"SurahNumber":23,"VerseNumber":48,"Text":"Babaphika ke ngoko baza baba ngabo batshatyalaliswayo"},{"SurahNumber":23,"VerseNumber":49,"Text":"Inene Thina SamnikauMûsâisiBhalokhon’ukuzemhlawumbi bakhokeleleke (ngaso)"},{"SurahNumber":23,"VerseNumber":50,"Text":"Kananjalo Senza (u’Isâ), unyana kaMaryam nomama wakhe baba ngumqondiso. Sabenzela umnquba okumhlaba ophakamileyo owenziwe wathi tyaba namanzi ampompozayo"},{"SurahNumber":23,"VerseNumber":51,"Text":"Hini na nina baThuynywa, yidlani izinto ezilungileyo uAllâh Azenze zavumeleka (kuni), nenze izenzo ezilungileyo. Inene, Mna Ndiyakwazi enikwenzayo"},{"SurahNumber":23,"VerseNumber":52,"Text":"Kananjalo le nkolo yenu, yinkolo enye, yaye Mna NdiyiNkosi yenu, Yoyikani Mna ke.”"},{"SurahNumber":23,"VerseNumber":53,"Text":"Kodwa bona (abantu) bayahlulahlula inkolo yabo phakathi kwabo yaba ziimvaba ngeemvaba, imvaba nganye ivuyela oko inako"},{"SurahNumber":23,"VerseNumber":54,"Text":"Bayeke ekudidekeni kwabo njalo okwexeshana"},{"SurahNumber":23,"VerseNumber":55,"Text":"Ingaba bacinga ukuba oko Sibongezelele ngako ebutyebini nabantwana"},{"SurahNumber":23,"VerseNumber":56,"Text":"Kungenxa yokuba Thina siyabangxamela (Sibantantazelele) ngezinto ezilungileyo? Eneneni bona abaqondi"},{"SurahNumber":23,"VerseNumber":57,"Text":"Inene bona abo banoloyiko lweNkosi yabo"},{"SurahNumber":23,"VerseNumber":58,"Text":"Nabo bakholwayo kwimiqondiso yeNkosi yabo"},{"SurahNumber":23,"VerseNumber":59,"Text":"Nabo bangayamanisi mahlulelane eNkosini yabo"},{"SurahNumber":23,"VerseNumber":60,"Text":"Nabo banikela ngoko banikela ngako, iintliziyo zabo zinoloyiko lokuba baza kubuyela eNkosini yabo"},{"SurahNumber":23,"VerseNumber":61,"Text":"Ngabo ke abangxamayo ngezenzo ezilungileyo, yaye bayagqwesa kunabanye apho (ekwenzeni izenzo ezilungileyo)"},{"SurahNumber":23,"VerseNumber":62,"Text":"Thina ke aSithwalisi (mthwalo) emntwini ngaphandle kwalowo anokumelana nawo ukanti kuThi kukho iNcwadi ethetha inyaniso; abayi kwenziwa bugwenxa"},{"SurahNumber":23,"VerseNumber":63,"Text":"Kodwa iintliziyo zabo (abangakholwayo) zigqunywe kukudideka mayela nako oku, yaye banezenzo (ezingcolileyo) abazenzayo (ngaphaya kokungakholwa kwabo)"},{"SurahNumber":23,"VerseNumber":64,"Text":"Side Sibahlasele abazizityebi phakathi kwabo ngesohlwayo, kuya kuba kanye bakhale (kuAllâh bekhalela) uncedo"},{"SurahNumber":23,"VerseNumber":65,"Text":"(Kuya kuthiwa kubo): “Musani ukukhala namhlanje. Inene aniyi kuncedwa SiThi"},{"SurahNumber":23,"VerseNumber":66,"Text":"IiVesi zaM zazisele zicengceleziwe kuni, kodwa nina nazifulathela nazizela ngezithende zenu"},{"SurahNumber":23,"VerseNumber":67,"Text":"Nazikhukhumalela zona, nincokola ngobusuku, nithetha ukungcola"},{"SurahNumber":23,"VerseNumber":68,"Text":"Ingaba abacamngcisisanga na ngelizwi (i’Kur’ân), okanye kufike kubo oko kungazanga kufike koyisemkhulu babo"},{"SurahNumber":23,"VerseNumber":69,"Text":"Okanye babengamazi na uMthunywa? Ke ngoko bona ngokubhekiselele kuye abamamkeli"},{"SurahNumber":23,"VerseNumber":70,"Text":"Okanye bathi: “Kukho impambano kuye? Nakanye, ukusuka apho yena wabazela nenyaniso, kodwa uninzi lwabo inyaniso luyichasile"},{"SurahNumber":23,"VerseNumber":71,"Text":"Kodwa ukuba inyaniso ibinokungqamana neminqweno yabo, inene amazulu nomhlaba naye wonke ubani olapho ebeya konakala. Ukusuka apho Thina Sibazisele umyalezo wabo, kodwa bona bayawutshikilela umyalezo wabo"},{"SurahNumber":23,"VerseNumber":72,"Text":"Okanye wena (Muhammad), ubabiza intlawulo na? Kodwa umvuzo weNkosi yakho nguwona ulungileyo, yaye Yena (uAllâh) nguYena Mniki ulungileyo kubaniki"},{"SurahNumber":23,"VerseNumber":73,"Text":"Ke kaloku wena inene ubamemela eNdleleni ethe Tye"},{"SurahNumber":23,"VerseNumber":74,"Text":"Kodwa inene abo bangakholwayo kuBomi oBuzayo balahlekile eNdleleni"},{"SurahNumber":23,"VerseNumber":75,"Text":"Kananjalo enokuba beSinokubenzela iNceba Sibasusele oko kwakuphezu kwabo kusisohlwayo, bebeza kuthi gqolo ukugabadela, befathula ngobumfama"},{"SurahNumber":23,"VerseNumber":76,"Text":"Ke kaloku Sibathe xhakamfu ngentlupheko (ukuba ibe sisilumkiso), kodwa abazanga bayigobele iNkosi yabo (uAllâh), bengazanga bazithoba nakuzithoba, bacele ngomthandazo, (baya kuhlala benjalo ke)"},{"SurahNumber":23,"VerseNumber":77,"Text":"Side Sivule isango phambi kwabo lesohlwayo esibuhlungu, Yeha! Baya kuphoswa kuso benokuzisola okunzulu, bexhwalekile, bengenathemba"},{"SurahNumber":23,"VerseNumber":78,"Text":"NguYe Onidalele ukuva nokubona neentliziyo (zokuqiqa); kuncinane eninombulelo ngako"},{"SurahNumber":23,"VerseNumber":79,"Text":"NguYe Onandisileyoemhlabeniwonkeyayeniyakuqokelelwa phambi kwaKhe nonke"},{"SurahNumber":23,"VerseNumber":80,"Text":"Kananjalo nguYe Onika ubomi Enze ukufa, ikwanguYe Ojika ubusuku bube yimini. Ingaba aniyi kuqonda ke"},{"SurahNumber":23,"VerseNumber":81,"Text":"Nakanye, bona batsho izinto ezifana nezo zazisitshiwo ngabamandulo"},{"SurahNumber":23,"VerseNumber":82,"Text":"Bona bathi: “Ingaba xa sele sifile, sele singumhlaba namathambo, siza kuphinda sivuswe ngenyaniso"},{"SurahNumber":23,"VerseNumber":83,"Text":"Sakuthenjiswa oko thina noobawo mkhulu bethu ngaphambili; oku akuyonto ngaphandle kokuba ziintsomi zabantu bakudala”"},{"SurahNumber":23,"VerseNumber":84,"Text":"Yithi: (Muhammad), “Ngokabani na umhlaba noko kuphakathi kuwo, ukuba nini abaziyo"},{"SurahNumber":23,"VerseNumber":85,"Text":"Baza kuthi bona: “Ngoka-Allâh.” Yithi wena: “Ingaba ke ngoku aniyi kukhumbula?”"},{"SurahNumber":23,"VerseNumber":86,"Text":"Yithi: “Ngubani iNkosi yamazulu asixhenxe noyiNkosi yeTrone eNkulu?”"},{"SurahNumber":23,"VerseNumber":87,"Text":"Baza kuthi bona: “Zezika-Allâh.” Yithi wena: “Ingaba ke nina anizi kuMoyika uAllâh"},{"SurahNumber":23,"VerseNumber":88,"Text":"Yithi: “Lukwesikabani iSandla ulongamelo lwezinto zonke inguYe nje Okhuselayo lo gama kungekho bani unokukhuselwa ngokuchasene naYe xa ngaba phofu niyazi?”"},{"SurahNumber":23,"VerseNumber":89,"Text":"Baza kuthi bona: “Lukwesika-Allâh.” Yithi: “Ke ngoku nikhohliseke njani nina?”"},{"SurahNumber":23,"VerseNumber":90,"Text":"Ukusuka apho Thina Sibazele nenyaniso, yaye inene bona ngamaxoki"},{"SurahNumber":23,"VerseNumber":91,"Text":"UAllâh Akazelanga nyana, kungazanga kwabakho omnye uthixo okunye naYe Yena. (ukuba bekukho omnye uthixo kunye naYe) uthixo ngamnye ebeza kuthabatha okudalwe nguye, ukanti abanye kubo bebeza kufuna ukongamela abanye. Uzuko malube kuYe Yena Uphakamile koko bakubalela (kuYe)"},{"SurahNumber":23,"VerseNumber":92,"Text":"(Yena) nguMazi wokungabonwayo nokubonwayo, ngoko ke Yena Uphakamele phezulu koko bakwayamanisa (naYe)"},{"SurahNumber":23,"VerseNumber":93,"Text":"Yithi: “Nkosi yam ukuba Ungandibonisa oko bathejiswe ngako"},{"SurahNumber":23,"VerseNumber":94,"Text":"Nkosi yam Ungandenzi ndibe kunye nabantu abenza ubugwenxa"},{"SurahNumber":23,"VerseNumber":95,"Text":"Kananjalo inene, Thina Siyakwazi ukukubonisa oko Sibathembise ngako"},{"SurahNumber":23,"VerseNumber":96,"Text":"Susa (ububi) ngokulungileyo, Thina Sizazi kakuhle izinto (ezingcolileyo) abazithethayo"},{"SurahNumber":23,"VerseNumber":97,"Text":"Kananjalo yithi: “Nkosi yam! Ndifuna ukhuseleko ngaWe ekungcoleni kokusetyezwa ngamaShayâtîn (ooSathana)"},{"SurahNumber":23,"VerseNumber":98,"Text":"Ndifuna ukhuseleko kananjalo ngaWe, Nkosi yam! Kuba hleze basondele kum"},{"SurahNumber":23,"VerseNumber":99,"Text":"De ukufa kufikele omnye wabo (abo bayamanisa amahlulane\tkuAllâh),\taze\t(aqale)\tathi:\t“Nkosi\tyam! Ndibuyisele emva (ebomini)"},{"SurahNumber":23,"VerseNumber":100,"Text":"Khon’ukuze ndiye kwenza okulungileyo koko ndakushiya ngasemva!” Unotshe! Lilizwi nje elo alithethayo; kwaye emva kwabo (abafileyo) kukho iBharzarh (umsantsa) kude kube yiMini abaya kuvuswa ngayo"},{"SurahNumber":23,"VerseNumber":101,"Text":"Ke kaloku lisakuvuthelwa iXilongo, akuyi kubakho kuzalana phakathi kwabo ngaloo Mini, bengayi kubuzana omnye ngomnye"},{"SurahNumber":23,"VerseNumber":102,"Text":"Abo ke izenzo zabo (ezilungileyo) ziya kubanzima esikalini, ngabaphumeleleyo"},{"SurahNumber":23,"VerseNumber":103,"Text":"Ke bona abo izenzo zabo ezilungileyo ziya kufumaniseka zilula, ngabo abaya kulahlekelwa yimiphefumlo yabo, esiHogweni kulapho baya kuhlala khona"},{"SurahNumber":23,"VerseNumber":104,"Text":"UMlilo uya kubatshisa ubuso babo, babe zintlini-ntlini (ezitwezeke imilomo)"},{"SurahNumber":23,"VerseNumber":105,"Text":"(Kuya kuthiwa kubo), “Azanga zicengcelezwe na iiVesi zaM kuni naza nina naziphika?”"},{"SurahNumber":23,"VerseNumber":106,"Text":"Baya kuthi bona: “Nkosi yethu ukungcola kwethu kwasongamela, inene thina sasingabenzi bobugwenxa"},{"SurahNumber":23,"VerseNumber":107,"Text":"Nkosi yethu Sikhuphe apha. Ukuba sikhe saphinda sabuyela (ekungcoleni), siya kuba ngokwenene singabenzi bobubi.”"},{"SurahNumber":23,"VerseNumber":108,"Text":"UAllâh Uya kuthi: “Hlalani apho, nidelekile, ningathethi naM"},{"SurahNumber":23,"VerseNumber":109,"Text":"Inene kwakukho iqela lezicaka zaM ezaye zathi: ‘Nkosi yethu, thina sikholiwe, sixolele ke ngoko ube nenceba kuthi, yaye Wena Ungoyena Unenceba kwabo banenceba.”"},{"SurahNumber":23,"VerseNumber":110,"Text":"Kodwa nina nabathatha ngokubagculela nada nafikelela kwinqanaba lokuba banenze nilibale ngenkumbulo yaM, yaye nanidla ngokubahleka nina"},{"SurahNumber":23,"VerseNumber":111,"Text":"Inene Mna Ndibabuyekezile naMhlanje ngokunyamezela kwabo: inene bona bangabona baphumeleleyo"},{"SurahNumber":23,"VerseNumber":112,"Text":"Yena (uAllâh) Uya kuthi: “Mingaphi iminyaka enayihlala emhlabeni?”"},{"SurahNumber":23,"VerseNumber":113,"Text":"Baya kuthi bona: “Sahlala imini enye okanye inxalenye yemini. Buza kwabo babhala phantsi (bagcina iziganeko)"},{"SurahNumber":23,"VerseNumber":114,"Text":"Yena (uAllâh) Uya kuthi: “Anihlalanga, koko ibe ilixeshana elincinane, ukuba benisazi"},{"SurahNumber":23,"VerseNumber":115,"Text":"Nanicinga ukuba Sanidalela imfeketho na [Singenanjongo, (nicinga)] nokuba anizi kuphinda nibuyiselwe kwakuThi?”"},{"SurahNumber":23,"VerseNumber":116,"Text":"Ngoko\tke\tmakaphakanyiswe\tuAllâh, uKumkani wokwenyani: Akakho omnye uthixo ngaphandle kwaKhe, iNkosi yeTrone eNkulu"},{"SurahNumber":23,"VerseNumber":117,"Text":"Nabani na ke obiza komnye uthixo ngaphandle koAllâh angenabungqina ngaye ityala lakhe lowo liseNkosini yakhe. Inene abangakholwayo abayi kuphumelela"},{"SurahNumber":23,"VerseNumber":118,"Text":"Ke wena (Muhammad) yithi: “Nkosi yam, ndixolele Ube nenceba (kum), yaye Wena Ungoyena Unenceba kwabanenceba.”"},{"SurahNumber":24,"VerseNumber":1,"Text":"(Esi) sisahluko se’Kur’ân eSisithumele phantsi Saza Senza (okuphakathi kuso) kwaba sisinyanzelo Saza kananjalo Satyhila phakathi apho iiVesi eziyimiqondiso ecacileyo ukuze nikhumbule"},{"SurahNumber":24,"VerseNumber":2,"Text":"Owasetyhini (ongatshatanga) okanye oyindoda (ongatshanga). Ofunyenwe enetyala lokwabelana ngesondo, mtywatyusheni ngamnye kubo bobabini imivumbo elikhulu, kananjalo ningathatyathwa lusizi ngabo enkolweni ka- Allâh ukuba ngaba phofu niyakholwa kuAllâh nakwiMini yokuGqibela. Kananjalo makubekho iqela lamakholwa aza kuba ngamangqina ngesohlwayo sabo"},{"SurahNumber":24,"VerseNumber":3,"Text":"Umkrexezi akamtshati (omnye umntu) ngaphandle kongumkrexezikazi okanye umkhonzikazi wezithixo, kanti (naye) umkrexezikazi akatshatwa mntu ngaphandle komkrexezi okanye umkhonzi wezithixo. Ke kaloku (ukutshata abanjalo) akuvumelekanga kwabakholwayo"},{"SurahNumber":24,"VerseNumber":4,"Text":"Abo batyhola abafazi abanyulu (ngokukrexeza bexoka) baze bangezi namangqina amane batywatyusheni ngemivumbo engamashumi asibhozo ningaphindi namkele bungqina kubo nanini na emva koko. Yaye abo ngabaqaqadeki abangenantobeko"},{"SurahNumber":24,"VerseNumber":5,"Text":"Ngaphandle kwabo baguqukayo emva koko baze baphucule isimilo sabo, kuba ngenene, uAllâh nguMxoleli, nguSozinceba"},{"SurahNumber":24,"VerseNumber":6,"Text":"Abo batyhola abafazi babo (ngokukrexeza) babe bengenamangqina ngaphandle kweziqu zabo ke kaloku ingqina lakhe ngamnye kubo (iya kuba) kukungqina kane (befunga) ngoAllâh okokuba, ngenene, yena lowo (ufungayo) ungothetha inyaniso"},{"SurahNumber":24,"VerseNumber":7,"Text":"Isifungo sesihlanu sona (iya kuba) kukuba isiqalekiso sika-Allâh sibe phezu kwakhe ukuba ngaba ufumaniseke engomnye wamaxoki"},{"SurahNumber":24,"VerseNumber":8,"Text":"Kodwa ke oko kuya kuthintela isohlwayo kuye (owasetyhini) ukuba uthe wanika ubungqina kwaba kane (efunga) ngoAllâh ukuba ngenene yena (oyindoda yakhe) ungothetha ubuxoki"},{"SurahNumber":24,"VerseNumber":9,"Text":"Esesihlanu (isifungo) iya kuba kukuba ingqumbo ka-Allâh ibe phezu kwakhe (umfazi lowo) ukuba yena (oyindoda) uthetha inyaniso"},{"SurahNumber":24,"VerseNumber":10,"Text":"Ukuba bekungekho ngenxa yobabalo luka-Allâh kuni nenceba yaKhe (UAllâh Ebeza kungxama ukuthoba isohlwayo phezu kwenu kodwa ke akunjalo) kuba kakade (eneneni) uAllâh UnguMamkeli, wenguquko nguSobulumko"},{"SurahNumber":24,"VerseNumber":11,"Text":"Inene, abo beza nobuxoki baliqela eliphakathi kwenu. Musani ukucinga ukuba kubi oko kuni; ukusuka apho kulungile kuni kuba wonke umntu kubo uya kuzuza oko akusebenzeleyo kusisono, ke yena othe wathabathela kuye isahlulo esikhulu saso okwakhe sisohlwayo esikhulu (nguMlilo wesiHogo)"},{"SurahNumber":24,"VerseNumber":12,"Text":"Kwakutheni na ukuyiva kwenu (into enje) amakholwa namakholwakazi angacingi kakuhle ngeziqu zawo (oko kukuthi, omnye ngomnye) athi, “Obu bubuxoki obuzicaceleyo?”"},{"SurahNumber":24,"VerseNumber":13,"Text":"Kwakungani na ukuba (abo babehambisa iindaba zokunyelisa) bangavelisi amangqina amane ngayo (le nto)? Ke kaloku ukuba ngaba abavelisi mangqina, ngabo kanye phambi koAllâh abangamaxoki"},{"SurahNumber":24,"VerseNumber":14,"Text":"Kananjalo ukuba bekungekho ngenxa yoBabalo luka-Allâh kuni nenceba yaKhe kweli hlabathi nakuBomi oBuzayo, beniya kurhecwa sisohlwayo esikhulu ngenxa yabo obo (buxoki) enanibandakanyeka kubo"},{"SurahNumber":24,"VerseNumber":15,"Text":"Ekubamkeleni kwenu (obo buxoki) ngamalwimi enu naza nathetha ngemilomo yenu eningenalwazi ngako, nicinga ukuba yinto engengakanani leyo lo gama phambi koAllâh yayiyinto enkulu"},{"SurahNumber":24,"VerseNumber":16,"Text":"Kananjalo kwakutheni ukuyiva kwenu ningathi, “Ayikokwethu ukuthetha ngale nto. Umkhulu Wena (Allâh); le yintlebendwane enkulu?”"},{"SurahNumber":24,"VerseNumber":17,"Text":"UAllâh Uyanilumkisa ngokuchasene nokubuyela kwisimilo esifana nesi, nanini na ukuba ningamakholwa"},{"SurahNumber":24,"VerseNumber":18,"Text":"Kananjalo uAllâh Wenza zicace kuni iiVesi (zaKhe), kananjalo uAllâh nguSolwazi, uSobulumko"},{"SurahNumber":24,"VerseNumber":19,"Text":"Inene abo bathanda ukuba ukuziphatha ngokungcolileyo kunwenwe (okanye kuthiwe pahaha) phakathi kwabo bakholwayo, baya kufumana isohlwayo esibuhlungu kweli hlabathi nakuBomi oBuzayo. Yaye uAllâh Uyazi, nina ke anazi"},{"SurahNumber":24,"VerseNumber":20,"Text":"Kwaye ukuba bekungekho ngenxa yoBabalo luka-Allâh kuni, (uAllâh ngekhawulezise ngesohlwayo kuni). Yaye uAllâh nguSobubele, nguSozinceba"},{"SurahNumber":24,"VerseNumber":21,"Text":"Hini na nina bakholwayo! Ningalandeli ikhondo likaShaytân. Nabani na ke kuni olandela ikhondo likaShaytân, inene yena (uShaytân) uyalela ukungcola nokwenziwa kobugwenxa. Kananjalo ukuba bekungekho ngenxa yoBabalo luka-Allâh nenceba yaKhe kuni, bekungayi kubakho namnye kuni obeza kuba nyulu, kodwa Yena uAllâh uhlambulula lowo Athande (ukumhlambulula), yaye uAllâh nguSokuva, nguSolwazi"},{"SurahNumber":24,"VerseNumber":22,"Text":"Kananjalo abo phakathi kwenu bababalwe ngobutyebi mabangafungeli ukuba abanakunika (luncedo) kwizizalwana zabo, amahlwempu, nabo bashiya amakhaya abo ngenxa ka- Allâh mababaxolele balibale. Anithandi na ukuba uAllâh Anixolele nina? Yena ke uAllâh nguMxoleli, uSozinceba"},{"SurahNumber":24,"VerseNumber":23,"Text":"Inene abo batyhola abafazi abanyulu, abangacingi nokucinga ngokuchukumisa ubunyulu babo bekwangawo namakholwa baqalekisiwe kobu bomi nakuBomi oBuzayo, yaye okwabo iya kuba sisohlwayo esikhulu"},{"SurahNumber":24,"VerseNumber":24,"Text":"NgeMini apho amalwimi abo, izandla zabo neenyawo zabo ziya kungqina ngokuchasene nabo ngoko bakwenzayo"},{"SurahNumber":24,"VerseNumber":25,"Text":"Ngayo loo Mini, uAllâh Uya kubahlawula ngokugcweleyo umvuzo wabo (obafaneleyo), yaye baza kwazi okokuba nguAllâh OyiNyaniso ecacileyo"},{"SurahNumber":24,"VerseNumber":26,"Text":"Intetho engcolileyo yeyabantu abangcolileyo, abantu abangcolileyo ngabentetho engcolileyo. Ukanti intetho enyulu yeyabantu abanyulu, nabantu abanyulu ngabentetho enyulu. Abo bantu banyulu baziswa njengabamsulwa mayela noko kutshiwoyo ngabo (ziintlebi). Okwabo luxolelo lwezono neembonelelo ezixabisekileyo"},{"SurahNumber":24,"VerseNumber":27,"Text":"Hini na nina bakholwayo, Musani ukungena ezindlwini ezingezizo ezenu ngaphandle kokuba niqinisekile ngokwamkeleka (kuzo), kananjalo bulisani abangaphakathi (apho). Kokona kulungileyo oko kuni; mhlawumbi niya kukhumbuzeka"},{"SurahNumber":24,"VerseNumber":28,"Text":"Ke kaloku ukuba anifumani mntu ngaphakathi apho, musani ukungena nide ninikwe imvume. Ukanti ukuba kuthiwe kuni, buyelani apho benivela, buyelani ke apho benivela. Bobona bunyulu obo kuni. Yaye uAllâh nguMazi woko nikwenzayo"},{"SurahNumber":24,"VerseNumber":29,"Text":"Akukho sono kuni ngokungena ezindlwini ezingahlelwanga ngabantu ekukho kuzo apho inzuzo kuni. Kananjalo uAllâh Uyakwazi oko nikuvezayo noko nikufihlayo"},{"SurahNumber":24,"VerseNumber":30,"Text":"Xelela amakholwa namakholwakazi ukuba ehlise ukujonga kwawo (izinto ezithile)2, anonophele kananjalo iindawo zawo ezinqabileyo. Obo bobona bunyulu kubo. Inene uAllâh Uyakwazi oko bakwenzayo"},{"SurahNumber":24,"VerseNumber":31,"Text":"Kananjalo xelela amakholwakazi ukuba ekhlise ukujonga kwawo izinto (ezithile), anonophele iindawo zawo ezinqabileyo, angaqhayisi ngezihombiso zawo ngaphandle koko kufanele ukuba kuvele kuwo, kananjalo makabeke izigqubuthelo zawo ziwathi wambu ukuya kutsho ezifubeni zawo, angaqhayisi ngezihombiso zawo (ubuhle bawo) ngaphandle kwakubayeni bawo, ooyise bawo, oobawozala bawo, oonyana bawo, oonyana babayeni bawo, kubanakwawo, oonyana babanakwawo, oonyana boodade bawo, nakubafazi bawo abo izandla zawo zokunene zibabambileyo (amakhoboka), nabo baqeshwa babo bangamadoda angenazinkanuko zasondo (amathenwa), nabantwana abangekabi nalwazi ngeendawo ezinqabileyo zabasetyhini, kananjalo mabangabethi unyawo (xa behamba) besenzela ukuba kubonwe oko bakufihlileyo kuzizihombiso zabo. Kananjalo nibuyele kuAllâh ngenguquko, ninonke, hini na nina makholwa, khon’ukuze niphumelele"},{"SurahNumber":24,"VerseNumber":32,"Text":"Kananjalo tshatani abangatshatanga phakathi kwenu nabangamalungisa kumakhoboka namakhobokazana. Ukuba ngaba bangamahlwempu, uAllâh Uza kubatyebisa ngokuphuma kubuBele baKhe, yaye uAllâh Ubanzi Unolwazi"},{"SurahNumber":24,"VerseNumber":33,"Text":"Abo bangafumani ndlela ngokwasezimalini yokutshata mabazigcine benyulu, Ade uAllâh Abanike kubuBele baKhe. Nabo bangamakhoboka enu bafuna ukutyikitya (amaxwebhu okukhululeka ebukhobokeni); bavumeleni batyikitye abo izandla zenu zokunene zibabambileyo. Ke kaloku yenzani isibhambathiso nabo ukuba niyayazi into yokuba kukho okulungileyo kubo nibaphe kananjalo kubutyebi buka-Allâh Aniphe bona. Kananjalo ningawanyanzeli amakhobokazana enuenzeubuhenyu(athengisengomzimba),xaefunaubunyulu, (nibe nina) nifuna iinzuzwana zokwexeshana zobomi balo mhlaba. Ke kaloku ukuba ubani uye wawanyanzela (amakhobokazana lawo), inene uAllâh, (kuwo)3 emva kokunyanzelwa kwawo, nguMxoleli, nguSozinceba"},{"SurahNumber":24,"VerseNumber":34,"Text":"Kananjalo ngenene Thina Sithumele kuwe iiVesi ezicacileyo nemizekelo yabo bagqithayo ngaphambili kunawe nesilumkiso kwabo bamoyikayo uAllâh"},{"SurahNumber":24,"VerseNumber":35,"Text":"UAllâh kukukhanya kwamazulu nomhlaba. Umzekelo wokukhanya kwaKhe unjengegolonxa ekukho phakathi kwalo isibane; isibane sona siphakathi eglasini, iglasi engathi yinkwenkwezi emhlophe buperile elunyekwe (kwi-oli) yomthi womnquma osikelelekileyo, ongengowaseMpuma ingengowaseNtshona, o-oli yawo ephantsela ukukhanyisa nokuba ayilunyekwanga ngomlilo. Ukukhanya phezu kokukhanya. UAllâh Ukhokelela ekukhanyeni kwaKhe lowo Athande (ukumkhokelela). Yaye uAllâh Wenza imizekelo ebantwini, kwaye uAllâh nguMazi wezinto zonke"},{"SurahNumber":24,"VerseNumber":36,"Text":"Ezindlwini(zonquloiimasajid) uAllâhAyalele ukubazakhiwe, apho kuzo igama laKhe liyakhunjulwa, Uyadunyiswa apho ngeentseni nangeemvakweemini okanye ngamarhatya"},{"SurahNumber":24,"VerseNumber":37,"Text":"(IGama lika-Allâh likhunjulwa lidunyiswe) ngamadoda angarhwebiyo, angaphambukiswayo nakukushishina kwinkumbulo ka-Allâh nokwenza iSalâh nokunikela ngeZakâh. Bona boyika iMini iintliziyo namehlo ziya kubhedululwa. (ngenxa yokoyika)"},{"SurahNumber":24,"VerseNumber":38,"Text":"Ke kaloku uAllâh Uza kuwavuza kangangezona zenzo zawo zilungileyo, Aze abongeze nangaphezulu kunoko ngokuvela kuBabalo lwaKhe. Yaye uAllâh Upha lowo Athandileyo ngaphezulu kunomlinganiselo"},{"SurahNumber":24,"VerseNumber":39,"Text":"Ke bona abangakholwayo izenzo zabo zinjengenkohliso kummandla ophantsi athi umntu onxaniweyo acinge ukuba ngamanzi, athi akufika kuwo, angafumani nto koko afumane uAllâh phambi kwakhe, yaye Uza kumhlawula ngokugcweleyo ngoko kumfaneleyo"},{"SurahNumber":24,"VerseNumber":40,"Text":"Okanye (izenzo ezo zabo) zinjengobumnyama obukulwandle olukhulu nanzulu, olonganyelwe ngamaza, alekwe ngamanye amaza, alekwa nangamafu amnyama, yaba bubumnyama phezu kobumnyama: (athi) ukuba umntu wolula isandla sakhe, kube nzima ukuba angasibona! Ke kaloku lowo uAllâh angamenzelanga kukhanya akanakukhanya"},{"SurahNumber":24,"VerseNumber":41,"Text":"Awuboni na wena (Muhammad) okokuba uAllâh, Uzukiswa nguye wonke osemazulwini nasemhlabeni naziintaka ngamaphiko eziwavulayo? Nganye kuzo uAllâh Uyazi ngeSalâh yayo nangokuMzukisa kwayo yaye uAllâh Wazi konke ezikwenzayo"},{"SurahNumber":24,"VerseNumber":42,"Text":"Kananjalo loluka-Allâh ulongamelo lwamazulu nomhlaba, yaye kuAllâh kulapho kuza kubuyelwa khona"},{"SurahNumber":24,"VerseNumber":43,"Text":"Akuboni na ukuba uAllâh Uqhuba amafu ngobunono, Aze awahlanganise, Aphinde Awenze imfumba eyalekeneyo, uze ubone imvula iphuma ivela kuwo. Yaye Yena Uthoba esibhakabhakeni, iintaba (zamafu) ekukho kuzo isichotho, Abethe ngaso lowo Athande (ukumbetha) Asishenxise kuye nabani na lowo Athande (ukusishenxisa) kuye. Ukulanyaza kombane aso kuphantse kuthabathe ukubona kwamehlo (abo)"},{"SurahNumber":24,"VerseNumber":44,"Text":"UAllâh Uguqula ubusuku nemini. Inene kuloo nto kukho isifundo kwabo babonayo"},{"SurahNumber":24,"VerseNumber":45,"Text":"UAllâh Udale yonke into ephilayo ngamanzi. Yaye kuzo apho kukho ezo zirhubuluza ngezisu zazo, kuze kwakuzo apho kubekho ezo zihamba ngeenyawo zazo ezimbini, kanti nezo zihamba ngamanqina amane. UAllâh Udala oko Akuthandileyo. Inene yena uAllâh Uyakwazi ukwenza izinto zonke"},{"SurahNumber":24,"VerseNumber":46,"Text":"nene Thina Sithumele (kule ‘Kur’ân) iiVesi ezicacileyo. Yaye uAllâh Ukhokelela lowo Athandileyo (ukumkhokela) eNdleleni ethe Tye"},{"SurahNumber":24,"VerseNumber":47,"Text":"Kodwa bona (abahanahanisi) bathi: “Sikholiwe kuAllâh nakuMthunywa, yaye siyathobela”; lize iqela labo ligwilike emva koko. Abanjalo ke abangawo amakholwa"},{"SurahNumber":24,"VerseNumber":48,"Text":"Kananjalo xa bebizelwa kumazwi ka-Allâh noMthunywa waKhe ukuba kugwetywe phakathi kwabo, ngoko nangoko iqela elithile kubo liyatshikila (lale)"},{"SurahNumber":24,"VerseNumber":49,"Text":"Kodwa ukuba ngawabo amalungelo (ekuza kuthethwa ngawo), beza kuye ngentobeko engummangaliso"},{"SurahNumber":24,"VerseNumber":50,"Text":"Ingaba banesifo ezintliziyweni zabo na? Okanye baneentandabuzo? Okanye boyikisela ukuba uAllâh hleze Abe nentswelabulungisa kubo okanye uMthunywa waKhe? Ingabo nje abangabenzi bobubi (neentswela bulungisa)"},{"SurahNumber":24,"VerseNumber":51,"Text":"Intetho ekukuphela kwayo yamakholwa (okwenene) xa ebizelwa kuAllâh nakuMthunywa waKhe ukuba kugwetywe phakathi kwawo iba kukuba athi: “Siyeva, sithobele.” Abo ke ngabona bangabaphumeleleyo"},{"SurahNumber":24,"VerseNumber":52,"Text":"Ke kaloku lowo uthobela uAllâh noMthunywa waKhe, amoyike uAllâh abe kwakhona ehleli ecinga ngaYe abanjalo ngabona baphumeleleyo"},{"SurahNumber":24,"VerseNumber":53,"Text":"Kananjalo bafunga ngoAllâh izifungo ezimandla zokuba ukuba ungabayalela, bangaya phambili (edabini). Yithi wena: “Musani ukufunga. (Intobeko) enjalo ayizanga ibonwe (kuni). Inene uAllâh Ukwazi kakuhle oko nikwenzayo.”"},{"SurahNumber":24,"VerseNumber":54,"Text":"Yithi: “Thobelani uAllâh noMthunywa; kodwa ukuba nithe najibilika ke kaloku kowenze loo nto iya kuba lolo xanduva ebebekelwe lona, kanti nakuni iya kuba lolo xanduva lwenu benilubekelwe. Kanti ke ukuba niyaMthobela Yena, niya kukhokeleleka (eNdleleni engqalileyo) Yaye akukho mthwalo (wumbi) kuMthunywa ngaphandle (koxanduva) lokwazisa ngokucacilelyo (umyalezo ka-Allâh.”)"},{"SurahNumber":24,"VerseNumber":55,"Text":"UAllâh Ubathembisile abo bakholwayo phakathi kwenu, benza nezenzo ezilungileyo okokuba Yena ngokwenene Uza kubanika ukungena esikhundleni (ngolawulo) emhlabeni njengoko wabanikayo abo bangaphambili kubo. Kwanokuba ngenene Uza kubamisela inkolo yabo Ayikhethele bona yaye ngokwenene Uza kubafakela ukhuseleko emva koloyiko lwabo ngenxa yokuba bona banqula Mna, abayamanisi mahlulelane kuM. Kodwa lowo ungakholwayo emva koko abo ngabadeleli abangenantobeko bokwenene"},{"SurahNumber":24,"VerseNumber":56,"Text":"Yenzani iSalâh ninikele ngeZakâh nithobele uMthunywa khon’ukuze nizuze ukwenzelwa inceba"},{"SurahNumber":24,"VerseNumber":57,"Text":"Ningaze nicinge ukuba abangakholwayo babangela ukungaphumeleli kuAllâh emhlabeni. Ikhaya labo liya kuba nguMlilo asisesibi ngako isiphelo (sabo) sohambo"},{"SurahNumber":24,"VerseNumber":58,"Text":"Hini na nina bakholwayo, abo izandla zenu zokunene zibabambileyo nabo bangekafikeleli exabisweni lobudala phakathi kwenu mabacele imvume yenu [phambi kokuba bangene kumagumbi wenu (okulala) Mabankqonkqoze] kube kathathu: phambi komthandazo wasekuseni naxa nikhulule iimpahla zenu niza kulala emva kwemini nasemva komthandazo wangokuhlwa. (La) ngamaxesha amathathu enu okuba umntu abe yedwa bucala. Akuyi kubakho sono kuni nakubo (kumaxesha) angaphaya kwala, kuba kakade bona baqhele ukuhamba-hamba phakathi kwenu ngokusebenzisana kwenu nabo. Wenza njalo ke uAllâh ukucacisa kwaKhe iiVesi zaKhe kuni yaye uAllâh nguSolwazi, uSobulumko"},{"SurahNumber":24,"VerseNumber":59,"Text":"Xa abantwana benu befikelela exabisweni lokuba ngabantu mabacele imvume (maxa onke) njengoko abo bangaphambili kunabo babesenza. Wenza njalo ke uAllâh ukucacisa iiVesi zaKhe kuni; yaye uAllâh nguSolwazi, uSobulumko"},{"SurahNumber":24,"VerseNumber":60,"Text":"Ke kaloku kubafazi abasele begqithile kwixabiso lokuya exesheni abangasenamdla wakutshata akukho gxeke kubo ngokubeka bucala iingubo zabo abazithi wambu ngaphezulu xa [bephuma ngaphandle kwemizi yabo (kodwa)] mabangabonisi ngezihombiso zabo. Ngenxa yokuzihlonipha mabangakwenzi oko. kokona kulungileyo oko kubo. Yaye uAllâh Uyeva, Uyazi"},{"SurahNumber":24,"VerseNumber":61,"Text":"Akukho tyala koyimfama kungekho tyala nakosisilima kungekho tyala nakogulayo kanti nakuni buqu (akukho tyala) ukuba nidla ezindlwini zenu okanye kwizindlu zootata benu okanye kwizindlu zoomama benu okanye kwizindlu zabantakwenu, okanye kwizindlu zoodadewenu okanye kwizindluzoobawokazibenu,okanyekwizindluzoodadobawo benu, okanye kwizindlu zoomalume benu, okanye kwizindlu zoomakazi benu, okanye kwizindlu izitshixo zazo zikuni (okanye kwizindlu) zabahlobo benu. Akukho sono kuni nokuba nidla kunye na okanye ngokwahlukeneyo na. Kodwa xa ningena ezindlwini, bulisanani ngombuliso woxolo4 umbuliso ovela kuAllâh, osikelelekileyo nolungileyo. Wenza njalo ke uAllâh ukucacisa iiVesi zaKhe kuni khon’ukuze niqonde"},{"SurahNumber":24,"VerseNumber":62,"Text":"AmakholwaokwenenengabobakholwakuAllâhnoMthunywa waKhe kuphela, naxa bedibana naye ngemicimbi eyinzuzo kuye nakubo, bangahambi bengacelanga imvume kuye kuqala. Inene, abo bacela imvume yakho, wena (Muhammad) abo ngabo bakholwa (ngokwenene) kuAllâh nakuMthunywa waKhe. Ke kaloku xa becela imvume kuwe yemicimbi eyiyeyabo, banike. Nika imvume kulowo uthande ukumnika kubo uze ubacelele itarhu kuAllâh. Inene uAllâh nguMxoleli yaye Unenceba"},{"SurahNumber":24,"VerseNumber":63,"Text":"Musani ukwenza ukubiza kwenu uMthunywa kube njengokubizanakwenu.UAllâhseleEbaziabobaphambukayo, befihlwa ngabanye. Kananjalo mabalumke abo bakreqayo kumyalelo wakhe (uMprofeti), hleze ishwangusha libabethe kungenjalo (bafunyanwe) sisohlwayo esibuhlungu"},{"SurahNumber":24,"VerseNumber":64,"Text":"Inene, kokuka-Allah (konke) okusemazulwini nasemhlabeni. Uyakwazi oko nime phezu kwako, Eyazi neMini abaza kubuyiselwa ngayo, yaye Uza kubaxelela ngoko bakwenzayo. Yaye uAllâh nguMazi wezinto zonke"},{"SurahNumber":25,"VerseNumber":1,"Text":"Usikelelekile loWo Wathumela iFur’kân1 (yokwahlula phakathi kokulungileyo nokungalunganga) kwisiCaka saKhe (uMuhammad) khon’ukuze abe nguMlumkisi kwindalo (yonke)"},{"SurahNumber":25,"VerseNumber":2,"Text":"Yena loWo ubukumkani bamazulu nomhlaba ibobaKhe, Ongazelanga nyana Engazanga waba nahlakani kubumkani baKhe. Odale into nganye Wayilinganisela ngomlinganiselo oyifaneleyo"},{"SurahNumber":25,"VerseNumber":3,"Text":"Kodwa bazithabathele thixo bambi ngaphandle kwaKhe abangadalanga nto, lo gama kwabona bedaliwe, bengenabo nobunjani ubungozi nenzuzo eziqwini zabo okanye amandla okwenza ukufa okanye ubomi novuko"},{"SurahNumber":25,"VerseNumber":4,"Text":"Kananjalo abo bangakholwayo bathi, “Le (‘Kur’ân) Ayinto yimbi ngaphandle kokuba bubuxoki yena uyiqambile, yaye abanye abantu bamncedisile kuyo.” (Batsho) besenza ubuxoki obuyintswela bulungisa"},{"SurahNumber":25,"VerseNumber":5,"Text":"Kananjalo bathi: “Ziintsomi zabantu bakudala azibhale phantsi, yaye (abalandeli bakhe) bazinikele kuye ekuseni nasemini.”"},{"SurahNumber":25,"VerseNumber":6,"Text":"Yithi (Muhammad), “Ityhilwe nguYe Owazi (zonke) iimfihlelo ezisemazulwini nasemhlabeni. Inene Yena nguMxoleli, uSozinceba.”"},{"SurahNumber":25,"VerseNumber":7,"Text":"Kananjalo bathi: “NguMthunywa onjani lo utya ukutya ahamba hambe ezimarikeni? Kutheni kungathunyelwa ngelosi kuye ukuze ibe nguMlumkisi kunye naye?”"},{"SurahNumber":25,"VerseNumber":8,"Text":"Kungenjalo (kutheni kungekho) vimba amnikiweyo (ovela emazulwini), ingaba mhlawumbi unaso isitiya (amana) ukudla kuso?” Kananjalo abangakholwayo bathi: “Nina (maMuslim) anilandeli nto ngaphandle kokulandela indoda ethakathiweyo"},{"SurahNumber":25,"VerseNumber":9,"Text":"Khawubone ke (Muhammad) izinto abakufanisa nazo; kodwa bona balahlekile, yaye angekhe bayifumane iNdlela"},{"SurahNumber":25,"VerseNumber":10,"Text":"Usikelekile Yena loWo ukuba Ebethanda Ebengakwenzela okuhle ngaphezulu kunoko iMiyezo ekumpompoza imilambo phantsi kwayo Ongakwenzela amabhotwe"},{"SurahNumber":25,"VerseNumber":11,"Text":"Kodwa bayayiphika iYure, yaye Silungiselele abo baphika iYure idangatya (loMlilo)"},{"SurahNumber":25,"VerseNumber":12,"Text":"Yabona xa (uMlilo) ubabona besekwindawo ekude, baya kuwuva umsindo wawo nomgqumo wawo"},{"SurahNumber":25,"VerseNumber":13,"Text":"Ke kaloku besakujulelwa kwindawo emxinwa, bebotshwe ngamatyathanga, baya kukhala isijwili apho bekhalela intshabalalo"},{"SurahNumber":25,"VerseNumber":14,"Text":"(Kuya kuthiwa kubo): “Musani ukukhalela intshabalalo enye namhlanje, koko khalelani intshabalalo engaphezulu (kunale).”"},{"SurahNumber":25,"VerseNumber":15,"Text":"Yithi: “Ingaba kokona kulungileyo oko na okanye nguMyezo wanaphakade ekuthenjiswe ngawo abo bamoyikayo uAllâh?” Uya kuba ngowabo ke njengomvuzo nesiphelo sohambo lwabo"},{"SurahNumber":25,"VerseNumber":16,"Text":"Okwabo iya kuba koko bakunqwenelayo, baphile ngonaphakade. KuseNkosini yakho apho isicelo sesithembiso sinokwenziwa khona"},{"SurahNumber":25,"VerseNumber":17,"Text":"NgeMini apho Aya kubaqokelela ndawonye kunye nezo nto babezinqula ngaphandle koAllâh. Uya kuthi kuzo: “Nini na aba balahlekisa ezi zicaka zam okanye zizo ngokwazo na ezaziphambukelayo eNdleleni ethe Tye?”"},{"SurahNumber":25,"VerseNumber":18,"Text":"Ziya kuthi zona: “Uzuko malube kuWe Wena! Yayingekokwethu ukuba sithabathe abakhuseli ngaphandle kwaKho, koko Wena Wanika bona nooyise babo ulonwabo bada balibala ngesilumkiso, baza baba ngabantu abatshabalalayo"},{"SurahNumber":25,"VerseNumber":19,"Text":"Ngoko ke (abo thixo benu bobuxoki) baza kuniphika, kuloo nto niyithethayo, Yaye anisokuze nisibuyisele umva (isohlwayo) okanye (nifumane) luncedo. Ke kaloku nabani na owenza intswela bulungisa phakathi kwenu Thina Siya kumenza angcamle isohlwayo esikhulu"},{"SurahNumber":25,"VerseNumber":20,"Text":"Ke kaloku aSizanga Sithumele ngaphambili kunawe nabani na kubaThunywa owayengatyi kutya, ahamba- hambe ezimarikeni, kananjalo Senze abanye kuni ukuba babe luvavanyo kwabanye. Ingaba niya kuba nako na ukunyamezela nina? Ukanti iNkosi yenu Ihlala Ibona"}]}