{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":36,"VerseNumber":28,"Text":"us ke baadh hum ne us ki khaum par asmaan se koyi lashkar na utaara aur na is tarah hum utaara karte hai"},{"SurahNumber":36,"VerseNumber":29,"Text":"wo to sirf ek zoor ki cheeq thi, ke yeka yek wo sab ke sab bujh buja gaye"},{"SurahNumber":36,"VerseNumber":30,"Text":"(aise) bandho par afsoos! kabi bhi koyi rasool un par nahi aaya, jis ki hasi unhone na udaayi ho"},{"SurahNumber":36,"VerseNumber":31,"Text":"kya unhone nahi dekha ke un ke pehle bahuth si khaumo ko hum ne ghaarath kar diya, ke wo un ki taraf laut kar nahi ayenge"},{"SurahNumber":36,"VerseNumber":32,"Text":"aur nahi hai koyi jamaath, magar ye ke jama ho kar hamaare saamne haazir ki jayegi"},{"SurahNumber":36,"VerseNumber":33,"Text":"aur un ke liye ek nishaani (khushk) zameen hai jis ko hum ne zinda kar diya aur us se ghalla nikala, jis mein se wo khaate hai"},{"SurahNumber":36,"VerseNumber":34,"Text":"aur hum ne us mein khajuro ke aur angoor ke baghaath paida kar diye aur jin mein hum ne chashme bhi jaari kar diye hai"},{"SurahNumber":36,"VerseNumber":35,"Text":"ta ke (log) us ke phal khaaye aur us ko un ke haatho ne nahi banaya, phir kyo shukr guzaari nahi karte"},{"SurahNumber":36,"VerseNumber":36,"Text":"wo paak zaath hai jis ne har cheez ke jode paida kiye, qaah wo zameen ki ugaayi hoyi cheeze ho, qaah khud un ke nafoos ho, qaah wo (cheeze) ho, jinhe ye jaante bhi nahi"},{"SurahNumber":36,"VerseNumber":37,"Text":"aur un ke liye ek nishaani raath hai, jis se hum din ko kheench dete hai to wo yeka yek andhere mein reh jaate hai"},{"SurahNumber":36,"VerseNumber":38,"Text":"aur suraj ke liye jo muqarrara raah hai wo osi par chalta rehta hai, ye hai muqarrar karda ghaalib, ba ilm Allah ta’ala ka"},{"SurahNumber":36,"VerseNumber":39,"Text":"aur chaandh ki hum ne manzile muqarrar kar rakhi hai, yahaan tak ke wo laut kar puraani tehni ki tarah ho jaata hai"},{"SurahNumber":36,"VerseNumber":40,"Text":"na aftaab ki ye majaal hai ke chaandh ko pakde aur na raath din par aage bad jaane waali hai, aur sab ke sab asmaan mein tayr te phirte hai"},{"SurahNumber":36,"VerseNumber":41,"Text":"aur un ke liye ek nishaani (ye bhi) hai ke hum ne un ki nasl ko bhari hoyi kashti mein sawaar kiya"},{"SurahNumber":36,"VerseNumber":42,"Text":"aur un ke liye isi jaisi aur cheeze paida ki, jin par ye sawaar hote hai"},{"SurahNumber":36,"VerseNumber":43,"Text":"aur agar hum chaahte, to inhe dubo dete, phir na to koyi un ka faryaadh ras hota, na wo bachaaye jaaye"},{"SurahNumber":36,"VerseNumber":44,"Text":"lekin hum apni taraf se rahmath karte hai aur ek muddath tak ke liye unhe fayde de rahe hai"},{"SurahNumber":36,"VerseNumber":45,"Text":"aur un se jab (kabhi) kaha jaata hai ke agle pichle gunaaho (se bacho) ta ke tum par rahem kiya jaaye"},{"SurahNumber":36,"VerseNumber":46,"Text":"aur un ke paas to un ke rab ki nishaaniyo mein se koyi nishaani aisi nahi aati, jis se ye be-roqi na baratte ho"},{"SurahNumber":36,"VerseNumber":47,"Text":"aur un se jab kaha jaata hai ke Allah ta’ala ke diye hoye mein se kuch qarch karo, to ye kuffaar imaan waalo ko jawaab dete hai ke hum inhe kyo khilaaye? jinhe agar Allah ta’ala chaahta to khud khila pila deta, tum to ho hee khuli gumraahi mein"},{"SurahNumber":36,"VerseNumber":48,"Text":"wo kehte hai ke ye waada kab hoga, sacche ho to batlaao"},{"SurahNumber":36,"VerseNumber":49,"Text":"unhe sirf ek saqt cheeq ka intezaar hai, jo unhe aa pakdegi aur ye baaham ladaayi jahgde mein hee honge"},{"SurahNumber":36,"VerseNumber":50,"Text":"us waqt na to ye wasiyath kar sakenge aur na apne ahal ki taraf laut sakenge"},{"SurahNumber":36,"VerseNumber":51,"Text":"to soor ke phuke jaate hee, sab ke sab apni qabro se apne parvardigaar ki taraf (tez tez) chalne lagenge"},{"SurahNumber":36,"VerseNumber":52,"Text":"kahenge ke haay haay! hamein hamaari qaab gaaho se kis ne utha diya, yahi hai jis ka waada rahmaan ne diya tha aur rasulo ne sach sach keh diya tha"},{"SurahNumber":36,"VerseNumber":53,"Text":"ye nahi hai magar ek cheeq, ke yeka yek saare ke saare hamaare saamne haazir kar diye jayenge"},{"SurahNumber":36,"VerseNumber":54,"Text":"pas aaj kisi shaqs par kuch bhi zulm na kiya jayega aur tumhe nahi badhla diya jayega magar sirf unhee kaamo ka jo tum kiya karte thein"},{"SurahNumber":36,"VerseNumber":55,"Text":"jannati log aaj ke din apne (dil chasp) mashghalo mein hashaash bashaash hai"},{"SurahNumber":36,"VerseNumber":56,"Text":"wo aur un ki biwiya saayo mein maseriyo par takiya lagaaye baithe honge"},{"SurahNumber":36,"VerseNumber":57,"Text":"un ke liye jannath mein har qism ke mewe honge aur bhi jo kuch wo talab kare"},{"SurahNumber":36,"VerseNumber":58,"Text":"meherbaan parvardigaar ki taraf se unhe salaam kaha jayega"},{"SurahNumber":36,"VerseNumber":59,"Text":"aye gunehgaaro! aaj tum alag ho jaao"},{"SurahNumber":36,"VerseNumber":60,"Text":"aye aulaade aadam! kya main ne tum se khaul qaraar nahi liya tha, ke tum shaytaan ki ibaadath na karna, wo tumhaara khula dushman hai"},{"SurahNumber":36,"VerseNumber":61,"Text":"aur meri hee ibaadath karna, sidhi raah yahi hai"},{"SurahNumber":36,"VerseNumber":62,"Text":"shaytaan ne to tum mein se bahuth saari maqlooq ko beh ka diya, kya tum aqal nahi rakhte"},{"SurahNumber":36,"VerseNumber":63,"Text":"yahi wo dozakh hai jis ka tumhe waada diya jaata tha"},{"SurahNumber":36,"VerseNumber":64,"Text":"apne kufr ka badhla paane ke liye aaj us mein daakhil ho jaao"},{"SurahNumber":36,"VerseNumber":65,"Text":"hum aaj ke din un ke mu par muhre laga denge aur un ke haath hum se baatein karenge aur un ke paau gawaahiya denge, un kaamo ki jo wo karte thein"},{"SurahNumber":36,"VerseNumber":66,"Text":"agar hum chaahte, to un ki aankhe be noor kar dete, phir ye raste ki taraf daudte phirte, lekin inhe kaise dikhaayi deta"},{"SurahNumber":36,"VerseNumber":67,"Text":"aur agar hum chaahte to un ki jageh hee par un ki surte masq1 kar dete, phir na wo chal phir sakte aur na laut sakte"},{"SurahNumber":36,"VerseNumber":68,"Text":"aur jise hum buda karte hai, ose paydayishi haalath ki taraf phir ulat dete hai, kya phir bhi nahi samajhte"},{"SurahNumber":36,"VerseNumber":69,"Text":"na to hum ne is paighambar ko sher sikhaaye aur na ye is ke laayeq hai, wo to sirf nasihath aur waazeh Qur’aan hai"},{"SurahNumber":36,"VerseNumber":70,"Text":"ta ke wo har us shaqs ko aagah kar de, jo zinda hai aur kaafiro par hujjath saabith ho jaaye"},{"SurahNumber":36,"VerseNumber":71,"Text":"kya wo nahi dekhte ke hum ne apne haatho banaayi hoyi chizo mein se un ke liye chau paaye(bhi) paida kar diye, jin ke ye maalik ho gaye hai"},{"SurahNumber":36,"VerseNumber":72,"Text":"aur un maweshiyo ko hum ne un ka taabe farmaan bana diya hai, jin mein se baaz to un ki sawariyaa hai aur baaz ka gosht khaate hai"},{"SurahNumber":36,"VerseNumber":73,"Text":"unhe un se aur bhi bahuth se fayde hai aur pine ki cheeze, kya phir (bhi) ye shukr adaa nahi karenge"},{"SurahNumber":36,"VerseNumber":74,"Text":"aur wo Allah ke siva dosro ko maboodh banaate hai, ta ke wo madad kiye jaaye"},{"SurahNumber":36,"VerseNumber":75,"Text":"(halaan ke) un mein un ki madad ki taaqath hee nahi (lekin) phir bhi (mushrikeen) un ke liye haazir baash lashkari hai"},{"SurahNumber":36,"VerseNumber":76,"Text":"pas aap ko un ki baath ghamnaak na kare, hum un ki pushida aur elaaniya sab baatho ko (ba qoobi) jaante hai"},{"SurahNumber":36,"VerseNumber":77,"Text":"kya insaan ko itna bhi maloom nahi ke hum ne ose nutfe se paida kiya hai? phir yeka yek wo sarih jhagdaalo ban baitha"},{"SurahNumber":36,"VerseNumber":78,"Text":"aur us ne hamaare liye misaal bayaan ki aur apni (asal) paydaayish ko bhool gaya, kehne laga in gali sadi haddiyo ko kaun zinda kar sakta hai"},{"SurahNumber":36,"VerseNumber":79,"Text":"aap jawaab di jiye ke unhe wo zinda karega, jis ne unhe awwal martaba paida kiya hai, jo sab tarah ki paydayish ka ba-qoobi jaanne waala hai"},{"SurahNumber":36,"VerseNumber":80,"Text":"wahi jis ne tumhaare liye sabz daraqt se aag paida kardi, jis se tum yeka yek aag sulgaate ho"},{"SurahNumber":36,"VerseNumber":81,"Text":"jis ne asmaano aur zameen ko paida kiya hai, kya wo un jaiso ke paida karne par qaadir nahi, beshak qaadir hai aur wahi to paida karne waala daana aur (bina) hai"},{"SurahNumber":36,"VerseNumber":82,"Text":"wo jab kabhi kisi cheez ka iraada karta hai, ose itna farma dena (kaafi hai) ke ho ja, wo osi waqt ho jaati hai"},{"SurahNumber":36,"VerseNumber":83,"Text":"pas paak hai wo Allah jis ke haath mein har cheez ki badshaahath hai aur jis ke taraf tum sab lautaaye jaoge"},{"SurahNumber":37,"VerseNumber":1,"Text":"qasam hai saff baandhne waale (farishto) ki"},{"SurahNumber":37,"VerseNumber":2,"Text":"phir puri tarah daantne waalo ki"},{"SurahNumber":37,"VerseNumber":3,"Text":"phir zikrullah ki tilaawath karne waalo ki"},{"SurahNumber":37,"VerseNumber":4,"Text":"yaqinan tum sab ka maaboodh ek hee hai"},{"SurahNumber":37,"VerseNumber":5,"Text":"asmaano aur zameen aur un ke darmiyaan ki tamaam chizo aur mashriqo ka rab wahi hai"},{"SurahNumber":37,"VerseNumber":6,"Text":"hum ne asmaane dunya ko sitaaro ki zeenath se araasta kiya"},{"SurahNumber":37,"VerseNumber":7,"Text":"aur hifaazath ki, sarkash shaytaan se"},{"SurahNumber":37,"VerseNumber":8,"Text":"aalam baala ke farishto (ki baatho) ko sunne ke liye wo kaan bhi nahi laga sakte, balke har taraf se wo maare jaate hai"},{"SurahNumber":37,"VerseNumber":9,"Text":"bhagaane ke liye aur un ke liye daayimi azaab hai"},{"SurahNumber":37,"VerseNumber":10,"Text":"magar jo koyi ek aadh baath uchak le bhaage to (fauran hee) us ke piche dahekta hoa shula lag jaata hai"},{"SurahNumber":37,"VerseNumber":11,"Text":"un kaafiro se pucho to ke aya un ka paida karna zyaada dushwaar hai ya (un ka) jinhe hum ne (un ke alaawa) paida kiya hai? hum ne (insaano) ko lais daar mitthi se payda kiya hai"},{"SurahNumber":37,"VerseNumber":12,"Text":"balke tu ta’ajjub kar raha hai, aur ye masqara pan kar rahe hai"},{"SurahNumber":37,"VerseNumber":13,"Text":"aur jab unhe nasihath ki jaati hai, ye nahi maante"},{"SurahNumber":37,"VerseNumber":14,"Text":"aur jab kisi maujeze ko dekhte hai, to mazaaq udaate hai"},{"SurahNumber":37,"VerseNumber":15,"Text":"aur kehte hai ke ye to bilkul khullam khulla jaadu hee hai"},{"SurahNumber":37,"VerseNumber":16,"Text":"kya jab hum mar jayenge aur qaak aur haddi ho jayenge, phir kya (sach moch) hum uthaaye jayenge"},{"SurahNumber":37,"VerseNumber":17,"Text":"kya hum se pehle ke hamaare baap dada bhi"},{"SurahNumber":37,"VerseNumber":18,"Text":"Aap jawaab di jiye ke haan haan aur tum zaleel (bhi) honge"},{"SurahNumber":37,"VerseNumber":19,"Text":"wo to sirf ek zoor ki jhidki hai, ke yeka yek ye dekhne lagenge"},{"SurahNumber":37,"VerseNumber":20,"Text":"aur kahenge ke haay hamaari qaraabi, yahi jaza (saza) ka din hai"},{"SurahNumber":37,"VerseNumber":21,"Text":"yahi faisle ka din hai jise tum jhutlaate rahe"},{"SurahNumber":37,"VerseNumber":22,"Text":"zaalimo ko aur un ke hum raahiyo ko aur (jin) jin ki wo Allah ke alaawa parastish karte thein"},{"SurahNumber":37,"VerseNumber":23,"Text":"(un sab ko) jama kar ke unhe dozakh ki raah dikha do"},{"SurahNumber":37,"VerseNumber":24,"Text":"aur unhe tehra lo (is liye) ke un se (zaruri) sawaal kiye jaane waale hai"},{"SurahNumber":37,"VerseNumber":25,"Text":"tumhe kya ho gaya hai ke (us waqt) tum ek dosre ki madad nahi karte"},{"SurahNumber":37,"VerseNumber":26,"Text":"balke wo (sab ke sab) aaj farma bardaar ban gaye"},{"SurahNumber":37,"VerseNumber":27,"Text":"wo ek dosre ki taraf mutawajje ho kar sawaal wa jawaab karne lagenge"},{"SurahNumber":37,"VerseNumber":28,"Text":"kahenge ke tum to hamaare paas hamaari daayi taraf se aate thein"},{"SurahNumber":37,"VerseNumber":29,"Text":"wo jawaab denge ke nahi, balke tum hee imaan daar na thein"},{"SurahNumber":37,"VerseNumber":30,"Text":"aur kuch hamaara zoor to tum par tha (hee) nahi balke tum khud hee sarkash log thein"},{"SurahNumber":37,"VerseNumber":31,"Text":"ab to hum (sab) par hamaare rab ki ye baath saabith ho chuki, ke hum (azaab) chakne waale hai"},{"SurahNumber":37,"VerseNumber":32,"Text":"pas hum ne tumhe gumraah kiya, hum to khud bhi gumraah hee thein"},{"SurahNumber":37,"VerseNumber":33,"Text":"so ab aaj ke din to (sab ke sab) azaab mein shareek hai"},{"SurahNumber":37,"VerseNumber":34,"Text":"hum gunehgaaro ke saath isi tarah kiya karte hai"},{"SurahNumber":37,"VerseNumber":35,"Text":"ye wo (log) hai ke jab un se kaha jaata hai ke Allah ke siva koyi maaboodh nahi, to ye sarkashi karte thein"},{"SurahNumber":37,"VerseNumber":36,"Text":"aur kehte thein ke kya hum apne mabudho ko ek diwaane shaayar ki baath par chohd de"},{"SurahNumber":37,"VerseNumber":37,"Text":"(nahi nahi) balke (nabi(sallallahu alaihi wasallam) to haq (saccha deen) laaye hai aur sab rasulo ko saccha jaante hai"},{"SurahNumber":37,"VerseNumber":38,"Text":"yaqinan tum dardnaak azaab ka maza chakne waale ho"},{"SurahNumber":37,"VerseNumber":39,"Text":"tumhe osi ka badhla diya jayega jo tum karte thein"},{"SurahNumber":37,"VerseNumber":40,"Text":"magar Allah ta’ala ke qaalis bar guzida bandhe"},{"SurahNumber":37,"VerseNumber":41,"Text":"unhee ke liye muqarrara rozi hai"},{"SurahNumber":37,"VerseNumber":42,"Text":"(har tarah ke) mewe aur wo ba-izzath wa ekraam honge"},{"SurahNumber":37,"VerseNumber":43,"Text":"nemato waali jannato mein"},{"SurahNumber":37,"VerseNumber":44,"Text":"taqto par ek dosre ke saamne (baithe) honge"},{"SurahNumber":37,"VerseNumber":45,"Text":"jaari sharaab ke jaam ka un par daur chal raha hoga"},{"SurahNumber":37,"VerseNumber":46,"Text":"jo saaf shaffaaf aur pine mein lazeez hogi"},{"SurahNumber":37,"VerseNumber":47,"Text":"na us se darde sar ho aur na us ke pine se behke"},{"SurahNumber":37,"VerseNumber":48,"Text":"aur un ke paas nichi nazro, badi badi aankho waali (hure) hongi"},{"SurahNumber":37,"VerseNumber":49,"Text":"aisi jaise chupaaye hoye ande"},{"SurahNumber":37,"VerseNumber":50,"Text":"(jannati) ek dosre ki taraf rukh kar ke puchenge"},{"SurahNumber":37,"VerseNumber":51,"Text":"un mein se ek kehne waala kahega ke mera ek saathi tha"},{"SurahNumber":37,"VerseNumber":52,"Text":"jo (mujh se) kaha karta tha ke kya tu (qayaamath ke aane ka) yaqeen karne waalo mein se hai"},{"SurahNumber":37,"VerseNumber":53,"Text":"kya jab ke hum mar kar mitthi aur haddi ho jayenge, kya us waqt hum jaza diye jaane waale hai"},{"SurahNumber":37,"VerseNumber":54,"Text":"kahega tum chaahte ho ke jhaank kar dekh lo"},{"SurahNumber":37,"VerseNumber":55,"Text":"jhaank te hee ose bicho beech jahanna mein (jalta hoa) dehega"},{"SurahNumber":37,"VerseNumber":56,"Text":"kahega wallah!qareeb tha ke tu mujhe (bhi) barbaadh karde"},{"SurahNumber":37,"VerseNumber":57,"Text":"agar mere rab ka ehsaan na hota to main bhi dozakh mein haazir kiye jaane waalo mein hota"},{"SurahNumber":37,"VerseNumber":58,"Text":"kya (ye sahih hai) ke hum marne waale hee nahi"},{"SurahNumber":37,"VerseNumber":59,"Text":"bajuz pehli ek mauth ke aur na hum azaab kiye jaane waale hai"},{"SurahNumber":37,"VerseNumber":60,"Text":"phir to (zaaher baath hai ke) ye badi kamyaabi hai"},{"SurahNumber":37,"VerseNumber":61,"Text":"aisi (kamyaabi) ke liye amal karne waalo ko amal karna chahiye"},{"SurahNumber":37,"VerseNumber":62,"Text":"kya ye mahmaani acchi hai ya sendh(zaqoom) ka daraqt"},{"SurahNumber":37,"VerseNumber":63,"Text":"jise hum ne zaalimo ke liye saqt azmaayesh bana rakha hai"},{"SurahNumber":37,"VerseNumber":64,"Text":"beshak wo daraqt jahannam ki jad mein se nikalta hai"},{"SurahNumber":37,"VerseNumber":65,"Text":"jis ke khoshe shaytaano ke saro jaise hote hai"},{"SurahNumber":37,"VerseNumber":66,"Text":"(jahannami) osi daraqt mein se khayenge aur osi se pet bharenge"},{"SurahNumber":37,"VerseNumber":67,"Text":"phir us par garam jalte jalte paani ki malooni hogi"},{"SurahNumber":37,"VerseNumber":68,"Text":"phir un sab ka lautna jahannam ki (aag ke dher ki) taraf hoga"},{"SurahNumber":37,"VerseNumber":69,"Text":"yaqeen maano! ke unhone apne baap dada ko, behka hoa paya"},{"SurahNumber":37,"VerseNumber":70,"Text":"aur ye unhee ke nishaan khadam par daudte rahe"},{"SurahNumber":37,"VerseNumber":71,"Text":"un se pehle bhi bahuth se agle behek chuke hai"},{"SurahNumber":37,"VerseNumber":72,"Text":"jin mein hum ne daraane waale (rasool) bheje thein"},{"SurahNumber":37,"VerseNumber":73,"Text":"ab tu dekh le ke jinhe dhamkaaya gaya tha, un ka anjaam kaisa kuch hoa"},{"SurahNumber":37,"VerseNumber":74,"Text":"sivaaye Allah ke barguzida bandho ke"},{"SurahNumber":37,"VerseNumber":75,"Text":"aur hamein Nuh(alaihissalaam) ne pukaara, to (dekh lo) hum kaise acche dua qubool karne waale hai"},{"SurahNumber":37,"VerseNumber":76,"Text":"hum ne ose aur us ke ghar waalo ko us zabardasth musibath se bacha liya"},{"SurahNumber":37,"VerseNumber":77,"Text":"aur us ki aulaad ko hum ne baaqi rehne waali bana di"},{"SurahNumber":37,"VerseNumber":78,"Text":"aur hum ne us ka (zikre khair) pichlo mein baaqi rakha"},{"SurahNumber":37,"VerseNumber":79,"Text":"Nuh(alaihissalaam) par tamaam jahaano mein salaam ho"},{"SurahNumber":37,"VerseNumber":80,"Text":"hum neki karne waalo ko isi tarah badhla dete hai"},{"SurahNumber":37,"VerseNumber":81,"Text":"wo hamaare imaandaar bandho mein se tha"},{"SurahNumber":37,"VerseNumber":82,"Text":"phir hum ne dosro ko dubo diya"},{"SurahNumber":37,"VerseNumber":83,"Text":"aur us (Nuh(alaihissalaam) ki taabedaari karne waalo mein se (hee) Ibraheem(alaihissalaam) (bhi) thein"},{"SurahNumber":37,"VerseNumber":84,"Text":"jab ke apne rab ke paas be-ayb dil laaye"},{"SurahNumber":37,"VerseNumber":85,"Text":"unhone apne baap aur apni khaum se kaha ke tum kya pooj rahe ho"},{"SurahNumber":37,"VerseNumber":86,"Text":"kya tum Allah ke siva ghade hoye maboodh chaahte ho"},{"SurahNumber":37,"VerseNumber":87,"Text":"to ye (batlaao ke) tum ne rabbul aalameen ko kya samajh rakha hai"},{"SurahNumber":37,"VerseNumber":88,"Text":"ab Ibraheem(alaihissalaam) ne ek nigaah sitaaro ki taraf uthaayi"},{"SurahNumber":37,"VerseNumber":89,"Text":"aur kaha main to bimaar hoon"},{"SurahNumber":37,"VerseNumber":90,"Text":"us par wo sab us se mu mude hoye waapas chale gaye"},{"SurahNumber":37,"VerseNumber":91,"Text":"aap (chup chupa te) un ke maboodho ke paas gaye aur farmaane lage, tum khaate kyo nahi"},{"SurahNumber":37,"VerseNumber":92,"Text":"tumhe kya ho gaya hai ke baath tak nahi karte ho"},{"SurahNumber":37,"VerseNumber":93,"Text":"phir to (puri khuwwath ke saath) daaye haath se unhe maarne par pil pade"},{"SurahNumber":37,"VerseNumber":94,"Text":"wo (budh parasth) daude bhaage aap ki taraf mutawajjeh hoye"},{"SurahNumber":37,"VerseNumber":95,"Text":"to aap ne farmaya tum unhe pujhte ho, jinhe khud tum taraashte ho"},{"SurahNumber":37,"VerseNumber":96,"Text":"halaan ke tumhe aur tumhaari banaayi hoyi chizo ko Allah hee ne paida kiya hai"},{"SurahNumber":37,"VerseNumber":97,"Text":"wo kehne lage is ke liye ek makaan banaao aur us dehekti hoyi aag mein ose daal do"},{"SurahNumber":37,"VerseNumber":98,"Text":"unhone to us (Ibraheem(alaihissalaam) ke saath makar karna chaaha, lekin hum ne unhee ko nicha kar diya"},{"SurahNumber":37,"VerseNumber":99,"Text":"aur us Ibraheem(alaihissalaam) ne kaha main to hijrath kar ke apne parvardigaar ki taraf jaane waala hoon, wo zaroor meri rehnumaayi karega"},{"SurahNumber":37,"VerseNumber":100,"Text":"aye mere rub! mujhe nek baqth aulaad ataa farma"},{"SurahNumber":37,"VerseNumber":101,"Text":"to hum ne ose ek burdubaar bacche ki bashaarath di"},{"SurahNumber":37,"VerseNumber":102,"Text":"phir jab wo (baccha) itni umar ko pahoncha ke us ke saath chale phire, to us (Ibraheem(alaihissalaam) ne kaha, mere pyaare bacche, main qaab mein tujhe zubaah karte hoye dekh raha hoon, ab tu bata ke teri kya raay hai? bete ne jawaab diya ke abba jo hukm hoa hai ose baja laiye, InshaAllah aap mujhe sabr karne waalo mein se payenge"},{"SurahNumber":37,"VerseNumber":103,"Text":"gharz jab duno muti ho gaye aur us ne (baap ne) us ko (bete ko) peshaani ke bal gira diya"},{"SurahNumber":37,"VerseNumber":104,"Text":"to hum ne awaaz di, ke aye Ibraheem(alaihissalaam)"},{"SurahNumber":37,"VerseNumber":105,"Text":"yaqinan tu ne apne qaab ko saccha kar dikhaya, beshak hum neki karne waalo ko isi tarah jaza dete hai"},{"SurahNumber":37,"VerseNumber":106,"Text":"dar haqiqath ye khula imtehaan tha"},{"SurahNumber":37,"VerseNumber":107,"Text":"aur hum ne ek bada zabiha us ke fidye mein de diya"},{"SurahNumber":37,"VerseNumber":108,"Text":"aur hum ne un ka zikr khair pichlo mein baaqi rakha"},{"SurahNumber":37,"VerseNumber":109,"Text":"Ibraheem(alaihissalaam) par salaam ho"},{"SurahNumber":37,"VerseNumber":110,"Text":"hum neko kaaro ko isi tarah badhla dete hai"},{"SurahNumber":37,"VerseNumber":111,"Text":"beshak wo hamaare imaan daar bandho mein se tha"},{"SurahNumber":37,"VerseNumber":112,"Text":"aur hum ne us ko Is’haaq(alaihissalaam) nabi ki bashaarath di, jo saaleh logo mein se hoga"},{"SurahNumber":37,"VerseNumber":113,"Text":"aur hum ne Ibraheem wa Ishaaq(alaihima assalaam) par bartake naazil farmaayi aur un duno ki aulaad mein baaze to nek baqth hai aur baaz apne nafs par sarih zulm karne waale hai"},{"SurahNumber":37,"VerseNumber":114,"Text":"yaqinan hum ne Mosa aur Haroon(alaihima assalaam) par bada ehsaan kiya"},{"SurahNumber":37,"VerseNumber":115,"Text":"aur unhe aur un ki khaum ko bahuth bade dukh dard se najaath de di"},{"SurahNumber":37,"VerseNumber":116,"Text":"aur un ki madad ki to wahi ghaalib rahe"},{"SurahNumber":37,"VerseNumber":117,"Text":"aur hum ne unhe (waazeh aur) roushan kitaab di"},{"SurahNumber":37,"VerseNumber":118,"Text":"aur unhe sidhe raaste par qaayam rakha"},{"SurahNumber":37,"VerseNumber":119,"Text":"aur hum ne un duno ke liye piche aane waalo mein ye baath baaqi rakhi"},{"SurahNumber":37,"VerseNumber":120,"Text":"ke Mosa aur Haroon(alaihima assalaam) par salaam ho"},{"SurahNumber":37,"VerseNumber":121,"Text":"beshak hum nek logo ko isi tarah badhla diya karte hai"},{"SurahNumber":37,"VerseNumber":122,"Text":"yaqinan ye duno hamaare momin bandho mein se thein"},{"SurahNumber":37,"VerseNumber":123,"Text":"beshak Ilyas(alaihissalaam) bhi paighabaro mein se thein"},{"SurahNumber":37,"VerseNumber":124,"Text":"jab ke unhone apni khaum se farmaya ke tum Allah se darte nahi ho"},{"SurahNumber":37,"VerseNumber":125,"Text":"kya tum baal (naami buth) ko pukaarte ho? aur sab se behtar khaaliq ko chohd dete ho"},{"SurahNumber":37,"VerseNumber":126,"Text":"Allah jo tumhaara aur tumhaare agle tamaam baap dadaao ka rab hai"},{"SurahNumber":37,"VerseNumber":127,"Text":"lekin khaum ne unhe jhutlaaya, pas wo zaroor (azaab mein) haazir rakhe jayenge"},{"SurahNumber":37,"VerseNumber":128,"Text":"sivaaye Allah ta’ala ke muqlis bandho ke"},{"SurahNumber":37,"VerseNumber":129,"Text":"hum ne (Ilyas(alaihissalaam) ka zikre khaire pichlo mein bhi baaqi rakha"},{"SurahNumber":37,"VerseNumber":130,"Text":"ke Ilyas(alaihissalaam) par salaam ho"},{"SurahNumber":37,"VerseNumber":131,"Text":"hum neki karne waalo ko isi tarah badhla dete hai"},{"SurahNumber":37,"VerseNumber":132,"Text":"beshak wo hamaare imaandaar bandho mein se thein"},{"SurahNumber":37,"VerseNumber":133,"Text":"beshak Looth(alaihissalaam) bhi paighambaro mein se thein"},{"SurahNumber":37,"VerseNumber":134,"Text":"hum ne unhe aur unke ghar waalo ko sab ko najaath di"},{"SurahNumber":37,"VerseNumber":135,"Text":"bajuz us budhiya ke jo piche reh jaane waalo mein reh gayi"},{"SurahNumber":37,"VerseNumber":136,"Text":"phir hum ne auro ko halaak kar diya"},{"SurahNumber":37,"VerseNumber":137,"Text":"aur tum subaah hone par un ki bastiyo ke paas se guzarte ho"},{"SurahNumber":37,"VerseNumber":138,"Text":"aur raath ko bhi, kya phir bhi nahi samajhte"},{"SurahNumber":37,"VerseNumber":139,"Text":"aur bila shuba Younus(alaihissalaam) nabiyo mein se thein"},{"SurahNumber":37,"VerseNumber":140,"Text":"jab bhaag kar pahonche, bhari kashti par"},{"SurahNumber":37,"VerseNumber":141,"Text":"phir qura andaazi hoyi, to ye maghloob ho gaye"},{"SurahNumber":37,"VerseNumber":142,"Text":"to phir unhe machli ne nigal liya aur wo khud apne aap ko malaamath karne lage"},{"SurahNumber":37,"VerseNumber":143,"Text":"pas agar ye paaki bayaan karne waalo mein se na hote"},{"SurahNumber":37,"VerseNumber":144,"Text":"to logo ke uthaaye jaane ke din tak us ke pet mein hee rehte"},{"SurahNumber":37,"VerseNumber":145,"Text":"pas unhe hum ne chatyal maydaan mein daal diya aur wo us waqt bimaar thein"},{"SurahNumber":37,"VerseNumber":146,"Text":"aur un par saaya karne waala ek bel daar daraqth hum ne uga diya"},{"SurahNumber":37,"VerseNumber":147,"Text":"aur hum ne unhe ek laakh balke aur zyaada aadmiyo ki taraf bheja"},{"SurahNumber":37,"VerseNumber":148,"Text":"pas wo imaan laaye aur hum ne unhe ek zamaane tak aysh wa ishrath di"},{"SurahNumber":37,"VerseNumber":149,"Text":"un se daryaaft ki jiye! ke kya aap ke rab ki to betiyaa hai aur un ke bete hai"},{"SurahNumber":37,"VerseNumber":150,"Text":"ya, ye us waqt maujoodh thein, jab ke hum ne farishto ko mu’annas1 payda kiya"},{"SurahNumber":37,"VerseNumber":151,"Text":"agaah raho! ke ye log sirf apni iftera pardaazi se keh rahe hai"},{"SurahNumber":37,"VerseNumber":152,"Text":"ke Allah ta’ala ki aulaad hai, yaqinan ye mehez jhute hai"},{"SurahNumber":37,"VerseNumber":153,"Text":"kya Allah ta’ala ne apne liye betiyo ko beto par tarji di"},{"SurahNumber":37,"VerseNumber":154,"Text":"tumhe kya ho gaya hai, kaise hukm lagaate phirte ho"},{"SurahNumber":37,"VerseNumber":155,"Text":"kya tum is qadar bhi nahi samajhte"},{"SurahNumber":37,"VerseNumber":156,"Text":"ya tumhaare paas is ki koyi saaf daleel hai"},{"SurahNumber":37,"VerseNumber":157,"Text":"to jaao agar sacche ho, to apni hee kitaab le aao"},{"SurahNumber":37,"VerseNumber":158,"Text":"aur un logo ne to Allah ke aur jinnaath ke darmiyaan bhi qaraabat-daari teh raayi hai, aur halaan ke khud jinaath ko maloom hai ke wo (is aqeede ke log, azaab ke saamne) pesh kiye jayenge"},{"SurahNumber":37,"VerseNumber":159,"Text":"jo kuch ye (Allah ke baare mein) bayaan kar rahe hai, is se Allah ta’ala bilkul paak hai"},{"SurahNumber":37,"VerseNumber":160,"Text":"sivaaye! Allah ke muqlis bandho ke"},{"SurahNumber":37,"VerseNumber":161,"Text":"yaqeen maano ke tum sab aur tumhaare mabudaan (baatil)"},{"SurahNumber":37,"VerseNumber":162,"Text":"kisi ek ko bhi behka nahi sakte"},{"SurahNumber":37,"VerseNumber":163,"Text":"bajuz us ke jo jahannami hee hai"},{"SurahNumber":37,"VerseNumber":164,"Text":"(farishto ka khaul hai ke) hum mein se to har ek ki jageh muqarrar hai"},{"SurahNumber":37,"VerseNumber":165,"Text":"aur hum to (bandagiye ilaahi mein) saf basta khade hai"},{"SurahNumber":37,"VerseNumber":166,"Text":"aur us ki tasbih bayaan kar rahe hai"},{"SurahNumber":37,"VerseNumber":167,"Text":"kuffaar to kaha karte thein"},{"SurahNumber":37,"VerseNumber":168,"Text":"ke agar hamaare saamne agle logo ka zikr hota"},{"SurahNumber":37,"VerseNumber":169,"Text":"to hum bhi Allah ke cheeda bandhe ban jaate"},{"SurahNumber":37,"VerseNumber":170,"Text":"lekin phir is Qur’aan ke saath kufr kar gaye, pas ab an-qareeb jaan lenge"},{"SurahNumber":37,"VerseNumber":171,"Text":"aur albatta hamaara waada pehle hee apne rasulo ke liye saadir ho chuka hai"},{"SurahNumber":37,"VerseNumber":172,"Text":"ke yaqinan wahi madad kiye jayenge"},{"SurahNumber":37,"VerseNumber":173,"Text":"aur hamaara hee lashkar ghaalib (aur bartar) rahega"},{"SurahNumber":37,"VerseNumber":174,"Text":"ab aap kuch dino tak un se mu pher li jiye"},{"SurahNumber":37,"VerseNumber":175,"Text":"aur unhe dekhte rahiye aur ye bhi aage chal kar dekh lenge"},{"SurahNumber":37,"VerseNumber":176,"Text":"kya ye hamaare azaab ki jaldi macha rahe hai"},{"SurahNumber":37,"VerseNumber":177,"Text":"suno! jab hamara azaab un ke maidaan mein utar aayega, us waqt un ki jin ko mutanabbe kar diya gaya tha, badi buri subaah hogi"},{"SurahNumber":37,"VerseNumber":178,"Text":"aap kuch waqt tak un ka qayaal chohd di jiye"},{"SurahNumber":37,"VerseNumber":179,"Text":"aur dekhte rahiye, ye bhi abhi abhi dekh lenge"},{"SurahNumber":37,"VerseNumber":180,"Text":"paak hai aap ka rab jo bahuth badi izzath waala hai, har us cheez se (jo mushrik) bayaan karte hai"},{"SurahNumber":37,"VerseNumber":181,"Text":"paighambaro par salaam hai"},{"SurahNumber":37,"VerseNumber":182,"Text":"aur sab tarah ki tareef Allah ke liye hai, jo saare jahaan ka rab hai"},{"SurahNumber":38,"VerseNumber":1,"Text":"Swaadh! is nasihath waale Qur’aan ki qasam"},{"SurahNumber":38,"VerseNumber":2,"Text":"balke kuffaar ghuroor aur muqaalifath mein pade hoye hai"},{"SurahNumber":38,"VerseNumber":3,"Text":"hum ne un se pehle bhi bahuth si ummato ko tabaah kar daala, unhone har chandh chiq pukaar ki, lekin wo waqth chutkaare ka na tha"},{"SurahNumber":38,"VerseNumber":4,"Text":"aur kaafiro ko is baath par ta’ajjub hoa ke unhee mein se ek unhe daraane waala aa gaya aur kehne lage ke ye to jaadugar aur jhuta hai"},{"SurahNumber":38,"VerseNumber":5,"Text":"kya us ne itne saare mabudho ka ek hee maboodh kar diya, waqeyi ye bahuth hee ajeeb baath hai"},{"SurahNumber":38,"VerseNumber":6,"Text":"un ke sardaar ye kehte hoye chale ke, chalo ji aur apne mabudho par jame raho, yaqinan us baath mein to koyi gharz hai"},{"SurahNumber":38,"VerseNumber":7,"Text":"hum ne to ye baath pichle deen mein bhi nahi suni, kuch nahi, ye to sirf ghadanth hai"},{"SurahNumber":38,"VerseNumber":8,"Text":"kya hum sab mein se isi par kalaame ilaahi naazil kiya gaya hai? dar asl ye log meri wahi ki taraf se shak mein hai, (balke sahih ye hai ke) unhone ab tak mera azaab chaka hee nahi"},{"SurahNumber":38,"VerseNumber":9,"Text":"ya kya un ke paas tere zabardasth fayyaaz rab ke khazaane hai"},{"SurahNumber":38,"VerseNumber":10,"Text":"ya kya asmaan wa zameen aur un ke darmiyaan ki har cheez ki badshaahath unhee ki hai, to phir ye rassiya taan kar chad jaaye"},{"SurahNumber":38,"VerseNumber":11,"Text":"ye bhi (bade bade) lashkaro mein se shikisth paaya hoa (chota sa) lashkar hai"},{"SurahNumber":38,"VerseNumber":12,"Text":"un se pehle bhi khaum nuh aur aadh aur meqo waale faraun ne jhutlaaya tha"},{"SurahNumber":38,"VerseNumber":13,"Text":"aur samoodh ne aur khaum looth ne aur aika ke rehne waalo ne bhi, yahi (bade) lashkar thein"},{"SurahNumber":38,"VerseNumber":14,"Text":"un mein se ek bhi aisa na tha, jis ne rasulo ki takzeeb na ki ho, pas meri saza un par saabith ho gayi"},{"SurahNumber":38,"VerseNumber":15,"Text":"unhe sirf ek cheeq ka intezaar hai jis mein koyi tawaqquf (aur dheel) nahi hai"},{"SurahNumber":38,"VerseNumber":16,"Text":"aur unhone kaha ke aye hamaare rab! hamaari sar nawisht1 tu hamein roze hisaab se pehle hee de de"},{"SurahNumber":38,"VerseNumber":17,"Text":"aap un ki baatho par sabr kare aur hamaare bandhe Dawood(alaihissalaam) ko yaad kare, jo badi khuwwath waala tha, yaqinan wo bahuth rujo karne waala tha"},{"SurahNumber":38,"VerseNumber":18,"Text":"hum ne pahaado ko us ke taabe kar rakha tha, ke us ke saath shaam ko aur subaah ko tasbih qaani kare"},{"SurahNumber":38,"VerseNumber":19,"Text":"aur parindo ko bhi jama ho kar sab ke sab us ke zer farmaan rehte"},{"SurahNumber":38,"VerseNumber":20,"Text":"aur hum ne us ki saltanath ko mazbooth kar diya tha aur ose hikmath di thi aur baath ka faisla karna"},{"SurahNumber":38,"VerseNumber":21,"Text":"aur kya tujhe jhagda karne waalo ki (bhi) qabar mili? jab ke wo diwaar phaandh2 kar mehraab mein aa gaye"},{"SurahNumber":38,"VerseNumber":22,"Text":"jab ye (hazrath) Dawood(alaihissalaam) ke paas pahonche, pas ye un se dar gaye, unhone kaha khauf na ki jiye, hum do fareeq muqaddama hai, hum mein se ek ne dosre par zyaadati ki hai, pas aap hamaare darmiyaan haq ke saath faisla kar di jiye aur na insaafi na ki jiye aur hamien sidhi raah bata dijiye"},{"SurahNumber":38,"VerseNumber":23,"Text":"(suniye) ye mera bhai hai, us ke paas nanni-yaanwe(99) dumbiya hai aur mere paas ek hee dumbi hai, lekin ye mujh se keh raha hai ke apni ye ek bhi mujh hee ko de de aur mujh par baath mein badi saqti baratta hai"},{"SurahNumber":38,"VerseNumber":24,"Text":"aap ne farmaya is ka apni dumbiyo ke saath teri ek dumbi milaane ka sawaal, beshak tere upar ek zulm hai aur aksar hisse daar aur shareek (aise hee hote hai ke) ek dosre par zulm karte hai, sivaaye un ke jo imaan laaye aur jinhone nek amal kiye aur aise log bahuth hee kam hai aur (hazrath) Dawoodh(alaihissalaam) samajh gaye ke hum ne unhe azmaaya hai, phir to apne rub se isteghfaar karne lage aur aajizi karte hoye gir pade aur (puri tarah) rujo kiya"},{"SurahNumber":38,"VerseNumber":25,"Text":"pas hum ne bhi un ka wo qusoor maaf kar diya, yaqinan wo hamaare nazdeek bade martabe waale aur bahuth acche thikaane waale hai"},{"SurahNumber":38,"VerseNumber":26,"Text":"aye Dawoodh! (alaihissalaam) hum ne tumhe zameen mein qalifa bana diya, tum logo ke darmiyaan haq ke saath faisle karo aur apni nafsaani qaahishaath ki pairvi na karo, warna wo tumhe Allah ki raah se bhatka degi, yaqinan jo log Allah ki raah se bhatak jaate hai, un ke liye saqth azaab hai, is liye ke unhone hisaab ke din ko bhula diya hai"},{"SurahNumber":38,"VerseNumber":27,"Text":"aur hum ne asmaan wa zameen aur un ke darmiyaan ki chizo ko na haq paida nahi kiya, ye gumaan to kaafiro ka hai, so kaafiro ke liye qaraabi hai, aag ki"},{"SurahNumber":38,"VerseNumber":28,"Text":"kya hum un logo ko jo imaan laaye aur nek amal kiye, un ke baraabar kar denge jo (hamesha) zameen mein fasaadh machaate rahe ya parhezgaaro ko badh kaaro jaisa kar denge"},{"SurahNumber":38,"VerseNumber":29,"Text":"ye ba barkath kitaab hai jise hum ne aap ki taraf is liye naazil farmaya hai, ke log is ki aayato par ghaur wa fikr kare aur aqal mandh us se nasihath haasil kare"},{"SurahNumber":38,"VerseNumber":30,"Text":"aur hum ne Dawoodh(alaihissalaam) ko Sulaimaan(alaihissalaam) (naami farzandh) ata farmaya, jo bada accha bandha tha aur be-hadh rujo karne waala tha"},{"SurahNumber":38,"VerseNumber":31,"Text":"jab un ke saamne shaam ke waqth tez rau qaase ghode pesh kiye gaye"},{"SurahNumber":38,"VerseNumber":32,"Text":"to kehne lage main ne apne parvardigaar ki yaad par in ghudo ki muhabbath ko tarji di, yahaa tak ke aftaab chup gaya"},{"SurahNumber":38,"VerseNumber":33,"Text":"in (ghudo) ko dubara mere saamne laao, phir to pindliyo aur gardano par haath pherna shuro kar diya"},{"SurahNumber":38,"VerseNumber":34,"Text":"aur hum ne Sulaimaan(alaihissalaam) ki azmaayesh ki aur un ke taqth par ek jism daal diya, phir us ne rujo kiya"},{"SurahNumber":38,"VerseNumber":35,"Text":"kaha ke aye mere rab mujhe baqsh de aur mujhe aisa mulk ata farma jo mere siva kisi (shaqs) ke laayeq na ho, tu bada hee dene waala hai"},{"SurahNumber":38,"VerseNumber":36,"Text":"pas hum ne hawa ko un ke ma taheth kar diya, wo aap ke hukm se jaha aap chaahte narmi se pahoncha diya karti thi"},{"SurahNumber":38,"VerseNumber":37,"Text":"aur (taaqtwar) jinnaath ko bhi (un ka ma teheth kar diya) har imaarath banaane waale ko aur ghoota qoor ko"},{"SurahNumber":38,"VerseNumber":38,"Text":"aur dosre jinnaath ko bhi, jo zanjiro mein jakde rehte"},{"SurahNumber":38,"VerseNumber":39,"Text":"ye hamaara atya, ab tu ehsaan kar ya rok rakh, kuch hisaab nahi"},{"SurahNumber":38,"VerseNumber":40,"Text":"un ke liye hamaare paas bada taqarrub hai aur bahuth accha thikaana hai"},{"SurahNumber":38,"VerseNumber":41,"Text":"aur hamaare bandhe Ayyub(alaihissalaam) ka (bhi) zikr kar jab ke us ne apne rab ko pukaara, ke mujhe shaytaan ne ranj aur dokh pahonchaya hai"},{"SurahNumber":38,"VerseNumber":42,"Text":"apna paao maaro, ye nahaane ka thanda aur pine ka paani hai"},{"SurahNumber":38,"VerseNumber":43,"Text":"aur hum ne ose us ka pura kumba ata farmaya, balke utna hee aur bhi, osi ke saath apni (qaas) rehmath se aur aqal mandho ki nasihath ke liye"},{"SurahNumber":38,"VerseNumber":44,"Text":"aur apne haath mein tinko ka ek muttha (jhaado) le kar maar de aur qasam ka qilaaf na kar, sach to ye hai ke hum ne ose bada saabir bandha paaya, wo bada nek bandha tha aur badi hee raghbath rakhne waala"},{"SurahNumber":38,"VerseNumber":45,"Text":"hamaare bandho Ibraheem, Is’haaq aur Yaqoob(alaihim assalaam) ka bhi logo se zikr karo jo haatho aur aankho waale thein"},{"SurahNumber":38,"VerseNumber":46,"Text":"hum ne unhe ek qaas baath yaani aaqirath ki yaad ke saath maqsoos kar diya tha"},{"SurahNumber":38,"VerseNumber":47,"Text":"ye sab hamaare nazdeek barguzida aur behetreen log thein"},{"SurahNumber":38,"VerseNumber":48,"Text":"Ismail, Yas’aa aur zul kifl(alaihim assalaam) ka bhi zikr kar dijiye, ye sab behetreen log thein"},{"SurahNumber":38,"VerseNumber":49,"Text":"ye nasihath hai aur yaqeen maano ke parhezgaaro ki badi acchi jageh hai"},{"SurahNumber":38,"VerseNumber":50,"Text":"(yaani hameshgi waali) jannate, jin ke darwaaze un ke liye khule hoye hai"},{"SurahNumber":38,"VerseNumber":51,"Text":"jin mein ba faraaghath takiye lagaaye baithe hoye, tarah tarah ke mewe aur qism qism ki sharaabo ki farmaayesh kar rahe hai"},{"SurahNumber":38,"VerseNumber":52,"Text":"aur un ke paas nichi nazro waali hum umr hure hongi"},{"SurahNumber":38,"VerseNumber":53,"Text":"ye hai jis ka waada tum se hisaab ke din ke liye kiya jaata tha"},{"SurahNumber":38,"VerseNumber":54,"Text":"beshak roziya (qaas) hamaara atya hai, jin ka kabhi khaatema hee nahi"},{"SurahNumber":38,"VerseNumber":55,"Text":"ye to hoyi jaza (yaad rakho ke) sarkasho ke liye badi buri jageh hai"},{"SurahNumber":38,"VerseNumber":56,"Text":"dozakh hai jis mein wo jayenge (aah) kya hee bura bichona hai"},{"SurahNumber":38,"VerseNumber":57,"Text":"ye hai, pas ose chake, garam paani aur peep"},{"SurahNumber":38,"VerseNumber":58,"Text":"is ke alaawa aur tarah tarah ke azaab"},{"SurahNumber":38,"VerseNumber":59,"Text":"ye ek khaum hai jo tumhaare saath (aag mein) jaane waali hai, koyi khush aamadeedh un ke liye nahi hai, yahi to jahannam mein jaane waale hai"},{"SurahNumber":38,"VerseNumber":60,"Text":"wo kahenge, balke tum hee ho, jin ke liye koyi khush aamadeedh nahi hai, tum hee ne to ise pehle hee se hamaare saamne la rakha tha, pas rehne ki buri jageh hai"},{"SurahNumber":38,"VerseNumber":61,"Text":"wo kahenge, aye hamaare rab! jis ne (kufr ki rasm) hamaare liye pehle se nikaali ho, us ke haq mein jahannam ki dogni saza karde"},{"SurahNumber":38,"VerseNumber":62,"Text":"aur jahannami kahenge, kya baath hai ke wo log hamein dikhaayi nahi dete jinhe hum bure logo mein shumaar karte thein"},{"SurahNumber":38,"VerseNumber":63,"Text":"kya hum ne hee un ka mazaaq bana rakha tha ya hamaari nigaahe in se hat gayi hai"},{"SurahNumber":38,"VerseNumber":64,"Text":"yaqeen jaanu ke dozakhiyo ka ye jhagda zaroor hee hoga"},{"SurahNumber":38,"VerseNumber":65,"Text":"keh dijiye! ke main to sirf qabardaar karne waala ho aur bajuz Allah waahedh ghaaleb ke, aur koyi laayeq ibaadath nahi"},{"SurahNumber":38,"VerseNumber":66,"Text":"jo parvardigaar hai asmaano aur zameen ka aur jo kuch un ke darmiyaan hai, wo zabardasth aur bada baqshne waala hai"},{"SurahNumber":38,"VerseNumber":67,"Text":"aap keh dijiye ke ye bahuth badi qabar hai"},{"SurahNumber":38,"VerseNumber":68,"Text":"jis se tum be-parvah ho rahe ho"},{"SurahNumber":38,"VerseNumber":69,"Text":"mujhe un bulandh qadar farishto ki (baath cheeth ka) koyi ilm hee nahi, jab ke wo takraar kar rahe thein"},{"SurahNumber":38,"VerseNumber":70,"Text":"meri taraf faqth yahi wahi ki jaati hai, ke main to saaf saaf agaah kar dene waala hoon"},{"SurahNumber":38,"VerseNumber":71,"Text":"jab ke aap ke rab ne farishto se irshaad farmaaya, ke main mitthi se insaan ko paida karne waala hoon"},{"SurahNumber":38,"VerseNumber":72,"Text":"so jab ose theek thaak karlo aur us mein apni ruh phook do, to tum sab us ke saamne sajde mein gir padna"},{"SurahNumber":38,"VerseNumber":73,"Text":"chuna che tamaam farishto ne sajda kiya"},{"SurahNumber":38,"VerseNumber":74,"Text":"magar iblees ne (na kiya) us ne takabbur kiya aur wo tha kaafiro mein se"},{"SurahNumber":38,"VerseNumber":75,"Text":"(Allah ta’ala ne) farmaaya aye iblees1 tujhe ise sajhda karne se kis cheez ne roka, jise main ne apne haatho se paida kiya, kya tu kuch ghamand mein aa gaya hai? ya tu bade darje waalo mein se hai"},{"SurahNumber":38,"VerseNumber":76,"Text":"us ne jawaab diya ke main us se behtar hoon, tu ne mujhe aag se banaya aur ose mitthi se banaya hai"},{"SurahNumber":38,"VerseNumber":77,"Text":"irshaad hoa ke tu yahaan se nikal ja, tu mardoodh hoa"},{"SurahNumber":38,"VerseNumber":78,"Text":"aur tujh par qayaamath ke din tak meri laanath wa phitkaar"},{"SurahNumber":38,"VerseNumber":79,"Text":"kehne laga, mere rab mujhe logo ke uth khade hone ke din tak mahullath de"},{"SurahNumber":38,"VerseNumber":80,"Text":"(Allah ta’ala ne) farmaya, tu mahullath waalo mein se hai"},{"SurahNumber":38,"VerseNumber":81,"Text":"mutayan waqt ke din tak"},{"SurahNumber":38,"VerseNumber":82,"Text":"kehne laga, phir to teri izzath ki qasam! main in sab ko behka donga"},{"SurahNumber":38,"VerseNumber":83,"Text":"bajuz tere un bandho ke, jo cheeda aur pasandida ho"},{"SurahNumber":38,"VerseNumber":84,"Text":"farmaya, sach to ye hai aur main sach hee kaha karta hoon"},{"SurahNumber":38,"VerseNumber":85,"Text":"ke tujh se aur tere tamaam maanne waalo se, main (bhi) jahannam ko bhar donga"},{"SurahNumber":38,"VerseNumber":86,"Text":"keh dijiye ke main tum se is par koyi badhla talab nahi karta aur na main taklluf karne waalo mein se hoon"},{"SurahNumber":38,"VerseNumber":87,"Text":"ye to tamaam jahaan waalo ke liye saraasar nasihath (wa ibrath) hai"},{"SurahNumber":38,"VerseNumber":88,"Text":"yaqinan tum us ki haqiqath ko kuch hee waqt ke baadh (sahih taur par) jaan loge"},{"SurahNumber":39,"VerseNumber":1,"Text":"is kitaab ka utaarna Allah ta’ala ghaalib ba hikmath ki taraf se hai"},{"SurahNumber":39,"VerseNumber":2,"Text":"yaqinan hum ne is kitaab ko aap(sallallahu alaihi wasallam) ki taraf haq ke saath naazil faramaya hai, pas aap Allah hee ki ibaadath kare, osi ke liye deen ko qaalis karte hoye"},{"SurahNumber":39,"VerseNumber":3,"Text":"qabardaar! Allah ta’ala hee ke liye qaalis ibaadath karna hai aur jin logo ne us ke siva auliya bana rakhe hai (aur kehte hai) ke hum un ki ibaadath sirf isi liye karte hai ke ye (buzrug) Allah ke nazdiki ke martabe tak hamaari rasaayi kara de, ye log jis baare mein eqtelaaf kar rahe hai, us ka (saccha) faisla Allah khud karega, jhute aur na shukre (logo) ko Allah raah nahi dikhaata"},{"SurahNumber":39,"VerseNumber":4,"Text":"agar Allah ta’ala ka iraada aulaad hee ka hota, to apni maqlooq mein se jise chahta chun leta (lekin) wo to paak hai, wo wahi Allah ta’ala hai yegana aur khuwwath waala"},{"SurahNumber":39,"VerseNumber":5,"Text":"nihaayath acchi tadhbeer se, us ne asmaano aur zameen ko banaya, wo raath ko din par aur din ko raath par lapet deta hai aur us ne suraj chaand ko kaam par laga rakha hai, har ek muqarrara muddath tak chal raha hai, yaqeen maano ke wahi zabardasth aur gunaaho ka bnaqshne waala hai"},{"SurahNumber":39,"VerseNumber":6,"Text":"us ne tum sab ko ek hee jaan se paida kiya hai, phir osi se us ka joda paida kiya aur tumhaare liye, chau paayo mein se (aat nar wa maada) utaare, wo tumhe tumhaari maao ke peto mein ek banaawat ke baadh dosri banaawat par banaata hai, teen teen andhero mein, yahi Allah ta’ala tumhaara rab hai, osi ke liye badshaahath hai, us ke siva koyi maboodh nahi, phir tum kaha bahek rahe ho"},{"SurahNumber":39,"VerseNumber":7,"Text":"agar tum na shukri karo to, (yaad rakho ke) Allah ta’ala tum (sab se) be niyaaz hai aur wo apne bandho ki na-shukri se khush nahi aur agar tum shukr karo, to wo ose tumhaare liye pasandh karega aur koyi kisi ka boojh nahi uthaata, phir tum sab ka lautna, tumhaare rab hee ki taraf hai, tumhe wo batla dega, jo tum karte thein, yaqinan wo dilo tak ki baatho ka waaqif hai"},{"SurahNumber":39,"VerseNumber":8,"Text":"aur insaan ko jab kabhi koyi takleef pahonchti hai, to wo qoob rujo ho kar apne rab ko pukaarta hai, phir jab Allah ta’ala ose apne paas se nemath ata farma deta hai, to wo us se pehle jo dua karta tha, ose bilkul bhool jaata hai aur Allah ta’ala ke shareek muqarrar karne lagta hai, jis se (auro ko bhi) us ki raah se behkaaye, aap keh dijiye! ke apne kufr ka faayeda kuch din aur uthaalo (aaqir) tu dozakhiyo mein hone waala hai"},{"SurahNumber":39,"VerseNumber":9,"Text":"bhala jo shaqs raatho ke auqaath sajde aur qayaam ki haalath mein (ibaadath mein) guzaarta ho, aaqirath se darta ho aur apne rab ki rahmath ki ummid rakhta ho (aur jo us ke bar aks ho, baraabar ho sakte hai) bataao to ilm waale aur kya be ilm baraabar ke hai? yaqinan nasihath wahi haasil karte hai, jo aqal mandh ho (apne rab ki taraf se)"},{"SurahNumber":39,"VerseNumber":10,"Text":"keh do ke aye mere imaan waale bandho! apne rab se darte raho, jo is dunya mein neki karte hai, un ke liye nek badhla hai aur Allah ta’ala ki zameen bahuth kushaada hai, sabr karne waalo hee ko, un ka pura pura be-shumaar ajr diya jaata hai"},{"SurahNumber":39,"VerseNumber":11,"Text":"aap keh dijiye! ke mujhe hukm diya gaya hai ke Allah ta’ala ki is tarah ibaadath karo ke osi ke liye ibaadath ko qaalis karlo"},{"SurahNumber":39,"VerseNumber":12,"Text":"aur mujhe hukm diya gaya hai ke main sab se pehla farma bardaar ban jaao"},{"SurahNumber":39,"VerseNumber":13,"Text":"keh dijiye! ke mujhe to apne rab ki na-farmaani karte hoye, bade din ke azaab ka khauf lagta hai"},{"SurahNumber":39,"VerseNumber":14,"Text":"keh dijiye! ke main to qaalis kar ke sirf apne rab hee ki ibaadath karta hoon"},{"SurahNumber":39,"VerseNumber":15,"Text":"tum us ke siva jis ki chaaho ibaadath karte raho, keh dijiye ke haqiqi ziya kaar wo hai jo apne aap ko aur apne ahal ko qayaamath ke din nuqsaan mein daal denge, yaad rakho ke khullam khulla nuqsaan yahi hai"},{"SurahNumber":39,"VerseNumber":16,"Text":"unhe niche upar se aag ke (shule misl) saayebaan (ke) dhaank rahe honge, yahi (azaab) hai, jin se Allah ta’ala apne bandho ko dara raha hai, aye mere bandho! pas mujh se darte raho"},{"SurahNumber":39,"VerseNumber":17,"Text":"aur jin logo ne taghooth ki ibaadath se parhez kiya aur (hama tan) Allah ta’ala ki taraf mutawajje rahe, wo khush qabri ke mustaheq hai, mere bandho ko khush qabri suna di jiye"},{"SurahNumber":39,"VerseNumber":18,"Text":"jo baath ko kaan laga kar sunte hai, phir jo behetreen baath ho, us ki itteba karte hai, yahi hai jinhe Allah ta’ala ne hidaayath ki hai aur yahi aqal mandh bhi hai"},{"SurahNumber":39,"VerseNumber":19,"Text":"bhala jis shaqs par azaab ki baath saabith ho choki hai, to kya aap ose jo dozakh mein hai chohda sakte hai"},{"SurahNumber":39,"VerseNumber":20,"Text":"haan wo log jo apne rab se darte rahe, un ke liye baala khaane hai, jin ke upar bhi, bane banaaye bala khaane hai (aur) un ke niche nehre beh rahi hai, rab ka waada hai, aur wo waada qilaafi nahi karta"},{"SurahNumber":39,"VerseNumber":21,"Text":"kya aap ne nahi dekha ke Allah ta’ala asmaan se paani utaarta hai aur ose zameen ki sutho mein pahonchaata hai, phir osi ke zariye se muqtalif qism ki khetiyaa ugaata hai, phir wo khushk ho jaati hai aur aap unhe zardh rang dekhte hai, phir unhe reza reza kar deta hai, us mein aqal mandho ke liye bahuth zyaada nasihath hai"},{"SurahNumber":39,"VerseNumber":22,"Text":"kya wo shaqs jis ka seena Allah ta’ala ne Islaam ke liye khol diya hai, pas wo apne parvardigaar ki taraf se ek noor par hai aur halaaki hai un par jin ke dil yaade ilaahi se (asar nahi lete balke) saqth ho gaye hai, ye log sarih gumraahi mein (mubtela) hai"},{"SurahNumber":39,"VerseNumber":23,"Text":"Allah ta’ala ne behetreen kalaam naazil farmaya hai, jo aisi kitaab hai, ke aapas mein milti jhulti aur baar baar duhraayi hoyi aayato ki hai, jis se un logo ke romte khade ho jaate hai, jo apne rab ka khauf rakhte hai, aaqir mein un ke jism aur dil Allah ta’ala ke zikr ki taraf narm ho jaate hai, ye hai Allah ta’ala ki hidaayath, jis ke zariye jise chaahe raahe raasth par laga deta hai aur jise Allah ta’ala hee raah bhula de, us ka haadi koyi nahi"},{"SurahNumber":39,"VerseNumber":24,"Text":"bhala jo shaqs qayaamath ke din ke, badh-tareen azaab ki suphar (dhaal) apne mu ko banaayega, (aise) zaalimo se kaha jayega ke apne kiye ka (wabaal) chako"},{"SurahNumber":39,"VerseNumber":25,"Text":"un se pehle waalo ne bhi jhhutlaaya, phir un par wahaa se azaab aa pada, jahaa se un ko qayaal bhi na tha"},{"SurahNumber":39,"VerseNumber":26,"Text":"aur Allah ta’ala ne unhe zindagani dunya mein ruswaayi ka maza chakaya aur abi aaqirath ka to bada bhaari azaab hai, kaash ke ye log samajh le"},{"SurahNumber":39,"VerseNumber":27,"Text":"aur yaqinan hum ne is Qur’aan mein logo ke liye har qism ki misaale bayaan kardi hai, kya ajab ke wo nasihath haasil karle"},{"SurahNumber":39,"VerseNumber":28,"Text":"Qur’aan hai arabi mein jis mein koyi kaji nahi ho sakta hai, ke wo parhezgaari eqtiyaar karle"},{"SurahNumber":39,"VerseNumber":29,"Text":"Allah ta’ala misaal bayaan farma raha hai, ek wo shaqs jis mein bahuth se baaham zidh rakhne waale saajhi hai aur dosra wo shaqs, jo sirf ek hee ka ghulaam hai, kya ye duno sifath mein yeksa hai, Allah ta’ala hee ke liye sab tareefe hai, baath ye hai ke un mein se aksar log samajhte nahi"},{"SurahNumber":39,"VerseNumber":30,"Text":"yaqinan khud aap ko bhi mauth ayegi aur ye sab bhi marne waale hai"},{"SurahNumber":39,"VerseNumber":31,"Text":"phir tum sab ke sab qayaamath ke din apne rab ke saamne jhagdoge"}]}