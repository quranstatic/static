{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":11,"VerseNumber":6,"Text":"A není na světě zvířete jediného, jehož obživa by od Boha nezávisela; a On zná spočinutí jeho i složení jeho a to vše je v Knize zjevné zapsáno"},{"SurahNumber":11,"VerseNumber":7,"Text":"A On je ten, jenž nebesa a zemi v šesti dnech stvořil, zatímco trůn Jeho se nad vodou vznášel, aby vyzkoušel, kdo z vás lepší bude ve skutcích. A když řekneš: \"Po smrti budete vskutku vzkříšeni!\", tu odpovídají ti, kdož nevěří: \"To kouzelnictví zjevné je toliko"},{"SurahNumber":11,"VerseNumber":8,"Text":"A jestliže jim odložíme trest až ke lhůtě stanovené, jistě řeknou: \"Co jej zadrželo?\" Však v den, kdy k nim přijde, nebude nikoho, kdo by jej od nich zadržel, a obklopí je to, čemu se posmívali"},{"SurahNumber":11,"VerseNumber":9,"Text":"Když dáváme člověku okusit milosrdenství od Nás přicházejícího a potom mu je odebereme, tu věru zoufalý je a nevděčný"},{"SurahNumber":11,"VerseNumber":10,"Text":"A když mu dáme okusit přízně poté, co dotklo se jej neštěstí, volá: \"Zlé ode mne odešlo!\" a pln radosti je a vychloubání"},{"SurahNumber":11,"VerseNumber":11,"Text":"kromě těch, kdož trpěliví byli a zbožné skutky konali, a těm dostane se odpuštění a velké odměny"},{"SurahNumber":11,"VerseNumber":12,"Text":"Možná žes vynechal část toho, co vnuknuto ti bylo, a hruď tvá je stísněna, neboť nevěřící říkají: \"Pročpak mu nebyl seslán poklad nějaký či proč s ním nepřišel anděl!\" Ty varovatelem jsi pouze, však Bůh ručitelem je všech věcí"},{"SurahNumber":11,"VerseNumber":13,"Text":"Nebo říkají: \"On si to vymyslil!\" Odpověz: Přineste tedy deset súr podobných tomuto, vámi vymyšlených, a pozvěte si na pomoc, koho jen můžete, kromě Boha, jste-li pravdomluvní"},{"SurahNumber":11,"VerseNumber":14,"Text":"Jestliže vaší výzvě nevyhoví, vězte, že seslán byl s vědomím Božím a že není božstva kromě Něho. Jste tedy do vůle Boží odevzdáni"},{"SurahNumber":11,"VerseNumber":15,"Text":"Ty, kdož touží po životě pozemském a jeho ozdobách, ty plně odměníme za skutky jejich v něm a nebudou v tom ošizeni"},{"SurahNumber":11,"VerseNumber":16,"Text":"To jsou ti, pro něž v životě budoucím je pouze oheň připraven; marné bude to, co zde vykonali, a nicotné bude to, co zde dělali"},{"SurahNumber":11,"VerseNumber":17,"Text":"Zdaž ten, jenž se opírá o jasný důkaz od Pána svého, zatímco svědek od Něho vyslaný jej sděluje, a před ním bylo Písmo Mojžíšovo jako vedení a milosrdenství... ti věří v něj! Však kdokoliv ze spojenců v něj nevěří, ten s ohněm bude mít schůzku. Nebuď tedy o něm na pochybách, neboť to pravda je od Pána tvého, však většina lidí nevěří"},{"SurahNumber":11,"VerseNumber":18,"Text":"Kdo je nespravedlivější než ten, kdo lži si proti Bohu vymýšlí? Takoví budou před Pána svého předvedeni a svědkové promluví: \"Toto jsou ti, kdož o Pánu svém lži pronášeli!\" Zdaž prokletí Boží nepadne na nespravedlivé"},{"SurahNumber":11,"VerseNumber":19,"Text":"kteří z cesty Boží svádějí a pokřivit si ji přejí a v život budoucí nevěří"},{"SurahNumber":11,"VerseNumber":20,"Text":"Tito nemohou nikterak uniknout zásahu Božímu na zemi a nenaleznou kromě Boha ochránce žádného. A trest pak bude jim zdvojnásoben, vždyť slyšet ani vidět schopni nebyli"},{"SurahNumber":11,"VerseNumber":21,"Text":"A to jsou ti, kteří sami sobě ztrátu způsobili, a opustilo je to, co si vymyslili"},{"SurahNumber":11,"VerseNumber":22,"Text":"a není pochyby, že v životě budoucím ještě větší ztrátu utrpí"},{"SurahNumber":11,"VerseNumber":23,"Text":"Však ti, kdož uvěřili, zbožné skutky konali a pokorní před Pánem svým byli, ti věru se stanou ráje obyvateli a budou v něm nesmrtelní"},{"SurahNumber":11,"VerseNumber":24,"Text":"A příměr těchto dvou skupin je jako příměr slepého a hluchého s vidoucím a slyšícím; zdaž mohou být si rovni v tomto příměru? Což se tedy nevzpamatujete"},{"SurahNumber":11,"VerseNumber":25,"Text":"I vyslali jsme Noema k lidu jeho, aby pravil jim: \"Lide můj, já jsem pro vás varovatelem zjevným"},{"SurahNumber":11,"VerseNumber":26,"Text":"abyste neuctívali kromě Boha nikoho! Já věru obávám se pro vás trestu dne, jenž bude bolestný"},{"SurahNumber":11,"VerseNumber":27,"Text":"A řekli velmoži, ti z lidu jeho, kdož nevěřili: \"Nevidíme v tobě nic jiného než smrtelníka nám podobného. A vidíme, že tě z nás následují bez rozmyšlení jen ti nejnižší, a nevidíme, že nějakou přednost nad námi měli byste, ba spíše soudíme, že vy jen lháři jste"},{"SurahNumber":11,"VerseNumber":28,"Text":"Noe odvětil: \"Lide můj, což nechápete? Řídím-li se jasným důkazem od Pána svého, jenž uštědřil mi milosrdenství Své, vůči němuž vy slepí jste, mám snad zapotřebí vám je vnucovat, když k němu odpor cítíte"},{"SurahNumber":11,"VerseNumber":29,"Text":"Lide můj, nežádám od vás za to jmění žádné, odměna má je toliko u Boha. Neodeženu nikdy ty, kdož uvěřili - ti věru setkají se s Pánem svým, však vy jste, jak vidím, lidem nevědomým"},{"SurahNumber":11,"VerseNumber":30,"Text":"Lide můj, kdo pomůže mi proti Bohu, jestliže je odeženu? Což se nevzpamatujete"},{"SurahNumber":11,"VerseNumber":31,"Text":"Nepravím vám:, Mám u sebe pokladnice Boží? ani:, Znám věci nepoznatelné?, a neříkám vám ani, že anděl jsem. A nepravím o těch, které oči vaše přezírají, že Bůh jim nic dobrého nepopřeje. Však Bůh zná nejlépe, co v duších jejich je skryto; a věru bych byl, kdybych to říkal, jedním z nespravedlivých"},{"SurahNumber":11,"VerseNumber":32,"Text":"Odpověděli: \"Noe, již dost ses hádal s námi, a ještě spor s námi rozmnožuješ. Přines nám tedy to, co nám slibuješ, jsi-li z pravdomluvných"},{"SurahNumber":11,"VerseNumber":33,"Text":"Pravil: \"Bůh sám vám to přinese, bude-li si to přát, a zabránit tomu nebudete schopni"},{"SurahNumber":11,"VerseNumber":34,"Text":"A neprospěje vám dobrá rada má, budu-li chtít vám poradit, jestliže si Bůh bude přát uvrhnout vás v blud; On Pánem je vaším a k Němu budete navráceni"},{"SurahNumber":11,"VerseNumber":35,"Text":"Řeknou-li: \"On sám si to vymyslil\", tedy odpověz: \"Jestliže jsem si to vymyslil, hřích můj na mou hlavu padne, avšak já odpovědnost nemám za to, v čem vy hřešíte"},{"SurahNumber":11,"VerseNumber":36,"Text":"I bylo vnuknuto Noemu: \"Z lidu tvého již neuvěří nikdo kromě těch, kdo již uvěřili. Nermuť se tedy nad tím, co dělají"},{"SurahNumber":11,"VerseNumber":37,"Text":"Postav loď před zrakem Naším a podle vnuknutí Našeho a nepřimlouvej se u Mne za ty, kdož nespravedliví byli - ti budou utopeni"},{"SurahNumber":11,"VerseNumber":38,"Text":"A stavěl loď, a kdykoliv okolo šli velmoži z lidu jeho, smáli se mu. I říkal: \"Jen se mi smějte, však i my se vám budeme jednou smát tak, jako vy jste se smáli mně"},{"SurahNumber":11,"VerseNumber":39,"Text":"a tehdy se dozvíte, koho postihne trest zahanbující a na koho dopadne trest trvalý"},{"SurahNumber":11,"VerseNumber":40,"Text":"Když pak přišel rozkaz Náš a vzkypěla pec, pravili jsme Noemovi: \"Nalož na ni od každého druhu pár, rodinu svou kromě toho, proti němuž již dříve bylo slovo vyřčeno a ty, kteří uvěřili!\" A uvěřili s ním jen nemnozí"},{"SurahNumber":11,"VerseNumber":41,"Text":"Pravil Noe: \"Vstupte do ni! Nechť ve jménu Boha se plavba její i zakotvení uskuteční! Vždyť Pán můj je věru odpouštějící i slitovný"},{"SurahNumber":11,"VerseNumber":42,"Text":"A plula s nimi po vlnách jako hory vysokých a Noe syna svého zavolal, jenž na místě vzdáleném stál: \"Synáčku, nastup spolu s námi a nezůstávej s nevěřícími"},{"SurahNumber":11,"VerseNumber":43,"Text":"I odpověděl: \"Uchýlím se na horu, jež před vodou mne zachrání.\" I zvolal Noe: \"Nezachrání se dnes nikdo před rozkazem Božím kromě toho, nad nimž se slitoval.\" A rozdělily je vlny a syn jeho byl mezi utopenými"},{"SurahNumber":11,"VerseNumber":44,"Text":"A bylo řečeno: \"Země, pohlť vodu svou! Nebe, zadrž déšť!\" I opadla voda, rozkaz byl splněn a loď uvízla na hoře al-Džúdí. Pak bylo řečeno: \"Pryč s lidem nespravedlivým"},{"SurahNumber":11,"VerseNumber":45,"Text":"A zvolal Noe k Pánu svému a řekl: \"Pane, syn můj zajisté patřil k rodině mé a slib Tvůj je věru pravdivý a Tys ze soudců nejspravedlnější"},{"SurahNumber":11,"VerseNumber":46,"Text":"Pravil Bůh: \"Noe, on ani k rodině tvé nepatřil, vždyť konání jeho bylo nesprávné. A nežádej ode Mne to, o čem vědění nemáš, a napomínám tě, abys nebyl jedním z pošetilých"},{"SurahNumber":11,"VerseNumber":47,"Text":"Noe odpověděl: \"Pane můj, utíkám se k Tobě, abych se již více netázal na to, o čem vědění nemám. A jestliže mi neodpustíš a neslituješ se nade mnou, budu věru patřit mezi ty, kdož ztrátu utrpěli"},{"SurahNumber":11,"VerseNumber":48,"Text":"A bylo řečeno: \"Noe, vystup z lodi, provázen pozdravem od Nás, a požehnání budiž s tebou i s národy, jež jsou s tebou; a jsou národy, jimž uštědříme užívání života pozemského a jichž se potom dotkne od Nás trest bolestný"},{"SurahNumber":11,"VerseNumber":49,"Text":"A toto je jedna ze zvěstí skrytých, které ti dáváme jako zjevení a které ani ty, ani lid tvůj jste před tím neznali. Buď tedy trpělivý, vždyť bohabojným patří konec šťastný"},{"SurahNumber":11,"VerseNumber":50,"Text":"A poslali jsme k ´Ádovcům bratra jejich Húda, jenž pravil jim: \"Lide můj, uctívejte Boha a nemějte božstvo jiné kromě Něho - vždyť vy si jen vymýšlíte"},{"SurahNumber":11,"VerseNumber":51,"Text":"Lide můj, nežádám na vás odměnu žádnou, odměna má je jedině u toho, jenž mě stvořil. Což to nechápete"},{"SurahNumber":11,"VerseNumber":52,"Text":"Lide můj, proste Pána svého o odpuštění a potom pokání čiňte! On sešle vám z nebe déšť proudem hojným a přidá sílu k vaší síle. Neobracejte se tedy zády způsobem hříšným"},{"SurahNumber":11,"VerseNumber":53,"Text":"Odpověděli: \"Húde, nepřinesl jsi nám žádný důkaz jasný a my neopustíme božstva svá jen na slovo tvé a my ti nevěříme"},{"SurahNumber":11,"VerseNumber":54,"Text":"My pouze říkáme, že některé z božstev našich tě navštívilo zlým!\" Pravil: \"Odvolávám se k Bohu co svědku a též vy buďtež svědky, že odpovědnost nemám za to, co k Bohu přidružujete"},{"SurahNumber":11,"VerseNumber":55,"Text":"vedle Něho. Chystejte si vespolek proti mně své úklady a čekat mne nenechte"},{"SurahNumber":11,"VerseNumber":56,"Text":"Já na Boha spoléhám, Pána svého i vašeho; a není zvířete jediného, aby je nedržel za kštici jeho. A Pán můj věru po stezce přímé kráčí"},{"SurahNumber":11,"VerseNumber":57,"Text":"Jestliže se odvrátíte zády, nevadí, já předal jsem vám již to, s čím poslán jsem byl k vám. Pán můj vás může jiným lidem nahradit, však vy Jemu nikterak nemůžete uškodit; Pán můj je věru strážcem všech věcí"},{"SurahNumber":11,"VerseNumber":58,"Text":"A když přišel rozkaz Náš, zachránili jsme Húda a ty, kdož spolu s ním uvěřili, z milosrdenství od Nás přicházejícího a zachránili jsme je od trestu přísného"},{"SurahNumber":11,"VerseNumber":59,"Text":"Tito ´Ádovci popírali znamení Pána svého, vzpírali se poslu Jeho a následovali rozkazu každého tyrana zarputilého"},{"SurahNumber":11,"VerseNumber":60,"Text":"A na tomto světě i v den zmrtvýchvstání doprovázet je bude prokletí. Ó ano, ´Ádovci věru v Pána svého neuvěřili! Ó ano, pryč tedy s ´Ádovci, lidem Húdovým"},{"SurahNumber":11,"VerseNumber":61,"Text":"A k Thamúdovcům jsme vyslali bratra jejich Sáliha, jenž pravil jim: \"Lide můj, uctívejte Boha a nemějte božstvo jiné kromě Něho; On dal vám vzejít ze země a usídlil vás na ní. O odpuštění Jej proste a pokání čiňte, neb Pán můj blízký je a popřeje sluchu prosícím"},{"SurahNumber":11,"VerseNumber":62,"Text":"I řekli: \"Sálihu, byls jedním z nás, v něhož jsme dříve naděje své vkládali; chceš nám nyní zakazovat uctívání toho, co již otcové naši uctívali? A máme značné pochybnosti stran toho, k čemu nás vyzýváš"},{"SurahNumber":11,"VerseNumber":63,"Text":"Odpověděl: \"Lide můj, co si myslíte? Mám-li jasný důkaz od Pána svého a dostalo-li se mi od Něho milosrdenství, kdo mi tedy proti Němu pomůže, jestliže Jej neuposlechnu? Tím rozmnožili byste jen mou ztrátu"},{"SurahNumber":11,"VerseNumber":64,"Text":"Lide můj, hle, toto je velbloudice Boží, jež pro vás je znamením. Nechte ji pást na zemi Boží a nečiňte jí nic zlého, aby se vám nedostalo trestu blízkého"},{"SurahNumber":11,"VerseNumber":65,"Text":"Avšak oni ji podřízli a Sálih zvolal: \"Užívejte si života v příbytcích svých ještě tři dny a toto není slib vylhaný"},{"SurahNumber":11,"VerseNumber":66,"Text":"A když přišel rozkaz Náš, zachránili jsme Sáliha a ty, kdož spolu s nim uvěřili, z milosrdenství od Nás přicházejícího před hanbou dne onoho. A Pán tvůj věru silný je i mocný"},{"SurahNumber":11,"VerseNumber":67,"Text":"A postihlo ty, kdož nespravedliví byli, vzkřiknutí jediné a jitro nalezlo je v domech jejich tvářemi k zemi ležící"},{"SurahNumber":11,"VerseNumber":68,"Text":"jako by v nich nikdy nebyli žili. Ó ano, Thamúdovci věru v Pána svého nevěřili! Ó ano, pryč tedy s Thamúdovci"},{"SurahNumber":11,"VerseNumber":69,"Text":"A již kdysi přišli vyslanci Naši se zvěstí radostnou k Abrahamovi a řekli: \"Mír s tebou!\" a on odvětil: \"Mír s vámi!\" a přinesl tele pečené bez meškání"},{"SurahNumber":11,"VerseNumber":70,"Text":"Když pak spatřil, že ruce jejich se po něm nevztahují, nelíbilo se mu to a pocítil strach před nimi. I řekli: \"Neboj se, my k lidu Lotovu jsme vysláni"},{"SurahNumber":11,"VerseNumber":71,"Text":"A žena jeho, jež vedle stála, se smála, zatímco on seděl; a oznámili jsme jí o Izákovi a po Izákovi o Jakubovi zvěst radostnou"},{"SurahNumber":11,"VerseNumber":72,"Text":"I zvolala: \"Běda mi, jak porodit mám, když již stařena jsem a tento manžel můj stařec? To věru by bylo věcí podivuhodnou"},{"SurahNumber":11,"VerseNumber":73,"Text":"Řekli: \"Jsi snad udivena rozhodnutím Božím? Nechť na vás spočine milosrdenství Boží i požehnání Jeho, lidé domu tohoto a On chvályhodný je i slávyplný"},{"SurahNumber":11,"VerseNumber":74,"Text":"Když pak strach opustil Abrahama a on pochopil zvěst radostnou, jal se s Námi přít o lid Lotův"},{"SurahNumber":11,"VerseNumber":75,"Text":"neboť Abraham byl věru člověk soucitný, laskavý a kajícný"},{"SurahNumber":11,"VerseNumber":76,"Text":"I řekli vyslanci: \"Abrahame, přestaň s tím, vždyť rozkaz Pána tvého byl již vydán a dolehne na ně trest neodvratný"},{"SurahNumber":11,"VerseNumber":77,"Text":"A když přišli vyslanci Naši k Lotovi, udělalo se mu nevolno a pojala jej úzkost o ně, že nebude je moci chránit, a pravil: \"Tohle určitě bude den obtížný"},{"SurahNumber":11,"VerseNumber":78,"Text":"A seběhl se u něho v chvatu lid jeho a oni již dříve činy hnusné páchali a řekl jim Lot: \"Lide můj, zde máte dcery mé, ony jsou pro vás čistší. Bojte se Boha a nezahanbujte mne v hostech mých. Což není mezi vámi jediný muž spravedlivý"},{"SurahNumber":11,"VerseNumber":79,"Text":"Zvolali: \"Ty přece víš, že na dcery tvé si žádné nároky neděláme, a ty dobře víš, čeho si žádáme"},{"SurahNumber":11,"VerseNumber":80,"Text":"Odpověděl: \"Kéž bych měl dosti síly proti vám, či kéž bych se mohl utéci k opoře mocné"},{"SurahNumber":11,"VerseNumber":81,"Text":"Pravili vyslanci: \"Lote, jsme vyslanci Pána tvého a tihle se k tobě nedostanou. Vydej se na cestu s rodinou svou po uplynutí části noci a nikdo z vás nechť se neobrací - jen žena tvá tak učiní, ji postihne to, co i ostatní postihne. A čas pro ně stanovený za jitra nastane, což není již jitro blízko"},{"SurahNumber":11,"VerseNumber":82,"Text":"A když přišel rozkaz Náš, obrátili jsme město jejich naruby a dali jsme na ně pršet kamení z hlíny upěchované"},{"SurahNumber":11,"VerseNumber":83,"Text":"u Pána tvého označené - a není to vzdáleno od nespravedlivých"},{"SurahNumber":11,"VerseNumber":84,"Text":"A k Madjanovcům jsme vyslali bratra jejich Šu´ajba a on pravil jim: \"Lide můj, uctívejte Boha a nemějte božstvo vedle Něho. A nedávejte špatné míry a váhy! Já vidím, že v blahobytu si žijete, však obávám se pro vás trestu dne, jenž vše obklopí"},{"SurahNumber":11,"VerseNumber":85,"Text":"Lide můj, měřte a važte naprosto spravedlivě a nepoškozujte v ničem lidi a nepůsobte na zemi zlo šíříce pohoršení"},{"SurahNumber":11,"VerseNumber":86,"Text":"Dobrota Boží je pro vás lepší, jste-li věřící, a já nejsem věru nad vámi strážcem žádným"},{"SurahNumber":11,"VerseNumber":87,"Text":"Odpověděli: \"Šu´ajbe, nařizuje ti snad modlitba tvá, abychom opustili to, co otcové naši uctívali, anebo abychom přestali nakládat s majetkem svým, jak chceme? Tys přece jinak člověk mírný a rozvážný"},{"SurahNumber":11,"VerseNumber":88,"Text":"I pravil Šu´ajb: \"Lide můj, což nevidíte, že mám jasný důkaz od Pána svého a že mi uštědřil od Sebe obživu překrásnou? Já nechci se s vámi příti o to, co vám zakazuji, já pouze chci, abyste se polepšili, pokud jsem toho schopen, a úspěch můj jen od Boha závisí, na Něj se spoléhám a k Němu se kajícně obracím"},{"SurahNumber":11,"VerseNumber":89,"Text":"Lide můj, nechť odpor váš vůči mně na vás neuvalí hřích, abyste nebyli postiženi tím, co již postihlo lid Noemův či lid Lotův nebo lid Sálihův - a lid Lotův není od vás příliš vzdálen"},{"SurahNumber":11,"VerseNumber":90,"Text":"Pána svého o odpuštění proste a pokání před Ním čiňte? vždyť Pán můj slitovný je i láskyplný"},{"SurahNumber":11,"VerseNumber":91,"Text":"Odpověděli: \"Šu´ajbe, chápeme jen málo z toho, co říkáš, avšak vidíme věru, žes slabý mezi námi, a nebýt rodu tvého, věru bychom tě ukamenovali, neboť nejsi vůči nám příliš mocný"},{"SurahNumber":11,"VerseNumber":92,"Text":"Pravil Šu´ajb: \"Lide můj, zdaž rod můj je pro vás mocnější než Bůh, takže jste Jej nechali za sebou nestarajíce se o něj? Pán můj však věru objímá ve vědění Svém vše, co děláte"},{"SurahNumber":11,"VerseNumber":93,"Text":"Lide můj, jednejte podle stanoviska svého, já také tak budu jednat a potom poznáte, koho postihne trest zahanbující a kdo vlastně lhářem byl. Dávejte pozor, já také budu dávat pozor s vámi"},{"SurahNumber":11,"VerseNumber":94,"Text":"A když přišel rozkaz Náš, zachránili jsme Šu´ajba a ty, kdož spolu s ním uvěřili, z milosrdenství od Nás přicházejícího. A postihlo ty, kdož nespravedliví byli, vzkřiknutí jediné a jitro nalezlo je v domech jejich ležící tvářemi k zemi"},{"SurahNumber":11,"VerseNumber":95,"Text":"jako by v nich nikdy nebyli žili. Ó ano, pryč s Madjanovci, tak jako bylo řečeno: pryč s Thamúdovci"},{"SurahNumber":11,"VerseNumber":96,"Text":"A poslali jsme Mojžíše se znameními Našimi a zjevnou pravomocí"},{"SurahNumber":11,"VerseNumber":97,"Text":"k Faraónovi a velmožům jeho; ti však následovali rozkazu Faraónova, ačkoliv rozkaz ten k správnému nemohl vésti"},{"SurahNumber":11,"VerseNumber":98,"Text":"A půjde Faraón v čele lidu svého v den zmrtvýchvstání a dovede je k místu, kde napojí je ohněm - a jak hnusné je napajedlo, z něhož píti budou"},{"SurahNumber":11,"VerseNumber":99,"Text":"A byli prokletím pronásledováni na tomto světě a budou tak i v den zmrtvýchvstání - jak hnusný je dar, jenž bude jim darován"},{"SurahNumber":11,"VerseNumber":100,"Text":"A toto je část zvěstí o městech, které ti vyprávíme: některá z nich ještě stojí, jiná však byla smetena"},{"SurahNumber":11,"VerseNumber":101,"Text":"My neukřivdili jsme obyvatelům jejich, nýbrž oni sami sobě ukřivdili, a nebyla jim k ničemu božstva jejich, jež vedle Boha vzývali, když naplnil se rozkaz Pána tvého, ba naopak, pouze zkázu jejich rozmnožila"},{"SurahNumber":11,"VerseNumber":102,"Text":"Takový je zásah Pána tvého, když města zasahuje, jež nespravedlivá jsou. A zásah Jeho věru bolestný je a prudký"},{"SurahNumber":11,"VerseNumber":103,"Text":"A zajisté je v tom znamení pro toho, kdo bojí se trestu dne posledního; a to bude den, v němž lidé budou shromážděni, a bude to den, v němž všichni budou přítomni"},{"SurahNumber":11,"VerseNumber":104,"Text":"Námi pouze do lhůty stanovené odložený"},{"SurahNumber":11,"VerseNumber":105,"Text":"A v den, až se dostaví, nepromluví duše žádná bez Jeho svolení a budou mezi nimi nešťastní i blažení"},{"SurahNumber":11,"VerseNumber":106,"Text":"Pokud se týká nešťastníků, ti do ohně přijdou a v něm bude pro ně jen sténání a úpěni"},{"SurahNumber":11,"VerseNumber":107,"Text":"a zůstanou tam navěky, dokud nebesa a země budou trvat a dokud Pán tvůj nebude chtít jinak; a Pán tvůj je věru vykonavatelem toho, co si přeje"},{"SurahNumber":11,"VerseNumber":108,"Text":"Pokud se týká blažených, ti do zahrad se dostanou a nesmrtelní tam zůstanou, dokud nebesa a země budou trvat a dokud Pán tvůj nebude chtít jinak a to dar bude nezkrácený"},{"SurahNumber":11,"VerseNumber":109,"Text":"A nepochybuj nikterak ohledně toho, co lidé tito uctívají: vždyť uctívají jen to, co před nimi již otcové jejich uctívali. A My dáme jim podíl jejich přesně, bez zkrácení"},{"SurahNumber":11,"VerseNumber":110,"Text":"A zajisté jsme již kdysi dali Mojžíšovi Písmo a vznikly o něm spory; a kdyby nebylo slova, jež předtím již přišlo od Pána tvého, bylo by mezi nimi již rozhodnuto. A oni stále o něm vážně pochybují"},{"SurahNumber":11,"VerseNumber":111,"Text":"Pán tvůj pak zajisté přesně každému za skutky jeho odplatí a On dobře je zpraven o tom, co dělají"},{"SurahNumber":11,"VerseNumber":112,"Text":"Jdi přímo tak, jak přikázáno ti bylo, a taktéž nechť činí ti, kdož s tebou k Bohu se obrátili! A nebuďte vzpurní, vždyť On jasně zří vše, co konáte"},{"SurahNumber":11,"VerseNumber":113,"Text":"Neopírejte se o ty, kdož nespravedliví jsou, aby vás nepohladil oheň pekelný. A nemáte kromě Boha ochránců žádných a jinou pomoc nedostanete"},{"SurahNumber":11,"VerseNumber":114,"Text":"Konej modlitbu na obou koncích dne i v nočních hodinách, blízkých k ránu a večeru! A dobré skutky věru rozptylují špatné - a toto je připomenutí pro ty, kdož Boha vzpomínají"},{"SurahNumber":11,"VerseNumber":115,"Text":"Buď neochvějný, neboť Bůh nedopustí, aby ztratila se odměna těch, kdož dobré konají"},{"SurahNumber":11,"VerseNumber":116,"Text":"Proč bylo mezi pokoleními předešlými tak málo těch, kdož byli poctiví a bránili šíření pohoršení na zemi? A ty jsme zachránili. Zatímco nespravedliví následovali to, čeho se jim dostalo z přepychu, a stali se hříšníky"},{"SurahNumber":11,"VerseNumber":117,"Text":"Pán tvůj pak není takový, aby zničil města ona nespravedlivě, zatímco obyvatelé jejich skutky zbožné konali"},{"SurahNumber":11,"VerseNumber":118,"Text":"Kdyby Pán tvůj chtěl, byl by věru učinil lidstvo národem jediným, avšak oni stále jsou ve sporech"},{"SurahNumber":11,"VerseNumber":119,"Text":"kromě těch, nad nimiž se Pán tvůj slitoval; a kvůli tomu je stvořil. Nechť tedy splní se slovo Pána tvého: \"Já věru peklo džiny i lidmi společně naplním"},{"SurahNumber":11,"VerseNumber":120,"Text":"A vyprávíme ti toto vše ze zvěstí o poslech, abychom tím povzbudili srdce tvé a aby s tím k tobě přišla pravda i varování a připomenutí věřícím"},{"SurahNumber":11,"VerseNumber":121,"Text":"Rci těm, kdož nevěří: \"Jednejte podle stanoviska svého, my také podle svého budeme jednat"},{"SurahNumber":11,"VerseNumber":122,"Text":"Vyčkávejte a my také budeme vyčkávat"},{"SurahNumber":11,"VerseNumber":123,"Text":"A Bohu náleží nepoznatelné na nebesích i na zemi a k Němu se vrací rozkazy všechny. Uctívej Jej tedy a na Něj spoléhej - a není Pánu tvému lhostejné to, co děláte"},{"SurahNumber":12,"VerseNumber":1,"Text":"Alif lám rá! Toto jsou Písma zjevného znamení"},{"SurahNumber":12,"VerseNumber":2,"Text":"seslali jsme je jako Korán arabský - snad budete rozumní"},{"SurahNumber":12,"VerseNumber":3,"Text":"Tím, že ti zjevujeme tento Korán, vyprávíme ti příběh nejkrásnější, zatímco dříve byls věru jedním z těch, kdož o tom neměli tušení"},{"SurahNumber":12,"VerseNumber":4,"Text":"Hle, pravil Josef otci svému: \"Otče můj, spatřil jsem ve snu jedenáct hvězd, slunce i měsíc a zřel jsem, jak přede mnou se klaní"},{"SurahNumber":12,"VerseNumber":5,"Text":"I odpověděl otec jeho: \"Synáčku můj, nevyprávěj bratřím svým sen svůj, jinak proti tobě úklady nastrojí, vždyť satan je člověka nepřítel zjevný"},{"SurahNumber":12,"VerseNumber":6,"Text":"A takto si tě Pán tvůj vyvolí a záhady tě vykládat naučí a tak přízeň svou vůči tobě i rodu Jakubovu završí, stejně jako již dříve ji dovršil vůči tvým dvěma předkům, Abrahamovi a Izákovi. Pán tvůj věru vševědoucí je i moudrý"},{"SurahNumber":12,"VerseNumber":7,"Text":"A stali se Josef a bratři jeho znameními pro ty, kdož se táží"},{"SurahNumber":12,"VerseNumber":8,"Text":"Hle, řekli bratři jeho: \"Josef a bratr jeho jsou věru otci našemu milejší než my, ačkoliv jedno příbuzenstvo jsme - a otec náš je věru v bludu zjevném"},{"SurahNumber":12,"VerseNumber":9,"Text":"Zabme tedy Josefa nebo jej vzdalme ze země a tvář otcova se rozzáří jen pro nás a my potom se lidmi bezúhonnými staneme"},{"SurahNumber":12,"VerseNumber":10,"Text":"Pravil jeden z nich: \"Nezabíjejme Josefa, nýbrž vhoďme jej do hlubin studny a nějací cestující jej pak vysvobodí, učiníme-li tak"},{"SurahNumber":12,"VerseNumber":11,"Text":"A řekli: \"Otče náš, proč nám nedůvěřuješ ohledně Josefa, vždyť my věru jsme jeho rádci upřímnými"},{"SurahNumber":12,"VerseNumber":12,"Text":"Pošli jej zítra s námi, ať povyrazí se a pohraje si a my budeme na něj dobrý pozor dávat"},{"SurahNumber":12,"VerseNumber":13,"Text":"Odpověděl: \"Rmoutí mě, že jej odvádíte, a mám strach, že by jej vlk mohl sežrat, zatímco vy se nebudete o něj starat"},{"SurahNumber":12,"VerseNumber":14,"Text":"Řekli: \"Kdyby jej měl sežrat vlk, když je nás takový houf, bylo by to s námi velmi špatné"},{"SurahNumber":12,"VerseNumber":15,"Text":"A když s ním odešli a domlouvali se, že vhodí jej do hlubin studně, vnukli jsme mu: \"Ty zpravíš je o tomto činu jejich ve chvíli, kdy nebudou tušit, oč jde"},{"SurahNumber":12,"VerseNumber":16,"Text":"A vrátili se navečer s pláčem k otci svému"},{"SurahNumber":12,"VerseNumber":17,"Text":"a řekli: \"Otče náš, odešli jsme, abychom závodili v běhu a nechali jsme Josefa u věcí našich a sežral jej vlk. Ale ty nám neuvěříš, i kdybychom hovořili pravdu"},{"SurahNumber":12,"VerseNumber":18,"Text":"A předložili jeho košili, na níž byla krev falešná; i zvolal otec jejich: \"Ó nikoliv, to duše vaše vás svedly ve věci té, leč trpělivost je překrásná a u Boha je třeba hledat útěchu před tím, co mi namlouváte"},{"SurahNumber":12,"VerseNumber":19,"Text":"A přišli cestující a poslali muže svého, aby načerpal vody; když pak vhodil měch svůj do studny, vykřikl: \"Dobrá zpráva! Tady je nějaký hoch!\" A vzali jej do zajetí jako zboží a Bůh dobře věděl, co dělají"},{"SurahNumber":12,"VerseNumber":20,"Text":"Prodali jej pak za nízkou cenu několika dirhamů odpočítaných a byli v tom zdrženliví"},{"SurahNumber":12,"VerseNumber":21,"Text":"A pravil ten Egypťan, který jej koupil, manželce své: \"Ucti jej slušným ubytováním, možná že nám bude užitečný anebo jej za vlastního syna přijmeme.\" Takto jsme usadili Josefa v zemi té, abychom jej naučili záhady vykládat. Tak Bůh vítězně dovršuje dílo Své, ale většina lidí to neví"},{"SurahNumber":12,"VerseNumber":22,"Text":"A když pak dosáhl dospělosti, darovali jsme mu moudrost a vědění, neboť takto My odměňujeme ty, kdož dobro konají"},{"SurahNumber":12,"VerseNumber":23,"Text":"A snažila se jej ta, v jejímž domě byl, svést a zavřela dveře všechny a řekla mu: \"Pojď sem!\" I zvolal Josef: \"Bůh mě chraniž!, On je mým Pánem a uštědřil mi překrásný pobyt. Vždyť hříšníci věru nebudou blaženi"},{"SurahNumber":12,"VerseNumber":24,"Text":"A byla by podlehla vášni své a i on byl by podlehl, kdyby byl neviděl důkaz od Pána svého. A takto jsme od něho odvrátili špatnost a smilstvo, neboť on patřil k Našim služebníkům upřímným"},{"SurahNumber":12,"VerseNumber":25,"Text":"A oba běželi jako o závod ke dveřím a roztrhla košili jeho na zádech; u dveří pak potkali jejího manžela, i vykřikla: \"Jak odměněn má být ten, jenž chtěl se dopustit špatného na rodině tvé, ne-li vězením či trestem bolestným"},{"SurahNumber":12,"VerseNumber":26,"Text":"I zvolal Josef: \"To ona mne sváděla.\" A dosvědčil pak svědek z rodiny její: \"Je-li košile roztržena vpředu, tedy ona pravdu dí a on ze lhářů je jedním"},{"SurahNumber":12,"VerseNumber":27,"Text":"Však je-li košile vzadu roztržena, tedy lže ona a on je pravdomluvný"},{"SurahNumber":12,"VerseNumber":28,"Text":"A když manžel uviděl, že košile vzadu je roztržena, zvolal: \"Tohle je věru jeden z vašich ženských úkladů, vždyť lest vaše zajisté je nesmírná"},{"SurahNumber":12,"VerseNumber":29,"Text":"Josefe, odvrať mysl svou od toho a ty, ženo, pros za odpuštění viny své, neboť jsi vskutku žena hříšná"},{"SurahNumber":12,"VerseNumber":30,"Text":"A říkaly ženy v městě tom: \"Velmožova žena sváděla mladého sluhu svého, jenž vzbudil lásku vášnivou v ní. A věru ji vidíme ve zjevném poblouznění"},{"SurahNumber":12,"VerseNumber":31,"Text":"Když uslyšela jejich pomluvy lstivé, poslala k nim a připravila pro ně pomeranče a každé z nich pak dala nůž. Pak zvolala: \"Vejdi k nim, Josefe!\" A když jej spatřily, nadchly se jím tak, že až ruce své si pořezaly a vykřikly: \"Chraň nás Bůh; to smrtelník věru nemůže být ani, to anděl jest vznešený"},{"SurahNumber":12,"VerseNumber":32,"Text":"Pravila: \"Toto je ten, kvůli němuž jste mne hanily. Vskutku jsem jej sváděla, avšak on svodům odolal. Jestliže však nyní nesplní to, co poručím, bude věru uvězněn a stane se opovrženým"},{"SurahNumber":12,"VerseNumber":33,"Text":"I zvolal Josef: \"Pane můj, vězení je mi milejší než to, k čemu mne vyzývají. Jestliže ode mne neodvrátíš úklady jejich, zatoužím po nich a z nerozumných budu jedním"},{"SurahNumber":12,"VerseNumber":34,"Text":"I vyslyšel jej Pán jeho a odvrátil od něho úklady jejich - a On zajisté je slyšící i vševědoucí"},{"SurahNumber":12,"VerseNumber":35,"Text":"Později, když viděli znamení, se jim uzdálo, aby jej na čas uvěznili"},{"SurahNumber":12,"VerseNumber":36,"Text":"A spolu s ním přišli do vězení dva mladící a jeden z nich prohlásil: \"Viděl jsem se ve snu, jak víno vytlačuji.\" A druhý pravil: \"Viděl jsem se ve snu, jak nesu na hlavě chleby, z nichž klovou ptáci. Sděl nám, Josefe, výklad toho, neb vidíme, že patříš mezi lidi dobro konající"},{"SurahNumber":12,"VerseNumber":37,"Text":"I odpověděl: \"Předtím než dostanete stravu, jež vám je dávána, sdělím vám výklad toho, dříve než ony sny se uskuteční. A toto je to, čemu mne naučil Pán můj, a opustil jsem náboženství lidí, kteří v Boha nevěří a život posmrtný popírají"},{"SurahNumber":12,"VerseNumber":38,"Text":"Pak následoval jsem náboženství předků svých, Abrahama, Izáka a Jakuba. A nehodí se pro nás, abychom cokoliv k Bohu přidružovali a v tom milost Boží je k nám i lidem, však mnozí lidé jsou nevděční"},{"SurahNumber":12,"VerseNumber":39,"Text":"Přátelé moji vězeňští, jsou snad rozdělení páni lepší než Bůh jediný, vše podmaňující"},{"SurahNumber":12,"VerseNumber":40,"Text":"Ti, které uctíváte vedle Něho, nejsou leč jména, jež dali jste jim vy i otcové vaši, a Bůh ohledně nich neseslal žádné zplnomocnění. Rozhodnutí náleží jedině Bohu a On poručil, abyste neuctívali nikoho kromě Něho. A to je náboženství neměnné, však většina lidí to neví"},{"SurahNumber":12,"VerseNumber":41,"Text":"Přátelé moji vězeňští, jeden z vás bude napájet pána svého vínem, a pokud o druhého jde, ten bude ukřižován a ptáci mu budou klovat do hlavy. A rozhodnuta je již věc, o níž jste žádali dobrozdání"},{"SurahNumber":12,"VerseNumber":42,"Text":"A řekl tomu, o němž se domníval, že bude zachráněn: \"Zmiň se o mně pánu svému!\" Však satan způsobil, že zapomněl vzpomenout Pána svého, a Josef zůstal několik let ve vězení"},{"SurahNumber":12,"VerseNumber":43,"Text":"Pravil král: \"Viděl jsem ve snu sedm tučných krav, jež požíralo sedm krav hubených; a viděl jsem sedm zelených klasů a sedm klasů uschlých. Velmožové, vyložte mi sen můj, jste-li výkladu snů schopni"},{"SurahNumber":12,"VerseNumber":44,"Text":"I řekli: \"Popletené sny to jsou a my ve výkladu snů se nevyznáme"},{"SurahNumber":12,"VerseNumber":45,"Text":"Tu pravil ten, jenž zachránil se z těch dvou vězňů, vzpomenul si po čase: \"Já sdělím vám výklad toho snu, pošlete-li mne"},{"SurahNumber":12,"VerseNumber":46,"Text":"Josefe spravedlivý, vylož nám sen o sedmi kravách tučných, jež budou sežrány sedmi kravami hubenými, a sen o sedmi klasech zelených a sedmi klasech uschlých! Možná, že k lidem se vrátím a možná že vědět budou"},{"SurahNumber":12,"VerseNumber":47,"Text":"Odpověděl Josef: \"Budete sít sedm let podle zvyku svého a to, co sklidíte, ponecháte v klasech kromě té malé části, již sníte"},{"SurahNumber":12,"VerseNumber":48,"Text":"A poté později přijde sedm let suchých, jež pozrou vše, co předtím jste shromáždili, kromě malé části, již stranou uschováte"},{"SurahNumber":12,"VerseNumber":49,"Text":"A po tomto přijde jeden rok, v němž lidem dostane se deště a v němž opět tlačit víno budou"},{"SurahNumber":12,"VerseNumber":50,"Text":"A poručil král: \"Přiveďte ho!\" Když přišel posel k Josefovi, řekl mu tento: \"Vrať se k pánu svému a zeptej se ho, jaké byly záměry těch žen, jež ruce si pořezaly. Pán můj o úkladech jejich dobře ví"},{"SurahNumber":12,"VerseNumber":51,"Text":"Král pak otázal se těch žen: \"Jaké byly vaše úmysly, když Josefa jste sváděly?\" Odpověděly: \"Chraň nás Bůh, my nic špatného o něm nevíme.\" A žena velmožova řekla: \"Nyní pravda jasně vystoupila, byla jsem to já, která jej sváděla, a on věru mezi pravdomluvné patří"},{"SurahNumber":12,"VerseNumber":52,"Text":"A tak je to, aby věděl, že jsem jej neoklamal ohledně skrytého a že Bůh nepřivede úklad proradných ke zdaru"}]}