{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":41,"VerseNumber":47,"Text":"Gyali okumanya olunaku lw'enkomerero gye kuzzibwa, ebibala tebiva mu bikuta byabyo, era ekikazi tekifuna lubuto wadde okuzaala wabula ku lwakumanya kwe, n’olunaku (Katonda) lwalibakowoola (ng'a babuuza) nti baliwa abo bemwangattako? baligamba nti tukutegeeza nti tewali nomu mu ffe ayinza kuba mujulizi (kw'ekyo ekyokuba nti olina ebikugattibwako)"},{"SurahNumber":41,"VerseNumber":48,"Text":"Era biribabulako ebyo bye baasinzanga oluberyeberye, era bagenda kukakasa nti tebalina buddukiro"},{"SurahNumber":41,"VerseNumber":49,"Text":"Omuntu takoowa kusaba (okufuna) obulungi naye akabi bwe kamutuukako aggwamu essuubi naakutuka n'okusuubira"},{"SurahNumber":41,"VerseNumber":50,"Text":"Naye bwetumukombya ku kusaasira okuva gye tuli oluvanyuma lwakabi akaba kamutuseeko, ddala agamba nti kino nkifunye lwa kukola kwange era ssirowooza nti olunaku lw'enkomerero lulibaawo (naye) ne bwendizzibwa ewa Mukama omulabirizi wange, mazima nze ndiba nina okufuna ebirungi waali, kale nno ddala tugenda kutegeeza abo abakafuwala, ebyo bye baakola era ddala tugenda kubakombesa ku bibonerezo ebizito ennyo"},{"SurahNumber":41,"VerseNumber":51,"Text":"Bwetugabira omuntu ebyengera awuguka (naava ku ddiini) nadda ku bbali (nga takyayagala kubeera na bantu balala) olwokwekuza naye akabi bwe kamutuukako (olwo adda eri Katonda) era n'aba nga asaba okusaba okutakoma"},{"SurahNumber":41,"VerseNumber":52,"Text":"Bagambe nti mukiraba nti singa ddala (Kur’ani) yava wa Katonda oluvanyuma nemugiwakanya, ani mubuze asinga oyo ali mu kuwakana okuli ewala (n’amazima)"},{"SurahNumber":41,"VerseNumber":53,"Text":"Tujja kubalaga obubonero bwaffe mu bwengula ne mu bo bennyini okutuusiza ddala amazima lweganabeeyoleka nti ddala yyo (Kur'ani) ge mazima, abaffe tekimala okuba nga Mukama omulabirizi wo nga ddala yye abaawo (nga kikolebwa)"},{"SurahNumber":41,"VerseNumber":54,"Text":"Abange mazima bo bali mu kubuusabuusa okusisinkana Mukama omulabirizi waabwe, abange (mukimanye nti) mazima yye yetoolodde (mu kumanya kwe) buli kintu"},{"SurahNumber":42,"VerseNumber":1,"Text":"Ha Miim"},{"SurahNumber":42,"VerseNumber":2,"Text":"Ayin Siin Kaaf"},{"SurahNumber":42,"VerseNumber":3,"Text":"Bwatyo Katonda nantalemwa, mugobansonga, akutumira obubaka era nga bweyatuma eri abo abaaliwo oluberyeberye lwo"},{"SurahNumber":42,"VerseNumber":4,"Text":"Bibye yekka byonna ebiri mu ggulu omusanvu n'ebyo ebiri mu nsi ,era yye ye wa waggulu ennyo owekitiibwa"},{"SurahNumber":42,"VerseNumber":5,"Text":"Eggulu omusanvu kumpi kweyuzaamu okutandikira waggulu waago (ku lwo kugulumiza Katonda) ne ba Malayika batendereza ebitendo bya Mukama omulabirizi waabwe, era basabira abali mu nsi ekisonyiwo, abange mazima Katonda yye ye musonyiyi ennyo omusaasizi"},{"SurahNumber":42,"VerseNumber":6,"Text":"Naye abo abeteerawo ebisinzibwa ebirala nebamuvaako, Katonda mulondoozi ku bo, era ggwe toli mukuumi ku bo"},{"SurahNumber":42,"VerseNumber":7,"Text":"Bwekityo twakuweereza Kur’ani nga eri mu luwarabu obe nga otiisa (nayo) maama w'ebibuga byonna (Makkah) n'abali mu bitundu ebikyetoolodde era otiise (abantu) olunaku lw'okukungaana olutaliimu kubuusabuusa, nga ekibinja kya kuyingira jjana ate ekibinja ekirala kya kuyingira muliro ogububuuka"},{"SurahNumber":42,"VerseNumber":8,"Text":"Singa Katonda yayagala (bonna) yandibafudde ekibiina kimu, naye ayingiza oyo gwaba ayagadde mu kusaasira kwe, ate abeeyisa obubi tebaliba na mukuumi wadde omutaasa"},{"SurahNumber":42,"VerseNumber":9,"Text":"Oba baaleka Katonda nebeeterawo ba katonda (abalala) so nno Katonda ye ye mukuumi, era yye ye wokulamusa abafu, era ye (bulijjo) muyinza ku buli kintu kyonna"},{"SurahNumber":42,"VerseNumber":10,"Text":"Ekintu kyonna kyemuba mwawukanyeemu, okulamula kwakyo kuli eri Katonda, oyo mwe Katonda ye Mukama omulabirizi wange. ye yekka gwe nneesiga era gyali gyenzira"},{"SurahNumber":42,"VerseNumber":11,"Text":"Omutandisi weggulu ne nsi, abateerawo nga agya mu mmwe bemufumbiriganwa nabo, era yabateerawo mu bisolo ebirundibwa bibiri bibiri (ekisajja n'ekikazi) nga abazalukusa mu nkola eyo, tewali kintu kiringa yye, era yye ye muwulizi ennyo omulabi ennyo"},{"SurahNumber":42,"VerseNumber":12,"Text":"Yekka yaalina ebitambulirwako eggulu omusanvu ne nsi, ayanjuluza riziki eri oyo gwaba ayagadde, ate nafunza (kwoyo gwaba ayagadde) mazima yye ye mumanyi ennyo wa buli kintu"},{"SurahNumber":42,"VerseNumber":13,"Text":"Yabalaalikako mu ddiini ebyo bye yalaamira Nuuhu n'ebyo bye twassa ku ggwe n'ebyo byetwalamira Ibrahim ne Mussa ne Issa ebigamba nti muyimirizeewo eddiini temujawukanangamu kizitoye kubagatta ku Katonda ebintu ebirala ekyo kye mubakowoola okujja gye kiri, Katonda alondobamu oyo gwaba ayagadde nadda gyali, era alungamya okudda gyali oyo eyeemenya"},{"SurahNumber":42,"VerseNumber":14,"Text":"Tebaayawukana okugyako luvannyuma lwa kumanya okubajjira (nga ekyabatuusa kwekyo) bwe bukyayi obwali wakati waabwe, era singa si kigambo ekyakulembera nga kiva ewa Mukama omulabirizi wo (ekyo butazikirizaawo bonoonyi) okutuusa ebbanga eggere (erya baweebwa) waalisaliddwawo wakati waabwe (mu kiseera ekyo kye nnyini) era mazima abo abasikizibwa ekitabo oluvanyuma lwabwe, mu kyo bali mu kubuusabuusa okujjudde okutankana"},{"SurahNumber":42,"VerseNumber":15,"Text":"N’olwekyo kale kowoola (abantu okujja eri e ddiini) era obeere mwesimbu nga bwe walagirwa, era togoberera kwagala kwabwe era gamba nti nzikiriza e bitabo ebyo Katonda bye yassa, era nalagirwa okukola obwenkanya wakati wa mmwe. Katonda ye mulabirizi waffe era omulabirizi wa mmwe ffe tulina emirimu gyaffe na mmwe mulina emirimu gya mmwe. Tewali nkayana wakati waffe na mmwe (anti amazima meyolefu), Katonda agenda kutusisinkanya (ffe na mmwe) era gyali yokka yeeri obuddo"},{"SurahNumber":42,"VerseNumber":16,"Text":"N'abo abawakana ku bikwata ku Katonda, oluvanyuma lwo kuba nti (omubaka Muhammad) yayanukulwa (nagobererwa), ensonga yaabwe ya butaliimu mu maaso ga Mukama omulabirizi waabwe, era baliko obusungu n'ebibonerezo ebikambwe"},{"SurahNumber":42,"VerseNumber":17,"Text":"Katonda yooyo eyassa ebitabo nga bya mazima n’obwenkanya. yye omanyira kuki oba olyawo olunaku lw’enkomerero luli kumpi"},{"SurahNumber":42,"VerseNumber":18,"Text":"Abo abatakkiriza basaba luleetebwe mangu, ate abo abakkiriza balwelaliikirira era bamanyi nti mazima ddala lwo (okutuuka kwalwo) ge mazima, abange mazima abo abawakana ku kubaawo kwo lunaku lw’enkomerero ddala bali mu bubuze obwewala"},{"SurahNumber":42,"VerseNumber":19,"Text":"Katonda alumirwa abaddu be, agabira oyo gwaba ayagadde era yye ye wamanyi nantakubwa ku mukono"},{"SurahNumber":42,"VerseNumber":20,"Text":"Oyo ayagala ebikungulwa byo bulamu obwoluvanyuma tumwongeza mu bikungulwa bye, nooyo ayagala ebikungulwa byo bulamu bwensi tubimuwaako (ebyo bye twamugerera) naye nga talina ku nkomerero mugabo gwonna"},{"SurahNumber":42,"VerseNumber":21,"Text":"(Ekibabuza) oba balinayo be bagatta ku Katonda nga ba bateerawo amateeka g’eddiini ago Katonda ga takkiriza, era singa si kigambo ekyokusalawo (okulibaawo ku lunaku lw’enkomerero mangu ddala) wandiramuddwa wakati waabwe. Era mazima abeeyisa obubi balina ebibonerezo ebiruma ennyo"},{"SurahNumber":42,"VerseNumber":22,"Text":"(Ku lunaku olwo) oliraba abeeyisa obubi nga beraliikirira olwebyo bye bakola, era nga ddala ekyo kigenda kubatuukako ate abo abakkiriza ne bakola emirimu emirongoofu balibeera mu bifo byo mu jjana, balifuna ebyo bye baliyagala ewa Mukama omulabirizi waabwe, ekyo kyo, bwe bulungi obusuffu"},{"SurahNumber":42,"VerseNumber":23,"Text":"Ekyo kyekyo Katonda kyasanyusa nakyo abaddu be abo abakkiriza ne bakola emirimu emirongoofu. (Ggwe Nabbi Muhammad) bagambe nti (ekyo kubatuusaako obubaka) si kibasabirako mpeera wabula (kye mbagalamu) kwe kukolagana mu ngeri y’omukwano nga ab’oluganda. Oyo yenna akola obulungi tubumwongezaamu obulungi obulala, mazima Katonda musonyiyi nnyo musiimi nnyo"},{"SurahNumber":42,"VerseNumber":24,"Text":"Oba (ekibabuza lwakuba) bagamba nti (Muhmmad) yajweteka ku Katonda ebigambo mu bulimba, Katonda bwaba ayagadde asobola okuzibikira omutima gwo (singa okola nga bwe bagamba), era Katonda naggyawo ebitali bituufu nakakasa amazima olwebigambo bye, mazima yye amanyidde ddala ebiri mu bifuba"},{"SurahNumber":42,"VerseNumber":25,"Text":"Era yye yooyo akkiriza okwenenya kwa baddu be era naasonyiwa ebibi, era amanyi ebyo bye mukola"},{"SurahNumber":42,"VerseNumber":26,"Text":"Era ayanukula (okusaba kwabo) abakkiriza ne bakola emirimu emirongoofu era nabongera ebirungi bye, bo abakafiiri balina ebibonerezo ebikakali"},{"SurahNumber":42,"VerseNumber":27,"Text":"Singa Katonda yagaziya riziki ku baddu be balyonoonye mu nsi, wabula assa mu kipimo ekyo kyaba ayagadde mazima ye amanyidde ddala ebyomunda era alaba nnyo ebikwata ku baddu be"},{"SurahNumber":42,"VerseNumber":28,"Text":"Era ye yooyo atonnyesa enkuba oluvanyuma (lwa bantu) okukutuka n’okusuubira ,era abunyisa okusaasira kwe, era yye, ye mukuumi atenderezebwa ennyo"},{"SurahNumber":42,"VerseNumber":29,"Text":"Naakamu mu bubonero bwe (obulaga obuyinza bwe) kwe kutondebwa kwe ggulu omusanvu ne nsi. Nebyo ebirimu obulamu ebitambula bye yassa mu byombi. Era yye asobola okubakungaanya wayagalira"},{"SurahNumber":42,"VerseNumber":30,"Text":"Obuzibu bwonna obubatuukako kiba lwa nsonga yeebyo emikono gya mmwe byegiba gikoze ate nga alekera bingi"},{"SurahNumber":42,"VerseNumber":31,"Text":"Era mmwe temuli bayinza kulemesa (Katonda) ku nsi ate era nga ogyeko Katonda temulina mukuumi wadde omutaasa"},{"SurahNumber":42,"VerseNumber":32,"Text":"Era mu bubonero bwe g’emaato agaseyeeya ku nyanja nga galinga ensozi"},{"SurahNumber":42,"VerseNumber":33,"Text":"Bwaba ayagadde asobola okuyimiriza empewo (amaato) negabeera nga gayimiridde ku ngulu kwayo (ennyanja, nga tegabbira), mazima mwekyo mulimu obubonero (obulaga obuyinza bwa Katonda) eri buli mugumikiriza ennyo omwebaza"},{"SurahNumber":42,"VerseNumber":34,"Text":"Oba ayinza okugabbiza (nebazikirira) olw'ebibi bye baba bakoze, anti bulujjo alekera bingi"},{"SurahNumber":42,"VerseNumber":35,"Text":"Era abo abawakanya ebigambo byaffe, bateekwa bamanye nti tebagenda kufuna buddukiro"},{"SurahNumber":42,"VerseNumber":36,"Text":"Buli kintu kyonna kyemuba muweereddwa bya kwe yagala bya bulamu bwa nsi, so nga ebiri ewa Katonda bye bisinga obulungi era bye byo kusigalawo nga byabo abakkiriza ,era nga Mukama omulabirizi waabwe yekka gwe beesiga"},{"SurahNumber":42,"VerseNumber":37,"Text":"Era beebo abewala ebibi ebinene ne byo buwemu era bo bweba banyiize basonyiwa"},{"SurahNumber":42,"VerseNumber":38,"Text":"Era beebo abayanukula Mukama omulabirizi waabwe ne bayimirizaawo e sswala era nga bulijjo ekigambo kyabwe (kisalwawo nga kiyita mu) kuteseganya wakati waabwe era nga bagaba kwebyo bye tubagabirira"},{"SurahNumber":42,"VerseNumber":39,"Text":"Era beebo bwe baba batuukiddwako obulumbaganyi, bo belwanako"},{"SurahNumber":42,"VerseNumber":40,"Text":"Era empeera y'ekibi eba kibi ekifaanana nga kyo, kale nno oyo alekera natabagana (ne mu nne) okusasulwa kwe kuli ku Katonda, anti mazima yye (Katonda) tayagala bayisa ba nnaabwe bubi"},{"SurahNumber":42,"VerseNumber":41,"Text":"Omuntu eyetaasa nga abadde ayisiddwa bubi abo tebabalinaako kkubo (lya kubavunaana)"},{"SurahNumber":42,"VerseNumber":42,"Text":"Mazima ekkubo (ly’okuvunaana) liri kwabo abayisa obubi abantu ne bonoona mu nsi awatali nsonga, abo balina ebibonerezo ebiruma ennyo"},{"SurahNumber":42,"VerseNumber":43,"Text":"Naye omuntu agumikiriza nasonyiwa, mazima ddala ekyo kya mu bintu ebikkaatirizibwa (omukkiriza byateekwa okukola)"},{"SurahNumber":42,"VerseNumber":44,"Text":"(Awatali Katonda) oyo yenna Katonda gwabuza tayinza kuba na mukuumi, oliraba abeeyisa obubi kebaliraba ebibonerezo baligamba nti, abaffe waliwo ekkubo eriddayo (ku nsi)"},{"SurahNumber":42,"VerseNumber":45,"Text":"Olibalaba nga baleetebwa gye biri (ebibonerezo) nga banyomebwa olwokukkakkanyizibwa (okubatusiddwaako) baliba batunuulira ku mabbali g’aliiso (eriiso nga babba libbe), abo abakkiriza baligamba nti mazima abo abafafaganirwa beebo abafafagana bo bennyini nebafafaganya abantu baabwe ku lunaku lw'enkomerero. Mazima abeeyisa obubi ba kubeera mu bibonerezo ebyolubeerera"},{"SurahNumber":42,"VerseNumber":46,"Text":"Era tebaalina bakuumi babataasa ku Katonda, oyo yenna Katonda gwabuza tayinza kuba na kkubo (lya kulungama)"},{"SurahNumber":42,"VerseNumber":47,"Text":"Mwanukule Mukama omulabirizi wa mmwe nga olunaku terunnatuuka lwe wataliba buddukiro kuwona Katonda. Ku lunaku olwo temuliba na buddo, era temuliba na buwakaniro"},{"SurahNumber":42,"VerseNumber":48,"Text":"Bwebaba bagaanye tetukutumanga kuba kalondoozi ku bo, tovunanyizibwa okugyako okutuusa (obubaka). Era mazima ffe bwetukombesa omuntu ku kusaasira okuva gyetuli ku musanyusa, naye bwe batuukwako obuzibu olwebyo emikono gyabwe byegiba gikoze (ng’olwo bakyusa enjogera) anti bulijjo mazima omuntu tasiima"},{"SurahNumber":42,"VerseNumber":49,"Text":"Bwa Katonda obufuzi bwe ggulu omusanvu ne nsi, atonda ekyo kyaba ayagadde, agabira oyo gwaba ayagadde abaana ab’obuwala, era nagabira oyo gwaba ayagadde (omulala) abalenzi"},{"SurahNumber":42,"VerseNumber":50,"Text":"Oba abagattira ab’obuwala n’abobulenzi ate oluusi gwaba ayagadde amufuula mugumba (anti) mazima yye ye mumanyi ennyo omuyinza"},{"SurahNumber":42,"VerseNumber":51,"Text":"Tekisaanirangako muntu Katonda kwogera naye, okugyako nga amusaako bubaka, oba nayogera naye nga asinziira mabega wa kintu ekyawulawo, oba okutuma omubaka (Malayika), olwo nno kulwokusalawokwe namutumira kyaba ayagadde (anti) mazima yye wa waggulu nnyo mugoba nsonga"},{"SurahNumber":42,"VerseNumber":52,"Text":"Nabwekityo twakutumira (ggwe Nabbi Muhammad) omwoyo (Kur’ani eyitibwa mwoyo wano olwokuba yeewa emyooyo gy’abantu obulamu) nga ekyo kisinziira ku kiragiro kyaffe. Wali tomanyi nti ekitabo (Kur’ani) kye ki, wadde obukkiriza naye twagifuula ekitangaala nga tulungamya nayo oyo gwetuba twagadde mu baddu baffe, era mazima ggwe ddala olungamya eri ekkubo eggolokofu"},{"SurahNumber":42,"VerseNumber":53,"Text":"Ekkubo lya Katonda oyo bibye yekka ebiri mu ggulu omusanvu nebyo ebiri mu nsi. Abange eri Katonda ebintu byonna gye bidda"},{"SurahNumber":43,"VerseNumber":1,"Text":"Ha Miim"},{"SurahNumber":43,"VerseNumber":2,"Text":"Ndayidde ekitabo ekinnyonnyofu"},{"SurahNumber":43,"VerseNumber":3,"Text":"Mazima ffe twagissa Kur’ani nga eri mu luwarabu oba olyawo ne mutegeera"},{"SurahNumber":43,"VerseNumber":4,"Text":"Era mazima yo eri ku nsibuko ye bitabo (Lauhul mahfudh) ddala yo ya waggulu nnyo ejjudde amagezi"},{"SurahNumber":43,"VerseNumber":5,"Text":"Abaffe tunabajjirako ddala okubuulirira olwokuba muli abantu abasukka ekikemo (abatagoberera mateeka ga Katonda)"},{"SurahNumber":43,"VerseNumber":6,"Text":"Bameka ba Nabbi betwatuma mu baasooka"},{"SurahNumber":43,"VerseNumber":7,"Text":"Tewali Nabbi yenna yabajjira okugyako bamujeejanga"},{"SurahNumber":43,"VerseNumber":8,"Text":"Olwo nno netuzikiriza abamaanyi okusinga abo (abakafiiri be Makkah) era ekyatuuka ku baakulembera kimanyiddwa (abalala bandikitutte nga ekyokuyiga)"},{"SurahNumber":43,"VerseNumber":9,"Text":"Singa obabuuza nti ani yatonda eggulu omusanvu ne nsi, ddala bajja kugamba nti yabitonda nantakubwa ku mukono omumanyi ennyo"},{"SurahNumber":43,"VerseNumber":10,"Text":"Oyo eyabateerawo ensi nga nyanjuluze nagibateeramu amakubo mulyoke mulungame (mutuuke gye mulaga)"},{"SurahNumber":43,"VerseNumber":11,"Text":"Era oyo assa okuva waggulu amazzi nga ga kigero (ekyetaagisa) netuzza bugya nago ekitundu ekifu (olwekyeya) bwemutyo bwe mulifulumizibwa (nga muzuukira)"},{"SurahNumber":43,"VerseNumber":12,"Text":"Era yooyo eyatonda emitindo ebiri ebiri gyonna era nabateerawo amaato n’ebisolo ebyawaka ebyo bye mwebagala"},{"SurahNumber":43,"VerseNumber":13,"Text":"Mube nga mutebenkera ku migongo gyazo, oluvanyuma musiime ekyengera kya Mukama omulabirizi wa mmwe wemuzituulirako, era mugambe nti, musukkulumu oyo eyatugondeza kino tetwandibadde bakisobola"},{"SurahNumber":43,"VerseNumber":14,"Text":"Era mazima ddala ffe tuli ba kudda ewa Mukama omulabirizi waffe"},{"SurahNumber":43,"VerseNumber":15,"Text":"Naye abatakkiriza bateeka ku Katonda abamu ku baddube (nti nabo ba Katonda), mazima omuntu mwewakanyi omweyolefu"},{"SurahNumber":43,"VerseNumber":16,"Text":"Oba mwebyo byatonda mweyasalawo okwegyira abawala ate mmwe naasalawo okubawa abalenzi"},{"SurahNumber":43,"VerseNumber":17,"Text":"So nga omu kubo bwaba aweereddwa amawulire nti afunye omwana agwa mu kiti kyabo be bapaatiika ku Katonda ekyenyi kye kisiiba kifumye era nga naye munyiikaavu"},{"SurahNumber":43,"VerseNumber":18,"Text":"Abaffe oyo akuzibwa ng’ali mu bya kwenyiriza, era nga yye mu kunnyonnyola taba na nsonga nywevu (gwemuwa Katonda)"},{"SurahNumber":43,"VerseNumber":19,"Text":"Ba Malayika abo, abaddu ba Katonda omusaasizi ne babafuula abakazi! abaffe baaliwo nga batondwa? Obujulizi bwabwe (bwe bepampalika okuwa) bujja kuwandiikibwa era bagenda kubuuzibwa"},{"SurahNumber":43,"VerseNumber":20,"Text":"Era bagamba nti singa Katonda omusaasizi ennyo yayagala tetwandibasinzizza ekyo tebakirinaako kumanya kwonna, tebali (mu kukola ekyo) okugyako bateebereza buteebereza"},{"SurahNumber":43,"VerseNumber":21,"Text":"Abaffe twabawa ekitabo oluberyeberye lwakino (ekikolwa kyabwe) balyoke babe nga kye bekwatako"},{"SurahNumber":43,"VerseNumber":22,"Text":"Wabula bagamba nti mazima ffe twasanga baganda baffe nga bali ku nkola, era mazima ffe tuli ku buwufu bwabwe kwe tulungamira"},{"SurahNumber":43,"VerseNumber":23,"Text":"Nabwekityo tetwatuma luberyeberyelwo mu kitundu kyonna mutiisa okugyako nga babinojjo baamu bagamba nti mazima ffe twasanga bakadde baffe nga bali ku nkola, era mazima ffe tuli ku buwufu bwabwe tugoberera"},{"SurahNumber":43,"VerseNumber":24,"Text":"Omubaka waabwe kwe kugamba nti (kiba bwekityo) newakubadde nga mbaleetedde ekirungamu okusinga ekyo kye mwasangako bakadde ba mmwe ne bagamba nti mazima ffe, tuwakanya ekyo kye mutumiddwa nakyo"},{"SurahNumber":43,"VerseNumber":25,"Text":"Olwo nno netubabonereza, kale tunuulira enkomerero ya balimbisa yali etya"},{"SurahNumber":43,"VerseNumber":26,"Text":"Jjukira Ibrahim bwe yagamba kitawe n’abantu be, nti mazima nze neganye ebyo bye musinza"},{"SurahNumber":43,"VerseNumber":27,"Text":"Okugyako (okusinza) oyo eyantonda anti mazima yye yajja okunnungamya"},{"SurahNumber":43,"VerseNumber":28,"Text":"(Ibrahim) yakiteekawo nga kigambo ekyokusigalawo oluvanyuma lwe, balyoke babe nga badda (eri okwawula Katonda)"},{"SurahNumber":43,"VerseNumber":29,"Text":"Wabula nawa abo ne bakadde baabwe okweyagalira mu bulamu bwensi, okutuusiza ddala nga amazima gabajjidde (Kur’ani) n’omubaka annyonnyola (amazima ago)"},{"SurahNumber":43,"VerseNumber":30,"Text":"Naye nno amazima bwe gaamala okubajjira nebagamba nti lino ddogo, era mazima ffe tuliwakanya"},{"SurahNumber":43,"VerseNumber":31,"Text":"Era nebagamba nti singa Kur’ani eno essiddwa ku musajja owekitiibwa ngava mu kimu ku bitundu ebibiri"},{"SurahNumber":43,"VerseNumber":32,"Text":"Abaffe bo be bagabanya okusaasira kwa Katonda, (obwa Nabbi nga bwe baagala) ffe tubagabanyiza ebibabeesaawo mu bulamu bwensi, ne tusukkulumya abamu ku balala mu madaala, abamu balyoke bafuule bannaabwe abaweereza, wabula okusaasira kwa Katonda kwe kusinga obulungi kwebyo byonna bye bakungaanya"},{"SurahNumber":43,"VerseNumber":33,"Text":"Singa sikuba nti abantu bonna bajja kufuuka ekibiina kimu (eky'obukafiiri), buli eyandibadde awakanya Katonda omusaasizi ennyo twalitadde ku mayumba gaabwe obusolya nga bwa ffeeza ne ku madaala gebalinnyirako (bonoonekere ddala)"},{"SurahNumber":43,"VerseNumber":34,"Text":"Nga ne ku nyumba zaabwe twanditaddeko emiryango ne ku bitanda bye bawummulirako (nakwo twanditaddeko ffeeza)"},{"SurahNumber":43,"VerseNumber":35,"Text":"Era (twandibawadde) ebyokwewunda nga bya zzaabu, ebyo byonna tebiri okugyako okuba nga bya kweyagala bya bulamu bwansi, so nga enkomerero ewa Mukama omulabiriziwo, ya batya Katonda"},{"SurahNumber":43,"VerseNumber":36,"Text":"Nooyo yenna eyesulubabba ebigambo bya Katonda (Kur’ani) tumuteerawo Sitane olwo nno neba nga ye mukwanogwe"},{"SurahNumber":43,"VerseNumber":37,"Text":"Era mazima bo bannaabwe (ba Sitane) ddala babaziyiza okutuuka ku kkubo (eggolokofu) ate mazima bo ne basuubira nti balungamu"},{"SurahNumber":43,"VerseNumber":38,"Text":"Okutuusa (omuntu oyo eyesulubabba) lwalijja gyetuli aligamba nti nga ndabye, singa wakati wange naawe waliwo ebbanga eryenkana wakati we buvanjuba ne bugwanjuba, agenda kuba munywanyi mubi"},{"SurahNumber":43,"VerseNumber":39,"Text":"Mazima mmwe ekyokuba nti mwegattidde mu bibonerezo tekijja kubagasa olwaleero okuva lwe mweyisa obubi mwekka"},{"SurahNumber":43,"VerseNumber":40,"Text":"Abaffe ggwe (Muhammad) osobola okuwuliza kiggala oba okulaga muzibe ekkubo nooyo ali mu bubuze obweyolefu"},{"SurahNumber":43,"VerseNumber":41,"Text":"Singa tukugyawo (noofa nga tetunnaba kubonereza bajeemu abo) mazima ffe tuba ba ku babonereza"},{"SurahNumber":43,"VerseNumber":42,"Text":"Oba tulikulaga ekyo kye twa balaganyisa anti mazima ffe tusobola"},{"SurahNumber":43,"VerseNumber":43,"Text":"Kale wekwate kwekyo ekikuweebwa (Kur’ani) anti mazima ggwe oli ku kkubo eggolokofu"},{"SurahNumber":43,"VerseNumber":44,"Text":"Era mazima yo (Kur’ani) kitiibwa gyoli neeri abantu bo era lumu mugenda kubuuzibwa (ku ngeri gye mwagigobereramu)"},{"SurahNumber":43,"VerseNumber":45,"Text":"Buuza abo betwatuma oluberyeberye lwo mu babaka baffe nti, abaffe twaleka Katonda omusaasizi ennyo netuteekawo bu katonda obulala obusinzibwa"},{"SurahNumber":43,"VerseNumber":46,"Text":"Mazima twatuma Musa n’obubonero bwaffe nti genda eri Falawo na bakungu be, olwo nno nabagamba nti mazima nze ndi mubaka w'omulabirizi w’ebitonde"},{"SurahNumber":43,"VerseNumber":47,"Text":"Wabula bwe yabajjira n’obubonero bwaffe wagenda okulaba nga babusekerera"},{"SurahNumber":43,"VerseNumber":48,"Text":"Tetwabalaga kabonero konna okugyako nga kko kaba kanene okusinga kannaako (wabula era tebakkiriza) netubatusaako ebibonerezo oba olyawo ne bekyusa (okuva ku kye babaddeko)"},{"SurahNumber":43,"VerseNumber":49,"Text":"(Bwe balaba ebibonerezo) olwo nno ne bagamba nti owange ggwe omulogo tusabire Mukama omulabirizi wo ng’okozesa ebyo bye yakuwa (ebisabisibwa) mazima ffe ddala tujja kulungama"},{"SurahNumber":43,"VerseNumber":50,"Text":"Bwe twabagyako ebibonerezo amangu ago bo ne bamenya endagaano"},{"SurahNumber":43,"VerseNumber":51,"Text":"Era Firawo nalangirira mu bantu be naagamba nti abange bantu bange obufuzi bwa Misiri si bwange, nga nagino emigga gikulukutira wansi wange abaffe temulaba"},{"SurahNumber":43,"VerseNumber":52,"Text":"Wabula nze nsinga ono (Musa) oyo yye anyomwa, era nga kumpi tasobola na kunnyonnyola (nsonga) yonna"},{"SurahNumber":43,"VerseNumber":53,"Text":"Singa yanaanikibwa ebikomo ebya zaabu oba ba Malayika nebajja naye nga ba muwerekera (olwo nno) twanditegedde nti mubaka wa Katonda"},{"SurahNumber":43,"VerseNumber":54,"Text":"(Firawo) bwatyo bwe yazannyira ku bwongo bwa bantu be, olwo nno ne bamugondera era mazima bo nebaba abantu abonoonyi"},{"SurahNumber":43,"VerseNumber":55,"Text":"Bwe bamala okutunyiiza twababonereza ne tubazikiriza n’amazzi bonna"},{"SurahNumber":43,"VerseNumber":56,"Text":"Ne tubafuula abedda abogerwako era ne tubafuula eky'okulabirako eri ab'oluvanyuma"},{"SurahNumber":43,"VerseNumber":57,"Text":"Mutabani wa Mariam (Issa) bwe yakubirwako ekifaananyi, ogenda okulaba nga abantu bo kibawogganya (olwessanyu)"},{"SurahNumber":43,"VerseNumber":58,"Text":"Nebagamba nti abaffe ba katonda baffe bebasinga oba yye, tebakukubira kifaananyi ekyo okugyako lwa kuwalaaza mpaka, nedda (si ekyo kyokka kye bawakanya) bulijjo bo bantu bawakanyi"},{"SurahNumber":43,"VerseNumber":59,"Text":"(Isa) tali yye okugyako okuba nti muddu waffe nga abalala, twamugabira ekyengera (kyo bwa Nabbi) era netumufuula ekyokulabirako eri abaaana ba Israil"},{"SurahNumber":43,"VerseNumber":60,"Text":"Singa twayagala abamu mu mmwe twandibafudde ba Malayika nga basikiragana mu nsi"},{"SurahNumber":43,"VerseNumber":61,"Text":"Era mazima yye (Isa) kabonero akaliranga okusembera kw'olunaku lw'enkomerero, n'olwekyo temukibuusabusaamu naakamu era mungoberere, lino lye kkubo eggolokofu"},{"SurahNumber":43,"VerseNumber":62,"Text":"Era Sitane tabasuuliranga emisanvu (mu kkubo) anti mazima yye ku mmwe mulabe owolwatu"},{"SurahNumber":43,"VerseNumber":63,"Text":"(Nabbi) Isa bweyajja nobunnyonnyofu yagamba nti mazima mbajjidde nebigambo ebyamagezi era mbannyonnyole ebimu kwebyo bye muwakanamu kale mutye Katonda era mungondere"},{"SurahNumber":43,"VerseNumber":64,"Text":"Mazima Katonda ye Mukama omulabirizi wange era Mukama omulabirizi wa mmwe, kale mumusinze lino lye kkubo eggolokofu"},{"SurahNumber":43,"VerseNumber":65,"Text":"Wabula ebibiina byayawukana nga biva mu bo bennyini (ku nsonga ya Isa) kale okubonabona okwe bibonyobonyo by'olunaku oluzito kugenda kubeera kwabo abeeyisa obubi"},{"SurahNumber":43,"VerseNumber":66,"Text":"Abaffe (balina kye) balindirira okugyako ekiseera eky'enkomerero okuba nga kibajjira ekibwatukira nga nabo tebamanyi"},{"SurahNumber":43,"VerseNumber":67,"Text":"Abomukwano ku lunaku olwo, abamu baliba balabe ba bannabwe okugyako abatya Katonda"},{"SurahNumber":43,"VerseNumber":68,"Text":"(Era Katonda alilangirira nti) abange baddu bange temuggya kubaako kutya olwaleero era mmwe temuli ba kunakuwala"},{"SurahNumber":43,"VerseNumber":69,"Text":"Abo abakkiriza ebigambo byaffe era nebaba abewaayo gyetuli (abasiramu)"},{"SurahNumber":43,"VerseNumber":70,"Text":"Muyingire e jjana ne bakkiriza bannammwe nga mwegazaanya"},{"SurahNumber":43,"VerseNumber":71,"Text":"Essowani eza zzaabu n’a magiraasi biryetolozebwa mu bo, era (e jjana) eribaamu buli kintu emyoyo gye kyagala, era ekiwoomera amaaso, era nga mmwe muli ba kutuula bugenderevu mu yo"},{"SurahNumber":43,"VerseNumber":72,"Text":"Era eyo e jjana, eyo gye mugisikiziddwa olwebyo bye mwakola (ku nsi)"},{"SurahNumber":43,"VerseNumber":73,"Text":"Mulina mu yo ebibala bingi nga ku byo kwemulya"},{"SurahNumber":43,"VerseNumber":74,"Text":"Mazima abonoonyi ba kutuula bugenderevu mu bibonerezo byo muliro Jahannama"},{"SurahNumber":43,"VerseNumber":75,"Text":"Tegugenda kukendezebwa ku bo, era nga bo tebalina na ssuubi lyonna lya kuguvaamu"},{"SurahNumber":43,"VerseNumber":76,"Text":"Tetwabayisa bubi naye bo be baali beeyisa obubi"},{"SurahNumber":43,"VerseNumber":77,"Text":"(Abaliba mu muliro) balikowoola nti owange Maliki (Malayika akuuma omuliro tusaba nti) Mukama omulabirizi wo atumalirewo ddala (tufe), alibagamba nti mazima mmwe muli ba kugubeeramu (awatali kufa oba okuguvaamu)"},{"SurahNumber":43,"VerseNumber":78,"Text":"Mazima twabaleetera amazima naye abasinga obungi mu mmwe batamwanga amazima"},{"SurahNumber":43,"VerseNumber":79,"Text":"Bwebaba nga baasalawo ekigambo (ekyokusalira (Muhammad enkwe) naffe twasalawo (okuba nti tezigenda kuyitamu)"},{"SurahNumber":43,"VerseNumber":80,"Text":"Oba balowooza nti mazima ffe tetuwulira ebyo bye balowooza mu mitima gyabwe oba bye bakubaganyaako ebirowoozo, nedda (tetukoma ku kubimanya bumanya, wabula webabikolera) nabatumwa baffe baba mu maaso gaabwe nga bawandiika"},{"SurahNumber":43,"VerseNumber":81,"Text":"Gamba nti singa Katonda omusaasizi ennyo aba alina omwana olwo nno nze mbeera musaale mu bamusinza"},{"SurahNumber":43,"VerseNumber":82,"Text":"Mukama omulabirizi weggulu omusanvu ne nsi (era) omulabirizi wa Arish musukkulumu nnyo kwebyo bye bamujwetekako"},{"SurahNumber":43,"VerseNumber":83,"Text":"Kale baleke balimbe era bazannye okutuusa lwe balisisinkanyizibwa olunaku lwabwe lwe balaganyisibwa"},{"SurahNumber":43,"VerseNumber":84,"Text":"Anti yye (Katonda) ye Katonda mu ggulu, era ne mu nsi ye Katonda. Era yye ye mugoba nsonga omumanyi ennyo"},{"SurahNumber":43,"VerseNumber":85,"Text":"Era yatukula oyo, byonna bibye ebiri mu ggulu omusanvu ne nsi, n'ebyo ebiri wakati wa byombi, era ye yekka yalina okumanya ebikwata ku lunaku lw'enkomerero (ddi lwelituuka) era gyali gye mulizzibwa"},{"SurahNumber":43,"VerseNumber":86,"Text":"Abo bebasinza nebava ku ye tebalisobola kuwolereza, be ppo oyo aliwa obujulizi mu mazima (yaliyogera) ate era bo nebaba nga baliba bamanyi amazima"},{"SurahNumber":43,"VerseNumber":87,"Text":"Singa obabuuza nti ani yabatonda? ddala bajja kugamba nti Katonda, kale ate bawugulwa batya"},{"SurahNumber":43,"VerseNumber":88,"Text":"(Katonda amanyi) ekigambo kye (Muhammad kyayogera olutata nga awanjagira Katonda nti) ayi Mukama omulabirizi wange mazima abo (benkowoola) bantu abatakkiriza"},{"SurahNumber":43,"VerseNumber":89,"Text":"Kale nno baleke era ogambe nti mirembe kya ddaaki balianya"},{"SurahNumber":44,"VerseNumber":1,"Text":"Ha Miim"},{"SurahNumber":44,"VerseNumber":2,"Text":"Ndayidde ekitabo (Kur’ani) ekinnyonnyofu"},{"SurahNumber":44,"VerseNumber":3,"Text":"Mazima ffe twakissa mu kiro ekyomukisa (anti) mazima ffe twali tulina okutiisa (abantu)"},{"SurahNumber":44,"VerseNumber":4,"Text":"Mu kyo (ekiro) mwekigerekerwa buli kigambo ekiba kisaliddwawo"},{"SurahNumber":44,"VerseNumber":5,"Text":"Nga kwo kusalawo okuva gye tuli (anti) mazima ffe twali tuteekwa okutuma ababaka"},{"SurahNumber":44,"VerseNumber":6,"Text":"(Ekyokutuma ababaka) kusaasira okuva ewa Mukama omulabirizi wo (anti) mazima yye yawulira ennyo amanyi ennyo"},{"SurahNumber":44,"VerseNumber":7,"Text":"(Yye Katonda) ye Mukama omulabirizi we ggulu omusanvu ne nsi nebyo ebiri wakati wa byombi, bwe muba muli bakkiriza abannamaddala"},{"SurahNumber":44,"VerseNumber":8,"Text":"Tewali kirina kusinzibwa okugyako yye, awa obulamu era yabujjawo. Mukama omulabirizi wa mmwe era omulabirizi wa bakadde ba mmwe abasooka"},{"SurahNumber":44,"VerseNumber":9,"Text":"Wabula bo (abatakkiriza) bali mu kubuusabuusa, bazannya"},{"SurahNumber":44,"VerseNumber":10,"Text":"Kale lindirira olunaku eggulu lweririreeta omukka omweyolefu (ogulabwa buli omu)"},{"SurahNumber":44,"VerseNumber":11,"Text":"Gugenda kubikka abantu ekyo kiriba kibonerezo ekiruma ennyo"},{"SurahNumber":44,"VerseNumber":12,"Text":"(Baligamba nti) ayi Mukama omulabirizi waffe tugyeko ekibonerezo, mazima ffe tukkirizza"},{"SurahNumber":44,"VerseNumber":13,"Text":"Naye wwa gye baliggya okujjukira (batuuke okwebuulirira) ate nga mazima omubaka annyonnyola obulungi yabajjira"},{"SurahNumber":44,"VerseNumber":14,"Text":"Oluvannnyuma ate ne bamuvaako, era nebagamba nti (Muhmmad) ayigirizibwa buyigirizibwa era mulalu"},{"SurahNumber":44,"VerseNumber":15,"Text":"Mazima ffe tujja kuggyawo ekibonerezo katono (wabula) mazima mmwe mujja kuddayo (mu butakkiriza bwa mmwe)"},{"SurahNumber":44,"VerseNumber":16,"Text":"(Wabula bajjukize) olunaku lwe tulikwata olukwata olwamaanyi (anti) mazima ffe tuli ba kubonereza"},{"SurahNumber":44,"VerseNumber":17,"Text":"Era mazima twageseza oluberyeberye lwabwe abantu ba Firawo, era nga yabajjira omubaka owekitiibwa"},{"SurahNumber":44,"VerseNumber":18,"Text":"(Naagamba nti) munzirize abaddu ba Katonda (anti) mazima nze ndi mubaka omwesigwa"},{"SurahNumber":44,"VerseNumber":19,"Text":"Era (ekyokubiri) mu be nga temwekuluntaza ku Katonda, mazima nze mbaleetedde obujulizi obwolwatu"},{"SurahNumber":44,"VerseNumber":20,"Text":"Era mazima nze nsaba obukuumi ewa Mukama omulabirizi wange era Mukama omulabirizi wa mmwe muleme kunkuba mayinja"},{"SurahNumber":44,"VerseNumber":21,"Text":"Bwe munaaba temukkiriza byengamba kale mundeke (temuntusaako kabi)"},{"SurahNumber":44,"VerseNumber":22,"Text":"(Wabula bamukijjanya) olwo nno nakowoola Mukama omulabirizi we nti mazima abo bantu bonoonyi"},{"SurahNumber":44,"VerseNumber":23,"Text":"(Katonda naamulagira nti) tambula ekiro na baddu bange anti mazima mmwe mujja kuwonderwa"},{"SurahNumber":44,"VerseNumber":24,"Text":"(Bwomala okusomoka ggwe ne booli nabo) ennyanja gireke ng’erimu ekkubo (anti) mazima bbo, ggye lyakuzikirizibwa"},{"SurahNumber":44,"VerseNumber":25,"Text":"Amalimiro ne nsulo z’amazzi bimeka bye baaleka"},{"SurahNumber":44,"VerseNumber":26,"Text":"N’ebimera, n’ebifo ebye bitiibwa"},{"SurahNumber":44,"VerseNumber":27,"Text":"Nebyengera ebirala bingi bye baali beyagaliramu"},{"SurahNumber":44,"VerseNumber":28,"Text":"Bwekityo (bwekyali nebaggwawo) netubisikiza abantu abalala"},{"SurahNumber":44,"VerseNumber":29,"Text":"Eggulu ne nsi tebyabakaabira era tebaali ba kulindirizibwa (nti baweebwe akaseera beenenye)"},{"SurahNumber":44,"VerseNumber":30,"Text":"Era ddala twawonya abaana ba Israil ebibonyoobonyo ebinyoomesa"},{"SurahNumber":44,"VerseNumber":31,"Text":"(Bwe twabawonya) Firawo anti mazima yye yali mwekuza era nga wa mu bonoonyi ennyo"},{"SurahNumber":44,"VerseNumber":32,"Text":"Okusinziira ku kumanya (kwaffe) twabasukkulumya (abaana ba Israil) ku bitonde ebirala"},{"SurahNumber":44,"VerseNumber":33,"Text":"Era netubawa ebya magero ebyo ebyalimu okugesezebwa okwolwatu"},{"SurahNumber":44,"VerseNumber":34,"Text":"Mazima abo (abakafiiri bo mu Makkah) ddala bagamba nti"},{"SurahNumber":44,"VerseNumber":35,"Text":"Tewali kiriwo okugyako okufa kwaffe okusooka, era tetuli ba kuzuukizibwa"},{"SurahNumber":44,"VerseNumber":36,"Text":"(Okuzuukira bwekuba nga gye kuli) kale muleete bakadde baffe bwe muba nga mwogera mazima"},{"SurahNumber":44,"VerseNumber":37,"Text":"Abaffe bo be basinga obulungi oba abantu ba Tubbai (bantu be Saba-a abafuzi be Yamani) n'abo abaaliwo oluberyeberye lwabwe (bonna) twabazikiriza (anti) mazima bo baali bonoonyi"},{"SurahNumber":44,"VerseNumber":38,"Text":"Tetwatonda eggulu omusanvu ne nsi nebyo ebiri wakati wa byombi nga tuzannya"},{"SurahNumber":44,"VerseNumber":39,"Text":"Era tetwabitonda byombi wabula ku lwa nsonga, naye ddala abasinga obungi ku bo tebamanyi"},{"SurahNumber":44,"VerseNumber":40,"Text":"Mazima olunaku lwokusalawo bonna kye kiseera kyabwe ekya balaganyisibwa"},{"SurahNumber":44,"VerseNumber":41,"Text":"Olunaku owomukwano lwa taligasa wa mukwano kintu kyonna, era bo tebagenda kudduukirirwa"},{"SurahNumber":44,"VerseNumber":42,"Text":"Okugyako oyo Katonda gwalisaasira anti mazima yye (Katonda) ye nantakubwa ku mukono omusaasizi ennyo"},{"SurahNumber":44,"VerseNumber":43,"Text":"Mazima omuti (oguyitibwa) Zakkuumi"},{"SurahNumber":44,"VerseNumber":44,"Text":"Ye mmere ya bonoonyi"},{"SurahNumber":44,"VerseNumber":45,"Text":"(Obubi bwagwo ng’omuntu agulidde) guli nga ekyuma ekisaanuuse, gulyeserera mu mbuto (z’abaligulya)"},{"SurahNumber":44,"VerseNumber":46,"Text":"Nga okwesera kwa mazzi agakyamuse"},{"SurahNumber":44,"VerseNumber":47,"Text":"(Olwo nno Katonda aliragira ba Malayika nti) mumukwate (omwonoonyi) olwo nno mu muwalule mu mukasuke mu makkati g’omuliro Jahiimu"},{"SurahNumber":44,"VerseNumber":48,"Text":"Oluvanyuma mufukirire waggulu ku mutwegwe ekibonerezo eky’amazzi ageeseze (agogeddwako)"},{"SurahNumber":44,"VerseNumber":49,"Text":"(Bali mugamba) loza (ku kibonerezo anti) mazima ddala gwe gwe wamanyi owekitiibwa (nga bamukudaalira)"},{"SurahNumber":44,"VerseNumber":50,"Text":"Mazima kino kyekyo kye mwali mutankana"},{"SurahNumber":44,"VerseNumber":51,"Text":"Mazima abatya (Katonda) baliba mu kifo ekyeddembe"},{"SurahNumber":44,"VerseNumber":52,"Text":"Baliba mu malimiro n’amazzi ag'ensulo"},{"SurahNumber":44,"VerseNumber":53,"Text":"Baliyambala engoye ezaliiri omuwewufu n’omuzito, nga batudde batunuuliganye"},{"SurahNumber":44,"VerseNumber":54,"Text":"Bwekityo (bwe kiriba) era tuli bafumbiza ababeezi ab’amaaso amanene"},{"SurahNumber":44,"VerseNumber":55,"Text":"Balisaba nga bali mu yo buli kibala nga bali mirembe"},{"SurahNumber":44,"VerseNumber":56,"Text":"Nga bali mu yo tebalikomba ku kufa nga ogyeko okufa okwasooka, era ali bawonya ebibonerezo ebyomuliro Jahiimu"},{"SurahNumber":44,"VerseNumber":57,"Text":"(Byonna) nga bigabwa ebiva ewa Mukama omulabirizi wo, okwo kwe kwesiima okusuffu"},{"SurahNumber":44,"VerseNumber":58,"Text":"Era ddala twagyanguya (Kur’ani) ku lulimi lwo babe nga bebuulira (nayo)"},{"SurahNumber":44,"VerseNumber":59,"Text":"Kale lindirira mazima ddala bo balindiridde"},{"SurahNumber":45,"VerseNumber":1,"Text":"Ha Mim"},{"SurahNumber":45,"VerseNumber":2,"Text":"Okussa kwe kitabo (Kur’ani) kyava wa Katonda nantakubwa ku mukono mugoba nsonga"},{"SurahNumber":45,"VerseNumber":3,"Text":"Mazima mu (ggulu omusanvu n'ensi mulimu obubonero obwenkukunala (obulaga obuyinza bwa Katonda) eri abakkiriza"},{"SurahNumber":45,"VerseNumber":4,"Text":"Era ne mu kutondebwa kwa mmwe, neebyo byasasaanya mu bitambulira (ku nsi) bubonero eri abantu abakakasa (okubeerawo kwa Katonda n’obuyinza bwe)"},{"SurahNumber":45,"VerseNumber":5,"Text":"N’okwawukana kw'ekiro n’emisana nebyo Katonda byassa okuva waggulu (enkuba) mu bigabwabye naalamusa nabyo ensi olubvannyuma lw'okufa kwayo, n'okutambuza empewo bubonero eri abantu abategeera"},{"SurahNumber":45,"VerseNumber":6,"Text":"Ebigambo bya Katonda ebyo (ebiraga obubonero bwe) tubikusomera mu butuufu, olwo bigambo ki oluvanyuma lwo kuwakanya Katonda n’ebigambo bye bye balikkiriza"},{"SurahNumber":45,"VerseNumber":7,"Text":"Okubonabona kuli ku buli omuyitirivu w’okulimba omwonoonyi"},{"SurahNumber":45,"VerseNumber":8,"Text":"Awulira ebigambo bya Katonda nga bimusomerwa oluvanyuma naakalambira nga yeekuluntaza ng'alinga atabiwulidde, kale musanyuse nga (omuwa amawulire) g’ebibonerezo ebiruma ennyo"},{"SurahNumber":45,"VerseNumber":9,"Text":"Bwamanya ekintu kyonna mu bigambo byaffe akifuula kya kujeeja, abo balina ebibonerezo ebinyoomesa"},{"SurahNumber":45,"VerseNumber":10,"Text":"Mumaaso gaabwe omuliro Jahannama gubalinze era bye bakola tebigenda kubagasa kintu kyonna wadde ab’emikwano bebeteerawo nebava ku Katonda era balina ebibonerezo ebisuffu"},{"SurahNumber":45,"VerseNumber":11,"Text":"(Kur’ani) eno, kyakulungamya. era abo abawakanya ebigambo bya Mukama omulabirizi waabwe balina ebibonerezo ebimu kwebyo ebikambwe ebiruma ennyo"},{"SurahNumber":45,"VerseNumber":12,"Text":"Katonda yooyo eyabagondeza ennyanja, amaato gabe nga gatambulira ku yo olwekiragiro kye, era mube nga musobola okunoonya mu bigabwa bye, era musobole okwebaza"},{"SurahNumber":45,"VerseNumber":13,"Text":"Era yabagondeza ebyo ebiri mu ggulu omusanvu nebyo ebiri mu nsi, nga byonna biva gyali. Mazima mwekyo mulimu obubonero (obulaga okubaayo kwa Katonda n’obuyinza bwe) eri abantu abafumitiriza"},{"SurahNumber":45,"VerseNumber":14,"Text":"Gamba abo abakkiriza basonyiwe abo abatasuubira (kusisinkana) naku za Katonda, alyoke asasule abantu olwebyo bye bakola"},{"SurahNumber":45,"VerseNumber":15,"Text":"Oyo akola emirimu emirungi akolera mwoyo gwe, ate oyo ayonoona (akabi k'okwonoona kwe) kadda eri mwoyo gwe, oluvanyuma eri Mukama omulabiririz wa mmwe gye mulizzibwa"},{"SurahNumber":45,"VerseNumber":16,"Text":"Mazima twawa abaana ba Israil ekitabo n’okulamula wakati wa bantu n’obwa Nabbi netubagabirira ebirungi era netubasukkulumya ku bantu abalala (abaaliwo ku mulembe gwabwe)"},{"SurahNumber":45,"VerseNumber":17,"Text":"Era twabawa obunnyonnyofu bwe kigambo (ekikwata ku kutumwa kwa Nabbi Muhammad) olwo nno tebayawukana okugyako luvannyuma lwa kumanya kubajjira (nga ekyo baakikola) olwo bukyayi obwali wakati waabwe, mazima Mukama omulabirizi wo agenda kulamula wakati waabwe ku lunaku lw’enkomerero mwebyo bye bayawukanangamu"},{"SurahNumber":45,"VerseNumber":18,"Text":"Oluvanyuma twakussa (ggwe Muhammad) ku nkola ennambulukufu ku kigambo kye (ddiini) kale gigoberere, era togoberera okwagala kwabo abatamanyi"},{"SurahNumber":45,"VerseNumber":19,"Text":"Anti mazima bo tebayinza kukuyamba kintu kyonna kukutaasa Katonda, era mazima abeeyisa obubi abamu mu bo banywanyi ba bannaabwe, naye Katonda ye munywanyi w'abamutya"},{"SurahNumber":45,"VerseNumber":20,"Text":"Eno (Kur’ani) mumuli eri abantu, era bulungamu na kusaasira eri abantu abatya Katonda abannamaddala"},{"SurahNumber":45,"VerseNumber":21,"Text":"Abaffe oba abo abeewerebye ebibi basuubira nti tuyinza okubafuula nga abo abakkiriza ne bakola emirimu emirongoofu nga obulamu bwabwe n’okufa kwabwe bifaanana (nedda) okulamula kwabwe kubi"},{"SurahNumber":45,"VerseNumber":22,"Text":"Era Katonda yakola eggulu ne nsi mu butuufu era buli mwoyo gulyoke gube nga gusasulwa olwebyo, bye gwakola era bo si bakulyazamanyizibwa"},{"SurahNumber":45,"VerseNumber":23,"Text":"Abaffe olabye oyo okwagalakwe nga kwafuula Katonda we, Katonda naamubuza awamu n’okuba nti (omuntu oyo) amanyi ekituufu era naazibikira amatuuge n'omutimagwe, era nassa ku maasoge ekibikka, olwo nno ate ani ayinza okumulungamya oluvanyuma lwa Katonda (okumutusa awo), abaffe temwebulirira"},{"SurahNumber":45,"VerseNumber":24,"Text":"Era (abakafiiri) bagamba nti (obulamu) tebuli okugyako obulamu bwaffe obw'okunsi, tufa era netuba balamu, tewali kituggya mu bulamu okugyako myaka (gya muntu) kuggwako, naye nga tebalina kumanya kwonna ku kikwatako, tebali bo okugyako bateebereza buteebereza"},{"SurahNumber":45,"VerseNumber":25,"Text":"Ebigambo byaffe bwe bibasomerwa mu bunnyonnyofu (bwabyo), ekyekwaso kyabwe tekiba okugyako bagamba (bweba nga eriyo okuzuukira kale) mukomyewo bakadde baffe (abaafa) mwemuba mwogera mazima"},{"SurahNumber":45,"VerseNumber":26,"Text":"Bagambe (ggwe Nabbi Muhammad) nti Katonda y'abawa obulamu oluvanyuma nabatta ate oluvanyuma agenda kubakungaanya nga batwala eri olunaku lw’enkomerero teruliimu kubuusabuusa naye abantu abasinga obungi tebamanyi"},{"SurahNumber":45,"VerseNumber":27,"Text":"Bwa Katonda yekka obufuzi bwe ggulu omusanvu ne nsi, era era bubwe olunaku lw’enkomerero lwelituuka, olunaku olwo abonoonyi balifafaganirwa"},{"SurahNumber":45,"VerseNumber":28,"Text":"(Kwolwo) oliraba buli kibiina nga kifukamidde (olwokutya). Buli kibiina kiriyitibwa okugenda awali ekitabo kyakyo (ekyo ekirimu emirimu gyabwe era baligambibwa nti) olwaleero muli ba kusasulwa ebyo bye mwali mukola"},{"SurahNumber":45,"VerseNumber":29,"Text":"(Era baligambibwa nti) ekitabo kyaffe kino kiboogerako mu mazima (anti) mazima ffe twawandikanga buli kye mwakolanga"},{"SurahNumber":45,"VerseNumber":30,"Text":"Olwo nno abaakola emirimu emirongoofu Mukama omulabirizi waabwe ali bayingiza mu kusaasira kwe (era) ekyo kwe kwesiima okweyolefu"},{"SurahNumber":45,"VerseNumber":31,"Text":"Ate abo abakafuwala (Katonda alibagamba nti) abaffe ebigambo byange tebyabasomerwa ne mwekuluntaza ne mubeera abantu abonoonyi"},{"SurahNumber":45,"VerseNumber":32,"Text":"Era bwe mwagambwanga nti ddala endagaano ya Katonda ya mazima era nti ekiseera ekyenkomerero tekiriimu kubuusabuusa, mwagamba nti ekiseera ekyenkomerero tetumanyi kye ki. (Ebikikwatako) tuwammanta biwammante, era ffe tetukirinaako bukakafu"},{"SurahNumber":45,"VerseNumber":33,"Text":"Era (awo) obubi bwebyo bye bakola buli beeyoleka era biribebungulula ebibonerezo byebyo bye baali bajeeja"},{"SurahNumber":45,"VerseNumber":34,"Text":"Era baligambibwa nti olwaleero tubeerabidde nga bwe mwerabira okusisinkana olunaku lwa mmwe luno, era omuliro bwe butuulo bwa mmwe era temugenda kufuna badduukirize"},{"SurahNumber":45,"VerseNumber":35,"Text":"Ekyo nno mmwe (ekibatuusaako) lwakuba nti mazima mmwe ebigambo bya Katonda mwabifuula bya kujeeja era obulamu bwe nsi ne bubagayaaza, n’olwekyo olwaleero si bakugujjibwamu (omuliro) era tebagenda kugambibwa kwetonda"},{"SurahNumber":45,"VerseNumber":36,"Text":"Ebitendo byonna bya Katonda Mukama omulabirizi we ggulu omusanvu, era Mukama omulabirizi we nsi, Mukama omulabirizi w’ebitonde byonna"},{"SurahNumber":45,"VerseNumber":37,"Text":"Ebitiibwa byonna mu ggulu omusanvu ne nsi bibye yekka, era yye, ye nantakubwa ku mukono mugoba nsonga"}]}