{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":7,"VerseNumber":88,"Text":"De voornaamsten, zij die uit zijn volk hoogmoedig waren, zeiden: \"Wij zullen jou, Sjoe'aib en hen die met jou geloven uit onze stad verdrijven, of je moet tot ons geloof terugkeren.\" Hij zei: \"Ook dan, als dat ons tegenstaat"},{"SurahNumber":7,"VerseNumber":89,"Text":"Wij zouden toch over God bedrog verzinnen als wij tot jullie geloof zouden terugkeren, nadat God ons daaruit heeft gered. Het past ons niet ernaar terug te keren, behalve als God onze Heer het wil. Onze Heer omvat alles met Zijn kennis. Op God stellen wij ons vertrouwen. Onze Heer, doe naar waarheid uitspraak tussen ons en ons volk; U bent de beste van hen die uitspraak doen"},{"SurahNumber":7,"VerseNumber":90,"Text":"En de voornaamsten uit zijn volk, zij die ongelovig waren, zeiden: \"Als jullie Sjoe'aib volgen behoren jullie tot de verliezers"},{"SurahNumber":7,"VerseNumber":91,"Text":"Toen greep de aardbeving hen en lagen zij 's morgens in hun woning dood op de grond"},{"SurahNumber":7,"VerseNumber":92,"Text":"Zij die Sjoe'aib van leugens betichtten waren alsof zij er niet lang woonachtig waren geweest. Zij die Sjoe'aib van leugens betichtten waren zelf de verliezers"},{"SurahNumber":7,"VerseNumber":93,"Text":"Toen keerde hij zich van hen af en zei: \"Mijn volk! Ik had jullie toch de zendingsopdrachten van mijn Heer verkondigd en jullie goede raad gegeven. Hoe kan ik dan treurig zijn over ongelovige mensen"},{"SurahNumber":7,"VerseNumber":94,"Text":"Wij hebben geen profeet naar een stad gezonden zonder dat Wij de inwoners ervan tegenspoed en rampspoed opgelegd hebben, opdat zij zich misschien zouden vernederen"},{"SurahNumber":7,"VerseNumber":95,"Text":"Dan vervingen Wij het slechte door het goede tot zij zich vermeerderden en zeiden: \"Onze vaderen heeft ook rampspoed en voorspoed getroffen.\" Toen grepen Wij hen onverwachts zonder dat zij het beseften"},{"SurahNumber":7,"VerseNumber":96,"Text":"Maar als de inwoners van de steden geloofd hadden en godvrezend geweest waren dan hadden Wij voor hen de zegeningen van de hemel en de aarde geopend. Maar zij betichtten van leugens en dus grepen Wij hen voor wat zij begaan hadden"},{"SurahNumber":7,"VerseNumber":97,"Text":"Wanen de inwoners van de steden zich er veilig voor dat Ons geweld 's nachts over hen komt terwijl zij slapen"},{"SurahNumber":7,"VerseNumber":98,"Text":"En wanen de inwoners van de steden zich er veilig voor dat Ons geweld op klaarlichte dag over hen komt terwijl zij schertsen"},{"SurahNumber":7,"VerseNumber":99,"Text":"En wanen de inwoners van de steden zich dan veilig voor de plannen van God? Maar alleen de mensen die verliezers zijn wanen zich veilig voor de plannen van God"},{"SurahNumber":7,"VerseNumber":100,"Text":"Is het dan aan hen die de aarde na de [vorige] bewoners beërven niet duidelijk dat Wij hen voor hun zonden getroffen hadden, als Wij gewild hadden? Maar Wij verzegelen hun harten zodat zij niet horen"},{"SurahNumber":7,"VerseNumber":101,"Text":"Die steden, daar vertellen Wij jou berichten over. Hun gezanten kwamen met de duidelijke bewijzen tot hen, maar zij waren niet zo dat zij geloofden in wat zij tevoren geloochend hadden. Zo verzegelt God de harten van de ongelovigen"},{"SurahNumber":7,"VerseNumber":102,"Text":"Wij hebben gemerkt dat de meesten van hen geen verbintenissen kennen en Wij hebben gemerkt dat de meesten van hen verdorven zijn"},{"SurahNumber":7,"VerseNumber":103,"Text":"Toen zonden Wij na hen Moesa met Onze tekenen naar Fir'aun en zijn raad van voornaamsten, maar zij zondigden ertegen. Kijk dan hoe het einde was van de verderfbrengers"},{"SurahNumber":7,"VerseNumber":104,"Text":"En Moesa zei: \"O Fir'aun, ik ben een gezant van de Heer der wereldbewoners"},{"SurahNumber":7,"VerseNumber":105,"Text":"die begerig is om over God alleen maar de waarheid te zeggen. Ik ben tot jullie gekomen met een duidelijk bewijs van jullie Heer. Zend dus de Israëlieten met mij weg"},{"SurahNumber":7,"VerseNumber":106,"Text":"Hij zei: \"Als jij echt met een teken gekomen bent, breng het dan tevoorschijn als jij behoort tot hen die gelijk hebben"},{"SurahNumber":7,"VerseNumber":107,"Text":"Toen wierp hij zijn staf en die was opeens duidelijk een slang"},{"SurahNumber":7,"VerseNumber":108,"Text":"En hij strekte zijn hand uit en zij was opeens wit voor de toeschouwers"},{"SurahNumber":7,"VerseNumber":109,"Text":"De voornaamsten uit het volk van Fir'aun zeiden: \"Zie dit is een kundig tovenaar"},{"SurahNumber":7,"VerseNumber":110,"Text":"Hij wil jullie uit jullie land verdrijven. Wat bevelen jullie dan aan"},{"SurahNumber":7,"VerseNumber":111,"Text":"Zij zeiden: \"Houd hem en zijn broer nog wat tegen en zend bijeenroepers in de steden uit"},{"SurahNumber":7,"VerseNumber":112,"Text":"om elke kundige tovenaar tot jou te brengen"},{"SurahNumber":7,"VerseNumber":113,"Text":"En de tovenaars van Fir'aun kwamen en zeiden: \"Voor ons is er toch wel een beloning als wij overwinnen"},{"SurahNumber":7,"VerseNumber":114,"Text":"Hij zei: \"Ja, jullie zullen dan behoren tot hen die in [mijn] nabijheid zijn toegelaten"},{"SurahNumber":7,"VerseNumber":115,"Text":"Zij zeiden: \"O Moesa, of jij werpt of wij zijn het die zullen werpen"},{"SurahNumber":7,"VerseNumber":116,"Text":"Hij zei: \"Werpt.\" En toen zij wierpen betoverden zij de ogen van de mensen en boezemden hun angst in en zij bedreven geweldige tovenarij"},{"SurahNumber":7,"VerseNumber":117,"Text":"Maar Wij openbaarden aan Moesa: \"Werp jouw staf.\" Die verslond toen wat zij de mensen voortoverden"},{"SurahNumber":7,"VerseNumber":118,"Text":"Toen kwam de waarheid aan het licht en wat zij deden bleek vals te zijn"},{"SurahNumber":7,"VerseNumber":119,"Text":"Zij werden daar dus overwonnen en keerden om als gekleineerden"},{"SurahNumber":7,"VerseNumber":120,"Text":"En de tovenaars werden neergeworpen om zich eerbiedig neer te buigen"},{"SurahNumber":7,"VerseNumber":121,"Text":"Zij zeiden: \"Wij geloven in de Heer van de wereldbewoners"},{"SurahNumber":7,"VerseNumber":122,"Text":"de Heer van Moesa en Haroen"},{"SurahNumber":7,"VerseNumber":123,"Text":"Fir'aun zei: \"Jullie geloven in Hem voordat ik jullie toestemming gegeven heb. Dat is een list die jullie in de stad beraamd hebben om haar inwoners eruit te verdrijven. Dat zullen jullie dan weten"},{"SurahNumber":7,"VerseNumber":124,"Text":"Ik zal jullie de handen en de voeten aan tegenovergestelde kanten afhouwen en dan zal ik jullie allen tezamen kruisigen"},{"SurahNumber":7,"VerseNumber":125,"Text":"Zij zeiden: \"Wij zullen tot onze Heer omkeren"},{"SurahNumber":7,"VerseNumber":126,"Text":"Jij koestert alleen maar wrok tegen ons omdat wij in de tekenen van onze Heer geloofden toen zij tot ons kwamen. Onze Heer, verleen ons volharding en neem ons weg als [mensen] die zich [aan God] hebben overgegeven"},{"SurahNumber":7,"VerseNumber":127,"Text":"De voornaamsten uit het volk van Fir'aun zeiden: \"Zul jij toelaten dat Moesa en zijn volk op de aarde verderf zaaien en dat hij jou en jouw goden verlaat?\" Hij zei: \"Wij zullen hun zonen doden en hun vrouwen in leven laten. Wij zijn toch de overheersers over hen"},{"SurahNumber":7,"VerseNumber":128,"Text":"Moesa zei tot zijn volk: \"Vraagt God om hulp en weest geduldig. De aarde behoort God toe; Hij laat haar beërven door wie van Zijn dienaren Hij wil en het [goede] uiteinde komt de godvrezenden toe"},{"SurahNumber":7,"VerseNumber":129,"Text":"Zij zeiden: \"Ons is leed aangedaan voordat jij tot ons kwam en nadat jij tot ons gekomen bent.\" Hij zei: \"Misschien dat jullie Heer jullie vijanden vernietigt en dat Hij jullie dan hun opvolgers op de aarde laat zijn. Dan zal Hij kijken hoe jullie het doen"},{"SurahNumber":7,"VerseNumber":130,"Text":"En Wij grepen de mensen van Fir'aun met hongerjaren en tekort aan vruchten, opdat zij zich misschien zouden laten vermanen"},{"SurahNumber":7,"VerseNumber":131,"Text":"Wanneer dan iets goeds tot hen kwam zeiden zij: \"Dit komt ons toe.\" Maar als hen iets slechts trof, zagen zij een slecht voorteken in Moesa en hen die met hem waren. Toch was hun slechte voorteken alleen maar bij God, maar de meesten van hen weten het niet"},{"SurahNumber":7,"VerseNumber":132,"Text":"En zij zeiden: \"Wat jij ons ook voor teken brengt om ons ermee te betoveren, wij zullen jou toch niet geloven"},{"SurahNumber":7,"VerseNumber":133,"Text":"En Wij zonden over hen de overstroming, de sprinkhanen, de vlooien, de kikkers en het bloed als duidelijk te onderscheiden tekenen. Maar zij bleven hoogmoedige en misdadige mensen"},{"SurahNumber":7,"VerseNumber":134,"Text":"En toen de plaag hen overviel zeiden zij: \"O Moesa, bid voor ons tot jouw Heer op grond van wat Hij jou opgedragen heeft. Als jij de plaag voor ons opheft dan zullen wij aan jou geloof hechten en de Israëlieten met jou mee wegzenden"},{"SurahNumber":7,"VerseNumber":135,"Text":"Maar toen Wij de plaag voor hen ophieven tot aan een termijn die zij moesten bereiken, toen braken zij meteen hun woord"},{"SurahNumber":7,"VerseNumber":136,"Text":"Dus namen Wij wraak op hen en Wij verdronken hen in de zee, omdat zij Onze tekenen geloochend hadden en er niet op gelet hadden"},{"SurahNumber":7,"VerseNumber":137,"Text":"En Wij lieten het volk dat onderdrukt was geweest het oosten en het westen beërven van het land dat Wij gezegend hadden. Zo werd het mooiste woord van jouw Heer vervuld aan de Israëlieten, omdat zij geduldig volhardden, maar Wij vernietigden wat Fir'aun en zijn volk gemaakt hadden en wat zij [als gebouwen] hadden opgetrokken"},{"SurahNumber":7,"VerseNumber":138,"Text":"En Wij lieten de Israëlieten de zee oversteken en zij kwamen bij een volk dat afgoden die zij hadden bleef dienen. Zij zeiden: \"O Moesa, maak voor ons een god zoals zij goden hebben.\" Hij zei: \"Jullie zijn mensen die niets weten"},{"SurahNumber":7,"VerseNumber":139,"Text":"Waar dezen hier zich mee bezighouden, dat wordt vernietigd en wat zij gedaan hebben wordt tenietgedaan"},{"SurahNumber":7,"VerseNumber":140,"Text":"Hij zei: \"Zal ik dan voor jullie een andere god begeren dan God, terwijl Hij jullie boven de wereldbewoners heeft verkozen"},{"SurahNumber":7,"VerseNumber":141,"Text":"Toen Wij jullie van Fir'auns mensen redden die jullie een vreselijk leed berokkenden doordat zij jullie zonen doodden en alleen jullie vrouwen in leven lieten. Daarin was een geweldige beproeving van jullie Heer"},{"SurahNumber":7,"VerseNumber":142,"Text":"En Wij spraken met Moesa dertig nachten af en Wij sloten ze af met nog tien. Zo duurde de afgesproken tijd met zijn Heer volle veertig nachten. En Moesa zei tot zijn broer Haroen: \"Wees mijn opvolger bij mijn volk en stel orde op zaken en volg niet de weg van de verderfbrengers"},{"SurahNumber":7,"VerseNumber":143,"Text":"Toen Moesa op de met Ons afgesproken tijd kwam en zijn Heer tot hem sprak zei hij: \"Mijn Heer, maak dat ik zo zie dat ik U aanschouw.\" Hij zei: \"Jij zult Mij niet zien, maar kijk naar de berg. Als hij vast op zijn plaats blijft staan, dan zul jij Mij zien.\" Maar toen Zijn Heer Zijn glorie aan de berg openbaarde maakte Hij hem tot gruis en Moesa viel wezenloos neer. En toen hij weer tot bewustzijn kwam zei hij: \"U zij geprezen, ik wend mij berouwvol tot U en ik ben de eerste van de gelovigen"},{"SurahNumber":7,"VerseNumber":144,"Text":"Hij zei: \"O Moesa, Ik heb jou met Mijn zendingsopdrachten en Mijn woord boven de mensen uitverkoren. Houd dan wat Ik jou gegeven heb vast en behoor tot hen die dank betuigen"},{"SurahNumber":7,"VerseNumber":145,"Text":"En Wij schreven voor hem op de tafelen over alle dingen, als een aansporing en een uiteenzetting van alle dingen; \"Houd die stevig vast en beveel jouw volk zich aan het mooiste ervan te houden. Ik zal jullie de woning van de verdorvenen laten zien"},{"SurahNumber":7,"VerseNumber":146,"Text":"Ik zal van Mijn tekenen hen afwenden die zich onterecht op de aarde hoogmoedig gedragen; ook al zien zij elk teken, zij geloven er niet in en al zien zij de weg van redelijk inzicht, zij zullen die niet als weg aannemen. Maar als zij de weg van de verdorvenheid zien dan nemen zij die aan als weg. Dat komt omdat zij Onze tekenen geloochend hebben en er niet op gelet hebben"},{"SurahNumber":7,"VerseNumber":147,"Text":"Zij die Onze tekenen en de ontmoeting van het hiernamaals loochenen, hun daden zullen vruchteloos zijn. Zal aan hen soms iets anders vergolden worden dan wat zij deden"},{"SurahNumber":7,"VerseNumber":148,"Text":"En het volk van Moesa maakte zich na zijn vertrek van hun sieraden een kalf, als een lichaam met geloei. Zagen zij dan niet dat het niet tot hen kon spreken en hun niet de weg kon wijzen? Zij namen het aan en pleegden onrecht"},{"SurahNumber":7,"VerseNumber":149,"Text":"En toen berouw hen overviel en zij zagen dat zij gedwaald hadden zeiden zij: \"Als onze Heer geen erbarmen met ons heeft en ons vergeeft dan behoren wij tot de verliezers"},{"SurahNumber":7,"VerseNumber":150,"Text":"Toen Moesa toornig en vol spijt tot zijn volk terugkeerde zei hij: \"Wat jullie na mijn weggaan gedaan hebben, dat is pas slecht! Wilden jullie de beschikking van jullie Heer voor zijn?\" En hij wierp de tafelen neer en greep zijn broer bij het hoofd en trok hem naar zich toe. Hij zei: \"Zoon van mijn moeder! Het volk heeft mij onder druk gezet en zij hadden mij bijna gedood. Maak niet dat de vijanden over mij leedvermaak hebben en zet mij niet bij de mensen die onrecht plegen"},{"SurahNumber":7,"VerseNumber":151,"Text":"Hij zei: \"Mijn Heer, vergeef mij en mijn broer en laat ons Uw barmhartigheid binnengaan; U bent de barmhartigste van de barmhartigen"},{"SurahNumber":7,"VerseNumber":152,"Text":"Zij die het kalf aannamen, over hen zal toorn van hun Heer en vernedering in het tegenwoordige leven komen; zo vergelden Wij aan hen die bedenksels verzinnen"},{"SurahNumber":7,"VerseNumber":153,"Text":"Maar zij die slechte daden begaan en dan later berouw tonen en geloven; zeker, jouw Heer is daarna vergevend en barmhartig"},{"SurahNumber":7,"VerseNumber":154,"Text":"En toen de toorn van Moesa bedaard was nam hij de tafelen en in het inschrift erop was een leidraad en barmhartigheid voor hen die voor hun Heer ontzag hebben"},{"SurahNumber":7,"VerseNumber":155,"Text":"En Moesa koos uit zijn volk zeventig mannen voor de afgesproken tijd met Ons. Toen dan de aardbeving hen greep zei hij: \"Mijn Heer, als U gewild had, had U hen al eerder kunnen vernietigen en mij ook. Zult U ons vernietigen voor wat de dwazen onder ons gedaan hebben? Het is toch Uw verzoeking waarmee U tot dwaling brengt wie U wilt en op het goede pad brengt wie U wilt. U bent onze helper, vergeef ons dan en heb erbarmen met ons; U bent de beste van hen die vergeven"},{"SurahNumber":7,"VerseNumber":156,"Text":"En noteer voor ons in de tegenwoordige wereld wat goed is en ook in het hiernamaals, want wij hebben ons tot U gewend.\" Hij zei: \"Met Mijn bestraffing tref Ik wie Ik wil en Mijn barmhartigheid omvat alles. Ik zal het noteren voor hen die godvrezend zijn en de zakaat brengen en voor hen die in Onze tekenen geloven"},{"SurahNumber":7,"VerseNumber":157,"Text":"die de gezant, de ongeletterde profeet volgen, die zij bij zich in de Taura en de Indjiel beschreven vinden. Hij gebiedt hun het behoorlijke en verbiedt hun het verwerpelijke en hij staat hun de goede dingen toe en verbiedt hun de onbetamelijke dingen. Hij neemt hun de last en de boeien af die op hen rustten. Zij nu die in hem geloven, hem bijstaan, hem helpen en het licht volgen dat met hem is neergezonden, zij zijn het die het welgaat"},{"SurahNumber":7,"VerseNumber":158,"Text":"Zeg: \"O mensen, ik ben de gezant van God tot jullie allen, van Hem die de heerschappij over de hemelen en de aarde heeft. Er is geen god dan Hij. Hij geeft leven en laat sterven. Gelooft dan in God en Zijn gezant, de ongeletterde profeet die in God en Zijn woorden gelooft en volgt hem; misschien zullen jullie je de goede richting laten wijzen"},{"SurahNumber":7,"VerseNumber":159,"Text":"En onder de mensen van Moesa is er een gemeenschap [van hen] die de weg naar de waarheid wijst en die rechtvaardig ernaar handelt"},{"SurahNumber":7,"VerseNumber":160,"Text":"En Wij splitsten hen op in twaalf stammen, als gemeenschappen. En Wij openbaarden aan Moesa, toen zijn volk hem om water vroeg: \"Sla met je staf op de rots.\" Toen ontsprongen daaruit twaalf bronnen, waarvan elke groep mensen wist waar ze moesten drinken. En Wij lieten hen door de wolken overschaduwen en zonden het manna en de kwartels tot hen neer: \"Eet van de goede dingen waarmee Wij in jullie levensonderhoud voorzien.\" En zij deden Ons geen onrecht aan, maar zij deden zichzelf onrecht aan"},{"SurahNumber":7,"VerseNumber":161,"Text":"En toen tot hen gezegd werd: \"Bewoont deze stad en eet ervan in overvloed, waar jullie maar willen en zegt: 'Vergiffenis!? en gaat eerbiedig neerbuigend de poort binnen, dan zullen Wij jullie je fouten vergeven en Wij zullen hun die goed doen nog meer doen toekomen"},{"SurahNumber":7,"VerseNumber":162,"Text":"Maar zij die onrecht pleegden verwisselden het gezegde voor iets anders dan wat tot hen gezegd was. Toen zonden Wij een plaag uit de hemel over hen voor het onrecht dat zij gepleegd hadden"},{"SurahNumber":7,"VerseNumber":163,"Text":"En vraag hun naar de stad die bij de zee lag; toen zij op de sabbat in overtreding waren, hoe hun vissen op hun sabbatdag tot hen kwamen terwijl ze vanzelf omhooggezwommen waren, maar op de dag dat zij de sabbat niet hielden kwamen ze niet. Zo stelden Wij hen op de proef voor het schandelijke dat zij deden"},{"SurahNumber":7,"VerseNumber":164,"Text":"En toen een gemeenschap van hen zei: \"Waarom vermanen jullie mensen die God zal vernietigen of met een strenge bestraffing straffen?\" Zij zeiden: \"Als verontschuldiging tot jullie Heer en opdat zij misschien godvrezend zullen worden"},{"SurahNumber":7,"VerseNumber":165,"Text":"En toen zij vergeten waren waartoe zij gemaand waren, redden Wij hen die het slechte verboden en grepen Wij hen die onrecht pleegden met een erge bestraffing voor het schandelijke dat zij deden"},{"SurahNumber":7,"VerseNumber":166,"Text":"En toen zij wat hun verboden was minachtten, zeiden Wij tot hen: \"Weest weggejaagde apen"},{"SurahNumber":7,"VerseNumber":167,"Text":"En toen jouw Heer aankondigde tegen hen tot aan de opstandingsdag mensen te zenden die hun een vreselijk leed zouden berokkenen. Jouw Heer is zeker snel met de afstraffing en Hij is werkelijk vergevend en barmhartig"},{"SurahNumber":7,"VerseNumber":168,"Text":"En Wij splitsten hen op de aarde in gemeenschappen op; sommigen van hen waren rechtschapen en anderen waren dat niet. En Wij stelden hen op de proef met goede en slechte dingen, opdat zij misschien terug zouden keren"},{"SurahNumber":7,"VerseNumber":169,"Text":"Toen werden zij daarna opgevolgd door opvolgers, die het boek erfden. Zij grijpen het stoffelijk gewin van deze tegenwoordige wereld aan en zeggen: \"Het zal ons vergeven worden.\" En als een dergelijk stoffelijk gewin zich nog eens aan hen voordoet grijpen zij het aan. Is met hen niet het verdrag van het boek aangegaan dat zij over God alleen maar de waarheid zouden zeggen? En zij hebben wat erin staat bestudeerd. En de laatste woning is beter voor hen die godvrezend zijn. Hebben jullie dan geen verstand"},{"SurahNumber":7,"VerseNumber":170,"Text":"Maar zij die aan het boek vasthouden en de salaat verrichten? Wij zullen het loon van hen die herstel brengen niet verloren laten gaan"},{"SurahNumber":7,"VerseNumber":171,"Text":"En toen Wij de berg boven hen ophieven alsof hij een stapelwolk was en zij meenden dat hij op hen zou vallen: \"Houdt aan wat Wij jullie gegeven hebben stevig vast en gedenkt wat erin staat; misschien zullen jullie godvrezend worden"},{"SurahNumber":7,"VerseNumber":172,"Text":"En toen jouw Heer uit de kinderen van Adam, uit hun lendenen, hun nageslacht nam en hen over zichzelf liet getuigen: \"Ben Ik niet jullie Heer?\" Zij zeiden: \"Ja zeker, wij getuigen.\" Zodat zij niet op de opstandingsdag zouden kunnen zeggen: \"Hierop hadden wij niet gelet"},{"SurahNumber":7,"VerseNumber":173,"Text":"Of kunnen zeggen: \"Onze voorvaderen waren vroeger veelgodendienaars en wij zijn slechts nageslacht na hen. Zult U ons dan vernietigen voor wat zij deden die zeggen dat het niet waar is"},{"SurahNumber":7,"VerseNumber":174,"Text":"Zo zetten Wij de tekenen uiteen en misschien zullen zij terugkeren"},{"SurahNumber":7,"VerseNumber":175,"Text":"En lees hun de mededeling voor over hem aan wie Wij Onze tekenen gaven maar die er zich toen aan onttrok. Toen maakte de satan hem tot volgeling en behoorde hij tot de misleiden"},{"SurahNumber":7,"VerseNumber":176,"Text":"En als Wij gewild hadden dan hadden Wij hem daardoor verhoogd, maar zijn neigingen waren op de aarde gericht en hij volgde zijn geneigdheid. Hij lijkt bijvoorbeeld op een hond. Als je hem aanvalt dan laat hij zijn tong uit de bek hangen en laat je hem met rust, dan laat hij zijn tong uit de bek hangen. Daarop lijken de mensen die Onze tekenen loochenen. Vertel dus het verhaal; misschien zullen zij nadenken"},{"SurahNumber":7,"VerseNumber":177,"Text":"Een slecht voorbeeld zijn de mensen die Onze tekenen loochenden en die zichzelf onrecht aandeden"},{"SurahNumber":7,"VerseNumber":178,"Text":"Wie door God op het goede pad gebracht is die volgt het goede pad en wie Hij tot dwaling brengt, dat zijn de verliezers"},{"SurahNumber":7,"VerseNumber":179,"Text":"Wij hebben veel djinn en mensen voor de hel geschapen. Zij hebben harten waarmee zij niet begrijpen, zij hebben ogen waarmee zij niet zien en zij hebben oren waarmee zij niet horen. Zij zijn als het vee, nee zij dwalen nog erger. Zij zijn het die onoplettend zijn"},{"SurahNumber":7,"VerseNumber":180,"Text":"God komen de mooiste namen toe. Roept Hem daarmee aan en laat hen maar die Zijn namen misbruiken; aan hen zal worden vergolden wat zij deden"},{"SurahNumber":7,"VerseNumber":181,"Text":"En onder hen die Wij geschapen hebben is er een gemeenschap die de weg naar de waarheid wijst en die rechtvaardig ernaar handelt"},{"SurahNumber":7,"VerseNumber":182,"Text":"En zij die Onze tekenen loochenen, zullen Wij gaandeweg tot vernietiging brengen zonder dat zij het weten"},{"SurahNumber":7,"VerseNumber":183,"Text":"En Ik zal hun uitstel geven. Mijn list staat vast"},{"SurahNumber":7,"VerseNumber":184,"Text":"Hebben zij dan niet nagedacht? In hun medeburger is geen bezetenheid, hij is slechts een duidelijke waarschuwer"},{"SurahNumber":7,"VerseNumber":185,"Text":"Hebben zij niet het rijk van de hemelen en de aarde beschouwd en de dingen die God geschapen heeft en dat misschien hun termijn nabijgekomen is. Aan welk bericht zullen zij dan hierna nog geloven"},{"SurahNumber":7,"VerseNumber":186,"Text":"Als God iemand tot dwaling brengt dan is er voor hem niemand die de goede richting wijst. En Hij laat hen in hun onbeschaamdheid doorgaan met dwalen"},{"SurahNumber":7,"VerseNumber":187,"Text":"Zij vragen jou naar het uur, voor wanneer het is vastgesteld. Zeg: \"De kennis ervan is slechts bij mijn Heer, alleen Hij zal het op de tijd ervan openbaar maken. Het is van groot gewicht in de hemelen en op de aarde. Het komt slechts onverwachts tot jullie.\" Zij vragen aan jou alsof jij ervan op de hoogte bent. Zeg: \"De kennis ervan is slechts bij God, maar de meeste mensen weten het niet"},{"SurahNumber":7,"VerseNumber":188,"Text":"Zeg: \"Ik heb geen macht om voor mijzelf tot nut of tot schade te zijn, afgezien van wat God wil. En als ik het verborgene zou kennen dan zou ik veel goeds verworven hebben en geen kwaad zou mij overkomen zijn. Ik ben slechts een waarschuwer en een verkondiger van goed nieuws voor mensen die geloven"},{"SurahNumber":7,"VerseNumber":189,"Text":"Hij is het die jullie uit één wezen geschapen heeft en die uit hem zijn echtgenote maakte opdat hij bij haar rust zou vinden. En toen hij met haar gemeenschap had gehad kreeg zij een lichte zwangerschapslast te dragen en zij bleef gewoon doorgaan, maar toen dat zwaar werd riepen zij God, hun beider Heer, aan: \"Als U ons een gaaf kind geeft zullen wij zeker behoren tot hen die dank betuigen"},{"SurahNumber":7,"VerseNumber":190,"Text":"Toen Hij hun dan een gaaf kind gegeven had, kenden zij Hem metgezellen toe in wat Hij hun gegeven had. Maar God is verheven boven wat zij aan Hem als metgezellen toevoegen"},{"SurahNumber":7,"VerseNumber":191,"Text":"Voegen zij dan [aan God] iets als metgezellen toe wat niets schept, maar die zelf geschapen zijn"},{"SurahNumber":7,"VerseNumber":192,"Text":"Die zijn niet in staat hen te helpen, noch kunnen zij zichzelf helpen"},{"SurahNumber":7,"VerseNumber":193,"Text":"En als jullie hen tot de leidraad oproepen dan volgen zij jullie niet. Het maakt voor jullie niet uit of jullie hen oproepen of dat jullie zwijgen"},{"SurahNumber":7,"VerseNumber":194,"Text":"Zij, die jullie in plaats van God aanroepen, zijn dienaren net als jullie. Roept hen dan aan en laten zij jullie gehoor geven, als jullie gelijk hebben"},{"SurahNumber":7,"VerseNumber":195,"Text":"Hebben zij dan voeten waarmee zij lopen of hebben zij handen waarmee zij vastgrijpen of hebben zij ogen waarmee zij zien of hebben zij oren waarmee zij horen? Zeg: \"Roept jullie [zogenaamd goddelijke] metgezellen aan, beraamt dan listen tegen mij en laat mij dan niet wachten"},{"SurahNumber":7,"VerseNumber":196,"Text":"Mijn beschermer is God die het boek heeft neergezonden en Hij verleent de rechtschapenen bijstand"},{"SurahNumber":7,"VerseNumber":197,"Text":"En zij die jullie in plaats van Hem aanroepen zijn niet in staat jullie te helpen, noch kunnen zij zichzelf helpen"},{"SurahNumber":7,"VerseNumber":198,"Text":"En als jullie hen tot de leidraad oproepen dan horen zij niet en jullie zien hen naar jullie kijken, maar zij zien niet"},{"SurahNumber":7,"VerseNumber":199,"Text":"Neem wat gemakkelijk gegeven kan worden, beveel het behoorlijke en wend je af van de dommen"},{"SurahNumber":7,"VerseNumber":200,"Text":"En als jij door de satan wordt opgehitst, vraag dan God om bescherming; Hij is horend en wetend"},{"SurahNumber":7,"VerseNumber":201,"Text":"Zij die godvrezend zijn zullen zich laten vermanen wanneer hun een opwelling van de satan overkomt en dan komen zij meteen tot inzicht"},{"SurahNumber":7,"VerseNumber":202,"Text":"Maar hun broeders versterken zij in verdorvenheid en dan houden zij er niet mee op"},{"SurahNumber":7,"VerseNumber":203,"Text":"En wanneer jij hun geen teken brengt zeggen zij: \"Had jij er niet een kunnen uitkiezen?\" Zeg: \"Ik volg slechts wat door mijn Heer aan mij wordt geopenbaard. Dit zijn inzichtelijke bewijzen van jullie Heer en het is een leidraad en barmhartigheid voor mensen die geloven"},{"SurahNumber":7,"VerseNumber":204,"Text":"En wanneer de Koran wordt voorgelezen, luistert er dan naar en let in stilte op; misschien zal aan jullie barmhartigheid worden bewezen"},{"SurahNumber":7,"VerseNumber":205,"Text":"En denk in jezelf aan jouw Heer in deemoed en in vrees en zonder luid te spreken, in de morgenstond en in de avond. En behoor niet tot de onoplettenden"},{"SurahNumber":7,"VerseNumber":206,"Text":"Zij die bij jouw Heer zijn zijn niet te trots om Hem te dienen; zij prijzen Hem en buigen zich eerbiedig voor Hem neer"},{"SurahNumber":8,"VerseNumber":1,"Text":"Zij vragen jou naar de buit. Zeg: \"De buit behoort aan God en Zijn gezant. Vreest dus God en stelt onderling orde op zaken en gehoorzaamt God en Zijn gezant als jullie gelovig zijn"},{"SurahNumber":8,"VerseNumber":2,"Text":"De gelovigen dat zijn slechts zij van wie de harten vol ontzag zijn wanneer Gods naam vermeld wordt en die, wanneer Zijn tekenen aan hen worden voorgelezen, erdoor in geloof toenemen en die op hun Heer hun vertrouwen stellen"},{"SurahNumber":8,"VerseNumber":3,"Text":"die de salaat verrichten en van wat Wij hun voor hun levensonderhoud gegeven hebben ook bijdragen geven"},{"SurahNumber":8,"VerseNumber":4,"Text":"Zij zijn het die echt geloven; voor hen zijn er verschillende rangen bij God en vergeving en een voortreffelijke voorziening"},{"SurahNumber":8,"VerseNumber":5,"Text":"Zoals jouw Heer jou met de waarheid jouw huis liet uitgaan en dat terwijl het een groep van de gelovigen tegenstond"},{"SurahNumber":8,"VerseNumber":6,"Text":"Zij twistten met jou over de waarheid, nadat die hun duidelijk was geworden, alsof zij met open ogen de dood in gedreven werden"},{"SurahNumber":8,"VerseNumber":7,"Text":"En toen God jullie toezegde dat één van de twee groepen voor jullie bestemd was en jullie liever hadden dat de weerloze voor jullie bestemd was. Maar God wenste de waarheid met Zijn woorden te bevestigen en de ongelovigen tot de laatste toe te vellen"},{"SurahNumber":8,"VerseNumber":8,"Text":"Om de waarheid te bevestigen en de onzin te ontkrachten ook al staat het de boosdoeners tegen"},{"SurahNumber":8,"VerseNumber":9,"Text":"Toen jullie je Heer om hulp vroegen en Hij jullie verhoorde: \"Ik versterk jullie met duizend engelen die achter elkaar aan komen"},{"SurahNumber":8,"VerseNumber":10,"Text":"En God heeft het alleen maar gedaan om het goed nieuws te laten zijn en opdat jullie harten erdoor gerustgesteld zouden worden -- de overwinning komt alleen maar van God. God is machtig en wijs"},{"SurahNumber":8,"VerseNumber":11,"Text":"Toen Hij jullie als een bescherming van Hem door slaap bevangen liet worden en water uit de hemel over jullie liet neerdalen om jullie ermee rein te maken en de gruwel van de satan van jullie te verwijderen en om jullie harten standvastig en de voeten stevig te maken"},{"SurahNumber":8,"VerseNumber":12,"Text":"Toen jouw Heer aan de engelen openbaarde: \"Ik ben met jullie, sterkt dus hen die geloven. Ik zal de harten van hen die ongelovig zijn schrik aanjagen. Houwt dan in op de nekken en houwt hen op al hun vingers"},{"SurahNumber":8,"VerseNumber":13,"Text":"Dat is omdat zij God en Zijn gezant tegenwerken. En als iemand God en Zijn gezant tegenwerkt, dan is God streng in de afstraffing"},{"SurahNumber":8,"VerseNumber":14,"Text":"Dat is het dan voor jullie; proeft het dan. En, voor de ongelovigen is er de bestraffing van het vuur"},{"SurahNumber":8,"VerseNumber":15,"Text":"Jullie die geloven! Wanneer jullie hen die ongelovig zijn tegenkomen wanneer zij met velen optrekken keert dan niet om, om te vluchten"},{"SurahNumber":8,"VerseNumber":16,"Text":"Wie zich op die dag omkeert -- behalve als krijgsmanoeuvre of om aansluiting te zoeken bij een andere troepenmacht -- die haalt zich de toorn van God op de hals en zijn verblijfplaats is de hel. Dat is pas een slechte bestemming"},{"SurahNumber":8,"VerseNumber":17,"Text":"Niet jullie hebben hen gedood, maar God heeft hen gedood en niet jij hebt geworpen toen jij wierp, maar God heeft geworpen en wel om de gelovigen daardoor met een goede beproeving op de proef te stellen. God is horend en wetend"},{"SurahNumber":8,"VerseNumber":18,"Text":"Dat is het dan voor jullie. En God verzwakt de list van de ongelovigen"},{"SurahNumber":8,"VerseNumber":19,"Text":"Als jullie om een goede afloop vragen dan is het succes al tot jullie gekomen, maar als jullie ophouden dan is het beter voor jullie. En als jullie terugkeren dan keren Wij [ook] terug. En jullie troepenmacht zal jullie in niets baten ook al is zij groot, maar God is met de gelovigen"},{"SurahNumber":8,"VerseNumber":20,"Text":"Jullie die geloven! Gehoorzaamt God en Zijn gezant en keert jullie niet van Hem af terwijl jullie toehoren"},{"SurahNumber":8,"VerseNumber":21,"Text":"En weest niet als zij die zeggen: \"Wij horen\", terwijl zij niet horen"},{"SurahNumber":8,"VerseNumber":22,"Text":"De slechtste beesten zijn bij God de doven en de stommen die geen verstand hebben"},{"SurahNumber":8,"VerseNumber":23,"Text":"Als God bij hen van iets goeds geweten had, dan had Hij hen laten horen, en als Hij hen had laten horen dan hadden zij zich toch afgekeerd terwijl zij zich afwendden"},{"SurahNumber":8,"VerseNumber":24,"Text":"Jullie die geloven! Geeft gehoor aan God en de gezant, wanneer Hij jullie oproept tot wat jullie leven geeft en weet dat God tussen een man en zijn hart tussenbeide komt en dat jullie tot Hem verzameld zullen worden"},{"SurahNumber":8,"VerseNumber":25,"Text":"En weest op jullie hoede voor een verzoeking die niet speciaal hen uit jullie midden treft die onrecht plegen. En weet dat God streng is in de afstraffing"},{"SurahNumber":8,"VerseNumber":26,"Text":"En herinnert jullie toen jullie weinig waren en onderdrukt werden op de aarde, terwijl jullie bang waren dat de mensen jullie zouden wegrukken. Maar Hij gaf jullie toen een onderkomen en heeft jullie gesterkt met Zijn hulp en voorzag met goede dingen in jullie onderhoud; misschien zullen jullie dank betuigen"},{"SurahNumber":8,"VerseNumber":27,"Text":"Jullie die geloven! Weest niet ontrouw aan God en de gezant en weest niet ontrouw aan de dingen die jullie toevertrouwd zijn, terwijl jullie beter weten"},{"SurahNumber":8,"VerseNumber":28,"Text":"En weet dat jullie bezittingen en jullie kinderen een verzoeking zijn en dat er bij God een geweldig loon is"},{"SurahNumber":8,"VerseNumber":29,"Text":"Jullie die geloven! Als jullie God vrezen zal Hij voor jullie een reddend onderscheidingsmiddel brengen en jullie je slechte daden kwijtschelden en jullie vergeven; God is vol van geweldige goedgunstigheid"},{"SurahNumber":8,"VerseNumber":30,"Text":"En toen zij die ongelovig zijn plannen maakten om je vast te houden of je te doden of je te verdrijven. Zij maakten plannen en God maakte plannen, maar God is de beste plannenmaker"},{"SurahNumber":8,"VerseNumber":31,"Text":"En wanneer Gods tekenen aan hen worden voorgelezen zeggen zij: \"Wij hebben het gehoord, als wij wilden dan zouden wij iets dergelijks kunnen zeggen. Dit zijn slechts fabels van hen die er eertijds waren"},{"SurahNumber":8,"VerseNumber":32,"Text":"En toen zij zeiden: \"O God, als dit de waarheid is die van U komt, laat dan stenen uit de hemel op ons regenen of geef ons een pijnlijke bestraffing"},{"SurahNumber":8,"VerseNumber":33,"Text":"Maar God is niet zo dat Hij hen zou bestraffen terwijl jij nog onder hen verkeert, noch zou God hen bestraffen, terwijl zij om vergeving vragen"},{"SurahNumber":8,"VerseNumber":34,"Text":"Maar waarom zou God hen niet bestraffen als zij de weg naar de heilige moskee versperren en er niet de beschermers van zijn. De beschermers ervan zijn slechts de gelovigen, maar de meesten van hen weten het niet"},{"SurahNumber":8,"VerseNumber":35,"Text":"Hun salaat bij het huis is slechts gefluit en handgeklap. Proeft dan de bestraffing ervoor dat jullie ongelovig waren"},{"SurahNumber":8,"VerseNumber":36,"Text":"Zij die ongelovig zijn dragen hun bezittingen bij om Gods weg te versperren. Zij zullen ze als bijdragen geven en dat zal voor hen een [reden tot] wroeging worden. Dan zullen zij overwonnen worden en zij die ongelovig zijn zullen in de hel verzameld worden"},{"SurahNumber":8,"VerseNumber":37,"Text":"opdat God de slechten van de goeden onderscheidt en de slechten op elkaar zet en opstapelt en in de hel zet. Dat zijn de verliezers"},{"SurahNumber":8,"VerseNumber":38,"Text":"Spreekt tot hen die ongelovig zijn. Als zij ophouden, dan zal hun wat zij eerder deden vergeven worden, maar als zij het weer doen -- de gebruikelijke behandeling van hen die er eertijds waren is al eerder toegepast"},{"SurahNumber":8,"VerseNumber":39,"Text":"Strijdt tegen hen tot er geen verzoeking meer is en de gehele godsdienst alleen God toebehoort. En als zij dan ophouden doorziet God wel wat zij doen"},{"SurahNumber":8,"VerseNumber":40,"Text":"En als zij zich afkeren, weet dan dat God jullie beschermheer is; een voortreffelijke beschermheer en een voortreffelijke helper"}]}