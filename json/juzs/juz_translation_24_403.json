{"Id":403,"LanguageCodes":["tr","tur"],"Name":"tur-fizilalilkuran","Author":"Fizilal Il Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":39,"VerseNumber":32,"Text":"Allah hakkında yalan uyduran ve kendisine gelen doğruyu yalanlayandan daha zalim kim vardır? Cehennemde kâfirlere yetecek kadar yer yok mudur"},{"SurahNumber":39,"VerseNumber":33,"Text":"Gerçeği getirene ve onu doğrulayanlara gelince; «İşte takva sahipleri onlardır.»"},{"SurahNumber":39,"VerseNumber":34,"Text":"Onlara, Rabb´lerinin katında diledikleri şeyler vardır; bu, iyilerin mükâfatıdır"},{"SurahNumber":39,"VerseNumber":35,"Text":"Zira Allah, onların yaptıkları kötülükleri örter; onlara, yaptıkları iyiliğin en güzel karşılığı verilir"},{"SurahNumber":39,"VerseNumber":36,"Text":"Allah, kuluna yetmez mi? Seni O´ndan başkalarıyla korkutuyorlar. Allah kimi saptırırsa onu artık doğru yola ileten olmaz"},{"SurahNumber":39,"VerseNumber":37,"Text":"Allah kime de doğru yolu gösterirse; artık onu şaşırtan olmaz. Allah, galip ve öç alan değil mi"},{"SurahNumber":39,"VerseNumber":38,"Text":"Ey Muhammed! Andolsun ki, onlara, «Gökleri ve yeri yaratan kimdir?» diye sorsan; «Allah´dır» derler. De ki: «Öyleyse bana bildirin; Allah bana zarar vermek isterse, Allah´ı bırakıp da taptıklarınız, O´nun verdiği zararı giderebilir mi? Yahut bana bir rahmet dilerse, O´nun rahmetini önleyebilir mi?» De ki: «Allah bana yeter. Dayananlar O´na dayanır.»"},{"SurahNumber":39,"VerseNumber":39,"Text":"De ki: «Ey kavmim! Durumunuza göre bildiğinizi yapın! Ben de bildiğimi yapıyorum. Yakında bileceksiniz.»"},{"SurahNumber":39,"VerseNumber":40,"Text":"Kendisini rezil edecek azap kime geliyor? Kime sürekli azab inecek"},{"SurahNumber":39,"VerseNumber":41,"Text":"Biz, insanlar için bu Kitab´ı hak ile sana indirdik. Artık kim doğru yola gelirse kendi yararınadır; kim de saparsa kendi zararınadır. Sen onların üzerine vekil değilsin"},{"SurahNumber":39,"VerseNumber":42,"Text":"Allah, öleceklerin ölümleri anında, ölmeyeceklerinde uykuları esnasında ruhlarını alır. Sonra ölümlerine hükmettiği kimselerinkini tutar; diğerlerini bir süreye kadar salıverir. Doğrusu bunda, düşünen bir toplum için ibretler vardır"},{"SurahNumber":39,"VerseNumber":43,"Text":"Yoksa Allah´dan başka şefaatçiler mi ediniyorlar? De ki: «Onlar, hiçbir şeye sahip olmadıkları, akıl da edemedikleri halde mi şefaat edecekler?»"},{"SurahNumber":39,"VerseNumber":44,"Text":"De ki: «Bütün şefaat Allah´ın iznine bağlıdır. Göklerin ve yerin hükümranlığı O´nundur. Sonra O´na döneceksiniz.»"},{"SurahNumber":39,"VerseNumber":45,"Text":"Allah, onların tanrılarından ayrı olarak tek başına anıldığı zaman, Ahirete inanmayanların kalbleri nefretle çarpar; ancak Allah´dan başka putlar anıldığı zaman hemen yüzleri güler"},{"SurahNumber":39,"VerseNumber":46,"Text":"De ki: «Ey gökleri ve yeri yoktan var eden, görüleni ve görülmeyeni bilen Allah´ım! Kullarının ayrılığa düştükleri konularda sen hükmedersin.»"},{"SurahNumber":39,"VerseNumber":47,"Text":"Eğer yeryüzünde olanların hepsi ve onunla birlikte bir misli daha fazlası da zalimlerin olsaydı; kıyamet günündeki kötü azabdan kurtulmak için onu fidye olarak verirlerdi. Çünkü hiç hesap etmedikleri şeyler Allah tarafından karşılarına çıkarılmıştır"},{"SurahNumber":39,"VerseNumber":48,"Text":"Yaptıkları işlerin kötülükleri kendilerine görünmüştür ve alay ettikleri şeyler onları kuşatmıştır"},{"SurahNumber":39,"VerseNumber":49,"Text":"İnsanın başına bir sıkıntı geldiği zaman bize yalvarır. Sonra katımızdan ona bir nimet verdiğimiz zaman: «Bu bana bilgimden dolayı verilmiştir» der. Hayır, bir imtihandır; fakat çokları bilmezler"},{"SurahNumber":39,"VerseNumber":50,"Text":"Bunu onlardan öncekiler de söylemişti; ancak kazandıkları şeyler onlara fayda vermedi"},{"SurahNumber":39,"VerseNumber":51,"Text":"Bunun için işledikleri kötülükler başlarına geldi. Bunlardan zulmedenlerin de kazandıkları kötülükler başlarına gelecektir. Bu hususta Allah´ı aciz bırakamazlar"},{"SurahNumber":39,"VerseNumber":52,"Text":"Onlar bilmiyorlar mı ki, Allah dilediği kimsenin rızkını bol bol verir; dilediğini de kısar. Doğrusu bunda, inanan bir toplum için ibretler vardır"},{"SurahNumber":39,"VerseNumber":53,"Text":"De ki: «Ey kendilerine kötülük edip, aşırı giden kullarım! Allah´ın rahmetinden umudunuzu kesmeyin. Allah bütün günahları bağışlar. Çünkü O çok bağışlayan, çok esirgeyendir.»"},{"SurahNumber":39,"VerseNumber":54,"Text":"Rabb´inize yönelin. Azap size gelmeden önce O´na teslim olun sonra size yardım edilmez"},{"SurahNumber":39,"VerseNumber":55,"Text":"Ansızın ve hiç farkına varmadığınız bir sırada size azap gelmeden önce Rabb´inizden size indirilen en güzel söze, Kur´an´a uyun"},{"SurahNumber":39,"VerseNumber":56,"Text":"Kişinin «Allah´a karşı aşırı gitmemden dolayı bana yazıklar olsun! Gerçekten ben alay edenlerdendim» diyeceği günden sakının"},{"SurahNumber":39,"VerseNumber":57,"Text":"Veya şöyle demesinden: «Allah beni doğru yola ulaştırsaydı sakınanlardan olurdum.»"},{"SurahNumber":39,"VerseNumber":58,"Text":"Yahut azabı gördüğü zaman; «Keşke benim için bir kez daha dünyaya dönüş olsa da iyilerden olsam» diyeceği günden sakının"},{"SurahNumber":39,"VerseNumber":59,"Text":"Allah şöyle buyurur: «Evet, ayetlerim sana gelmişti de sen onları yalanlamış, büyüklük taslamış ve inkârcılardan olmuştun.»"},{"SurahNumber":39,"VerseNumber":60,"Text":"Allah´a karşı yalan uyduranların yüzlerinin kapkara olduğunu görürsün. Kibirlenenlere yetecek kadar, cehennemde yer yok mudur"},{"SurahNumber":39,"VerseNumber":61,"Text":"Allah, sakınanları, başarılarından ötürü kurtarır. Onlara hiçbir kötülük gelmez, onlar üzülmezler"},{"SurahNumber":39,"VerseNumber":62,"Text":"Allah her şeyin yaratıcısıdır. O, her şeyin yöneticisidir"},{"SurahNumber":39,"VerseNumber":63,"Text":"Göklerin ve yerin anahtarları O´nundur. Allah´ın ayetlerini inkâr edenler var ya, işte onlar hüsrandadırlar"},{"SurahNumber":39,"VerseNumber":64,"Text":"De ki: «Ey cahiller! Allah´dan başkasına kulluk etmemi mi bana emrediyorsunuz?»"},{"SurahNumber":39,"VerseNumber":65,"Text":"Ey Muhammed! Andolsun ki, sana ve senden önceki peygamberlere şöyle vahy edildi: «Andolsun, eğer Allah´a ortak koşarsan işlerin boşa gider ve hüsranda kalanlardan olursun.»"},{"SurahNumber":39,"VerseNumber":66,"Text":"Hayır, yalnız Allah´a kulluk et ve şükredenlerden ol"},{"SurahNumber":39,"VerseNumber":67,"Text":"Onlar, Allah´ı gereği gibi bilemediler. Oysa kıyamet günü yeryüzü, bütünü ile O´nun avucu içindedir. Gökler de O´nun sağ elinde dürülmüştür. O, müşriklerin ortak koşmalarından uzak ve yücedir"},{"SurahNumber":39,"VerseNumber":68,"Text":"Sur´a üflenince, göklerde ve yerde olanlar korkudan düşüp bayılırlar. Ancak Allah´ın dilediği kalır. Sonra sur´a bir daha üflenince hemen ayağa kalkıp bakışıp dururlar"},{"SurahNumber":39,"VerseNumber":69,"Text":"Yeryüzü, Rabb´inin nuruyla aydınlanır. Kitap açılır. Peygamberler ve şahitler getirilir. Ve onlara haksızlık yapılmadan, aralarında adaletle hüküm verilir"},{"SurahNumber":39,"VerseNumber":70,"Text":"Herkese, yaptığının karşılığı tam verilir. Allah, onların yaptıklarını en iyi bilendir"},{"SurahNumber":39,"VerseNumber":71,"Text":"O küfredenler ayrı ayrı bölükler halinde cehenneme sürülür. Oraya vardıklarında kapıları açılır; bekçileri onlara: “Size içinizden Rabbinizin ayetlerini okuyan ve bugüne kavuşacağınızı ihtar eden peygamberler gelmedi mi?” derler. “Evet geldi” derler. Lakin azap sözü kafirlerin üzerine gerçekleşir"},{"SurahNumber":39,"VerseNumber":72,"Text":"«O halde içinde ebedi kalmak üzere cehennemin kapılarından girin. Kibirlenenlerin durağı ne kötüdür,» denir"},{"SurahNumber":39,"VerseNumber":73,"Text":"Rabb´lerine karşı gelmekten sakınanlar, bölük bölük cennete götürülürler. Oraya varıp kapılar açıldığında, bekçileri onlara, «Selâm size, hoş geldiniz! Temelli olarak buraya girin» derler"},{"SurahNumber":39,"VerseNumber":74,"Text":"Onlar: «Bize verdiği sözde duran ve bizi buraya yerleştiren Allah´a hamd olsun. Cennette istediğimiz yerde oturabiliriz. Yararlı iş işleyenlerin ücreti ne güzelmiş!» derler"},{"SurahNumber":39,"VerseNumber":75,"Text":"Melekleri, arş´ın etrafını çevirmiş oldukları halde, Rabb´lerini hamd ile överken görürsün. Artık insanların aralarında adaletle hükmedilmiştir. «Övgü, alemlerin Rabb´i olan Allah içindir» denir"},{"SurahNumber":40,"VerseNumber":1,"Text":"Hâ Mim"},{"SurahNumber":40,"VerseNumber":2,"Text":"Bu kitabın indirilmesi, güçlü ve her şeyi en iyi bilen Allah katındandır"},{"SurahNumber":40,"VerseNumber":3,"Text":"O günahı bağışlayan, tevbeyi kabul eden, cezası şiddetli, lütfu bol olandır. O´ndan başka ilah yoktur. Dönüş O´nadır"},{"SurahNumber":40,"VerseNumber":4,"Text":"İnkar edenlerden başkası Allah´ın ayetleri hakkında mücadeleye girişmez. Ey Muhammed! İnkarcıların memlekette gezip dolaşması seni aldatmasın"},{"SurahNumber":40,"VerseNumber":5,"Text":"Onlardan önce Nuh kavmi ve onlardan sonra gelen kollar da yalanladı. Her millet, Peygamberlerini yakalamağa yeltendi; Batılı hakkın yerine koymak için mücadele etmişlerdi. Bu yüzden onları yakaladım. (Bak işte) azabım nasıl oldu"},{"SurahNumber":40,"VerseNumber":6,"Text":"İnkar edenlerin cehennemlik olduklarına dair Rabb´inin sözü böylece gerçekleşti"},{"SurahNumber":40,"VerseNumber":7,"Text":"Arş´ı taşıyanlar ve onun çevresinde bulunanlar, Rabb´lerini överek tesbih ederler, O´na inanırlar. Mü´minler için: «Rabbimiz! İlmin ve rahmetin her şeyi kapladı. Tevbe edip senin yoluna uyanları bağışla; onları cehennem azabından koru» diye bağışlama dilerler"},{"SurahNumber":40,"VerseNumber":8,"Text":"«Rabbimiz! Mü´minleri ve babalarından, eşlerinden, soylarından iyi olanları, kendilerine söz verdiğin Adn cennetlerine koy; şüphesiz güçlü olan, hakim olan ancak sensin"},{"SurahNumber":40,"VerseNumber":9,"Text":"Onları kötülüklerden koru! O gün kötülüklerden kimi korursan, ona şüphesiz rahmet etmiş olursun. Bu büyük kurtuluştur.»"},{"SurahNumber":40,"VerseNumber":10,"Text":"İnkar edenlere de bağrılır: «Allah´ın gazabı sizin birbirinize olan öfkenizden daha büyüktür. Zira siz imana çağrıldığınızda inkar ederdiniz.»"},{"SurahNumber":40,"VerseNumber":11,"Text":"Dediler ki: «Rabbimiz, bizi iki kez öldürdün ve iki kez dirilttin. Günahlarımızı itiraf ettik. Şimdi şu ateşten çıkmak için bize bir yol var mı?»"},{"SurahNumber":40,"VerseNumber":12,"Text":"Onlara «Bu duruma düşmenizin sebebi şudur: Tek Allah´a çağrıldığınız zaman inkar ederdiniz. O´na ortak koşulunca inanırdınız. Artık hüküm yüce ve büyük Allah´ındır.»"},{"SurahNumber":40,"VerseNumber":13,"Text":"Size mucizelerini gösteren, size gökten rızık indiren O´dur. Allah´a yönelenden başkası ibret almaz"},{"SurahNumber":40,"VerseNumber":14,"Text":"Ey inananlar! Kafirlerin hoşuna gitmese de siz, dini yalnız Allah´a halis kılarak O´na çağırın"},{"SurahNumber":40,"VerseNumber":15,"Text":"Arş sahibi, varlıkların en yücesi olan Allah, kavuşma gününü ihtar etmek için kullarından dilediğine emriyle vahyi indirir"},{"SurahNumber":40,"VerseNumber":16,"Text":"O gün onlar meydana çıkarlar; onların hiçbir şeyi Allah´a gizli kalmaz. «Bugün hükümranlık kimindir?» denir. Hepsi «Gücü her şeye yeten tek Allah´ındır» derler"},{"SurahNumber":40,"VerseNumber":17,"Text":"Bugün herkese, kazandığının karşılığı verilir. Bugün haksızlık yoktur. Doğrusu Allah, hesabı çabuk görendir"},{"SurahNumber":40,"VerseNumber":18,"Text":"Ey Muhammed! Onları yüreklerin ağıza geleceği, tasadan yutkunacakları yaklaşan Kıyamet günü ile uyar. Zalimlerin ne dostu ne de sözü dinlenecek şefaatçisi olur"},{"SurahNumber":40,"VerseNumber":19,"Text":"Allah gözlerin hainliğini ve gönüllerin gizlediğini bilir"},{"SurahNumber":40,"VerseNumber":20,"Text":"Allah adaletle hükmeder. O´ndan başka çağırdıkları tanrılar ise, hiçbir şeye hükmedemezler. Çünkü işiten, gören yalnız Allah´tır"},{"SurahNumber":40,"VerseNumber":21,"Text":"Onlar, yeryüzünde gezip dolaşmadılar mı ki, kendilerinden önce gelenlerin sonunun nasıl olduğunu görsünler. Onlar kuvvet ve yeryüzündeki eserleri bakımından kendilerinden daha üstün idiler. Fakat Allah, onları günahları yüzünden yakaladı. Onları Allah´ın azabından koruyan da olmadı"},{"SurahNumber":40,"VerseNumber":22,"Text":"Çünkü onlar öyle kimselerdir ki, elçileri onlara açık belgeler getirdiği halde kabul etmemişlerdi. Bu yüzden Allah onları yakaladı. Zira O üstündür, cezası çetin olandır"},{"SurahNumber":40,"VerseNumber":23,"Text":"Andolsun biz Musa´yı ayetlerimizle ve apaçık yetki ile gönderdik"},{"SurahNumber":40,"VerseNumber":24,"Text":"Firavun´a, Haman´a ve Karun´a gönderdik. «Bu yalancı bir büyücüdür» dediler"},{"SurahNumber":40,"VerseNumber":25,"Text":"Musa, onlara katımızdan hakkı getirince: «Onunla beraber inananların oğullarını öldürün, kadınlarını sağ bırakın!» dediler. Fakat kafirlerin tuzağı hep boşa çıkar"},{"SurahNumber":40,"VerseNumber":26,"Text":"Firavun: «Ben bırakın da Musa´yı öldüreyim. O Rabb´ine yalvaradursun. Onun sizin dininizi değiştireceğinden veya yeryüzünde bozgunculuk çıkaracağından korkuyorum.» dedi"},{"SurahNumber":40,"VerseNumber":27,"Text":"Musa dedi: Ben hesap gününe inanmayan her kibirliden, benim de Rabbim sizin de Rabbiniz olan Allah´a sığınırım"},{"SurahNumber":40,"VerseNumber":28,"Text":"Firavun ailesinden olup da, inandığını gizleyen bir adam dedi ki: «Rabb´im Allah´tır diyen bir adamı mı öldüreceksiniz? Oysa size Rabb´inizden belgeler gelmiştir. Eğer yalancı ise yalanı kendinedir; eğer doğru sözlü ise, sizi tehdit ettiklerinin bir kısmı başınıza gelebilir. Şüphesiz Allah aşırı giden, yalancı kimseyi doğru yola iletmez"},{"SurahNumber":40,"VerseNumber":29,"Text":"Ey kavmim! Bugün memlekette hükümranlık sizindir. Buraya siz hakimsiniz. Ancak Allah´ın baskını bize çatınca, O´na karşı bize kim yardım eder?» Firavun: «Ben size kendi görüşümden başkasını söylemiyorum. Ben size ancak doğru yolu gösteriyorum» dedi"},{"SurahNumber":40,"VerseNumber":30,"Text":"İnanan adam dedi ki: «Ey kavmim, ben üzerinize önceki toplulukların uğradıkları bir günün benzerinden korkuyorum"},{"SurahNumber":40,"VerseNumber":31,"Text":"Nuh kavminin, Ad ve Semud´un ve onlardan sonrakilerin durumu gibi bir durumla karşılaşmanızdan korkuyorum. Allah kullara zulmetmek istemez"},{"SurahNumber":40,"VerseNumber":32,"Text":"Ey kavmim, sizin için insanların korku ve dehşetten bağırıp birbirlerinden yardım isteyecekleri o çağırma gününden korkuyorum"},{"SurahNumber":40,"VerseNumber":33,"Text":"Arkanıza dönüp kaçacağın gün Allah´a karşı sizi koruyan bulunmaz. Allah kimi şaşırtırsa artık ona yol gösteren olmaz"},{"SurahNumber":40,"VerseNumber":34,"Text":"Daha önce Yusuf da size açık kanıtlar getirmişti. Onun getirdiklerinden de kuşkulanıp duruyordunuz. Nihayet o ölünce: «Allah ondan sonra peygamber göndermez» dediniz. İşte Allah, aşırı giden, şüpheci kimseleri böyle saptırır.»"},{"SurahNumber":40,"VerseNumber":35,"Text":"Bunlar, Allah´ın ayetleri üzerinde kendilerine gelmiş bir delil bulunmadan tartışırlar. Bu Allah katında da, inananların yanında da öfkeyi artırır. Allah büyüklük taslayan her zorbanın kalbini bundan dolayı mühürler"},{"SurahNumber":40,"VerseNumber":36,"Text":"«Firavun dedi: Ey Haman, bana yüksek bir kule yap ki o sebeplere (yollara) erişeyim.»"},{"SurahNumber":40,"VerseNumber":37,"Text":"Göklerin yollarına erişeyim de Musa´nın tanrısına çıkıp bakayım. Çünkü ben onu (Musa´yı, peygamberlik davasında) yalancı sanıyorum. Böylece yaptığı kötü iş, Firavuna süslü gösterildi ve o yoldan çıkarıldı. Firavun´un tuzağı tamamen boşa çıktı"},{"SurahNumber":40,"VerseNumber":38,"Text":"İnanan adam dedi ki: «Ey kavmim! Bana uyun, sizi doğru yola götüreyim.»"},{"SurahNumber":40,"VerseNumber":39,"Text":"Ey kavmim! Bu dünya hayatı kısa bir geçimdir. Ahiret ise ebedi olarak durulacak yerdir"},{"SurahNumber":40,"VerseNumber":40,"Text":"Kim bir kötülük işlerse onun kadar ceza görür. Kadın veya erkek, kim, inanarak yararlı iş yaparsa, cennete girerler ve orada kendilerine hesapsız rızıklar verilir"},{"SurahNumber":40,"VerseNumber":41,"Text":"Ey kavmim! Neden ben sizi kurtuluşa çağırdığım halde siz beni ateşe çağırıyorsunuz"},{"SurahNumber":40,"VerseNumber":42,"Text":"Siz beni Allah´ı inkar etmeye, bilmediğim bir şeyi O´na ortak koşmaya çağırıyorsunuz. Ben ise, güçlü olan, çok bağışlayan Allah´a çağırıyorum"},{"SurahNumber":40,"VerseNumber":43,"Text":"Sizin beni davet ettiğiniz şeyin ne dünyada, ne de ahirette hiçbir davet yetkisi yoktur. Gerçekte dönüşümüz Allah´adır. Aşırı gidenlere gelince, işte onlar ateş ehlidirler"},{"SurahNumber":40,"VerseNumber":44,"Text":"Benim size söylediklerimi yakında hatırlayacaksınız. Ben işimi Allah´a bırakıyorum. Şüphesiz Allah kulları görür"},{"SurahNumber":40,"VerseNumber":45,"Text":"Allah o adamı, kurmak istedikleri tuzaktan korudu. Kötü azab, Firavun´un adamlarını sardı"},{"SurahNumber":40,"VerseNumber":46,"Text":"Onlar sabah akşam ateşe sunulurlar. Kıyamet çattığı gün: \"Firavun´un adamlarını azabın en ağırına sokun!\" denir"},{"SurahNumber":40,"VerseNumber":47,"Text":"Ateşin içinde birbirleriyle tartışırken, zayıf olanlar, büyüklük taslayanlara dediler ki: «Biz size uymuştuk. Şimdi siz şu ateşin ufak bir parçasını bizden savabilir misiniz?»"},{"SurahNumber":40,"VerseNumber":48,"Text":"Büyüklük taslıyanlar: «Doğrusu hepimiz de onun içindeyiz. Allah kulları arasında şüphesiz hüküm vermiştir.» derler"},{"SurahNumber":40,"VerseNumber":49,"Text":"Ateştekiler, cehennemin bekçilerine dediler ki: «Ne olur Rabbinize dua edin de hiç değilse bir gün, bizden azabı biraz hafifletsin.»"},{"SurahNumber":40,"VerseNumber":50,"Text":"Bekçiler dediler ki: «Peygamberleriniz size açık kanıtlar getirmezler miydi?» «Evet getirirlerdi» dediler. Bekçiler: «Öyleyse yalvarıp durun. Nankörlerin yalvarması hep çıkmazdadır» dediler"},{"SurahNumber":40,"VerseNumber":51,"Text":"Elbette biz, peygamberlerimize ve inananlara dünya hayatında ve şahitlerin şahitlik edecekleri günde yardım ederiz"},{"SurahNumber":40,"VerseNumber":52,"Text":"O gün zalimlere, özür beyan etmeleri fayda vermez, lanet onlaradır. Yurdun kötüsü de onlaradır"},{"SurahNumber":40,"VerseNumber":53,"Text":"Andolsun! Biz Musa´ya hidayet verdik ve İsrailoğullarına o Kitab´ı miras kıldık"},{"SurahNumber":40,"VerseNumber":54,"Text":"O, akıl sahipleri için bir öğüt ve doğruluk rehberidir"},{"SurahNumber":40,"VerseNumber":55,"Text":"Ey Muhammed! Sabret, Allah´ın verdiği söz şüphesiz gerçektir. Suçunun bağışlanmasını dile. Rabbini akşam sabah överek tesbih et"},{"SurahNumber":40,"VerseNumber":56,"Text":"Allah´ın ayetleri üzerinde kendilerine gelen bir delil olmadan tartışanların gönüllerinde, ulaşamayacakları bir büyüklenme vardır. Sen Allah´a sığın. O şüphesiz işitendir, görendir"},{"SurahNumber":40,"VerseNumber":57,"Text":"Göklerin ve yerin yaratılması, insanların yaratılmasından daha büyük bir şeydir. Fakat insanların çoğu bilmezler"},{"SurahNumber":40,"VerseNumber":58,"Text":"Körle gören bir olmaz. İnanan ve iyi işler yapanlarla, kötülük yapan bir olmaz. Ne kadar az düşünüyorsunuz"},{"SurahNumber":40,"VerseNumber":59,"Text":"Kıyamet saati mutlaka gelecektir. Bunda asla şüphe yoktur. Fakat insanların çoğu inanmazlar"},{"SurahNumber":40,"VerseNumber":60,"Text":"Rabbiniz buyurdu ki: «Bana dua edin, duanızı kabul edeyim. Bana kulluk etmeye tenezzül etmeyenler, aşağılık olarak cehenneme gireceklerdir.»"},{"SurahNumber":40,"VerseNumber":61,"Text":"Allah O´dur ki, geceyi içinde istirahat etmeniz için (serin ve karanlık) gündüzü de işinizi görmeniz için aydınlık yaptı. Şüphesiz Allah, insanlara lütufkârdır fakat insanların çoğu şükretmezler"},{"SurahNumber":40,"VerseNumber":62,"Text":"İşte her şeyin yaratıcısı Rabbiniz olan Allah budur. O´ndan başka ilah yoktur. Nasıl da aldatılıp döndürülüyorsunuz"},{"SurahNumber":40,"VerseNumber":63,"Text":"Allah´ın ayetlerini bile bile inkar edenler böylece döndürülüyorlardı"},{"SurahNumber":40,"VerseNumber":64,"Text":"Sizin için yeri durak, göğü bina eden, size şekil verip de, şeklinizi güzel yapan, sizi temiz şeylerle rızıklandıran Allah´tır. İşte Rabbiniz olan Allah budur. Alemlerin Rabbi Allah ne yücedir"},{"SurahNumber":40,"VerseNumber":65,"Text":"O diridir. O´ndan başka ilah yoktur. Dini yalnız O´na has kılarak O´na yalvarın. Övgü, alemlerin rabbi Allah içindir"},{"SurahNumber":40,"VerseNumber":66,"Text":"Ey Muhammed! De ki: «Sizin, Allah´ı bırakıp da kulluk ettiklerinize kulluk etmek bana yasak kılınmıştır. Zira bana Rabbimden belgeler gelmiştir. Ben, alemlerin Rabbine teslim olmakla emrolundum.»"},{"SurahNumber":40,"VerseNumber":67,"Text":"Sizi topraktan, sonra nutfeden, sonra kan pıhtısından yaratan; sonra erginlik çağına ulaşmanız, sonra da yaşlanmanız için sizi yaşatan O´dur. Kiminiz daha önce öldürülür, kiminiz de belirlenmiş süreye ulaşırsınız. Belki artık düşünürsünüz"},{"SurahNumber":40,"VerseNumber":68,"Text":"Yaşatan ve öldüren O´dur. Bir işin olmasını istedi mi, ona sadece «ol» der o da olur"},{"SurahNumber":40,"VerseNumber":69,"Text":"Allah´ın ayetleri hakkında tartışanların nasıl Hak´tan çevrildiklerini görmedin mi"},{"SurahNumber":40,"VerseNumber":70,"Text":"O, Kitab´ı duyurulması için elçilerimize gönderdiğimiz şeyleri yalanlayanlar, yakında bileceklerdir"},{"SurahNumber":40,"VerseNumber":71,"Text":"Boyunlarında demir halkalar ve zincirler olduğu halde sürükleneceklerdir"},{"SurahNumber":40,"VerseNumber":72,"Text":"Kaynar suda sonra da ateşte yakılacaklardır"},{"SurahNumber":40,"VerseNumber":73,"Text":"Sonra onlara denilecektir: «Ortak koştuklarınız nerede"},{"SurahNumber":40,"VerseNumber":74,"Text":"Allah´tan başka taptıklarınız?» Dediler ki: «Bizden uzaklaşıp kayboldular; hayır, meğer biz önceden hiçbir şeye tapmamışız. (Taptıklarımız hiçbir şey değilmiş).» İşte Allah kafirleri böyle şaşırtır"},{"SurahNumber":40,"VerseNumber":75,"Text":"Bu durum sizin yeryüzünde haksız olarak şımarmanızdan ve aşırı derecede sevinip böbürlenmenizdendir"},{"SurahNumber":40,"VerseNumber":76,"Text":"Cehennemin kapılarından, girin orada ebedi kalacaksınız. Kibirlenenlerin yeri ne kötüdür"},{"SurahNumber":40,"VerseNumber":77,"Text":"Ey Muhammed! Sabret, şüphesiz Allah´ın verdiği söz gerçektir. Onlara söz verdiğimiz azabın bir kısmını sana gösteririz veya seni öldürürüz, nasıl olsa onların dönüşü Bize´dir"},{"SurahNumber":40,"VerseNumber":78,"Text":"Andolsun, biz senden önce de Peygamberler gönderdik. Onlardan kiminin hayatını sana anlattık, kimini de anlatmadık. Hiçbir elçi, Allah´ın izni olmadan bir mucize getiremez. Allah´ın emri geldiği zaman hak yerine getirilir ve işte o zaman Allah´ın ayetlerini boşa çıkarmağa çalışanlar, hüsrana uğrarlar"},{"SurahNumber":40,"VerseNumber":79,"Text":"Binek olarak kullanmanız ve yemeniz için hayvanları sizin için yaratan Allah´tır"},{"SurahNumber":40,"VerseNumber":80,"Text":"Onlardan sizin için daha nice faydalar vardır, gönüllerinizdeki arzulara, onlara binerek ulaşırsınız. Onların ve gemilerin üstünde taşınırsınız"},{"SurahNumber":40,"VerseNumber":81,"Text":"Allah size ayetlerini gösteriyor. Allah´ın ayetlerinden hangisini inkar ediyorsunuz"},{"SurahNumber":40,"VerseNumber":82,"Text":"Yeryüzünde dolaşıp, kendilerinden daha çok, daha kuvvetli, yeryüzünde bıraktıkları eserler, daha sağlam olan, öncekilerin sonlarının nasıl olduğunu görmezler mi? Kazandıkları, onlara bir fayda vermemişti"},{"SurahNumber":40,"VerseNumber":83,"Text":"Peygamberleri, onlara belgelerle gelince, kendilerinden olan bilgiden gururlandılar da, alaya aldıkları şey kendilerini salıverdi"},{"SurahNumber":40,"VerseNumber":84,"Text":"Ne zaman ki, şiddetli azabımızı gördüler: «Tek Allah´a inandık ve O´na ortak koştuğumuz şeyleri inkar ettik.» dediler"},{"SurahNumber":40,"VerseNumber":85,"Text":"Fakat şiddetli azabımızı gördükleri zaman inanmaları, kendilerine bir fayda sağlamadı. Allah´ın kulları hakkında eskiden beri yürürlükte olan yasası budur. İşte o zaman kafirler ziyana uğramışlardır"},{"SurahNumber":41,"VerseNumber":1,"Text":"Ha, Mim"},{"SurahNumber":41,"VerseNumber":2,"Text":"Bu Kitab, Rahman ve Rahim olan Allah katından indirilmiştir"},{"SurahNumber":41,"VerseNumber":3,"Text":"Bilen bir toplum için ayetleri açıklanmış; arapça okunan bir Kitab´dır"},{"SurahNumber":41,"VerseNumber":4,"Text":"Müjdeleyici ve uyarıcı olarak gönderilmiştir. Fakat insanların çoğu onu düşünüp kabul etmekten yüz çevirmiştir. Onlar işitmezler"},{"SurahNumber":41,"VerseNumber":5,"Text":"Dediler ki: «Ey Muhammed! Bizi çağırdığın şeye karşı kalbimiz kapalıdır, kulaklarımızda bir ağırlık ve seninle bizim aramızda bir perde vardır. Sen istediğini yap, biz de istediğimizi yapıyoruz.»"},{"SurahNumber":41,"VerseNumber":6,"Text":"De ki: «Ben de ancak sizin gibi bir insanım. Bana ilahınızın tek bir ilah olduğu vahyediliyor. O´na yönelerek işlerinizi düzeltin, O´ndan mağfiret dileyin. O´na ortak koşanların vay haline!»"},{"SurahNumber":41,"VerseNumber":7,"Text":"Onlar zekat vermezler ve ahireti de inkar ederler"},{"SurahNumber":41,"VerseNumber":8,"Text":"İnanıp iyi işler yapanlara gelince; onlar için kesintisiz mükafat vardır"},{"SurahNumber":41,"VerseNumber":9,"Text":"De ki: «Siz mi yeryüzünü iki günde yaratana nankörlük ediyor ve O´na ortaklar koşuyorsunuz? O alemlerin Rabb´idir.»"},{"SurahNumber":41,"VerseNumber":10,"Text":"Yeryüzüne sabit dağlar yerleştirdi. Onda bereketler yarattı ve orada rızıklarını arayanlar için dört günde düzene koydu"},{"SurahNumber":41,"VerseNumber":11,"Text":"Sonra duman halinde bulunan göğe yöneldi, ona ve yeryüzüne: «İsteyerek veya istemeyerek buyruğuma gelin» dedi. «İsteyerek geldik» dediler"},{"SurahNumber":41,"VerseNumber":12,"Text":"Böylece onları, iki gün içinde yedi gök var etti ve her göğün görevini vahyetti. Yakın göğü ışıklarla donattık ve bozulmaktan koruduk. İşte bu bilen, güçlü olan Allah kanunudur"},{"SurahNumber":41,"VerseNumber":13,"Text":"Eğer yüz çevirirlerse de ki: «Ben sizi Ad ve Semud kavimlerinin başlarına gelen yıldırıma benzer bir yıldırıma karşı uyardım.»"},{"SurahNumber":41,"VerseNumber":14,"Text":"Onlara «Allah´tan başkasına kulluk etmeyin» diyerek önlerinden ve arkalarından peygamberler geldiği vakit, «Rabb´imiz dileseydi melekler indirirdi. Onun için biz sizinle gönderilen şeyleri inkar ediyoruz» demişlerdi"},{"SurahNumber":41,"VerseNumber":15,"Text":"Ad kavmi, yeryüzünde haksız olarak büyüklük tasladı ve: «Bizden daha kuvvetli kim var?» dediler. Onlar kendilerini yaratan Allah´ın kendilerinden daha kuvvetli olduğunu görmediler mi? Onlar bizim ayetlerimizi kasten inkar ediyorlardır"},{"SurahNumber":41,"VerseNumber":16,"Text":"Biz de onlara dünya hayatında rezillik azabını taddırmak için o uğursuz günlerde, üzerlerine dondurucu bir rüzgar gönderdik. Ahiret azabı ise daha da kepazeliktir ve onlara hiç yardım edilmez"},{"SurahNumber":41,"VerseNumber":17,"Text":"Semud kavmine gelince onlara doğru yolu gösterdik; fakat onlar, körlüğü doğru yola tercih ettiler. Böylece yaptıkları yüzünden alçaltıcı azab yıldırımı onları yakaladı"},{"SurahNumber":41,"VerseNumber":18,"Text":"İnananları ve Allah´a karşı gelmekten sakınmış olanları kurtardık"},{"SurahNumber":41,"VerseNumber":19,"Text":"Allah´ın düşmanları ateşe sürüldükleri gün toplanıp bir araya getirilirler"},{"SurahNumber":41,"VerseNumber":20,"Text":"Nihayet oraya vardıklarında kulakları, gözleri ve derileri, yaptıkları hakkında onların aleyhine şahitlik ettiler"},{"SurahNumber":41,"VerseNumber":21,"Text":"Derilerine: «Aleyhimize niçin şahidlik ettiniz?» derler. Derileri: «Her şeyi konuşturan Allah bizi konuşturdu. İlk defa sizi O yaratmıştı, işte O´na döndürülüyorsunuz» cevabını verirler"},{"SurahNumber":41,"VerseNumber":22,"Text":"Siz kulaklarınızın, gözlerinizin ve derilerinizin, aleyhinize şahidlik etmesinden sakınmıyordunuz, yaptıklarınızdan çoğunu Allah´ın bilemeyeceğini sanıyordunuz"},{"SurahNumber":41,"VerseNumber":23,"Text":"İşte Rabb´inize karşı beslediğiniz bu zannınız, sizi helak etti, ziyana uğrayanlardan olup çıktınız"},{"SurahNumber":41,"VerseNumber":24,"Text":"İster sabretsinler ister etmesinler, onların durağı ateştir. Hoş tutulmalarını isteseler de artık hoş tutulmazlar"},{"SurahNumber":41,"VerseNumber":25,"Text":"Biz onlara birtakım kötü arkadaşlar musallat ettik. Onların önlerinde ve arkalarında ne varsa hepsini onlara gösterdiler. Kendilerinden önce gelip geçmiş olan cin ve insan toplulukları için uygulanan söz (azap) kendilerine de geçerli olmuştur. Çünkü onlar hüsrana düşenlerdir"},{"SurahNumber":41,"VerseNumber":26,"Text":"İnkar edenler: «Bu Kur´an´ı dinlemeyin, okunurken gürültü yapın, belki ona galip gelirsiniz» dediler"},{"SurahNumber":41,"VerseNumber":27,"Text":"İnkar edenlere şiddetli bir azab taddıracağız ve onları, yaptıklarının en kötüsüyle cezalandıracağız"},{"SurahNumber":41,"VerseNumber":28,"Text":"İşte böyle; Allah´ın düşmanlarının cezası ateştir. Ayetlerimizi bile bile inkar etmeleri karşılığı orası onların temelli kalacakları yerdir"},{"SurahNumber":41,"VerseNumber":29,"Text":"Ateşe giren kafirler derler ki: «Rabb´imiz cinlerden ve insanlardan bizi saptıranları göster, onları ayaklarımızın altına alalım. Ki altta kalanlar olsunlar.»"},{"SurahNumber":41,"VerseNumber":30,"Text":"Şüphesiz Rabb´imiz Allah´tır deyip, sonra dosdoğru yolda yürüyenlerin üzerine melekler iner. Onlara «Korkmayın, üzülmeyin, size söz verilen cennetle sevinin!» derler"},{"SurahNumber":41,"VerseNumber":31,"Text":"Biz dünya hayatında da ahiret hayatında da sizin dostlarınızız. Orada canlarınızın çektiği ve istediğiniz her şey sizindir"},{"SurahNumber":41,"VerseNumber":32,"Text":"Bütün bunlar, O bağışlayan ve esirgeyen Allah´tan bir ağırlama olarak size lûtfedilmiştir"},{"SurahNumber":41,"VerseNumber":33,"Text":"İnsanları Allah´a çağıran, iyi iş yapan ve «Ben müslümanlardanım» diyenden daha güzel sözlü kim olabilir"},{"SurahNumber":41,"VerseNumber":34,"Text":"İyilikle kötülük bir olmaz. Sen kötülüğü en güzel bir tavırla sav! O zaman bakarsın ki seninle arasında düşmanlık bulunan kimse, sanki sıcak bir dost oluvermiştir"},{"SurahNumber":41,"VerseNumber":35,"Text":"Bu haslete ancak sabredenler kavuşturulur. Buna ancak hayırda büyük pay sahibi olan kimse kavuşturulur"},{"SurahNumber":41,"VerseNumber":36,"Text":"Eğer şeytandan gelen kötü bir düşünce seni dürtecek olursa, hemen Allah´a sığın. Çünkü O, işiten ve bilendir"},{"SurahNumber":41,"VerseNumber":37,"Text":"Gece, gündüz, güneş ve ay onun ayetlerindendir. Eğer Allah´a kulluk ediyorsanız, güneşe ve aya secde etmeyin. Onları yaratan Allah´a secde edin"},{"SurahNumber":41,"VerseNumber":38,"Text":"Eğer büyüklük taslarlarsa bilsinler ki, Rabb´inin yanında bulunanlar (melekler), gece gündüz O´nu tesbih ederler ve onlar hiç usanmazlar"},{"SurahNumber":41,"VerseNumber":39,"Text":"Onun ayetlerinden biri de şudur: Sen toprağı boynu bükük kupkuru görürsün. Onun üzerine suyu döktüğümüz zaman titreşir ve kabarır. Onu dirilten Allah elbette ölüleri de diriltir. O´nun herşeye gücü yeter"},{"SurahNumber":41,"VerseNumber":40,"Text":"Ayetlerimiz hakkında doğruluktan ayrılıp eğriliğe sapanlar bize gizli kalmazlar. O halde ateşin içine atılan mı daha iyidir, yoksa kıyamet günü güvenle gelen mi? Dilediğinizi yapın, O, yaptıklarınızı görmektedir"},{"SurahNumber":41,"VerseNumber":41,"Text":"Kendilerine gelen Kur´ân´ı inkar ettiler. Halbuki o yüce bir Kitab´dır"},{"SurahNumber":41,"VerseNumber":42,"Text":"Geçmişte ve gelecekte ona batıl karışmaz. Her yaptığını bir hikmete göre yapan ve övülmeye layık Allah katından indirilmiştir"},{"SurahNumber":41,"VerseNumber":43,"Text":"Ey Muhammed! Sana söylenen, senden önceki elçilere söylenmiş olandan başka birşey değildir. Senin Rabb´in hem bağışlama sahibi, hem de acı azap sahibidir"},{"SurahNumber":41,"VerseNumber":44,"Text":"Eğer biz bu Kur´ân´ı yabancı bir dilde okunan bir kitap yapsaydık derlerdi ki: «Ayetleri anlayacağımız bir şekilde açıklanmalı değil miydi? Muhatapları Arap olduğu halde Arapça olmayan kitap mı geldi?» De ki: «O mü´minler için doğru yolu gösteren bir kılavuz ve şifadır.» İnanmayanlara gelince, onların kulaklarında bir ağırlık vardır ve Kur´an, onlara bir körlüktür. Sanki onlar uzak bir yerden çağrılıyorlar"},{"SurahNumber":41,"VerseNumber":45,"Text":"Andolsun ki Musa´ya kitap vermiştik de onda ayrılığa düşmüşlerdi. Rabb´inin verilmiş bir sözü olmasaydı, aralarında hükmedilmiş olurdu. Doğrusu onlar, onun hakkında şüphe içindedirler"},{"SurahNumber":41,"VerseNumber":46,"Text":"Kim iyi bir iş yaparsa faydası kendisinedir ve kim kötülük yaparsa zararı kendisinedir. Rabb´in kullara zulmedici değildir"}]}