{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":11,"VerseNumber":6,"Text":"En er is geen dier op aarde of God zorgt voor zijn levensonderhoud en Hij kent zijn verblijfplaats en zijn bewaarplaats. Alles staat in een duidelijk boek"},{"SurahNumber":11,"VerseNumber":7,"Text":"Hij is het die de hemelen en de aarde in zes dagen geschapen heeft, terwijl Zijn troon boven het water was, om jullie op de proef te stellen wie van jullie het beste is bij wat hij doet. En als jij zegt: jullie zullen na de dood weer opgewekt worden\" dan zeggen zij die ongelovig zijn: \"Dit is duidelijk slechts toverij"},{"SurahNumber":11,"VerseNumber":8,"Text":"En als Wij de bestraffing voor hen tot een bepaalde tijd uitstellen zeggen zij: \"Wat houdt haar tegen?\" Toch kan zij op de dag dat zij over hen komt niet van hen afgewend worden en worden zij door dat waarmee zij de spot dreven ingesloten"},{"SurahNumber":11,"VerseNumber":9,"Text":"En als Wij van Onze kant de mens barmhartigheid laten proeven en dan weer van hem wegnemen dan is hij wanhopig en ondankbaar"},{"SurahNumber":11,"VerseNumber":10,"Text":"En als Wij hem dan weldadigheid laten proeven na rampspoed die hem getroffen heeft dan zegt hij: \"Voor mij zijn de slechte tijden voorbij.\" En hij is verheugd en verwaand"},{"SurahNumber":11,"VerseNumber":11,"Text":"Maar zo zijn zij die geduldig zijn en de deugdelijke daden doen niet; zij zijn het voor wie vergeving is en een groot loon"},{"SurahNumber":11,"VerseNumber":12,"Text":"Misschien zou jij een deel van wat jou geopenbaard wordt willen weglaten en is jouw hart benauwd omdat zij zeggen: \"Als er nu een schat tot hem was neergezonden of een engel met hem was meegekomen?\" Maar jij bent slechts een waarschuwer en God is voogd over alles"},{"SurahNumber":11,"VerseNumber":13,"Text":"Of zeggen zij: \"Hij verzint het.\" Zeg: \"Komt dan met tien overeenkomstige soera's die verzonnen zijn en roept aan wie jullie in plaats van God maar kunnen, als jullie gelijk hebben"},{"SurahNumber":11,"VerseNumber":14,"Text":"Maar als zij jullie niet verhoren, weet dan dat het met Gods kennis is neergezonden en dat er geen god is dan Hij. Zullen jullie je dan [aan God] overgeven"},{"SurahNumber":11,"VerseNumber":15,"Text":"Wie het tegenwoordige leven en zijn praal wensen, aan hen zullen Wij hun daden vergoeden en hun zal niet te kort gedaan worden"},{"SurahNumber":11,"VerseNumber":16,"Text":"Zij zijn het voor wie in het hiernamaals slechts het vuur is. Vruchteloos is wat zij erin gedaan hebben en wat zij deden wordt tenietgedaan"},{"SurahNumber":11,"VerseNumber":17,"Text":"En hij die op een duidelijk bewijs van zijn Heer steunt dan? En die gevolgd wordt door een getuige van Hem en voor wiens tijd er al het boek van Moesa was als voorbeeld en als barmhartigheid? Dat zijn zij die in Hem geloven. En wie van de partijen geen geloof aan Hem hecht, het vuur is de plaats die voor hem is aangewezen. Verkeer daarover dus niet in twijfel; het is de waarheid van jouw Heer. Maar de meeste mensen geloven niet"},{"SurahNumber":11,"VerseNumber":18,"Text":"En wie is er zondiger dan wie over God bedrog verzint? Zij zijn het die voor hun Heer worden voorgeleid en de getuigen zullen zeggen: \"Dat zijn zij die over God gelogen hebben.\" Zeker, Gods vloek is over de onrechtplegers"},{"SurahNumber":11,"VerseNumber":19,"Text":"die Gods weg versperren en verlangen dat het een kronkelweg is, terwijl zij aan het hiernamaals geen geloof hechten"},{"SurahNumber":11,"VerseNumber":20,"Text":"Zij kunnen er op de aarde niets tegen doen en zij hebben buiten God geen beschermers. De bestraffing zal voor hen verdubbeld worden. Zij konden niet horen en zij zagen niet"},{"SurahNumber":11,"VerseNumber":21,"Text":"Zij zijn het die zichzelf verloren hebben en wat zij verzonnen hebben zijn zij kwijt"},{"SurahNumber":11,"VerseNumber":22,"Text":"Het staat vast dat zij in het hiernamaals de grootste verliezers zijn"},{"SurahNumber":11,"VerseNumber":23,"Text":"Zij die geloven, de deugdelijke daden doen en nederig op hun Heer vertrouwen, zij zijn het die in de tuin thuishoren; zij zullen altijd daarin blijven"},{"SurahNumber":11,"VerseNumber":24,"Text":"De twee groepen lijken bijvoorbeeld op de blinde en dove en de ziende en horende. Zijn die twee bijvoorbeeld dan gelijk? Zullen jullie je dan niet laten vermanen"},{"SurahNumber":11,"VerseNumber":25,"Text":"Wij hebben Noeh tot zijn volk gezonden [met]: \"Ik ben voor jullie een duidelijke waarschuwer"},{"SurahNumber":11,"VerseNumber":26,"Text":"Jullie moeten alleen God dienen. Ik vrees voor jullie de bestraffing op een pijnlijke dag"},{"SurahNumber":11,"VerseNumber":27,"Text":"En de voornaamsten, zij die van zijn volk ongelovig waren, zeiden toen: \"Wij zien dat jij slechts een mens bent zoals wij en wij zien dat jij alleen maar ondoordacht gevolgd wordt door de allerverachtelijksten onder ons. Wij zien niet dat jullie op ons iets voor hebben. Integendeel, wij vermoeden dat jullie leugenaars zijn"},{"SurahNumber":11,"VerseNumber":28,"Text":"Hij zei: \"Mijn volk! Hoe zien jullie het? Als ik op een duidelijk bewijs van mijn Heer steun en Hij mij van Zijn kant barmhartigheid gegeven heeft maar jullie er blind voor gemaakt zijn, zullen wij jullie er dan toe dwingen terwijl het jullie tegenstaat"},{"SurahNumber":11,"VerseNumber":29,"Text":"En, mijn volk, ik vraag jullie er geen betaling voor. Slechts God is belast met mijn loon. En ik jaag hen die geloven niet weg; zij zullen hun Heer ontmoeten. Maar ik zie dat jullie mensen zijn die niets weten"},{"SurahNumber":11,"VerseNumber":30,"Text":"Mijn volk! Wie zou mij tegen God kunnen helpen als ik hen weg zou jagen? Zullen jullie je dan niet laten vermanen"},{"SurahNumber":11,"VerseNumber":31,"Text":"En ik zeg niet tot jullie dat ik Gods schatkamers bezit, noch ken ik het verborgene, ook zeg ik niet dat ik een engel ben, noch zeg ik tegen hen die in jullie ogen verachtelijk zijn dat God hun niets goeds zal geven. God weet het best wat in jullie binnenste is, anders zou ik tot de onrechtplegers behoren"},{"SurahNumber":11,"VerseNumber":32,"Text":"Zij zeiden: \"O Noeh, jij hebt met ons getwist, je hebt veel twist met ons gehad. Kom dan maar met wat je ons toegezegd hebt als je gelijk hebt"},{"SurahNumber":11,"VerseNumber":33,"Text":"Hij zei: \"God zal ermee komen als Hij wil en jullie kunnen er niets tegen doen"},{"SurahNumber":11,"VerseNumber":34,"Text":"En mijn raad heeft voor jullie ook geen nut als ik jullie goede raad zou wensen te geven, wanneer God jullie wenst te misleiden. Hij is jullie Heer en tot Hem zullen jullie terugkeren"},{"SurahNumber":11,"VerseNumber":35,"Text":"Of zij zeggen: \"Hij heeft het verzonnen.\" Zeg: \"Als ik het verzonnen heb dan wordt mijn wandaad mij aangerekend, maar ik heb niets te maken met de wandaden die jullie bedrijven"},{"SurahNumber":11,"VerseNumber":36,"Text":"En aan Noeh is geopenbaard: \"Niemand van jouw volk zal tot geloof komen, afgezien van hen die al geloofden. Wees dus niet bedroefd over wat zij aan het doen waren"},{"SurahNumber":11,"VerseNumber":37,"Text":"Bouw dan het schip onder Onze ogen en volgens Onze openbaring, maar spreek Ons niet aan over hen die onrecht plegen; zij zullen verdronken worden"},{"SurahNumber":11,"VerseNumber":38,"Text":"En hij bouwde het schip en telkens als er voornaamsten van zijn volk voorbijkwamen maakten zij hem belachelijk. Hij zei: \"Jullie maken ons belachelijk, maar wij zullen jullie belachelijk maken, zoals jullie [ons nu] belachelijk maken"},{"SurahNumber":11,"VerseNumber":39,"Text":"En jullie zullen weten tot wie de bestraffing zal komen die hem te schande maakt en op wie een blijvende bestraffing zal neerkomen"},{"SurahNumber":11,"VerseNumber":40,"Text":"Toen dan Onze beschikking kwam en de oven overkookte, zeiden Wij: \"Belaad het met van alles twee stuks, paarsgewijs, en met jouw familie behalve hem over wie al sprake geweest is, en met wie geloven.\" Maar slechts weinigen geloofden met hem"},{"SurahNumber":11,"VerseNumber":41,"Text":"En hij zei: \"Gaat aan boord. In Gods naam zal het afvaren en afmeren. Mijn Heer is vergevend en barmhartig"},{"SurahNumber":11,"VerseNumber":42,"Text":"En het [schip] voer met hen weg door golven als bergen en Noeh riep naar zijn zoon die apart stond: \"Mijn zoon! Kom met ons aan boord en wees niet een van de ongelovigen"},{"SurahNumber":11,"VerseNumber":43,"Text":"Hij zei: \"Ik zal wel een onderkomen op een berg vinden die mij tegen het water zal beschermen.\" Hij zei: \"Tegen Gods beschikking is er vandaag geen beschermer behalve voor hen met wie Hij erbarmen heeft.\" En de golven kwamen tussen hen beiden in en zo werd hij een van de verdronkenen"},{"SurahNumber":11,"VerseNumber":44,"Text":"En er werd gezegd: \"O aarde, slik je water in en o hemel, droog op\" en het water nam af. De beslissing was gevallen. En het [schip] kwam op de Djoedi vast te zitten. En er werd gezegd: \"Weg met de mensen die onrecht plegen"},{"SurahNumber":11,"VerseNumber":45,"Text":"En Noeh riep tot zijn Heer en zei: \"Mijn Heer, mijn zoon behoort tot mijn familie; Uw toezegging is de waarheid en U bent de wijste van hen die oordelen"},{"SurahNumber":11,"VerseNumber":46,"Text":"Hij zei: \"O Noeh, hij behoort niet tot jouw familie. Hij is [een toonbeeld van] ondeugdelijk handelen. Vraag Mij niet iets waarvan jij geen kennis hebt. Ik vermaan je niet tot de onwetenden te behoren"},{"SurahNumber":11,"VerseNumber":47,"Text":"Hij zei: \"Mijn Heer, ik zoek bij U bescherming dat ik niets vraag waarvan ik geen kennis heb. En als U mij niet vergeeft en erbarmen met mij hebt, dan behoor ik tot de verliezers"},{"SurahNumber":11,"VerseNumber":48,"Text":"Er werd tot hem gezegd: \"O Noeh, ga van boord in vrede die van Ons komt en met zegeningen voor jou en voor gemeenschappen van hen die bij jou zijn. Er zijn ook gemeenschappen die Wij laten genieten, maar dan treft hen een pijnlijke bestraffing van Ons"},{"SurahNumber":11,"VerseNumber":49,"Text":"Dat behoort tot de mededelingen over het verborgene die Wij aan jou openbaren en die jij noch jouw volk van tevoren kenden. Wees dan geduldig; het [goede] uiteinde komt de godvrezenden toe"},{"SurahNumber":11,"VerseNumber":50,"Text":"En tot de 'Aad [was] hun broeder Hoed [gezonden]. Hij zei: \"Mijn volk! Dient God; jullie hebben geen andere god dan Hem. Jullie verzinnen alleen maar wat"},{"SurahNumber":11,"VerseNumber":51,"Text":"Ik vraag jullie er geen loon voor. Met mijn loon is slechts Hij belast die mij geschapen heeft. Hebben jullie dan geen verstand"},{"SurahNumber":11,"VerseNumber":52,"Text":"En, mijn volk, vraagt jullie Heer om vergeving en wendt je dan berouwvol tot Hem. Hij zal dan de hemel in overvloed over jullie laten regenen en jullie nog meer kracht geven. Maar keert jullie niet als boosdoeners af"},{"SurahNumber":11,"VerseNumber":53,"Text":"Zij zeiden: \"O Hoed, jij hebt ons geen duidelijk bewijs gebracht en wij verlaten onze goden niet omdat jij het zegt; wij geloven jou niet"},{"SurahNumber":11,"VerseNumber":54,"Text":"Wij zeggen alleen maar dat een god van ons jou met iets slechts heeft getroffen.\" Hij zei: \"Ik roep God als getuige aan en ook jullie moeten getuigen dat ik niets te maken heb met wat jullie [aan God] als metgezellen toevoegen"},{"SurahNumber":11,"VerseNumber":55,"Text":"buiten Hem om. Beraamt dan maar tezamen listen tegen mij en laat mij dan niet wachten"},{"SurahNumber":11,"VerseNumber":56,"Text":"Ik stel mijn vertrouwen op God, mijn Heer en jullie Heer. Er is geen dier op aarde of Hij houdt het bij zijn kuif vast. Mijn Heer is op een juiste weg"},{"SurahNumber":11,"VerseNumber":57,"Text":"En als jullie je afkeren, dan heb ik jullie dat verkondigd waarmee ik tot jullie gezonden ben. En mijn Heer zal maken dat een ander volk jullie opvolgt. En jullie brengen Hem geen enkele schade toe. Mijn Heer is het die over alles waakt"},{"SurahNumber":11,"VerseNumber":58,"Text":"En toen Onze beschikking kwam redden Wij Hoed en hen die met hem geloofden door barmhartigheid van Ons; Wij redden hen van een harde bestraffing"},{"SurahNumber":11,"VerseNumber":59,"Text":"Dat waren dan de 'Aad; zij verwierpen de tekenen van hun Heer en zij waren aan Zijn gezanten ongehoorzaam en zij volgden het bevel op van elke weerspannige geweldenaar"},{"SurahNumber":11,"VerseNumber":60,"Text":"En zij werden in het tegenwoordige leven en op de opstandingsdag door een vloek vervolgd. Zeker, de 'Aad hechtten geen geloof aan hun Heer. Weg dan met de 'Aad, het volk van Hoed"},{"SurahNumber":11,"VerseNumber":61,"Text":"En tot de Thamoed [was] hun broeder Salih [gezonden]. Hij zei: \"Mijn volk! Dient God; jullie hebben geen andere god dan Hem. Hij heeft jullie uit de aarde laten ontstaan en je erop laten vestigen. Vraagt Hem dus om vergeving en wendt jullie dan berouwvol tot Hem. Mijn Heer is nabij en verhorende"},{"SurahNumber":11,"VerseNumber":62,"Text":"Zij zeiden: \"O Salih, jij was tot nu toe bij ons iemand van wie men iets kon verwachten. Zul jij ons verbieden te dienen wat onze vaderen dienden? Wij verkeren namelijk in hevige twijfel over dat waartoe jij ons oproept"},{"SurahNumber":11,"VerseNumber":63,"Text":"Hij zei: \"Mijn volk! Hoe zien jullie het? Als ik op een duidelijk bewijs van mijn Heer steun en Hij mij barmhartigheid van Hem gegeven heeft, wie zou mij dan tegen God kunnen helpen als ik Hem ongehoorzaam zou zijn? Jullie brengen mij alleen maar meer verlies"},{"SurahNumber":11,"VerseNumber":64,"Text":"En, mijn volk, dit is Gods kameelmerrie; voor jullie een teken. Laat haar op Gods aarde eten en treft haar niet met kwaad, want dan zal een nabije bestraffing jullie grijpen"},{"SurahNumber":11,"VerseNumber":65,"Text":"Maar zij sneden haar hielpezen door. Toen zei hij: \"Jullie kunnen nog drie dagen in jullie woning genieten. Dat is een ongelogen aanzegging"},{"SurahNumber":11,"VerseNumber":66,"Text":"En toen Onze beschikking kwam redden Wij Salih en hen die met hem geloofden door barmhartigheid van Ons en van de schande van die dag. Jouw Heer is de krachtige, de machtige"},{"SurahNumber":11,"VerseNumber":67,"Text":"Toen greep de schreeuw hen die onrecht deden en 's morgens lagen zij in hun woningen dood op de grond"},{"SurahNumber":11,"VerseNumber":68,"Text":"alsof zij er niet lang woonachtig waren geweest. Zeker, de Thamoed hechtten geen geloof aan hun Heer. Weg dan met de Thamoed"},{"SurahNumber":11,"VerseNumber":69,"Text":"Ook waren Onze gezanten met het goede nieuws tot Ibrahiem gekomen. Zij zeiden: \"Vrede!\" Hij zei: \"Vrede!\" En het duurde niet lang of hij kwam met een geroosterd kalf"},{"SurahNumber":11,"VerseNumber":70,"Text":"En toen hij zag dat hun handen er niet aan kwamen kreeg hij argwaan tegen hen en werd door vrees voor hen bevangen. Zij zeiden: \"Wees niet bang, wij zijn tot het volk van Loet gezonden"},{"SurahNumber":11,"VerseNumber":71,"Text":"En zijn vrouw stond erbij en lachte. Toen verkondigden Wij haar het goede nieuws van Ishaak en Ja'koeb na hem"},{"SurahNumber":11,"VerseNumber":72,"Text":"Zij zei: \"Wee mij! Zal ik een kind krijgen terwijl ik een oude vrouw ben en mijn echtgenoot hier een oude man? Dit is wel iets wonderlijks"},{"SurahNumber":11,"VerseNumber":73,"Text":"Zij zeiden:\"Verwonder jij je over Gods beschikking? Gods barmhartigheid en Zijn zegeningen zijn voor jullie, mensen van het huis. Hij is lofwaardig en glorierijke"},{"SurahNumber":11,"VerseNumber":74,"Text":"Toen Ibrahiem van de schrik bekomen was en het goede nieuws tot hem gekomen was begon hij met Ons te twisten over het volk van Loet"},{"SurahNumber":11,"VerseNumber":75,"Text":"Ibrahiem was zachtmoedig, vol meegevoel en schuldbewust"},{"SurahNumber":11,"VerseNumber":76,"Text":"O Ibrahiem, houd hiermee op. De beschikking van jouw Heer is gekomen; over hen komt een onafwendbare bestraffing"},{"SurahNumber":11,"VerseNumber":77,"Text":"En toen Onze gezanten tot Loet kwamen was hij bezorgd over hen en maakte zich ongerust over hen. Hij zei: \"Dit is een hachelijke dag"},{"SurahNumber":11,"VerseNumber":78,"Text":"En zijn volk kwam op hem toegesneld; zij hadden voordien al slechte daden begaan. Hij zei: \"Mensen, hier zijn mijn dochters, zij zijn reiner voor jullie. Vreest dan God en maakt mij niet te schande om mijn gasten. Is er onder jullie geen verstandige man"},{"SurahNumber":11,"VerseNumber":79,"Text":"Zij zeiden: \"Jij weet wel dat wij op jouw dochters geen recht hebben en jij weet best wat wij wensen"},{"SurahNumber":11,"VerseNumber":80,"Text":"Hij zei: \"Had ik maar macht over jullie of kon ik maar mijn toevlucht nemen tot een sterke lijfwacht"},{"SurahNumber":11,"VerseNumber":81,"Text":"Zij zeiden: \"O Loet, wij zijn gezanten van jouw Heer. Zij zullen je niet kunnen bereiken. Vertrek met je familie in een deel van de nacht en niemand van jullie mag zich omdraaien. Uitgezonderd jouw vrouw, haar zal treffen wat hen treft. De morgen is het tijdstip dat voor hen aangewezen is. Is de morgen niet dichtbij"},{"SurahNumber":11,"VerseNumber":82,"Text":"Toen Onze beschikking dan kwam keerden Wij haar ondersteboven en lieten er op elkaar volgende bakstenen op regenen"},{"SurahNumber":11,"VerseNumber":83,"Text":"die bij jouw Heer gemerkt zijn en die niet ver van de onrechtplegers weg zijn"},{"SurahNumber":11,"VerseNumber":84,"Text":"En tot de Madjan [was] hun broeder Sjoe'aib [gezonden]. Hij zei: \"Mijn volk! Dient God; jullie hebben geen andere god dan Hem. En doet niet tekort in maat en gewicht. Ik zie dat het jullie goed gaat, maar ik vrees voor jullie de bestraffing op een veelomvattende dag"},{"SurahNumber":11,"VerseNumber":85,"Text":"En, mijn volk, geeft volle maat en gewicht in billijkheid en doet de mensen niet tekort in de dingen die van hen zijn en veroorzaakt geen ellende op de aarde door verderf te zaaien"},{"SurahNumber":11,"VerseNumber":86,"Text":"Wat bij God overblijft is beter voor jullie als jullie gelovig zijn. En ik ben niet iemand die over jullie waakt"},{"SurahNumber":11,"VerseNumber":87,"Text":"Zij zeiden: \"O Sjoe'aib, dragen jouw gebeden jou op dat wij wat onze vaderen dienden verlaten of dat wij ophouden met onze bezittingen te doen wat wij willen? Jij bent toch de zachtmoedige, de verstandige"},{"SurahNumber":11,"VerseNumber":88,"Text":"Hij zei: \"Mijn volk! Hoe zien jullie het? Als ik op een duidelijk bewijs van mijn Heer steun en Hij van Zijn kant goed in mijn levensonderhoud voorziet? Ik wil jullie ook niet tegenspreken over wat ik jullie verbied. Ik wens alleen maar zo goed als ik kan orde op zaken te stellen. Mijn welslagen hangt alleen van God af; op Hem stel ik mijn vertrouwen en tot Hem wend ik mij schuldbewust"},{"SurahNumber":11,"VerseNumber":89,"Text":"En, mijn volk, laat de onmin met mij jullie er niet toe brengen dat jullie hetzelfde treft dat het volk van Noeh of het volk van Hoed of het volk van Salih heeft getroffen. En het volk van Loet is niet ver van jullie"},{"SurahNumber":11,"VerseNumber":90,"Text":"Vraagt jullie Heer om vergeving en wendt jullie dan berouwvol tot Hem; mijn Heer is barmhartig en liefdevol"},{"SurahNumber":11,"VerseNumber":91,"Text":"Zij zeiden: \"O Sjoe'aib, wij begrijpen niet veel van wat jij zegt en wij zien dat jij bij ons weerloos bent. Als jouw aanhang er niet was, dan hadden we je gestenigd; jij hebt immers geen macht over ons"},{"SurahNumber":11,"VerseNumber":92,"Text":"Hij zei: \"Mijn volk! Maakt mijn aanhang meer indruk op jullie dan God en hebben jullie Hem achtergesteld? Mijn Heer omvat wat jullie doen"},{"SurahNumber":11,"VerseNumber":93,"Text":"En, mijn volk, handelt naar jullie vermogen; ik doe dat ook. En dan zullen jullie wel weten tot wie de bestraffing komt die hem te schande maakt en wie er een leugenaar is. Wacht maar af; ik wacht met jullie af"},{"SurahNumber":11,"VerseNumber":94,"Text":"En toen Onze beschikking kwam redden Wij Sjoe'aib en hen die met hem geloofden door barmhartigheid van Ons. Toen greep de schreeuw hen die onrecht deden en 's morgens lagen zij in hun woningen dood op de grond"},{"SurahNumber":11,"VerseNumber":95,"Text":"alsof zij er niet lang woonachtig geweest waren. Weg dan met de Madjan zoals de Thamoed weg zijn"},{"SurahNumber":11,"VerseNumber":96,"Text":"En Wij hebben Moesa toch met Onze tekenen en een duidelijke machtiging gezonden"},{"SurahNumber":11,"VerseNumber":97,"Text":"naar Fir'aun en zijn raad van voornaamsten. Zij nu volgden het bevel op van Fir'aun, maar het bevel van Fir'aun was niet verstandig"},{"SurahNumber":11,"VerseNumber":98,"Text":"Hij zal op de opstandingsdag voor zijn volk uit gaan en hen naar beneden naar de drinkplaats bij het vuur brengen. Dat is pas een slechte drinkplaats om naartoe gebracht te worden"},{"SurahNumber":11,"VerseNumber":99,"Text":"En zij werden in dit [leven] en op de opstandingsdag door een vloek achtervolgd. Dat is pas een slechte gift wanneer die gegeven wordt"},{"SurahNumber":11,"VerseNumber":100,"Text":"Dat zijn enkele berichten over de steden die Wij jou vertellen; sommige staan nog overeind andere zijn weggemaaid"},{"SurahNumber":11,"VerseNumber":101,"Text":"Wij deden hun geen onrecht aan maar zij deden zichzelf onrecht aan en hun goden die zij in plaats van God aanriepen baatten hun niets toen de beschikking van jouw Heer kwam. Zij stortten hen alleen maar verder in het verderf"},{"SurahNumber":11,"VerseNumber":102,"Text":"Zo is de manier van aanpakken van jouw Heer wanneer Hij de steden aanpakt terwijl zij onrecht plegen; Zijn manier van aanpakken is pijnlijk en streng"},{"SurahNumber":11,"VerseNumber":103,"Text":"Daarin is een teken voor wie de bestraffing van het hiernamaals vreest. Dat is een dag waarvoor de mensen bijeengebracht worden en dat is een dag waarvan men getuige zal zijn"},{"SurahNumber":11,"VerseNumber":104,"Text":"Wij stellen haar slechts uit tot een vastgestelde termijn"},{"SurahNumber":11,"VerseNumber":105,"Text":"Op de dag dat zij komt zal iemand slechts met Zijn toestemming spreken. Onder hen zijn er ellendigen en gelukzaligen"},{"SurahNumber":11,"VerseNumber":106,"Text":"Zij die er ellendig aan toe zijn, zij zullen in het vuur zijn om erin te steunen en te kreunen"},{"SurahNumber":11,"VerseNumber":107,"Text":"Altijd zullen zij daarin blijven zolang de hemelen en de aarde bestaan -- behalve als jouw Heer het anders wil -- jouw Heer doet altijd wat Hij wenst"},{"SurahNumber":11,"VerseNumber":108,"Text":"Zij die gelukzalig zijn, zij zullen in de tuin zijn. Altijd zullen zij daarin blijven zolang de hemelen en de aarde bestaan -- behalve als jouw Heer het anders wil -- als een ononderbroken gave"},{"SurahNumber":11,"VerseNumber":109,"Text":"Verkeer dus niet in twijfel over wat dezen dienen. Zij dienen slechts zoals hun vaderen vroeger dienden. Wij zullen hun volle aandeel onverkort aan hen vergoeden"},{"SurahNumber":11,"VerseNumber":110,"Text":"Wij hebben het boek aan Moesa gegeven, maar toen werd men het erover oneens. En als er al niet eerder een woord van jouw Heer gekomen was, dan was er tussen hen al een beslissing getroffen. Zij verkeren daarover in hevige twijfel"},{"SurahNumber":11,"VerseNumber":111,"Text":"Maar aan allen zal jouw Heer hun daden zeker vol vergoeden. Hij is welingelicht over wat zij doen"},{"SurahNumber":11,"VerseNumber":112,"Text":"Handel correct zoals aan jou bevolen is en aan wie met jou berouw tonen en wees niet onbeschaamd; Hij doorziet wel wat jullie doen"},{"SurahNumber":11,"VerseNumber":113,"Text":"En zoekt geen steun bij hen die onrecht plegen, dan zal het vuur jullie treffen. En jullie hebben buiten God geen beschermers; dan zullen jullie geen hulp krijgen"},{"SurahNumber":11,"VerseNumber":114,"Text":"En verricht de salaat op de beide uiteinden van de dag en in de vroege uren van de nacht. De goede daden verdrijven de slechte. Dat is een vermaning voor hen die gedenken"},{"SurahNumber":11,"VerseNumber":115,"Text":"En wees geduldig; God laat het loon van hen die goed doen niet verloren gaan"},{"SurahNumber":11,"VerseNumber":116,"Text":"Als er onder de generaties van voor jullie tijd maar mensen met bezonnenheid waren geweest die verboden op de aarde verderf te brengen; er waren er slechts enkelen, die Wij redden. Zij die onrecht deden joegen het hun verleende luxeleven na en zij waren boosdoeners"},{"SurahNumber":11,"VerseNumber":117,"Text":"Jouw Heer is niet zo dat Hij de steden ten onrechte vernietigt, terwijl hun inwoners zich beteren"},{"SurahNumber":11,"VerseNumber":118,"Text":"Als jouw Heer het had gewild, had Hij de mensen tot één gemeenschap gemaakt, maar zij blijven het oneens"},{"SurahNumber":11,"VerseNumber":119,"Text":"behalve zij met wie jouw Heer erbarmen heeft. Daartoe heeft Hij hen geschapen. Zo werd het woord van jouw Heer vervuld: \"Ik zal de hel vullen met djinn en mensen tezamen"},{"SurahNumber":11,"VerseNumber":120,"Text":"Al de berichten over de gezanten die Wij jou vertellen zijn om jouw hart te versterken en de waarheid komt daarin tot jou en een aansporing en een vermaning voor de gelovigen"},{"SurahNumber":11,"VerseNumber":121,"Text":"En zeg tegen hen die niet geloven: \"Handelt naar jullie vermogen, wij doen dat ook"},{"SurahNumber":11,"VerseNumber":122,"Text":"en wacht af, wij wachten ook af"},{"SurahNumber":11,"VerseNumber":123,"Text":"En van God is het verborgene van de hemelen en de aarde. Hem komt de gehele zeggenschap toe. Dien Hem dus en stel je vertrouwen op Hem. Jouw Heer let goed op wat jullie doen"},{"SurahNumber":12,"VerseNumber":1,"Text":"A[lif] L[aam] R[aa?]. Dat zijn de tekenen van het duidelijke boek"},{"SurahNumber":12,"VerseNumber":2,"Text":"Wij hebben het als een Arabische Koran neergezonden; misschien zullen jullie verstandig worden"},{"SurahNumber":12,"VerseNumber":3,"Text":"Wij vertellen aan jou het mooiste verhaal doordat Wij aan jou deze Koran geopenbaard hebben ook al behoorde jij hiervoor tot de onoplettenden"},{"SurahNumber":12,"VerseNumber":4,"Text":"Toen Joesoef tot zijn vader zei: \"Vader, ik heb elf sterren en de zon en de maan gezien; ik zag ze zich eerbiedig voor mij neerbuigend"},{"SurahNumber":12,"VerseNumber":5,"Text":"Deze zei: \"Mijn zoon, vertel je droom niet aan je broers; zij zouden een list tegen je kunnen beramen. De satan is namelijk een verklaarde vijand van de mens"},{"SurahNumber":12,"VerseNumber":6,"Text":"Zo zal jouw Heer jou uitkiezen, jou in de uitleg van droomverhalen onderwijzen en Zijn genade aan jou en aan het geslacht van Ja'koeb volledig bewijzen, zoals Hij dat vroeger gedaan heeft aan jouw voorvaderen Ibrahiem en Ishaak. Jouw Heer is wetend en wijs"},{"SurahNumber":12,"VerseNumber":7,"Text":"Er waren in [het verhaal van] Joesoef en zijn broers tekenen voor hen die [erom] vragen"},{"SurahNumber":12,"VerseNumber":8,"Text":"Toen zij zeiden: \"Joesoef en zijn broer zijn bij onze vader meer geliefd dan wij, terwijl wij toch een hele groep zijn. Onze vader verkeert in duidelijke dwaling"},{"SurahNumber":12,"VerseNumber":9,"Text":"Doodt Joesoef of verdrijft hem naar een [afgelegen] land dan zal het aangezicht van jullie vader niet van jullie worden afgeleid en dan zullen jullie daarna rechtschapen mensen zijn"},{"SurahNumber":12,"VerseNumber":10,"Text":"Iemand uit hun midden zei: \"Doodt Joesoef niet maar werpt hem op de bodem van de waterput, dan zal een reisgezelschap hem wel oppikken, als jullie echt iets doen willen"},{"SurahNumber":12,"VerseNumber":11,"Text":"Zij zeiden: \"O onze vader, waarom vertrouw jij ons niet met Joesoef, terwijl wij hem toch goed gezind zijn"},{"SurahNumber":12,"VerseNumber":12,"Text":"Stuur hem morgen met ons mee om goed te eten en om te spelen; wij zullen wel over hem waken"},{"SurahNumber":12,"VerseNumber":13,"Text":"Hij zei: \"Ik word er bedroefd van als jullie met hem weggaan en ik vrees dat een wolf hem opeet terwijl jullie niet op hem letten"},{"SurahNumber":12,"VerseNumber":14,"Text":"Zij zeiden: \"Als een wolf hem opeet terwijl wij toch met een hele groep zijn, dan zijn wij werkelijk verliezers"},{"SurahNumber":12,"VerseNumber":15,"Text":"Toen zij dan met hem weggingen kwamen zij overeen hem op de bodem van de waterput te zetten. En Wij openbaarden aan hem: \"Jij zult hun over deze zaak van hen nog wel mededelingen doen, terwijl zij het niet beseffen"},{"SurahNumber":12,"VerseNumber":16,"Text":"En zij kwamen 's avonds huilend bij hun vader"},{"SurahNumber":12,"VerseNumber":17,"Text":"Zij zeiden: \"O onze vader, wij gingen weg om tegen elkaar te rennen en wij lieten Joesoef bij onze spullen achter en toen heeft een wolf hem opgegeten. Maar jij zult ons toch niet geloven, ook al spreken wij de waarheid"},{"SurahNumber":12,"VerseNumber":18,"Text":"Maar zij hadden wel vals bloed op zijn hemd aangebracht. Hij zei: \"Jullie hebben jezelf iets wijsgemaakt! Dus maar mooi geduldig verdragen. En God is het wiens hulp gevraagd moet worden tegen wat jullie beschrijven"},{"SurahNumber":12,"VerseNumber":19,"Text":"En er kwam een reisgezelschap, en zij stuurden hun waterhaler, en hij liet zijn emmer neer. Hij zei: \"Goed nieuws! Hier is een jongen.\" En zij verborgen hem als koopwaar. Maar God wist wat zij deden"},{"SurahNumber":12,"VerseNumber":20,"Text":"En zij verkochten hem onder de prijs, voor een paar dirhams; zij hechtten niet veel belang aan hem"},{"SurahNumber":12,"VerseNumber":21,"Text":"Hij die hem gekocht had -- uit Egypte was hij -- zei tot zijn vrouw: \"Zorg dat hij goed wordt ondergebracht. Misschien dat hij ons tot nut is of dat wij hem als kind aannemen.\" Zo gaven Wij Joesoef een vaste positie in het land; ook om hem de uitleg van droomverhalen te onderwijzen. En God is meester van Zijn beschikking, maar de meeste mensen weten het niet"},{"SurahNumber":12,"VerseNumber":22,"Text":"Toen hij volgroeid was gaven Wij hem oordeelskracht en kennis. Zo belonen Wij hen die goed doen"},{"SurahNumber":12,"VerseNumber":23,"Text":"En zij in wier huis hij was probeerde hem te verleiden en zij sloot de deuren en zei: \"Kom maar hier.\" Hij zei: \"Dat verhoede God. Hij die mijn heer is heeft mij goed ondergebracht. De onrechtplegers zal het niet welgaan"},{"SurahNumber":12,"VerseNumber":24,"Text":"Maar zij begeerde hem en hij zou haar begeerd hebben als hij niet het bewijs van zijn Heer gezien had. Zulks, opdat Wij het kwaad en de gruwelijkheid van hem afwendden. Hij behoorde tot Onze uitverkoren dienaren"},{"SurahNumber":12,"VerseNumber":25,"Text":"En zij renden beiden naar de deur en zij scheurde zijn hemd van achteren en zij troffen haar meester bij de deur aan. Zij zei: \"De vergelding voor iemand die jouw familie kwaad wil doen is toch dat hij gevangengezet wordt of een pijnlijke bestraffing"},{"SurahNumber":12,"VerseNumber":26,"Text":"Hij zei: \"Zij probeerde mij te verleiden.\" En een getuige uit haar familie getuigde: \"Als zijn hemd van voren gescheurd is, dan is zij oprecht en behoort hij tot de leugenaars"},{"SurahNumber":12,"VerseNumber":27,"Text":"Maar als zijn hemd van achteren gescheurd is, dan liegt zij en behoort hij tot de oprechten"},{"SurahNumber":12,"VerseNumber":28,"Text":"En toen hij zijn hemd zag, dat het van achteren gescheurd was zei hij: \"Dat is weer een list van jullie vrouwen; jullie listen zijn geweldig"},{"SurahNumber":12,"VerseNumber":29,"Text":"Joesoef, houd je daar niet mee bezig. En jij, vrouw, vraag om vergeving voor je zonde; jij bent wel een van hen die verkeerd gedaan hebben"},{"SurahNumber":12,"VerseNumber":30,"Text":"En de vrouwen in de stad zeiden: \"De vrouw van de excellentie probeert haar slaaf te verleiden. Zij is verliefd op hem geworden. Wij zien dat zij in duidelijke dwaling verkeert"},{"SurahNumber":12,"VerseNumber":31,"Text":"Maar toen zij van hun geroddel hoorde ontbood zij hen en maakte voor hen een buffet klaar en zij gaf ieder van hen een mes. Toen zei zij: \"Kom voor hen tevoorschijn.\" En toen zij hem zagen vonden zij hem geweldig. Zij sneden zich in hun handen en zeiden: \"God beware! Dit is geen mens, dit is niets anders dan een voortreffelijke engel"},{"SurahNumber":12,"VerseNumber":32,"Text":"Zij zei: \"En dat is hij nu over wie jullie mij verwijten gemaakt hebben. Ik heb inderdaad geprobeerd hem te verleiden en hij heeft weerstand geboden. Maar als hij niet doet wat ik van hem verlang dan zal hij gevangengezet worden en een van de gekleineerden zijn"},{"SurahNumber":12,"VerseNumber":33,"Text":"Hij zei: \"Mijn Heer, de gevangenis is mij liever dan dat waartoe zij mij oproepen en als U hun list niet van mij afwendt dan zal ik mij tot hen aangetrokken voelen en tot de onwetenden behoren"},{"SurahNumber":12,"VerseNumber":34,"Text":"Daarop verhoorde zijn Heer hem en wendde hun list van hem af. Hij is de horende, de wetende"},{"SurahNumber":12,"VerseNumber":35,"Text":"Toen leek het hun, nadat zij de tekenen gezien hadden, goed toe om hem voor een tijd gevangen te zetten"},{"SurahNumber":12,"VerseNumber":36,"Text":"Twee slaven kwamen met hem de gevangenis in. Een van hen zei: \"Ik zag mijzelf wijn persen.\" En de ander zei: \"Ik zag mijzelf brood boven op mijn hoofd dragen waarvan de vogels aten. Deel ons de uitleg ervan mee. Wij zien dat jij behoort tot hen die goed doen"},{"SurahNumber":12,"VerseNumber":37,"Text":"Hij zei: \"Er zal tot jullie geen voedsel komen waarmee jullie verzorgd worden of ik zal jullie de uitleg ervan meegedeeld hebben voordat het tot jullie komt. Dat behoort namelijk tot wat mijn Heer mij onderwezen heeft. Ik heb het geloof verlaten van mensen die niet in God geloven en die aan het hiernamaals geen geloof hechten"},{"SurahNumber":12,"VerseNumber":38,"Text":"Maar ik volg het geloof van mijn voorvaderen Ibrahiem, Ishaak en Ja'koeb. Het past ons niet aan God ook maar iets als metgezel toe te voegen. Dat is een deel van Gods genade aan ons en aan de mensen. Maar de meeste mensen betuigen geen dank"},{"SurahNumber":12,"VerseNumber":39,"Text":"Jullie twee medegevangenen! Zijn verschillende heren beter of God, de ene, de albeheerser"},{"SurahNumber":12,"VerseNumber":40,"Text":"Wat jullie in plaats van God dienen zijn alleen maar namen die jullie en jullie vaderen gegeven hebben waarvoor God geen enkele machtiging had neergezonden. Het oordeel komt alleen God toe. Hij beveelt dat jullie alleen Hem dienen. Dat is de juiste godsdienst, maar de meeste mensen weten het niet"},{"SurahNumber":12,"VerseNumber":41,"Text":"Jullie twee medegevangenen! De een van jullie zal zijn heer wijn schenken en de ander zal gekruisigd worden en de vogels zullen van zijn hoofd eten. De zaak waarover jullie om uitsluitsel vroegen is al beslist"},{"SurahNumber":12,"VerseNumber":42,"Text":"En hij zei tot hem van de twee van wie hij vermoedde dat hij bevrijd zou worden: \"Gedenk mij bij jouw heer.\" Maar de satan liet hem vergeten om [hem bij] zijn heer te gedenken en zo bleef hij nog een paar jaar in de gevangenis"},{"SurahNumber":12,"VerseNumber":43,"Text":"En de koning zei: \"Ik zag zeven vette koeien die door zeven magere werden opgegeten en ook zeven groene aren en andere die droog waren. Raad van voornaamsten! Geeft mij uitsluitsel over mijn droom als jullie dromen kunnen verklaren"},{"SurahNumber":12,"VerseNumber":44,"Text":"Zij zeiden: \"Een wirwar van dromen en wij weten geen dromen uit te leggen"},{"SurahNumber":12,"VerseNumber":45,"Text":"En hij van de twee die bevrijd was en die zich na een tijd herinnerde zei: \"Ik zal jullie de uitleg ervan meedelen, zendt mij er dus op uit"},{"SurahNumber":12,"VerseNumber":46,"Text":"Joesoef, jij waarheidslievende, geef ons uitsluitsel over zeven vette koeien die door zeven magere werden opgegeten en ook zeven groene aren en andere die droog waren. Misschien ga ik dan terug naar de mensen opdat zij het misschien weten"},{"SurahNumber":12,"VerseNumber":47,"Text":"Hij zei: \"Jullie zullen zeven jaren volgens de gewoonte zaaien en wat jullie dan oogsten laat dat in de aren, op een klein deel na dat jullie opeten"},{"SurahNumber":12,"VerseNumber":48,"Text":"Dan zullen daarna zeven harde jaren komen, die wat jullie daartoe van tevoren hebben klaargelegd zullen opeten, op een klein deel na dat jullie kunnen opslaan"},{"SurahNumber":12,"VerseNumber":49,"Text":"Dan komt er daarna een jaar waarin de mensen regen zullen krijgen en waarin jullie sap zullen persen"},{"SurahNumber":12,"VerseNumber":50,"Text":"De koning zei: \"Brengt hem bij mij.\" Maar toen de bode bij hem kwam zei hij: \"Ga terug naar jouw heer en vraag hem hoe het gesteld is met de vrouwen die in hun handen sneden. Mijn Heer kent hun list"},{"SurahNumber":12,"VerseNumber":51,"Text":"Hij zei: \"Wat was er met jullie toen jullie probeerden Joesoef te verleiden?\" Zij zeiden: \"God beware! Wij weten niets kwaads over hem.\" De vrouw van de excellentie zei: \"Nu komt de waarheid aan het licht! Ik was het die hem probeerde te verleiden en hij behoort bij de oprechten"},{"SurahNumber":12,"VerseNumber":52,"Text":"[Joesoef zei:] \"Dat is, opdat hij weet dat ik hem niet in het verborgene heb verraden en dat God de list van de verraders niet goed laat aflopen"}]}