{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":39,"VerseNumber":32,"Text":"Cine este mai nedrept decât cel care Îl huleşte pe Dumnezeu şi scoate Adevărul minciună când vine la el? Oare în Gheena nu este un sălaş pentru tăgăduitori"},{"SurahNumber":39,"VerseNumber":33,"Text":"Cel care a venit cu Adevărul şi cei care l-au mărturisit, aceştia sunt cei temători"},{"SurahNumber":39,"VerseNumber":34,"Text":"Ei vor avea ceea ce voiesc la Domnul lor. Aceasta este răsplata făcătorilor de bine"},{"SurahNumber":39,"VerseNumber":35,"Text":"Dumnezeu să le şteargă ce-i mai rău din ceea ce au făcut şi să le dea răsplată pentru ce-i mai bun din ceea ce-au făcut"},{"SurahNumber":39,"VerseNumber":36,"Text":"Oare Dumnezeu nu este de ajuns robului Său, când oamenii te înspăimântă cu cei la care ei se închină în afara Lui? Cel pe care Dumnezeu îl rătăceşte, nu va mai avea altă călăuză"},{"SurahNumber":39,"VerseNumber":37,"Text":"Cel pe care Dumnezeu îl călăuzeşte, nimeni nu-l rătăceşte. Oare Dumnezeu nu este Puternic, Stăpân al Răzbunării"},{"SurahNumber":39,"VerseNumber":38,"Text":"Dacă tu îi întrebi: “Cine a creat cerurile şi pământul?” Ei vor spune: “Dumnezeu!” Spune: “Vedeţi? Dacă Dumnezeu îmi vrea un rău, îl pot alunga cei pe care îi chemaţi în afara lui Dumnezeu? Dacă îmi vrea un bine, pot ei opri acest bine?” Spune: “Dumnezeu îmi este de ajuns! Cei care au credinţă se încred Lui.”"},{"SurahNumber":39,"VerseNumber":39,"Text":"Spune: “O, popor al meu! Faceţi voi după putinţa voastră, căci şi eu fac. Curând veţi afla"},{"SurahNumber":39,"VerseNumber":40,"Text":"cui va veni o osândă ce îl va face de ruşine şi asupra cui se va abate o osândă necurmată"},{"SurahNumber":39,"VerseNumber":41,"Text":"Asupra ta Noi am pogorât, pentru oameni, Cartea, întru Adevăr. Cel care este bine călăuzit este pentru el însuşi, iar cel care este rătăcit este rătăcit împotriva lui însuşi. Tu nu eşti răspunzător de ei"},{"SurahNumber":39,"VerseNumber":42,"Text":"Dumnezeu primeşte sufletele în clipa morţii, de altfel şi pe cele ale adormiţilor care nu sunt morţi. El le ţine pe cele ale celor răpuşi de moarte şi le trimite înapoi pe celelalte până la un anumit soroc. Întru aceasta sunt semne pentru un popor care cugetă"},{"SurahNumber":39,"VerseNumber":43,"Text":"Ei iau mijlocitor în afara lui Dumnezeu? Spune: “Şi dacă ei nu au nici putere şi nici minte?”"},{"SurahNumber":39,"VerseNumber":44,"Text":"Spune: “A lui Dumnezeu este mijlocirea întreagă! A Lui este împărăţia cerurilor şi a pământului! La El veţi fi întorşi!”"},{"SurahNumber":39,"VerseNumber":45,"Text":"Când Dumnezeu, Unul, este amintit, inimile celor care nu cred în Viaţa de Apoi se îngreţoşează, însă când sunt amintiţi cei în afară de El se înveselesc"},{"SurahNumber":39,"VerseNumber":46,"Text":"Spune: “O, Dumnezeule! Creator al cerurilor şi al pământului, Cunoscător al tăinuitului şi al mărturisitului! Tu îi vei judeca pe robii Tăi pentru ceea ce se învrăjbeau!”"},{"SurahNumber":39,"VerseNumber":47,"Text":"Dacă cei nedrepţi ar avea tot ce se află pe pământ, şi încă pe atât, ar da tot să se răscumpere de la osânda cea rea din Ziua Învierii, însă le va apărea, de la Dumnezeu, ceea ce ei nici nu socoteau"},{"SurahNumber":39,"VerseNumber":48,"Text":"Le vor apărea relele pe care le-au agonisit şi vor fi învăluiţi de ceea ce batjocoreau"},{"SurahNumber":39,"VerseNumber":49,"Text":"Când un rău îl atinge pe om, Ne cheamă, însă când îi dăruim o binefacere spune: “Mi s-a dat după ştiinţa mea.” Aceasta este o ispită, însă cei mai mulţi nu ştiu"},{"SurahNumber":39,"VerseNumber":50,"Text":"Aşa spuneau şi cei dinaintea lor, iar ceea ce agoniseau nu le-a slujit la nimic"},{"SurahNumber":39,"VerseNumber":51,"Text":"Relele pe care le-au agonisit i-au lovit. Şi pe cei nedrepţi dintre aceia îi vor lovi relele pe care le-au agonisit şi nu-l vor slăbi pe Dumnezeu"},{"SurahNumber":39,"VerseNumber":52,"Text":"Ei nu ştiu că Dumnezeu înzestrează pe cine voieşte, cu prisosinţă, însă şi cu măsură. Întru aceasta sunt semne pentru un popor care crede"},{"SurahNumber":39,"VerseNumber":53,"Text":"Spune: “O, robi ai Mei! Voi ce ce v-aţi întrecut măsura, nu deznădăjduiţi de la milostivenia lui Dumnezeu, căci Dumnezeu iartă păcatele toate, căci El este Iertătorul, Milostivul"},{"SurahNumber":39,"VerseNumber":54,"Text":"Întoarceţi-vă la Domnul vostru! Supuneţi-vă Lui înainte să vă vină osânda, căci nu veţi mai fi ajutaţi apoi"},{"SurahNumber":39,"VerseNumber":55,"Text":"Urmaţi prea-binele ce v-a fost pogorât de la Domnul vostru înainte să vă vină osânda deodată de unde nici nu vă aşteptaţi"},{"SurahNumber":39,"VerseNumber":56,"Text":"Înainte ca vreun suflet să spună: “Vai mie, din nepăsare faţă de Dumnezeu, am fost dintre zeflemitori!”"},{"SurahNumber":39,"VerseNumber":57,"Text":"Ori să spună: “Dacă Dumnezeu m-ar fi călăuzit aş fi fost dintre cei temători.”"},{"SurahNumber":39,"VerseNumber":58,"Text":"Ori să spună când va vedea osânda: “Dacă aş fi dus înapoi, aş fi dintre cei făcători de bine!”"},{"SurahNumber":39,"VerseNumber":59,"Text":"Ba nu! Semnele Mele au venit la tine, însă tu le-ai socotit minciună, te-ai îngâmfat şi ai fost dintre tăgăduitori"},{"SurahNumber":39,"VerseNumber":60,"Text":"Îi vei vedea, în Ziua Învierii, pe cei care l-au hulit pe Dumnezeu, cu chipurile înegrite. Nu este Gheena un sălaş al trufaşilor"},{"SurahNumber":39,"VerseNumber":61,"Text":"Dumnezeu îi va mântui spre fericirea lor pe cei care s-au temut. Pe ei nu-i va atinge răul şi nu vor fi mâhniţi"},{"SurahNumber":39,"VerseNumber":62,"Text":"Dumnezeu este Creatorul tuturor şi El tuturor le este Proteguitor"},{"SurahNumber":39,"VerseNumber":63,"Text":"Ale Lui sunt cheile cerurilor şi ale pământului. Cei care tăgăduiesc semnele lui Dumnezeu, aceştia sunt cei pierduţi"},{"SurahNumber":39,"VerseNumber":64,"Text":"Spune: “O, voi neştiutorilor! Altuia decât lui Dumnezeu îmi porunciţi să mă închin"},{"SurahNumber":39,"VerseNumber":65,"Text":"Ţi s-a dezvăluit ţie şi celor dinaintea ta: “Dacă eşti închinător la idoli, truda ta va fi deşartă şi tu vei fi dintre cei pierduţi"},{"SurahNumber":39,"VerseNumber":66,"Text":"Închină-te doar lui Dumnezeu şi fii printre cei mulţumitori!”"},{"SurahNumber":39,"VerseNumber":67,"Text":"Ei nu i-au dat lui Dumnezeu adevărata Sa măsură. Pământul întreg, în Ziua Învierii, va fi în pumnul Său, iar cerurile vor fi împăturite cu dreapta Sa. Preamărire şi Înălţare Lui asupra celor care I-i alăturaţi"},{"SurahNumber":39,"VerseNumber":68,"Text":"Când va sufla în trâmbiţă, cei din ceruri şi cei de pe pământ vor fi trăsniţi, afară de cei pe care Dumnezeu voieşte. Apoi se va mai sufla încă odată, şi iată-i în picioare privind"},{"SurahNumber":39,"VerseNumber":69,"Text":"Pământul va străluci de lumina Domnului său. Cartea va fi aşezată. Vor veni profeţii şi martorii. Toţi vor fi judecaţi întru Dreptate şi nimeni nu va fi nedreptăţit"},{"SurahNumber":39,"VerseNumber":70,"Text":"Fiece suflet va primi după ceea ce a făptuit. El ştie prea bine ce făptuiesc ei"},{"SurahNumber":39,"VerseNumber":71,"Text":"Cei tăgăduitori vor fi mânaţi în cete către Gheena, iar porţile ei se vor deschide când ei vor sosi. Păzitorii le vor spune: “Oare nu au venit la voi trimişi, dintre voi, care să vă recite versetele Domnului vostru şi ca să vă prevină asupra întâlnirii cu Ziua aceasta a voastră?” Ei vor spune: “Ba da!” Cuvântul osândei asupra tăgăduitorilor se va împlini"},{"SurahNumber":39,"VerseNumber":72,"Text":"Li se va spune: “Intraţi pe porţile Gheenei, unde veţi veşnici. Ce rău este sălaşul celor trufaşi!”"},{"SurahNumber":39,"VerseNumber":73,"Text":"Cei care se tem de Domnul lor vor fi mânaţi în cete către Rai, iar porţile lui se vor deschide când ei vor sosi. Păzitorii vor spune: “Pace vouă! Voi aţi fost buni! Intraţi aici şi veşniciţi!”"},{"SurahNumber":39,"VerseNumber":74,"Text":"Ei vor spune: “Laudă lui Dumnezeu care ne-a adeverit făgăduiala Sa şi ne-a dat pământul moştenire. Ne vom aşeza în Rai unde vrem.” Cât de minunată este răsplata truditorilor"},{"SurahNumber":39,"VerseNumber":75,"Text":"Vei vedea îngerii, adunaţi în cerc împrejurul Tronului, preamărind cu lauda pe Domnul lor. Vor fi judecaţi întru Adevăr şi se va spune: “Laudă lui Dumnezeu, Domnul lumilor!”"},{"SurahNumber":40,"VerseNumber":1,"Text":"Ha. Mim"},{"SurahNumber":40,"VerseNumber":2,"Text":"Pogorârea Cărţii este de la Dumnezeu, Puternicul, Ştiutorul"},{"SurahNumber":40,"VerseNumber":3,"Text":"Iertătorul păcatului, Primitorul căinţei, Aprigul la pedeapsă, Largul la mână. Nu este dumnezeu afară de El. Întru El este devenirea"},{"SurahNumber":40,"VerseNumber":4,"Text":"Asupra semnelor lui Dumnezeu nu se ceartă decât cei care tăgăduiesc. Să nu te tulbure vânzoleala lor prin ţinut"},{"SurahNumber":40,"VerseNumber":5,"Text":"Înaintea lor, poporul lui Noe, şi după el alianţele, au hulit. Fiece adunare a uneltit să-l prindă trimisul ei. Ei s-au certat asupra deşărtăciunii cu care să lovească Adevărul. Atunci, Eu i-am luat! Şi cum a fost pedeapsa Mea"},{"SurahNumber":40,"VerseNumber":6,"Text":"Aşa se împlineşte Cuvântul Domnului tău asupra celor care tăgăduiesc: “Ei vor fi ai Focului.”"},{"SurahNumber":40,"VerseNumber":7,"Text":"Cei care poartă Tronul şi cei dimprejurul lui, Îl preamăresc cu laudă pe Domnul lor. Ei cred în El, şi Îi cer iertarea pentru cei care cred: “Domnul nostru! Tu, Cel care cuprinzi totul în milostivenia şi ştiinţa Ta, iartă-le celor care se căiesc şi urmează Calea Ta şi păzeşte-i de osânda Iadului"},{"SurahNumber":40,"VerseNumber":8,"Text":"Domnul nostru! Lasă-i să intre în Grădinile Edenului pe care li le-ai făgăduit, pe ei şi pe cei drepţi dintre părinţii lor, dintre soţiile lor, dintre urmaşii lor. Tu eşti Puternicul, Înţeleptul"},{"SurahNumber":40,"VerseNumber":9,"Text":"Păzeşte-i de rele, căci pe cel pe care îl păzeşti de rele, în Ziua aceea îl vei milui. Aceasta este fericirea cea mare!”"},{"SurahNumber":40,"VerseNumber":10,"Text":"Celor care tăgăduiesc li se va striga: “Sila lui Dumnezeu este mai mare decât sila voastră faţă de voi înşivă când fiind chemaţi la credinţă, rămâneţi tăgăduitori.”"},{"SurahNumber":40,"VerseNumber":11,"Text":"Ei vor spune: “Domnul nostru! De două ori ne-ai dat moartea şi de două ori ne-ai dat viaţa. Noi ne mărturisim păcatele noastre. Este oare către ieşire vreo cale?”"},{"SurahNumber":40,"VerseNumber":12,"Text":"Aceasta vă este vouă, căci atunci când Dumnezeu, Unul, era chemat, aţi rămas tăgăduitori, crezând în cei ce îi erau alăturaţi. Judecata este a lui Dumnezeu Înaltul, Marele"},{"SurahNumber":40,"VerseNumber":13,"Text":"El este Cel ce vă arată semnele Sale şi vă pogoară din cer o înzestrare. Numai cel care se căieşte însă îşi aminteşte de El"},{"SurahNumber":40,"VerseNumber":14,"Text":"Chemaţi-L pe Dumnezeu, curaţi Lui în credinţă, chiar dacă nu le place tăgăduitorilor"},{"SurahNumber":40,"VerseNumber":15,"Text":"El, sus Aşezatul pe trepte, Stăpânul Tronului, aruncă duhul prin Porunca Sa asupra cui voieşte dintre robii Săi ca să prevină asupra Zilei Întâlnirii"},{"SurahNumber":40,"VerseNumber":16,"Text":"Ziua când ei se vor înfăţişa şi nimic nu ÎI va fi ascuns lui Dumnezeu. “A cui este împărăţia în Ziua aceea? A lui Dumnezeu, Unul, Biruitorul!”"},{"SurahNumber":40,"VerseNumber":17,"Text":"Fiece suflet în Ziua aceea va fi răsplătit după ceea ce a agonisit. Nici o nedreptate nu va fi în Ziua aceea. Dumnezeu este Grabnic la socoteală"},{"SurahNumber":40,"VerseNumber":18,"Text":"Previne-i asupra Zilei care se apropie, când inimile vor înăbuşi gâtlejurile. Nedrepţii nu vor afla prieten şi nici mijlocitor căruia i s-ar da ascultare"},{"SurahNumber":40,"VerseNumber":19,"Text":"El ştie trădarea ochilor şi ceea ce ascund inimile"},{"SurahNumber":40,"VerseNumber":20,"Text":"Dumnezeu judecă întru Adevăr, pe când cei chemaţi în locul Lui nu judecă nimic. Dumnezeu este Auzitorul, Văzătorul"},{"SurahNumber":40,"VerseNumber":21,"Text":"Ei n-au străbătut pământul? Nu au văzut oare cum a fost sfârşitul celor dinaintea lor care au fost mai tari ca putere şi ca urme pe pământ decât ei. Dumnezeu i-a luat pentru păcatele lor, iar ei nu au avut apărător înaintea lui Dumnezeu"},{"SurahNumber":40,"VerseNumber":22,"Text":"Şi aceasta, căci au rămas tăgăduitori, pe când trimişii lor le aduceau dovezi vădite! Atunci, Dumnezeu i-a luat. El este Puternic, Aprig la pedeapsă"},{"SurahNumber":40,"VerseNumber":23,"Text":"Noi l-am trimis pe Moise cu semnele Noastre şi cu o împuternicire desluşită"},{"SurahNumber":40,"VerseNumber":24,"Text":"la Faraon, la Haman şi la Core. Ei au spus însă: “Este un vrăjitor mincinos.”"},{"SurahNumber":40,"VerseNumber":25,"Text":"Când a venit însă la ei cu Adevărul de la Noi, au spus: “Omorâţi-i pe fiii celor care cred asemenea lui, însă lăsaţi-le în viaţă pe femeile lor.” Viclenia tăgăduitorilor nu este decât în rătăcire"},{"SurahNumber":40,"VerseNumber":26,"Text":"Faraon spuse: “Lăsaţi-mă să-l omor pe Moise! Să Îl cheme pe Domnul său! Îmi este frică să nu vă schimbe legea voastră ori să ne semene stricăciunea pe pământ!”"},{"SurahNumber":40,"VerseNumber":27,"Text":"Moise spuse: “Eu caut izbăvire la Domnul meu şi la Domnul vostru de orice trufaş ce nu crede în Ziua Socotelii.”"},{"SurahNumber":40,"VerseNumber":28,"Text":"Un bărbat credincios, din casa lui Faraon, care îşi tăinuia credinţa, spuse: “Veţi omorî un bărbat fiindcă a spus: “Domnul meu este Dumnezeu!” după ce a venit la voi cu dovezi vădite de la Domnul vostru? Dacă este mincinos, minciuna sa fie asupra lui, însă dacă spune adevărul, să vă lovească cele cu care v-a ameninţat. Dumnezeu nu-l călăuzeşte pe cel necumpătat şi mincinos"},{"SurahNumber":40,"VerseNumber":29,"Text":"O, popor al meu! Împărăţia este a voastră astăzi şi plini de slavă sunteţi pe pământ, însă cine vă va scăpa de urgia lui Dumnezeu când vă va ajunge?” Faraon spuse: “Eu nu vă arăt decât ceea ce eu am văzut. Eu nu vă călăuzesc decât pe drumul cel drept.”"},{"SurahNumber":40,"VerseNumber":30,"Text":"Cel care era credincios spuse: “O, popor al meu! Îmi este frică pentru voi de o zi asemenea celei a alianţelor"},{"SurahNumber":40,"VerseNumber":31,"Text":"de o soartă asemenea celei a poporului lui Noe, a adiţilor şi tamudiţilor, şi a celor de după ei. Dumnezeu nu voieşte nici o nedreptate robilor Săi"},{"SurahNumber":40,"VerseNumber":32,"Text":"O, popor al meu! Îmi este frică pentru voi de Ziua Chemării"},{"SurahNumber":40,"VerseNumber":33,"Text":"ziua când veţi întoarce spatele. Şi nimeni nu vă va ţine parte înaintea Lui. Cel pe care Dumnezeu îl rătăceşte nu mai are nici o călăuză"},{"SurahNumber":40,"VerseNumber":34,"Text":"Iosif, mai înainte, a venit la voi cu dovezi vădite, însă voi n-aţi contenit să vă îndoiţi de ceea ce v-a adus, iar când a pierit, aţi spus: “Dumnezeu nu va mai trimite după el vreun trimis.” Astfel, Dumnezeu îl rătăceşte pe cel necumpătat, îndoit"},{"SurahNumber":40,"VerseNumber":35,"Text":"Cei care se certară asupra semnelor lui Dumnezeu, fără a li se fi dat vreo împuternicire, cresc în silă înaintea lui Dumnezeu şi a credincioşilor. Astfel, Dumnezeu pecetluieşte inima oricărui trufaş, despot"},{"SurahNumber":40,"VerseNumber":36,"Text":"Faraon a pus: “O, Haman! Zideşte-mi un turn! Poate voi atinge baierile"},{"SurahNumber":40,"VerseNumber":37,"Text":"baierile cerurilor şi să urc la Dumnezeul lui Moise, căci eu îl socot un mincinos!” Astfel, lui Faraon i-a fost împodobită fapta cea rea şi a fost îndepărtat de Cale. Vicleşugul lui Faraon nu a sfârşit decât în ruină"},{"SurahNumber":40,"VerseNumber":38,"Text":"Cel care era credincios spuse: “O, popor al meu! Urmează-mă! Eu vă voi călăuzi pe Drumul cel Drept"},{"SurahNumber":40,"VerseNumber":39,"Text":"O, popor al meu! Viaţa de Acum nu este decât o bucurie vremelnică. Viaţa de Apoi este însă Lăcaşul Trăiniciei"},{"SurahNumber":40,"VerseNumber":40,"Text":"Cel care săvârşeşte un rău nu va fi răsplătit decât pe potriva lui, iar cel care săvârşeşte un bine, credincios fiind, fie bărbat, fie femeie... Aceia vor intra în Rai unde vor fi înzestraţi fără socoteală.”"},{"SurahNumber":40,"VerseNumber":41,"Text":"“O, popor al meu! De ce vă chem eu către mântuire, iar voi mă chemaţi către Foc"},{"SurahNumber":40,"VerseNumber":42,"Text":"Voi mă chemaţi la tăgăduirea lui Dumnezeu, să-I alătur Lui ceva de care nu am ştiinţă, iar eu vă chem către Puternicul, Mult-iertătorul"},{"SurahNumber":40,"VerseNumber":43,"Text":"Fără îndoială, că cel către care mă chemaţi nu poate fi chemat nici în Viaţa de Acum, nici în Viaţa de Apoi. Întoarcerea noastră este la Dumnezeu, iar cei necumpătaţi vor fi soţii Focului"},{"SurahNumber":40,"VerseNumber":44,"Text":"Vă veţi aminti de ceea ce vă spun: Eu îmi încredinţez soarta lui Dumnezeu. El este Văzător al robilor Săi.”"},{"SurahNumber":40,"VerseNumber":45,"Text":"Dumnezeu l-a păzit de relele pe care ei le-au urzit, iar răul osândei a învăluit casa lui Faraon"},{"SurahNumber":40,"VerseNumber":46,"Text":"Ei, Focului, vor fi înfăţişaţi dimineaţa şi seara, iar în Ziua când va veni Ceasul se va spune: “Aruncaţi casa lui Faraon în cea mai aprigă osândă!”"},{"SurahNumber":40,"VerseNumber":47,"Text":"Când se vor certa în Foc, vor spune cei slabi celor trufaşi: “Noi v-am urmat vouă. Acum oare ne scăpaţi din Foc?”"},{"SurahNumber":40,"VerseNumber":48,"Text":"Cei care au fost trufaşi vor spune: “Cu toţii suntem în el.” Dumnezeu i-a judecat pe robii Săi"},{"SurahNumber":40,"VerseNumber":49,"Text":"Cei care vor fi în Foc vor spune păzitorilor Gheenei: “Chemaţi-L pe Domnul vostru ca să ne uşureze osânda cu o zi.”"},{"SurahNumber":40,"VerseNumber":50,"Text":"Păzitorii vor spune: “Trimişii voştri nu au venit la voi cu dovezi vădite?” Ei vor spune: “Ba da!” Păzitorii vor spune: “Chemaţi-L pe Dumnezeu!” Chemarea tăgăduitorilor nu este însă decât rătăcire"},{"SurahNumber":40,"VerseNumber":51,"Text":"Noi îi vom ajuta pe trimişii Noştri şi pe cei care cred din Viaţa de Acum în Ziua când martorii se vor ridica"},{"SurahNumber":40,"VerseNumber":52,"Text":"în Ziua aceea nedrepţilor nu le va sluji la nimic dezvinuirea, ci vor avea blestemul, vor avea cel mai rău lăcaş"},{"SurahNumber":40,"VerseNumber":53,"Text":"Noi i-am dăruit călăuzirea lui Moise şi le-am dat moştenire fiilor lui Israel Cartea"},{"SurahNumber":40,"VerseNumber":54,"Text":"drept călăuzire şi amintire celor dăruiţi cu minte"},{"SurahNumber":40,"VerseNumber":55,"Text":"Rabdă! Făgăduiala lui Dumnezeu este Adevăr. Cere-I iertare pentru păcatul tău! Preamăreşte-L cu lauda, seara şi dimineaţa, pe Domnul tău"},{"SurahNumber":40,"VerseNumber":56,"Text":"Cei care se ceartă asupra semnelor lui Dumnezeu, fără a li se fi dat vreo împuternicire, nu au decât trufie în inimile lor şi nu îşi vor atinge ţinta. Caută izbăvire la Dumnezeu. El este Auzitorul, Văzătorul"},{"SurahNumber":40,"VerseNumber":57,"Text":"Crearea cerurilor şi a pământului este mai mare decât crearea oamenilor, însă cei mai mulţi oameni nu ştiu"},{"SurahNumber":40,"VerseNumber":58,"Text":"Orbul şi văzătorul nu sunt deopotrivă, după cum nici cei care cred şi săvârşesc fapte bune nu sunt asemenea făptuitorului de rău. Puţini sunt cei care chibzuiesc"},{"SurahNumber":40,"VerseNumber":59,"Text":"Fără îndoială, Ceasul va veni curând, însă cei mai mulţi oameni nu cred"},{"SurahNumber":40,"VerseNumber":60,"Text":"Domnul vostru spuse: “Chemaţi-Mă şi vă voi răspunde. Cei care sunt prea îngâmfaţi să Mi se închine, căci curând, înjosiţi, vor intra în Gheena.”"},{"SurahNumber":40,"VerseNumber":61,"Text":"Dumnezeu v-a făcut vouă noaptea ca să vă odihniţi, iar ziua ca să vedeţi. Dumnezeu este Stăpânul harului pe care îl pogoară asupra oamenilor, însă cei mai mulţi oameni nu sunt mulţumitori"},{"SurahNumber":40,"VerseNumber":62,"Text":"Acesta este Dumnezeu, Domnul vostru, Creatorul a tot ceea ce este. Nu este dumnezeu afară de El. Cum de vă întoarceţi de la El"},{"SurahNumber":40,"VerseNumber":63,"Text":"Astfel, se întorc de la El, cei care se leapădă de semnele Lui"},{"SurahNumber":40,"VerseNumber":64,"Text":"Dumnezeu este Cel ce v-a făcut vouă pământul întăritură temeinică şi cerul înalţă zidire. El v-a plăsmuit pe voi şi v-a dat vouă chip frumos şi v-a înzestrat pe voi cu bunuri. Acesta este Dumnezeu, Domnul vostru! Binecuvântat fie Dumnezeu, Domnul lumilor"},{"SurahNumber":40,"VerseNumber":65,"Text":"El este Viul! Nu este dumnezeu afară de El. Chemaţi-L, curaţi Lui în credinţă. Laudă lui Dumnezeu, Stăpânul lumilor"},{"SurahNumber":40,"VerseNumber":66,"Text":"Spune: “Când mi-au venit dovezile vădite de la Domnul meu, El m-a oprit să mă închin celor pe care îi chemaţi în locul lui Dumnezeu. Mie mi s-a poruncit să mă supun Domnului lumilor.”"},{"SurahNumber":40,"VerseNumber":67,"Text":"El este Cel ce v-a creat din ţărână, apoi dintr-o picătură de sămânţă, şi mai apoi dintr-un cheag de sânge. Apoi vă face să vă iviţi prunci, ca mai târziu să ajungeţi în puterea vârstei şi să îmbătrâniţi — unii dintre voi mor chiar mai înainte — până ce ajungeţi la un anumit soroc. Poate veţi pricepe"},{"SurahNumber":40,"VerseNumber":68,"Text":"El este Cel ce dă viaţa şi Cel ce dă moartea. Când hotărăşte un lucru, îi spune: “Fii!” Şi el este"},{"SurahNumber":40,"VerseNumber":69,"Text":"Nu îi vezi pe cei care se ceartă asupra semnelor lui Dumnezeu? Cum sunt îndepărtaţi de El"},{"SurahNumber":40,"VerseNumber":70,"Text":"Cei care au socotit Cartea minciună, precum şi ceea ce am trimis cu trimişii Noştri, vor afla curând"},{"SurahNumber":40,"VerseNumber":71,"Text":"când cu juguri de gât şi cu lanţuri vor fi târâţi"},{"SurahNumber":40,"VerseNumber":72,"Text":"în apa clocotindă, iar apoi aruncaţi în Foc"},{"SurahNumber":40,"VerseNumber":73,"Text":"Li se va spune: “Unde sunt cei pe care I i-aţi alăturat lui Dumnezeu?”"},{"SurahNumber":40,"VerseNumber":74,"Text":"Ei vor răspunde: “S-au lepădat de noi ori, mai bine zis, noi nu am făcut decât să chemăm nimicul.” Astfel, Dumnezeu îi rătăceşte pe tăgăduitori"},{"SurahNumber":40,"VerseNumber":75,"Text":"Aceasta vă este vouă, căci v-aţi bucurat pe pământ pe nedrept şi aţi fost nechibzuiţi"},{"SurahNumber":40,"VerseNumber":76,"Text":"Intraţi pe porţile Gheenei, unde veţi veşnici. Ce rău este lăcăşul celor trufaşi"},{"SurahNumber":40,"VerseNumber":77,"Text":"Rabdă! Făgăduiala lui Dumnezeu este Adevăr. Fie că îţi vom arăta din ceea ce le-am făgăduit, fie că vom face să mori înainte, la Noi vor fi întorşi"},{"SurahNumber":40,"VerseNumber":78,"Text":"Noi am trimis trimişi înaintea ta. Despre unii dintre ei ţi-am povestit, despre alţii nu ţi-am povestit. Nici unui trimis însă nu i-a fost dat să vină cu vreun semn fără îngăduinţa lui Dumnezeu. Când va veni Porunca lui Dumnezeu totul va fi judecat întru Adevăr, iar cei care o credeau deşartă vor fi pierduţi"},{"SurahNumber":40,"VerseNumber":79,"Text":"Dumnezeu este Cel ce v-a făcut vouă dobitoacele, ca pe ele să călăriţi, ca din ele să mâncaţi"},{"SurahNumber":40,"VerseNumber":80,"Text":"Voi aţi aflat la ele folosinţe cu care vă puteţi astâmpăra dorinţele inimilor voastre. Pe ele, precum şi pe corăbii, sunteţi purtaţi"},{"SurahNumber":40,"VerseNumber":81,"Text":"Dumnezeu vă arată semnele Sale. Care sunt semnele lui Dumnezeu pe care voi le tăgăduiţi"},{"SurahNumber":40,"VerseNumber":82,"Text":"Nu au străbătut pământul? Nu au văzut cum a fost sfârşitul celor dinaintea lor ce au fost, faţă de ei, mai mulţi şi mai tari ca putere şi ca urme de pământ? Ceea ce au agonisit nu le-a slujit la nimic"},{"SurahNumber":40,"VerseNumber":83,"Text":"Când trimişii veneau la ei cu dovezi vădite, ei se bucurau de ceea ce aveau ştiinţă, însă fură învăluiţi de cea de care îşi băteau joc"},{"SurahNumber":40,"VerseNumber":84,"Text":"Când va veni urgia Noastră, vor spune: “Noi credem în Dumnezeu, Unul. Nu credem în cei pe care I i-am alăturat.”"},{"SurahNumber":40,"VerseNumber":85,"Text":"Credinţa nu le va mai sluji la nimic, după ce vor vedea urgia Noastră. Acesta este obiceiul lui Dumnezeu faţă de robii Săi. Tăgăduitorii vor pieri acolo"},{"SurahNumber":41,"VerseNumber":1,"Text":"Ha. Mim"},{"SurahNumber":41,"VerseNumber":2,"Text":"Este o pogorâre de la Milosul, Milostivul"},{"SurahNumber":41,"VerseNumber":3,"Text":"O Carte cu versete lămurite, un Coran arab pentru un popor care ştie"},{"SurahNumber":41,"VerseNumber":4,"Text":"drept binevestitor şi predicator, însă cei mai mulţi întorc spatele şi nu ascultă"},{"SurahNumber":41,"VerseNumber":5,"Text":"Ei spun: “Inimile noastre sunt zăvorâte la ceea ce tu ne chemi, iar urechile noastre sunt lovite de surzenie. Un văl se află între noi şi tine. Lucrează, căci şi noi lucrăm.”"},{"SurahNumber":41,"VerseNumber":6,"Text":"Spune: “Eu sunt un om asemena vouă, şi mie mi s-a dezvăluit că Dumnezeul vostru este Dumnezeu, Unul. Mergeţi drept către El şi cereţi-I iertare!” Vai celor care Îi alătură alţi dumnezei"},{"SurahNumber":41,"VerseNumber":7,"Text":"vai celor care nu dau dania, tăgăduind Viaţa de Apoi"},{"SurahNumber":41,"VerseNumber":8,"Text":"Cei care cred şi săvârşesc fapte bune vor avea o răsplată necurmată"},{"SurahNumber":41,"VerseNumber":9,"Text":"Spune: “Cum Îl tăgăduiţi pe Cel ce a creat pământul în două zile? Cum Îi faceţi Lui semeni? Acesta este Domnul lumilor!”"},{"SurahNumber":41,"VerseNumber":10,"Text":"El a făcut munţii semeţi deasupra lui. El l-a binecuvântat. El a rânduit hrana în patru zile pentru cei care cer, deopotrivă"},{"SurahNumber":41,"VerseNumber":11,"Text":"El s-a întors către cer — care nu era decât fum — şi către pământ, spunându-le: “Veniţi amândouă de vreţi ori de nu vreţi!” Ele spuseră: “Venim, Ţie supunându-ne!”"},{"SurahNumber":41,"VerseNumber":12,"Text":"El a desăvârşit şapte ceruri în două zile şi a dezvăluit fiecărui cer porunca Sa. Noi am împodobit apoi cerul cel mai apropiat cu lumini şi pază. Aceasta este sortirea Puternicului, Ştiutorului"},{"SurahNumber":41,"VerseNumber":13,"Text":"Dacă ei se întorc, spune-le: “Eu v-am prevenit asupra trăsnetului care va fi asemenea trăsnetului care i-a nimicit pe adiţi şi tamudiţi.”"},{"SurahNumber":41,"VerseNumber":14,"Text":"Când trimişii au venit la ei din faţă şi din spate: “Nu vă închinaţi decât lui Dumnezeu”, ei spuseră: “Dacă Domnul nostru ar fi voit, ar fi pogorât îngeri. Noi nu credem în cea cu care voi aţi fost trimişi.”"},{"SurahNumber":41,"VerseNumber":15,"Text":"Şi adiţii! Fără drept, ei erau îngâmfaţi pe pământ. Ei spuneau: “Cine este mai tare ca putere decât noi?” Nu vedeau că Dumnezeu care i-a creat este mai tare ca putere decât ei? Ei s-au lepădat de semnele Noastre"},{"SurahNumber":41,"VerseNumber":16,"Text":"Noi am dezlănţuit asupra lor un vânt ce urla în zilele rele ca să-i facem să guste osânda ruşinii în Viaţa de Acum, însă osânda din Viaţa de Apoi va fi mult mai ruşinoasă şi nu vor fi ajutaţi"},{"SurahNumber":41,"VerseNumber":17,"Text":"Şi tamudiţii pe care i-am călăuzit, au preferat călăuzirii orbecăiala. Trăsnetul osândei umilitoare i-a luat pentru ceea ce agonisiseră"},{"SurahNumber":41,"VerseNumber":18,"Text":"Noi i-am mântuit pe cei care au crezut şi s-au temut"},{"SurahNumber":41,"VerseNumber":19,"Text":"În Ziua când vrăjmaşii lui Dumnezeu vor fi strânşi către Foc, vor fi împinşi înainte"},{"SurahNumber":41,"VerseNumber":20,"Text":"până vor ajunge la el, şi atunci auzul lor, privirile lor şi pielea lor vor mărturisi ceea ce ei au făptuit"},{"SurahNumber":41,"VerseNumber":21,"Text":"Ei îi vor spune pielii lor: “De ce ai mărturisit împotriva noastră?” Ea va răspunde: “Dumnezeu m-a făcut să vorbesc, căci El este Cel ce face fiece lucru să vorbească. El este Cel ce v-a creat întâia oară şi la El veţi fi întorşi.”"},{"SurahNumber":41,"VerseNumber":22,"Text":"Voi nu vă veţi putea ascunde încât auzul vostru, privirile voastre şi pielea voastră să nu mărturisească împotriva voastră. V-aţi închipuit că Dumnezeu nu ştie multe din cele pe care le făptuiaţi"},{"SurahNumber":41,"VerseNumber":23,"Text":"Aceasta este închipuirea pe care v-aţi făcut-o despre Domnul vostru. Ea v-a prăpădit printre cei pierduţi"},{"SurahNumber":41,"VerseNumber":24,"Text":"Dacă ei stăruie, Focul va fi sălaşul lor. Dacă vor cere milă, nu vor fi miluiţi"},{"SurahNumber":41,"VerseNumber":25,"Text":"Noi le-am dat însoţitori care le-au împodobit ceea ce se afla în faţa şi în spatele lor. Şi s-a împlinit asupra lor Cuvântul spus adunărilor de ginni şi oameni ce-au dispărut înaintea lor! Ei sunt cei pierduţi"},{"SurahNumber":41,"VerseNumber":26,"Text":"Cei care tăgăduiesc spun: “Nu ascultaţi acest Coran, ci luaţi-l în zeflemea. Poate veţi învinge!”"},{"SurahNumber":41,"VerseNumber":27,"Text":"Celor care au tăgăduit le vom da să guste o aprigă osândă şi le vom răsplăti după cea mai rea faptă pe care au săvârşit-o"},{"SurahNumber":41,"VerseNumber":28,"Text":"Aceasta este răsplata vrăjmaşilor lui Dumnezeu: Focul unde îşi vor avea Lăcaşul veşnic fiindcă s-au lepădat de semnele Noastre"},{"SurahNumber":41,"VerseNumber":29,"Text":"Cei care tăgăduiesc vor spune: “Domnul nostru! Arată-ne, printre ginni şi printre oameni, pe cei doi care ne-au rătăcit. Îi vom pune sub picioarele noastre încât vor fi dintre cei mai înjosiţi.”"},{"SurahNumber":41,"VerseNumber":30,"Text":"Asupra celor care spun: “Domnul nostru este Dumnezeu” şi merg drept vor pogorî îngerii: “Nu vă fie frică şi nu vă mâhniţi, ci primiţi bunavestirea Raiului care v-a fost făgăduit.”"},{"SurahNumber":41,"VerseNumber":31,"Text":"Noi vă suntem vouă oblăduitori în Viaţa de Acum şi în Viaţa de Apoi. Voi veţi avea acolo ceea ce sufletele voastre poftesc; voi veţi avea ceea ce cereţi"},{"SurahNumber":41,"VerseNumber":32,"Text":"ca ospeţie de la Iertătorul, Milostivul"},{"SurahNumber":41,"VerseNumber":33,"Text":"Cine spune un cuvânt mai bun decât cel care Îl cheamă pe Dumnezeu şi săvârşeşte o faptă bună spunând: “Da, eu sunt dintre cei supuşi!”"},{"SurahNumber":41,"VerseNumber":34,"Text":"Un bine nu este asemenea unui rău. Răspunde cu mai bine şi cel care este în vrăjmăşie cu tine îţi va fi apoi un prieten apropiat"},{"SurahNumber":41,"VerseNumber":35,"Text":"La acest lucru nu ajung însă decât cei răbdători, nu ajung însă decât cei care au o mare dăruire"},{"SurahNumber":41,"VerseNumber":36,"Text":"Dacă Diavolul te îmboldeşte la rău, caută izbăvire la Dumnezeu. El este Auzitorul, Ştiutorul"},{"SurahNumber":41,"VerseNumber":37,"Text":"Dintre semnele Sale sunt: noaptea, ziua, soarele şi luna. Nu vă prosternaţi nici înaintea soarelui şi nici înaintea lunii. Prosternaţi-vă înaintea lui Dumnezeu care v-a creat, dacă Lui vă închinaţi"},{"SurahNumber":41,"VerseNumber":38,"Text":"Dacă se arată îngâmfaţi, atunci să ştie că cei care sunt aproape de Domnul tău îl preamăresc noapte şi zi fără să ostenească"},{"SurahNumber":41,"VerseNumber":39,"Text":"Tu vezi, printre semnele Sale, pământul smerit, însă când trimitem asupra lui apă, se înfioară şi prinde viaţă. Cel ce l-a înviat pe el, învie şi morţii. El asupra tuturor are putere"},{"SurahNumber":41,"VerseNumber":40,"Text":"Cei care se leapădă de semnele Noastre nu se vor putea ascunde de Noi. Să fii aruncat în Foc este mai bine oare decât să ajungi în tihnă la Ziua Învierii? Faceţi cum vreţi, căci El este Văzător a ceea ce făptuiţi"},{"SurahNumber":41,"VerseNumber":41,"Text":"Pentru cei care au tăgăduit amintirea când le-a venit, aceasta este o Carte scumpă"},{"SurahNumber":41,"VerseNumber":42,"Text":"Deşărtăciuni nu vin nici dinaintea şi nici din urma ei, căci este o pogorâre de la Înţeleptul, Lăudatul"},{"SurahNumber":41,"VerseNumber":43,"Text":"Ţie ţi se spune numai ce li s-a spus şi trimişilor dinaintea ta: “Domnul tău este Stăpânul iertării, precum şi Stăpânul pedepsei dureroase.”"},{"SurahNumber":41,"VerseNumber":44,"Text":"Dacă am fi făcut un Coran într-o limbă străină, ei ar fi spus: “Dacă versetele Sale ar fi fost lămurite..., însă aşa sunt într-o limbă străină, pe când el este arab.” Spune: “El este pentru cei care cred în călăuzire şi vindecare. Urechile celor care nu cred sunt lovite de surzenie, şi el lor le este orbire. Aceştia vor fi chemaţi dintr-un loc îndepărtat.”"},{"SurahNumber":41,"VerseNumber":45,"Text":"Noi am dăruit lui Moise Cartea asupra căreia a fost ceartă. Dacă un Cuvânt al Domnului tău nu ar fi venit mai înainte, s-ar fi judecat între ei. Ei stau la îndoială asupra ei"},{"SurahNumber":41,"VerseNumber":46,"Text":"Cine face un bine, sieşi şi-l face. Cine face un rău, sieşi şi-l face. Domnul tău nu este nedrept cu robii Săi"}]}