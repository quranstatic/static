{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":39,"VerseNumber":32,"Text":"Wie is onregverdiger as hy wat ’n leuen teen Allah versin en die waarheid verwerp wanneer dit tot hom kom? Is daar nie in die Hel ’n tuiste vir die ongelowiges nie"},{"SurahNumber":39,"VerseNumber":33,"Text":"En hulle wat die waarheid bring en die waarheid aanneem, hulle is die godvresendes"},{"SurahNumber":39,"VerseNumber":34,"Text":"Hulle sal van hulle Heer ontvang wat hulle begeer. Dít is die beloning van hulle wat goeddoen"},{"SurahNumber":39,"VerseNumber":35,"Text":"dat Allah die bose wat hulle gedoen het, mag oorsien, en hulle beloon vir die goeie wat hulle gedoen het"},{"SurahNumber":39,"VerseNumber":36,"Text":"Is Allah nie toereikend vir Sy dienaar nie? En hulle probeer om u te verskrik met diegene buiten Hom. En vir wie Allah ook al laat dwaal, vir hom is daar geen gids nie"},{"SurahNumber":39,"VerseNumber":37,"Text":"En vir wie Allah lei, daar is niemand wat hom kan verlei nie. Is Allah, die Heer van Vergelding, dan nie Magtig nie"},{"SurahNumber":39,"VerseNumber":38,"Text":"En as u hulle vra: Wie het die hemele en die aarde geskape? sal hulle antwoord: Allah. Sê: Dink julle dan dat diegene wat julle buiten Allah aanroep, Allah se skade kan afwend as Hy begeer om my te benadeel? Of as Hy barmhartigheid aan my wil betoon, sal hulle in staat wees om dit te verhinder? Sê: Allah is genoeg vir my. In Hom stel die vertrouendes hul vertroue"},{"SurahNumber":39,"VerseNumber":39,"Text":"Sê: O my volk! Werk op die plek wat vir julle aangewys is. Ek is ook werksaam; maar weldra sal julle te wete kom"},{"SurahNumber":39,"VerseNumber":40,"Text":"oor wie daar ’n straf sal kom wat hom sal verneder, en oor wie ’n blywende straf sal neerkom"},{"SurahNumber":39,"VerseNumber":41,"Text":"Voorwaar, Ons het die Boek met waarheid ten bate van die mense aan u geopenbaar. Wie ook al die regte weg volg, volg dit ter wille van sy eie siel, en wie ook al dwaal, dwaal slegs ten koste daarvan. En u is nie ’n voog oor hulle nie"},{"SurahNumber":39,"VerseNumber":42,"Text":"As hulle sterwe, neem Allah die siele van mense, en ook die siele van dié wat nie sterwe nie, wanneer hulle slaap. Dan hou Hy diegene oor wie die dood verorden is, en stuur die ander terug vir ’n vasgestelde tyd. Hierin is waarlik tekens vir ’n volk wat wil nadink"},{"SurahNumber":39,"VerseNumber":43,"Text":"Of neem hulle bemiddelaars buiten Allah? Sê: Hoe nou? Selfs al het hulle geen beheer oor enigiets nie, en al verstaan hulle ook nie"},{"SurahNumber":39,"VerseNumber":44,"Text":"Sê: Van Allah is elke voorspraak. Aan Hom behoort die koninkryk van die hemele en die aarde. Julle sal na Hom teruggebring word"},{"SurahNumber":39,"VerseNumber":45,"Text":"En wanneer Allah genoem word as die Enige, dan krimp die harte van diegene wat nie in die Hiernamaals glo nie; en wan- neer diegene buiten Hom genoem word, kyk! dan is hulle bly"},{"SurahNumber":39,"VerseNumber":46,"Text":"Sê: O Allah! Skepper van die hemele en die aarde! Kenner van die Onsigbare en die Sigbare! U gee uitspraak tussen U dienaars aangaande dít waaroor hulle verskil"},{"SurahNumber":39,"VerseNumber":47,"Text":"As die kwaaddoeners alles wat op aarde is, en nóg soveel, gehad het, sou hulle dit op die Opstandingsdag as losprys vir die vreeslike straf wou aanbied. En waaraan hulle nooit gedink het nie, sal deur Allah vir hulle onthul word"},{"SurahNumber":39,"VerseNumber":48,"Text":"En die kwaad wat hulle bedrywe het, sal vir hulle duidelik word, en wat hulle bespot het, sal hulle omring"},{"SurahNumber":39,"VerseNumber":49,"Text":"Wanneer die mens deur teëspoed getref word, roep hy Ons aan; as Ons hom Ons guns bewys, sê hy: Dit is aan my geskenk vanweë my kennis. Nee, dit is slegs ’n beproewing; maar die meeste van hulle weet dit nie"},{"SurahNumber":39,"VerseNumber":50,"Text":"Diegene wat hulle voorafgegaan het, het voorwaar dieselfde gesê, maar wat hulle verdien het, het hulle nie gebaat nie"},{"SurahNumber":39,"VerseNumber":51,"Text":"Die kwaad wat hulle verdien het, het oor hulle gekom. En ook oor hierdie onregverdiges sal die kwaad kom wat hulle vedien het, en hulle sal nie daaraan kan ontsnap nie"},{"SurahNumber":39,"VerseNumber":52,"Text":"Weet hulle nie dat Allah die voorsiening vermeerder of ver- minder vir wie Hy wil nie? Voorwaar, hierin is tekens vir ’n gelowige volk"},{"SurahNumber":39,"VerseNumber":53,"Text":"Sê: O my dienaars wat jul siele onreg aangedoen het! Wanhoop nie aan die genade van Allah nie, want waarlik, Allah vergewe sonde geheel en al; Hy is die Vergewensgesinde, die Genadige"},{"SurahNumber":39,"VerseNumber":54,"Text":"Wend julle tot jul Heer en onderwerp julle aan Hom voordat die straf oor julle kom, want dan sal dit te laat wees"},{"SurahNumber":39,"VerseNumber":55,"Text":"En volg die beste wat deur jul Heer aan julle geopenbaar is, voordat die straf onverwags oor julle kom en julle dit nie sal verwag nie"},{"SurahNumber":39,"VerseNumber":56,"Text":"Sodat geen siel kan sê: O wee my, dat ek te kort skiet in my plig teenoor Allah! En ek was inderdaad een van die spotters"},{"SurahNumber":39,"VerseNumber":57,"Text":"Of dat hy sal sê: As Allah my gelei het, sou ek ook een van die godvresendes gewees het"},{"SurahNumber":39,"VerseNumber":58,"Text":"Of dat hy sou sê wanneer hy die straf sien: As ek nog ’n kans kan kry, sal ek ook tot die weldoeners behoort"},{"SurahNumber":39,"VerseNumber":59,"Text":"Waarlik, ja! My tekens hét julle bereik, maar julle het dit verloën, en julle was arrogant en ongelowig"},{"SurahNumber":39,"VerseNumber":60,"Text":"En op die Dag van Herrysenis sal julle hulle sien wat leuens teen Allah versin het; hulle gesigte sal swart gemaak word. Is daar dan nie ’n oord in die Hel vir die arrogantes nie"},{"SurahNumber":39,"VerseNumber":61,"Text":"En Allah sal die godvresendes vanweë hul geloof red. Geen kwaad sal hul tref nie, en hulle sal ook nie treur nie"},{"SurahNumber":39,"VerseNumber":62,"Text":"Allah is die Skepper van alle dinge, en Hy het gesag oor alles"},{"SurahNumber":39,"VerseNumber":63,"Text":"Aan Hom behoort die skatte van die hemele en die aarde. En hulle wat nie in die tekens van Allah glo nie, hulle is die verloorders"},{"SurahNumber":39,"VerseNumber":64,"Text":"Sê: Beveel julle my om iets buiten Allah te aanbid, o julle onkundiges"},{"SurahNumber":39,"VerseNumber":65,"Text":"En voorwaar, dít is aan u, asook aan diegene vóór u, geopenbaar: As u deelgenote aan Allah toeskryf, sal u werk waarlik vrugteloos wees, en u sal sekerlik onder die verloorders wees"},{"SurahNumber":39,"VerseNumber":66,"Text":"Nee; dien Allah alleen, en wees dankbaar"},{"SurahNumber":39,"VerseNumber":67,"Text":"En hulle eer Allah nie met die eer wat Hom toekom nie; die hele aarde sal in Sy greep wees op die Opstandingsdag, en die hemele sal in Sy regterhand opgerol wees. Heilig is Hy! En hoog verhewe is Hy bo wat hulle met Hom vereenselwig"},{"SurahNumber":39,"VerseNumber":68,"Text":"En die basuin sal geblaas word, en almal wat in die hemele is en almal wat op aarde is, sal in ’n beswyming verval, behalwe waar Allah dit anders wil. Dan sal daar nogmaals geblaas word, en kyk! hulle sal staande herrys en wag"},{"SurahNumber":39,"VerseNumber":69,"Text":"En die aarde sal deur die lig van sy Heer skitter, en die Boek sal neergelê word, en die profete en die getuienisse sal ingeroep word, en daar sal tussen hulle met regverdigheid geoordeel word, en geen onreg sal hulle aangedoen word nie"},{"SurahNumber":39,"VerseNumber":70,"Text":"En elke siel sal voluit beloon word vir sy dade. Hy weet die beste wat hulle gedoen het"},{"SurahNumber":39,"VerseNumber":71,"Text":"En die ongelowiges sal in groepe na die Hel aangedryf word. Wanneer hulle daar aankom, sal die deure daarvan oopgemaak word, en die bewakers daarvan sal sê: Het daar uit jul midde nie boodskappers opgestaan, wat die tekens van julle Heer aan julle voorgedra en julle gewaarsku het teen die koms van hierdie Dag van julle nie? Hulle sal antwoord: Ja, seker! Maar die woord van straf het teen die ongelowiges bewaarheid geword"},{"SurahNumber":39,"VerseNumber":72,"Text":"Daar sal gesê word: Gaan die poorte van die Hel binne, om daarin te bly, want boos is die woonplek van die arrogantes"},{"SurahNumber":39,"VerseNumber":73,"Text":"Maar diegene wat hulle plig teenoor hul Heer nagekom het, sal in groepe na die Tuin gelei word; en wanneer hulle daar aankom, sal die deure daarvan vir hulle oopgemaak word en die wagters daarvan sal aan hulle sê: Vrede vir julle! Julle het goed gelewe; gaan daarom binne en bly daarin"},{"SurahNumber":39,"VerseNumber":74,"Text":"En hulle sal sê: Alle lof kom Allah toe, wat Sy beloftes aan ons vervul het en ons die land laat erwe het; ons bly in die Tuin net waar ons wil. Groot is die beloning vir die werkers"},{"SurahNumber":39,"VerseNumber":75,"Text":"En u sal die engele om die Troon van Mag sien gaan terwyl hulle die lof van hul Heer besing. En daar sal tussen hulle in waarheid geoordeel word, en daar sal gesê word: Alle lof kom Allah toe, die Heer van die Wêrelde"},{"SurahNumber":40,"VerseNumber":1,"Text":"Gaa Miem"},{"SurahNumber":40,"VerseNumber":2,"Text":"Die openbaring van hierdie Boek kom van Allah, die Allermagtige, die Alleswetende"},{"SurahNumber":40,"VerseNumber":3,"Text":"die Vergewer van sonde, die Aanvaarder van berou, die Streng Tugmeester, die Heer van Genade. Daar is geen god buiten Hom nie; tot Hom is die terugkeer"},{"SurahNumber":40,"VerseNumber":4,"Text":"Niemand betwis die tekens van Allah nie, behalwe die ongelowiges. Laat hulle mag in die land u dus nie bedrieg nie"},{"SurahNumber":40,"VerseNumber":5,"Text":"Vóór hulle het die volk van Noag, en ook nog ander ná hulle, die profete verloën, en elke nasie het teen sy boodskapper opgetree om hom te teister, en met valsheid geredekawel; maar Ek het hulle daarvoor vergeld, en hoe vreeslik was My vergelding nie"},{"SurahNumber":40,"VerseNumber":6,"Text":"So is die woord van u Heer teen die ongelowiges bewaarheid, sodat hulle die bewoners van die Vuur kan wees"},{"SurahNumber":40,"VerseNumber":7,"Text":"Húlle wat die Troon van Mag dra ~ en diegene daar rondom ~ verheerlik die lof van hulle Heer en glo in Hom en smeek om beskerming vir die gelowiges: Ons Heer! U omvat alle dinge in U barmhartigheid en kennis; beskerm hulle daarom wat hul tot U bekeer en U weg bewandel, en bewaar hulle van die straf van die Hel"},{"SurahNumber":40,"VerseNumber":8,"Text":"Ons Heer! Laat hulle die Tuine van Ewigheid binnegaan wat u hulle belowe het, en so ook die deugsames onder hulle vaders en hulle eggenotes en hulle nageslagte. Waarlik, u is die Allermagtige, die Allerwyse"},{"SurahNumber":40,"VerseNumber":9,"Text":"En bewaar hulle van die kwaad. En hom vir wie U op hierdie Dag van kwaad bewaar, aan hom het U waarlik genade betoon. En dit is die grootste sukses"},{"SurahNumber":40,"VerseNumber":10,"Text":"Die ongelowiges sal toegespreek word: Die misnoeë van Allah toe julle tot die geloof geroep is ~ maar dit verwerp het ~ is veel groter as julle misnoeë nou teen julleself"},{"SurahNumber":40,"VerseNumber":11,"Text":"Hulle sal sê: Ons Heer! Twee maal het U ons laat sterf, en twee maal het U ons weer opgewek; ons bely nou ons sonde. Is daar dan nog ’n uitweg"},{"SurahNumber":40,"VerseNumber":12,"Text":"Dít is omdat julle ~ toe Allah, die Een, na julle geroep het ~ geweier om te glo, maar julle het geglo in die deelgenote wat julle aan Hom toegskryf het. Die oordeel kom Allah toe, die Allerhoogste, die Allergrootste"},{"SurahNumber":40,"VerseNumber":13,"Text":"Dit is Hy wat julle Sy tekens toon en voorsiening van die hemel vir julle afstuur; en niemand besef dit nie, behalwe die bekeerdes"},{"SurahNumber":40,"VerseNumber":14,"Text":"Roep daarom Allah alleen aan, opreg in gehoorsaamheid teenoor Hom ~ hoewel die ongelowiges afkerig is"},{"SurahNumber":40,"VerseNumber":15,"Text":"Verheffer van Range, Heer van Mag! Hy laat die gees van inspirasie deur Sy gebod afdaal op dié van Sy dienaars wat Hy wil, sodat Hy die mense teen die Dag van Ontmoeting mag waarsku"},{"SurahNumber":40,"VerseNumber":16,"Text":"die Dag waarop hulle sal voortkom, sal niks aangaande hulle vir Allah verborge wees nie. Aan wie behoort die koninkryk van hierdie Dag? Aan Allah, die Een, die Onderwerper van almal"},{"SurahNumber":40,"VerseNumber":17,"Text":"Hierdie Dag sal elke siel volgens verdienste beloon word. Geen onreg sal op dié Dag geskied nie. Voorwaar, Allah is snel in die Afrekening"},{"SurahNumber":40,"VerseNumber":18,"Text":"En waarsku hulle teen die naderende Dag, wanneer harte ~ innerlik verdrietig ~ in die keel sal klop. Die onregverdiges sal geen boesemvriend hê, nóg enige bemiddelaar wat gehoorsaam moet word nie"},{"SurahNumber":40,"VerseNumber":19,"Text":"Hy ken die oneerlikheid van die oë en ook dít wat die boesems verberg"},{"SurahNumber":40,"VerseNumber":20,"Text":"En Allah oordeel met waarheid. En diegene wat hulle buiten Hom aanroep, beoordeel niks nie! Voorwaar, Allah is die Alleshorende, die Allessiende"},{"SurahNumber":40,"VerseNumber":21,"Text":"Het hulle nie deur die land gereis en gesien wat die einde was van diegene wat vóór hulle gelewe het nie? Hulle was nog magtiger as hierdie in krag en het stewiger skanse gehad, maar Allah het hulle vasgevat vanweë hulle sonde. En hulle het niemand gehad om hulle teen Allah te beskerm nie"},{"SurahNumber":40,"VerseNumber":22,"Text":"Dit is omdat boodskappers met duidelike bewyse na hulle gekom het, maar hulle het nie geglo nie, daarom het Allah hulle vernietig. Voorwaar, Hy is Magtig, Streng in die straf"},{"SurahNumber":40,"VerseNumber":23,"Text":"En sekerlik het Ons Moses met Ons tekens en met duidelike gesag gestuur"},{"SurahNumber":40,"VerseNumber":24,"Text":"na Farao en Hamaan en Korag, maar hulle het gesê: Hy is ’n towerkunstenaar en ’n groot leuenaar"},{"SurahNumber":40,"VerseNumber":25,"Text":"En toe hy Ons waarheid aan hulle verkondig het, het hulle gesê: Maak dood die seuns van diegene wat saam met hom glo, maar spaar hul vroue. Maar die planne van die ongelowiges sal ongetwyfeld misluk"},{"SurahNumber":40,"VerseNumber":26,"Text":"En Farao het gesê: Laat dit aan my oor om Moses dood te maak, en laat hom sy Heer aanroep. Gewis, ek vrees dat hy julle godsdiens sal verander, of dat hy onheil in die land sal veroorsaak"},{"SurahNumber":40,"VerseNumber":27,"Text":"En Moses het gesê: Waarlik, ek soek toevlug by my Heer, en julle Heer, teen elkeen wat nie aan die Dag van Afrekening glo nie"},{"SurahNumber":40,"VerseNumber":28,"Text":"En ’n gelowige man onder Farao se volk, wat sy geloof in die geheim beoefen het, het gesê: Wil julle ’n man doodmaak omdat hy sê: My Heer is Allah, en terwyl hy inderdaad duidelike bewyse van julle Heer gebring het? En as hy ’n leuenaar is, dan rus sy leuen op hom; maar as hy opreg is, sal daar iets oor julle kom waaromtrent julle tot dusver slegs bedreig is. Voorwaar, Allah lei nie hom wat oortree en leuens versprei nie"},{"SurahNumber":40,"VerseNumber":29,"Text":"O my volk! Aan julle behoort die koninkryk van hierdie wêreld, terwyl julle die meesters in die land is, maar wie sal ons teen die straf van Allah help wanneer dít oor ons kom? Farao het gesê: Ek toon julle net wat ek sien, en ek lei julle slegs na die regte weg"},{"SurahNumber":40,"VerseNumber":30,"Text":"Maar die gelowige het gesê: O my volk! Ek vrees dat dieselfde met julle sal gebeur as wat met die bondgenote gebeur het"},{"SurahNumber":40,"VerseNumber":31,"Text":"soos dan ook die geval was met die volk van Noag, en Aad en Thamoed en diegene vóór hulle. En Allah begeer geen onreg vir Sy dienaars nie"},{"SurahNumber":40,"VerseNumber":32,"Text":"En, o my volk! Ek vrees om julle ontwil die Dag van Uitroeping"},{"SurahNumber":40,"VerseNumber":33,"Text":"die Dag wanneer julle sal terugval. Dan sal julle niemand hê om julle te red nie. En hy vir wie Allah laat dwaal het, sal geen leier hê nie"},{"SurahNumber":40,"VerseNumber":34,"Text":"Voorheen het Josef ook met duidelike bewyse na julle gekom, maar julle twyfel altyd aan wat hy vir julle gebring het. Maar toe hy gesterf het, het julle gesê: Allah sal ná hom geen boodskapper weer stuur nie. Want so laat Allah almal wat twyfel en buitensporig handel, in dwaling bly"},{"SurahNumber":40,"VerseNumber":35,"Text":"diegene wat verskil oor Allah se tekens sonder dat hulle enige gesag daaromtrent ontvang het. Dit word grootliks deur Allah en deur die gelowiges gehaat. Maar so verseël Allah elke arrogante en trotse hart"},{"SurahNumber":40,"VerseNumber":36,"Text":"En Farao het gesê: O Hamaan! Bou vir my ’n toring sodat ek die toegangsweë kan bereik"},{"SurahNumber":40,"VerseNumber":37,"Text":"die toegangsweë na die hemele, sodat ek die God van Moses kan bereik, ofskoon ek seker weet dat hy ’n leuenaar is. So is Farao se bose daad toe vir hom skoonskynend gemaak, en hy is van die regte weg afgelei. Maar die komplot van Farao het slegs in mislukking geëindig"},{"SurahNumber":40,"VerseNumber":38,"Text":"Die gelowige het gesê: O my volk! Volg my; ek sal julle op die regte weg lei"},{"SurahNumber":40,"VerseNumber":39,"Text":"O my volk! Die lewe van hierdie wêreld is slegs ’n verbygaande genot, en die Hiernamaals is die blywende Tuiste"},{"SurahNumber":40,"VerseNumber":40,"Text":"Wie kwaad doen, word slegs met die gelyke daarvan vergeld; en wie goeddoen ~ hetsy man of vrou ~ en ’n gelowige is, hulle sal die Paradys binnegaan om voorsiening sonder maat daarin te ontvang"},{"SurahNumber":40,"VerseNumber":41,"Text":"En, o my volk! Hoe is dit dan dat ek julle tot redding roep en julle my na die Vuur nooi"},{"SurahNumber":40,"VerseNumber":42,"Text":"Julle nooi my uit om nie in Allah te glo nie, en dinge met Hom te vereenselwig waarvan ek geen kennis het nie, en ek roep julle tot die Almagtige, die Vergewensgesinde"},{"SurahNumber":40,"VerseNumber":43,"Text":"Ongetwyfeld kan dít waarna julle my nooi, nie in hierdie wêreld of in die Hiernamaals daarop aanspraak maak om aanbid te word nie, want ons terugkeer is waarlik tot Allah; en die oortreders sal die bewoners van die Vuur wees"},{"SurahNumber":40,"VerseNumber":44,"Text":"Julle sal dus onthou wat ek julle sê. En ek vertrou my saak aan Allah toe. Voorwaar, Allah is die Siener van Sy dienaars"},{"SurahNumber":40,"VerseNumber":45,"Text":"So het Allah hom toe beskerm teen die kwaad wat hulle teen hom beraam het, en ’n swaar straf het oor die volk van Farao gekom"},{"SurahNumber":40,"VerseNumber":46,"Text":"die Vuur. Hulle sal elke oggend en aand daaraan blootgestel word. En die Dag wanneer die Uur sal aanbreek, sal daar gesê word: Laat die volk van Farao die strengste straf ondergaan"},{"SurahNumber":40,"VerseNumber":47,"Text":"En wanneer hulle in die Vuur met mekaar sal twis, sal die swakke aan die trotse sê: Waarlik, ons was julle volgelinge; sal julle dan nie nou maar ’n gedeelte van die Vuur van ons afkeer nie"},{"SurahNumber":40,"VerseNumber":48,"Text":"Diegene wat trots was, sal sê: Nou is ons almal saam hierin: Allah het nou oor Sy dienaars geoordeel"},{"SurahNumber":40,"VerseNumber":49,"Text":"En diegene in die Vuur sal aan die bewaarders van die Hel sê: Smeek julle Heer om ons straf net ’n dag lank vir ons ligter te maak"},{"SurahNumber":40,"VerseNumber":50,"Text":"Hulle sal antwoord: Het julle boodskappers nie met duidelike bewyse na julle gekom nie? Hulle sal sê: Ja, seker. Die bewaarders sal dan sê: Bid dan. En die gebed van die ongelowiges sal maar net tevergeefs wees"},{"SurahNumber":40,"VerseNumber":51,"Text":"Voorwaar, Ons help Ons boodskappers en die gelowiges in hierdie lewe, en so sal Ons ook doen op die Dag wanneer die getuies ingeroep sal word"},{"SurahNumber":40,"VerseNumber":52,"Text":"Die Dag waarop verskonings die onregverdiges niks sal baat nie, en wanneer die vloek van ’n bose rusplek oor hulle sal kom"},{"SurahNumber":40,"VerseNumber":53,"Text":"En Ons het inderdaad leiding aan Moses gegee, en Ons het die Kinders van Israel die Boek laat erwe"},{"SurahNumber":40,"VerseNumber":54,"Text":"as ’n leiding en vermaning vir mense wat verstaan"},{"SurahNumber":40,"VerseNumber":55,"Text":"Wees daarom geduldig; voorwaar, die beloftes van Allah is waar; en vra om beskerming vir u sonde, en verheerlik die lof van u Heer saans en soggens"},{"SurahNumber":40,"VerseNumber":56,"Text":"Hulle wat oor die tekens van Allah argumenteer sonder dat enige gesag tot hulle gekom het, het niks anders in hul boesems nie as slegs ’n verlange om verheerlik te word, wat hulle tog nooit te beurt sal val nie Soek dus toevlug by Allah. Waarlik, Hy is die Alleshorende, die Allesiende"},{"SurahNumber":40,"VerseNumber":57,"Text":"Voorwaar, die skepping van die hemele en die aarde is groter as die skepping van die mense; maar die meeste mense weet dit nie"},{"SurahNumber":40,"VerseNumber":58,"Text":"En die blinde en die siende is nie eenders nie, ook nie die weldoeners en die kwaaddoeners nie. Hoe min gee julle om"},{"SurahNumber":40,"VerseNumber":59,"Text":"Die Uur sal sekerlik kom ~ daaraan is geen twyfel nie ~ maar die meeste mense glo dit nie"},{"SurahNumber":40,"VerseNumber":60,"Text":"En julle Heer sê: Aanbid My; Ek sal julle gebede beantwoord. Hulle wat te arrogant is om My te aanbid, sal sekerlik die Hel vernederd binnegaan"},{"SurahNumber":40,"VerseNumber":61,"Text":"Dit is Allah wat vir julle die nag gemaak het sodat julle daarin rus kan vind, en die dag om in te sien. Voorwaar, Allah is Vol Genade teenoor die mensdom; maar die meeste mense betuig nie dank nie"},{"SurahNumber":40,"VerseNumber":62,"Text":"Dít is Allah, julle Heer, die Skepper van alle dinge. Daar is geen god nie buiten Hom. Waarom draai julle dan weg"},{"SurahNumber":40,"VerseNumber":63,"Text":"So dwaal hulle wat die tekens van Allah ontken"},{"SurahNumber":40,"VerseNumber":64,"Text":"Dit is Allah wat die aarde vir julle as ’n rusplek gemaak het en die hemel as ’n gewelf, en Hy het julle gevorm en julle mooi van fatsoen gemaak, en Hy het julle van goeie dinge voorsien. Dít is Allah, julle Heer. Geseënd is Allah, die Heer van die Wêrelde"},{"SurahNumber":40,"VerseNumber":65,"Text":"Hy is die Lewende, daar is geen god nie buiten Hom; roep Hom dus aan, opreg in gehoorsaamheid teenoor Hom. Alle lof behoort aan Allah, die Heer van die Wêrelde"},{"SurahNumber":40,"VerseNumber":66,"Text":"Sê: Dit is my nie geoorloof om diegene te aanbid wat julle buiten Allah aanroep nie, noudat duidelike bewyse van julle Heer reeds tot my gekom het; en ek is beveel om my aan die Heer van die Wêrelde te onderwerp"},{"SurahNumber":40,"VerseNumber":67,"Text":"Dit is Hy wat julle uit stof geskape het, toe uit ’n sperm, daarna uit ’n bloedstolsel, waarna Hy julle as kinders voortbring; dan bereik julle volwassenheid en word oud; en sommige van julle sterf vroeg en ander bereik ’n vasgestelde tyd; sodat julle kan verstaan"},{"SurahNumber":40,"VerseNumber":68,"Text":"Dit is Hy wat lewe gee en ook die dood. En wanneer Hy iets besluit, sê Hy slegs: Wees, en dit word"},{"SurahNumber":40,"VerseNumber":69,"Text":"Het u nie húlle gesien wat oor die tekens van Allah argumenteer nie? Hoe het hulle nie afgedwaal nie"},{"SurahNumber":40,"VerseNumber":70,"Text":"Hulle wat die Boek verwerp en dit waarmee Ons Ons boodskap- pers gestuur het. Maar hulle sal weldra te wete kom"},{"SurahNumber":40,"VerseNumber":71,"Text":"Wanneer boeie om hulle nekke sal wees en ook kettings. Hulle sal gesleep word"},{"SurahNumber":40,"VerseNumber":72,"Text":"in kokende water; daarna sal hulle in die Vuur brand"},{"SurahNumber":40,"VerseNumber":73,"Text":"Dan sal aan hulle gevra word: Waar is julle afgode"},{"SurahNumber":40,"VerseNumber":74,"Text":"wat julle naas Allah aanbid het? Hulle sal sê: Hulle het ons in die steek gelaat; nee, ons was voorheen nie daaraan gewoond om te aanbid nie. Want so skep Allah verwarring vir die ongelowiges"},{"SurahNumber":40,"VerseNumber":75,"Text":"Dit is omdat julle ten onregte op die aarde gejubel het, en omdat julle onbeskaamd was"},{"SurahNumber":40,"VerseNumber":76,"Text":"Gaan die hekke van die Hel binne om daarin te bly; boos dan is die tuiste van die arrogantes"},{"SurahNumber":40,"VerseNumber":77,"Text":"Wees derhalwe geduldig, want die belofte van Allah is sekerlik waar. Maar of Ons u die straf waarmee Ons hulle bedreig gedeeltelik laat sien, of u laat sterwe, hulle sal sekerlik tot Ons terugkeer"},{"SurahNumber":40,"VerseNumber":78,"Text":"En inderdaad het Ons boodskappers vóór u gestuur ~ sommige van hulle het Ons aan u genoem, en ander nie. Ook was dit nie moontlik vir ’n boodskapper om ’n teken te bring sonder die toestemming van Allah nie. En wanneer die gebod van Allah kom, word die oordeel met waarheid uitgspreek, en diegene wat dit as ’n leuen beskou het, sal verlore wees"},{"SurahNumber":40,"VerseNumber":79,"Text":"Dit is Allah wat die vee vir julle gemaak het, sodat julle op sommige van hulle kan ry en sommige van hulle kan eet"},{"SurahNumber":40,"VerseNumber":80,"Text":"En hulle hou vir julle sekere voordele in, sodat julle deur middel van hulle elke behoefte van die hart kan versadig. En op hulle, en op skepe, word julle vervoer"},{"SurahNumber":40,"VerseNumber":81,"Text":"En Hy toon julle Sy tekens; watter van Sy tekens sal julle dan verwerp"},{"SurahNumber":40,"VerseNumber":82,"Text":"Reis hulle dan nie deur die land en sien hulle nie wat die einde van diegene vóór hulle was nie? Hulle was groter in getal en magtiger in krag en veiliger verskans in die land, maar wat hulle verdien het, het hulle nie gebaat nie"},{"SurahNumber":40,"VerseNumber":83,"Text":"En toe hulle boodskappers met duidelike bewyse tot hulle gekom het, het hulle hul verheug in die kennis wat hulle besit het; en die straf waaroor hulle gespot het, het hulle verstrik"},{"SurahNumber":40,"VerseNumber":84,"Text":"Maar toe hulle Ons straf sien, het hulle gesê: Ons glo slegs in Allah, en ons verloën wat ons vantevore met Hom vereenselwig het"},{"SurahNumber":40,"VerseNumber":85,"Text":"Maar toe hulle Ons straf sien, kon hulle geloof hul nie meer baat nie. Want sodanig is die Wet van Allah, en dit neem altyd sy loop teenoor Sy dienaars; en die ongelowiges raak verlore"},{"SurahNumber":41,"VerseNumber":1,"Text":"Gaa, Miem"},{"SurahNumber":41,"VerseNumber":2,"Text":"’n Openbaring van die Barmhartige, die Genadige"},{"SurahNumber":41,"VerseNumber":3,"Text":"’n Boek waarvan die verse verduidelik word; ’n Arabiese Qur’ãn vir ’n volk wat weet"},{"SurahNumber":41,"VerseNumber":4,"Text":"Goeie nuus, en ’n waarskuwing. Maar die meeste mense draai weg daarvan, en wil nie luister nie"},{"SurahNumber":41,"VerseNumber":5,"Text":"En hulle sê: Ons harte is gesluier teen dít waartoe u ons roep, en daar is doofheid in ons ore, en tussen u en ons is ’n skerm; gaan daarom aan met u werk, ons werk ook"},{"SurahNumber":41,"VerseNumber":6,"Text":"Sê: Ek is maar net so ’n sterfling soos julle. Dit is aan my geopen- baar dat julle God een God is; hou dus op die reguit pad na Hom en vra om Sy beskerming. En wee die heidene"},{"SurahNumber":41,"VerseNumber":7,"Text":"Hulle wat geen offergawes gee nie en wat nie in die Hiernamaals glo nie"},{"SurahNumber":41,"VerseNumber":8,"Text":"Diegene wat glo en goeddoen, vir hulle is daar sekerlik ’n beloning wat nooit teruggetrek sal word nie"},{"SurahNumber":41,"VerseNumber":9,"Text":"Sê: Verwerp julle werklik vir Hom wat die aarde in twee tydperke geskape het, en rig julle gelykes naas Hom op, terwyl Hy tog die Heer van die Wêrelde is"},{"SurahNumber":41,"VerseNumber":10,"Text":"Hy het daarin op die oppervlak van die aarde berge opgerig, en Hy het dit geseën en daarin voedingsmiddele bepaal, in vier tydperke, vir alle soekers ewe veel"},{"SurahNumber":41,"VerseNumber":11,"Text":"Daarna het Hy Hom tot die Hemel gewend ~ en dit was ’n soort wasem ~ toe het Hy daaraan en aan die aarde gesê: Kom julle albei, gewillig of onwillig. Beide het gesê: Ons kom gewillig"},{"SurahNumber":41,"VerseNumber":12,"Text":"So het Hy hulle in twee tydperke verorden as sewe hemele, en vir elke hemel sy taak aangewys. En Ons het die laagste hemel as ’n beskerming met ligte versier. Dit is die verordening van die Allermagtige, die Alleswetende"},{"SurahNumber":41,"VerseNumber":13,"Text":"Maar as hulle afkerig is, sê dan: Ek waarsku julle teen ’n blits- straal soos die blitsstraal wat Aad en Thamoed bewusteloos geslaan het"},{"SurahNumber":41,"VerseNumber":14,"Text":"Toe die boodskappers hulle van voor en van agter genader het en gesê het: Aanbid niemand buiten Allah; het hulle gesê: As ons Heer wou, sou Hy engele afgestuur het. Daarom glo ons nie in dít waarmee u gestuur is nie"},{"SurahNumber":41,"VerseNumber":15,"Text":"Wat Aad dan aanbetref, hulle was ten onregte arrogant in die land, en het gesê: Wie is sterker as ons? Sien hulle dan nie dat Allah wat hulle geskape het, sterker is as hulle nie? En hulle het Ons tekens ontken"},{"SurahNumber":41,"VerseNumber":16,"Text":"En Ons het ’n skreeuende wind gedurende noodlottige dae op hulle afgestuur, sodat Ons hulle ’n straf van vernedering in die lewe van hierdie wêreld kon laat smaak. En die straf van die Hiernamaals is gewis nog meer vernederend, en hulle sal nie gehelp word nie"},{"SurahNumber":41,"VerseNumber":17,"Text":"En wat Thamoed betref, Ons het hulle die regte weg aangewys, maar hulle het blindheid bo leiding verkies, daarom het die blits van ’n vernederende straf hulle getref, omdat hulle dit verdien het"},{"SurahNumber":41,"VerseNumber":18,"Text":"En hulle wat geglo het en godvresend was, het Ons gered"},{"SurahNumber":41,"VerseNumber":19,"Text":"En op die Dag wanneer die vyande van Allah in die Vuur versamel sal word, sal hulle in groepe verdeel word"},{"SurahNumber":41,"VerseNumber":20,"Text":"En wanner hulle daarnatoe aankom, sal hulle ore en hulle oë en hulle velle getuienis teen hulle aflê oor wat hulle gedoen het"},{"SurahNumber":41,"VerseNumber":21,"Text":"En hulle sal aan hulle velle sê: Waarom getuig julle teen ons? Dit sal sê: Allah, wat alles laat praat, het ons ook laat praat, en Hy het julle geskape en tot Hom sal julle teruggebring word"},{"SurahNumber":41,"VerseNumber":22,"Text":"En julle het nie julleself verberg uit vrees dat julle ore en julle oë en julle velle getuienis teen julle sal aflê nie; julle het gedink dat Allah niks van julle dade af weet nie"},{"SurahNumber":41,"VerseNumber":23,"Text":"En die valse gedagtes wat julle oor julle Heer gekoester het, het julle na die verderf gelei, daarom is julle verloorders"},{"SurahNumber":41,"VerseNumber":24,"Text":"Al is hulle nou geduldig, sal die Vuur nogtans hulle verblyfplek wees. Al smeek hulle om genade, aan hulle sal geen genade betoon word nie"},{"SurahNumber":41,"VerseNumber":25,"Text":"Ons het vir hulle geselle gegee wat dít wat voor hulle is en dít wat agter hulle is aantreklik sal laat lyk; en die woord is bewaarheid teen die nasies van djien en mense wat vóór hulle heengegaan het: gewis, hulle is verloorders"},{"SurahNumber":41,"VerseNumber":26,"Text":"En die ongelowiges sê: Moenie na hierdie Qur’ãn luister nie, maar maak geraas as dit voorgelees word; miskien kry julle nog die oorhand"},{"SurahNumber":41,"VerseNumber":27,"Text":"Maar Ons sal die ongelowiges sekerlik ’n streng straf laat ondergaan, en Ons sal hulle sekerlik vergeld vir die boosste van hulle dade"},{"SurahNumber":41,"VerseNumber":28,"Text":"Die beloning van Allah se vyande is die Vuur. Daarin sal vir hulle ’n verblyfplek wees om in te bly. ’n Vergelding, omdat hulle Ons tekens verwerp het"},{"SurahNumber":41,"VerseNumber":29,"Text":"En die ongelowiges sal sê: Ons Heer! Wys ons diegene aan onder die djien en mense wat ons verlei het, sodat ons hulle onder ons voete kan vertrap, en sodat hulle verneder kan word"},{"SurahNumber":41,"VerseNumber":30,"Text":"Diegene wat sê: Ons Heer is Allah, en op die regte weg voort- gaan, die engele daal neer op hulle, en sê: Moenie vrees nie, en treur ook nie, en ontvang die goeie nuus van die Paradys wat aan julle belowe is"},{"SurahNumber":41,"VerseNumber":31,"Text":"Ons is julle vriende in die lewe van hierdie wêreld en ook in die Hiernamaals, en julle sal daarin verkry wat julle siele verlang en daarna waarom julle vra"},{"SurahNumber":41,"VerseNumber":32,"Text":"’n Geskikte geskenk van die Vergewensgesinde, die Genade- volle"},{"SurahNumber":41,"VerseNumber":33,"Text":"En wie se woorde is welgevalliger as hy wat Allah aanroep en goeddoen, en sê: Ek behoort sekerlik tot diegene wat hul onderwerp"},{"SurahNumber":41,"VerseNumber":34,"Text":"En goed en kwaad is nie eenders nie. Weerstaan die kwaad deur middel van die goeie. En kyk, tussen jou en jou vyand sal ’n boesemvriendskap ontluik"},{"SurahNumber":41,"VerseNumber":35,"Text":"En aan niemand word dit toegeken nie, behalwe aan hulle wat geduldig is, en aan niemand word dit toegeken nie behalwe aan die ontvanger van ’n groot gawe"},{"SurahNumber":41,"VerseNumber":36,"Text":"En as ’n valse inblasing van die duiwel u kwel, soek dan toevlug by Allah. Waarlik, Hy is die Alleshorende, die Alleswetende"},{"SurahNumber":41,"VerseNumber":37,"Text":"En onder Sy tekens is daar die nag en die dag en die son en die maan. En prostreer nie voor die son nie, en ook nie voor die maan nie, maar prostreer voor Allah, wat hulle geskape het, indien dit Hy is vir wie julle aanbid"},{"SurahNumber":41,"VerseNumber":38,"Text":"Maar as hulle hoogmoedig is, dan is daar nog altyd diegene by u Heer wat Hom dag en nag verheerlik en daarvan nie moeg word nie"},{"SurahNumber":41,"VerseNumber":39,"Text":"En dit is ’n teken van Hom: dat u die aarde doodstil sien staan, maar wanneer Ons water daarop neerstuur, dan roer dit en swel uit. Hy wat die lewe daaraan skenk, het sekerlik ook die mag om dooies op te wek. Waarlik, Hy het mag oor alle dinge"},{"SurahNumber":41,"VerseNumber":40,"Text":"Hulle wat Ons tekens verdraai, is aan Ons nie onbekend nie. Is hy wat in die Vuur gewerp sal word dan beter daaraan toe as hy wat op die Opstandingsdag veilig sal wees? Doen wat julle wil; waarlik, Hy sien alles wat julle doen"},{"SurahNumber":41,"VerseNumber":41,"Text":"Diegene wat nie in die Vermaning glo wanneer dit na hulle kom nie, sal die verloorders wees; en waarlik, dit is ’n Onoorwinlike Boek"},{"SurahNumber":41,"VerseNumber":42,"Text":"Valsheid kan dit nie van voor of van agter benadeel nie: ’n openbaring van die Allerwyse, die Lofwaardige"},{"SurahNumber":41,"VerseNumber":43,"Text":"Niks word aan u gesê nie, behalwe wat ook aan die boodskappers vóór u gesê is. Waarlik, u Heer is die Heer van Vergifnis, en die Heer van die Smartlike Straf"},{"SurahNumber":41,"VerseNumber":44,"Text":"En indien Ons ’n Qur’ãn in ’n vreemde taal gegee het, sou hulle gesê het: Waarom is sy boodskappe nie duidelik gemaak nie? Hoe nou? ’n Vreemde taal, en ’n Arabier! Sê: Dit is ’n leiding tot genesing vir die gelowiges. En aangaande diegene ~ die ongelowiges ~ daar is ’n doofheid in hulle ore, en dit is vir hulle onduidelik. Hulle word vanaf ’n afgeleë plek geroep"},{"SurahNumber":41,"VerseNumber":45,"Text":"En inderdaad het Ons aan Moses die Boek gegee, maar geskille het daaroor ontstaan. En was dit nie dat ’n woord van u Heer reeds voorafgegaan het nie, sou daar sekerlik ’n oordeel tussen hulle uitgespreek gewees het, want waarlik, hulle verkeer daaroor in ’n verontrustende twyfel"},{"SurahNumber":41,"VerseNumber":46,"Text":"Wie goeddoen, doen dit vir sy eie siel; en wie kwaad bedrywe, doen dit tot sy eie nadeel. En u Heer is geensins onregverdig teenoor Sy dienaars nie"}]}