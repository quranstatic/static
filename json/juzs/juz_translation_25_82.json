{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"A jen Jemu přísluší o Hodině vědění. Plod žádný z obalu svého nevystoupí a samice žádná nepočne a neporodí bez Jeho vědomí. V den, kdy zavolá k nim: \"Kde že jsou společníci Moji?\", odvětí nevěřící: \"Sdělujeme ti, že mezi námi svědka žádného o tom není"},{"SurahNumber":41,"VerseNumber":48,"Text":"A ztratí se jim to, k čemu se dříve modlili, a usoudí, že úniku žádného nemají"},{"SurahNumber":41,"VerseNumber":49,"Text":"Člověk si vyprošuje dobro neúnavně, však když zlo se ho dotkne, zoufá si a je malomyslný"},{"SurahNumber":41,"VerseNumber":50,"Text":"A věru dáme-li mu ochutnat milosrdenství Svého poté, co neštěstí se ho dotklo, tu říká: \"Tohle mi právem náleží a nedomnívám se, že Hodina jednou udeří. A věru, budu-li navrácen k svému Pánu, budu mít u Něho překrásnou odměnu.\" My zajisté pak uvědomíme ty, kdož nevěřili, o skutcích jejich a dáme jim okusit trest přísný"},{"SurahNumber":41,"VerseNumber":51,"Text":"Když zahrneme člověka dobrodiním Svým, odvrací se a stranou se vzdálí, když však zlé se ho dotkne, tu hned prošení obšírného je plný"},{"SurahNumber":41,"VerseNumber":52,"Text":"Rci: \"Co si myslíte? Jestliže toto od Boha přichází, a vy v to nevěříte, kdo je zbloudilejší než ten, jenž v rozkolu hlubokém dlí"},{"SurahNumber":41,"VerseNumber":53,"Text":"Ukážeme jim znamení Svá ve všech světa končinách i v nich samých, dokud se jim jasným nestane, že toto pravdou je. A což Pánu tvému nestačí, že svědkem je všech věcí"},{"SurahNumber":41,"VerseNumber":54,"Text":"Což pochybují o tom, že se s Pánem svým setkají? Což ten neobjímá věci všechny ve Svém vědění"},{"SurahNumber":42,"VerseNumber":1,"Text":"Há mím"},{"SurahNumber":42,"VerseNumber":2,"Text":"ajn sín qáf"},{"SurahNumber":42,"VerseNumber":3,"Text":"Takto Bůh mocný, moudrý vnuká tobě a těm, kdož byli před tebou, zjevení"},{"SurahNumber":42,"VerseNumber":4,"Text":"Jemu náleží vše, co je na nebesích a co je na zemi, a On vznešený je i nesmírný"},{"SurahNumber":42,"VerseNumber":5,"Text":"Nebesa se div v krovu svém nerozpoltí, zatímco andělé slávu Pána svého pějí a o odpuštění Jej prosí pro ty, kdož na zemi žijí. Což není Bůh věru odpouštějící a slitovný"},{"SurahNumber":42,"VerseNumber":6,"Text":"Ty, kdož si vzali ochránce jiné vedle Něho, ty Bůh dobře střeží - ty však nad nimi nejsi dozorcem žádným"},{"SurahNumber":42,"VerseNumber":7,"Text":"Takto jsme ti vnukli Korán arabský, abys jím varoval Matku měst i ty, kdož kolem ní žijí, a abys je varoval přede dnem zmrtvýchvstání, o němž pochyby není. Jedna skupina z nich se pak octne v ráji a skupina jiná v plameni šlehajícím"},{"SurahNumber":42,"VerseNumber":8,"Text":"Kdyby Bůh chtěl, učinil by vás věru národem jediným, avšak On uvádí do milosrdenství Svého, koho chce, zatímco nespravedliví nebudou mít ochránce ani pomocníka"},{"SurahNumber":42,"VerseNumber":9,"Text":"Naopak, oni si vzali ochránce jiné vedle Něho, ačkoliv Bůh jediným je ochráncem. On mrtvé oživuje a všemocný je nad každou věcí"},{"SurahNumber":42,"VerseNumber":10,"Text":"A ať již na cokoliv máte různé názory, rozsouzení toho patří Bohu. \"Takový je Bůh, Pán můj, na Něho spoléhám a k Němu se kajícně obracím"},{"SurahNumber":42,"VerseNumber":11,"Text":"Stvořitel nebes a země, jenž učinil vám manželky vaše z vás samých a stvořil zvířata v párech, a tím vás rozmnožuje. A není nic, co by podobné Mu bylo a On slyšící je i jasnozřivý"},{"SurahNumber":42,"VerseNumber":12,"Text":"On klíče k nebesům i zemi má a On hojně uštědřuje obživu, komu chce, i odměřuje ji, komu chce - On o každé věci je vševědoucí"},{"SurahNumber":42,"VerseNumber":13,"Text":"On vám uzákonil jako náboženství to, co kdysi uložil Noemu - a to, co jsme vnukli tobě a co jsme uložili i Abrahamovi, Mojžíšovi a Ježíšovi: \"Dodržujte náboženské úkony a nerozštěpujte se ohledně jich!\" Jak nesnesitelné je pro modloslužebníky to, k čemu je vyzýváš! Bůh si k tomu vybírá, koho chce, a vede k tomu toho, kdo kajícně se k Němu obrací"},{"SurahNumber":42,"VerseNumber":14,"Text":"A rozštěpily se národy předchozí teprve poté, co dostalo se jim vědění, kvůli vzájemné nevraživosti. A kdyby nebylo slova, jež již dříve přišlo od Pána o lhůtě stanovené, bylo by mezi nimi již rozsouzeno. A věru ti, kdož po nich Písmo zdědili, v hlubokých pochybnostech o něm byli"},{"SurahNumber":42,"VerseNumber":15,"Text":"Proto vyzývej k víře pravé a kráčej přímo, jak bylo ti poručeno! Nenásleduj scestná učení jejich, nýbrž rci: \"Uvěřil jsem v to, co Bůh z Písma seslal, a bylo mi poručeno, abych jednal spravedlivě mezi vámi. Bůh naším je i vaším Pánem, my skutky své máme i vy skutky své máte a není mezi námi důvodů ke sporu; Bůh shromáždí nás všechny a u Něho je cíl konečný"},{"SurahNumber":42,"VerseNumber":16,"Text":"Ti, kteří uvádějí důvody proti Bohu poté, co Mu bylo odpovězeno, těch důvody jsou u Pána jejich nicotné. Hněv Jeho se proti nim obrátí a je očekává trest přísný"},{"SurahNumber":42,"VerseNumber":17,"Text":"Bůh je ten, kdo seslal Písmo s pravdou i váhu; a víš ty vůbec, zda Hodina není snad již blízká"},{"SurahNumber":42,"VerseNumber":18,"Text":"Ti, kdož v ni nevěří, se ji snaží uspíšit, zatímco ti, kdož věří, se jí obávají a vědí, že ona je skutečností. Což nejsou ti, kdož o Hodině pochybují, v dalekém bloudění"},{"SurahNumber":42,"VerseNumber":19,"Text":"Bůh ke služebníkům Svým je láskyplný, a uštědřuje, komu chce - On silný je i mocný"},{"SurahNumber":42,"VerseNumber":20,"Text":"Kdokoliv si přeje pěstovat pole života budoucího, tomu rozmnožíme pole jeho; a kdokoliv si přeje obdělávat pole života pozemského, tomu z něho dáme část, avšak nebude mít podílu žádného v životě budoucím"},{"SurahNumber":42,"VerseNumber":21,"Text":"Což mají nevěřící společníky, kteří jim jako náboženství uzákonili to, co Bůh nedovolil? Kdyby nebylo slova rozhodnutí, bylo by už mezi nimi rozsouzeno, však nespravedlivé trest bolestný očekává"},{"SurahNumber":42,"VerseNumber":22,"Text":"Pak uvidíš nespravedlivé třást se strachem z toho, co si vysloužili, až trest na ně bude dopadat. Ti však, kdož uvěřili a dobré skutky konali, na lučinách rajských budou dlít a vše, co přát si budou, u Pána svého budou mít - a to přízeň je nesmírná"},{"SurahNumber":42,"VerseNumber":23,"Text":"A toto je to, co Bůh oznamuje jako zvěst radostnou služebníkům Svým, kteří uvěřili a zbožné skutky konali. Rci: \"Nežádám od vás odměnu žádnou leč lásku k bližním!\" Kdokoliv uskuteční něco dobrého, tomu rovněž rozmnožíme dobré, vždyť Bůh věru je odpouštějící a za vděčnost uznalý"},{"SurahNumber":42,"VerseNumber":24,"Text":"Což neříkají: \"On vymyslil si o Bohu lež!\" Kdyby Bůh chtěl, zapečetil by srdce tvé. Bůh však zahladí to, co je falešné, a uskuteční pravdu slovem Svým, vždyť On o všem, co v hrudích je skryto, dobře ví"},{"SurahNumber":42,"VerseNumber":25,"Text":"On je ten, jenž od služebníků Svých pokání přijímá a špatné skutky jim odpouští a dobře ví, co konáte"},{"SurahNumber":42,"VerseNumber":26,"Text":"On vyslyší ty, kdož uvěřili a dobré skutky konali, a rozmnoží jim ze Své přízně; pro nevěřící pak určil trest přísný"},{"SurahNumber":42,"VerseNumber":27,"Text":"Kdyby Bůh dal služebníkům Svým obživu v hojnosti, věru by se stali nestoudnými na zemi, avšak On sesílá s mírou to, co chce. On věru je o služebnících Svých dobře zpraven a dobře je vidí"},{"SurahNumber":42,"VerseNumber":28,"Text":"On je ten, kdo déšť hojný sesílá poté, co lidé již naději ztratili, a milosrdenství Své rozšiřuje. On ochránce je a chvályhodný"},{"SurahNumber":42,"VerseNumber":29,"Text":"A k znamením Jeho patří stvoření nebes a země i živočichů, jež na ní rozmnožil; a kdyby chtěl, mohl by je všechny shromáždit"},{"SurahNumber":42,"VerseNumber":30,"Text":"A nepostihne vás neštěstí žádné, leda za to, co ruce vaše si vysloužily, však On mnohé odpouští"},{"SurahNumber":42,"VerseNumber":31,"Text":"Vy nejste s to uniknout zásahu Jeho na zemi a nemáte vedle Boha ochránce ani pomocníka žádného"},{"SurahNumber":42,"VerseNumber":32,"Text":"A ke znamením Jeho patří i lodi moře brázdící, jež jako kopce jsou"},{"SurahNumber":42,"VerseNumber":33,"Text":"a když se mu zlíbí, utišuje vítr a tehdy lodi zůstanou nehybné na hladině moře. A v tom je věru znamení pro každého trpělivého a vděčného"},{"SurahNumber":42,"VerseNumber":34,"Text":"Anebo jim dá ztroskotat za to, co si vysloužili, avšak On také mnohé promíjí"},{"SurahNumber":42,"VerseNumber":35,"Text":"A poznají ti, kdož ohledně znamení Našich se hádají, že pro ně úniku není"},{"SurahNumber":42,"VerseNumber":36,"Text":"Co bylo vám z věcí dáno, je jen užívání krátké života pozemského, však co u Boha je, je lepší i trvalejší pro ty, kdož věří a na Pána svého spoléhají"},{"SurahNumber":42,"VerseNumber":37,"Text":"a pro ty, kdož velkým hříchům a neřestem se vyhýbají, a když rozhněváni jsou, odpouštějí"},{"SurahNumber":42,"VerseNumber":38,"Text":"a pro ty, kdož Pánu svému odpovídají a modlitby své dodržují a záležitosti své na základě porady mezi sebou vyřizují a z toho, co jsme jim uštědřili, rozdávají"},{"SurahNumber":42,"VerseNumber":39,"Text":"a pro ty, kteří si vzájemně pomáhají, když postihne je bezpráví"},{"SurahNumber":42,"VerseNumber":40,"Text":"A odměnou za špatné je jen špatnost podobná. Ten, kdo odpouští a o nápravu se snaží, toho odměna je u Boha, jenž věru nespravedlivé nemiluje"},{"SurahNumber":42,"VerseNumber":41,"Text":"Proti těm pak, kdož vzájemně si pomáhají poté, co bylo jim ukřivděno, není věru důvodu k zakročení"},{"SurahNumber":42,"VerseNumber":42,"Text":"však důvod k zakročení je pouze proti těm, kdož na lidech křivdu a na zemi svévoli neprávem páchali. Pro takové pak určen je trest bolestný"},{"SurahNumber":42,"VerseNumber":43,"Text":"A věru ten, kdo trpělivý je a odpouští... a vskutku to patří k podstatě věci"},{"SurahNumber":42,"VerseNumber":44,"Text":"Komu Bůh dal zbloudit, ten nebude mít po Něm ochránce žádného; a uzříš nespravedlivé volat, až spatří trest svůj: \"Je způsob nějaký, jak jej odvrátit"},{"SurahNumber":42,"VerseNumber":45,"Text":"A uvidíš je, až budou předvedeni před peklo, ponížené a zahanbené hledět zrakem vylekaným; a ti, kdož uvěřili, řeknou: \"Ztraceni jsou ti, kdož ztrátu způsobili sami sobě i rodinám svým, v den zmrtvýchvstání.\" A vskutku budou nespravedliví uvrženi do trestu trvalého"},{"SurahNumber":42,"VerseNumber":46,"Text":"A nebudou mít kromě Boha ochránce žádného, který by mohl jim pomoci. Však ten, komu Bůh dal zbloudit, pro toho není cesta žádná"},{"SurahNumber":42,"VerseNumber":47,"Text":"Odpovězte tedy Pánu svému, dříve než dostaví se od Boha den, jejž nelze zadržet; v ten den nebude pro vás útulku ani zapírání nijakého"},{"SurahNumber":42,"VerseNumber":48,"Text":"Jestliže se však i nyní odvrátí, vždyť jsme tě k nim neposlali jako dozorce; tobě přísluší jedině předat sdělení. Když dáme okusit člověku milosrdenství Svého, raduje se z něho, avšak když postihneme jej něčím zlým za to, co ruce jeho spáchaly... vždyť člověk je vskutku nevděčný"},{"SurahNumber":42,"VerseNumber":49,"Text":"Bohu náleží království na nebesích a na zemi; On tvoří, co chce, a podle libosti dává dcery jednomu a syny druhému"},{"SurahNumber":42,"VerseNumber":50,"Text":"anebo z nich činí páry, syny i dcery, anebo činí neplodným, koho chce, neb On vševědoucí je i všemocný"},{"SurahNumber":42,"VerseNumber":51,"Text":"A není dáno smrtelníku žádnému, aby s ním Bůh rozmlouval, leda prostřednictvím vnuknutí či zpoza clony anebo tak, že vyšle posla, jenž vnuká lidem z dovolení Jeho to, co On chce a On vznešený je a moudrý"},{"SurahNumber":42,"VerseNumber":52,"Text":"A takto jsme ti vnukli ducha ze zjevení Svého; předtím jsi neznal, co je to Písmo a co je to víra, avšak učinili jsme to světlem, jímž vedeme, koho chceme ze služebníků Svých. A ty věru také vedeš lidi po stezce přímé"},{"SurahNumber":42,"VerseNumber":53,"Text":"po stezce Boha, jemuž náleží vše, co na nebesích je i na zemi. Což k Bohu se nevracejí věci všechny"},{"SurahNumber":43,"VerseNumber":1,"Text":"Há mím"},{"SurahNumber":43,"VerseNumber":2,"Text":"Při Písmu zjevném"},{"SurahNumber":43,"VerseNumber":3,"Text":"Učinili jsme je věru Koránem arabským - snad budete rozumní"},{"SurahNumber":43,"VerseNumber":4,"Text":"A uložen je u Nás v Knize původní, vznešený a moudrosti plný"},{"SurahNumber":43,"VerseNumber":5,"Text":"Máme od vás odvrátit připomenutí proto, že lid jste prostopášný"},{"SurahNumber":43,"VerseNumber":6,"Text":"A kolik jsme již proroků k národům dávným vyslali"},{"SurahNumber":43,"VerseNumber":7,"Text":"však nepřišel k nim prorok žádný, aby se mu neposmívaly"},{"SurahNumber":43,"VerseNumber":8,"Text":"A zahubili jsme národy silnější mocí, než jsou tito, a minul již předešlých příklad"},{"SurahNumber":43,"VerseNumber":9,"Text":"Zeptáš-li se jich, kdo stvořil nebesa a zemi, věru odvětí: \"Stvořil je dozajista mocný, vševědoucí"},{"SurahNumber":43,"VerseNumber":10,"Text":"On je ten, který pro vás zemi kolébkou učinil a na ní cesty pro vás připravil, že správným směrem půjdete snad"},{"SurahNumber":43,"VerseNumber":11,"Text":"a který seslal z nebe vodu v množství odměřeném. Jí mrtvou krajinu křísíme, a takto budete i vy z hrobů vyvedeni"},{"SurahNumber":43,"VerseNumber":12,"Text":"a On druhy všechny v párech stvořil a lodi a velbloudy pro vás prostředky k ježdění učinil"},{"SurahNumber":43,"VerseNumber":13,"Text":"abyste se na jejich hřbetech usadili a pak si vzpomněli na dobrodiní Pána svého, když na nich pevně sedíte, a abyste říkali: \"Sláva tomu, jenž nám toto vše podrobil, vždyť my sami dosáhnout toho schopni bychom nebyli"},{"SurahNumber":43,"VerseNumber":14,"Text":"A my věru se k Pánu svému navrátíme"},{"SurahNumber":43,"VerseNumber":15,"Text":"A nevěřící prohlašují služebníky Jeho za součást Jeho a věru člověk je nevděčník zjevný"},{"SurahNumber":43,"VerseNumber":16,"Text":"Což vybral si ze stvoření svých zrovna dcery a vás přednostně obdařil syny"},{"SurahNumber":43,"VerseNumber":17,"Text":"A když některému z nich je oznámeno narození toho, co k Milosrdnému připodobňují, tu pokryje se tvář jeho chmurou a sám je hněvu plný"},{"SurahNumber":43,"VerseNumber":18,"Text":"Což chtějí Bohu přiřknout to, co mezi tretkami je vychováno a ve sporu se neumí ani jasně vyjádřit"},{"SurahNumber":43,"VerseNumber":19,"Text":"A učinili z andělů, kteří jsou služebníky Milosrdného, ženské bytosti. Což byli svědky jejich stvoření? A zapsáno bude svědectví jejich a vyslýcháni budou"},{"SurahNumber":43,"VerseNumber":20,"Text":"Říkají: \"Kdyby Milosrdný chtěl, neuctívali bychom je.\" A nemají o tom ponětí žádné a vymýšlejí si lež jen pouhou"},{"SurahNumber":43,"VerseNumber":21,"Text":"Či jsme jim snad dali předtím Písmo nějaké, o něž opírat se mohou"},{"SurahNumber":43,"VerseNumber":22,"Text":"Však oni naopak říkají: \"Nalezli jsme otce své v jistém učení a jdeme ve stopách jejich"},{"SurahNumber":43,"VerseNumber":23,"Text":"A podobně jsme před tebou nevyslali do měst varovatele, aby tamní boháči neprohlásili: \"Nalezli jsme otce své v jistém učení a jdeme ve stopách jejich"},{"SurahNumber":43,"VerseNumber":24,"Text":"I řekl jim: \"A což když vám přinesu něco, co lepší je vedení než to, jež u otců svých jste nalezli?\" Odpověděli: \"My vskutku nevěříme v to, s čím posláni jste byli"},{"SurahNumber":43,"VerseNumber":25,"Text":"A pomstu svou jsme nad nimi vykonali, a pohleď, jaký byl konec těch, kdož za lež to prohlásili"},{"SurahNumber":43,"VerseNumber":26,"Text":"A hle, pravil Abraham otci svému a lidu svému: \"Zříkám se toho, co uctíváte"},{"SurahNumber":43,"VerseNumber":27,"Text":"kromě toho, jenž stvořil mě, neboť On správnou cestou mě povede"},{"SurahNumber":43,"VerseNumber":28,"Text":"A učinil tento výrok slovem trvalým pro potomky své doufaje, že snad k Bohu se obrátí"},{"SurahNumber":43,"VerseNumber":29,"Text":"Ba co více, dal jsem těmto i otcům jejich užívání života pozemského až do chvíle, kdy k nim přišla pravda a posel zjevný"},{"SurahNumber":43,"VerseNumber":30,"Text":"A když k nim pravda přišla, zvolali: \"Tohle je kouzlo jen a my v ně věru nevěříme"},{"SurahNumber":43,"VerseNumber":31,"Text":"A řekli dále: \"Pročpak nebyl seslán tento Korán nějakému muži významnému z obou těchto měst"},{"SurahNumber":43,"VerseNumber":32,"Text":"Jsou snad oni těmi, kdož milosrdenství Pána tvého rozdělují? My rozdělujeme mezi ně živobytí jejich v pozemském životě a my povyšujeme jedny nad druhé v hodnostech, aby si jedni druhé brali do služeb. A milosrdenství Pána tvého je lepší než to, co oni hromadí"},{"SurahNumber":43,"VerseNumber":33,"Text":"A nebýt toho, že by se lidé stali jediným národem nevěřících, věru bychom dali těm, kdož v Milosrdného nevěří, na domy jejich střechy stříbrné a k nim i žebříky stříbrné, aby po nich stoupali"},{"SurahNumber":43,"VerseNumber":34,"Text":"a opatřili bychom domy jejich dveřmi a lůžky stříbrnými, na nichž by lehávali"},{"SurahNumber":43,"VerseNumber":35,"Text":"a zlatými ozdobami. Všechno toto patří k požitkům života vezdejšího, zatímco život budoucí u Pána tvého připraven je bohabojným"},{"SurahNumber":43,"VerseNumber":36,"Text":"A tomu, kdo vyhýbá se připomenutí milosrdného, tomu přidělíme satana, jenž bude druhem jeho věrným"},{"SurahNumber":43,"VerseNumber":37,"Text":"A satani je budou z cesty Boží odvracet, zatímco lidé budou v domnění, že správně jsou vedeni"},{"SurahNumber":43,"VerseNumber":38,"Text":"A když pak dostaví se člověk k Nám, řekne satanovi: \"Kéž by mezi mnou a tebou byla vzdálenost jako mezi východem a západem! Jak špatný jsi byl druh"},{"SurahNumber":43,"VerseNumber":39,"Text":"Nic platno však vám to nebude v ten den, neb neospravedlní jste byli, a společníky budete v trestu pekelném"},{"SurahNumber":43,"VerseNumber":40,"Text":"Jsi schopen učinit hluchého slyšícím anebo vést slepého či ty, kdož v bloudění jsou zjevném"},{"SurahNumber":43,"VerseNumber":41,"Text":"A buď tě vezmeme od nich a pomstu nad nimi vykonáme"},{"SurahNumber":43,"VerseNumber":42,"Text":"anebo ti ukážeme to, co jsme jim přislíbili - vždyť My nad nimi všemocní jsme"},{"SurahNumber":43,"VerseNumber":43,"Text":"Přidržuj se tedy toho, co bylo ti vnuknuto, a tehdy zajisté půjdeš po cestě přímé"},{"SurahNumber":43,"VerseNumber":44,"Text":"A je to věru připomenutí pro tebe i lid tvůj, a budete ohledně toho dotazováni"},{"SurahNumber":43,"VerseNumber":45,"Text":"Zeptej se těch poslů, které jsme před tebou vyslali, zda ustanovili jsme vedle Milosrdného nějaká božstva jiná, aby je uctívali"},{"SurahNumber":43,"VerseNumber":46,"Text":"A vyslali jsme již dříve Mojžíše s Našimi znameními k Faraónovi a velmožům jeho, aby řekl: \"Já poslem Pána lidstva jsem"},{"SurahNumber":43,"VerseNumber":47,"Text":"A když k nim přišel s Našimi znameními, hle, oni se jim smáli jen"},{"SurahNumber":43,"VerseNumber":48,"Text":"ačkoliv jsme jim ukázali znamení, z nichž každé bylo větší než předchozí. A trestem jsme je postihli doufajíce, že k Bohu se obrátí"},{"SurahNumber":43,"VerseNumber":49,"Text":"Oni však řekli: \"Kouzelníku, modli se za nás k Pánu svému, aby učinil to, co slíbil ti, neboť my zajisté jsme správně vedení"},{"SurahNumber":43,"VerseNumber":50,"Text":"A když jsme je trestu zbavili, hle, oni přísahu porušili"},{"SurahNumber":43,"VerseNumber":51,"Text":"a Faraón zvolal k lidu svému: \"Lide můj, což nepatří mi vláda nad Egyptem i nad těmito řekami, jež u nohou tekou mi? Což to snad nevidíte"},{"SurahNumber":43,"VerseNumber":52,"Text":"Což nejsem lepší než tenhle opovržený, jenž sotva vyjádřit se umí"},{"SurahNumber":43,"VerseNumber":53,"Text":"Pročpak mu náramky zlaté shozeny nebyly či proč s ním andělé jako průvodci nepřišli"},{"SurahNumber":43,"VerseNumber":54,"Text":"A svedl svůj lid k lehkomyslnosti a uposlechli jej, neboť to lidé hanební byli"},{"SurahNumber":43,"VerseNumber":55,"Text":"A když Nás rozhněvali, pomstili jsme se jim a všechny jsme je utopili"},{"SurahNumber":43,"VerseNumber":56,"Text":"a předchůdci i výstražným příkladem pro budoucí jsme je učinili"},{"SurahNumber":43,"VerseNumber":57,"Text":"A když je syn Mariin jako příklad uváděn, hle, tvoji soukmenovci se o něm hlasitě hádají"},{"SurahNumber":43,"VerseNumber":58,"Text":"a říkají: \"Jsou božstva naše lepší, či lepší je on?\" A uvádějí ten příklad jen proto, aby hádat se mohli, vždyť věru oni jsou lid hádky milující"},{"SurahNumber":43,"VerseNumber":59,"Text":"On není leč služebníkem Naším, jemuž jsme přízeň svou uštědřili, a příkladem pro dítka Izraele jsme jej učinili"},{"SurahNumber":43,"VerseNumber":60,"Text":"A kdybychom chtěli, udělali bychom z vás anděly, kteří by na zemi nástupci vašimi byli"},{"SurahNumber":43,"VerseNumber":61,"Text":"A to je věru znamením Hodiny; nepochybujte o ní, nýbrž následujte mne, neboť toto stezka přímá je"},{"SurahNumber":43,"VerseNumber":62,"Text":"A nechť vás satan z ní nesvede, vždyť on je vám nepřítelem zjevným"},{"SurahNumber":43,"VerseNumber":63,"Text":"A když přišel Ježíš s jasnými důkazy, pravil: \"Přišel jsem k vám s moudrostí, a abych vám objasnil něco z toho, o čem jste různého názoru; bojte se tedy Boha a poslouchejte mne"},{"SurahNumber":43,"VerseNumber":64,"Text":"Bůh je věru Pánem mým i Pánem vaším; uctívejte Ho tedy, neboť toto stezka přímá je"},{"SurahNumber":43,"VerseNumber":65,"Text":"A byly strany mezi nimi názorů různých o něm; a běda těm, kdož křivdili, před trestem dne bolestného"},{"SurahNumber":43,"VerseNumber":66,"Text":"Což mohou očekávat něco jiného než Hodinu, jež přijde k nim, aniž to tušit budou, znenadání"},{"SurahNumber":43,"VerseNumber":67,"Text":"V ten den stanou se přátelé vzájemně nepřáteli, kromě těch, kdož byli bohabojní"},{"SurahNumber":43,"VerseNumber":68,"Text":"Služebníci Moji, dnes obavy nemějte a nebuďte zarmouceni"},{"SurahNumber":43,"VerseNumber":69,"Text":"Těch, kdož uvěřili v Naše znamení a do vůle Boží byli odevzdáni"},{"SurahNumber":43,"VerseNumber":70,"Text":"Vejděte do ráje, vy i manželky vaše, v radování"},{"SurahNumber":43,"VerseNumber":71,"Text":"A budou mezi nimi kolovat zlaté nádoby i poháry a budou mít všeho, po čem duše touží a co očím lahodí; a tam budete nesmrtelní"},{"SurahNumber":43,"VerseNumber":72,"Text":"Toto je ta zahrada, již dali jsme vám v dědictví za to, co konali jste dobrého"},{"SurahNumber":43,"VerseNumber":73,"Text":"A bude v ní pro vás ovoce hojnost a pojídat budete z něho"},{"SurahNumber":43,"VerseNumber":74,"Text":"Však hříšníci prodlévají v trestu pekelném nesmrtelní"},{"SurahNumber":43,"VerseNumber":75,"Text":"a nedočkají se přerušení, však budou tam v beznaději"},{"SurahNumber":43,"VerseNumber":76,"Text":"My jim neukřivdili, leč oni sami sobě ukřivdili"},{"SurahNumber":43,"VerseNumber":77,"Text":"A budou volat: \"Máliku, nechť Pán tvůj s námi skončí!\" A odpoví jim: \"Zde zůstanete vskutku"},{"SurahNumber":43,"VerseNumber":78,"Text":"A věru jsme k vám s pravdou přišli, však mnozí z vás si pravdu ošklivili"},{"SurahNumber":43,"VerseNumber":79,"Text":"Že zosnovali nějakou lest? Však my také proti nim zosnujeme léčku"},{"SurahNumber":43,"VerseNumber":80,"Text":"Či se domnívají, že neslyšíme tajemství jejich i skryté rozhovory? Věru že ano a vyslanci Naši to u nich zapisují"},{"SurahNumber":43,"VerseNumber":81,"Text":"Rci: \"Kdyby měl Milosrdný syna, já uctíval bych jej jako první"},{"SurahNumber":43,"VerseNumber":82,"Text":"Oč slavnější je Pán nebes a země, Pán trůnu, než to, co mu lživě připisují"},{"SurahNumber":43,"VerseNumber":83,"Text":"Nech je být, ať si tlachají a hrají až do chvíle, kdy se setkají se svým dnem, jenž byl jim přislíben"},{"SurahNumber":43,"VerseNumber":84,"Text":"On je ten, kdo je Bohem na nebesích i Bohem na zemi, a On moudrý je i vševědoucí"},{"SurahNumber":43,"VerseNumber":85,"Text":"Požehnán budiž ten, jemuž patří království na nebi a na zemi i vše, co je mezi nimi. On vládne věděním o Hodině a k Němu budete navráceni"},{"SurahNumber":43,"VerseNumber":86,"Text":"A nevládnou ti, jež místo Něho vzýváte, přímluvou žádnou, kromě těch, kdož pravdu vyznali, a ti dobře znají"},{"SurahNumber":43,"VerseNumber":87,"Text":"Zeptáš-li se jich, kdo je stvořil, věru odvětí: \"Bůh!\" Jak se tedy mohli od Něho odvrátit"},{"SurahNumber":43,"VerseNumber":88,"Text":"A slova jeho: \"Pane můj, toto je lid, který nevěří"},{"SurahNumber":43,"VerseNumber":89,"Text":"Odvrať se tedy od nich a rci: \"Mír s vámi!\" A záhy se dozvědí"},{"SurahNumber":44,"VerseNumber":1,"Text":"Há mím"},{"SurahNumber":44,"VerseNumber":2,"Text":"Při Písmu zřetelném"},{"SurahNumber":44,"VerseNumber":3,"Text":"Věru seslali jsme je, abychom byli varovateli, v noci požehnané"},{"SurahNumber":44,"VerseNumber":4,"Text":"v níž jsou rozdělována všechna zjevení moudrá"},{"SurahNumber":44,"VerseNumber":5,"Text":"podle rozkazu od Nás vycházejícího. A My věru jsme těmi, kdo posly vysílají"},{"SurahNumber":44,"VerseNumber":6,"Text":"jako milosrdenství od Pána tvého, a On slyšící je a vševědoucí"},{"SurahNumber":44,"VerseNumber":7,"Text":"Pán nebes i země a všeho, co mezi nimi je - jste-li pevně věřící"},{"SurahNumber":44,"VerseNumber":8,"Text":"Není božstva kromě Něho a On oživuje a usmrcuje a Pánem vaším je i vašich předků dávných"},{"SurahNumber":44,"VerseNumber":9,"Text":"A přesto nevěřící v pochybnostech si hrají"},{"SurahNumber":44,"VerseNumber":10,"Text":"Očekávej tedy den, kdy na nebesích se ukáže dým viditelný"},{"SurahNumber":44,"VerseNumber":11,"Text":"který lidi zahalí; a to bude trest bolestný"},{"SurahNumber":44,"VerseNumber":12,"Text":"Tehdy vzkřiknou: \"Pane náš, odvrať od nás trest tento, my nyní jsme věřící"},{"SurahNumber":44,"VerseNumber":13,"Text":"K čemu je jim nyní připomenutí? Vždyť přišel k nim již posel zjevný"},{"SurahNumber":44,"VerseNumber":14,"Text":"však zády se k němu obrátili a řekli: \"Blázen je to, jinými poučený"},{"SurahNumber":44,"VerseNumber":15,"Text":"Jestliže jen trochu od vás trest tento odvrátíme, vy zcela jistě se do nevěrectví navrátíte"},{"SurahNumber":44,"VerseNumber":16,"Text":"však v den, kdy udeříme velkým útokem, pomsty Naší okusíte"},{"SurahNumber":44,"VerseNumber":17,"Text":"A již před nimi jsme lid Faraónův zkoušce vystavili a přišel k nim posel vznešený"},{"SurahNumber":44,"VerseNumber":18,"Text":"jenž pravil: \"Vydejte mi služebníky Boží! Já pro vás jsem posel spolehlivý"},{"SurahNumber":44,"VerseNumber":19,"Text":"Nepovstávejte proti Bohu, neb já k vám se zplnomocněním zřetelným přicházím"},{"SurahNumber":44,"VerseNumber":20,"Text":"a utíkám se k Pánu svému i Pánu vašemu před vaším ukamenováním"},{"SurahNumber":44,"VerseNumber":21,"Text":"A jestliže mi nevěříte, tedy se ode mne držte stranou"},{"SurahNumber":44,"VerseNumber":22,"Text":"Pak volal k Pánu svému: \"Tito lidé hříšníci jsou"},{"SurahNumber":44,"VerseNumber":23,"Text":"Odejdi za noci se služebníky Mými, neb pronásledovat vás budou"},{"SurahNumber":44,"VerseNumber":24,"Text":"a přejdi přes moře otevřené; a oni vojska jsou, jež utopením zahynou"},{"SurahNumber":44,"VerseNumber":25,"Text":"Kolik opustili zahrad a pramenů"},{"SurahNumber":44,"VerseNumber":26,"Text":"osetých polí a vznešených příbytků"},{"SurahNumber":44,"VerseNumber":27,"Text":"a příjemností, v nichž vesele si žili"},{"SurahNumber":44,"VerseNumber":28,"Text":"A stalo se tak a dědici toho jsme lid jiný učinili"},{"SurahNumber":44,"VerseNumber":29,"Text":"Ani nebesa, ani země nad nimi nezaplakaly a nebyl dán odklad jim"},{"SurahNumber":44,"VerseNumber":30,"Text":"však dítka Izraele jsme zachránili před trestem zahanbujícím"},{"SurahNumber":44,"VerseNumber":31,"Text":"Faraonóvým; a byl on mezi přestupníky zpupný"},{"SurahNumber":44,"VerseNumber":32,"Text":"A vyvolili jsme je nad ostatní lidstvo vědomě"},{"SurahNumber":44,"VerseNumber":33,"Text":"a ukázali jsme jim znamení, v nichž zkouška zjevná byla pro ně"},{"SurahNumber":44,"VerseNumber":34,"Text":"A věru tito zde hovoří"},{"SurahNumber":44,"VerseNumber":35,"Text":"Není jiné smrti než první a my nebudeme vzkříšeni"},{"SurahNumber":44,"VerseNumber":36,"Text":"přiveďte tedy naše otce, jste-li pravdomluvní"},{"SurahNumber":44,"VerseNumber":37,"Text":"Jsou snad oni lepší než lid tubba´ů a než jejich předchůdci, jež za hříšnost jejich jsme zahubili"},{"SurahNumber":44,"VerseNumber":38,"Text":"A nestvořili jsme nebesa a zemi, a co je mezi nimi, pro kratochvíli"},{"SurahNumber":44,"VerseNumber":39,"Text":"nýbrž stvořili jsme to jako skutečnost vážnou, však většina z nich to neví"},{"SurahNumber":44,"VerseNumber":40,"Text":"A věru den rozhodnutí bude časem schůzky pro všechny"},{"SurahNumber":44,"VerseNumber":41,"Text":"a to bude den, kdy přítel nebude nic platný příteli a nikdo jim nebude nápomocný"},{"SurahNumber":44,"VerseNumber":42,"Text":"kromě těch, nad nimiž Bůh se slituje, vždyť On věru mocný je a slitovný"},{"SurahNumber":44,"VerseNumber":43,"Text":"Vskutku bude strom Zaqqúm"},{"SurahNumber":44,"VerseNumber":44,"Text":"patřit k hříšníka pokrmům"},{"SurahNumber":44,"VerseNumber":45,"Text":"Je jak roztavená smůla, jež ve vnitřnostech kypí"},{"SurahNumber":44,"VerseNumber":46,"Text":"podoben vodě vroucí"},{"SurahNumber":44,"VerseNumber":47,"Text":"Vezměte ho a do hlubin pekelných jej dovlecte"},{"SurahNumber":44,"VerseNumber":48,"Text":"a potom na jeho hlavu za trest vodu vroucí lijte"},{"SurahNumber":44,"VerseNumber":49,"Text":"Ochutnej, vždyť tys mocný, vznešený zajisté"},{"SurahNumber":44,"VerseNumber":50,"Text":"Tohle je přece to, o čem vy pochybovali jste"},{"SurahNumber":44,"VerseNumber":51,"Text":"A bohabojní budou věru na místě bezpečném přebývat"},{"SurahNumber":44,"VerseNumber":52,"Text":"mezi zahradami a prameny"},{"SurahNumber":44,"VerseNumber":53,"Text":"a oděni do atlasu a brokátu se jeden na druhého budou dívat"},{"SurahNumber":44,"VerseNumber":54,"Text":"Tak stane se! A oženíme je s dívkami velkých černých očí"},{"SurahNumber":44,"VerseNumber":55,"Text":"a budou si tam všechny druhy ovoce žádat, jsouce v bezpečí"},{"SurahNumber":44,"VerseNumber":56,"Text":"A neokusí tam smrti - kromě smrti první - a ušetří je trest pekelný"},{"SurahNumber":44,"VerseNumber":57,"Text":"z milosti Pána tvého; a to štěstí je nesmírné"},{"SurahNumber":44,"VerseNumber":58,"Text":"A ulehčili jsme ti to pomocí jazyka tvého - snad se upamatují"},{"SurahNumber":44,"VerseNumber":59,"Text":"Pozoruj, vždyť také oni zpozorují"},{"SurahNumber":45,"VerseNumber":1,"Text":"Há mím"},{"SurahNumber":45,"VerseNumber":2,"Text":"Seslání Písma od Boha mocného, moudrého pochází"},{"SurahNumber":45,"VerseNumber":3,"Text":"Na nebesích i na zemi jsou věru pro věřící znamení"},{"SurahNumber":45,"VerseNumber":4,"Text":"a také ve stvoření vašem i ve zvířatech, jež po zemi rozmnožil, jsou znamení pro lid pevně přesvědčený"},{"SurahNumber":45,"VerseNumber":5,"Text":"i ve střídání noci a dne, i v tom, co Bůh z nebes sesílá jako obživu a oživuje tím zemi poté, co mrtvá byla, a rovněž ve větrů vysílání jsou znamení pro lid rozumný"},{"SurahNumber":45,"VerseNumber":6,"Text":"Toto jsou znamení Boží, jež podle pravdy ti sdělujeme. A jakému tedy uvěří zvěstování, zamítnou-li Boha a Jeho znamení"},{"SurahNumber":45,"VerseNumber":7,"Text":"Běda každému pomluvači hříšnému"},{"SurahNumber":45,"VerseNumber":8,"Text":"jenž naslouchá znamením Božím, když jsou mu sdělována, však potom v pýše své setrvává, jako by je ani neslyšel! O trestu bolestném zvěst oznam jemu"},{"SurahNumber":45,"VerseNumber":9,"Text":"A když naučí se něčemu ze znamení Naších, tropí si z toho jen posměšky. A takové očekává trest potupný"},{"SurahNumber":45,"VerseNumber":10,"Text":"Za nimi peklo číhá a nebude jim platné nic z toho, co si vysloužili, ani to, co místo Boha jako ochránce si vzali a pro ně určen je trest nesmírný"},{"SurahNumber":45,"VerseNumber":11,"Text":"Toto je správné vedení a ti, kdož neuvěřili v Pána svého znamení, trestem muk bolestných budou potrestáni"},{"SurahNumber":45,"VerseNumber":12,"Text":"Bůh je ten, jenž podrobil vám moře, aby po něm lodi podle rozkazu Jeho pluly a abyste na něm o část přízně Jeho usilovali - snad za to budete vděčni"},{"SurahNumber":45,"VerseNumber":13,"Text":"On podmanil vám vše, co na nebesích je i na zemi, a všechno od Něho pochází. A věru jsou v tom znamení pro lid uvažující"},{"SurahNumber":45,"VerseNumber":14,"Text":"Rci těm, kdož uvěřili, ať promíjejí těm, kdož nedoufají ve dny Boží, jež dostaví se, aby byli lidé za to, co si vysloužili, odměněni"},{"SurahNumber":45,"VerseNumber":15,"Text":"Kdo zbožné skutky koná, sám pro sebe tak činí, však kdo zlé koná, sám proti sobě samému tak činí; a posléze budete k Pánu svému navráceni"},{"SurahNumber":45,"VerseNumber":16,"Text":"A dali jsme kdysi již dítkám Izraele Písmo, moudrost i proroctví a uštědřili jsme jim jídel výtečných hojnost a nad lidstvem veškerým jsme je vyznamenali"},{"SurahNumber":45,"VerseNumber":17,"Text":"A dali jsme jim jasné důkazy z rozkazu našeho pocházející. A rozešli se v názorech svých teprve poté, když se jim vědění dostalo, a to ze vzájemné nevraživosti. Pán tvůj pak mezi nimi rozsoudí v den zmrtvýchvstání to, v čem se rozcházeli"},{"SurahNumber":45,"VerseNumber":18,"Text":"A potom jsme tě umístili na cestě zákona z rozkazu Našeho vycházející. Následuj ji a nenásleduj sklonů těch, kdož nevědí o ničem"},{"SurahNumber":45,"VerseNumber":19,"Text":"Vždyť tihle nikterak ti proti Bohu neprospějí; nespravedliví jsou si navzájem přáteli, však Bůh bohabojných je přítelem"},{"SurahNumber":45,"VerseNumber":20,"Text":"Toto Písmo lidem viditelné důkazy dává a je vedením i milosrdenstvím pro lid, jenž pevně je přesvědčen"},{"SurahNumber":45,"VerseNumber":21,"Text":"Což domnívají se ti, kdož zlého se dopouštějí, že učiníme je rovnými s těmi, kdož věří a zbožné skutky konají, v životě i ve smrti? Jak špatný je to úsudek"},{"SurahNumber":45,"VerseNumber":22,"Text":"Bůh stvořil nebesa i zemi jako skutečnost, aby mohl odměnit duši každou za to, co si vysloužila; a nebude jim ukřivděno"},{"SurahNumber":45,"VerseNumber":23,"Text":"Co soudíš o tom, jenž učinil si božstvem svým svou vášeň a jemuž Bůh dal vědomě zbloudit a zapečetil sluch i srdce jeho a zastřel zrak jeho rouškou? Kdo povede jej kromě Boha správnou cestou? Což se nevzpamatují"},{"SurahNumber":45,"VerseNumber":24,"Text":"Říkají: \"Neexistuje leč tento náš život pozemský, zemřeme a žijeme a pouze čas nás zahubí!\" Však o tom, co říkají, žádných vědomostí nemají a jenom se tak dohadují"},{"SurahNumber":45,"VerseNumber":25,"Text":"A když jsou jim sdělována Naše znamení jasná, nemají jiného důkazu, než že říkají: \"Přiveďte tedy předky naše, jste-li pravdomluvní"},{"SurahNumber":45,"VerseNumber":26,"Text":"Odpověz: \"Bůh život vám dává a pak i smrt; a posléze vás shromáždí pro den zmrtvýchvstání, o němž pochybnosti není, však většina z lidí to neví"},{"SurahNumber":45,"VerseNumber":27,"Text":"Bohu náleží království nebes a země; a v den, kdy Hodina udeří, v ten den ztrátu utrpí ti, kdož pravdu popírali"},{"SurahNumber":45,"VerseNumber":28,"Text":"A uvidíš národy všechny klečet a každý národ ke své knize bude povolán se slovy: \"Dnes dostanete odměnu svou za to, co jste konali"},{"SurahNumber":45,"VerseNumber":29,"Text":"Tato Naše kniha hovoří proti vám pravdivě a zaznamenávali jsme do ní vše, co jste dělali"},{"SurahNumber":45,"VerseNumber":30,"Text":"Pokud se týká těch, kdož uvěřili a zbožné skutky konali, ty uvede Pán jejich do milosrdenství Svého - a to úspěch je zřetelný"},{"SurahNumber":45,"VerseNumber":31,"Text":"A pokud se týká těch, kdož nevěřili, těm bude řečeno: \"Což nebyla vám znamení Naše sdělena? Však byli jste pyšní a byli jste lid hříšný"},{"SurahNumber":45,"VerseNumber":32,"Text":"A když bylo vám řečeno: \"Slib Boží je skutečností a věru o Hodině pochyby není!\" pak jste odpovídali: \"Nevíme, co je to Hodina, máme jen domněnky své a nejsme o ní nikterak přesvědčeni"},{"SurahNumber":45,"VerseNumber":33,"Text":"A objeví se špatnost jejich počínání a obklíčí je to, čemu se posmívali"},{"SurahNumber":45,"VerseNumber":34,"Text":"A bude jim řečeno: \"Dnes my na vás zapomeneme tak, jako jste vy zapomněli na setkání s tímto svým dnem; a útočištěm vaším bude oheň a nebudete mít pomocníka žádného"},{"SurahNumber":45,"VerseNumber":35,"Text":"A to je odměna za to, že znamení Boží jste pro smích měli a že vás život pozemský svedl!\" A v ten den nebudou odtud vyvedeni a nebudou ani k pokání vyzváni"},{"SurahNumber":45,"VerseNumber":36,"Text":"A budiž chvála Bohu, Pánu nebes i Pánu země, Pánu lidstva veškerého"},{"SurahNumber":45,"VerseNumber":37,"Text":"Jemu náleží velkolepost na nebesích i na zemi a On mocný je i moudrý"}]}