{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":17,"VerseNumber":1,"Text":"Hvaljen neka je Onaj Koji je u jednom času noći preveo Svog roba iz Hrama časnog u Hram daleki, čiju smo okolinu blagoslovili kako bismo mu neka znamenja Naša pokazali. On, uistinu, sve čuje i sve vidi"},{"SurahNumber":17,"VerseNumber":2,"Text":"A Musau smo Knjigu dali i uputstvom je sinovima Israilovim učinili: “Mjesto Mene – Gospodara drugog ne uzimajte…"},{"SurahNumber":17,"VerseNumber":3,"Text":"o potomci onih koje smo sa Nuhom nosili!” On je, doista, bio rob zahvalni"},{"SurahNumber":17,"VerseNumber":4,"Text":"I Mi smo u Knjizi objavili sinovima Israilovim: “Vi ćete doista dva puta nered na Zemlji učiniti i preko mjere oholi postati"},{"SurahNumber":17,"VerseNumber":5,"Text":"I kad dođe vrijeme prve od dvije prijetnje, poslat ćemo protiv vas robove Naše, silno moćne, oni će uzduž i poprijeko zemlju vašu pregaziti, i prijetnja će se ispuniti"},{"SurahNumber":17,"VerseNumber":6,"Text":"Zatim ćemo vam dati pobjedu protiv njih i pomoći ćemo vas imecima i sinovima i učinit ćemo vas brojnijim"},{"SurahNumber":17,"VerseNumber":7,"Text":"Sve što činite – činite sebi, dobro i zlo. A kad dođe vrijeme druge prijetnje, poslat ćemo ih da na licima vašim tugu i jad ostave i da u Hram kao i prvi put, ponovo provale i da sve što osvoje do temelja poruše"},{"SurahNumber":17,"VerseNumber":8,"Text":"I Gospodar će vam se vaš opet smilovati; ako vi ponovo započnete, započet ćemo i Mi.” A džehennem smo za nevjernike tamnicom učinili"},{"SurahNumber":17,"VerseNumber":9,"Text":"Ovaj Kur’an vodi jedinom ispravnom putu, i vjernicima koji čine dobra djela donosi radosnu vijest da ih čeka nagrada velika…"},{"SurahNumber":17,"VerseNumber":10,"Text":"a da smo za one koji u onaj svijet ne vjeruju – bolnu patnju pripremili"},{"SurahNumber":17,"VerseNumber":11,"Text":"Baš kao što moli za ono što je dobro, čovjek nekada moli i za ono što ne valja. Čovjek je zaista sklon da ishitren bude"},{"SurahNumber":17,"VerseNumber":12,"Text":"I Mi smo noć i dan kao dva znamenja učinili: znamenje za noć smo uklonili, a znamenje za dan smo vidnim učinili kako biste mogli tražiti od Gospodara svog blagodati i da biste broj godina znali i da biste vrijeme računali – i sve smo potanko objasnili"},{"SurahNumber":17,"VerseNumber":13,"Text":"I svakom ćemo čovjeku ono što uradi o vrat privezati, a na Sudnjem danu knjigu ćemo mu otvorenu pokazati…"},{"SurahNumber":17,"VerseNumber":14,"Text":"“Čitaj knjigu svoju, dosta ti je danas što ćeš svoj račun polagati!”"},{"SurahNumber":17,"VerseNumber":15,"Text":"Onaj koji ide Pravim putem, od toga će samo on koristi imati; a onaj ko luta – na svoju štetu luta, i nijedan grešnik neće tuđe grijehe nositi. A Mi nijedan narod nismo kaznili dok poslanika nismo poslali"},{"SurahNumber":17,"VerseNumber":16,"Text":"Kad hoćemo jedan grad uništiti, onima koji su u njemu na raskoš navikli prepustimo da se razvratu odaju i da tako zasluže kaznu, pa ga onda do temelja razrušimo"},{"SurahNumber":17,"VerseNumber":17,"Text":"I koliko smo samo naroda poslije Nuha uništili! A dovoljno je to što Gospodar tvoj zna i vidi grijehe robova Svojih"},{"SurahNumber":17,"VerseNumber":18,"Text":"Onome koji želi ovaj - kratkotrajni svijet, Mi mu na njemu brzo dajemo - što hoćemo i kome hoćemo, ali ćemo mu poslije Džehennem pripremiti, u kome će se prezren i odbačen peći"},{"SurahNumber":17,"VerseNumber":19,"Text":"A onaj ko želi onaj svijet i trudi se da ga zasluži, a vjernik je, trud će mu hvale vrijedan biti"},{"SurahNumber":17,"VerseNumber":20,"Text":"Svima njima, i jednima i drugima, dajemo darove Gospodara tvog; a darovi Gospodara tvog nisu nikom zabranjeni"},{"SurahNumber":17,"VerseNumber":21,"Text":"Gledaj kako jednima dajemo prednost nad drugima; a na onom svijetu razlika u stupnjevima i prednostima bit će, doista, veća"},{"SurahNumber":17,"VerseNumber":22,"Text":"Ne stavljaj uz Allaha nekog drugog boga da ne bi osudu zaslužio i bez podrške ostao"},{"SurahNumber":17,"VerseNumber":23,"Text":"Gospodar tvoj zapovijeda da se samo Njemu klanjate i da roditeljima dobročinstvo činite. Kad jedno od njih dvoje, ili oboje, kod tebe starost dožive, ne reci im ni: “Uh!” – i ne podvikni na njih, i obraćaj im se riječima poštovanja punim"},{"SurahNumber":17,"VerseNumber":24,"Text":"Budi prema njima pažljiv i ponizan i reci: “Gospodaru moj, smiluj im se, oni su mene, kad sam bio dijete, njegovali!”"},{"SurahNumber":17,"VerseNumber":25,"Text":"Gospodar vaš dobro zna šta je u dušama vašim: ako budete poslušni – pa Allah će doista oprostiti onima koji se kaju"},{"SurahNumber":17,"VerseNumber":26,"Text":"Daj bližnjem svom pravo njegovo, i siromahu, i putniku, ali ne rasipaj mnogo…"},{"SurahNumber":17,"VerseNumber":27,"Text":"jer su rasipnici braća šejtanova, a šejtan je Gospodaru svom nezahvalan"},{"SurahNumber":17,"VerseNumber":28,"Text":"A ako moraš od njih glavu okrenuti, jer i sam od Gospodara svog milost tražiš i njoj se nadaš, onda im barem koju lijepu riječ reci"},{"SurahNumber":17,"VerseNumber":29,"Text":"Ne drži ruku svoju stisnutu, a ni posve otvorenu da ne bi prijekor zaslužio i bez ičega ostao…"},{"SurahNumber":17,"VerseNumber":30,"Text":"Gospodar tvoj pruža obilnu opskrbu onom kome hoće, a i ograničava je, jer zna i vidi robove Svoje"},{"SurahNumber":17,"VerseNumber":31,"Text":"Ne ubijajte djecu svoju iz straha od neimaštine, i njih i vas Mi hranimo, jer je ubijati njih doista veliki grijeh"},{"SurahNumber":17,"VerseNumber":32,"Text":"I što dalje od bluda, jer to je razvrat, kako je to ružan put"},{"SurahNumber":17,"VerseNumber":33,"Text":"I ne ubijajte nikog koga je Allah zabranio ubiti, osim kad pravda zahtijeva! A ako je neko, ni kriv ni dužan, ubijen, onda njegovu nasljedniku dajemo vlast, ali neka ni on ne prekoračuje granicu u ubijanju, ta njemu je data vlast"},{"SurahNumber":17,"VerseNumber":34,"Text":"A od imetka siročeta – što dalje! Osim ako ga želite unaprijediti, sve dok ne postane punoljetno. I ispunjavajte obavezu, jer će se za obavezu zaista odgovarati"},{"SurahNumber":17,"VerseNumber":35,"Text":"Napunite mjeru kad mjerite na litru i pravo mjerite na kantaru! To je bolje i posljedice su ljepše"},{"SurahNumber":17,"VerseNumber":36,"Text":"Ne povodi se za onim što ne znaš! I sluh, i vid, i razum – za sve to će se, zaista, odgovarati"},{"SurahNumber":17,"VerseNumber":37,"Text":"Ne hodi po zemlji nadmeno, jer zemlju ne možeš probiti ni brda u visinu dostići…"},{"SurahNumber":17,"VerseNumber":38,"Text":"sve je to ružno, Gospodaru tvome mrsko"},{"SurahNumber":17,"VerseNumber":39,"Text":"To je mudrost koju ti Gospodar tvoj objavljuje. I ne dodaji Allahu drugog boga da ne bi u džehennem bio bačen, prekoren i od milosti Njegove udaljen"},{"SurahNumber":17,"VerseNumber":40,"Text":"Zar je vaš Gospodar vas sinovima obdario, a Sebi, kao kćeri, meleke uzeo? Vi, zaista, izgovarate krupne riječi"},{"SurahNumber":17,"VerseNumber":41,"Text":"Mi u ovom Kur’anu objašnjavamo da bi oni pouku izvukli, ali ih on sve više otuđuje"},{"SurahNumber":17,"VerseNumber":42,"Text":"Reci: “Da pored Njega postoje drugi bogovi, kao što oni govore, oni bi onda potražili put do Vlasnika Arša.”"},{"SurahNumber":17,"VerseNumber":43,"Text":"Hvaljen neka je On i vrlo visoko iznad onog što oni govore"},{"SurahNumber":17,"VerseNumber":44,"Text":"Njega veličaju sedmera nebesa, i Zemlja, i oni na njima – i ne postoji ništa što Ga ne veliča, hvaleći Ga – ali vi ne razumijete veličanje njihovo. On je doista blag i mnogo prašta"},{"SurahNumber":17,"VerseNumber":45,"Text":"Kad čitaš Kur’an između tebe i onih koji u onaj svijet ne vjeruju, Mi zastor nevidljivi stavimo…"},{"SurahNumber":17,"VerseNumber":46,"Text":"a na srca njihova pokrivače da ga ne bi razumjeli, i gluhim ih učinimo. I kad ti spomeneš Gospodara svog u Kur’anu, Njega jedinog, oni se preplašeni daju u bijeg"},{"SurahNumber":17,"VerseNumber":47,"Text":"Mi dobro znamo šta oni žele čuti kad te dolaze prisluškivati, i o čemu se sašaptavaju kad nevjernici govore: “Vi slijedite samo opčinjena čovjeka!”"},{"SurahNumber":17,"VerseNumber":48,"Text":"Vidi šta o tebi oni govore, pa onda lutaju i ne mogu naći Pravi put"},{"SurahNumber":17,"VerseNumber":49,"Text":"Oni govore: “Zar kad se u kosti i prašinu pretvorimo, zar ćemo, kao nova bića, doista biti oživljeni?”"},{"SurahNumber":17,"VerseNumber":50,"Text":"Reci: “Hoćete, i da ste kamenje ili gvožđe…"},{"SurahNumber":17,"VerseNumber":51,"Text":"ili bilo kakvo stvorenje za koje mislite da ne može biti oživljeno.” “A ko će nas u život vratiti?”, upitat će oni, a ti reci: “Onaj Koji vas je i prvi put stvorio”, a oni će prema tebi odmahnuti glavama svojim i upitati: “Kad to?” Ti reci: “Možda ubrzo"},{"SurahNumber":17,"VerseNumber":52,"Text":"Bit će to onog Dana kad vas On pozove, i odazvat ćete se, hvaleći Ga, i pomislit ćete da ste ostali samo malo vremena.”"},{"SurahNumber":17,"VerseNumber":53,"Text":"Reci robovima Mojim da govore samo lijepe riječi jer bi šejtan mogao posijati neprijateljstvo među njima, šejtan je, doista, čovjekov otvoreni neprijatelj"},{"SurahNumber":17,"VerseNumber":54,"Text":"Gospodar vaš dobro vas poznaje: ako hoće, On će vam se smilovati ili će vas, ako hoće, na muke staviti. – A Mi tebi nismo dali vlast nad njima"},{"SurahNumber":17,"VerseNumber":55,"Text":"Gospodar tvoj dobro zna one na nebesima i one na Zemlji. Mi smo jedne vjerovjesnike nad drugima odlikovali, a Davudu smo Zebur dali"},{"SurahNumber":17,"VerseNumber":56,"Text":"Reci: “Molite se onima koje, pored Njega, smatrate bogovima – ali vas oni neće moći nevolje osloboditi niti je izmijeniti.”"},{"SurahNumber":17,"VerseNumber":57,"Text":"Oni kojima se oni mole sami traže načina kako će se što više Gospodaru svom približiti, i nadaju se milosti Njegovoj i plaše se kazne Njegove. A kazne Gospodara tvog svako se treba čuvati"},{"SurahNumber":17,"VerseNumber":58,"Text":"I ne postoji nijedno naselje koje Mi prije Sudnjeg dana nećemo uništiti ili ga teškoj muci izložiti – to je u Knjizi zapisano"},{"SurahNumber":17,"VerseNumber":59,"Text":"A da ti pošaljemo velike znakove spriječilo Nas je samo to što su ih prijašnji narodi lažnim smatrali; Semudu smo kao očiti znak kamilu dali, pa su u vezi s njom zulum učinili. A velike znakove šaljemo samo za zastrašivanje"},{"SurahNumber":17,"VerseNumber":60,"Text":"I kada smo ti rekli: “Sve ljude Gospodar tvoj, zaista, obuhvata! A prizor koji smo ti pokazali i drvo prokleto, u Kur’anu spomenuto, iskušenje su za ljude. Mi ih zastrašujemo, ali to samo njihovu osionost pojačava.”"},{"SurahNumber":17,"VerseNumber":61,"Text":"I kad rekosmo melekima: “Poklonite se Ademu!”, oni se svi, osim Iblisa, pokloniše. “Zar da se poklonim onom koga si Ti od ilovače stvorio?”, reče"},{"SurahNumber":17,"VerseNumber":62,"Text":"“Reci mi”, reče onda, “evo ovog koga si iznad mene uzdigao: ako me ostaviš do Smaka svijeta sigurno ću, osim malobrojnih, nad potomstvom njegovim zagospodariti.”"},{"SurahNumber":17,"VerseNumber":63,"Text":"“Odlazi!”, reče On. “Onima koji se za tobom budu poveli i tebi – kazna džehennemska bit će vam puna kazna"},{"SurahNumber":17,"VerseNumber":64,"Text":"I zavódi glasom svojim koga možeš i potjeraj na njih svoju konjicu i svoju pješadiju, i budi im ortak u imecima, i u djeci, i daji im obećanja – a šejtan ih samo obmanjuje…"},{"SurahNumber":17,"VerseNumber":65,"Text":"ali ti, doista, nećeš imati nikakve vlasti nad robovima Mojim!” A Gospodar je tvoj dovoljan kao zaštitnik"},{"SurahNumber":17,"VerseNumber":66,"Text":"Gospodar vaš, vas radi, pokreće lađe po moru da biste tražili Njegove blagodati, jer je On prema vama milostiv"},{"SurahNumber":17,"VerseNumber":67,"Text":"Kad vas na moru nevolja zadesi, tada nestanu oni koje inače prizivate, postoji samo On. A kad vas On na kopno spasi, vi se okrećete, a čovjek je itekakav nezahvalnik"},{"SurahNumber":17,"VerseNumber":68,"Text":"Zar ste sigurni da vas On neće u zemlju utjerati ili da protiv vas neće pješčanu oluju poslati, pa da onda sebi zaštitnika nećete naći"},{"SurahNumber":17,"VerseNumber":69,"Text":"Ili, zar ste sigurni da vas On po drugi put neće na more izvesti, i buru na vas poslati i potopiti vas zbog toga što ste bili nezahvalni? Tad ne biste nikog našli ko bi Nas zbog vas na odgovornost pozvao"},{"SurahNumber":17,"VerseNumber":70,"Text":"Mi smo sinove Ademove, doista, odlikovali; dali smo im da kopnom i morem putuju, i opskrbili ih ukusnim jelima, i dali im velike prednosti nad mnogima koje smo stvorili"},{"SurahNumber":17,"VerseNumber":71,"Text":"A na Dan kad pozovemo sve ljude s vođom njihovim, oni kojima se knjiga njihova da u desnu ruku čitat će knjige svoje i neće im biti ni koliko trun jedan učinjena nepravda…"},{"SurahNumber":17,"VerseNumber":72,"Text":"onaj ko je na ovom svijetu bio slijep bit će slijep i na Ahiretu i daleko od svakog dobra"},{"SurahNumber":17,"VerseNumber":73,"Text":"I zamalo da te oni odvrate od onog što ti Mi objavljujemo, da bi protiv nas nešto drugo iznio, i tad bi te oni smatrali prijateljem"},{"SurahNumber":17,"VerseNumber":74,"Text":"A da te nismo učinili čvrstim, gotovo da bi im se malo priklonio…"},{"SurahNumber":17,"VerseNumber":75,"Text":"i tad bismo ti doista dali da iskusiš dvostruku muku u životu i dvostruku patnju poslije smrti; tad ne bi nikog našao ko bi ti protiv Nas pomogao"},{"SurahNumber":17,"VerseNumber":76,"Text":"A oni su te toliko na zemlji uznemiravali da bi te iz nje istjerali, ali tad ni oni u njoj ne bi dugo, poslije tebe, ostali…"},{"SurahNumber":17,"VerseNumber":77,"Text":"jer tako je bilo sa svima onima koji su poslanike protjerali, koje smo prije tebe poslali, i ni ti nećeš naići na odstupanje od zakona Našeg"},{"SurahNumber":17,"VerseNumber":78,"Text":"Obavljaj namaz kad Sunce s polovine neba krene, pa do noćne tmine, i Kur’an u namazu u zoru uči, jer učenju Kur’ana u namazu u zoru mnogi prisustvuju"},{"SurahNumber":17,"VerseNumber":79,"Text":"I bdij dio noći u namazu - tebi dodatnom; na Ahiretu će te tvoj Gospodar na hvaljeni položaj postaviti"},{"SurahNumber":17,"VerseNumber":80,"Text":"reci: \"Gospodaru moj, uvedi me uvodom Istine i izvedi me ishodom Istine! I daruj mi od Sebe moć koja će mi pomoći"},{"SurahNumber":17,"VerseNumber":81,"Text":"I reci: “Došla je istina, a nestalo je laži – laž, zaista, nestaje!”"},{"SurahNumber":17,"VerseNumber":82,"Text":"Mi objavljujemo u Kur’anu ono što je lijek i milost vjernicima, a nevjernicima on samo povećava propast"},{"SurahNumber":17,"VerseNumber":83,"Text":"Kad čovjeku kakvu blagodat darujemo, on se okreće i oholo udaljava, a kad ga zadesi zlo, onda očajava"},{"SurahNumber":17,"VerseNumber":84,"Text":"Reci: “Svako po svom radi, a samo Gospodar vaš zna ko je na Pravom putu.”"},{"SurahNumber":17,"VerseNumber":85,"Text":"Pitaju te o duši. Reci: “Šta je duša samo Gospodar moj zna, a vama je dato samo malo znanja.”"},{"SurahNumber":17,"VerseNumber":86,"Text":"A da hoćemo, Mi bismo učinili da iščezne ono što smo ti objavili, i ti, poslije, ne bi nikog našao ko bi ti protiv Nas pomogao…"},{"SurahNumber":17,"VerseNumber":87,"Text":"ali Gospodar tvoj je prema tebi milostiv i Njegova dobrota prema tebi zaista je velika"},{"SurahNumber":17,"VerseNumber":88,"Text":"Reci: “Kad bi se svi ljudi i džini udružili da sačine jedan ovakav Kur’an, oni, takav kao što je on, ne bi sačinili, pa makar jedni drugima pomagali.”"},{"SurahNumber":17,"VerseNumber":89,"Text":"Mi u ovom Kur’anu objašnjavamo ljudima svakojake primjere, ali većina ljudi nikako neće da vjeruje…"},{"SurahNumber":17,"VerseNumber":90,"Text":"i govore: “Nećemo ti vjerovati sve dok nam iz zemlje izvorsku vodu ne izvedeš…"},{"SurahNumber":17,"VerseNumber":91,"Text":"ili dok ne budeš imao vrt od palmi i loze, pa da kroz njeg svukuda rijeke provedeš…"},{"SurahNumber":17,"VerseNumber":92,"Text":"ili dok na nas nebo u parčadima ne oboriš, kao što tvrdiš; ili dok Allaha i meleke kao jamce ne dovedeš…"},{"SurahNumber":17,"VerseNumber":93,"Text":"ili dok ne budeš imao kuću od zlata ili dok se na nebo ne uspneš; a nećemo vjerovati ni da si se uspeo sve dok nam ne doneseš Knjigu da je čitamo.” Reci: “Hvaljen neka je Gospodar moj! – Zar ja nisam samo čovjek, poslanik?”"},{"SurahNumber":17,"VerseNumber":94,"Text":"A ljude je, kad im je dolazila uputa, odvraćalo od vjerovanja samo to što su govorili: “Zar je Allah kao poslanika čovjeka poslao?”"},{"SurahNumber":17,"VerseNumber":95,"Text":"Reci: “Kad bi na Zemlji meleki smireno hodili, Mi bismo im s neba meleka za poslanika poslali.”"},{"SurahNumber":17,"VerseNumber":96,"Text":"Reci: “Allah je dovoljan svjedok meni i vama, jer On zna i vidi robove Svoje.”"},{"SurahNumber":17,"VerseNumber":97,"Text":"Onaj kome Allah ukaže na Pravi put – na Pravom je putu, a onom koga u zabludu odvede – tome, mimo Njega, nećeš naći zaštitnika. Mi ćemo ih, na Sudnjem danu, sakupiti, licem zemlji okrenute, slijepe, nijeme i gluhe. Boravište njihovo bit će džehennem – kad god mu plamen jenja, pojačat ćemo im oganj"},{"SurahNumber":17,"VerseNumber":98,"Text":"To će im biti kazna zato što u dokaze Naše nisu vjerovali i što su govorili: “Zar kad postanemo kosti i prah, zar ćemo kao nova stvorenja, doista, biti oživljeni?”"},{"SurahNumber":17,"VerseNumber":99,"Text":"Zar oni ne znaju da je Allah, Stvoritelj nebesa i Zemlje, kadar stvoriti slične njima i da im je već odredio čas oživljenja u koji nema sumnje? A nevjernici samo poriču"},{"SurahNumber":17,"VerseNumber":100,"Text":"Reci: “Da vi posjedujete riznice milosti Gospodara moga, i tad biste škrtarili iz straha da ne potrošite – čovjek je uistinu tvrdica"},{"SurahNumber":17,"VerseNumber":101,"Text":"Mi smo Musau devet očevidnih znamenja dali, pa upitaj sinove Israilove kad je precima njihovim došao i kad mu je faraon rekao: “Ja mislim, o Musa, da si ti doista opčinjen”…"},{"SurahNumber":17,"VerseNumber":102,"Text":"da je odgovorio: “Ti znaš da ovo nije dao niko drugi nego Gospodar nebesa i Zemlje, kao očigledna znamenja, i ja mislim da ćeš ti, o faraone, sigurno nastradati.”"},{"SurahNumber":17,"VerseNumber":103,"Text":"I faraon odluči da ih iz zemlje istjera, pa Mi potopismo i njega i one koji su bili s njime – sve"},{"SurahNumber":17,"VerseNumber":104,"Text":"I poslije toga rekosmo sinovima Israilovim: \"Naselite se u zemlji, pa kad vrijeme ahireta nastupi, sve ćemo vas zajedno dovesti"},{"SurahNumber":17,"VerseNumber":105,"Text":"Mi Kur’an pun mudrosti objavljujemo, i na istinit način se on objavljuje. A tebe smo poslali samo zato da radosne vijesti donosiš i da opominješ"},{"SurahNumber":17,"VerseNumber":106,"Text":"I kao Kur’an, sve dio po dio ga objavljujemo da bi ga ti ljudima malo-pomalo kazivao, i prema potrebi ga objavljujemo"},{"SurahNumber":17,"VerseNumber":107,"Text":"Reci: “Vjerovali u njega ili ne vjerovali, oni kojima je još prije objavljivanja njegova dato znanje padaju licem na tlo kad im se on čita…"},{"SurahNumber":17,"VerseNumber":108,"Text":"i govore: ‘Hvaljen neka je Gospodar naš, obećanje Gospodara našeg se ispunilo!’"},{"SurahNumber":17,"VerseNumber":109,"Text":"I padaju licem na tlo plačući, i on im uvećava strahopoštovanje.”"},{"SurahNumber":17,"VerseNumber":110,"Text":"Reci: “Zovite: ‘Allah!’ ili zovite: ‘Milostivi!’ – a kako god Ga budete zvali, Njegova su imena najljepša.” Ne izgovaraj na sav glas Kur’an kad molitvu obavljaš, a i ne prigušuj ga; traži sredinu između toga…"},{"SurahNumber":17,"VerseNumber":111,"Text":"i reci: “Hvaljen neka je Allah, Koji Sebi nije uzeo djeteta i Koji u vlasti nema ortaka, i Kome ne treba zaštitnik zbog nemoći – i hvaleći Ga veličaj!”"},{"SurahNumber":18,"VerseNumber":1,"Text":"Sva hvala neka je Allahu Koji Svome robu objavljuje Knjigu, i nije je dao iskrivljenu"},{"SurahNumber":18,"VerseNumber":2,"Text":"ispravnu, da teškom kaznom, koju će On dati, opomene, a da vjernike koji čine dobra djela divnom nagradom obraduje…"},{"SurahNumber":18,"VerseNumber":3,"Text":"u kojoj će vječno boraviti…"},{"SurahNumber":18,"VerseNumber":4,"Text":"i da opomene one koji govore: “Allah je Sebi uzeo sina.”"},{"SurahNumber":18,"VerseNumber":5,"Text":"O tome oni ništa ne znaju, a ni preci njihovi. Kako krupna riječ izlazi iz usta njihovih! Oni ne govore drugo do neistinu"},{"SurahNumber":18,"VerseNumber":6,"Text":"Pa zar ćeš ti za njima od tuge svisnuti, ako oni u govor ovaj neće povjerovati"},{"SurahNumber":18,"VerseNumber":7,"Text":"Sve što je na Zemlji Mi smo kao ukras njoj stvorili da iskušamo ljude ko će od njih bolje postupati"},{"SurahNumber":18,"VerseNumber":8,"Text":"a Mi ćemo nju i golom ledinom učiniti"},{"SurahNumber":18,"VerseNumber":9,"Text":"Misliš li ti da su samo stanovnici Pećine, čija su imena na ploči napisana, bili čudo među čudima Našim"},{"SurahNumber":18,"VerseNumber":10,"Text":"Kad se nekoliko momaka u pećini sklonilo pa reklo: “Gospodaru naš, daj nam Svoju milost i pruži nam u ovom našem postupku prisebnost”…"},{"SurahNumber":18,"VerseNumber":11,"Text":"Mi smo ih u pećini tvrdo uspavali za dugo godina"},{"SurahNumber":18,"VerseNumber":12,"Text":"Poslije smo ih probudili da bismo pokazali koja će od dvije skupine bolje ocijeniti koliko su vremena proboravili"},{"SurahNumber":18,"VerseNumber":13,"Text":"A Mi tebi kazujemo vijest njihovu po Istini. Tu su bili mladići, vjerovali su u Gospodara svoga, a Mi smo im Uputu još više povećali"},{"SurahNumber":18,"VerseNumber":14,"Text":"Osnažili smo bili njihova srca kad su se digli i rekli: “Gospodar naš – Gospodar je nebesa i Zemlje, mi se nećemo pored Njega drugom bogu moliti, jer bismo tad ono što je daleko od istine govorili"},{"SurahNumber":18,"VerseNumber":15,"Text":"Narod ovaj naš je mimo Njega druge bogove prihvatio, zašto jasan dokaz nije donio o tome da se treba njima klanjati? A ima li nepravednijeg od onog koji o Allahu iznosi neistinu"},{"SurahNumber":18,"VerseNumber":16,"Text":"Kad napustite njih i one kojima umjesto Allahu robuju, sklonite se u pećinu, Gospodar vaš će vas milošću Svojom obasuti i za vas će ono što će vam korisno biti pripremiti.”"},{"SurahNumber":18,"VerseNumber":17,"Text":"I ti si mogao vidjeti kako Sunce, kad se rađa, obilazi pećinu s desne strane, a kad zalazi – zaobilazi je s lijeve strane, a oni su bili u sredini njezinoj. To je dokaz Allahove moći! Kome Allah ukaže na Pravi put, on će Pravim putem ići, a koga u zabludu odvede, ti mu nećeš naći zaštitnika koji će ga na Pravi put uputiti"},{"SurahNumber":18,"VerseNumber":18,"Text":"I pomislio bi da su budni, ali oni su spavali. I Mi smo ih prevrtali sad na desnu, sad na lijevu stranu, a pas njihov, opruženih prednjih šapa, na ulazu je ležao – da si ih vidio, od njih bi pobjegao i strah bi te uhvatio"},{"SurahNumber":18,"VerseNumber":19,"Text":"I Mi smo ih, isto tako, probudili da bi jedni druge pitali. \"Koliko ste ovdje ostali?\", upita jedan od njih. \"Ostali smo dan ili dio dana\", odgovoriše. \"Gospodar vaš najbolje zna koliko ste ostali\", rekoše. \"Pošaljite jednog od vas s ovim srebrenjacima vašim u grad, pa nek vidi u koga je najčistije jelo i neka vam od njega donese hrane i neka bude pažljiv, neka nikome ne govori ništa o vama"},{"SurahNumber":18,"VerseNumber":20,"Text":"jer ako oni doznaju za vas, kamenovat će vas ili će vas u svoju vjeru obratiti, i tad nikad nećete ono što želite postići!”"},{"SurahNumber":18,"VerseNumber":21,"Text":"I Mi smo, isto tako, učinili da oni za njih saznaju, da bi se uvjerili da je istinito Allahovo obećanje i da u čas oživljenja nema nikakve sumnje, kad su se između sebe o njima raspravljali, i rekli: “Sagradite na ulazu u nju ogradu, Gospodar njihov najbolje zna ko su oni.” A onda oni do čijih se riječi najviše držalo rekoše: “Napravit ćemo na ulazu u nju bogomolju!”"},{"SurahNumber":18,"VerseNumber":22,"Text":"Neki će reći: “Bila su trojica, pas njihov je bio četvrti”, a neki će govoriti: “Bila su peterica, pas njihov je bio šesti”, nagađajući ono što ne znaju – dok će neki reći: “Bila su sedmerica, a pas njihov bio je osmi.” Reci: “Gospodaru mome je dobro poznat njihov broj, samo malo njih to zna. Zato ne raspravljaj o njima, osim površno, i ne pitaj o njima od njih nikog!”"},{"SurahNumber":18,"VerseNumber":23,"Text":"I nikako za bilo šta ne reci: “Uradit ću to sigurno sutra!” – ne dodavši…"},{"SurahNumber":18,"VerseNumber":24,"Text":"ne dodavši: “Ako Bog da!” A kad zaboraviš, sjeti se Gospodara svog i reci: “Gospodar moj će me uputiti na ono što je bolje i korisnije od ovog.”"},{"SurahNumber":18,"VerseNumber":25,"Text":"A oni su ostali u pećini svojoj tri stotine i još devet godina"},{"SurahNumber":18,"VerseNumber":26,"Text":"Reci: “Allah najbolje zna koliko su ostali; tajne nebesa i Zemlje jedino On zna. Kako On sve vidi, kako On sve čuje! Oni nemaju drugog zaštitnika osim Njega, a On ne uzima nikog u odlukama Svojim kao ortaka.”"},{"SurahNumber":18,"VerseNumber":27,"Text":"Kazuj iz Knjige Gospodara svog ono što ti se objavljuje, niko ne može izmijeniti riječi Njegove, pa ni ti; osim kod Njega, nećeš naći utočišta nikakva"},{"SurahNumber":18,"VerseNumber":28,"Text":"Budi strpljiv uz one koji se Gospodaru svome mole ujutro i navečer u želji za Licem Njegovim, i ne skidaj očiju svojih s njih iz želje za sjajem u životu na ovome svijetu, i ne slušaj onoga čije smo srce da Nas spominje nehajnim učinili, koji strast svoju slijedi i čiji su postupci propali"},{"SurahNumber":18,"VerseNumber":29,"Text":"i reci: “Istina dolazi od Gospodara vašeg, pa ko hoće – neka vjeruje, a ko hoće – neka ne vjeruje!” Mi smo nevjernicima pripremili vatru čiji će ih dim sa svih strana obuhvatiti; ako zamole pomoć, pomoći će im se tekućinom poput rastopljene kovine koja će lica ispeći. Užasna li pića i grozna li boravišta"},{"SurahNumber":18,"VerseNumber":30,"Text":"One koji budu vjerovali i dobra djela činili – Mi doista nećemo dopustiti da propadne nagrada onom koji je dobra djela činio…"},{"SurahNumber":18,"VerseNumber":31,"Text":"čekaju sigurno edenski vrtovi, kroz koje rijeke teku, u njima će se narukvicama od zlata kititi i u zelena odijela od dibe i kadife oblačiti, na divanima će u njima naslonjeni biti. Divne li nagrade i krasna li boravišta"},{"SurahNumber":18,"VerseNumber":32,"Text":"I navedi im kao primjer dva čovjeka; jednom od njih smo dva vrta lozom zasađena dali i palmama ih opasali, a između njih njive postavili"},{"SurahNumber":18,"VerseNumber":33,"Text":"Oba vrta su davala svoj plod, ničeg nije manjkalo, a kroz sredinu njihovu smo rijeku proveli"},{"SurahNumber":18,"VerseNumber":34,"Text":"On je i drugog imetka imao. I reče drugu svom, dok je s njime razgovarao: “Od tebe sam bogatiji i jačeg sam roda!”"},{"SurahNumber":18,"VerseNumber":35,"Text":"I uđe u vrt svoj nezahvalan Gospodaru svom na blagodatima, govoreći: “Ne mislim da će ovaj ikad propasti…"},{"SurahNumber":18,"VerseNumber":36,"Text":"i ne mislim da će ikad Smak svijeta doći; a ako budem vraćen Gospodaru svom, sigurno ću nešto bolje od ovog naći.”"},{"SurahNumber":18,"VerseNumber":37,"Text":"I reče mu drug njegov, dok je s njime razgovarao: “Zar ne vjeruješ u Onog Koji te je od zemlje stvorio, zatim od kapi sjemena, i najzad te potpunim čovjekom učinio"},{"SurahNumber":18,"VerseNumber":38,"Text":"Što se mene tiče, On, Allah, moj je Gospodar i ja Gospodaru svom ne smatram ravnim nikog"},{"SurahNumber":18,"VerseNumber":39,"Text":"A zašto nisi, kad si u vrt svoj ušao, rekao: ‘Mašallah! Moć je samo u Allaha!’ Ako vidiš da je u mene manje blaga i manje roda nego u tebe…"},{"SurahNumber":18,"VerseNumber":40,"Text":"pa Gospodar moj može mi bolji vrt od tvog dati, a na tvoj nepogodu s neba poslati, pa da osvane samo klizava ledina, bez ičega…"},{"SurahNumber":18,"VerseNumber":41,"Text":"ili da mu voda u ponor ode, pa da je ne mogneš pronaći nikad.”"},{"SurahNumber":18,"VerseNumber":42,"Text":"I propadoše plodovi njegovi i on poče pljeskati rukama svojim žaleći za onim što je na njega utrošio, a loza se bijaše povaljala po podupiračima svojim – i govoraše: “Kamo sreće da Gospodaru svome nisam nikoga u obožavanju pridruživao!”"},{"SurahNumber":18,"VerseNumber":43,"Text":"I nije imao ko bi mu mogao pomoći, osim Allaha, a sam sebi nije mogao pomoći"},{"SurahNumber":18,"VerseNumber":44,"Text":"Tad može pomoći samo Allah, Istiniti, On daje najbolju nagradu i čini da se sve na najbolji način okonča"},{"SurahNumber":18,"VerseNumber":45,"Text":"Navedi im kao primjer da je život na ovom svijetu kao bilje, koje i poslije natapanja vodom, koju Mi s neba spuštamo, ipak postane suho, i vjetrovi ga raznesu. A Allah sve može"},{"SurahNumber":18,"VerseNumber":46,"Text":"Bogatstvo i sinovi su ukras u životu na ovom svijetu, a dobra djela, koja vječno ostaju, bit će od Gospodara tvog bolje nagrađena i ono u što se čovjek može pouzdati"},{"SurahNumber":18,"VerseNumber":47,"Text":"A na Dan kad planine uklonimo i kad vidiš Zemlju ogoljenu – a njih smo već sakupili, nijednog nismo izostavili…"},{"SurahNumber":18,"VerseNumber":48,"Text":"pred Gospodarom tvojim bit će oni u redove poredani: “Došli ste Nam onako kako smo vas prvi put stvorili, a tvrdili ste da vam nećemo vrijeme za oživljenje odrediti.”"},{"SurahNumber":18,"VerseNumber":49,"Text":"I Knjiga će biti postavljena i vidjet ćeš grešnike prestravljene zbog onog što je u njoj. “Teško nama!”, govorit će, “kakva je ovo Knjiga: ni mali ni veliki grijeh nije propustila, sve je nabrojala!” – i naći će upisano ono što su radili. Gospodar tvoj neće nikom nepravdu učiniti"},{"SurahNumber":18,"VerseNumber":50,"Text":"A kad smo rekli melekima: “Poklonite se Ademu!”, svi su se poklonili osim Iblisa, on je bio jedan od džina i zato se ogriješio o zapovijest Gospodara svog. Pa zar ćete njega i porod njegov, pored Mene, kao prijatelje prihvatiti, kad su vam oni neprijatelji? Kako je šejtan loša zamjena nevjernicima"},{"SurahNumber":18,"VerseNumber":51,"Text":"Ja nisam uzimao njih za svjedoke prilikom stvaranja nebesa i Zemlje ni neke od njih prilikom stvaranja drugih i za pomagače nisam uzimao one koji na krivi put upućuju"},{"SurahNumber":18,"VerseNumber":52,"Text":"I na Dan kada On rekne: \"Pozovite one za koje ste tvrdili da su ortaci Moji\", i kad ih pozovu, oni im se neće odazvati, a između njih ćemo mjesto propasti postaviti"},{"SurahNumber":18,"VerseNumber":53,"Text":"i grešnici će ugledati vatru i uvjerit će se da će u nju pasti, i da im iz nje neće povratka biti"},{"SurahNumber":18,"VerseNumber":54,"Text":"U ovom Kur’anu Mi na razne načine objašnjavamo ljudima svakovrsne primjere, ali je čovjek, više nego iko, spreman raspravljati"},{"SurahNumber":18,"VerseNumber":55,"Text":"A ljude, kada im dolazi uputa, odvraća od vjerovanja i od toga da od Gospodara svoga mole oprosta samo zato što očekuju sudbinu drevnih naroda ili što čekaju da ih snađe kazna naočigled svega svijeta"},{"SurahNumber":18,"VerseNumber":56,"Text":"Mi šaljemo poslanike samo zato da donose radosne vijesti i da opominju. A nevjernici se raspravljaju, služeći se neistinama, da bi time opovrgli istinu, i rugaju se dokazima i opomenama Mojim"},{"SurahNumber":18,"VerseNumber":57,"Text":"I ima li nepravednijeg od onog koji, kad se dokazima Gospodara svog opominje, za njih ne mari, i zaboravlja na posljedice onog što je učinio? Mi na srca njihova pokrivače stavljamo da Kur’an ne shvate, i gluhim ih činimo; i ako ih ti na Pravi put pozoveš oni, kad su takvi, nikad neće Pravim putem poći"},{"SurahNumber":18,"VerseNumber":58,"Text":"Gospodar tvoj mnogo prašta i neizmjerno je milostiv; da ih On za ono što zaslužuju kažnjava, odmah bi ih na muke stavio. Ali, njih čeka određeni čas, od koga neće naći utočišta"},{"SurahNumber":18,"VerseNumber":59,"Text":"A ona sela i gradove smo razorili zato što stanovnici njihovi nisu vjerovali i za propast njihovu tačno vrijeme bismo odredili"},{"SurahNumber":18,"VerseNumber":60,"Text":"A kad Musa reče pomoćniku svom: “Sve ću ići dok ne stignem do mjesta gdje se sastaju dva mora, ili ću dugo, dugo ići.”"},{"SurahNumber":18,"VerseNumber":61,"Text":"I kad njih dvojica stigoše do mjesta na kome se ona sastaju, zaboraviše na ribu svoju, pa ona u more kliznu"},{"SurahNumber":18,"VerseNumber":62,"Text":"A kad se udaljiše, Musa reče pomoćniku svom: “Daj nam užinu našu, jer smo se od ovog našeg putovanja umorili.”"},{"SurahNumber":18,"VerseNumber":63,"Text":"Vidi!\", reče on, \"kad smo kod one stijene svratili, ja sam zaboravio onu ribu - sam šejtan je učinio da je zaboravim, da ti je ne spomenem - pa se ona prihvati svoga puta u moru, čudnovato"},{"SurahNumber":18,"VerseNumber":64,"Text":"“E, to je ono što tražimo!”, reče Musa, i njih dvojica se vratiše putem kojim su bili došli…"},{"SurahNumber":18,"VerseNumber":65,"Text":"i nađoše jednog Našeg roba kome smo milost Našu darovali i onom što samo Mi znamo naučili"},{"SurahNumber":18,"VerseNumber":66,"Text":"“Mogu li te pratiti”, upita ga Musa, “ali da me poučiš onome čemu si ti ispravno poučen?”"},{"SurahNumber":18,"VerseNumber":67,"Text":"“Ti sigurno nećeš moći sa mnom izdržati”, reče onaj…"},{"SurahNumber":18,"VerseNumber":68,"Text":"“a i kako bi izdržao ono o čemu ništa ne znaš?”"},{"SurahNumber":18,"VerseNumber":69,"Text":"“Vidjet ćeš da ću strpljiv biti, ako Bog da”, reče Musa, “i da ti se neću ni u čemu protiviti.”"},{"SurahNumber":18,"VerseNumber":70,"Text":"“Ako ćeš me već pratiti”, reče onaj, “onda me ni o čemu ne pitaj dok ti ja o tome prvi ne kažem!”"},{"SurahNumber":18,"VerseNumber":71,"Text":"I njih dvojica krenuše. I kad se u lađu ukrcaše, onaj je probuši. “Zar je probuši da potopiš one koji na njoj plove? Učinio si, doista, nešto vrlo krupno!”"},{"SurahNumber":18,"VerseNumber":72,"Text":"“Ne rekoh li ja”, reče onaj, “da ti, doista, nećeš moći izdržati sa mnom?”"},{"SurahNumber":18,"VerseNumber":73,"Text":"“Ne kori me što sam zaboravio”, reče, “i ne čini mi poteškoće u ovom poslu mom!”"},{"SurahNumber":18,"VerseNumber":74,"Text":"I njih dvojica krenuše. I kad sretoše jednog dječaka pa ga onaj ubi, Musa reče: “Što ubi dijete bezgrešno, koje nije nikog ubilo! Učinio si, zaista, nešto vrlo ružno!”"}]}