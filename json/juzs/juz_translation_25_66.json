{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":41,"VerseNumber":47,"Text":"Samo On zna kad će Smak svijeta nastupiti. A ni plodovi ne izlaze iz cvjetnih čaški svojih, i nijedno žensko ne zanese i ne rodi, a da On to ne zna. A na Dan kad ih On upita: \"Gdje su oni koje ste smatrali Meni ravnim?\", oni će odgovoriti: \"Javljamo Ti da niko od nas to ne tvrdi"},{"SurahNumber":41,"VerseNumber":48,"Text":"I neće biti onih koje su prije molili i uvjerit će se da nikud ne mogu umaći"},{"SurahNumber":41,"VerseNumber":49,"Text":"Čovjeku ne dosadi da dobro traži, a kada ga zlo zadesi, onda očajava i nadu gubi"},{"SurahNumber":41,"VerseNumber":50,"Text":"Kad ga obaspemo milošću Našom, poslije nesreće koja ga zadesi, on govori: \"Ovo sam i zaslužio, i ja ne mislim da će Čas sudnji doći. A ako budem Gospodaru svome vraćen, kod Njega me čeka Džennet.\" A Mi ćemo one koji nisu vjerovali sigurno o onom što su radili obavijestiti i da iskuse patnju tešku - doista ćemo im dati"},{"SurahNumber":41,"VerseNumber":51,"Text":"Kada čovjeku milost Svoju darujemo, on se okreće i udalji se oholo, a kad ga nevolja dotakne, onda se dugo moli"},{"SurahNumber":41,"VerseNumber":52,"Text":"Reci: \"Šta mislite, ako je Kur'an od Allaha, a vi u njega nećete da vjerujete - ko je onda u većoj zabludi od onoga koji je u protivrječju dalekom od Istine"},{"SurahNumber":41,"VerseNumber":53,"Text":"Mi ćemo im pokazati znakove Naše u daljini - na obzorjima, a i u njima samim, dok im ne bude sasvim jasno da je Kur'an istina. A zar nije dovoljno to što je Gospodar tvoj svemu svjedok"},{"SurahNumber":41,"VerseNumber":54,"Text":"Oni sumnjaju da će pred Gospodara svoga stati, a On, zaista, obuhvata sve"},{"SurahNumber":42,"VerseNumber":1,"Text":"Ha-mim"},{"SurahNumber":42,"VerseNumber":2,"Text":"Ajn-sin-kaf"},{"SurahNumber":42,"VerseNumber":3,"Text":"Eto, tako Allah, Silni i Mudri objavljuje tebi, kao i onima prije tebe"},{"SurahNumber":42,"VerseNumber":4,"Text":"Njegovo je sve što je na nebesima i sve što je na Zemlji, i On je Svevišnji, Veličanstveni"},{"SurahNumber":42,"VerseNumber":5,"Text":"Gotovo da se nebesa odozgo raspadnu! A meleki veličaju i hvale Gospodara svoga i mole oprost za one koji su na Zemlji. Nije li Allah, zaista, Oprostitelj grijeha, Milostivi"},{"SurahNumber":42,"VerseNumber":6,"Text":"Allah motri na one koji, pored Njega, zaštitnike uzimaju, a ti nisi za njihovu uputu zadužen"},{"SurahNumber":42,"VerseNumber":7,"Text":"Eto, tako Mi tebi objavljujemo Kur'an, na arapskom jeziku, da bi upozoravao Majku naselja i one oko nje i upozorio na Dan sakupljanja - u koji nema nikakve sumnje. Jedni će u Džennet, a drugi u Džehennem"},{"SurahNumber":42,"VerseNumber":8,"Text":"A da Allah hoće, učinio bi ih sljedbenicima jedne vjere, ali, On u milost Svoju uvodi koga On hoće, a zulumćari nemaju ni zaštitnika, ni pomagača"},{"SurahNumber":42,"VerseNumber":9,"Text":"Zar oni da druge, a ne Njega, za zaštitnike uzimaju?! Pa Allah-baš On je jedini Zaštitnik, On oživljava mrtve i On nad svime ima moć"},{"SurahNumber":42,"VerseNumber":10,"Text":"A u čemu god se vi razišli, presuda za to u Allaha je! To vam je, eto, Allah, Gospodar moj-u Njega se ja uzdam i Njemu se obraćam"},{"SurahNumber":42,"VerseNumber":11,"Text":"Stvoritelj nebesa i Zemlje bez prethodnog primjera! Učinio vam je od vaše vrste parove, i od stoke parove. Tako vas rasprostire. Ništa nije kao On! On je Svečujući i Svevideći"},{"SurahNumber":42,"VerseNumber":12,"Text":"U Njega su ključevi nebesa i Zemlje, On daje opskrbu u izobilju kome hoće, a i uskraćuje; On, uistinu, zna sve"},{"SurahNumber":42,"VerseNumber":13,"Text":"On vam propisuje u vjeri isto ono što je naredio Nuhu i ono što objavljujemo tebi, i ono što smo naredili Ibrahimu i Musau i Isau: \"Pravu vjeru ispovijedajte i u tome se ne podvajajte!\" Teško je višebošcima ono u što ih pozivaš. Allah odabire za Svoju vjeru onoga koga On hoće i upućuje u nju onoga ko Mu se iskreno obrati"},{"SurahNumber":42,"VerseNumber":14,"Text":"A oni su se, baš onda kad im je došlo znanje, iz zlobe međusobne podvojili. I da nije Riječi Gospodara tvoga prije izrečene o odgađanju kazne do roka određenog, njima bi bilo već presuđeno. A oni kojima se poslije njih Knjiga u nasljedstvo ostavlja, spram nje su u sumnji velikoj"},{"SurahNumber":42,"VerseNumber":15,"Text":"K tome ti pozivaj i budi ustrajan, onako kako ti se naređuje, i ne slijedi hirove njihove, i reci: \"Ja vjerujem u knjige koje je Allah objavio, i naređeno mi je da među vama pravedan budem; Allah je i naš i vaš Gospodar, nama naša, a vama vaša djela; nema prepiranja između nas i vas; Allah će nas sve sabrati, a kod Njega je konačno odredište"},{"SurahNumber":42,"VerseNumber":16,"Text":"A oni koji se o Allahu raspravljaju nakon što je Njegov poziv prihvaćen - njihovi dokazi su ništavni kod njihova Gospodara; na njima je gnjev i njima pripada patnja žestoka"},{"SurahNumber":42,"VerseNumber":17,"Text":"Allah je Onaj Koji je Knjigu s Istinom i Mjerilo objavio! A šta ti znaš - možda je Čas kijameta blizu"},{"SurahNumber":42,"VerseNumber":18,"Text":"Požuruju ga oni koji u njega ne vjeruju, a oni koji vjeruju, zbog njega strahuju i daje istina zbilja znaju. Eto, doista su oni koji raspravljaju o Času kijameta u velikoj zabludi"},{"SurahNumber":42,"VerseNumber":19,"Text":"Allah je dobrostiv prema robovima Svojim; On daje opskrbu kome hoće, i On je Moćni i Silni"},{"SurahNumber":42,"VerseNumber":20,"Text":"Ko bude želio usjev drugog svijeta, njegov usjev ćemo i povećati! A ko bude želio usjev dunjaluka, dat ćemo mu ga, ali na ahiretu on nema nikakva udjela"},{"SurahNumber":42,"VerseNumber":21,"Text":"Zar oni da imaju ortake koji im propisuju da vjeruju ono što Allah nije naredio? Da nije Riječi odluke, njima bi već bilo presuđeno. A zulumćarima, doista, pripada patnja bolna"},{"SurahNumber":42,"VerseNumber":22,"Text":"Vidjet ćeš zulumćare kako strepe zbog onoga što su činili, a to će ih sigurno stići; a oni koji su vjerovali i dobra djela činili bit će u divnim džennetskim baščama, sve što zažele imat će u Gospodara svoga; bit će to blagodat velika"},{"SurahNumber":42,"VerseNumber":23,"Text":"To je ono čime Allah obveseljava Svoje robove koji vjeruju i čine dobra djela. Reci: \"Ne tražim ja za ovo nikakvu nagradu od vas, osim što tražim pažnju rodbinsku.\" A ko učini dobro, Mi ćemo njemu za to povećati dobro. Doista je, Allah, Onaj Koji oprašta grijehe i zahvalan je"},{"SurahNumber":42,"VerseNumber":24,"Text":"Zar oni da govore: \"On izmišlja o Allahu laži!\" A ako hoće, Allah će tvoje srce zapečatiti! Allah poništava neistinu i utvrđuje Istinu riječima Svojim; On dobro zna šta se u grudima krije"},{"SurahNumber":42,"VerseNumber":25,"Text":"On je Onaj Koji prima pokajanje od robova Svojih i prašta loše postupke i zna šta radite"},{"SurahNumber":42,"VerseNumber":26,"Text":"I odaziva se onima koji vjeruju i čine dobra djela i iz dobrote Svoje im i više pruža, a nevjernike čeka žestoka patnja"},{"SurahNumber":42,"VerseNumber":27,"Text":"A kad bi Allah Svojim robovima preobilnu opskrbu davao, oni bi se na Zemlji osilili, ali On je daje s mjerom, onoliko koliko hoće! Zaista On u potpunosti zna i vidi robove Svoje"},{"SurahNumber":42,"VerseNumber":28,"Text":"On je i Onaj Koji spušta kišu kad oni izgube svaku nadu i rasprostire milost Svoju; On je, uistinu, Zaštitnik, Hvaljeni"},{"SurahNumber":42,"VerseNumber":29,"Text":"Među znakovima Njegovim je stvaranje nebesa i Zemlje i živih bića koja je rasijao po njima; On ih je kadar sve sabrati kad bude htio"},{"SurahNumber":42,"VerseNumber":30,"Text":"Nesreća koja vas zadesi je zbog onoga što su ruke vaše stekle, a mnogo toga On i oprosti"},{"SurahNumber":42,"VerseNumber":31,"Text":"A vi Mu na Zemlji nećete moći umaći, i vi osim Allaha nemate ni zaštitnika ni pomagača"},{"SurahNumber":42,"VerseNumber":32,"Text":"I među znakovima Njegovim su lađe nalik na brda koje morem plove"},{"SurahNumber":42,"VerseNumber":33,"Text":"Ako želi, On umiri vjetar i one na površini njegovoj ostaju nepokretne - doista u tome ima znakova za svakog strpljivog, zahvalnog"},{"SurahNumber":42,"VerseNumber":34,"Text":"ili ih potopi, zbog onog što su zaradili - a mnogo toga On i oprosti"},{"SurahNumber":42,"VerseNumber":35,"Text":"da bi oni koji raspravljaju o ajetima i znakovima Našim znali da nemaju kud umaći"},{"SurahNumber":42,"VerseNumber":36,"Text":"Ono što vam je dato, samo je uživanje u životu dunjalučkom, a ono što je u Allaha - bolje je i trajnije za one koji vjeruju i na Gospodara svoga se oslanjaju"},{"SurahNumber":42,"VerseNumber":37,"Text":"I za one koji se klone velikih grijeha i razvrata i koji, kad se rasrde, opraštaju"},{"SurahNumber":42,"VerseNumber":38,"Text":"I za one koji se Gospodaru svome odazivaju, i namaz klanjaju, i o poslovima svojim se dogovaraju, a dio od onoga čime smo ih opskrbili udjeljuju"},{"SurahNumber":42,"VerseNumber":39,"Text":"i za one koji, kada ugnjetavanju budu izvrgnuti, uzvrate"},{"SurahNumber":42,"VerseNumber":40,"Text":"Kazna za zlo je slično zlo, a onoga koji oprosti i izmiri se Allah će nagraditi; On, uistinu, ne voli zulumćare"},{"SurahNumber":42,"VerseNumber":41,"Text":"A onaj ko uzvrati nakon što mu je zulum učinjen, pa takvi ne mogu biti kažnjeni"},{"SurahNumber":42,"VerseNumber":42,"Text":"Bit će kažnjeni oni koji ljude tlače i bez ikakva osnova red na Zemlji narušavaju; njih čeka bolna patnja"},{"SurahNumber":42,"VerseNumber":43,"Text":"A ko se strpi i oprosti, doista to u istinske postupke spada"},{"SurahNumber":42,"VerseNumber":44,"Text":"A kome Allah da da je u zabludi, tome pomagača poslije Njega neće biti! I ti ćeš vidjeti kako će zulumćari, kad ugledaju patnju, povikati: \"Postoji li ikakav način da budemo opet vraćeni"},{"SurahNumber":42,"VerseNumber":45,"Text":"I vidjet ćeš kako se poniženi i klonuli Vatri izlažu, a oni je kradimice gledaju. Oni koji su vjerovali, reći će: \"Doista su stradalnici oni koji na Kijametskom danu i sebe i porodice svoje upropaste!\" A zar zulumćari neće biti u neprestanoj patnji"},{"SurahNumber":42,"VerseNumber":46,"Text":"Njima neće biti zaštitnika da im pomognu, osim Allaha; a kome Allah da da je u zabludi, takav put spasa neće ni imati"},{"SurahNumber":42,"VerseNumber":47,"Text":"Odazovite se Gospodaru svome prije nego što dođe Dan koji Allah neće zaustaviti. Taj Dan utočišta nećete imati i nećete moći poricati"},{"SurahNumber":42,"VerseNumber":48,"Text":"A ako se okrenu - pa, Mi tebe nismo ni poslali da nad njima bdiješ, ti si dužan samo saopćiti. Kad čovjeku damo da milost Našu osjeti, on joj se obraduje, a kad ih zadesi kakva nesreća zbog onoga što su uradile ruke njihove, onda čovjek blagodati ne priznaje"},{"SurahNumber":42,"VerseNumber":49,"Text":"Allahova je vlast na nebesima i na Zemlji. On stvara šta hoće! Dariva ženskinje kome hoće, a kome hoće - muškinje"},{"SurahNumber":42,"VerseNumber":50,"Text":"ili im daje i muškinje i ženskinje, a kome hoće, da da je bez poroda; On je, uistinu, Onaj Koji sve zna i svemoćan je"},{"SurahNumber":42,"VerseNumber":51,"Text":"Nijednom čovjeku nije dato da mu se Allah obraća, osim objavom, ili iza zastora, ili da pošalje izaslanika, pa s dozvolom Njegovom objavi ono što On hoće. On je, zaista, uzvišen i mudar"},{"SurahNumber":42,"VerseNumber":52,"Text":"Tako Mi i tebi objavljujemo Kur'an iz odredbe Naše. Ti nisi znao šta je Knjiga, niti što je vjerovanje, ali smo je Mi učinili svjetlom pomoću kojeg upućujemo one robove Naše koje želimo. A Ti, zaista, ukazuješ na Pravi put"},{"SurahNumber":42,"VerseNumber":53,"Text":"na put Allahov, Kome pripada sve što je na nebesima i sve što je na Zemlji. I, eto, Allahu se sve vraća"},{"SurahNumber":43,"VerseNumber":1,"Text":"Ha-mim"},{"SurahNumber":43,"VerseNumber":2,"Text":"Tako Mi Knjige jasne"},{"SurahNumber":43,"VerseNumber":3,"Text":"Mi je objavljujemo kao Kur'an na arapskom jeziku, da biste razumjeli"},{"SurahNumber":43,"VerseNumber":4,"Text":"a on je u Glavnoj knjizi, u Nas, cijenjen i savršen"},{"SurahNumber":43,"VerseNumber":5,"Text":"Zar da odustanemo Opomenu vam saopćavati zato što svaku mjeru zla prelazite"},{"SurahNumber":43,"VerseNumber":6,"Text":"A koliko smo Mi prijašnjim narodima vjerovjesnika poslali"},{"SurahNumber":43,"VerseNumber":7,"Text":"i nijedan im vjerovjesnik nije došao, a da ga nisu izrugivali"},{"SurahNumber":43,"VerseNumber":8,"Text":"Zato smo uništavali one koji su od ovih moćniji bili, a prethodio je primjer prijašnjih naroda"},{"SurahNumber":43,"VerseNumber":9,"Text":"Pa ako ih upitaš ko je stvorio nebesa i Zemlju, oni će sigurno reći: \"Stvorio ih je Silni i Sveznajući"},{"SurahNumber":43,"VerseNumber":10,"Text":"Onaj Koji vam je Zemlju kolijevkom učinio i po njoj vam prolaze stvorio, da biste se usmjeravali"},{"SurahNumber":43,"VerseNumber":11,"Text":"Onaj Koji s neba s mjerom spušta vodu, pomoću koje u život vraćamo mrtve predjele - tako ćete i vi biti iz grobova izvedeni"},{"SurahNumber":43,"VerseNumber":12,"Text":"Onaj Koji stvara stvorenja svake vrste i daje vam lađe i stoku da na njima putujete"},{"SurahNumber":43,"VerseNumber":13,"Text":"da se na palubama i leđima njihovim smjestite i da se, potom, kada se smjestite na njih, sjetite blagodati Gospodara svoga i da reknete: \"Slavljen i Uzvišen neka je Onaj Koji nam je ovo potčinio, mi to sami ne bismo mogli postići"},{"SurahNumber":43,"VerseNumber":14,"Text":"i mi ćemo se sigurno Gospodaru svome vratiti"},{"SurahNumber":43,"VerseNumber":15,"Text":"A oni Njemu jedan dio Njegovih robova pripisuju. Čovjek je, zaista, očevidni nezahvalnik"},{"SurahNumber":43,"VerseNumber":16,"Text":"Zar da između onih koje On stvara uzima Sebi kćeri, a vama odabire sinove"},{"SurahNumber":43,"VerseNumber":17,"Text":"A kad neko od njih bude obaviješten o onome što Svemilosnom sličnim pripisuje, lice mu se ojađenom pomrači"},{"SurahNumber":43,"VerseNumber":18,"Text":"Zar da ono koje u nakitu biva podizano i koje pri sporenju nejasno zbori pripisuju Allahu"},{"SurahNumber":43,"VerseNumber":19,"Text":"Oni meleke koji su robovi Svemilosnog ženskinjem smatraju. Da nisu prisustvovali stvaranju njihovu?! Njihova tvrdnja bit će zapisana i oni će odgovarati"},{"SurahNumber":43,"VerseNumber":20,"Text":"I oni vele: \"Da je htio Svemilosni, njih ne bismo obožavali!\" Oni o tome ništa ne znaju, oni samo lažu"},{"SurahNumber":43,"VerseNumber":21,"Text":"Ili smo im dali Knjigu prije toga pa se nje pridržavaju"},{"SurahNumber":43,"VerseNumber":22,"Text":"Oni čak govore: \"Mi smo zatekli pretke naše kako ispovijedaju vjeru i, prateći njihove tragove, mi smo na Pravom putu"},{"SurahNumber":43,"VerseNumber":23,"Text":"Isto tako, prije tebe, Mi ni u jedan grad nismo poslanika poslali, a da oni koji su raskošno živjeli nisu govorili: \"Zatekli smo pretke naše kako ispovijedaju vjeru i mi tragove njihove slijedimo"},{"SurahNumber":43,"VerseNumber":24,"Text":"Zar i onda\", govorio bi on, \"kad vam ja donosim bolju od one koju ste od predaka vaših upamtili?\" A oni bi odgovarali: \"Ne vjerujemo mi u ono što je po vama poslano"},{"SurahNumber":43,"VerseNumber":25,"Text":"I Mi smo ih kažnjavali, pa vidi kakav je bio kraj onih koji su poslanike u laž ugonili"},{"SurahNumber":43,"VerseNumber":26,"Text":"A kad Ibrahim reče ocu svome i narodu svome: \"Nemam ja ništa s onima koje vi obožavate"},{"SurahNumber":43,"VerseNumber":27,"Text":"osim s Onim Koji me je stvorio, jer će me On, doista, na Pravi put uputiti"},{"SurahNumber":43,"VerseNumber":28,"Text":"I On to učini riječju trajnom za potomstvo svoje, da bi se vratili"},{"SurahNumber":43,"VerseNumber":29,"Text":"A Ja sam čak dopustio ovima, a i precima njihovim da uživaju sve dok im nije došla Istina i Poslanik očevidni"},{"SurahNumber":43,"VerseNumber":30,"Text":"A kad im je Istina došla, rekoše: \"Ovo je vradžbina, i mi u nju nikako ne vjerujemo"},{"SurahNumber":43,"VerseNumber":31,"Text":"I rekoše: \"Zašto ovaj Kur'an nije objavljen nekom velikom čovjeku iz ova dva grada"},{"SurahNumber":43,"VerseNumber":32,"Text":"A da oni ne raspodjeljuju milost Gospodara tvoga?! Mi raspodjeljujemo među njima ono što im je potrebno za život na dunjaluku i Mi jedne nad drugima uzdižemo po stepenima, da bi jedni druge uzimali da im služe. A milost Gospodara tvoga bolja je od onoga što oni gomilaju"},{"SurahNumber":43,"VerseNumber":33,"Text":"A da neće svi ljudi postati jedan ummet - nevjernici, Mi bismo krovove kuća, onih koji ne vjeruju u Svemilosnog, od srebra učinili, a i stepeništa uz koja se penju"},{"SurahNumber":43,"VerseNumber":34,"Text":"i vrata kuća njihovih i divane na kojima se odmaraju"},{"SurahNumber":43,"VerseNumber":35,"Text":"i ukrase od zlata bismo im dali, jer sve je to samo uživanje u životu dunjalučkom, a ahiret, u Gospodara tvoga, bit će za bogobojazne"},{"SurahNumber":43,"VerseNumber":36,"Text":"Onome ko se bude slijepim pravio pred Opomenom Svemilosnog, Mi ćemo šejtana natovariti, pa će mu on nerazdvojni drug postati"},{"SurahNumber":43,"VerseNumber":37,"Text":"oni - šejtani ljude će od Pravog puta odvraćati, a oni će misliti da su na Pravom putu"},{"SurahNumber":43,"VerseNumber":38,"Text":"I kada koji od njih dođe pred Nas, reći će: \"Kamo sreće da je između mene i tebe bila tolika razdaljina kolika je između istoka i zapada! Kako si ti bio zao drug"},{"SurahNumber":43,"VerseNumber":39,"Text":"Taj dan neće vam koristiti to što ćete u patnji zajedno biti, kad ste zulum činili"},{"SurahNumber":43,"VerseNumber":40,"Text":"Zar ti da dozoveš gluhe i uputiš slijepe i one koji su u očitaj zabludi"},{"SurahNumber":43,"VerseNumber":41,"Text":"Ako bismo ti dušu uzeli, njih bismo, sigurno, kaznili"},{"SurahNumber":43,"VerseNumber":42,"Text":"ili, kad bismo ti htjeli pokazati ono što smo im obećali, pa Mi nad njima, zaista, potpunu moć imamo"},{"SurahNumber":43,"VerseNumber":43,"Text":"Zato se drži onoga što ti se objavljuje, a ti si, uistinu, na Pravom putu"},{"SurahNumber":43,"VerseNumber":44,"Text":"Kur'an je, zaista, čast i tebi i narodu tvome; pa bit ćete pitani"},{"SurahNumber":43,"VerseNumber":45,"Text":"A pitaj one koje smo prije tebe od Naših poslanika poslali-da li smo Mi naređivali da se, osim Svemilosnog, božanstva obožavaju"},{"SurahNumber":43,"VerseNumber":46,"Text":"Još davno Mi smo poslali Musaa sa znamenjima Našim faraonu i glavešinama njegovim, i on je rekao: \"Ja sam, doista, Gospodara svjetova poslanik"},{"SurahNumber":43,"VerseNumber":47,"Text":"I pošto im je donio znakove Naše, oni su ih, odjednom, počeli ismijavati"},{"SurahNumber":43,"VerseNumber":48,"Text":"A nismo im pokazivali nijedan znak a da nije veći bio nego prethodni! I patnji smo ih podvrgli, ne bi li se povratili"},{"SurahNumber":43,"VerseNumber":49,"Text":"A oni su govorili: \"O ti, čarobnjače! Moli za nas Gospodara svoga, na temelju tebi datog obećanja, mi ćemo sigurno Pravim putem poći"},{"SurahNumber":43,"VerseNumber":50,"Text":"A čim bismo ih nevolje oslobodili, začas bi obavezu prekršili"},{"SurahNumber":43,"VerseNumber":51,"Text":"I faraon obznani narodu svome: \"O narode moj\", reče on, \"zar meni ne pripada vlast u Misiru i ove rijeke koje ispred mene teku - ne vidite li"},{"SurahNumber":43,"VerseNumber":52,"Text":"Svakako sam ja bolji od ovoga bijednika koji jedva razgovijetno govori"},{"SurahNumber":43,"VerseNumber":53,"Text":"Zašto mu nisu stavljene narukvice od zlata, ili zašto zajedno s njim nisu došli meleci"},{"SurahNumber":43,"VerseNumber":54,"Text":"I on lahkoumnim učini narod svoj, pa mu se pokoriše; oni su, doista, bili narod buntovni"},{"SurahNumber":43,"VerseNumber":55,"Text":"A kad izazvaše Naš gnjev, Mi ih kaznismo i sve ih potopismo"},{"SurahNumber":43,"VerseNumber":56,"Text":"i učinismo ih primjerom i poukom narodima kasnijim"},{"SurahNumber":43,"VerseNumber":57,"Text":"A kad je narodu tvome kao primjer naveden sin Merjemin, odjednom su oni, zbog toga, uz smijeh zagalamili"},{"SurahNumber":43,"VerseNumber":58,"Text":"i rekli: \"Da li su naša božanstva bolja ili on?\" A naveli su ti ga kao primjer samo zato da bi se prepirali. Štaviše, oni su narod svađalački"},{"SurahNumber":43,"VerseNumber":59,"Text":"On je bio samo rob na koga smo Mi blagodati prosuli i učinili ga primjerom sinovima Israilovim"},{"SurahNumber":43,"VerseNumber":60,"Text":"A da hoćemo, Mi bismo učinili da vas na Zemlji meleci naslijede"},{"SurahNumber":43,"VerseNumber":61,"Text":"zaista je on predznak Smaka svijeta, zato nikako ne sumnjajte u njega i slijedite Mene! Ovo je Pravi put"},{"SurahNumber":43,"VerseNumber":62,"Text":"i neka vas šejtan nikako ne odvrati; on vam je, doista, neprijatelj otvoreni"},{"SurahNumber":43,"VerseNumber":63,"Text":"A kad je Isa očite znakove donio, on je rekao: \"Donosim vam mudrost i dolazim da vam objasnim ono u čemu se razilazite. Zato se Allaha bojte i meni se pokoravajte"},{"SurahNumber":43,"VerseNumber":64,"Text":"Allah je i moj i vaš Gospodar, pa Njemu u ibadetu budite! Ovo je Pravi put"},{"SurahNumber":43,"VerseNumber":65,"Text":"Ali su se stranke iz redova njihovih podvojile. Pa teško onima koji su zulum učinili od kazne na Danu bolnome"},{"SurahNumber":43,"VerseNumber":66,"Text":"Čekaju li oni drugo doli da im Smak svijeta dođe nenadano, i da oni i ne osjete"},{"SurahNumber":43,"VerseNumber":67,"Text":"Taj dan prijatelji će jedni drugima neprijatelji biti, osim onih koji su se Allaha bojali i grijeha klonili"},{"SurahNumber":43,"VerseNumber":68,"Text":"O robovi Moji, za vas danas straha neće biti, niti ćete tugovati"},{"SurahNumber":43,"VerseNumber":69,"Text":"A onima koji su u ajete Naše vjerovali i koji su muslimani bili - bit će rečeno"},{"SurahNumber":43,"VerseNumber":70,"Text":"Uđite u Džennet, vi i supružnici vaši, radosni"},{"SurahNumber":43,"VerseNumber":71,"Text":"Oni će biti služeni iz posuda i čaša od zlata. U njemu će biti sve što duše zažele i čime se oči naslađuju, i u njemu ćete vječno boraviti"},{"SurahNumber":43,"VerseNumber":72,"Text":"Eto, to je Džennet koji ste u nasljedstvo dobili za ono što ste radili"},{"SurahNumber":43,"VerseNumber":73,"Text":"u njemu ćete raznovrsnog voća imati koje ćete jesti"},{"SurahNumber":43,"VerseNumber":74,"Text":"Doista će prestupnici u patnji džehennemskoj vječno ostati"},{"SurahNumber":43,"VerseNumber":75,"Text":"ona im neće ublažena biti i nikakve nade u spas neće imati. Oni će u njoj očajni biti"},{"SurahNumber":43,"VerseNumber":76,"Text":"Nismo im Mi zulum učinili, nego su oni baš zulumćari bili"},{"SurahNumber":43,"VerseNumber":77,"Text":"Oni će dozivati: \"O Malik! Neka nas Gospodar tvoj dokrajči!\", a on će reći: \"Doista vi tu ostajete"},{"SurahNumber":43,"VerseNumber":78,"Text":"Mi smo vam slali Istinu, ali većina vas istinu prezire"},{"SurahNumber":43,"VerseNumber":79,"Text":"Ako oni pletu zamke, i Mi ćemo zamke njima postaviti"},{"SurahNumber":43,"VerseNumber":80,"Text":"Zar oni misle da Mi ne čujemo šta oni nasamo razgovaraju i kako se među sobom dogovaraju? Čujemo Mi, a izaslanici Naši, koji su uz njih, zapisuju"},{"SurahNumber":43,"VerseNumber":81,"Text":"Reci: \"Kad bi Svemilosni imao dijete, ja bih Mu i tada prvi ibadet činio"},{"SurahNumber":43,"VerseNumber":82,"Text":"Neka je Slavljen i Uzvišen Gospodar nebesa i Zemlje, i Gospodar Arša, od onoga kako Ga oni opisuju"},{"SurahNumber":43,"VerseNumber":83,"Text":"Pa, ti ih ostavi neka se upuštaju u zabludu i zabavljaju dok ne dožive Dan kojim im se prijeti"},{"SurahNumber":43,"VerseNumber":84,"Text":"On je Onaj Koji je i na nebu Bog, a i na Zemlji Bog. On je Mudri i Sveznajući"},{"SurahNumber":43,"VerseNumber":85,"Text":"I neka je uzvišen Onaj Čija je vlast na nebesima i na Zemlji, i između njih, On jedini zna kada će Smak svijeta biti, i Njemu ćete se svi vratiti"},{"SurahNumber":43,"VerseNumber":86,"Text":"Oni koje oni, pored Njega, mole - neće se moći za druge zauzimati; moći će samo oni koji Istinu priznaju, oni koji znaju"},{"SurahNumber":43,"VerseNumber":87,"Text":"A ako ih zapitaš ko ih je stvorio, sigurno će reći: \"Allah!\" Pa kuda se onda odmeću"},{"SurahNumber":43,"VerseNumber":88,"Text":"A Poslanik reče: \"Gospodaru moj, ovo su, zaista, ljudi koji ne vjeruju"},{"SurahNumber":43,"VerseNumber":89,"Text":"Pa ti se okreni od njih i reci: \"Selam!\" Sigurno će oni znati"},{"SurahNumber":44,"VerseNumber":1,"Text":"Ha-mim"},{"SurahNumber":44,"VerseNumber":2,"Text":"Tako mi Knjige jasne"},{"SurahNumber":44,"VerseNumber":3,"Text":"Mi smo je objavili u Blagoslovljenoj noći, i Mi, doista, upozoravamo"},{"SurahNumber":44,"VerseNumber":4,"Text":"u njoj se raščlanjuje svaka odredba savršena"},{"SurahNumber":44,"VerseNumber":5,"Text":"po zapovijedi Našoj! Mi smo, zaista, slali poslanike"},{"SurahNumber":44,"VerseNumber":6,"Text":"kao milost Gospodara tvoga - a On je, uistinu, Svečujući i Sveznajući"},{"SurahNumber":44,"VerseNumber":7,"Text":"Gospodara nebesa i Zemlje, i onoga što je između njih - ako čvrsto vjerujete"},{"SurahNumber":44,"VerseNumber":8,"Text":"drugog boga osim Njega nema; On život i smrt daje - Gospodar vaš i Gospodar vaših predaka davnih"},{"SurahNumber":44,"VerseNumber":9,"Text":"Ali, oni sumnjaju i zabavljaju se"},{"SurahNumber":44,"VerseNumber":10,"Text":"Pa ti zato sačekaj Dan kad će se na nebu vidljivi dim pojaviti"},{"SurahNumber":44,"VerseNumber":11,"Text":"koji će ljude prekriti: \"Ovo je bolna patnja"},{"SurahNumber":44,"VerseNumber":12,"Text":"Gospodaru naš, otkloni patnju od nas, mi ćemo, sigurno, vjerovati"},{"SurahNumber":44,"VerseNumber":13,"Text":"A kako da tada pouku prime, a već im je bio došao Poslanik jasni"},{"SurahNumber":44,"VerseNumber":14,"Text":"od koga se oni potom okrenuše i rekoše: \"Poučeni - umno poremećeni"},{"SurahNumber":44,"VerseNumber":15,"Text":"A kad bismo malo patnju otklonili, vi biste se sigurno u nevjerovanje vratili"},{"SurahNumber":44,"VerseNumber":16,"Text":"ali na Dan kada ih najžešće zgrabimo, zbilja ćemo ih kazniti"},{"SurahNumber":44,"VerseNumber":17,"Text":"A Mi smo i prije njih faraonov narod u iskušenje stavili, i došao im je plemeniti poslanik"},{"SurahNumber":44,"VerseNumber":18,"Text":"Predajte meni Allahove robove! Ja sam vam, zaista, poslanik pouzdani"},{"SurahNumber":44,"VerseNumber":19,"Text":"i ne uzdižite se iznad Allaha, ja vam donosim dokaz očevidni"},{"SurahNumber":44,"VerseNumber":20,"Text":"i ja se obraćam i svome i vašem Gospodaru, da me ne gađate"},{"SurahNumber":44,"VerseNumber":21,"Text":"a ako mi ne vjerujete, onda me na miru ostavite"},{"SurahNumber":44,"VerseNumber":22,"Text":"I on pozva u pomoć Gospodara svoga: \"Ovo je, doista, narod prestupnički"},{"SurahNumber":44,"VerseNumber":23,"Text":"Izvedi noću robove Moje, vi ćete slijeđeni biti"},{"SurahNumber":44,"VerseNumber":24,"Text":"i ostavi more nek miruje, oni su vojska koja će zaista potopljena biti"},{"SurahNumber":44,"VerseNumber":25,"Text":"I koliko ostaviše bašča i izvora"},{"SurahNumber":44,"VerseNumber":26,"Text":"i njiva zasijanih i boravišta divnih"},{"SurahNumber":44,"VerseNumber":27,"Text":"i blagodati u kojima su uživali"},{"SurahNumber":44,"VerseNumber":28,"Text":"Tako to bi, i Mi smo to u nasljedstvo drugima ostavili"},{"SurahNumber":44,"VerseNumber":29,"Text":"ni nebo ih ni Zemlja nisu oplakivali, i nisu bili sačekani"},{"SurahNumber":44,"VerseNumber":30,"Text":"A sinove smo Israilove ponižavajuće patnje spasili"},{"SurahNumber":44,"VerseNumber":31,"Text":"od faraona - on je bio zbilja nadmen, jedan od onih koji su u zlu svaku mjeru prevršili"},{"SurahNumber":44,"VerseNumber":32,"Text":"i znajući kakvi su, nad svjetovima smo ih odabrali"},{"SurahNumber":44,"VerseNumber":33,"Text":"i neka smo im znamenja puna očite kušnje dali"},{"SurahNumber":44,"VerseNumber":34,"Text":"A oni, doista, govore"},{"SurahNumber":44,"VerseNumber":35,"Text":"Postoji samo naša prva smrt, mi nećemo biti oživljeni"},{"SurahNumber":44,"VerseNumber":36,"Text":"pretke naše nam dovedite, ako je istina to što govorite"},{"SurahNumber":44,"VerseNumber":37,"Text":"Da li su bolji oni ili narod Tubbe'ov i oni prije njega? Njih smo uništili jer su prestupnici bili"},{"SurahNumber":44,"VerseNumber":38,"Text":"Mi nismo stvorili nebesa i Zemlju i ono što je između njih igrajući se"},{"SurahNumber":44,"VerseNumber":39,"Text":"Mi smo ih stvorili s Istinom, ali većina njih ne zna"},{"SurahNumber":44,"VerseNumber":40,"Text":"Zbilja će Dan suda svima njima rok određeni biti"},{"SurahNumber":44,"VerseNumber":41,"Text":"Dan, kada bližnji neće nimalo od koristi bližnjem biti, niti će biti pomognuti"},{"SurahNumber":44,"VerseNumber":42,"Text":"I osim onih kojima se Allah smiluje. On je, uistinu, Silni i Milostivi"},{"SurahNumber":44,"VerseNumber":43,"Text":"A drvo zekkum zbilja je"},{"SurahNumber":44,"VerseNumber":44,"Text":"hrana grešnika"},{"SurahNumber":44,"VerseNumber":45,"Text":"kao uljani talog u trbuhu će vreti"},{"SurahNumber":44,"VerseNumber":46,"Text":"kao što voda ključala vrije"},{"SurahNumber":44,"VerseNumber":47,"Text":"Ščepajte ga i usred Ognja odvucite"},{"SurahNumber":44,"VerseNumber":48,"Text":"a zatim mu, za kaznu, na glavu vodu koja ključa izlijevajte"},{"SurahNumber":44,"VerseNumber":49,"Text":"Kušaj, ta ti si, baš, \"moćan\" i \"poštovan"},{"SurahNumber":44,"VerseNumber":50,"Text":"Ovo je, zaista, ono u što ste sumnjali"},{"SurahNumber":44,"VerseNumber":51,"Text":"A bogobojazni će, zaista, na sigurnom mjestu biti"},{"SurahNumber":44,"VerseNumber":52,"Text":"usred bašča i izvora"},{"SurahNumber":44,"VerseNumber":53,"Text":"u dibu i kadifu obučeni i jedni prema drugima okrenuti"},{"SurahNumber":44,"VerseNumber":54,"Text":"Eto, tako će biti i Mi ćemo ih hurijama, krupnih očiju, ženiti"},{"SurahNumber":44,"VerseNumber":55,"Text":"Tamo će moći, sigurni, koju hoće vrstu voća tražiti"},{"SurahNumber":44,"VerseNumber":56,"Text":"tu, poslije one prve smrti, smrt više neće okusiti i On će ih patnje u Ognju sačuvati"},{"SurahNumber":44,"VerseNumber":57,"Text":"blagodat će to od Gospodara tvoga biti; to će, zaista, biti uspjeh veliki"},{"SurahNumber":44,"VerseNumber":58,"Text":"A njega-Kur'an lahkim smo učinili, na jeziku tvome, da bi se oni prisjetili"},{"SurahNumber":44,"VerseNumber":59,"Text":"Ti zato čekaj, a i oni čekaju"},{"SurahNumber":45,"VerseNumber":1,"Text":"Ha-mim"},{"SurahNumber":45,"VerseNumber":2,"Text":"Knjigu objavljuje Allah, Silni i Mudri"},{"SurahNumber":45,"VerseNumber":3,"Text":"Na nebesima i na Zemlji, zaista, postoje znakovi za vjernike"},{"SurahNumber":45,"VerseNumber":4,"Text":"U stvaranju vas i živih bića koja je razasuo, znakovi su za ljude koji su čvrsto uvjereni"},{"SurahNumber":45,"VerseNumber":5,"Text":"i u smjeni noći i dana, i opskrbi - kiši koju Allah s neba spušta da pomoću nje zemlju, nakon mrtvila njezina, oživi i usmjeravanju vjetrova - znakovi su za ljude koji razumiju"},{"SurahNumber":45,"VerseNumber":6,"Text":"To su Allahovi ajeti i znakovi koje ti kao istinu navodimo, pa u koje će, ako ne u Allahove riječi i znakove Njegove, oni vjerovati"},{"SurahNumber":45,"VerseNumber":7,"Text":"Teško svakom lašcu, velikom grešniku"},{"SurahNumber":45,"VerseNumber":8,"Text":"I koji čuje Allahove ajete kad mu se uče, zatim ustraje u nevjerovanju, oholeći se kao da ih ni čuo nije - njemu patnju bolnu navijesti"},{"SurahNumber":45,"VerseNumber":9,"Text":"A kad sazna za neke Naše ajete, on im se ruga. Takve ponižavajuća patnja čeka"},{"SurahNumber":45,"VerseNumber":10,"Text":"Pred njima je Džehennem, i ni od kakve koristi im neće biti ono što su stekli, ni oni koje su, pored Allaha, za zaštitnike uzeli, i njih čeka patnja golema"},{"SurahNumber":45,"VerseNumber":11,"Text":"Ovo je Uputa, a one koji ne vjeruju u ajete i znakove Gospodara svoga čeka bolna, najveća kazna"},{"SurahNumber":45,"VerseNumber":12,"Text":"Allah je Onaj Koji vam je potčinio more da bi lađe, odredbom Njegovom, po njemu plovile, da biste mogli tražiti blagodati Njegove i da biste bili zahvalni"},{"SurahNumber":45,"VerseNumber":13,"Text":"I potčinio vam je ono što je na nebesima i na Zemlji, sve je od Njega! To su, zaista, znaci za ljude koji razmišljaju"},{"SurahNumber":45,"VerseNumber":14,"Text":"Reci onima koji vjeruju da oproste onima koji se ne nadaju Allahovim blagodatima da bi On \"nagradio\" te ljude za ono što su radili"},{"SurahNumber":45,"VerseNumber":15,"Text":"Onaj koji čini dobro - sebi ga čini, a onaj koji čini zlo - protiv sebe radi; a na kraju ćete se Gospodaru svome vratiti"},{"SurahNumber":45,"VerseNumber":16,"Text":"Sinovima smo Israilovim Knjigu i vlast, i vjerovjesništvo dali, i iz ljepota ih opskrbili, i nad ostalim svjetovima ih odlikovali"},{"SurahNumber":45,"VerseNumber":17,"Text":"I jasne smo im dokaze o vjeri dali, a oni su se podvojili baš onda kad su do saznanja došli, i to zbog neprijateljstva i međusobne zavisti. Gospodar tvoj će im na Kijametskom danu sigurno presuditi u vezi s onim u čemu su se razilazili"},{"SurahNumber":45,"VerseNumber":18,"Text":"A tebi smo poslije odredili da u vjeri ideš pravcem određenim, zato ga slijedi i ne povodi se za hirovima onih koji ne znaju"},{"SurahNumber":45,"VerseNumber":19,"Text":"oni te, zbilja, od Allaha nimalo odbraniti ne mogu! Zulumćari su jedni drugima zaštitnici, a Allah je zaštitnik bogobojaznih"},{"SurahNumber":45,"VerseNumber":20,"Text":"Ovaj Kur' an putokaz je ljudima, i uputa i milost onima koji čvrsto vjeruju"},{"SurahNumber":45,"VerseNumber":21,"Text":"Misle li oni koji čine zla djela da ćemo s njima postupiti jednako kao s onima koji vjeruju i dobra djela čine, da će u ovom životu i nakon smrti biti isti?! Kako loše rasuđuju"},{"SurahNumber":45,"VerseNumber":22,"Text":"A Allah je nebesa i Zemlju s Istinom stvorio i zato da bi svaka osoba bila nagrađena ili kažnjena prema onom šta je zaradila, i njima zulum učinjen neće biti"},{"SurahNumber":45,"VerseNumber":23,"Text":"Šta misliš o onome koji je svoju strast za boga svoga uzeo, onome kome je Allah, a on svjestan bio dao da je u zabludi, i sluh njegov, i srce njegovo zapečatio, a pred oči njegove koprenu stavio? Ko će ga, ako neće Allah, na Pravi put uputiti? Zašto se ne prisjetite"},{"SurahNumber":45,"VerseNumber":24,"Text":"I oni vele: \"Postoji samo život naš zemaljski, živimo i umiremo, jedino nas vrijeme uništi.\" A oni o tome baš ništa ne znaju, oni samo nagađaju"},{"SurahNumber":45,"VerseNumber":25,"Text":"A kad im se Naši ajeti jasni kazuju, drugog dokaza nemaju osim što kažu: \"Pretke naše u život povratite, ako je istina to što govorite"},{"SurahNumber":45,"VerseNumber":26,"Text":"Reci: \"Allah vam daje život, zatim će učiniti da poumirete, a poslije će vas na Kijametskom danu sabrati, u to nema nikakve sumnje, ali većina ljudi ne zna"},{"SurahNumber":45,"VerseNumber":27,"Text":"Allahova je vlast na nebesima i na Zemlji! A na dan kad nastupi Čas oživljenja, taj dan oni koji su laži slijedili bit će izgubljeni"},{"SurahNumber":45,"VerseNumber":28,"Text":"I vidjet ćeš sve ummete kako kleče; svaki ummet bit će pozvan prema svojoj Knjizi: \"Danas ćete biti nagrađeni ili kažnjeni prema tome kako ste postupali"},{"SurahNumber":45,"VerseNumber":29,"Text":"Ova Knjiga Naša o vama će samo istinu reći, jer smo naredili da se zapiše sve što ste radili"},{"SurahNumber":45,"VerseNumber":30,"Text":"One koji su vjerovali i dobra djela činili Gospodar njihov u milost Svoju će uvesti. To će biti uspjeh očiti"},{"SurahNumber":45,"VerseNumber":31,"Text":"A onima koji nisu vjerovali: \"Zar vam ajeti Moji nisu kazivani, ali vi ste se oholili i narod prestupnički bili"},{"SurahNumber":45,"VerseNumber":32,"Text":"Kad se govorilo: \"Allahovo je obećanje, zaista, istina! I u Čas oživljenja nema nimalo sumnje\", vi ste govorili: \"Mi ne znamo šta je Čas oživljenja, mi samo zamišljamo, mi nismo uvjereni"},{"SurahNumber":45,"VerseNumber":33,"Text":"I ukazat će im se loša djela njihova, i sa svih strana skolit će ih ono čemu su se rugali"},{"SurahNumber":45,"VerseNumber":34,"Text":"i bit će rečeno: \"Danas ćemo mi vas zaboraviti kao što ste i vi susret na Dan ovaj vaš zaboravili; Vatra će vam prebivalište biti i niko vam pomoći neće moći"},{"SurahNumber":45,"VerseNumber":35,"Text":"zato što ste se Allahovim ajetima i znakovima rugali i što vas je život na Zemlji bio obmanuo.\" Zato danas iz Vatre neće biti izvedeni, niti će im biti udovoljeno da blagonaklonost za povratak traže"},{"SurahNumber":45,"VerseNumber":36,"Text":"Pa, neka je sva hvala Allahu, Gospodaru nebesa i Gospodaru Zemlje, Gospodaru svih svjetova"},{"SurahNumber":45,"VerseNumber":37,"Text":"Njemu pripada veličanstvenost na nebesima i na Zemlji, On je Silni i Mudri"}]}