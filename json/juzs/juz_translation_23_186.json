{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"Kuma ba Mu saukar da waɗansu runduna ba daga sama a kan (halaka) mutãnensa, daga bãyansa, kuma bã zã Mu kasance. Mãsu saukarwa ba"},{"SurahNumber":36,"VerseNumber":29,"Text":"Ba ta kasance ba face tsawa guda, sa'an nan sai gã su sõmammu"},{"SurahNumber":36,"VerseNumber":30,"Text":"Yã nadãma a kan bãyĩNa! Wani Manzo bã ya zuwa gare su fãce sun kasance sunã mãsu yi masa izgili"},{"SurahNumber":36,"VerseNumber":31,"Text":"Ba su gani ba, da yawa Muka halakar da (mutãnen) ƙarnõni a gabãninsu kuma cẽwa su bã zã su kõmo ba"},{"SurahNumber":36,"VerseNumber":32,"Text":"Kuma lalle bãbu kõwa fãce waɗanda ake halartarwa ne a wurinMu"},{"SurahNumber":36,"VerseNumber":33,"Text":"Kuma ãyã ce a gare su: ¡asã matacciya, Mu rãyar da ita, Mu fitar da ƙwãya daga gare ta, sai gã shi daga gare ta suke ci"},{"SurahNumber":36,"VerseNumber":34,"Text":"Kuma Muka sanya, a cikinta (ƙasã), waɗansu gõnaki na dabĩno da inabõbi, kuma Muka ɓuɓɓugar da ruwa daga marẽmari a cikinta"},{"SurahNumber":36,"VerseNumber":35,"Text":"Dõmin su ci 'ya'yan itãcensa, alhãli kuwa hannãyensu ba su aikata shi ba. Shin, to, bã zã su gõdẽ ba"},{"SurahNumber":36,"VerseNumber":36,"Text":"Tsarki ya tabbata ga Wanda Ya halitta nau'uka, namiji da mace, dukansu, daga abin da ƙasã ke tsirarwa, kuma daga kansu, kuma daga abin da ba su sani ba"},{"SurahNumber":36,"VerseNumber":37,"Text":"Kuma ãyã ce a gare su: Dare Muna feɗe rãna daga gare shi, sai gã su sunã mãsu shiga duhu"},{"SurahNumber":36,"VerseNumber":38,"Text":"Kuma rãnã tanã gudãna zuwa ga wani matabbaci nãta. Wannan ƙaddarãwar Mabuwãyi ne, Masani"},{"SurahNumber":36,"VerseNumber":39,"Text":"Kuma da watã Mun ƙaddara masa manzilõli, har ya kõma kamar tsumagiyar murlin dabĩno wadda ta tsũfa"},{"SurahNumber":36,"VerseNumber":40,"Text":"Rãnã bã ya kamãta a gare ta, ta riski watã. Kuma dare bã ya kamãta a gare shi ya zama mai tsẽre wa yini, kuma dukansua cikin sarari guda suke yin iyo"},{"SurahNumber":36,"VerseNumber":41,"Text":"Kuma ãyã ce a gare su. Lalle Mũ, Mun ɗauki zuriyarsu a cikin jirgin, wanda aka yi wa lõdi"},{"SurahNumber":36,"VerseNumber":42,"Text":"Kuma Muka halitta musu, daga irinsa, abin da suke hawa"},{"SurahNumber":36,"VerseNumber":43,"Text":"Kuma idan Mun so, zã Mu nutsar da su, har bãbu kururuwar neman ãgaji, a gare su, kuma ba su zama anã tsirar da su ba"},{"SurahNumber":36,"VerseNumber":44,"Text":"Sai fa bisa ga wata rahama daga gare Mu, da jiyarwa dãɗi zuwa ga wani ɗan lõkaci"},{"SurahNumber":36,"VerseNumber":45,"Text":"Kuma idan aka ce musu, \"Ku kãre abin da ke a gaba gare ku da abin da yake a bãyanku, dõmin tsammãninku a ji tausayinku"},{"SurahNumber":36,"VerseNumber":46,"Text":"Kuma wata ãyã daga ãyõyin Ubangijinsu bã ta zuwa a gare su, sai sun kasance sunã mãsu bijirẽwa daga gare ta"},{"SurahNumber":36,"VerseNumber":47,"Text":"Kuma idan aka ce musu, \"Ku ciyar daga abin da Allah Ya azurta ku,\" sai waɗanda suka kãfirta su ce ga waɗanda suka yi ĩmãni, \"Ashe, zã mu ciyar da wanda idan Allah Ya so Yanã ciyar da shi? Ba ku zama ba fãce a cikin ɓata bayyananniya"},{"SurahNumber":36,"VerseNumber":48,"Text":"Kuma sunã cẽwa, \"A yaushe wannan wa'adi yake (aukuwa) idan kun kasance mãsu gaskiya"},{"SurahNumber":36,"VerseNumber":49,"Text":"Bã su jiran (kõme) fãce wata tsãwa guda, zã ta kãma su, alhãli kuwa sunã yin husũma"},{"SurahNumber":36,"VerseNumber":50,"Text":"Bã zã su iya yin wasiyya ba, kuma bã zã su iya kõmãwa zuwa ga iyãlansu ba"},{"SurahNumber":36,"VerseNumber":51,"Text":"Kuma aka yi bũsa a cikin ƙaho, to, sai gã su, daga kaburbura zuwa ga Ubangijinsu, sunã ta gudu"},{"SurahNumber":36,"VerseNumber":52,"Text":"Suka ce: \"Yã bonenmu! Wãne ne ya tãyar da mu daga barcinmu?\" \"Wannan shi ne abin da Mai rahama ya yi wa'adi da shi, kuma Manzanni sun yi gaskiya"},{"SurahNumber":36,"VerseNumber":53,"Text":"Ba ta kasance ba fãce wata tsãwa ce guda, sai gã su duka, sunã abin halartarwa a gare Mu"},{"SurahNumber":36,"VerseNumber":54,"Text":"To, a yau, bã zã a zãlunci wani rai da kõme ba. Kuma bã zã a sãkã muku ba fãce da abin da kuka kasance kunã aikatãwa"},{"SurahNumber":36,"VerseNumber":55,"Text":"Lalle, 'yan Aljanna, a yau, sunã cikin shagali, sunã mãsu nishãɗi"},{"SurahNumber":36,"VerseNumber":56,"Text":"Sũ da mãtan aurensu sunã cikin inuwõwi, a kan karagai, sunã mãsu gincira"},{"SurahNumber":36,"VerseNumber":57,"Text":"Sunã da, 'ya'yan itãcen marmari a cikinta kuma sunã sãmun abin da suke kiran a kãwo"},{"SurahNumber":36,"VerseNumber":58,"Text":"Aminci,\" da magana, daga Ubangiji Mai jin ƙai"},{"SurahNumber":36,"VerseNumber":59,"Text":"Ku rarrabe dabam, a yau, yã kũ mãsu laifi"},{"SurahNumber":36,"VerseNumber":60,"Text":"Ashe, ban yi muku umurni na alkawari ba, yã ɗiyan Ãdamu? Cẽwa kada ku bauta wa Shaiɗan, lalle shĩ, maƙiyi ne a gareku bayyananne"},{"SurahNumber":36,"VerseNumber":61,"Text":"Kuma ku bauta Mini. Wannan ita ce hanya madaidaciya"},{"SurahNumber":36,"VerseNumber":62,"Text":"Kuma lalle haƙĩƙa, (Shaiɗan) yã ɓatar da jama'a mãsu yawa daga gare ku. Ashe to ba ku kasance kunã yin hankali ba"},{"SurahNumber":36,"VerseNumber":63,"Text":"Wannan ita ce Jahannama wadda kuka kasance anã yi muku wa'adi da ita"},{"SurahNumber":36,"VerseNumber":64,"Text":"Ku shigẽ ta a yau, sabõda abin da kuka kasance kunã yi na kãfirci"},{"SurahNumber":36,"VerseNumber":65,"Text":"A yau, Munã sanya hãtimin rufi a kan bãkunansu, kuma hannãyensu su yi Mana magana, kuma ƙafãfunsu su yi shaidu da abin da suka kasance sunã aikatãwa"},{"SurahNumber":36,"VerseNumber":66,"Text":"Dã Mun so, dã Mun shãfe gani daga idãnunsu, sai su yi tsẽre ga hanya, to, yaya zã su yi gani"},{"SurahNumber":36,"VerseNumber":67,"Text":"Kuma da Mun so, da Mun juyar da halittarsu a kan halinsu, saboda haka ba zã su iya shuɗewa ba, kuma ba zã su komo ba"},{"SurahNumber":36,"VerseNumber":68,"Text":"Kuma wanda Muka rãya shi, Manã sunkuyar da shi ga halittarsa. Ashe, bã su hankalta"},{"SurahNumber":36,"VerseNumber":69,"Text":"Ba Mu sanar da shi (Annabi) wãkã ba, kuma wãkã ba ta kamãta da shi (Annabi) ba. Shi (Al-ƙur'ãni) bai zama ba fãce tunãtarwa ce, da abin karãtu bayyananne"},{"SurahNumber":36,"VerseNumber":70,"Text":"Dõmin ya yi gargaɗi ga wanda ya kasance mai rai, kuma magana ta wajaba a kan kãfirai"},{"SurahNumber":36,"VerseNumber":71,"Text":"Shin, ba su gani ba (cẽwa) lalle Mun halitta musu dabbõbi daga abin da HannayenMu suka aikata, sai sunã mallakar su"},{"SurahNumber":36,"VerseNumber":72,"Text":"Kuma Muka hõre su, sabõda su, sabõda haka daga gare su abin hawansu yake, kuma daga gare su suke ci"},{"SurahNumber":36,"VerseNumber":73,"Text":"Kuma sunã da waɗansu amfãnõni a cikinsu, da abũbuwan shã. Ashe fa, bã zã; su gõdẽ ba"},{"SurahNumber":36,"VerseNumber":74,"Text":"Kuma suka riƙi waɗansu abũbuwan bautãwa wanin Allah, ɗammãninsu zã su taimake su"},{"SurahNumber":36,"VerseNumber":75,"Text":"Bã zã su iya taimakonsu ba, alhãli kuwa sũ runduna ce wadda ake halartarwa (a cikin wutã)"},{"SurahNumber":36,"VerseNumber":76,"Text":"Sabõda haka, kada maganarsu ta ɓãta maka rai. Lalle Mũ, Munã sanin abin da suke asirtãwa da abin da suke bayyanãwa"},{"SurahNumber":36,"VerseNumber":77,"Text":"Ashe, kuma mutum bai ga (cẽwa) lalle Mũ, Mun halitta shi daga maniyyi ba, sai gã shi mai yawan husũma, mai bayyanãwar husũmar"},{"SurahNumber":36,"VerseNumber":78,"Text":"Kuma ya buga Mana wani misãli, kuma ya manta da halittarsa, ya ce: \"Wãne ne ke rãyar da ƙasũsuwa alhãli kuwa sunã rududdugaggu"},{"SurahNumber":36,"VerseNumber":79,"Text":"Ka ce: \"Wanda ya ƙãga halittarsu a farkon lõkaci Shĩ ke rãyar da su, kuma Shi, game da kõwace halitta, Mai ilmi ne"},{"SurahNumber":36,"VerseNumber":80,"Text":"Wanda ya sanya muku wutã daga itãce kõre, sai gã ku kunã kunnãwa daga gare shi"},{"SurahNumber":36,"VerseNumber":81,"Text":"Shin, kuma Wanda Ya halitta sammai da ƙasã bai zama Mai ĩkon yi ba ga Ya halitta kwatankwacinsu? Na'am, zai iya! Kuma Shĩ Mai yawan halittãwa ne, Mai ilmi"},{"SurahNumber":36,"VerseNumber":82,"Text":"UmurninSa idan Yã yi nufin wani abu sai Ya ce masa kawai, \"Ka kasance,\" sai yana kasancewa (kamar yadda Yake nufi)"},{"SurahNumber":36,"VerseNumber":83,"Text":"Sabõda haka, tsarki yã tabbata ga Wanda mallakar kõwane abu take ga HannãyenSa, kuma zuwa gare Shi ake mayar da ku"},{"SurahNumber":37,"VerseNumber":1,"Text":"Inã rantsuwa da mãsu yin sahu-sahu (a cikin salla kõ yãƙi)"},{"SurahNumber":37,"VerseNumber":2,"Text":"Sa'an nan mãsu yin tsãwa dõmin gargaɗi"},{"SurahNumber":37,"VerseNumber":3,"Text":"Sa'an nan da mãsu karãtun abin tunãtarwa"},{"SurahNumber":37,"VerseNumber":4,"Text":"Lalle Abin bautawarku haƙĩƙa ¦aya ne"},{"SurahNumber":37,"VerseNumber":5,"Text":"Ubangijin sammai da ƙasã da abin da ke tsakãninsu, kuma Ubangijin wurãren fitar rãnã"},{"SurahNumber":37,"VerseNumber":6,"Text":"Lalle Mũ, Mun ƙãwatãr da sama ta kusa da wata ƙawa, watau taurãri"},{"SurahNumber":37,"VerseNumber":7,"Text":"Kuma sunã tsari daga dukan Shaiɗan mai tsaurin kai"},{"SurahNumber":37,"VerseNumber":8,"Text":"Bã zã su iya saurãre zuwa ga jama'a mafi ɗaukaka (Malã'iku) ba, kuma anã jĩfar su daga kõwane gẽfe"},{"SurahNumber":37,"VerseNumber":9,"Text":"Dõmin tunkuɗẽwa kuma sunã da wata azãba tabbatacciya"},{"SurahNumber":37,"VerseNumber":10,"Text":"Fãce wanda ya fizgi wata kalma, sai yũla mai haske ta bĩ shi"},{"SurahNumber":37,"VerseNumber":11,"Text":"Ka tambaye su: \"Shin sũ ne mafi wuya ga halittawa, kõ, kuwa waɗanda Muka halitta?\" Lalle Mũ, Mun halitta su daga lãkã mai ɗauri"},{"SurahNumber":37,"VerseNumber":12,"Text":"Ã'a, kã yi mãmãki, alhãli kuwa sunã ta yin izgili"},{"SurahNumber":37,"VerseNumber":13,"Text":"Kuma idan aka tunãtar da su, bã su tunãwa"},{"SurahNumber":37,"VerseNumber":14,"Text":"Idan suka ga wata ãyã, sai su dinga yin izgili"},{"SurahNumber":37,"VerseNumber":15,"Text":"Kuma su ce, \"Wannnan bã kõme ba, fãce sihiri, ne bayyananne"},{"SurahNumber":37,"VerseNumber":16,"Text":"Shin, idan mun mutu, kuma muka kasance turɓaya da kasũsuwa, ashe, lalle mũ tabbas waɗandaake tãyarwa ne"},{"SurahNumber":37,"VerseNumber":17,"Text":"Ashe kõ da ubanninmu na farko"},{"SurahNumber":37,"VerseNumber":18,"Text":"Ka ce: \"Na'am alhãli kuwa kunã ƙasƙantattu"},{"SurahNumber":37,"VerseNumber":19,"Text":"Tsãwa guda kawai ce, sai gã su, sunã dũbi"},{"SurahNumber":37,"VerseNumber":20,"Text":"Kuma su ce: \"Yã bonenmu! Wannan ita ce rãnar sakamako"},{"SurahNumber":37,"VerseNumber":21,"Text":"Wannan ita ce rãnar rarrabẽwa wadda kuka kasance kuna ƙaryatãwa"},{"SurahNumber":37,"VerseNumber":22,"Text":"Ku tãra waɗanda suka yi zãlunci, da abõkan haɗinsu, da abin da suka kasance sunã bautãwa"},{"SurahNumber":37,"VerseNumber":23,"Text":"Wanin Allah, sabõda haka ku shiryar da su zuwa ga hanyar Jahĩm"},{"SurahNumber":37,"VerseNumber":24,"Text":"Kuma ku tsayar da su, lalle su, waɗanda ake yi wa tambaya ne"},{"SurahNumber":37,"VerseNumber":25,"Text":"Me ya sãme ku, bã ku taimakon jũna"},{"SurahNumber":37,"VerseNumber":26,"Text":"Ã'a, sũ a yau, mãsu sallamãwa ne"},{"SurahNumber":37,"VerseNumber":27,"Text":"Kuma sãshensu ya fuskanta ga sãshe, sunã tambayar jũna"},{"SurahNumber":37,"VerseNumber":28,"Text":"Suka ce: \"Lalle kũ, kun kasance kunã jẽ mana daga wajen dãma (inda muka amince)"},{"SurahNumber":37,"VerseNumber":29,"Text":"Suka ce: \"Ã'a, ba ku kasance mũminai ba"},{"SurahNumber":37,"VerseNumber":30,"Text":"Kuma wani dalĩli bai kasance ba gare mu a kanku. Ã'a, kun kasance mutãne ne mãsu kẽtare iyãka"},{"SurahNumber":37,"VerseNumber":31,"Text":"Sabõda haka maganar Ubangijinmu ta wajaba a kanmu. Lalle mũ, mãsu ɗanɗanãwa ne"},{"SurahNumber":37,"VerseNumber":32,"Text":"Sabõda haka muka ɓatar da ku. Lalle mũ, mun kasance ɓatattu"},{"SurahNumber":37,"VerseNumber":33,"Text":"To lalle sũ a rãnar nan, mãsu tãrayya ne a cikin azãbar"},{"SurahNumber":37,"VerseNumber":34,"Text":"Lalle Mũ, kamar haka Muke aikatãwa game, da mãsu laifi"},{"SurahNumber":37,"VerseNumber":35,"Text":"Lalle sũ, sun kasance idan an ce musu: \"Bãbu abin bautãwa, fãce Allah,\" sai su dõra girman kai"},{"SurahNumber":37,"VerseNumber":36,"Text":"Kuma sunã cẽwa, \"Shin, mũ lalle mãsu barin gumãkanmu ne, sabõda maganar wani mawãƙi mahaukaci"},{"SurahNumber":37,"VerseNumber":37,"Text":"Ã'a, yã zo da gaskiya kuma ya gaskata Manzanni"},{"SurahNumber":37,"VerseNumber":38,"Text":"Lalle kũ, haƙĩƙa mãsu ɗanɗana azãba mai raɗaɗi ne"},{"SurahNumber":37,"VerseNumber":39,"Text":"Kuma bã zã a sãka muku ba fãce da abin da kuka kasance kunã aikatãwa"},{"SurahNumber":37,"VerseNumber":40,"Text":"Fãce bãyin Allah waɗanda aka tsarkake"},{"SurahNumber":37,"VerseNumber":41,"Text":"Waɗannan sunã da abinci sananne"},{"SurahNumber":37,"VerseNumber":42,"Text":"Ya'yan itãcen marmari, kuma sunã waɗanda ake girmamãwa"},{"SurahNumber":37,"VerseNumber":43,"Text":"A cikin gidãjen Aljannar ni'ima"},{"SurahNumber":37,"VerseNumber":44,"Text":"A kan karagu, sunã mãsu fuskantar jũna"},{"SurahNumber":37,"VerseNumber":45,"Text":"Anã kẽwayãwa a kansu da hinjãlan giya, ta daga waɗansu marẽmari"},{"SurahNumber":37,"VerseNumber":46,"Text":"Farã mai dãɗi ga mashãyan"},{"SurahNumber":37,"VerseNumber":47,"Text":"A cikinta bãbu jirĩ kuma ba su zama mãsu mãye daga gare ta ba"},{"SurahNumber":37,"VerseNumber":48,"Text":"Kuma a wurinsu, akwai mãtan aure mãsu taƙaita kallonsu, mãsu manyan idãnu"},{"SurahNumber":37,"VerseNumber":49,"Text":"Kamar dai su ƙwai ne ɓõyayye"},{"SurahNumber":37,"VerseNumber":50,"Text":"Sai sãshensu ya fuskanta a kan sãshe, sunã tambayar jũna"},{"SurahNumber":37,"VerseNumber":51,"Text":"Wani mai magana daga cikinsu ya ce: \"Lalle ni wani abõki ya kasance a gare ni (a dũniya)"},{"SurahNumber":37,"VerseNumber":52,"Text":"Yanã cewa, \"Shin, kai lalle, kanã daga mãsu gaskatãwa ne"},{"SurahNumber":37,"VerseNumber":53,"Text":"Ashe, idan muka mutu, kuma muka, kasance turɓaya da kasũsuwa, ashe, lalle, mũ tabbas waɗanda ake sãka wa ne"},{"SurahNumber":37,"VerseNumber":54,"Text":"(Mai maganar) ya ce: \"Shin, kõ ku, mãsu tsinkãya ne (mu gan shi)"},{"SurahNumber":37,"VerseNumber":55,"Text":"Sai ya tsinkãya, sai ya gan shi a cikin tsakar Jahim"},{"SurahNumber":37,"VerseNumber":56,"Text":"Ya ce (masa), \"Wallahi, lalle, kã yi kusa, haƙĩƙã, ka halakãni"},{"SurahNumber":37,"VerseNumber":57,"Text":"Kuma bã dõmin ni'imar Ubangijĩna ba, lalle, dã na kasance daga waɗanda ake halartarwa (tãre da kai a cikin wutã)"},{"SurahNumber":37,"VerseNumber":58,"Text":"Shin fa, ba mu zama mãsu mutuwa ba"},{"SurahNumber":37,"VerseNumber":59,"Text":"Sai mutuwarmu ta farko, kuma ba mu zama waɗanda ake azabtarwa ba"},{"SurahNumber":37,"VerseNumber":60,"Text":"Lalle, wannan shĩ ne babban rabo mai girma"},{"SurahNumber":37,"VerseNumber":61,"Text":"Sabõda irin wannan, sai mãsu aiki su yi ta aikatãwa"},{"SurahNumber":37,"VerseNumber":62,"Text":"Shin wancan shĩ ne mafi zama alhẽri ga liyafa kõ itãciyar zaƙƙũm"},{"SurahNumber":37,"VerseNumber":63,"Text":"Lalle, Mũ, Mun sanya ta fitina ga. azzãlumai"},{"SurahNumber":37,"VerseNumber":64,"Text":"Lalle ita wata itãciya ce wadda take fita daga asalin Jahĩm"},{"SurahNumber":37,"VerseNumber":65,"Text":"Gundarta, kamar dai shi kãnun Shaiɗan ne"},{"SurahNumber":37,"VerseNumber":66,"Text":"To, lalle sũ haƙĩƙa mãsu ci ne daga gare ta. Sa'an nan mãsu cika cikuna ne daga gare ta"},{"SurahNumber":37,"VerseNumber":67,"Text":"Sa'an nan lalle sunã da wani garwaye a kanta, daga ruwan zãfi"},{"SurahNumber":37,"VerseNumber":68,"Text":"Sa'an nan lalle makomarsu, haƙĩƙa, zuwa ga Jãhĩm take"},{"SurahNumber":37,"VerseNumber":69,"Text":"Lalle sũ, sun iske ubanninsu batattu"},{"SurahNumber":37,"VerseNumber":70,"Text":"Sabõda haka sũ, a kan gurãbunsu, suke gaggãwa"},{"SurahNumber":37,"VerseNumber":71,"Text":"Kuma tabbas haƙĩƙa mafi yawan mutãnen farko sun ɓace a gabãninsu"},{"SurahNumber":37,"VerseNumber":72,"Text":"Kuma tabbas haƙĩƙa, Mun aika mãsu gargaɗi a cikinsu"},{"SurahNumber":37,"VerseNumber":73,"Text":"Sai ka dũba yadda ãƙibar waɗanda aka yi wa gargaɗi ta kasance"},{"SurahNumber":37,"VerseNumber":74,"Text":"Fãce bãyin Allah waɗanda aka tsarkake"},{"SurahNumber":37,"VerseNumber":75,"Text":"Kuma lalle, haƙĩƙa' Nũhu ya kira Mu. To, madalla da mãsu karɓãwa, Mu"},{"SurahNumber":37,"VerseNumber":76,"Text":"Kuma Mun tsĩrar da shi da mutãnensa daga bakin ciki babba"},{"SurahNumber":37,"VerseNumber":77,"Text":"Muka sanya zurriyarsa sunã mãsu wanzuwa"},{"SurahNumber":37,"VerseNumber":78,"Text":"Kuma Muka bar masa (yabo) a cikin jama'ar ƙarshe"},{"SurahNumber":37,"VerseNumber":79,"Text":"Aminci ya tabbata ga Nũhu, a cikin halittu"},{"SurahNumber":37,"VerseNumber":80,"Text":"Lalle Mũ kamar haka Muke sãka wa mãsu kyautatãwa"},{"SurahNumber":37,"VerseNumber":81,"Text":"Lalle shi, yanã daga bãyinMu mũminai"},{"SurahNumber":37,"VerseNumber":82,"Text":"Sã'an nan Muka nutsar da waɗansunsu"},{"SurahNumber":37,"VerseNumber":83,"Text":"Kuma lalle daga ƙungiyarsa, haƙĩƙa, Ibrahĩm yake"},{"SurahNumber":37,"VerseNumber":84,"Text":"A lõkacin da ya je wa dangijinsa da zũciya kuɓutacciya"},{"SurahNumber":37,"VerseNumber":85,"Text":"A lõkacin da ya ce wa ubansa da mutãnensa, \"Mẽne ne kuke bautãwa"},{"SurahNumber":37,"VerseNumber":86,"Text":"Shin, ƙiren ƙarya (wãtau) gumãka, wanin Allah, kuke bautãwa"},{"SurahNumber":37,"VerseNumber":87,"Text":"To, mẽne ne zatonku game da Ubangijin halittu"},{"SurahNumber":37,"VerseNumber":88,"Text":"Sai ya yi dũbi, dũba ta sõsai, a cikin taurãri"},{"SurahNumber":37,"VerseNumber":89,"Text":"Sã'an nan ya ce: \"Nĩ mai rashin lãfiya ne"},{"SurahNumber":37,"VerseNumber":90,"Text":"Sai suka jũya ga barinsa, sunã mãsu jũyãwa da bãya"},{"SurahNumber":37,"VerseNumber":91,"Text":"Sai ya karkata zuwa ga gumãkansu, sa'an nan ya ce: \"Ashe bã zã ku ci ba"},{"SurahNumber":37,"VerseNumber":92,"Text":"Me ya sãme ku, bã ku magana"},{"SurahNumber":37,"VerseNumber":93,"Text":"Sai ya zuba dũka a kansu da hannun dãma"},{"SurahNumber":37,"VerseNumber":94,"Text":"Sai suka fuskanto zuwa gare shi, sunã gaggãwa"},{"SurahNumber":37,"VerseNumber":95,"Text":"Ya ce, \"Kunã bauta wa abin da kuke sassaƙawa"},{"SurahNumber":37,"VerseNumber":96,"Text":"Alhãli, Allah ne Ya halitta ku game da abin da kuke aikatãwa"},{"SurahNumber":37,"VerseNumber":97,"Text":"Suka ce: \"Ku gina wani gini sabõda shi, sa'an nan ku jẽfa shi a cikin Jahĩm"},{"SurahNumber":37,"VerseNumber":98,"Text":"Sabõda haka suka yi nufin makĩda game da shi. Sai Muka sanya su, sũ ne mafi ƙasƙanci"},{"SurahNumber":37,"VerseNumber":99,"Text":"Kuma (Ibrahĩm] ya ce: \"Lalle, nĩ mai tafiya ne zuwa ga Ubangijĩna, zai shiryar da ni"},{"SurahNumber":37,"VerseNumber":100,"Text":"Ya Ubangijĩna! Ka bã ni (abõkin zama) daga sãlihan mutãne"},{"SurahNumber":37,"VerseNumber":101,"Text":"Sai Muka yi masa bushãra da wani yãro mai haƙuri"},{"SurahNumber":37,"VerseNumber":102,"Text":"To, a lõkacin da ya isa aiki tãre da shi, ya ce: \"Ya ƙaramin ɗãna! Lalle ne inã gani, a ciki barci, lalle inã yanka ka. To, ka dũba mẽ ka gani?\" (Yãron) ya ce: \"Ya, Bãbãna! Ka aikata abin da aka umurce ka, zã ka sãme ni, in Allah Ya so, daga mãsu haƙuri"},{"SurahNumber":37,"VerseNumber":103,"Text":"To, a lõkacin da suka yi sallama, (Ibrahĩm) ya kãyar da shi ga gẽfen gõshinsa"},{"SurahNumber":37,"VerseNumber":104,"Text":"Kuma Muka kira shi cẽwa \"Ya Ibrahĩm"},{"SurahNumber":37,"VerseNumber":105,"Text":"Haƙĩƙa kã gaskata mafarkin.\" Lalle kamar haka Muke sãka wa mãsu kyautatãwa"},{"SurahNumber":37,"VerseNumber":106,"Text":"Lalle wannan ita ce jarrabãwa bayyananna"},{"SurahNumber":37,"VerseNumber":107,"Text":"Kuma Muka yi fansar yãron da wani abin yanka, mai girma"},{"SurahNumber":37,"VerseNumber":108,"Text":"Kuma Muka bar (yabo) a kansa a cikin mutãnen ƙarshe"},{"SurahNumber":37,"VerseNumber":109,"Text":"Aminci ya tabbata ga Ibrãhĩm"},{"SurahNumber":37,"VerseNumber":110,"Text":"Kamar haka Muke sãka wa mãsu kyautatãwa"},{"SurahNumber":37,"VerseNumber":111,"Text":"Lalle shĩ, yanã daga bãyinMu mũminai"},{"SurahNumber":37,"VerseNumber":112,"Text":"Kuma Muka yi masa bushãra Da Is'hãƙa ya zama Annabi daga sãlihan mutãne"},{"SurahNumber":37,"VerseNumber":113,"Text":"Kuma Muka yi albarka a gare shi, kuma ga Is'hãka. Kuma daga cikin zurriyarsu akwai mai kyautatãwa da kuma maizãlunci dõmin kansa, mai bayyanãwa (ga zãluncin)"},{"SurahNumber":37,"VerseNumber":114,"Text":"Kuma lalle, Mun yi ni'ima ga Mũsã da Hãrũna"},{"SurahNumber":37,"VerseNumber":115,"Text":"Kuma Muka tsĩrar da su da mutãnensu daga bakin ciki mai girma"},{"SurahNumber":37,"VerseNumber":116,"Text":"Kuma Muka taimake su, sabõda haka suka kasance mãsu rinjãya"},{"SurahNumber":37,"VerseNumber":117,"Text":"Kuma Muka ba su Littãfi mai iyãkar bayãni"},{"SurahNumber":37,"VerseNumber":118,"Text":"Kuma Muka shiryar da su ga hanya mĩƙaƙƙiya"},{"SurahNumber":37,"VerseNumber":119,"Text":"Kuma Muka bar (yabo) a gare su a cikin mutãnen karshe"},{"SurahNumber":37,"VerseNumber":120,"Text":"Aminci ya tabbata ga Mũsã da Hãruna"},{"SurahNumber":37,"VerseNumber":121,"Text":"Lalle kamar haka Muke sãka wa mãsu kyautatãwa"},{"SurahNumber":37,"VerseNumber":122,"Text":"Lalle, sunã daga bãyinMu mũminai"},{"SurahNumber":37,"VerseNumber":123,"Text":"Kuma lalle Ilyãs, haƙĩƙa, yanã daga Manzanni"},{"SurahNumber":37,"VerseNumber":124,"Text":"A lõkacin da yake ce wa mutãnensa, \"Ashe, bã zã ku yi taƙawa ba"},{"SurahNumber":37,"VerseNumber":125,"Text":"Shin, kunã bauta wa Ba'al ne, kuma kunã barin Mafi kyautatãwar mãsu halitta"},{"SurahNumber":37,"VerseNumber":126,"Text":"Allah Ubangijinku, kuma Ubangijin ubanninku farko"},{"SurahNumber":37,"VerseNumber":127,"Text":"Sai suka ƙaryata shi. Sabõda haka sũ lalle waɗanda zã a halartãwa ne (a wutã)"},{"SurahNumber":37,"VerseNumber":128,"Text":"Sai bãyin Allah waɗanda aka tsarkake"},{"SurahNumber":37,"VerseNumber":129,"Text":"Kuma Muka bar (yabo) a gare shi, a cikin mutãnen ƙarshe"},{"SurahNumber":37,"VerseNumber":130,"Text":"Aminci ya tabbata ga Ilyãs"},{"SurahNumber":37,"VerseNumber":131,"Text":"Lalle Mũ kamar haka Muke sãka wa mãsu kyautatãwa"},{"SurahNumber":37,"VerseNumber":132,"Text":"Lalle shĩ, yanã daga bãyinMu mũminai"},{"SurahNumber":37,"VerseNumber":133,"Text":"Kuma lalle Lũdu, haƙĩƙa, yanã daga Manzanni"},{"SurahNumber":37,"VerseNumber":134,"Text":"A lõkacin da Muka tsĩrar da shi, da mutãnensa gabã ɗaya"},{"SurahNumber":37,"VerseNumber":135,"Text":"Sai wata tsõhuwa tanã a cikin mãsu wanzuwa (a cikin azãba)"},{"SurahNumber":37,"VerseNumber":136,"Text":"Sã'an nan Muka darkãke waɗansu mutãnen"},{"SurahNumber":37,"VerseNumber":137,"Text":"Kuma lalle kũ, haƙĩƙa, kunã shũɗewa a kansu, kunã mãsu asubanci"},{"SurahNumber":37,"VerseNumber":138,"Text":"Kuma da dare. Shin fa, bã zã ku hankalta ba"},{"SurahNumber":37,"VerseNumber":139,"Text":"Kuma lalle Yũnusa, haƙĩƙa, yanã daga Manzanni"},{"SurahNumber":37,"VerseNumber":140,"Text":"A lõkacin da ya gudu zuwa ga jirgin ruwa wanda aka yi wa lõdi"},{"SurahNumber":37,"VerseNumber":141,"Text":"Sã'an nan ya yi ƙuri'a, sai ya kasance a cikin waɗanda aka rinjaya"},{"SurahNumber":37,"VerseNumber":142,"Text":"Sai kĩfi ya yi lõma da shi, alhãli kuwa yanã wanda ake zargi"},{"SurahNumber":37,"VerseNumber":143,"Text":"To, ba dõmin lalle shi ya kasance daga mãsu tasbĩhi ba"},{"SurahNumber":37,"VerseNumber":144,"Text":"Lalle dã ya zauna a cikin cikinsa har ya zuwa rãnar da zã a tãyar da su"},{"SurahNumber":37,"VerseNumber":145,"Text":"Sai Muka jẽfa shi ga wani fĩli alhãli kuwa yanã mai raunin rashin lãfiya"},{"SurahNumber":37,"VerseNumber":146,"Text":"Kuma Muka tsirar da wata itãciya ta kankana a kusa da shi"},{"SurahNumber":37,"VerseNumber":147,"Text":"Kuma Muka aika shi zuwa ga waɗansu mutãne dubuɗari, kõ sunã ƙaruwa (a kan haka)"},{"SurahNumber":37,"VerseNumber":148,"Text":"Sai suka yi ĩmãni sabõda haka Muka jiyar da su dãdi har wani lõkaci"},{"SurahNumber":37,"VerseNumber":149,"Text":"Sabõda haka, ka tambaye su, \"Shin, Ubangijinka ne da 'ya'ya mãtã, kuma su da ɗiya maza"},{"SurahNumber":37,"VerseNumber":150,"Text":"Kõ kuma Mun halitta malã'iku mãtã ne, alhãli kuwa sũ sunãhalarce"},{"SurahNumber":37,"VerseNumber":151,"Text":"To! Lalle sũ, daga ƙiren ƙaryarsu sunã cẽwa"},{"SurahNumber":37,"VerseNumber":152,"Text":"Allah Yã haihu,\" alhãli kuwa lalle sũ, haƙĩƙa maƙaryata ne"},{"SurahNumber":37,"VerseNumber":153,"Text":"Shin, Yã zãɓi 'yã'ya mãtã ne a kan ɗiya maza"},{"SurahNumber":37,"VerseNumber":154,"Text":"Mẽ ya same ku? Yãya kuke hukuntãwa (wannanhukunci)"},{"SurahNumber":37,"VerseNumber":155,"Text":"Shin, bã ku tunãni"},{"SurahNumber":37,"VerseNumber":156,"Text":"Ko kuma kunã da wani dalĩli bayyananne ne"},{"SurahNumber":37,"VerseNumber":157,"Text":"To, ku zo da littãfinku idan kun kasance mãsu gaskiya"},{"SurahNumber":37,"VerseNumber":158,"Text":"Kuma suka sanya nasaba a tsakãninSa da tsakãnin aljannu. Alhãli kuwa Lalle aljannu sun sani, \"Lalle sũ, haƙĩƙa waɗanda ake halartarwa ne (a cikin wutã)"},{"SurahNumber":37,"VerseNumber":159,"Text":"Tsarki ya tabbata ga Allah daga abin da suke siffantãwa"},{"SurahNumber":37,"VerseNumber":160,"Text":"Sai bãyin Allah waɗanda aka tsarkake"},{"SurahNumber":37,"VerseNumber":161,"Text":"To, lalle, ku da abin da kuke bautãwa"},{"SurahNumber":37,"VerseNumber":162,"Text":"Ba ku zama mãsu buwãya ba a gare Shi"},{"SurahNumber":37,"VerseNumber":163,"Text":"Sai wanda yake mai shiga babbar wutã Jahĩm"},{"SurahNumber":37,"VerseNumber":164,"Text":"Kuma bãbu kõwa daga cikinmu, fãce yanã da matsayi sananne"},{"SurahNumber":37,"VerseNumber":165,"Text":"Kuma lalle mu, haƙĩƙa, mũ ne mãsu yin sahu-sahu (dõmin ibãda)"},{"SurahNumber":37,"VerseNumber":166,"Text":"Kuma lalle mũ haƙĩƙa, mũ ne mãsu yin tasbĩhi"},{"SurahNumber":37,"VerseNumber":167,"Text":"Kuma lalle sũ, sun kasance sunã cẽwa"},{"SurahNumber":37,"VerseNumber":168,"Text":"Dã lalle munã da wani littãfi irin na mutãnen farko"},{"SurahNumber":37,"VerseNumber":169,"Text":"Lalle dã mun kasance bãyin Allah waɗanda aka tsarkake"},{"SurahNumber":37,"VerseNumber":170,"Text":"Sai suka kãfirta da shi. Sabõda haka zã su sani"},{"SurahNumber":37,"VerseNumber":171,"Text":"Kuma lalle, haƙĩƙa kalmarMu ta gabãta ga bãyinMu, Manzanni"},{"SurahNumber":37,"VerseNumber":172,"Text":"Lalle sũ, haƙĩƙa, sũ ne waɗanda ake taimako"},{"SurahNumber":37,"VerseNumber":173,"Text":"Kuma lalle rundunarMu, haƙĩƙa, sũ ne marinjaya"},{"SurahNumber":37,"VerseNumber":174,"Text":"Sabõda haka juya daga barinsu, har a wani lõkaci"},{"SurahNumber":37,"VerseNumber":175,"Text":"Ka nũna musu (gaskiya), da haka zã su dinga gani"},{"SurahNumber":37,"VerseNumber":176,"Text":"Shin fa, da azabarMu suke nẽman gaggãwa"},{"SurahNumber":37,"VerseNumber":177,"Text":"To, idan ta sauka ga farfãjiyarsu, to, sãfiyar wadanda ake yi wa gargaɗi ta mũnana"},{"SurahNumber":37,"VerseNumber":178,"Text":"Kuma ka jũya daga barinsu har a wani lõkaci"},{"SurahNumber":37,"VerseNumber":179,"Text":"Ka nũna (musu gaskiya), da haka zã su dinga nũnãwa"},{"SurahNumber":37,"VerseNumber":180,"Text":"Tsarki ya tabbata ga Ubangijinka, Ubangijin rinjãye, daga barin abin da suke siffantãwa"},{"SurahNumber":37,"VerseNumber":181,"Text":"Kuma aminci ya tabbata ga Manzanni"},{"SurahNumber":37,"VerseNumber":182,"Text":"Kuma gõdiya ta tabbata ga Allah Ubangijin halittu"},{"SurahNumber":38,"VerseNumber":1,"Text":"Ṣ̃, Inã rantsuwa da Al-ƙur'ãni mai hukunce-hukunce"},{"SurahNumber":38,"VerseNumber":2,"Text":"Ã'a, waɗanda suka kãfirta sunã cikin girman kai (ga rikon al'ãdunsu) da sãɓãni (tsakãnin jũnansu)"},{"SurahNumber":38,"VerseNumber":3,"Text":"Da yawa Muka halakar da wani ƙarni, a gabãninsu, suka yi kira (nẽman cẽto), bãbu lõkacin kuɓucewa"},{"SurahNumber":38,"VerseNumber":4,"Text":"Kuma suka yi mãmãki dõmin Mai gargaɗi, daga cikinsu, ya je musu. Kuma kãfirai sukace, \"Wannan mai sihiri ne, maƙaryaci"},{"SurahNumber":38,"VerseNumber":5,"Text":"Shin, yã sanya gumãka duka su zama abin bautawa guda? Lalle wannan, haƙĩƙa, abu ne mai ban mãmaki"},{"SurahNumber":38,"VerseNumber":6,"Text":"Shũgabanni daga cikinsu, suka tafi (suka ce),\"Ku yi tafiyarku, ku yi haƙuri a kan abũbuwan bautawarku. Lalle wannan, haƙiƙa, wani abu ne ake nufi"},{"SurahNumber":38,"VerseNumber":7,"Text":"Ba mu taɓa ji ba, game da wannan a cikin addinin ƙarshe. Wannan bai zama ba fãce ƙiren ƙarya"},{"SurahNumber":38,"VerseNumber":8,"Text":"Shin, an saukar da Alƙur'ãni ne a kansa, a tsakãninmu (mũ kuma ba mu gani ba)?\" Ã'a, su dai sunã cikin shakka daga hukunciNa Ã'a, ba su i da ɗanɗanar azãba ba"},{"SurahNumber":38,"VerseNumber":9,"Text":"Ko kuma a wurinsu ne ake ajiye taskõkin rahamar Ubangijinka, Mabuwãyi, Mai yawan kyauta"},{"SurahNumber":38,"VerseNumber":10,"Text":"Kõ kuma sũ ne da mallakar sammai da ƙasã da abin da ke a tsakãninsu? To sai su hau a cikin sammai (dõmin, su hana saukar Alƙur'ãni ga Muhammadu)"},{"SurahNumber":38,"VerseNumber":11,"Text":"Rundunõni ne abin da ke can, rusassu, na ƙungiyõyinsu"},{"SurahNumber":38,"VerseNumber":12,"Text":"Mutãnen Nũhu sun ƙaryata, a gabãninsu, da Ãdãwa da Fir'auna mai turãkun (da suka kafe mulkinsa)"},{"SurahNumber":38,"VerseNumber":13,"Text":"Da Samũdãwa da mutãnen Luɗu da ma'abũta ƙunci, waɗancan ne ƙungiyõyin"},{"SurahNumber":38,"VerseNumber":14,"Text":"Bãbu kõwa a cikinsu fãce ya ƙaryata Manzanni, sabõda haka azãbãTa ta wajaba"},{"SurahNumber":38,"VerseNumber":15,"Text":"Kuma waɗannan bã su jiran kõme fãce tsãwã guda, wadda bã ta da hani"},{"SurahNumber":38,"VerseNumber":16,"Text":"Kuma suka ce: \"Ya Ubangijinmu! Ka gaggauta mana da rabonmu, a gabãnin rãnar bincike"},{"SurahNumber":38,"VerseNumber":17,"Text":"Ka yi haƙuri bisa ga abin da suke faɗa (na izgili), kuma ka ambaci bãwanMu Dãwũda ma'abũcin ƙarfin ibãda. Lalle, shi, mai mayar da al'amari ga Allah ne"},{"SurahNumber":38,"VerseNumber":18,"Text":"Lalle Mũ, Mun hõre duwãtsu tãre da shi, sunã yin tasbĩhi maraice da fitõwar rãnã"},{"SurahNumber":38,"VerseNumber":19,"Text":"Da tsuntsãye waɗanda ake tattarawa, kõwannensu mai kõmãwa ne a gare shi"},{"SurahNumber":38,"VerseNumber":20,"Text":"Kuma Muka ƙarfafa mulkinsa, kuma Muka bã shi hikima da rarrabẽwar magana"},{"SurahNumber":38,"VerseNumber":21,"Text":"Kuma shin, lãbãrin mãsu husũma ya zo maka, a lõkacin da suka haura gãrun masallaci"},{"SurahNumber":38,"VerseNumber":22,"Text":"A lõkacin da suka shiga ga Dãwũda, sai ya firgita daga gare su. Suka ce: \"Kada kaji tsõro, masu husuma biyu ne; sãshenmu ya zãlunci sãshe. Sabõda haka, ka yi hakunci a tsakãninmu da gaskiya. Kada ka ƙẽtare haddi kuma ka shiryar da mu zuwa, ga tsakar hanya"},{"SurahNumber":38,"VerseNumber":23,"Text":"Lalle wannan dan'uwãna ne, yanã da tunkiya casa'in da tara, kuma inã da tunkiya guda, sai ya ce: 'Ka lãmunce mini ita. Kuma ya buwãye ni ga magana"},{"SurahNumber":38,"VerseNumber":24,"Text":"(Dãwũda) ya ce: \"Lalle, haƙiƙa ya zãlunce ka game da tambayar tunkiyarka zuwa ga tumakinsa. Kuma lalle ne mãsu yawa daga abõkan tarayya, haƙiƙa, sãshensu na zambatar sãshe fãce waɗanda suka yi ĩmãni, kuma suka aikata ayyukan ƙwarai.\" Kuma Dãwũda ya tabbata cẽwa Mun fitine shi ne, sabõda haka, ya nẽmi Ubangijinsa gãfara, kuma ya fãɗi yanã mai sujada, kuma ya mayar da al'amari ga Allah"},{"SurahNumber":38,"VerseNumber":25,"Text":"Sabõda haka Muka gãfarta masa wancan, kuma lalle yanã da wata kusantar daraja a wurinMu, da kyaun makõma"},{"SurahNumber":38,"VerseNumber":26,"Text":"Yã Dãwũda! Lalle Mũ Mun sanya ka Halĩfa a cikin ƙasã. To, ka yi hukunci tsakãnin mutãne da gaskiya, kuma kada ka biye wa son zũciyar, har ya ɓatar dakai daga hanyar Allah. Lalle waɗanda ke ɓacẽwa daga hanyar Allah sunã da wata azãba mai tsanani dõmin abin da suka manta, a rãnar hisãbi"},{"SurahNumber":38,"VerseNumber":27,"Text":"Kuma ba Mu halitta sama da ƙasã da abin da ke a tsakãninsu ba a kan ƙarya. Wannan shĩ ne zaton waɗanda suka kãfirta. To, bone ya tabbata ga waɗanda suka kãfirta daga wutã"},{"SurahNumber":38,"VerseNumber":28,"Text":"Kõ zã Mu sanya waɗanda suka yi ĩmãni, kuma suka aikata ayyukan ƙwarai kamar waɗanda suke mãsu barna ne a cikin ƙasa? Ko kuma za Mu sanya masu bin Allah da taƙawa kamar fãjirai makarkata"},{"SurahNumber":38,"VerseNumber":29,"Text":"(Wannan) Littãfi ne, Mun saukar da shi zuwa gare ka, yanã, mai albarka, dõmin su lũra da ãyõyinsa, kuma don mãsu hankali su riƙa yin tunãni"},{"SurahNumber":38,"VerseNumber":30,"Text":"Kuma Muka bai wa Dãwũda Sulaimãn. Mãdalla da bãwanMu, shi. Lalle shi (Sulaimãn) mai mayar da al'amari ne ga Allah"},{"SurahNumber":38,"VerseNumber":31,"Text":"A lõkacin da aka gitta masa dawãki mãsu asali, a lõkacin maraice"},{"SurahNumber":38,"VerseNumber":32,"Text":"Sai ya ce: \"Lalle nĩ, na fĩfĩta son dũkiya daga tunãwar Ubangijina, har (rãnã) ta faku da shãmaki"},{"SurahNumber":38,"VerseNumber":33,"Text":"Ku mayar da su a gare ni.\" Sai ya shiga yankansu da takõbi ga ƙwabrukansu da wuyõyinsu"},{"SurahNumber":38,"VerseNumber":34,"Text":"Kuma lalle haƙĩƙa, Mun fitini Sulaiman kuma Muka jẽfa wani jikin mutum a kan karagarsa. Sa'an nan ya mayar da al'amari zuwa gare Mu"},{"SurahNumber":38,"VerseNumber":35,"Text":"Ya ce: \"Ya Ubangijĩna! Ka gãfarta mini, kuma Ka bã ni mulki wanda bã ya kamãta da kõwa daga bãyãna. Lalle Kai, Kai ne Mai yawan kyauta"},{"SurahNumber":38,"VerseNumber":36,"Text":"Sabõda haka Muka hõre masa iska tanã gudu da umurninsa, tãna tãshi da sauƙi, inda ya nufa"},{"SurahNumber":38,"VerseNumber":37,"Text":"Da shaiɗanu dukan mai gini, da mai nutsa (a cikin kõguna)"},{"SurahNumber":38,"VerseNumber":38,"Text":"Waɗansu, ɗaɗɗaure a cikin marũruwa"},{"SurahNumber":38,"VerseNumber":39,"Text":"Wannan kyautarMu ce. Sai ka yi kyauta ga wanda kake so, ko kuma ka riƙe, bãbu wani bincike"},{"SurahNumber":38,"VerseNumber":40,"Text":"Kuma lalle, haƙĩƙa yanã da kusantar daraja a wurinMu da kyaun makõma"},{"SurahNumber":38,"VerseNumber":41,"Text":"Kuma ka ambaci bãwanMu Ayyũba a lõkacin da ya kirãyi Ubangijinsa, ya ce: \"Lalle nĩ, Shaiɗan yã shãfe ni da wahala da kuma wata azãba"},{"SurahNumber":38,"VerseNumber":42,"Text":"Ka shura da ƙafarka. Wannan abin wanka ne mai sanyi da abin shã"},{"SurahNumber":38,"VerseNumber":43,"Text":"Kuma Muka bã shi iyalansa da kwatankwacinsu tãre da su sabõda rahama daga gare Mu, da tunãtarwa ga mãsu hankali"},{"SurahNumber":38,"VerseNumber":44,"Text":"Kuma ka riƙi wata ƙulla da hannunka, ka yi dũka da ita kuma kada ka karya rantsuwarka. Lalle Mũ, Mun sãme shi mai haƙuri. Madalla da bãwa, shĩ Lalle shĩ mai mayar da al'amari ga Allah ne"},{"SurahNumber":38,"VerseNumber":45,"Text":"Kuma ka ambaci bãyinMu: Ibrahĩm da ls'hãƙa da Ya'aƙũba, ma'abũta ƙarfin (ɗaukar umurninMu) da basĩra"},{"SurahNumber":38,"VerseNumber":46,"Text":"Lalle Mũ, Mun keɓance su game da wata, tsattsarkar aba: Hukunce-hukuncen gidan dũniya (mai tunãtar da su Lãhira)"},{"SurahNumber":38,"VerseNumber":47,"Text":"Kuma lalle sũ a wurinMu, tabbas, sunã daga zãɓaɓɓu, mafĩfĩta"},{"SurahNumber":38,"VerseNumber":48,"Text":"Kuma ka ambaci Isma'ĩla da llyãs da Zulkifli, kuma dukansu sunã daga zãɓaɓɓu"},{"SurahNumber":38,"VerseNumber":49,"Text":"Wannan tunãtarwa ce, kuma lalle mãsu bin Allah da taƙawa, sunã da kyakkyawar makõma"},{"SurahNumber":38,"VerseNumber":50,"Text":"Gidãjen Aljannar zama, alhãli kuwa tanã abar buɗe wa kõfõfi sabõda su"},{"SurahNumber":38,"VerseNumber":51,"Text":"Sunã gingincire a cikinsu, sunã kira a cikinsu, ga 'ya'yan itãcen marmari mãsu yawa, da abin shã"},{"SurahNumber":38,"VerseNumber":52,"Text":"Kuma a wurinsu akwai mãtan aure mãsu gajarta ganinsu ga mazansu, tsãrar jũna"},{"SurahNumber":38,"VerseNumber":53,"Text":"Wannan shĩ ne abin da ake yi muku wa'adi ga rãnar hisãbi"},{"SurahNumber":38,"VerseNumber":54,"Text":"Lalle wannan, haƙĩƙa, azurtarwarMu ce, bã ta ƙãrẽwa"},{"SurahNumber":38,"VerseNumber":55,"Text":"Wannan shĩ ne kuma lalle makangara, haƙĩƙa, sunã da mafi sharrin makõma"},{"SurahNumber":38,"VerseNumber":56,"Text":"Jahannama, sunã shigarta. To, shimfiɗar tã mũnana, ita"},{"SurahNumber":38,"VerseNumber":57,"Text":"Wannan shĩ ne! To, su ɗanɗane shi: ruwan zãfi ne da ruɓaɓɓen jini"},{"SurahNumber":38,"VerseNumber":58,"Text":"Da wani daga siffarsa nau'i-nau'i"},{"SurahNumber":38,"VerseNumber":59,"Text":"Wannan wani yanki ne mai kũtsawa tãre da ku, bãbu marãba a gare su, lalle sũ, mãsu shiga Wutã ne"},{"SurahNumber":38,"VerseNumber":60,"Text":"Suka ce: \"Ã'a, ku ne bãbu marãba a gare ku, kũ ne kuka gabãtar da shi a gare mu.\" To, matabbatar tã mũnana (ita wutar)"},{"SurahNumber":38,"VerseNumber":61,"Text":"Suka ce: \"Ya Ubangijinmu! Wanda ya gabãtar da wannan a gare mu, to, Ka ƙãra masa azãba, ninki, a cikin wutã"},{"SurahNumber":38,"VerseNumber":62,"Text":"Kuma suka ce: \"Mẽ ya sãme mu, bã mu ganin waɗansu mazãje, mun kasance munã ƙidãya su daga asharãrai"},{"SurahNumber":38,"VerseNumber":63,"Text":"Shin, mun riƙe su abin izgili ne kõ idãnunmu sun karkata daga gare su ne"},{"SurahNumber":38,"VerseNumber":64,"Text":"Lalle wannan, haƙĩƙa, gaskiya ne, husũmar mutãnen wutã"},{"SurahNumber":38,"VerseNumber":65,"Text":"Ka ce: \"Nĩ mai gargaɗikawai ne, kuma babu wani abin bautawa sai Allah, Makaɗaici, Mai tilastawa"},{"SurahNumber":38,"VerseNumber":66,"Text":"Ubangijin sammai da ƙasã da abin da ke a tsakãninsu Mabuwãyi, Mai gãfara"},{"SurahNumber":38,"VerseNumber":67,"Text":"Ka ce: \"Shĩ (Alkur'ãni) babban lãbãri ne mai girma"},{"SurahNumber":38,"VerseNumber":68,"Text":"Kũ, mãsu bijirẽwa ne daga gare shi"},{"SurahNumber":38,"VerseNumber":69,"Text":"Wani ilmi bai kasance a gare ni ba game da jama'a (malã'iku) mafi ɗaukaka a lõkacin da suke yin husũma"},{"SurahNumber":38,"VerseNumber":70,"Text":"Ba a yi mini wahayin kõme ba face cẽwa ni mai gargaɗi kawai ne, mai bayyanãwa"},{"SurahNumber":38,"VerseNumber":71,"Text":"A lõkacin da Ubangijinka Ya ce wa malã'iku, \"Lalle Nĩ Mai halitta mutum ne daga lãkã"},{"SurahNumber":38,"VerseNumber":72,"Text":"Sa'an nan idan Nã daidaita shi, kuma Na hũra (wani abu) daga RuhĩNa a cikinsa to ku fãɗi kunã mãsu sujada a gare; shi"},{"SurahNumber":38,"VerseNumber":73,"Text":"Sai malã'ikun suka yi sujada dukansu, gabã ɗaya"},{"SurahNumber":38,"VerseNumber":74,"Text":"Fãce Iblis, ya yi girman kai, kuma ya kasance daga kãfirai"},{"SurahNumber":38,"VerseNumber":75,"Text":"(Allah) Ya ce, \"Yã Ibilis! Mẽ ya hana ka, ka yi sujada ga abin da Nã halitta da HannayeNa biyu? Shin, kã yi girman kai ne, kõ kuwa kã kasance daga maɗaukaka ne"},{"SurahNumber":38,"VerseNumber":76,"Text":"Ya ce, \"Nĩ, mafifici ne daga gare shi: Kã halitta ni daga wutã, kuma Kã halitta shi daga lãkã"},{"SurahNumber":38,"VerseNumber":77,"Text":"Ya ce, \"To, ka fita daga gare ta, dõmin lalle kai la'ananne ne"},{"SurahNumber":38,"VerseNumber":78,"Text":"Kuma lalle a kanka akwai la'anaTa har zuwa rãnar sakamako"},{"SurahNumber":38,"VerseNumber":79,"Text":"Ya ce, \"Ya Ubangijina! To, Ka yi mini jinkiri zuwa ga rãnar da ake tãyar da su"},{"SurahNumber":38,"VerseNumber":80,"Text":"Ya ce, \"To, lalle kanã daga waɗanda aka yi wa jinkiri"},{"SurahNumber":38,"VerseNumber":81,"Text":"Zuwa ga yinin lõkaci sananne"},{"SurahNumber":38,"VerseNumber":82,"Text":"Ya ce, \"To, inã rantsuwa da buwãyarKa, lalle, inã ɓatar da su gabã ɗaya"},{"SurahNumber":38,"VerseNumber":83,"Text":"Fãce bãyinKa tsarkakakku daga gare su"},{"SurahNumber":38,"VerseNumber":84,"Text":"(Allah) Ya ce, \"To, (wannan magana ita ce) gaskiya. Kuma gaskiya Nake faɗa"},{"SurahNumber":38,"VerseNumber":85,"Text":"Lalle zã Ni cika Jahannama daga gare ka, kuma daga wanda ya bĩ ka daga gare su, gabã ɗaya"},{"SurahNumber":38,"VerseNumber":86,"Text":"Ka ce: \"Bã ni tambayar ku wata ijãra, a kansa kuma bã ni daga mãsu ƙãƙalen faɗarsa"},{"SurahNumber":38,"VerseNumber":87,"Text":"Shĩ (Alkur'ãn) bai zama ba fãce ambato ne ga dukan halitta"},{"SurahNumber":38,"VerseNumber":88,"Text":"Kuma lalle zã ku san babban lãbãrinsa a bayan ɗan lõkaci"},{"SurahNumber":39,"VerseNumber":1,"Text":"Saukar da Littãfin daga Allah ne, Mabuwãyi, Mai hikima"},{"SurahNumber":39,"VerseNumber":2,"Text":"Lalle Mũ Mun saukar da Littãfi zuwa gare ka, da gaskiya. Sabõda haka, ka bauta wa Allah kanã mai tsarkake addini a gare Shi"},{"SurahNumber":39,"VerseNumber":3,"Text":"To, addini tsarkakakke na Allah ne, kuma waɗanda suka riƙi waɗansu majibinta, bã Shi ba, (sunã cẽwa) \"Ba mu bauta musu ba fãce dõmin su kusantar da mu zuwa ga Allah, kusantar daraja.\" Lalle Allah nã yin hukunci a tsakãninsu ga abin da suka zama sunã sãɓãwa a cikinsa. Lalle Allah ba Ya shiryar da wanda yake mai ƙarya, mai kãfirci"},{"SurahNumber":39,"VerseNumber":4,"Text":"Dã Allah Yã yi nufin Ya riƙi ɗã, to, lalle sai Ya zãɓa daga abin da Yake halittãwa abin da Yake so. Tsarki ya tabbata a gare Shi. Shĩ ne Allah, Makaɗaici, Mai tĩlastãwa"},{"SurahNumber":39,"VerseNumber":5,"Text":"Ya halitta sammai da ƙasã da gaskiya. Yanã shigar da dare a kan rãna, kuma Yanã shigar da rãnã a kan dare kuma Yã hõre rãnã da watã, kõwannensu yanã gudãna zuwa ga ajali ambatacce. To, Shĩ ne Mabuwãyi, Mai gãfara"},{"SurahNumber":39,"VerseNumber":6,"Text":"Yã halitta ku daga rai guda, sa'an nan Ya sanya ma'auranta daga gare shi. Kuma ya saukar muku daga dabbõbin gida nau'i takwas Yanã halitta ku a cikin cikunnan uwayenku, halitta a bãyan wata halitta, a cikin duffai uku. Wannan shĩ ne Allah Ubangijinku. Mulki a gare shi yake. Bãbu abin bautãwa fãce Shi. To, yãya ake karkatar da ku"},{"SurahNumber":39,"VerseNumber":7,"Text":"Idan kun kãfirta to, lalle Allah Wadãtacce ne daga barinku, kuma bã Shi yarda da kãfirci ga bãyinSa, kuma idan kun gõde, Zai yarda da ita (gõdiyar) a gare ku, kuma wani rai mai ɗaukar nauyi, bã ya ɗaukar nauyin wani. Sa'an nan kuma makõmarku zuwa ga Ubangijinku take, dõmin Ya bã ku lãbãri game da abin da kuka kasance kunã aikatãwa. Lalle Shĩ, Masani ne ga abin da yake a ainihin zukata"},{"SurahNumber":39,"VerseNumber":8,"Text":"Kuma idan wata cũta ta shãfi mutum, sai ya kira Ubangijinsa, yanã mai mai da al'amari zuwa gare Shi, sa'an nan idan Ya jũyar da cũtar da ni'ima ta daga gare Shi, sai ya manta da abin da ya kasance yanã kira zuwa gare shi a gabãnin haka, kuma ya sanya wa Allah waɗansu abõkan tarẽwa dõmin ya ɓatar (da su) daga hanyarSa. Ka ce (masa), \"Ka ji dãɗi da kãfircinka, a ɗan lõkaci, lalle kai daga 'yan wutã ne"},{"SurahNumber":39,"VerseNumber":9,"Text":"Shin, wanda yake mai tawãli'u sã'õ'in dare, yanã mai sujada kuma yanã mai tsayi ga salla, yanã tsõron Lãhira, kuma yanã fãtan rahamar Ubangijinsa, (yanã daidai da waninsa?) Ka ce: \"Ashe, waɗanda suka sani, sunã daidaita da waɗanda ba su sani ba?\" Mãsu hankali kawai ke yin tunãni"},{"SurahNumber":39,"VerseNumber":10,"Text":"Ka ce: (Allah Ya ce): \"Yã bãyĩNa waɗanda suka yi ĩmãni! Ku bi Ubangijinku da taƙawa. Waɗanda suka kyautata a cikin wannan dũniya sunã da sakamako mai kyau, kuma ƙasar Allah mai fãɗi ce. Mãsu haƙuri kawai ake cika wa ijãrarsu, bã da wani lissãfi ba"},{"SurahNumber":39,"VerseNumber":11,"Text":"Ka ce: \"Lalle nĩ, an umurce ni da in bauta wa Allah, inã tsarkake addini a gare Shi"},{"SurahNumber":39,"VerseNumber":12,"Text":"Kuma an umurce ni da in kasance farkon mãsu miƙa wuya (ga umurnin Allah)"},{"SurahNumber":39,"VerseNumber":13,"Text":"Ka ce: \"Lalle nĩ inã tsõro, idan na sãɓã wa Ubangijĩna, ga azãbar yini mai girma"},{"SurahNumber":39,"VerseNumber":14,"Text":"Ka ce: \"Allah nake bautã wa, inã mai tsarkake addinĩna a gare Shi"},{"SurahNumber":39,"VerseNumber":15,"Text":"To, ku bauta wa abin da kuke so, waninSa.\" Ka ce: \"Lalle mãsu hasãra, sũ ne waɗanda suka yi hasarar rãyukansu da iyãlansu, a Rãnar ¡iyãma. To, waccan fa, ita ce hasãra bayyananna"},{"SurahNumber":39,"VerseNumber":16,"Text":"Sunã da waɗansu inuwõwi na wutã daga samansu, kuma daga ƙasansu akwai waɗansu inuwõwi. Wancan Shĩ ne Allah ke tsõratar da bãyinSa da shi. Yã bãyĩNa! To, ku bĩ Ni da taƙawa"},{"SurahNumber":39,"VerseNumber":17,"Text":"Kuma waɗanda suka nĩsanci Shaiɗannu ga bauta musu, kuma suka mai da al'amari ga Allah, sunã da bushãra. To, ka bãyar da bushãra ga bãyiNa"},{"SurahNumber":39,"VerseNumber":18,"Text":"Waɗanda ke sauraren magana, sa'an nan su bi mafi kyaunta. waɗancan sũ ne Allah Ya shiryar da su, kuma waɗancan su ne mãsu hankali"},{"SurahNumber":39,"VerseNumber":19,"Text":"Shin fa, wanda kalmar azãba ta wajaba a kansa? Shin fa, kanã iya tsãmar da wanda ke a cikin wutã"},{"SurahNumber":39,"VerseNumber":20,"Text":"Amma waɗanda suka bi Ubangijinsu da taƙawa, sunã da bẽnãye, daga samansu akwai waɗansu bẽnãye ginannu, ƙoramu na gudãna daga ƙarƙashinsu. Alkawarin Allah. Allah bã Ya sãɓã wa alkawarinSa"},{"SurahNumber":39,"VerseNumber":21,"Text":"Shin, ba ka gani ba cẽwa lalle Allah Yã saukar da ruwa daga sama, sa'an nan Yã gudãnar da shi yanã marẽmari a cikin ƙasã sa'an nan Yã fitar da shũka game da shi, launukan shũkar mãsu sãɓãnin jũna sa'annan shũkar ta ƙeƙashe har ka gan ta fatsifatsi, sa'an nan Allah Ya sanya ta dandaƙaƙƙiya? Lalle ne ga wancan akwai tunãtarwa ga mãsu hankali (ga iyãwar gudãnar da ruwa a cikin gidãjen Aljanna)"},{"SurahNumber":39,"VerseNumber":22,"Text":"Shin fa, wanda Allah Ya buɗa ƙirjinsa, dõmin Musulunci sa'an nan shi yanã a kan haske daga Ubangijinsa, (zai zama kamar waninsa)? To, bone yã tabbata ga maƙeƙasa zukãtansu daga ambaton Allah. Waɗancan sunã a cikin wata ɓata bayyananna"},{"SurahNumber":39,"VerseNumber":23,"Text":"Allah Ya sassaukar da mafi kyaun lãbãri, Littãfi mai kama da jũna, wanda ake konkoma karãtunsa fãtun waɗanda ke tsõron Ubangijinsu, sunã tãƙura sabõda Shi, sa'an nan fãtunsu da zukãtansu su yi laushi zuwa ga ambaton Allah. Waccan ita ce shiryarwar Allah, Yanã shiryar da wanda Ya so game da ita. Kuma wanda Allah Ya ɓatar, to, bã shi da wani mai shiryarwa"},{"SurahNumber":39,"VerseNumber":24,"Text":"Shin fa, wanda ke kãre mũguwar azãba da fuskarsa (yanã zama kamar waninsa) a Rãnar ƙiyãma? Kuma a ce wa azzãlumai, \"Ku ɗanɗani abin da kuka kasance kunã aikatãwa"},{"SurahNumber":39,"VerseNumber":25,"Text":"Waɗanda ke a gabãninsu, sun ƙaryata, sai azãba ta jẽ musu daga inda ba su sani ba"},{"SurahNumber":39,"VerseNumber":26,"Text":"Sai Allah Ya ɗanɗana musu azãbar wulãkanci a cikin rãyuwar dũniya, kuma lalle azãbar Lãhira ita ce mafi girma, dã sun kasance sunã da sani"},{"SurahNumber":39,"VerseNumber":27,"Text":"Kuma lalle ne haƙĩƙa Mun buga wa mutãne a, cikin wannan Alƙur'ãni, daga kõwane misãli, ɗammãninsu su yi tunãni"},{"SurahNumber":39,"VerseNumber":28,"Text":"Abin karantãwa ne na Lãrabci, ba mai wata karkata ba, ɗammãninsu, su yi taƙawa"},{"SurahNumber":39,"VerseNumber":29,"Text":"Allah Yã buga misãli; wani mutum (bãwa) a cikinsa akwai mãsu tarayya, mãsu mũgun hãlin jãyayya, da wani mutum (bãwa) dukansa ga wani mutum. Shin, zã su daidaita ga misãli? Gõdiya ta tabbata ga Allah (a kan bayãni). Ã'a, mafi yawan mutãne ba su sani ba"},{"SurahNumber":39,"VerseNumber":30,"Text":"Lalle kai mai mutuwa ne, kuma su mã lalle mãsu mutuwa ne"},{"SurahNumber":39,"VerseNumber":31,"Text":"Sa'an nan, lalle kũ, a Rãnar ¡iyãma, a wurin Ubangijinku, zã ku yi ta yin husũma"}]}