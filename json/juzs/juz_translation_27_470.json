{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":51,"VerseNumber":31,"Text":"UIbrâhîm wathi: “Myalezo mni na (lo) nize ngawo (apha) kanye kanye nina ziThunywa?”"},{"SurahNumber":51,"VerseNumber":32,"Text":"Zathi zona: “Inene thina sithunyelwe kubantu abazizaphula- mthetho"},{"SurahNumber":51,"VerseNumber":33,"Text":"Ukuba sithulule phezu kwabo amatye odongwe"},{"SurahNumber":51,"VerseNumber":34,"Text":"Aphawulelwe abagabadeli phambi kweNkosi yakho.”"},{"SurahNumber":51,"VerseNumber":35,"Text":"Ngoko ke Sakhupha (wonke) olikholwa phakathi apho"},{"SurahNumber":51,"VerseNumber":36,"Text":"Kananjalo aSizanga Sifumane mntu ngaphandle komzi omnye wamaMuslim (umzi kaLût neentombi zakhe)"},{"SurahNumber":51,"VerseNumber":37,"Text":"Sashiya umqondiso apho kwabo basoyikayo isohlwayo esibuhlungu"},{"SurahNumber":51,"VerseNumber":38,"Text":"Kananjalo kuMûsâ (kwakukho umnqondiso), ukumthumela kweThu kuFir’awn negunya elicacileyo"},{"SurahNumber":51,"VerseNumber":39,"Text":"Kodwa (uFir’awn) watshikila nabalandeli bakhe, wathi: “(UMûsâ) ngumenzi wemilingo nephambana.”"},{"SurahNumber":51,"VerseNumber":40,"Text":"Samntywilisela elwandle yena namadoda omkhosi wakhe ngenxa yokuba wayesoleka"},{"SurahNumber":51,"VerseNumber":41,"Text":"Nakuma’Ad (wabakhona umnqondiso), xa Sathumela umoya oludlolo1 (owavuthuzayo ngokuchaseneyo nabo)"},{"SurahNumber":51,"VerseNumber":42,"Text":"Awuzanga usindise nenye into owawubhudla phezu kwayo koko wayishiya itshabalele, ibubutyobo"},{"SurahNumber":51,"VerseNumber":43,"Text":"NakwaThamûd, xa kwathiwa kubo: “Yibani nizonwabisa okwethutyana.”"},{"SurahNumber":51,"VerseNumber":44,"Text":"Bona baba nendelelo ngokubhekiselele kumyalelo weNkosi yabo, ngoko iindudumo zabahlasela besajongile"},{"SurahNumber":51,"VerseNumber":45,"Text":"Azanga bakwazi ukuvuka ke, bengazanga bakwazi nokuzikhusela"},{"SurahNumber":51,"VerseNumber":46,"Text":"Kananjalo Satshabalalisa abantu bakwaNûh ngaphambili, inene, bona babengabantu, abagabadelayo"},{"SurahNumber":51,"VerseNumber":47,"Text":"Thina Sawabumba amazulu ngamandla. Inene, Thina Siyakwazi ukwandisa ukwandlaleka kwephakade"},{"SurahNumber":51,"VerseNumber":48,"Text":"Nomhlaba Siwandlalile, Hayi ubuncutshe boMlungiseleli (wendalo)"},{"SurahNumber":51,"VerseNumber":49,"Text":"Kwizinto zonke Sidale amaqabane (azo) ngambini khona ukuze nikhumbule (iziBele zika-Allâh)"},{"SurahNumber":51,"VerseNumber":50,"Text":"Balekelani kuAllâh ke ngoko. Inene mna ndinguMlumkisi kuni ocacileyo"},{"SurahNumber":51,"VerseNumber":51,"Text":"Musani ukwayamanisa thixo wumbi kuAllâh. Inene mna ndinguMlumkisi ocacileyo kuni"},{"SurahNumber":51,"VerseNumber":52,"Text":"Kwangokunjalo akuzanga khe kufike nawuphi na uMthunywa kwabangaphambili kunabo bangathi: “Umenzi wemilingo okanye iphambana.”"},{"SurahNumber":51,"VerseNumber":53,"Text":"Ingaba babecetyiswe ngabo2 ukuba benze le nto? Nakanye bona buqu bangabantu abagabadela batsiba imida (ekungakholweni)"},{"SurahNumber":51,"VerseNumber":54,"Text":"Bayeke ke wena (Muhammad) kuba akuyi kusoleka. (njengoko uwuvakalisile umyalezo kubo)"},{"SurahNumber":51,"VerseNumber":55,"Text":"Bakhumbuze kananjalo, kuba inene inkumbuzo ilulutho kumakholwa"},{"SurahNumber":51,"VerseNumber":56,"Text":"Kananjalo aNdidalanga abantu neeJinni ngaphandle (kokubadalela) ukuba banqule Mna"},{"SurahNumber":51,"VerseNumber":57,"Text":"Andinasixhaso Ndisifunayo kubo, Ndingafuni nakondliwa ngabo Mna"},{"SurahNumber":51,"VerseNumber":58,"Text":"Inene nguAllâh OnguMondli, uMninimandla amakhulu"},{"SurahNumber":51,"VerseNumber":59,"Text":"Ke kaloku inene okwabo benza ubugwenxa sisabelo (sesohlwayo)esinjengesabelosabahlobobabo(abalandulelayo eli). MabangaNdiqhwayi ngokungenamonde ke"},{"SurahNumber":51,"VerseNumber":60,"Text":"Yeha ke kwabo bangakholwayo kwiMini abathenjiswe ngayo"},{"SurahNumber":52,"VerseNumber":1,"Text":"(Ndifunga ngeNtaba) yeTûr"},{"SurahNumber":52,"VerseNumber":2,"Text":"NangeNcwadi ebhaliweyo"},{"SurahNumber":52,"VerseNumber":3,"Text":"Kumacwecwe avulwe ondlalwa"},{"SurahNumber":52,"VerseNumber":4,"Text":"NangoMzi1 ohanjelwa rhoqo"},{"SurahNumber":52,"VerseNumber":5,"Text":"Nangophahla (izulu) oluphakamele phezulu"},{"SurahNumber":52,"VerseNumber":6,"Text":"Nangolwandle oluzele (ngumlilo)"},{"SurahNumber":52,"VerseNumber":7,"Text":"Inene isohlwayo seNkosi yakho siza kwenzeka"},{"SurahNumber":52,"VerseNumber":8,"Text":"Ngokuba akukho mthinteli (waso)"},{"SurahNumber":52,"VerseNumber":9,"Text":"NgeMini izulu liya kuzamazama ngokujikelezayo"},{"SurahNumber":52,"VerseNumber":10,"Text":"Neentaba zigqithe zimke"},{"SurahNumber":52,"VerseNumber":11,"Text":"Yeha ke ngalooMini kubaphiki"},{"SurahNumber":52,"VerseNumber":12,"Text":"Abancokola amampunge bezonwabisa"},{"SurahNumber":52,"VerseNumber":13,"Text":"Ngemini abaya kutshovelwa eMlilweni wesiHogo ngamandla"},{"SurahNumber":52,"VerseNumber":14,"Text":"(Kuya kuthiwa kubo): “Nangu ke lo Mlilo naniwuphika"},{"SurahNumber":52,"VerseNumber":15,"Text":"Ngumlingo na lo, okanye aniboni"},{"SurahNumber":52,"VerseNumber":16,"Text":"(Ngenani ke) nitshe phakathi apho; yibani nomonde okanye ningabi namonde kuyafana kuni. Nihlawulwa ngoko nakwenzayo kuphela"},{"SurahNumber":52,"VerseNumber":17,"Text":"Inene amalungisa aya kuba semiyezweni naselonwabeni"},{"SurahNumber":52,"VerseNumber":18,"Text":"Esonwabela oko iNkosi yawo Iwanike kona, Ibe neNkosi yawo Iwakhusele esohlwayweni soMlilo wesiHogo"},{"SurahNumber":52,"VerseNumber":19,"Text":"(Kuya kuthiwa kwabakholwayo): “Yidlani, nisele, naneliseke ngenxa yoko nakwenzayo.”"},{"SurahNumber":52,"VerseNumber":20,"Text":"Baya kuba bengqiyamile ezitroneni ezidwelisiweyo, kananjalo Siya kubatshatisa neembelukazi zabafazi abanamehlo amakhulu (amahle)"},{"SurahNumber":52,"VerseNumber":21,"Text":"Abo baya bakholwa abantwana babo balandela ekhondweni labo ngokholo Siya kubadibanisa nenzala yabo, kwaye aSiyi kubabandeza nto kwizinto zabo. Umntu ngamnye awakusebenzelayo kugciniwe"},{"SurahNumber":52,"VerseNumber":22,"Text":"Kananjalo Siya kubapha iziqhamo nenyama nantoni na abaya kuyinqwenela"},{"SurahNumber":52,"VerseNumber":23,"Text":"Baya kunikana indebe (yewayini) apho akuyi kubakho ntetho imbi nakwenziwa kwasono"},{"SurahNumber":52,"VerseNumber":24,"Text":"Kuya kuhamba hamba phakathi kwabo (izicaka) ezingamakhwenkwana azele ukulungiselela bona engathi ziiperile ezilondoloziweyo"},{"SurahNumber":52,"VerseNumber":25,"Text":"Ke kaloku baya kusondelana babuzane"},{"SurahNumber":52,"VerseNumber":26,"Text":"Baya kuthi: “Inene thina kwixesha elidlulileyo esasikunye nabantu bakuthi ngalo sasisoyika (ukumenza umsindo uAllâh)"},{"SurahNumber":52,"VerseNumber":27,"Text":"Waza uAllâh Wasibonelela ngobuBele baKhe, Wasikhusela kananjalo kwisohlwayo soMlilo otshisayo"},{"SurahNumber":52,"VerseNumber":28,"Text":"Inene sasidla ngokucela kuYe ngaphambili. Inene, nguYe OnguMncedi, uSozinceba"},{"SurahNumber":52,"VerseNumber":29,"Text":"Ngoko ke wena (Muhammad) khumbuza kuba wena ngoBabalo lweNkosi yakho akungosiyavumisa okanye umntu ophambeneyo"},{"SurahNumber":52,"VerseNumber":30,"Text":"Okanye bathi (ngawe): “Yimbongi esilindele ukuba ihlelwe lilishwa lexesha”"},{"SurahNumber":52,"VerseNumber":31,"Text":"Yithi wena: “Lindani kaloku, kuba nam phakathi kwenu ndingomnye wabalindileyo!”"},{"SurahNumber":52,"VerseNumber":32,"Text":"Makube mhlawumbi ziingqondo zabo ezibayalela ukuba (batsho) obu (buxoki ngawe Muhammad), okanye (bona) bangabantu nje abagabadeleyo"},{"SurahNumber":52,"VerseNumber":33,"Text":"Okanye bathi: “Uyiqambe ngokwakhe (i’Kur’ân)”? Yeha bona abakholwa"},{"SurahNumber":52,"VerseNumber":34,"Text":"Mabavelise isicengcelezo esifana nayo (i’Kur’ân) kaloku ukuba bathetha inyaniso"},{"SurahNumber":52,"VerseNumber":35,"Text":"Makube mhlawumbi badalwa ngento engekhoyo? Okanye ngabo abangabadali"},{"SurahNumber":52,"VerseNumber":36,"Text":"Makube mhlawumbi ngabo abadala amazulu nomhlaba? Nakanye abaqinisekanga"},{"SurahNumber":52,"VerseNumber":37,"Text":"Makube mhlawumbi banoovimba (bobutyebi) beNkosi yakho, Okanye bangabalawuli babo (oovimba abo)"},{"SurahNumber":52,"VerseNumber":38,"Text":"Okanye banomchankcatho (wokuya ezulwini) abaphulaphula ngawo (iimfihlelo zezulu)? Ukuba kunnalo, umphulaphuli lowo wabo makaze nobungqina obucacileyo kaloku"},{"SurahNumber":52,"VerseNumber":39,"Text":"Okanye Yena (uAllâh) Uneentombi nibe nina ninoonyana"},{"SurahNumber":52,"VerseNumber":40,"Text":"Okanye wena (Muhammad), ubabiza intlawulo (ngalo myalezo) ukuze bazive besindekile ngumthwalo (wetyala lentlawulo)"},{"SurahNumber":52,"VerseNumber":41,"Text":"Okanye banolwazi lokungabonwayo, abalubhala phantsi"},{"SurahNumber":52,"VerseNumber":42,"Text":"Okanye baqulunqa icebo? Kodwa abo bangakholwayo ngabo ekuqulunqwa ngabo"},{"SurahNumber":52,"VerseNumber":43,"Text":"OkanyebanomnyeuthixoongaphandlekoAllâh?Makazukiswe uAllâh Ongentla kwayo yonke into abayayamanisa naYe"},{"SurahNumber":52,"VerseNumber":44,"Text":"Ke kaloku xa benokubona iceba lisiwa livela esibhakabhakeni bangathi: “Ngamafu (njee) ayinqumba!”"},{"SurahNumber":52,"VerseNumber":45,"Text":"Bayeke ke wena bade badibane neMini yabo abaya kubethwa bengaqondi"},{"SurahNumber":52,"VerseNumber":46,"Text":"Mini leyo icebo labo lingayi kubanceda nto, bengayi kuncedwa nakuncedwa"},{"SurahNumber":52,"VerseNumber":47,"Text":"Inene kwabo benze ubugwenxa sisohlwayo esingaphambili kunoku kodwa uninzi lwabo alwazi"},{"SurahNumber":52,"VerseNumber":48,"Text":"Ke kaloku wena (Muhammad) yiba nomonde ngesigqibo senkosi yakho kuba inene wena usemehlweni eThu, kananjalo zukisa (uAllâh) ngendumiso yeNkosi, yakho xa uvuka"},{"SurahNumber":52,"VerseNumber":49,"Text":"Nangenxalenye yobusuku Mzukise Yena nasemva (kokutshona) kweenkwenkwezi"},{"SurahNumber":53,"VerseNumber":1,"Text":"(Ndifunga) ngenkwenkwezi xa isihla"},{"SurahNumber":53,"VerseNumber":2,"Text":"Ugxa wenu (uMuhammad) akalahlekanga yaye akenzanga mpazamo"},{"SurahNumber":53,"VerseNumber":3,"Text":"Engathethi okomnqweno wakhe"},{"SurahNumber":53,"VerseNumber":4,"Text":"Asinto yimbi (le ‘Kur’ân) ngaphandle kokuba sisiTyhilelo esityhiliweyo"},{"SurahNumber":53,"VerseNumber":5,"Text":"Ufundiswe ngonamandla amakhulu (uJibrîl)"},{"SurahNumber":53,"VerseNumber":6,"Text":"Ongenasiphene, yena waphakama waba ngemo yakhe yokwenene"},{"SurahNumber":53,"VerseNumber":7,"Text":"Lo gama waye kwindawo ephakamileyo yolundi"},{"SurahNumber":53,"VerseNumber":8,"Text":"Weza, wehla phantsi"},{"SurahNumber":53,"VerseNumber":9,"Text":"Waba kumgama ongangobude bezaphetha ezibini okanye nganeno (kunoko)"},{"SurahNumber":53,"VerseNumber":10,"Text":"Watyhila (uJibrîl) kwisicaka saKhe (uAllâh) awakutyhilayo"},{"SurahNumber":53,"VerseNumber":11,"Text":"Intliziyo (ingqondo) ayizanga ixoke ngoko yakubonayo"},{"SurahNumber":53,"VerseNumber":12,"Text":"Niza kumphikisa na nina ngoko wakubonayo"},{"SurahNumber":53,"VerseNumber":13,"Text":"Kananjalo\twambona\tyena\t(uMuhammad)\tngenene kwisihlandlo sesibini"},{"SurahNumber":53,"VerseNumber":14,"Text":"NgakwiSidratul Muntaha"},{"SurahNumber":53,"VerseNumber":15,"Text":"Kufutshane\tnayo\t(iSidratul\tMuntaha)\tkukho\tumyezo wokhuseleko (iPaladesi)"},{"SurahNumber":53,"VerseNumber":16,"Text":"Yabona wathi usakugqunywa uMthi womLote yiloo nto yayiwugqumile"},{"SurahNumber":53,"VerseNumber":17,"Text":"Amehlo (OMprofeti uMuhammad) akalaqaza (ajonge kwenye indawo) engazanga agabadele"},{"SurahNumber":53,"VerseNumber":18,"Text":"Yena (wayibona ngenene eyona miqondiso mikhulu yeNkosi yakhe)"},{"SurahNumber":53,"VerseNumber":19,"Text":"Ke (nina) nibajongile na ooAl- Lat- noAl ‘Uzzâ"},{"SurahNumber":53,"VerseNumber":20,"Text":"NoManât, ongowesithathu kubo"},{"SurahNumber":53,"VerseNumber":21,"Text":"Ingaba okwenu ngabesiduna na ize kuYe ibe ngabesikhomokazi"},{"SurahNumber":53,"VerseNumber":22,"Text":"Oko ke (ukuba kunjalo) kukwaba okungenabulungisa"},{"SurahNumber":53,"VerseNumber":23,"Text":"(Lawo) akanto yimbi ngaphandle kokuba ngamagama (njee) eniziqambele ngokwenu nina kunye nookhokho benu (magama lawo) uAllâh Angathumelanga gunya (ngawo) Abalandeli nto ngaphandle koqash-qash noko kunqwenelwa yimiphefumlo yabo, ukanti sele sifikile kubo isiKhokelo esivela eNkosini yabo"},{"SurahNumber":53,"VerseNumber":24,"Text":"Ingaba umntu unako (konke) akunqwenelayo"},{"SurahNumber":53,"VerseNumber":25,"Text":"Kodwa uBomi belizayo bobuka-Allah nobokuqala"},{"SurahNumber":53,"VerseNumber":26,"Text":"Zingaphi iingelosi ezisezulwini ezintethelelo yazo ingayi kunceda nto ngaphandle kokuba uAllâh Ade Anike imvume kulowo Athande ukumnika namamkeleyo"},{"SurahNumber":53,"VerseNumber":27,"Text":"Inene abo bangakholwayo kuBomi oBuzayo bathiya iingelosi amagama esikhomokazi"},{"SurahNumber":53,"VerseNumber":28,"Text":"Yaye malunga noko abanalwazi, akukho nto balandela yona ngaphandle koqash qash, inene, uqash-qash akancedi nto ngokuchasene nenyaniso"},{"SurahNumber":53,"VerseNumber":29,"Text":"Wena zikhwebule kulowo utshikilela umyalezo weThu ongafuni nto ngaphandle kobomi beli hlabathi"},{"SurahNumber":53,"VerseNumber":30,"Text":"Lowo ngumyinge wolwazi lwabo, inene iNkosi yakho yiYona, Yaziyo okokuba ngubani na olahlekileyo eNdleleni yaYo, ikwayiYo kananjalo Eyaziyo ukuba ngubani na okuso isiKhokelo"},{"SurahNumber":53,"VerseNumber":31,"Text":"Kananjalo kokuka-Allah okusemazulwini nasemhlabeni khon’ukuze Abuyekeze abo benza ukungcola (ngesohlwayo) ngoko bakwenzayo, Abuyekeze nabo benza okulungileyo (ngomvuzo) omhle"},{"SurahNumber":53,"VerseNumber":32,"Text":"Abo baziphephayo izono ezikhulu nezenzo ezingcolileyo, benze ezincinane kuphela, inene iNkosi yenu Iphangalele kuxolelo (lwezono), Yona Inazi kakuhle xa Inivelisa4 emhlabeni naxa naniizintsana ezibelekweni zoomama benu. Ngoko ke musani ukubanga ukuba ninyulu, Yena nguYena Waziyo ukuba ngubani na oMoyikayo"},{"SurahNumber":53,"VerseNumber":33,"Text":"Umbonile na lowo utshikileyo wafulathela, (i-Islam)"},{"SurahNumber":53,"VerseNumber":34,"Text":"Waza wanikela kancinane waphinda wayeka"},{"SurahNumber":53,"VerseNumber":35,"Text":"Ingaba unalo na ulwazi lokungabonwayo, ukuze abone"},{"SurahNumber":53,"VerseNumber":36,"Text":"Akachazelwanga na ngokwakuseziBhalweni zikaMûsâ"},{"SurahNumber":53,"VerseNumber":37,"Text":"NezikaIbrahim, owazalisekisayo"},{"SurahNumber":53,"VerseNumber":38,"Text":"Akukho mthwali wamithwalo uya kuthwaliswa umthwalo womnye"},{"SurahNumber":53,"VerseNumber":39,"Text":"Kananjalo akukho nto umntu (aya kuyifumana) ngaphandle kwaleyo wayizabalazelayo"},{"SurahNumber":53,"VerseNumber":40,"Text":"Kwaye inene umzamo wakhe uza kubonwa"},{"SurahNumber":53,"VerseNumber":41,"Text":"Aze abuyekezwe ngawo ngembuyekezo egcweleyo"},{"SurahNumber":53,"VerseNumber":42,"Text":"Kananjalo eNkosini yakho kulapho isiphelo sikhoyo"},{"SurahNumber":53,"VerseNumber":43,"Text":"Inene yiYo (iNkosi yakho) Eyenza umntu ahleke aphinde alile"},{"SurahNumber":53,"VerseNumber":44,"Text":"IkwayiYo Eyenza ukufa Inike ubomi"},{"SurahNumber":53,"VerseNumber":45,"Text":"IkwayiYo Edala abalingane oyindoda nowasetyhini"},{"SurahNumber":53,"VerseNumber":46,"Text":"Ngeqabaza lembewu yomntu xa likhutshiwe"},{"SurahNumber":53,"VerseNumber":47,"Text":"Kuze (kube yimfuneko) kuYe (ukuba Adale) enye indalo"},{"SurahNumber":53,"VerseNumber":48,"Text":"NguYe kananjalo Otyebisayo5 Anelise"},{"SurahNumber":53,"VerseNumber":49,"Text":"Kananjalo nguYe iNkosi kaSirius"},{"SurahNumber":53,"VerseNumber":50,"Text":"Ukanti Yena Watshabalalisa abantu bokuqala bakwa’Ad"},{"SurahNumber":53,"VerseNumber":51,"Text":"NabakwaThamûd nabo Akazanga Abasindise"},{"SurahNumber":53,"VerseNumber":52,"Text":"Nabantu bakwaNûh ngaphambili. Inene yayingabo abaya ababi nabulungisa baba ngabacinezeli"},{"SurahNumber":53,"VerseNumber":53,"Text":"Ke\tkaloku\tWazitshabalalisa\tizixeko\tezabhedululwayo Wazikhahlela phantsi"},{"SurahNumber":53,"VerseNumber":54,"Text":"Wabagqumelela ngoko Wabagqumelela ngako"},{"SurahNumber":53,"VerseNumber":55,"Text":"ZiziphinakeezintsikelelozeNkosiyenuniyakuzithandabuza"},{"SurahNumber":53,"VerseNumber":56,"Text":"Lo\t(Mprofeti)\tnguMlumkisi\tnjengabanye\tabaLumkisi bamandulo"},{"SurahNumber":53,"VerseNumber":57,"Text":"IMini esondelayo isondele (yona)"},{"SurahNumber":53,"VerseNumber":58,"Text":"Mayela\tnayo\takukho\tbani\tngaphandle\tkoAllâh Onokuyishenxisa"},{"SurahNumber":53,"VerseNumber":59,"Text":"Ingaba le ntetho iyanimangalisa kusini na"},{"SurahNumber":53,"VerseNumber":60,"Text":"Ke kaloku nina niyahleka anilili"},{"SurahNumber":53,"VerseNumber":61,"Text":"Nibe nisadlalisa ngokuzonwabisa"},{"SurahNumber":53,"VerseNumber":62,"Text":"Qubudani ke nina (maMuslim) kuAllâh niMnqule. (Yena Yedwa)"},{"SurahNumber":54,"VerseNumber":1,"Text":"IYure sele ifikile yaye nenyanga sele icandeke (kubini)"},{"SurahNumber":54,"VerseNumber":2,"Text":"Ke kaloku xa bebona umqondiso (ummangaliso), bayatshikila bathi: “(Lo) ngumlingo ogqithayo.”"},{"SurahNumber":54,"VerseNumber":3,"Text":"Kananjalo baye baphika, balandela iminqweno yabo. Kodwa into nganye inexesha lokufezekiswa (kwayo)"},{"SurahNumber":54,"VerseNumber":4,"Text":"Ke kaloku sele ifikile kubo inkcazelo ekukho kuyo isilumkiso (esaneleyo ngokubhekiselele kugabadelo)"},{"SurahNumber":54,"VerseNumber":5,"Text":"Ubulumko obuphangaleleyo kodwa isilumkiso asibancedi (nto)"},{"SurahNumber":54,"VerseNumber":6,"Text":"Bayeke ke (Muhammad), ngeMini uMkhwazi aya kubizela abantu kwinto engathandekiyo (uMlilo wesiHogo)"},{"SurahNumber":54,"VerseNumber":7,"Text":"Amehlo abo aya kuba ethobekile, baya kuphuma emangcwabeni wabo bengathi ziinkumbi bethe saa"},{"SurahNumber":54,"VerseNumber":8,"Text":"Begxalathelana besiya phambili kuMkhwazi. Abangakholwayo baya kuthi: “Le yiMini enzima.”"},{"SurahNumber":54,"VerseNumber":9,"Text":"Abantu bakaNûh baphika ngaphambili kunabo, ke kaloku basiphika isiCaka seThu. Bathi: “ (Lo uNûh) yindoda ephambanayo” wada (uNûh) wagxothwa (ngabo)"},{"SurahNumber":54,"VerseNumber":10,"Text":"Ke kaloko wacela eNkosini yakhe: “Inene mna ndoyisakele, ndincede ke Wena (Nkosi yam).”"},{"SurahNumber":54,"VerseNumber":11,"Text":"Thina ke Savula iingcango zezulu nemvula eyathululeka phantsi"},{"SurahNumber":54,"VerseNumber":12,"Text":"Eyenza umhlaba wagqabhuka yimithombo namanzi, aza namanzi adibana nento eyayisele imiselwe kakade"},{"SurahNumber":54,"VerseNumber":13,"Text":"Samthumela ke yena (ngenqanawa eyenziwe) ngamaplanga nezikhonkwane"},{"SurahNumber":54,"VerseNumber":14,"Text":"Idada phantsi kolondolozo lweThu njengomvuzo kulowo wayephikiwe (uNûh)"},{"SurahNumber":54,"VerseNumber":15,"Text":"Sayishiya\tukuba\tibe\tngumqondiso1,\tukhona\tke\toza kukhumbula (okanye afumane isilumkiso)"},{"SurahNumber":54,"VerseNumber":16,"Text":"Saba njani ke ukuba (buhlungu) isohlwayo saM nesilumkiso"},{"SurahNumber":54,"VerseNumber":17,"Text":"Kananjalo Siyenze i’Kur’ân yalula ukuba ikhumbuleke, ukhona phofu oza kukhumbula"},{"SurahNumber":54,"VerseNumber":18,"Text":"Ama’Ad aphika; saba njani ke (ukuba buhlungu) isohlwayo saM nesilumkiso"},{"SurahNumber":54,"VerseNumber":19,"Text":"Inene, Thina Sathumela kubo umoya otswinayo ngemini eyayiyeyeshwangusha (elalisihla emva kweshwangusha)"},{"SurahNumber":54,"VerseNumber":20,"Text":"Lincothula abantu ngokungathi zizibhukubhuku zemithi yesundu encothulwe neengcambu"},{"SurahNumber":54,"VerseNumber":21,"Text":"Saba njani (ukuba buhlungu) isohlwayo saM nesilumkiso"},{"SurahNumber":54,"VerseNumber":22,"Text":"Kananjalo Siyenze yalula i’Kur’ân ukuba ikhumbuleke, ukhona phofu oza kukhumbula"},{"SurahNumber":54,"VerseNumber":23,"Text":"AmaThamûd asala isilumkiso"},{"SurahNumber":54,"VerseNumber":24,"Text":"Athi:“Ingabangumntuomnyephakathikwethuesizakulandela yena? Inene singaba sekulahlekeni nasempambanweni"},{"SurahNumber":54,"VerseNumber":25,"Text":"Ingaba umyalezo uthunyelwe kuye phakathi kwethu? Hayi khona lixoki elingenazintloni (lo)!”"},{"SurahNumber":54,"VerseNumber":26,"Text":"Baza\tkumazi\tngomso\tukuba\tngubani\tna\tolixoki elingenazintloni"},{"SurahNumber":54,"VerseNumber":27,"Text":"Inene Thina Sithumele ithokazi lenkamela ukuba libe luvavanyo kubo, bajonge ke ube nomonde"},{"SurahNumber":54,"VerseNumber":28,"Text":"Ubaxelele kananjalo okokuba amanzi baza kwahlulelana ngawo, (Nenkamela), ngenye (imini) kuza kusela bona (ize ibe yinkamela ngenye imini)"},{"SurahNumber":54,"VerseNumber":29,"Text":"Kodwa bona babiza ugxa wabo2, waba nesibindi wayinqumla imisipha"},{"SurahNumber":54,"VerseNumber":30,"Text":"Saba njani ke (ukuba buhlungu) iSohlwayo saM nesilumkiso"},{"SurahNumber":54,"VerseNumber":31,"Text":"Inene Thina Sathoba isiqhushumbisi phezu kwabo baba ngathi ziintsasa ezomileyo ezizizijungqu zesibaya sezilwanyana"},{"SurahNumber":54,"VerseNumber":32,"Text":"Kananjalo Siyenze i’Kur’ân yalula ukuba ikhumbuleke, ukhona na phofu oza kukhumbula"},{"SurahNumber":54,"VerseNumber":33,"Text":"Abantu bakwaLût basala isilumkiso"},{"SurahNumber":54,"VerseNumber":34,"Text":"Inene, Thina Sathumela isiphango samatye phezu kwabo ngaphandle kosapho lukaLût, lona Salusindisa phambi koms’obomvu"},{"SurahNumber":54,"VerseNumber":35,"Text":"NgoBabalo oluvela kuThi. Simvuza kanjalo ke onombulelo"},{"SurahNumber":54,"VerseNumber":36,"Text":"Ke kaloku yena wayesele ebalumkisile (kwantlandlolo) ngohlaselo lweThu, kodwa bona basiphikisa isilumkiso"},{"SurahNumber":54,"VerseNumber":37,"Text":"Kananjalo bafuna ukuxhwila iindwendwe zakhe, Kodwa Sabamfamekisela amehlo abo (SiSithi): “Ngcamlani isohlwayo saM nesilumkiso ke.”"},{"SurahNumber":54,"VerseNumber":38,"Text":"Ke kaloku ekuseni bafikelwa sisohlwayo esibuhlungu"},{"SurahNumber":54,"VerseNumber":39,"Text":"(Kwathiwa kubo): “Ngcamlani isohlwayo saM nesilumkiso ke.”"},{"SurahNumber":54,"VerseNumber":40,"Text":"Kananjalo Siyenze i’Kur’ân yalula ukuba ikhumbuleke kodwa ukhona na phofu oza kukhumbula"},{"SurahNumber":54,"VerseNumber":41,"Text":"Kanti nakubantu bakwaFir’awn kwafika isilumkiso"},{"SurahNumber":54,"VerseNumber":42,"Text":"Bayala imiqondiso yeThu yonke, Sabahlasela ke ngohlaselo lwaloWo Unobunganga, Unamandla"},{"SurahNumber":54,"VerseNumber":43,"Text":"Ingaba (abantu) abangakholwayo benu bangcono kunabayaa bamandulo, okanye ninogonyo oluvela kwiziBhalo"},{"SurahNumber":54,"VerseNumber":44,"Text":"Okanye bathi: “Thina silibandla elixhasanayo,” kusini na"},{"SurahNumber":54,"VerseNumber":45,"Text":"(Elo) bandlana labo liza koyiswa, kwaye baza kuza ngemiva (babaleke)"},{"SurahNumber":54,"VerseNumber":46,"Text":"Kodwa iYure lixesha labo elimisiweyo, kwaye iYure leyo ingaphaya ngokonakalisa yaye ikrakra ngakumbi"},{"SurahNumber":54,"VerseNumber":47,"Text":"Inene izaphula-mthetho zisekulahlekeni nasempambanweni"},{"SurahNumber":54,"VerseNumber":48,"Text":"NgeMini abaya kurhuqelwa eMlilweni ngobuso babo kuya (kuthiwa kubo): “Ngcamlani ukuchukunyiswa sisiHogo kaloku”"},{"SurahNumber":54,"VerseNumber":49,"Text":"Inene Sidale zonke izinto ngommiselo (wento eziya kuba yiyo)"},{"SurahNumber":54,"VerseNumber":50,"Text":"Ukanti\tumyalelo\tweThu\tuba\tmnye\tjwi\tube\tngathi kukuqhwanyaza kweliso"},{"SurahNumber":54,"VerseNumber":51,"Text":"Kananjalo Sele Sabatshabalalisa abanjengani, ukhona phofu za kukhumbula"},{"SurahNumber":54,"VerseNumber":52,"Text":"Kananjalo yonke into abayenzayo ibhaliwe emacwecweni"},{"SurahNumber":54,"VerseNumber":53,"Text":"Kwaye nto nganye encinane (nenkulu) ibhaliwe"},{"SurahNumber":54,"VerseNumber":54,"Text":"Inene amalungisa aya kuba phakathi kwemiyezo nemilambo"},{"SurahNumber":54,"VerseNumber":55,"Text":"Esihlalweni sentlonipheko ecaleni kukaSobunganga, uSomandla"},{"SurahNumber":55,"VerseNumber":1,"Text":"USolubabalo"},{"SurahNumber":55,"VerseNumber":2,"Text":"Wafundisa i’Kur’ân"},{"SurahNumber":55,"VerseNumber":3,"Text":"Wadala umntu"},{"SurahNumber":55,"VerseNumber":4,"Text":"Wamfundisa ukuthetha"},{"SurahNumber":55,"VerseNumber":5,"Text":"Ilanga\tnenyanga\tzijikeleza\tngokwemilinganiselo echanekileyo (ezibalelwe yona)"},{"SurahNumber":55,"VerseNumber":6,"Text":"Neenkwenkwezi nemithi ziyaqubuda"},{"SurahNumber":55,"VerseNumber":7,"Text":"Nezulu Waliphakamisa walinyanzela ukuzinza"},{"SurahNumber":55,"VerseNumber":8,"Text":"Khon’ukuze ningayigabadeli imida ebekiweyo"},{"SurahNumber":55,"VerseNumber":9,"Text":"Kwanokuba nijongisise nimete (izinto) ngokulinganayo ningenzi umlinganiselo ube nesikhwasilima"},{"SurahNumber":55,"VerseNumber":10,"Text":"Kanti\tnomhlaba\tUwubeke\tphantsi\t(Wawandlalela) izilwanyana"},{"SurahNumber":55,"VerseNumber":11,"Text":"Apho kuwo kukho iziqhamo, iidatilisi zesundu ezivelisa amakhasi"},{"SurahNumber":55,"VerseNumber":12,"Text":"neenkozo kananjalo ezinamagqabi efula, nezityalo ezinuka kamnandi"},{"SurahNumber":55,"VerseNumber":13,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":14,"Text":"Wadala umntu ngodongwe lokwenyani olunjengodongwe lomxonxi"},{"SurahNumber":55,"VerseNumber":15,"Text":"Ukanti zona iijinni Wazidala ngedangatya lomlilo ongenamsi"},{"SurahNumber":55,"VerseNumber":16,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":17,"Text":"(Yena) yiNkosi yazo zombini iiMpumalanga, EkwayiNkosi yazo zombini iiNtshonalanga"},{"SurahNumber":55,"VerseNumber":18,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":19,"Text":"Yena Wakhulula iilwandle ezimbini1 ukuba zidibane"},{"SurahNumber":55,"VerseNumber":20,"Text":"Phakathi kwazo kukho umsantsa, alukho olutsiba umda kuwo (ezi lwandle zimbini)"},{"SurahNumber":55,"VerseNumber":21,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":22,"Text":"Kuzo zombini (ezi lwandle) kuphuma iiperile neekorale"},{"SurahNumber":55,"VerseNumber":23,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":24,"Text":"Kananjalo zezaKhe iinqanawa eziye (zibonakale) ziphakamile elwandle ngathi ziintaba"},{"SurahNumber":55,"VerseNumber":25,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":26,"Text":"Wonke ubani kuwo (umhlaba) uza kutshabalala"},{"SurahNumber":55,"VerseNumber":27,"Text":"Kuze kusale uBuso2 beNkosi yakho uMnini bungangamsha nozuko"},{"SurahNumber":55,"VerseNumber":28,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":29,"Text":"Wonke osemazulwini nasemhlabeni ucela kuYe; imihla yonke, Yena Uba nento Akuyo (Ayenzayo)"},{"SurahNumber":55,"VerseNumber":30,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":31,"Text":"Siza\tkunihoya\tnina\tzidalwa\tzibini\t(iiJinni\tnabantu) zixhomekeke (kuThi)"},{"SurahNumber":55,"VerseNumber":32,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":33,"Text":"Hini na bandla ndini leejinni nabantu, ukuba niye naba nako ukugqitha ngaphaya kwemimandla yezulu nomhlaba gqithani ke. Aniyi kugqitha ngaphandle kwegunya (elivela kuAllâh)"},{"SurahNumber":55,"VerseNumber":34,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":35,"Text":"Kuya kuthunyelwa kuni amadangatya omlilo nomsi yaye aniyi kuzikhusela"},{"SurahNumber":55,"VerseNumber":36,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":37,"Text":"Ke kaloku lakucandeka izulu, livuleke, libe ngathi yirozi ebomvu okwe-oli"},{"SurahNumber":55,"VerseNumber":38,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":39,"Text":"Ngaloo Mini akukho namnye oza kubuzwa ngesono sakhe phakathi koluntu neejinni (kuba abenzi bezono nabalungileyo baya kuzicacela ngaloo Mini)"},{"SurahNumber":55,"VerseNumber":40,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":41,"Text":"Izaphula-mthetho ziya kubonakala ngeempawu zazo, yaye ziya kuxhakamfulwa ngeenyawo (zazo)"},{"SurahNumber":55,"VerseNumber":42,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":43,"Text":"Nasi ke isiHogo ebesiphikwa zizaphula-mthetho"},{"SurahNumber":55,"VerseNumber":44,"Text":"Baya kujikeleza phakathi kwaso namanzi atshisayo enziwe ashushu (kanobom)"},{"SurahNumber":55,"VerseNumber":45,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":46,"Text":"Ke yena lowo waye woyika ukumiswa (phambi) kweNkosi yakhe, uya kuba neMiyezo emibini"},{"SurahNumber":55,"VerseNumber":47,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":48,"Text":"(IMiyezo le yo) iya kuba namasebe (athe saa)"},{"SurahNumber":55,"VerseNumber":49,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":50,"Text":"Kuyo yomibini (iMiyezo leyo) kuya kubakho imithombo empompozayo"},{"SurahNumber":55,"VerseNumber":51,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":52,"Text":"Kuyo yomibini kuya kubakho zonke iziqhamo zeentlobo ezimbini"},{"SurahNumber":55,"VerseNumber":53,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":54,"Text":"Bengqengqe kwiimandlalo zabo eziqukunjelwe ngesilika enzima, iziqhamo zemiyezo emibini zona zijingela phantsi (kufutshane)"},{"SurahNumber":55,"VerseNumber":55,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":56,"Text":"(Kuloo miyezo) kuya kubakho abafazi abaya kuba bekrwaqula ngokuzibambileyo, abangazanga bachukunyiswe ndoda najinni ngaphambili"},{"SurahNumber":55,"VerseNumber":57,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":58,"Text":"Ngokungengathi ziiRubhi neekorale"},{"SurahNumber":55,"VerseNumber":59,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":60,"Text":"Ingaba ukhona na umvuzo wokulungileyo ngaphezulu kokulungileyo na"},{"SurahNumber":55,"VerseNumber":61,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":62,"Text":"Ngezantsi kwayo yomibini (iMiyezo leyo) kuya kubakho eminye iMiyezo emibini"},{"SurahNumber":55,"VerseNumber":63,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":64,"Text":"Iya kuba luhlaza yaka (ngokwebala)"},{"SurahNumber":55,"VerseNumber":65,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":66,"Text":"Kuyo yomibini kuya kubakho imithombo emibini etsawulayo"},{"SurahNumber":55,"VerseNumber":67,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":68,"Text":"Kuyo yomibini kuya kubakho iziqhamo nemithi yesundu nerharnathi"},{"SurahNumber":55,"VerseNumber":69,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":70,"Text":"Kuyo kuya kubakho abafazi abalungileyo, abahle"},{"SurahNumber":55,"VerseNumber":71,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":72,"Text":"Abaziimbelukazi\teziya\tkujezula\tngokuzibambileyo, eminqubeni emihle"},{"SurahNumber":55,"VerseNumber":73,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":74,"Text":"Ezingazanga zachukunyiswa ngumntu najinni ngaphambili"},{"SurahNumber":55,"VerseNumber":75,"Text":"Ziziphi ke ezi ntsikelelo zeNkosi yenu niya kuziphika"},{"SurahNumber":55,"VerseNumber":76,"Text":"Zithe zava kwizihlalo ezitofotofo eziluhlaza neenkukho ezintle"},{"SurahNumber":55,"VerseNumber":77,"Text":"Ziziphi na ke ezi ntsikelelo zeNkosi yenu niya kuziphika"},{"SurahNumber":55,"VerseNumber":78,"Text":"Lisikelelekile igama leNkosi yakho, uMnini bungangamsha nozuko"},{"SurahNumber":56,"VerseNumber":1,"Text":"Xa isehlo sisihla"},{"SurahNumber":56,"VerseNumber":2,"Text":"Ekuhleni kwaso akukho kuphika"},{"SurahNumber":56,"VerseNumber":3,"Text":"Siya kuthobisela abanye sinyusele abanye"},{"SurahNumber":56,"VerseNumber":4,"Text":"Xa umhlaba ushukuma ngokudlokova"},{"SurahNumber":56,"VerseNumber":5,"Text":"Neentaba zidiliziwe zaluthuli"},{"SurahNumber":56,"VerseNumber":6,"Text":"Zaba luthuli oluphaphathekayo"},{"SurahNumber":56,"VerseNumber":7,"Text":"Nize nina nibe ziindidi ezintathu"},{"SurahNumber":56,"VerseNumber":8,"Text":"Ke kaloku amadlelane angasekunene; ziintoni na amadlelane angasekunene"},{"SurahNumber":56,"VerseNumber":9,"Text":"Namadlelane\tangasekhohlo;\tziintoni\tna\tamadlelane angasekhohlo"},{"SurahNumber":56,"VerseNumber":10,"Text":"Nabanduleli; abanduleli (bona)"},{"SurahNumber":56,"VerseNumber":11,"Text":"Abo ngabo basondezwe kufutshane (noAllâh)"},{"SurahNumber":56,"VerseNumber":12,"Text":"EMiyezweni yolonwabo"},{"SurahNumber":56,"VerseNumber":13,"Text":"Neqela labantu (bezizukulwana) zamandulo"},{"SurahNumber":56,"VerseNumber":14,"Text":"Nabambalwa (bezizukulwana) zamva"},{"SurahNumber":56,"VerseNumber":15,"Text":"(Baya kuba) sezitroneni eziqukunjelwe (ngezihombiso)"},{"SurahNumber":56,"VerseNumber":16,"Text":"Behleli zava kuzo, bejongene ubuso ngobuso"},{"SurahNumber":56,"VerseNumber":17,"Text":"Kuya kujikeleza phakathi kwabo amakhwenkwe enzelwe (ukuphila) ngonaphakade"},{"SurahNumber":56,"VerseNumber":18,"Text":"Nezitya, imiphanda nendebe (yewayini) ephuma kumthombo ompompozayo"},{"SurahNumber":56,"VerseNumber":19,"Text":"Akukho kuqaqamba kwantloko baya kuba nako apho, bengayi kunxila nakunxila"},{"SurahNumber":56,"VerseNumber":20,"Text":"Neziqhamo baya kuzikhethela"},{"SurahNumber":56,"VerseNumber":21,"Text":"Nenyama yentaka abathe bayinqwenela"},{"SurahNumber":56,"VerseNumber":22,"Text":"Neembelukazi (zabafazi) abanamehlo abanzi (amahle)"},{"SurahNumber":56,"VerseNumber":23,"Text":"Abafana neeperile ezilondolozwe ngononophelo"},{"SurahNumber":56,"VerseNumber":24,"Text":"Njengomvuzo woko bakusebenzelayo"},{"SurahNumber":56,"VerseNumber":25,"Text":"Abayi kuva ntetho ingcolileyo nakwenziwa kwasono apho"},{"SurahNumber":56,"VerseNumber":26,"Text":"Kuphela (abaya kukuva) iya kuba: “(Makube) luxolo.”"},{"SurahNumber":56,"VerseNumber":27,"Text":"Amadlelane\tangasekunene;\tyintoni\tamadlelane angasekunene"},{"SurahNumber":56,"VerseNumber":28,"Text":"(Baya kuba) phakathi kwemithi yoMlote, engenameva"},{"SurahNumber":56,"VerseNumber":29,"Text":"Nemithi yebhanana (eneziqhamo) ezalekeneyo"},{"SurahNumber":56,"VerseNumber":30,"Text":"Nomthuzi owandisiweyo"},{"SurahNumber":56,"VerseNumber":31,"Text":"Namanzi ampompozayo"},{"SurahNumber":56,"VerseNumber":32,"Text":"Neziqhamo ezininzi"},{"SurahNumber":56,"VerseNumber":33,"Text":"Ezinganqamkiyo (ukuntshula) zingalelwanga nokwalelwa (ukuba zityiwe)"},{"SurahNumber":56,"VerseNumber":34,"Text":"Nakwiimandlalo eziphakanyiselwe phezulu"},{"SurahNumber":56,"VerseNumber":35,"Text":"Inene Thina Sibavelisele (abafazi bePaladesi) kwindalo (entsha)"},{"SurahNumber":56,"VerseNumber":36,"Text":"Sabenza baziintombi (ezingazani nandoda)"},{"SurahNumber":56,"VerseNumber":37,"Text":"Ezizinikeleyo (kubayeni bazo) zinobudala obulinganayo"},{"SurahNumber":56,"VerseNumber":38,"Text":"Izezamadlelane angasekunene"},{"SurahNumber":56,"VerseNumber":39,"Text":"Aliqela labantu (bezizukulwana) zamandulo"},{"SurahNumber":56,"VerseNumber":40,"Text":"Neqela labantu (bezizukulwana) zamva"},{"SurahNumber":56,"VerseNumber":41,"Text":"Neqela lamadlelane angasekhohlo yintoni na amadlelane angasekhohlo"},{"SurahNumber":56,"VerseNumber":42,"Text":"(Baya\tkuba)\tseMlilweni\totshisayo\tnamanzi\tashushu (kanobom)"},{"SurahNumber":56,"VerseNumber":43,"Text":"Nethinzi lomsi omnyama thsuh"},{"SurahNumber":56,"VerseNumber":44,"Text":"Elingapholanga lingancedi nakunceda"},{"SurahNumber":56,"VerseNumber":45,"Text":"Inene bona kaloku bazanelisa ngobutyebi ngaphambili"},{"SurahNumber":56,"VerseNumber":46,"Text":"Kananjalo bona babethe gqolo ngokugabadela (ngezono ezikhulu)"},{"SurahNumber":56,"VerseNumber":47,"Text":"Kwaye babesithi: “Xa sele sifile saba luthuli namathambo, siza kuphinda ngenene sivuswe"},{"SurahNumber":56,"VerseNumber":48,"Text":"Nookhokho bethu nabo ngokunjalo?”"},{"SurahNumber":56,"VerseNumber":49,"Text":"Yithi wena (Muhammad): “Inene abantu bokuqala nabantu bokugqibela"},{"SurahNumber":56,"VerseNumber":50,"Text":"Baza kuqokelelelwa iMini ekhethiweyo.”"},{"SurahNumber":56,"VerseNumber":51,"Text":"Ke kaloku nina ndawonye nabo balahlekileyo baphikayo"},{"SurahNumber":56,"VerseNumber":52,"Text":"Niya kutyiswa umthi weZa’kkûm"},{"SurahNumber":56,"VerseNumber":53,"Text":"Nizalise izisu zenu ngawo"},{"SurahNumber":56,"VerseNumber":54,"Text":"Niphinde ngaphezu koko nisezwe amanzi atshisayo"},{"SurahNumber":56,"VerseNumber":55,"Text":"Kwaye niya kusela ukusela kweenkamela ezinxaniweyo"},{"SurahNumber":56,"VerseNumber":56,"Text":"Iya kuba bububele babo (abaza kubenzelwa) ngoMhla woVuko"},{"SurahNumber":56,"VerseNumber":57,"Text":"Sinidalile nje, kungani na ukuba ningakholwa"},{"SurahNumber":56,"VerseNumber":58,"Text":"Nikubonile phofu oko niye nikukhuphe"},{"SurahNumber":56,"VerseNumber":59,"Text":"Nini na abakudalayo nokuba siThi abanguMdali"},{"SurahNumber":56,"VerseNumber":60,"Text":"Simisele ukufa phakathi kwenu, yaye Thina ngeKhe Soyiswe"},{"SurahNumber":56,"VerseNumber":61,"Text":"Kangangokuba Siya kuyiguqula imbonakalo yenu Sinivelise ngenye imo eningayaziyo nina"},{"SurahNumber":56,"VerseNumber":62,"Text":"Ke kaloku sele niyazi indalo yokuqala, aniyi kukhumbula ke"},{"SurahNumber":56,"VerseNumber":63,"Text":"Niyibonile phofu (imbewu) leyo niyityalayo"},{"SurahNumber":56,"VerseNumber":64,"Text":"Nini na abayenza ikhule nokuba Sithi abakhulisi"},{"SurahNumber":56,"VerseNumber":65,"Text":"Ukuba beSinokuthanda beSingasuka Siyenze yome ibe bubutyobo nihlale nimangazekile"},{"SurahNumber":56,"VerseNumber":66,"Text":"(Nithi): “Inene thina (ngoku) sisematyaleni"},{"SurahNumber":56,"VerseNumber":67,"Text":"Thina sibandazelekile.”"},{"SurahNumber":56,"VerseNumber":68,"Text":"Niwabonile phofu amanzi lawo niwaselayo?”"},{"SurahNumber":56,"VerseNumber":69,"Text":"Nini na abaza nawo emafini nokuba SiThi abawathobayo"},{"SurahNumber":56,"VerseNumber":70,"Text":"Ukuba beSithanda beSingasuka Siwenze akrakre, kungokuba kutheni ukuba ningabi nambulelo (kuAllâh)"},{"SurahNumber":56,"VerseNumber":71,"Text":"Niwujongile phofu umlilo lowo niwulumekayo"},{"SurahNumber":56,"VerseNumber":72,"Text":"Nini na abavelisa umthi wawo nokuba SiThi abaVelisi (bawo)"},{"SurahNumber":56,"VerseNumber":73,"Text":"Siwenze wasisikhumbuzi (soMlilo wesiHogo) nembonelelo yabahambi"},{"SurahNumber":56,"VerseNumber":74,"Text":"Ngoko ke zukisa igama leNkosi yakho uMnini bukhulu"},{"SurahNumber":56,"VerseNumber":75,"Text":"Ke kaloku Mna Ndifunga ngokutshona kweenkwenkwezi"},{"SurahNumber":56,"VerseNumber":76,"Text":"Inene esi sisifungo ukuba beniMazi (uMnini) bukhulu"},{"SurahNumber":56,"VerseNumber":77,"Text":"Inene yona (le) yi’Kur’ân eZukileyo"},{"SurahNumber":56,"VerseNumber":78,"Text":"EseNcwadini ekhuselekileyo"},{"SurahNumber":56,"VerseNumber":79,"Text":"Akukho\tnamnye\toyichukumisayo\tngaphandle kwabahlambulukileyo"},{"SurahNumber":56,"VerseNumber":80,"Text":"IsisiTyhilelo esivela eNkosini yamaphakade"},{"SurahNumber":56,"VerseNumber":81,"Text":"Ingaba yintetho eloo lohlobo (le ‘Kur’ân) na le niyiphikayo (nina bangakholwayo)"},{"SurahNumber":56,"VerseNumber":82,"Text":"Endaweni (yokubulela uAllâh) ngembonelelo Aninika yona niyaMphika nina"},{"SurahNumber":56,"VerseNumber":83,"Text":"Kutheni xa umphefumlo (womntu ofayo) ufikelela emqaleni (ningangeneleli) kaloku"},{"SurahNumber":56,"VerseNumber":84,"Text":"Ukusuka apho nina ngeloo lixa (nisuka nime) nijonge"},{"SurahNumber":56,"VerseNumber":85,"Text":"Thina ke Siba Sikufutshane kuye kunani kodwa nina nibe ningaboni"},{"SurahNumber":56,"VerseNumber":86,"Text":"Kutheni kaloku (nisima nijonge ningamncedi nje) xa ngaba anizozicaka (kuThi)"},{"SurahNumber":56,"VerseNumber":87,"Text":"Ningambuyiseli nje (ebomini kwakhona) ukuba ninenyaniso"},{"SurahNumber":56,"VerseNumber":88,"Text":"Ke kaloku ukuba yena (umfi lowo) ube engomnye wabo basondeleyo kuAllâh (ngokuthandwa)"},{"SurahNumber":56,"VerseNumber":89,"Text":"Okwakhe\tiya\tkuba\tkukuphumla\t(ngoxolo)\tnoBubele noMyezo wolonwabo"},{"SurahNumber":56,"VerseNumber":90,"Text":"Kanti ukuba ube engomnye wamadlelane wabangasekunene"},{"SurahNumber":56,"VerseNumber":91,"Text":"(Iingelosi ziya kuthi kuye): “Makube lukhuseleko noxolo kuwe wena oluvela kumadlelane angasekunene.”"},{"SurahNumber":56,"VerseNumber":92,"Text":"Kodwa ukuba ube engomnye wabaphiki, abalahlekileyo"},{"SurahNumber":56,"VerseNumber":93,"Text":"Okwakhe lowo kukubelezelelwa ngamanzi atshisayo"},{"SurahNumber":56,"VerseNumber":94,"Text":"Nokutsha eMlilweni wesiHogo"},{"SurahNumber":56,"VerseNumber":95,"Text":"Inene le yinyaniso yoqobo"},{"SurahNumber":56,"VerseNumber":96,"Text":"Zukisa igama leNkosi yakho, uMnini bungangamsha"},{"SurahNumber":57,"VerseNumber":1,"Text":"Yonke into esemazulwini nasemhlabeni izukisa uAllâh, Yena nguSobunganga, uSobulumko"},{"SurahNumber":57,"VerseNumber":2,"Text":"LolwaKhe ulongamelo lwamazulu nomhlaba, Unika ubomi, Enze ukufa. Kananjalo Yena Unamandla ngaphezulu kwezinto zonke"},{"SurahNumber":57,"VerseNumber":3,"Text":"Yena ngowokuQala ngowokuGqibela, Ungentla, yaye Ukufutshane, kananjalo nguMazi wezinto zonke"},{"SurahNumber":57,"VerseNumber":4,"Text":"NguYe Owadala amazulu nomhlaba ngeentsuku ezintandathu, waza Wanyukela ngentla kweTrone, Uyakwazi okungena emhlabeni nokuphuma kuwo, nokuhlayo kuvela ezulwini nokunyukela kulo kwaye Yena Ukunye nani naphi na apho nikhoyo, kananjalo uAllâh Uyakwazi enikwenzayo"},{"SurahNumber":57,"VerseNumber":5,"Text":"Yena lulongamelo lwamazulu nomhlaba. Kananjalo kukuAllâh apho (zonke) izinto zibuyela khona"},{"SurahNumber":57,"VerseNumber":6,"Text":"Yena Wenza ubusuku bungene kwimini, Enze imini ingene kubusuku, Yaye nguMazi wokusezifubeni"},{"SurahNumber":57,"VerseNumber":7,"Text":"Kholwani ke kuAllâh noMthunywa waKhe, ninikele kumalizo ngoko Anenze naba ziindlalifa zako. Ngokuba abo bakholiweyo phakathi kwenu baze banikele kumalizo baya kuba nomvuzo omkhulu"},{"SurahNumber":57,"VerseNumber":8,"Text":"Kungani na ukuba ningakholwa kuAllâh lo gama uMthunywa enimemela ekukholweni kwiNkosi yenu, ethe kananjalo wathabatha umnqophiso wenu, ukuba ninokuthi nikholwe"},{"SurahNumber":57,"VerseNumber":9,"Text":"NguYe Othumele iiVesi kwisiCaka saKhe (uMuhammad) ezibubungqina obucacileyo khona ukuze anikhuphe ebumnyameni anifake ekukhanyeni. Inene uAllâh Unobubele, Unenceba kuni"},{"SurahNumber":57,"VerseNumber":10,"Text":"Kungani na ukuba ninganikeli eNdleleni ka-Allâh lo gama ilifa lamazulu nomhlaba ilelaKhe? Abalingani phakathi kwenu abo banikelayo, balwa nokulwa ngaphambi (koloyiso lwaseMakkah) nabo balwayo (emva kwalo). Abo (balwa ngaphambili) bangentla ngokwebakala kunabo banikela kamva balwa nokulwa. Kodwa uAllâh bonke Ubathembise (ngomvuzo). Kananjalo uAllâh enikwenzayo Uyakwazi"},{"SurahNumber":57,"VerseNumber":11,"Text":"Ngubani (kuni) oya kuboleka uAllâh imboleko elungileyo khon’ukuze (Ayihlawule kuye) ngokuphindaphindiweyo aze ngaphezu koko abe nomvuzo oxabisekileyo"},{"SurahNumber":57,"VerseNumber":12,"Text":"NgeMini eniya kuwabona amakholwa namakholwakazi, ukukhanya kwawo kuwakhokelele ngaphambi kwawo nangasekunene kwawo, (kuya kuthiwa): “Iindaba zovuyo kuni namhlanje zezeMiyezo ekumpompoza imilambo ngaphantsi kwayo, niya kuhlala apho ngonaphakade Inenene le yimpumelelo enkulu!”"},{"SurahNumber":57,"VerseNumber":13,"Text":"NgeMini leyo abahanahanisi nabahanahanisikazi baya kuthi kwabo bakholwayo, “Khanisilindeni khon’ukuze sizuze inxalenye yokukhanya kwenu.” Kuya kuthiwa kubo: “Buyelani emva kwenu niye kufuna ukukhanya.” Ke kaloku udonga luya kubekwa phakathi kwabo lunocango, umphakathi walo unenceba, kodwa umphandle walo usisohlwayo"},{"SurahNumber":57,"VerseNumber":14,"Text":"Bona (abahanahanisi) baya kukhwaza (abakholwayo) bathi: “Sasingekunyanga nani na?” Abakholwayo baya kuthi: “Ewe, kodwa nina nazithuthumbisa ngokwenu, nilindele (ilishwa phezu kwethu1) neengcinga zeminqweno yenu zanimfamekisa kwada kwafika umyalelo ka-Allâh. Kwaye umkhohlisi (uSathana) wanikhohlisa ngoAllâh"},{"SurahNumber":57,"VerseNumber":15,"Text":"Namhlanje ke akukho ntlawuliso yakuzikhulula iya kwamkelwa kuni nakwabo bangakholwayo. Ikhaya lenu nguMlilo, yiyona nto inifanele kakhulu (leyo). Aliselibi ngako ikhaya lenu lokugqibela"},{"SurahNumber":57,"VerseNumber":16,"Text":"Alikafiki na ixesha kwabo bakholwayo lokuba iintliziyo zabo zibe nokuzithoba, zizinikele kwinkumbulo ka-Allâh noko kwehlayo kuyinyaniso (i’Kur’ân)? IsiBhalo ngaphambili, kwaza kwathi kwakugqitha ithuba elide kubo iintliziyo zabo (zaqaqadeka) zaba lukhuni, ukanti uninzi lwabo bayadelela, abanantobeko"},{"SurahNumber":57,"VerseNumber":17,"Text":"Yazini into yokuba uAllâh Unika ubomi emhlabeni emva kokungabi nabomi kwawo. Sinicacisele kakuhle imiqondiso hleze niqiqe"},{"SurahNumber":57,"VerseNumber":18,"Text":"Inene amadoda anikelayo ngamalizo, nabasetyhini abanikelayo ngamalizo baboleke uAllâh imboleko elungileyo, iya (kuhlawulwa) ngokuphindeneyo kubo kananjalo baya kuba nomvuzo oxabisekileyo"},{"SurahNumber":57,"VerseNumber":19,"Text":"Abo bakholwayo kuAllâh nabaThunywa baKhe abo bangabaxhasi benyaniso nabafelukholo, bakunye neNkosi yabo. Okwabo ngumvuzo wabo nokukhanya kwabo kodwa bona abo bangakholwayo, baphika iiVesi zeThu, abo ngamadlelane oMlilo wesiHogo"},{"SurahNumber":57,"VerseNumber":20,"Text":"Kwazini kananjalo okokuba ubomi balo mhlaba yintlekisa njee nesiphambukisi nobunewunewu nokuqhayiselana nokhuphiswano ekwandiseni ubutyebi nabantwana njengomzekelo wemvula ezityalo zayo zikhula zigcobise umhlwayeli, zisuke zome, ubone sele zijike zamthubi; zisuke zibe bubutyobo obuthe saa. Kanti ke kuBomi oBuzayo sisohlwayo esibuhlungu noxolelo oluvela kuAllâh nokwamkeleka. Buyintoni ubomi basemhlabeni ngaphandle kokuba kukuziqhatha"},{"SurahNumber":57,"VerseNumber":21,"Text":"Khuphisanani ke ngokufuna ukuxolelwa yiNkosi yenu nomyezo obubanzi bawo bungangobubanzi bamazulu nomhlaba, ulungiselelwe abo bakholwayo kuAllâh nabaThunywa baKhe. Obo bubuBele buka-Allâh Abunika lowo Athande ukumnika, kwaye uAllâh nguMnini buBele oMkhulu"},{"SurahNumber":57,"VerseNumber":22,"Text":"Akukhontlekeleihlayoemhlabeniokanyekuniingabhalwanga phambi kokuba ibekho Inene oko kulula kuAllâh"},{"SurahNumber":57,"VerseNumber":23,"Text":"Khon’ukuze\tningalahli\tithemba\tngoko kuniphosileyo ningakhukhumali kananjalo ngoko Aninike kona. Kwaye uAllâh Akamthandi wonke ozingcayo, noqhayisayo"},{"SurahNumber":57,"VerseNumber":24,"Text":"(Abo) bangamagogotya bayalela ubugogotya (kwabanye) ke kaloku lowo utshikilayo, inene uAllâh Akananto Ayidingayo, nguSokudunyiswa"},{"SurahNumber":57,"VerseNumber":25,"Text":"Sele Sabathumela abaThunywa beThu nemiqondiso ecacileyo Sathumela neziBhalo kubo nendlela yokugweba khona ukuze abantu bahlale besebulungiseni. Kananjalo Sathumela2 intsimbi ekukho amandla amakhulu emikhosi kuyo (nezinye izinto) eziyinzuzo eluntwini khon’ukuze uAllâh Enze bacace abo baMxhasayo neziThunywa zaKhe ezingabonwayo. Inene uAllâh Unamandla, Unobunganga"},{"SurahNumber":57,"VerseNumber":26,"Text":"Kananjalo Sele Sathumela uNûh noIbrâhîm Saza kananjalo Sabeka ubuProfeti neziBhalo kwinzala yabo; yaye phakathi kwayo (inzala yabo leyo) kukho lowo ukhokelelekileyo, kodwa uninzi lwabo alunantobeko konke konke"},{"SurahNumber":57,"VerseNumber":27,"Text":"Ke kaloku ezinyaweni zabo Sathumela abaThunywa beThu Sabalandelisa ngo’Isâ, unyana kaMaryam, Samnika iVangeli Safaka imfobe nenceba ezintliziyweni zabo balandela yena nokungatshati (ukungatshati) oko baziqambela ngokwabo, Asizanga Sibayalele ngako ngaphandle (kokuzenzela ngokwabo) befuna ukwamkeleka kwako (ukungatshati oko) kuAllâh. Kodwa (ukungatshati oko) azanga bakugcine ngendlela efanelekileyo. Thina ke Sanika abo bakholwayo phakathi kwabo umvuzo wabo kodwa uninzi lwabo alunantobeko konke-konke"},{"SurahNumber":57,"VerseNumber":28,"Text":"Hini na nina bakholwayo, yoyikani uAllâh nikholwe nakuMthunywa waKhe: Yena Uya kuninika isahlulo esiphindwe kabini kwinceba yaKhe. Anenzele ukukhanya eniya kuhamba ngako Anixolele futhi, ke kaloku uAllâh nguMxoleli, nguSozinceba"},{"SurahNumber":57,"VerseNumber":29,"Text":"(Oku kunjalo) khon’ukuze aBantu beNcwadi (amaYuda namaKhristu) bazi okokuba abanamandla ngokuchasene noBabaloluka-AllâhkwanokubabonkeubuBelebuseSandleni saKhe; Ubunika lowo Athande ukumnika kananjalo uAllâh nguMnini buBele Omkhulu"}]}