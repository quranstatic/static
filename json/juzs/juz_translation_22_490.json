{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":33,"VerseNumber":31,"Text":"Futhi noma ngabe ngubani phakathi kwenu nina abesifazane (amakhosikazi kamphrofethi) aqotho kuMvelinqangi nasesithunyweni sakhe futhi lowo owenza izenzo ezilungileyo sizomupha umvuzo wakhe ophindwe kabili futhi owesifazane simlungiselele isabelo esisezingeni eliphezulu"},{"SurahNumber":33,"VerseNumber":32,"Text":"Oh Makhosikazi kamphrofethi! anifani ngisho noyedwa wamanye amakhosikazi uma nimesaba uMvelinqangi ningathambi enkulumweni, hleze lowo okunesifo enhliziyweni yakhe abanethemba kepha khulumani inkulumo ngendlela ehloniphekile"},{"SurahNumber":33,"VerseNumber":33,"Text":"Futhi hlalani ezindlini zenu, futhi ningazivezi njengokuziveza kwezikhathi zokungazi zasendulo futhi yenzani umthandazo nikhokhe izakaah (ingxenye yemali ekhokhwa kwabampofu) futhi nihloniphe uMvelinqangi nesithunywa sakhe, kuphela uMvelinqangi uthanda ukususa izenzo ezimbi kunina Bantu bomndeni futhi anihlanze ngokuhlanzwa okuphelele"},{"SurahNumber":33,"VerseNumber":34,"Text":"Futhi khumbulani lokho okufundwa ezindlini zenu okungamavesi kaMvelinqangi nobuhlakani, ngempela uMvelinqangi ngasosonke isikhathi umnene uyazi"},{"SurahNumber":33,"VerseNumber":35,"Text":"Ngempela abesilisa abazinikele ngaphansi kwentando kaMvelinqangi nabesifazane abazinikele ngaphansi kwentando kaMvelinqangi, nabakholwayo besilisa, nabakholwayo besifazane, nabesilisa abaqotho (kuMvelinqangi) nabesifazane abaqotho(kuMvelinqangi) nabesilisa abaneqinisonabesifazane abaneqiniso, nabesilisa ababekezelayo nabesifazane ababekezelayo, nabesilisa abazithobile nabesifazane abazithobile, nabesilisa abaphanayo nabesifazane abaphanayo, nabesilisa abazilayo nabesifazane abazilayo, nabesifazane abazigcinayo izitho zabo zomzimba zangasese, nabesilisa abamkhumbulayo uMvelinqangi kaningi nabesifazane abamkhumbulayo uMvelinqangi kaningi, uMvelnqangi wabalungiselela intethelelo kanye nomvuzo omkhulu"},{"SurahNumber":33,"VerseNumber":36,"Text":"Futhi akusikona okowesilisa okholwayo nowesifazane okholwayo ukuthi uma uMvelinqangi nesithunywa sakhe benquma udaba babenokukhetha odabeni lwabo futhi noma ngabe ngubani ongamhloniphi uMvelinqangi nesithunywa sakhe ngempela uduke ukuduka okucacile"},{"SurahNumber":33,"VerseNumber":37,"Text":"Futhi (khumbula) ngenkathi uthi kulowo uMvelinqangi ayemethwese umusa nawe wamethwesa umusa, “gcina unkosikazi wakho kuwena futhi yesaba uMvelinqangi futhi ukufihle kuwena lokho uMvelinqangi akuveza obala futhi wesaba abantu, uMvelinqangi ufaneleke kakhulu ukuba umesabe” ngakho-ke kwathi lapho uZaid eseqedile ngaye owesifazane engasamdingi sakushadisa naye owesifazane ukuze kungabikhona ubunzima kwabakholwayo mayelana (nemishado) yamakhosikazi amadoda abo uma engawadingi (amakhosikazi awo) futhi ngasosonke isikhathi umthetho kaMvelinqangi awugcwaliseke"},{"SurahNumber":33,"VerseNumber":38,"Text":"Abukho ubunzima kumphrofethi kulokho uMvelinqangi amnqumela kona, yindlela kaMvelinqangi kulabo asebadlula ngaphambilini futhi ngasosoke isikhathi impoqo kaMvelinqangi udaba olumisiwe"},{"SurahNumber":33,"VerseNumber":39,"Text":"Labo abadlulisela imiyalezo kaMvelinqangi futhi bamesabe bangesabi ngisho namunye ngaphandle kukaMvelinqangi futhi uMvelinqangi wanele ekwahluleleni"},{"SurahNumber":33,"VerseNumber":40,"Text":"UMuhammad akasiyena uyise wamadoda enu, kepha uyisithunywa sikaMvelinqangi nesisicilelo sabaphrofethi futhi ngasosonke isikhathi uMvelinqangi uyisazi sazozonke izinto"},{"SurahNumber":33,"VerseNumber":41,"Text":"Oh Nina enikholwayo! khumbulani uMvelinqangi ngenkumbulo eningi"},{"SurahNumber":33,"VerseNumber":42,"Text":"Futhi mdumiseni ekuseni nakusihlwa"},{"SurahNumber":33,"VerseNumber":43,"Text":"Nguyena owethumela izibusiso kunina kanye nezingelosi zakhe ukuze anikhiphe ebumnyameni anilethe ekukhanyeni futhi ngasosonke isikhathi unesihawu kwabakholwayo"},{"SurahNumber":33,"VerseNumber":44,"Text":"Isibingelelo sabo ngosuku abayohlangana ngalo naye kuyoba ukuthi ukuthula futhi ubalungiselele umvuzo osezingeni eliphezulu"},{"SurahNumber":33,"VerseNumber":45,"Text":"Oh mphrofethi! ngempela thina sakuthumela njengofakazi nomlethi wezindaba ezimmnandi nomxwayisi"},{"SurahNumber":33,"VerseNumber":46,"Text":"Nanjengommemeli kuMvelinqangi ngemvume yakhe nanjengelambu elikhanyayo"},{"SurahNumber":33,"VerseNumber":47,"Text":"Futhi tshela abakholwayo izindaba ezimnandi ukuthi okwabo okuvela kuMvelinqangi ngumusa omkhulu"},{"SurahNumber":33,"VerseNumber":48,"Text":"Futhi ungabahloniphi abangakholwa kanye nabazenzisi futhi ungabanaki futhi yethembela kuMvelinqangi futhi uMvelinqangi wanele njengomhleli wezindaba"},{"SurahNumber":33,"VerseNumber":49,"Text":"Oh Ninaenakholwayo! umanishadanabesifazaneabakholwayo bese nenza isehlukaniso nabo ngaphambi kokuba nibathinte ngakho-ke aninaso isikhathi ekufanele nisibale mayelana nabo abesifazane ngakho-ke banikezeni okubathokozisayo bese niyabakhulula ukubakhulula okuhle"},{"SurahNumber":33,"VerseNumber":50,"Text":"Oh mphrofethi! ngempela thina sawenza avumeleka kuwena amakhosikazi akho lawo owawanika izipho zawo zomshado kanye nalawo asesandleni sakho sokudla kulawo uMvelinqangi akunike wona kanye namadodakazi abafowaboyihlo namadodakazi obabekazi bakho namadodakazi kamalume wakho namadodakazi kadadewabo kamama wakho, lawo afuduka kanye nawe nonkosikazi okholwayo uma owesifazane ezinikela kumphrofethi uma umphrofethi efisa ukushada naye ngokwakho kuphela ngaphandle kwabakholwayo ngempela siyakwazi esibanqumela kona mayelana namakhosikazi abo kanye nalabo abasezandleni zabo zokudla (izigqila) ukuze kungabibikho ubunzima kuwena futhi ngasosonke isikhathi uMvelinqangi ungothethelelayo, onesihawu"},{"SurahNumber":33,"VerseNumber":51,"Text":"Ungambuyisela eceleni noma ngabe ngubani omthandayo kubona abesifazane futhi ungazithathela wena noma ngabe ngubani omthandayo kanye nalowo omfisayo phakathi kwalabo obabuyisele eceleni ngakho-ke alikho icala kuwena, lokho kungcono kakhulu ukuze baduduzeke futhi bangaphatheki kabi bonke bathokoze ngalokho obanika kona futhi uMvelinqangi uyakwazi lokho okusenhliziyweni zenu futhi uMvelinqangi ngasosonke isikhathi uyazi uyabekezela"},{"SurahNumber":33,"VerseNumber":52,"Text":"Akavumelekile kuwena amakhosikazi emva kwalokho noma ukuwashintsha ngamanye amakhosikazi yize noma ngabe bukuheha ubuhle bawo ngaphandle kwalabo abasesandleni sakho sokudla (izigqila) futhi ngasosonke isikhathi uMvelinqangi ungumqapheli phezu kwezinto zonke"},{"SurahNumber":33,"VerseNumber":53,"Text":"Oh nina enikholwayo! ningangeni ezindlini zomphrofethi ngaphandle kokuba uma ninikiwe imvume yokuzodla (akungafikwa ngokushesha ukuze) kungalindwa ukulungiswa kwako, kepha uma nimenywa ngakho-ke ngenani, uma senidlile hlakazekani (hambani) futhi ningabi ngabahlalayo abalindainkulumongempelalokhokuyamhluphaumphrofethi unamahloni (ukunitshela ukuthi nihambe) ngakho-ke uMvelinqangi akanawo amahloni ngeqiniso futhi uma nicela okuthize emakhosikazini (kamphrofethi) ngakho-ke waceleni ningemumva kwesahlukaniso lokho kumsulwa kakhulu ezinhliziyweni zenu nasezinhliziyweni zawo (amakhosikazi kamphrofethi) futhi akufanele ukuthi nisihluphe isithunywa sikaMvelinqangi futhi ningashadi namakhosikazi aso emva kwaso nanini ngempela lokho kuMvelinqangi kukhulu"},{"SurahNumber":33,"VerseNumber":54,"Text":"Uma nikuveza obala okuthize noma nikufihla ngakho-ke ngempela uMvelinqangi ngasosonke isikhathi uyisazi sazo zonke izinto"},{"SurahNumber":33,"VerseNumber":55,"Text":"Alikho icala kuwona (amakhosikazi kamphrofethi) kobaba bawo nasemadodaneni awo nakubafowabo nasemadodaneni abafowabo nasemadodaneni odadewabo nabesifazane babo nakulabo abasezandleni zawo zokudla (izigqila) futhi yesabani uMvelinqangi makhosikazi kamphrofethi, ngempela uMvelinqangi ngasosonke isikhathi ungufakazi phezu kwezinto zonke"},{"SurahNumber":33,"VerseNumber":56,"Text":"Ngempela uMvelinqangi kanye nezingelosi bathumela izibusiso kumphrofethi, Oh Nina enikholwayo! mceleleni izibusiso (kuMvelinqangi) futhi nimbingelele ngesibingelelo esifanelekileyo"},{"SurahNumber":33,"VerseNumber":57,"Text":"Ngempela labo abahlupha uMvelinqangi nesithunywa sakhe uMvelinqangi ubaqalekisile kulomhlaba nasempilweni ezayo futhi wabalungiselela isijeziso esijabhisayo"},{"SurahNumber":33,"VerseNumber":58,"Text":"Futhi labo abahlupha abakholwayo besilisa nabesifazane ngokungafanelekile bathwele icala elinga mahloni nesono esicacile"},{"SurahNumber":33,"VerseNumber":59,"Text":"Oh mphrofethi! yithi emakhosikazini akho nasemadodakazini akho nasemakhosikazini amakholwa mabazemboze ngezembatho zabo (kusukela ekhanda kuya ezinyaweni), lokho kugcono kakhulu ukuze abesifazane (abakholwayo) baziwe bangahlushwa futhi ngasosonke isikhathi uMvelinqangi uyathethelela, unesihawu"},{"SurahNumber":33,"VerseNumber":60,"Text":"Uma abazenzisi kanye nalabo ezinhliziyweni zabo ekunesifo nabasakazi bezindaba eziyamanga eMadina bengaphezi sizokwenza ukuthi ubanqobe bese bengabe besaba ngomakhelwane bakho khona (eMadina) ngaphandle kwabambalwa"},{"SurahNumber":33,"VerseNumber":61,"Text":"Baqalekisiwe noma ngabe yikuphi lapho befunyanwa khona mababanjwe futhi babulawe ngokubulawa okuphelele"},{"SurahNumber":33,"VerseNumber":62,"Text":"Yinqubomgomo kaMvelinqangi kulabo asebadlula ngaphambilini futhi awusoze wayithola inguquko kwinqubomgomo kaMvelinqangi"},{"SurahNumber":33,"VerseNumber":63,"Text":"Abantu bayakubuza mayelana nehora ithi, “ulwazi lwalo lukuMvelinqangi kuphela” futhi yini ekwenza wazi ukuthi ngempela iHora lisondele na"},{"SurahNumber":33,"VerseNumber":64,"Text":"Ngempela uMvelinqangi wabaqalekisa abangakholwa futhi wabalungiselela umlilo ovuthayo"},{"SurahNumber":33,"VerseNumber":65,"Text":"Bayohlala kuwona ingunaphakade, angeke bamthole umvikeli nomelekeleli"},{"SurahNumber":33,"VerseNumber":66,"Text":"Ngosuku lapho ubuso babo buyobe buguqulwe emlilweni bayothi, “Oh sifisa sengathi samhlonipha uMvelinqangi futhi sasihlonipha isithunywa!”"},{"SurahNumber":33,"VerseNumber":67,"Text":"Futhi bayothi, “Nkosi yethu ngempela sazihlonipha iziphathimandla zethu kanye nabadala bethu ngakho-ke basidukisa endleleni”"},{"SurahNumber":33,"VerseNumber":68,"Text":"Nkosi yethu banikeze isijeziso esiphindiwe kabili futhi ubaqalekise ngesiqalekiso esikhulu"},{"SurahNumber":33,"VerseNumber":69,"Text":"Oh Nina enikholwayo! ningabi njengalabo ababehlupha uMose ngakho-ke wayesemkhipha uMvelinqangi kulokho ababekusho futhi wayehloniphekile kuMvelinqangi"},{"SurahNumber":33,"VerseNumber":70,"Text":"Oh Nina enikholwayo! yesabani uMvelinqangi futhi nikhulume inkulumo eqondile"},{"SurahNumber":33,"VerseNumber":71,"Text":"Uyonilungiselela imisebenzi yenu futhi anithethelele izono zenu futhi noma ngabe ngubani ohlonipha uMvelinqangi nesithunywa sakhe ngempela uzuze impumelelo enkulu"},{"SurahNumber":33,"VerseNumber":72,"Text":"Ngempela sanikela ukwethembela emazulwini nasemhlabeni nasezintabeni kepha (konke) kwenqaba ukukuthwala futhi kwakwesaba, kepha umuntu wakuthwala ngempela yena (umuntu) ngasosonke isikhathi akanabo ubulungiswa, akanalo ulwazi"},{"SurahNumber":33,"VerseNumber":73,"Text":"Ukuze uMvelinqangi ajezise abazenzisi besilisa nabesifazane nabakhonza izithombe besilisa nabesifazane futhi uMvelinqangi uyophendukela kwabakholwayo besilisa nabesifazane ngentethelelo futhi uMvelinqangi ngasosonke isikhathi uyathethelela, unesihawu"},{"SurahNumber":34,"VerseNumber":1,"Text":"Udumo malube kuMvelinqangi okunguyena okungokwakhe noma ngabe yini esemazulwini nanoma ngabe yini esemhlabeni futhi udumo kuyobe kungolwakhe empilweni ezayo futhi yena ungonobuhlakani ungowaziwayo"},{"SurahNumber":34,"VerseNumber":2,"Text":"Wazi noma ngabe yini engena emhlabathini nanoma ngabe yini ephuma kuwona kanye nanoma ngabe yini eyehlayo ivela ezulwini nanoma ngabe yini engena kulona futhi yena ungonomusa, othethelelayo"},{"SurahNumber":34,"VerseNumber":3,"Text":"Futhi labo abangakholwangwa bathi, “angeke lifike kuthina ihora” ithi “yebo ngeNkosi yami ngempela liyofika kunina, isazi sokungabonwayo asigejwa ngisho noma ngabe yinto encane kangakanani emazulwini ngisho nasemhlabeni ngisho noma kukuncane kakhuku kunalokho ngisho noma ngabe kukukhulu kakhulu kepha kusencwadini ecacile”"},{"SurahNumber":34,"VerseNumber":4,"Text":"Ukuze abanike umvuzo labo abakholwayo futhi abenza imisebenzi elungileyo labo-ke, okwabo yintethelelo nesabelo esisezingeni eliphezulu"},{"SurahNumber":34,"VerseNumber":5,"Text":"Futhi labo abazabalazayo ukuphikisana namavesi ethu ukuwadikibalisa labo-ke okwabo yisijeziso esinzima esibuhlungu"},{"SurahNumber":34,"VerseNumber":6,"Text":"Futhi labo ababenikezwe ulwazi bayakubona lokho okwembulwa kuwena okuvela eNkosini yakho ukuthi kona kuyiqiniso futhi kuholela endleleni yophakeme ngamandla, ofanelwe ukudunyiswa"},{"SurahNumber":34,"VerseNumber":7,"Text":"Futhi labo abangakholwanga bathi, “ngakube singanikhombisa yini indoda ezonitshela ukuthi uma senihlukanisiwe ukuhlukaniswa okuphelele (seningeyilutho) ngempela nina nizoba sendalweni entsha?”"},{"SurahNumber":34,"VerseNumber":8,"Text":"Ngakube uqambela uMvelinqangi amanga noma unokuhlanya na?, kepha labo abangakholelwa empilweni ezayo basesonweni nasekudukeni okukude le"},{"SurahNumber":34,"VerseNumber":9,"Text":"Ngakube abakuboni yini lokho okungaphambilini kwabo kanye nalokho okungemumva kwabo okwezulu nomhlaba, uma sithanda singenza ukuthi umhlaba ubagwinye noma sehlisele phezu kwabo izicucu zezulu ngempela kulokho kunophawu kuleyo naleyo nceku eyiphendukele (kuMvelinqangi) ngentethelelo"},{"SurahNumber":34,"VerseNumber":10,"Text":"Futhi ngempela samnikeza uDavide umusa ovela kithina (sathi), “Oh zintaba! mdumiseni uMvelinqangi kanye naye kanye nezinyoni” futhi samthambisela insimbi"},{"SurahNumber":34,"VerseNumber":11,"Text":"(Sathi) “Yenza izivatho zensimbi ngokuphelele futhi ulinganise iziyingi zamaketango futhi nenze imisebenzi elungileyo, ngempela mina ngiyakubona loko enikwenzayo”"},{"SurahNumber":34,"VerseNumber":12,"Text":"Futhi sawenza umoya wamthobela uSolomoni ikuseni yawo (yayiwuhambo) olungangenyanga futhi intambama yawo (yayiwuhambo) olungangenyanga futhi sawenza umthombo wethusi ukuthi umgobhozele futhi kwakunamaJinn ayesebenza ngaphambili kwakhe ngemvume yeNkosi yakhe futhi noma ngabe ngubani wabo ochezukayo empoqweni yethu siyokwenza ukuthi ezwe isijeziso sokusha"},{"SurahNumber":34,"VerseNumber":13,"Text":"(Abantu) babemenzela loko akufisayo okuyizakhiwo eziphakeme, izithombe, izitsha ezinkulu ezingangamathange amanzi nezimbiza zensimbi zokupheka ezinkulu ezizinzisiwe (ezinganyakazi) “Sebenzani Oh mndeni kaDavide ngokubonga! kepha bambalwa ezincekwini zami ababongayo"},{"SurahNumber":34,"VerseNumber":14,"Text":"Kepha kwathi lapho sesimnqumela ukufa (uSolomoni) akukho okwabatshela ngokufa kwakhe ngaphandle kwesidalwa (isilwane) somhlaba esadla induku yakhe, ngakho-ke kwathi lapho esewela phansi kwawacacela amaJinn ukuthi ukube ayekwazi okungabonwayo ayengeke ahlale esijezisweni esiyihlazo"},{"SurahNumber":34,"VerseNumber":15,"Text":"NgempelakwakunophawukuShebaezindawenizabozokuhlala, izivande ezimbili ngakwesokudla nangakwesokunxele yidlani esabelweni seNkosi yenu futhi niyibonge, yizwe elihle neNkosi ethethelelayo"},{"SurahNumber":34,"VerseNumber":16,"Text":"Kepha bafulathela (benqaba) ngakho-ke sathumela kubona izikhukhula (amanzi) aphuma edamini futhi sabashintshela izivande zabo ezimbili zaba yizivande zabo ezimbili ezithela izithelo ezibabayo namatamariski (uhlobo lwesihlahla) kanye nezomlothi ezimbalwa"},{"SurahNumber":34,"VerseNumber":17,"Text":"Ngalokho sabanika umvuzo ngenxa yokuthi babengabongi bengakholwa futhi asijezisi ngalendlela ngaphandle kwabangakholwa"},{"SurahNumber":34,"VerseNumber":18,"Text":"Futhi senza phakathi kwabo kanye namadolobha esasiwabusisile ukuthi kube amadolobha abonakalayo kalula futhi sahlukanisa phakathi kwawo uhambo, sathi “hambani phakathi kwawo ebusuku nasemini niphephile”"},{"SurahNumber":34,"VerseNumber":19,"Text":"Kepha bathi, “Nkosi yethu yenza amabanga amade ohambweni lethu futhi bayona bona imiphefumulo yabo sabe sesibenza ondabuzekwayo futhi sabadabula ukudabulwa okuphelele, ngempela kunezimpawu kulokho kubona bonke ababekezelayo ababongayo"},{"SurahNumber":34,"VerseNumber":20,"Text":"Futhi u-Iblis (uSathane) wawuqinisekisa ngabo umcabango wakhe, ngakho-ke bamlandela ngaphandle kweqembu labakholwayo"},{"SurahNumber":34,"VerseNumber":21,"Text":"Futhi (uSathane) akanalo igunya phezu kwabo kepha ukuze sazi ukuthi ngubani okholelwa empilweni ezayo kulowo osekungabazeni ngayo, futhi iNkosi yakho ingumlondolozi wazona zonke izinto"},{"SurahNumber":34,"VerseNumber":22,"Text":"Ithi “bizani labo enanibenza (onkulunkulu) esikhundleni sikaMvelinqangi abanalutho ngisho nokuncane kakhulu emazulwini nasemhlabeni futhi abanaso isabelo kukona kokubili futhi akanaye umlekeleli phakathi kwabo”"},{"SurahNumber":34,"VerseNumber":23,"Text":"Futhi ukuncengela akusizi kuyena ngaphandle kwalowo amvumelayo kuze kuthi uma ukwesaba kususiwe ezihliziyweni zabo bathi, “yathini iNkosi yenu bathi iqiniso futhi yona iphakeme yinkulu”"},{"SurahNumber":34,"VerseNumber":24,"Text":"Ithi, “ngubani oninika isabelo esivela emazulwini nasemhlabeni na?” ithi, “nguMvelinqangi” futhi ngempela yithina noma yinina mhlawumbe abasekuholweni noma abasekudukeni okucacile"},{"SurahNumber":34,"VerseNumber":25,"Text":"Ithi angeke nibuzwe ngecala lethu futhi angeke sibuzwe ngalokho enikwenzayo"},{"SurahNumber":34,"VerseNumber":26,"Text":"Ithi, iNkosi yethu iyosiqoqela ndawomye bese iyehlulela phakathi kwethu ngeqiniso futhi yona ingumehluleli onolwazi"},{"SurahNumber":34,"VerseNumber":27,"Text":"Ithi ngikhombiseni labo enanimenzela abahlanganyeli ngabo, lutho! kepha yena unguMvelinqangi uphakeme ngamandla unobuhlakani"},{"SurahNumber":34,"VerseNumber":28,"Text":"Futhi asizange sikuthumele ngaphandle kokuba ngumlethi wezindaba ezimnandi nomxwayisi kubantu bonke, kepha iningi labantu alazi"},{"SurahNumber":34,"VerseNumber":29,"Text":"Futhi bathi siyofika nini lesisithembiso uma kungukuthi nina niqinisile na"},{"SurahNumber":34,"VerseNumber":30,"Text":"Ithi isinqumo senu esosuku eningeke nikwazi ukulihlehlisa ihora futhi eningeke nikwazi ukulisheshisa"},{"SurahNumber":34,"VerseNumber":31,"Text":"Futhi labo abangakholwanga bathi, “asisoze sikholelwe kuleQur’an ngisho noma kulokho okungaphambilini kwayo”, futhi uma ungazibona izoni zimisiwe ngaphambili kweNkosi yazo, ezinye zazo ziphendukela kwezinye ngezwi (lokusola), labo ababenziwe buthakathaka bayothi kulabo ababeqhosha “ukube kwakungesingenxa yenu sasizoba ngabakholwayo”"},{"SurahNumber":34,"VerseNumber":32,"Text":"Labo ababeqhosha bathi kulabo ababenziwe buthakathaka “ngakube yithina yini esanivimbela ekuholweni emva kokuba sekunifikele na? Qhabo nina naniyizoni”"},{"SurahNumber":34,"VerseNumber":33,"Text":"Futhi labo ababenziwe buthakathaka bathi kulabo ababeqhosha “kepha kwakuyisu lenu lasebusuku nasemini ngenkathi nisiphoqa ukuthi singakholwa kuMvelinqangi nokuthi simbekele izimbangi” futhi bayokufihla ukuzisola uma sebesibona isijeziso futhi siyowagaxa amaketango ezintamweni zalabo abangakholwanga, ngakube bayonikwa umvuzo ngaphandle kwalokho ababekwenza na"},{"SurahNumber":34,"VerseNumber":34,"Text":"Futhi sasingakaze simthumele umxwayisi edolobheni ngaphandle kokuthi abanothile balo bathi, “ngempela asikholelwa kulokho enithunywe ngako”"},{"SurahNumber":34,"VerseNumber":35,"Text":"Futhi bathi, “thina sinengcebo eningi kakhulu kanye nezingane futhi thina angeke sijeziswe"},{"SurahNumber":34,"VerseNumber":36,"Text":"Ithi ngempela iNkosi yami iyasandisa isabelo kulowo emthandayo futhi isinciphiso kepha iningi labantu alazi"},{"SurahNumber":34,"VerseNumber":37,"Text":"Futhi akusiyona ingcebo yenu noma izingane zenu ezinisondeza eduzane nathi kepha yilabo abakholwayo futhi abenza imisebenzi emihle elungileyo labo-ke okwabo umvuzo ophindiwe kabili ngenxa yalokho ababekwenza futhi bayohlala ezindaweni zokuhlala bephephile"},{"SurahNumber":34,"VerseNumber":38,"Text":"Futhi labo abazabalazayo ukuphikisana namavesi ethu ukuwadikibalisa labo-ke bayolethwa esijezisweni"},{"SurahNumber":34,"VerseNumber":39,"Text":"Ithi ngempela iNkosi yami iyaselula isabelo kunoma ngabe ngubani eyimthandayo ezincekwini zayo futhi imnciphisele futhi noma ngabe yini oluthize enilusebenzisayo (eninikela ngalo) ngakho-ke yona iyolubuyisa futhi yona ingcono kunabobonke abanika isabelo”"},{"SurahNumber":34,"VerseNumber":40,"Text":"Futhi ngosuku eyobaqoqela ngalo ndawonye bonke bese ithi ezingelosini, “ngakube yibona yini laba ababenikhonza na?”"},{"SurahNumber":34,"VerseNumber":41,"Text":"(Izingelosi) ziyothi, “udumo malube kuwe! wena ungumvikeli wethu hhayi bona, kepha babekhonza amaJinn, abaningi babo babengabakholelwa kuwona”"},{"SurahNumber":34,"VerseNumber":42,"Text":"Ngakho-ke ngalolusuku abekho abanye benu abaphathela abanye inzuzo nokulimala futhi siyothi kulabo abona, “yizwani isijeziso somlilo leso enanisiphika”"},{"SurahNumber":34,"VerseNumber":43,"Text":"Futhi uma befundelwa amavesi ethu acacile bathi, “lona akayilutho ngaphandle kokuba yindoda eyithanda ukunivimbela kulokho okwakukhonzwa ngoyihlo”, futhi bathi “lokhu akuyilutho ngaphandle kwamanga aqanjiwe futhi bathi labo abazange bakholwe mayelana neqiniso ngenkathi lifika kubona “lokhu akuyilutho ngaphandle komlingo ocacile”"},{"SurahNumber":34,"VerseNumber":44,"Text":"Futhi asibanikezanga izincwadi ababengazifunda futhi asizange simthumele kubona umxwayisi ngaphambilini kwakho"},{"SurahNumber":34,"VerseNumber":45,"Text":"Nalabo ababengaphambilini kwabo baliphika (iqiniso) futhi laba abakayitholi ngisho ingxenye eyodwa eshumini yaloko esabanika kona (abasendulo) kepha baziphika izithunywa zami ngakho-ke kwakunjani ukuphika kwami"},{"SurahNumber":34,"VerseNumber":46,"Text":"Ithi kuphela nginelulekela entweni eyodwa ukuthi niphakamele uMvelinqangi ngababili nangamunye bese niyacabanga ukuthi benikanye naye akukho ukuhlanya kuye, akayilutho ngaphandle kokuba ngumxwayisi wenu ngaphambi kwesijeziso esinzima"},{"SurahNumber":34,"VerseNumber":47,"Text":"Ithi noma ngabe yimuphi umvuzo, engiwucela kunina ungowenu, umvuzo wami ukuMvelinqangi kuphela futhi yena ungufakazi phezu kwezinto zonke"},{"SurahNumber":34,"VerseNumber":48,"Text":"Ithi ngempela iNkosi yami iyaliveza iqiniso, isazi sokungabonwayo"},{"SurahNumber":34,"VerseNumber":49,"Text":"Ithi iqiniso selifikile futhi inkohliso angeke isungulwe futhi angeke iphindwe"},{"SurahNumber":34,"VerseNumber":50,"Text":"Ithiumangiphambukakuphelangiphambukelaumphefumulo wami futhi uma ngiholiwe kungenxa yalokho iNkosi yami ekwembulile kumina ngempela yona iyezwa isondele"},{"SurahNumber":34,"VerseNumber":51,"Text":"Futhi uma ungababona lapho sebesaba, ngakho-ke angeke baphunyuke futhi bayobanjwa endaweni eseduzane"},{"SurahNumber":34,"VerseNumber":52,"Text":"Futhi bayothi, “siyakholelwa kuyona” kepha bangakuthola kanjani lokho (iqiniso) besendaweni ekude na"},{"SurahNumber":34,"VerseNumber":53,"Text":"Futhi ngempela abakholelwanga kulona (iqiniso) ngaphambilini futhi babengathekisa ngokungabonwayo basendaweni ekude"},{"SurahNumber":34,"VerseNumber":54,"Text":"Futhi kuyobekwa okuhlukanisayo phakathi kwabo naloko abakufisayo njengoba kwenziwa kwabafananabo ngaphambilini, ngempela bona basekungabazeni okukhulu"},{"SurahNumber":35,"VerseNumber":1,"Text":"Udumo lungolukaMvelinqangi umsunguli wamazulu nomhlaba owenza izingelosi izithunywa ezinamaphiko angambili nangantathu nangane uyakwandisa endalweni lokho akuthandayo, ngempela uMvelinqangi unamandla okwenza zonke izinto"},{"SurahNumber":35,"VerseNumber":2,"Text":"Noma ngabe yini uMvelinqangi ayinikeza abantu emseni ngakho-ke akekho ongayigodla, futhi noma ngabe yini ayigodlayo akekho ongayikhulula ngemva kwakhe futhi yena uphakeme ngamandla unobuhlakani"},{"SurahNumber":35,"VerseNumber":3,"Text":"Oh Bantu! khumbulani ububele bukaMvelinqangi kunina, ngakube ukhona yini omunye umdali ngaphandle kukaMvelinqangioninikaisabeloesivelaezulwininasemhlabeni na? Akekho onelungelo lokukhonzwa ngaphandle kwakhe, nimfulathelelani na"},{"SurahNumber":35,"VerseNumber":4,"Text":"Futhi uma bekuphika ngempela zaziphikwa izithunywa ngaphambilini kwakho futhi ikuMvelinqangi lapho zibuyiselwa khona izindaba"},{"SurahNumber":35,"VerseNumber":5,"Text":"Oh Bantu! ngempela isethembiso sikaMvelinqangi siyiqiniso ngakho-ke ayinganikhohlisi impilo yalomhlaba futhi akanganikhohlisi umkhohlisi ngoMvelinqangi"},{"SurahNumber":35,"VerseNumber":6,"Text":"Ngempela usathane uyisitha senu, ngakho-ke mthatheni njengesitha kuphela umema iqembu lakhe ukuze libengabanye babangane bomlilo"},{"SurahNumber":35,"VerseNumber":7,"Text":"Labo abangakholwanga okwabo yisijeziso esinzima. Futhi okwalaboabakholwayofuthiabenzaizenzoezinhleezilungileyo yintethelelo kanye nomvuzo omkhulu"},{"SurahNumber":35,"VerseNumber":8,"Text":"Ngakube lowo owenzelwe izenzo zakhe ezimbi zabukeka zizinhle uzibona zizinhle ngakho-ke ngempela uMvelinqangi udukisa lowo amthandayo, futhi uholela (endleleni eqondile) lowo amthandayo, ngakho-ke awungaphatheki kabi umphefumulo wakho ngabo, ngempela uMvelinqangi uyisazi ngalokho abakwenzayo"},{"SurahNumber":35,"VerseNumber":9,"Text":"Futhi nguMvelinqangi othumela imimoya bese iphakamisa amafu bese siwathumela ezweni elifile sivuse ngawo umhlaba emva kokufa kwawo, kunjalo ukuvuswa kokufileyo"},{"SurahNumber":35,"VerseNumber":10,"Text":"Noma ngabe ngubani ofisa ukuhlonipheka ngakho-ke ukuhlonipheka konke kungokukaMvelinqangi, kuyena kukhuphukelaizwielihlekanyenomsebenziomuhleolungileyo uyalenyusa futhi labo abenza amacebo ngezinto ezimbi okwabo yisijeziso esinzima futhi icebo labo liyashabalala"},{"SurahNumber":35,"VerseNumber":11,"Text":"Futhi uMvelinqangi wanidala ngothuli kwasekuba ingeconsi lesidoda wayesenenza nabangambili, futhi akekho owesifazane okhulelwe otetayo ngaphandle kolwazi lwakhe futhi akusikona ukuthi umuntu omdala welulelwa iminyaka noma incishiswe iminyaka yakhe kepha kusencwadini ngempela lokho kulula kuMvelinqangi"},{"SurahNumber":35,"VerseNumber":12,"Text":"Futhi ulwandle olubili alufani lolu luhlwabusile lusashukela luyaphuzeka, loluya lusasawoti luyababa, kulona (lolubili) nidla inyama emnandi (izinhlanzi) futhi nikhipha imihlobiso eniyigqokayo futhi ubona imikhumbi ihamba kulona (ulwandle) ukuze nifune umusa wakhe futhi ukuze mhlawumbe nibonge"},{"SurahNumber":35,"VerseNumber":13,"Text":"Wenza ukuthi ubusuku bungenele emini futhi wenza ukuthi imini ingenele ebusukwini futhi wenza ukuthi ilanga nenyanga ngakunye kuhambe isikhathi esinqunyiwe, lowo nguMvelinqangi iNkosi yenu, ubukhosi bungobakhe futhi labo enibamemezayo esikhundleni sakhe abanawo ngisho umucwana wohlamvu lwesundu"},{"SurahNumber":35,"VerseNumber":14,"Text":"Uma nibamemeza abawuzwa umthandazo wenu futhi noma ngabe bayezwa abakwazi ukuniphendula futhi ngosuku lokuvuka kwabafileyo bayophika ukuzibandakanya kanye nani futhi akekho ongakutshela (lokhu) onjengonolwazi"},{"SurahNumber":35,"VerseNumber":15,"Text":"Oh Bantu! Nina ningabadinga uMvelinqangi kepha yena uMvelinqangi akadingi lutho ungodunyiswayo"},{"SurahNumber":35,"VerseNumber":16,"Text":"Uma ethanda anganisusa bese enza indalo entsha"},{"SurahNumber":35,"VerseNumber":17,"Text":"Futhi lokho kuMvelinqangi akunzima"},{"SurahNumber":35,"VerseNumber":18,"Text":"Futhi akekho umthwali wemithwalo oyothwala umthwalo womunye futhi uma omunye ethwele okusindayo ubiza omunye ukuthwala umthwalo wakhe, akekho oyothwala ingxenye kuwona ngisho noma ngabe yisihlobo esisondele, kuphela ungabaxwayisa labo abesaba iNkosi yabo engabonwayo futhi abenza umthandazo futhi noma ngabe ngubani ozihlanzayo kuphela uzihlanzela umphefumulo wakhe futhi sikuMvelinqangi isiphetho"},{"SurahNumber":35,"VerseNumber":19,"Text":"Futhi akefani ongaboni nobonayo"},{"SurahNumber":35,"VerseNumber":20,"Text":"Ngisho nobumnyama nokukhanya (akufani)"},{"SurahNumber":35,"VerseNumber":21,"Text":"Ngisho nomthunzi nokushisa kwelanga (akufani)"},{"SurahNumber":35,"VerseNumber":22,"Text":"Futhi abefani abaphilayo nabafileyo, ngempela uMvelinqangi wenza ukuthi ezwe lowo amthandayo futhi wena awusiyena owenza ukuthi bezwe labo abasemangcwabeni"},{"SurahNumber":35,"VerseNumber":23,"Text":"Wena awuyilutho ngaphandle kokuba ngumxwayisi"},{"SurahNumber":35,"VerseNumber":24,"Text":"Ngempela sakuthumela neqiniso njengomlethi wezindaba ezimnandi nomxwayisi, futhi asikho isizwe ekungazange kudlule kusona umxwayisi"},{"SurahNumber":35,"VerseNumber":25,"Text":"Futhi uma bekuphika ngempela labo ababengaphambilini kwabo baphikwa, zafika kubona izithunywa zabo nezimpawu ezicacile nemibhalo kanye nencwadi ekhanyisayo"},{"SurahNumber":35,"VerseNumber":26,"Text":"Ngabe sengiyababamba labo ababengakholwa (bheka) ukuthi kwakunjani ukubaphika kwami"},{"SurahNumber":35,"VerseNumber":27,"Text":"Awuboni yini ukuthi uMvelinqangi wehlisela phansi amanzi avela esibhakabhakeni esiveza ngawo izithelo ezinemibala eyizinhlobonhlobo futhi ezintabeni kunezindlela ezimhlophe nezibomvu ezemibala eyehlukehlukene (ezinye) zimnyama kakhulu"},{"SurahNumber":35,"VerseNumber":28,"Text":"Futhi phakathi kwabantu nasezilwaneni kanye nasezinkomeni kunemibala eyehlukehlukene, kuphela abesaba uMvelinqangi ezincekwini zakhe abanolwazi, ngempela uMvelinqangi uphakeme ngamandla ungothethelelayo"},{"SurahNumber":35,"VerseNumber":29,"Text":"Ngempela labo abayifundayo incwadi kaMvelinqangi benze umthandazo futhi basebenzise (banikele) kulokho esababela kukona esithe nasobala bethembele ohwebweni olungasoze lwashabalala"},{"SurahNumber":35,"VerseNumber":30,"Text":"Ukuze abakhokhele imivuzo yabo ngokugcwele futhi abanezelele emseni wakhe, ngempela yena uyathethelela uyabonga"},{"SurahNumber":35,"VerseNumber":31,"Text":"Futhi loko esikwambulile kuwena kwencwadi kuyiqiniso eligcwalisela lokho okungaphambilini kwayo, ngempela uMvelinqangi uyazi uyazibona izinceku zakhe"},{"SurahNumber":35,"VerseNumber":32,"Text":"Sabe sesibanikeza incwadi njengendlalifa labo esabakhethayo ezincekwini zethu, ngakho-ke phakathi kwabo kunalowo owona umphefumulo wakhe futhi phakathi kwabo kunalowo omaphakathi nendawo futhi phakathi kwabo kunalowo ophambili kunabo bonke ezenzweni ezinhle ngemvume kaMvelinqangi lokho kungumusa omkhulu"},{"SurahNumber":35,"VerseNumber":33,"Text":"Izivande zangunaphakade abayongena kuzona, lapho phakathi bayohlotshiswa ngezigqizo zegolide nangobuhlalo futhi izingubo zabo lapho phakathi kuyoba ngezikasilika"},{"SurahNumber":35,"VerseNumber":34,"Text":"Futhi bayothi, “udumo malube kuMvelinqangi okunguyena owasusa usizi kuthina! ngempela iNkosi yethu iyathethelela iyabonga”"},{"SurahNumber":35,"VerseNumber":35,"Text":"(Inkosi) esihlalise endaweni yokuhlala yangunaphakade, ngomusa wayo futhi lapho phakathi angeke kusithinte ukusebenza futhi lapho phakathi angeke kusithinte ukukhathala"},{"SurahNumber":35,"VerseNumber":36,"Text":"Futhi labo abangakholwanga okwabo ngumlilo wesihogo, asikho isikhathi esinqunyiwe kubona ukuthi bafe futhi angeke bancishiselwe esijezisweni sawo, sibanika umvuzo kanjalo bonke abangabongi"},{"SurahNumber":35,"VerseNumber":37,"Text":"Futhi lapho phakathi bayokhalela (usizo) “Nkosi yethu sikhiphe sizokwenza izenzo ezinhle ezilungileyo hhayi lezo esasizenza” asizange yini sininike impilo ende ngokwanele ukuze noma ngabe ngubani owayengayaleka ayaleke na? Futhi wafika kunina umxwayisi, ngakho-ke yizwani abayizoni angeke babenaye umsizi"},{"SurahNumber":35,"VerseNumber":38,"Text":"Ngempela uMvelinqangi uyisazi sokungabonwayo samazulu nomhlaba ngempela yena uyakwazi lokho okusezifubeni"},{"SurahNumber":35,"VerseNumber":39,"Text":"Nguyena owanenza ukuba ngabalandelayo ngokuhlala emhlabeni. Ngakho-ke noma ngabe ngubani ongakholwa kukuyena ukungakholwa kwakhe futhi akubanezezeli abangakholwa ukungakholwa kwabo eNkosini yabo ngaphandle kokunengeka futhi akubanezeleli (ngalutho) abangakholwa ukungakholwa kwabo ngaphandle kokulahlekelwa"},{"SurahNumber":35,"VerseNumber":40,"Text":"Ithi, “ngakube nibabonile yini abahlanganyeli benu labo enibabizayo esikhundleni sikaMvelinqangi na?, Ngikhombiseni ukuthi yini abayidalayo emhlabeni noma ngakube banomhlanganyeli emazulwini na? Noma ngakube sabanikeza incwadi bona basebufakazini obucacile kuyona na? Qhabo! izoni azithembisani lutho ngaphandle kwenkohliso”"},{"SurahNumber":35,"VerseNumber":41,"Text":"Ngempela uMvelinqangi uyawabamba amazulu nomhlaba ukuthi angasuki endaweni yawo futhi uma esuka endaweni yawo akekho ngisho noyedwa ongawabamba womabili emva kwakhe ngempela yena ngasosonke isikhathi uyabekezela uyathethelela"},{"SurahNumber":35,"VerseNumber":42,"Text":"Futhi bafunga ngoMvelinqangi izifungo zabo ezinqala ukuthi uma kungase kufike umxwayisi kubona bangaba ngabaholwe kakhulu ngaphezu kwanoma yiziphi izizwe kepha kwathi lapho sekufika umxwayisi kubona abazange banezelelwe yilutho ngaphandle kokukugwema lokho"},{"SurahNumber":35,"VerseNumber":43,"Text":"Beqhosha emhlabeni futhi benza icebo elibi futhi icebo elibi alimsingathi omunye umuntu ngaphandle kwabantu balo ngakho-ke ngakube kukhona yini abakulindele ngaphandle kwendlela yasemandulo na? Kepha awusoze uyifumane inguquko endleleni kaMvelinqangi futhi awusoze ukufumane ukuchezuka endleleni kaMvelinqangi"},{"SurahNumber":35,"VerseNumber":44,"Text":"Abazange yini bahambe ezweni babone ukuthi sasinjani isiphetho salabo ababengaphambilini kwabo futhi babeqatha ngamandla kunabo futhi uMvelinqangi akukho lutho elimphunyukayo emazulwini nasemhlabeni futhi yena ngasosonke isikhathi uyazi unamandla okwenza"},{"SurahNumber":35,"VerseNumber":45,"Text":"Futhi ukube uMvelinqangi wayengase abajezise abantu ngenxa yalokho abakusebenzele wayengeke azishiye izidalwa ezinyakazayo (izilwane) phezu kwawo (umhlaba) kepha ubayekela isikhathi esinqunyiwe ngakho-ke uma kufika isikhathi sabo ngempela uMvelinqangi ngasosonke isikhathi ungumboni wezinceku zakhe"},{"SurahNumber":36,"VerseNumber":1,"Text":"Ya’ seen"},{"SurahNumber":36,"VerseNumber":2,"Text":"NgeQur’an enobuhlakani"},{"SurahNumber":36,"VerseNumber":3,"Text":"Ngempela wena ungomunye wezithunywa"},{"SurahNumber":36,"VerseNumber":4,"Text":"Endleleni eqondile"},{"SurahNumber":36,"VerseNumber":5,"Text":"Isambulo sophakeme ngamandla onesihawu"},{"SurahNumber":36,"VerseNumber":6,"Text":"Ukuze wexwayise abantu ababengaxwayiswanga oyise ngakho- ke bona abanakile"},{"SurahNumber":36,"VerseNumber":7,"Text":"Ngempela izwi laqiniseka kwabaningi babo kepha bona bakholwa"},{"SurahNumber":36,"VerseNumber":8,"Text":"Ngempela thina sibeke amaketango ezintanyeni zabo afinyelela ezilevini ukuze amakhanda abo abheke phezulu"},{"SurahNumber":36,"VerseNumber":9,"Text":"Futhi sibeke okuvimbelayo ngaphambi kwabo nokumvimbelayo ngemva kwabo sabe sesiyabamboza ukuze bangaboni"},{"SurahNumber":36,"VerseNumber":10,"Text":"Futhi\tkuyefana\tkubona\tnoma\tuyabaxwayisa\tnoma awubaxwayisi angeke bakholwe"},{"SurahNumber":36,"VerseNumber":11,"Text":"Kuphela ungakwazi ukuxwayisa lowo olandela isikhumbuzo futhi owesaba onomusa ongabonwayo, ngakho-ke mnike izindaba ezimnandi ngentethelelo nangomvuzo osezingeni eliphezulu"},{"SurahNumber":36,"VerseNumber":12,"Text":"Ngempela\tthina\tsiyabaphilisa\tabafile\rfuthi\rsikubhala phansi lokho abakubeke ngaphambili\rkanye\r(nalokho) okusezinyathelweni\tzabo\tfuthi\tzonke\rizinto\rsizibhalile emholini ocacile"},{"SurahNumber":36,"VerseNumber":13,"Text":"Futhi benzele isibonelo sabantu bedolobha ngenkathi kufika kulona izithunywa"},{"SurahNumber":36,"VerseNumber":14,"Text":"Ngenkathi sithumela kubona (izithunywa) ezimbili base beyaziphika zombili sabe sesiyabaqinisa ngowesithathu basebethi “ngempela thina sithunyiwe kunina"},{"SurahNumber":36,"VerseNumber":15,"Text":"Bathi (abantu bedolobha) “nina aniyilutho ngaphandle kokuba ngabantu abafana nathi futhi onomusa akazange ambule lutho kuphela nina niqamba amanga”"},{"SurahNumber":36,"VerseNumber":16,"Text":"Zathi (izithunywa) “Inkosi yethu iyazi ukuthi thina siyizithunywa kunina”"},{"SurahNumber":36,"VerseNumber":17,"Text":"Futhi alikho icala kuthina ngaphandle kokudlulisela umyalezo ocacile"},{"SurahNumber":36,"VerseNumber":18,"Text":"Bathi, “ngempela thina sibona ukubikezela okubi kunina uma ningaphezi ngempela sizonikhanda ngamatshe futhi nizothintwa yisijeziso esibuhlungu esivela kuthina”"},{"SurahNumber":36,"VerseNumber":19,"Text":"Zathi (izithunywa), “ukubikezela kwenu kukanye nani ngoba nikhunjuzisiwe kepha nina ningabantu abephula umthetho”"},{"SurahNumber":36,"VerseNumber":20,"Text":"Futhi kwafika indoda ivela engxenyeni ebuqamama yedolobha igijima yathi “Oh Bantu bami! landelani izithunywa”"},{"SurahNumber":36,"VerseNumber":21,"Text":"Landelani labo abangawuceli umvuzo kunina futhi bona bangabaholelwe endleleni elungileyo"},{"SurahNumber":36,"VerseNumber":22,"Text":"Futhi kungani ukuthi ngingamkhonzi lowo owangidalayo futhi niyobubuyiselwa kuyena"},{"SurahNumber":36,"VerseNumber":23,"Text":"Ngakube ngingazithathela omunye uNkulunkulu wamanga esikhundleni sakhe kulapho onomusa ehlose inhlupheko kumina na?, angeke kungisize ngalutho ukungincengela kwabo futhi angeke bangisindise"},{"SurahNumber":36,"VerseNumber":24,"Text":"Ngempela mina ngiyobe ngisekudukeni okucacile"},{"SurahNumber":36,"VerseNumber":25,"Text":"Ngempela mina ngikholiwe eNkosini yenu ngakho-ke ngilaleleni"},{"SurahNumber":36,"VerseNumber":26,"Text":"Kwathiwa, “ngena esivandeni (ezulwini)” wathi, “ngifisa sengathi abantu bami bangazi”"},{"SurahNumber":36,"VerseNumber":27,"Text":"Ngokuthi iNkosi yami ingithethelele futhi yangibeka kanye nabahloniphekileyo"}]}