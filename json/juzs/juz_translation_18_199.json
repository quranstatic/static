{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":23,"VerseNumber":1,"Text":"Sabunar a Phakada-ag so Miyamaratiyaya"},{"SurahNumber":23,"VerseNumber":2,"Text":"So siran si-i ko Sambayang iran na somasangkop siran"},{"SurahNumber":23,"VerseNumber":3,"Text":"Go so siran si-i ko ilang na tatalikhodan niran"},{"SurahNumber":23,"VerseNumber":4,"Text":"Go so siran si-i ko Zakat na inggogolalan niran"},{"SurahNumber":23,"VerseNumber":5,"Text":"Go so siran si-i ko manga Kaya-an niran na sisiyapun niran"},{"SurahNumber":23,"VerseNumber":6,"Text":"Inonta si-i ko manga Karoma iran, o di na so Miyakhapa-ar o manga tangan niran,- ka Mata-an! A siran na di siran non mapushoman"},{"SurahNumber":23,"VerseNumber":7,"Text":"Na sa dun sa mamagingar sa salakao ro-o, na siran man na siran i Mimamalawani"},{"SurahNumber":23,"VerseNumber":8,"Text":"Go so siran si-i ko manga sarig kiran, go so diyandi kiran na sisiyapun niran"},{"SurahNumber":23,"VerseNumber":9,"Text":"Go so siran si-i ko manga Sambayang iran na Papalihara-an niran"},{"SurahNumber":23,"VerseNumber":10,"Text":"Siran man na siran 1 manga Waris"},{"SurahNumber":23,"VerseNumber":11,"Text":"Siran i Makaphangowaris ko (Sorga) Firdaus: Sa ron siran non ndun makakakal"},{"SurahNumber":23,"VerseNumber":12,"Text":"(but ka) Sabunsabunar a Inadun Nami so Manosiya a pho-on ko Rasa a pho-on ko Lipao"},{"SurahNumber":23,"VerseNumber":13,"Text":"Oriyan niyan na biyaloi Ami sukaniyan a Mani si-i ko darpa a Matotongkop"},{"SurahNumber":23,"VerseNumber":14,"Text":"Oriyan niyan na Inadun Ami so Mani a rogo a mbabathik; Na Inadun Ami so rogo a mbabathik a saporon a sapo; na Inadun Ami so saporon a sapo a manga tolan, na biyongkosan Ami so manga tolan sa sapo; oriyan niyan na Inadun Nami sukaniyan sa Ka-adun a salakao. Na Maporo so Allah, a tanto a mapiya ko Mithatakdir"},{"SurahNumber":23,"VerseNumber":15,"Text":"Oriyan niyan na Mata-an! a sukano ko oriyan noto, na matatangkud a Phamatai kano"},{"SurahNumber":23,"VerseNumber":16,"Text":"Oriyan niyan na Mata-an! A sukano ko Alongan a Qiyamah, na Pagoyagun kano"},{"SurahNumber":23,"VerseNumber":17,"Text":"Na Sabunsabunar a IĮInadun Nami ko kaporowan niyo so pito a manga lalan (a manga Langit); go da ko butad Ami i ba Ami kalilipati so manga Ka-adun"},{"SurahNumber":23,"VerseNumber":18,"Text":"Na Piyakatoron Ami pho-on ko kawang so ig a madidiyangka, na piyakatarug Ami sukaniyan ko Lopa; na Mata-an! A Sukami si-iko kailang oto na Sabunar a Gaos Ami"},{"SurahNumber":23,"VerseNumber":19,"Text":"Na Piyakathowan Nami rukano sa sabap rukaniyan sa manga Pamomolan a manga Qormah go / manga Anggor a ruk iyo: Katatagowan noto sa manga Onga a mada- | kul: Go so saba-adon na Pukhakan niyo"},{"SurahNumber":23,"VerseNumber":20,"Text":"Go kayo a puphakagumao ko Palao a Torisaina, a phagutho sa Lana, go dilota a bagiyan o gi-i Khakan"},{"SurahNumber":23,"VerseNumber":21,"Text":"Na Mata-an! A adun a bagiyan niyo ko manga Ayam a titho a undao: Puphakainomun Nami sukano ko matatago ko manga Tiyan niran (a Gatas); go adun a bagiyan niyo ron a manga gona a madakul; go so saba-adon na Pukhakan niyo"},{"SurahNumber":23,"VerseNumber":22,"Text":"Go Pukharoran kano kiran, go si-i ko manga Kapal"},{"SurahNumber":23,"VerseNumber":23,"Text":"Na Sabunsabunar a Siyogo Ami so Nuh ko pagtao Niyan: Na Pitharo Iyan: Hai pagtao Akun! Simba-a niyo so Allah! Da-a Tohan niyo a salakao Rukaniyan. Ino kano di Phananggila"},{"SurahNumber":23,"VerseNumber":24,"Text":"Na Pitharo o manga Nakoda ko siran a Miyamangongkir ko pagtao Niyan: A kuna ini a ba di Manosiya a lagid iyo: A khabayaan Niyan a Kaombawan kano Niyan: Na o kabaya o Allah na Mataan a Tomoron sa Malaikat: Da tano manug angkai ko manga lokus tano a miyanga-o ona"},{"SurahNumber":23,"VerseNumber":25,"Text":"Da ko Sukaniyan inonta na Mama a tataraponan: Na thiguri niyo Sukaniyan taman ko masa (a kada Iyan)"},{"SurahNumber":23,"VerseNumber":26,"Text":"Pitharo Iyan: Kadnan Ko! Tabangıi Yakongka: Sabap ko kiyapakambokhaga iran Rakun"},{"SurahNumber":23,"VerseNumber":27,"Text":"Na ini Ilaham Ami si-i Rukaniyan: A mba-al Ka sa Kapal si-i ko manga Kailai Yami go so Sogowan Nami: Na amai ka makaoma so Sogowan Nami, na mamangiliphowak (a ig) ko daporan, na Purorangka-on ko oman 1 ngganapa sa dowa, go so Ta-alok Ruka, inonta so tao a miya-ona on so Katharo a pud kiran: Go Dingka Rakun pagangaya so Mindadarowaka; ka Mata-an! a siran na paguludun siran"},{"SurahNumber":23,"VerseNumber":28,"Text":"Na amai ka makathakna Ka Suka a go so manga pud Ka ko Kapal, na Tharowangka: So Podi na ruk o Allah, a so siyabut Kami Niyan pho-on ko pagtao a manga Darowaka"},{"SurahNumber":23,"VerseNumber":29,"Text":"Go Tharowangka: Kadnan Ko! Pakatupadakongka ko khatupadan a Piyakandakulan sa mapiya: Ka Suka i lubi a mapiya ko Puphamakatupad"},{"SurahNumber":23,"VerseNumber":30,"Text":"Mata-an! A adun a madadalum ro-o a titho a manga Tanda, go Mata-an a tatap a Sukami i titho a Puphaniyoba"},{"SurahNumber":23,"VerseNumber":31,"Text":"Oriyan niyan na Miyadun Kami ko oriyan niyan sa pagtao a manga salakao"},{"SurahNumber":23,"VerseNumber":32,"Text":"Na Siyogo-an Nami siran sa Sogo a pud kiran (sa Pitharo Iyan:) Simba-a niyo so Allah! Da-a Tohan niyo a salakao Rukaniyan. Ino kano di Phananggila"},{"SurahNumber":23,"VerseNumber":33,"Text":"Na Pitharo o manga Nakoda ko pagtao Niyan a so Miyamangongkir go Piyakambokhag iran so kitumo ko Akhirat, go piyamugan Nami siran sa Limo ko Kaoyagoyag ko doniya: A kuna ini a ba di Manosiya a lagid iyo: A pukhan ko pukhun niyo, go phaginom ko phaginomun niyo"},{"SurahNumber":23,"VerseNumber":34,"Text":"Na Ibut o onot kano sa Manosiya a lagid iyo, na Mata-an! A sukano sa maoto na titho a manga logi"},{"SurahNumber":23,"VerseNumber":35,"Text":"Ino Niyan rukano diyandi-in i Mata-an! A sukano na amai ka Matai kano go mbaloi kano a botha go manga tolan, na Mata-an! A sukano na phamakaguma-on (ko manga kobor)"},{"SurahNumber":23,"VerseNumber":36,"Text":"Miyakawatawatan so ipun diyandi rukano"},{"SurahNumber":23,"VerseNumber":37,"Text":"Da-a Kaoyag a rowar ko Kaoyagoyag tano ko doniya! Phamatai tano na Pukhaoyag (so manga Wata) tano! Na kuna a ba tano Phanga-o oyag (sharoman)"},{"SurahNumber":23,"VerseNumber":38,"Text":"Da ko Sukaniyan inonta na Mama a inangkob Iyan so Allah sa kabokhag, na di tano Sukaniyan Pamaratiyaya-an"},{"SurahNumber":23,"VerseNumber":39,"Text":"Pitharo Iyan: Kadnan Ko! Tabangi Yakongka: Sabap ko kiyapakambokhaga iran Rakun"},{"SurahNumber":23,"VerseNumber":40,"Text":"Pitharo (o Allah): A di mathai na Mata-an a khabaloi siran ndun a mamakasundit"},{"SurahNumber":23,"VerseNumber":41,"Text":"Na miyadansal siran o lalis a minggolalan ko bunar, na biyaloi Ami siran a pur! Na kapakawatan (ko Limo) a bagiyan o pagtao a manga darowaka"},{"SurahNumber":23,"VerseNumber":42,"Text":"Oriyan niyan na Miyadun Kami ko oriyan niran sa manga pagtao a manga salakao"},{"SurahNumber":23,"VerseNumber":43,"Text":"Dikhakutung o pagtao so Adiyal iyan, go di iran khisonggod"},{"SurahNumber":23,"VerseNumber":44,"Text":"Oriyan niyan na Siyogo Ami so manga Sogo Ami a miyakathataliwana: Oman i makaoma ko pagtao a Sogo kiran, na pakambokhagun niran Sukaniyan: Na initondog Ami ko saba-ad kiran so saba-ad: Go biyaloi Ami siran a manga Tothol: Na kapakawatan (ko Limo) a bagiyan o pagtao a di siran Mapaparatiyaya"},{"SurahNumber":23,"VerseNumber":45,"Text":"Oriyan niyan na Siyogo Ami so Musa go so Pagari Niyan a Haroun, rakhus o manga Tanda Ami go so Katantowan a Mapayag"},{"SurahNumber":23,"VerseNumber":46,"Text":"Si-i ko Pir-aon go so manga Nakoda ko pagtao niyan: Na Mimaratabat siran: Go miyabaloi siran a pagtao a Miphapaporo"},{"SurahNumber":23,"VerseNumber":47,"Text":"Na Pitharo iran: Ino tano Pharatiyaya-a so dowa katao a lagid tano? A so pagtao iran na si-i siran rukutano Puphangongonotan"},{"SurahNumber":23,"VerseNumber":48,"Text":"Na Piyakambokhag iran a dowa oto, na miyabaloi siran a pud ko miyangabibinasa"},{"SurahNumber":23,"VerseNumber":49,"Text":"Na Sabunsabunar a ini bugail Ami ko Musa so Kitab, ka-an siran Makaontol"},{"SurahNumber":23,"VerseNumber":50,"Text":"Na biyaloi Ami so Wata o Maryam a go si Ina Iyan a Tanda: Go piyakakadun Nami siran ko bobongan, a adun a pantar iyan go Bowalan"},{"SurahNumber":23,"VerseNumber":51,"Text":"Hai manga Sogo! Kangkano ko manga pipiya (a Pangunungkun), go nggalubuk kano sa mapiya: Mata-an! A Sakun na so gi-i niyo ngalubukun na Katawan Ko"},{"SurahNumber":23,"VerseNumber":52,"Text":"Na Mata-an! a giya i okit iyo a okit a isa, go Sakun i Kadnan niyo: Na onoti yako niyo"},{"SurahNumber":23,"VerseNumber":53,"Text":"Na pisharoput iran so okit iran ko ndolondolonan niran, sa kasharoput, a mbidabida: Oman 1 isa ka sagorompong na so kupit iran na pukhababaya-an niran"},{"SurahNumber":23,"VerseNumber":54,"Text":"Na Ganatingka siran ko kaadai kiran sa mulung taman ko masa (a Kapamatai ran)"},{"SurahNumber":23,"VerseNumber":55,"Text":"Ba iran tatangkapa sa Mataan! A so ipumbugai Amı kiran noto a tamok go manga Wata"},{"SurahNumber":23,"VerseNumber":56,"Text":"Na punggaga-anan Nami kiran so manga pipiya? Kuna, ka di iran mali-inungka"},{"SurahNumber":23,"VerseNumber":57,"Text":"Mata-an! A so siran a pho-on ko kasasangkop ko Kadnan niran na ma-aluk siran"},{"SurahNumber":23,"VerseNumber":58,"Text":"Go so siran a so manga Ayat o Kadnan niran i Paparatiyaya-an niran"},{"SurahNumber":23,"VerseNumber":59,"Text":"Go so siran a so Kadnan niran na di iran Iphanakoto"},{"SurahNumber":23,"VerseNumber":60,"Text":"Go siran a Puphamumugai siran ko ini Pamumugai ran a so manga poso iran na somasangkop, sa Mata-an! A siran na si-i siran mbo ko Kadnan niran phamakandod"},{"SurahNumber":23,"VerseNumber":61,"Text":"Siran man i gi-i magoradorad ko manga pipiya, go siran i phangao ona on"},{"SurahNumber":23,"VerseNumber":62,"Text":"Na da-a Iphaliyogat ami ko Baraniyawa a rowar ko khagaos iyan: Na shisi-i Rukami so Kitab a gi-i Tharo ko bunar: Na siran na di siran kasalıimbotan"},{"SurahNumber":23,"VerseNumber":63,"Text":"Kuna, ka so manga poso iran na matatago ko kalilipati sangka; go adun a bagiyan niran a manga galubuk a salakao ro-o, a siran na aya iran gagalubukun"},{"SurahNumber":23,"VerseNumber":64,"Text":"Taman sa igira a piyakadansal Ami ko piyamugan kiran sa Limo so siksa, na sa maoto na siran na nggoraok siran sa tabang"},{"SurahNumber":23,"VerseNumber":65,"Text":"(Tharo-on kiran a:) di kano nggoraok sa tabang sa Alongan nal; Mata-an! A sukano na di kano khatabangan pho-on Rukami"},{"SurahNumber":23,"VerseNumber":66,"Text":"Sabunar a miyabaloi so manga Ayat Akun a Puphangadian rukano, na bakano dun miyangundod ko manga talikhodan niyo"},{"SurahNumber":23,"VerseNumber":67,"Text":"A Pumamaratabatan niyo Sukaniyan: Gi-i niyo Tothothola-an ko gagawi- a ikagogowad iyo"},{"SurahNumber":23,"VerseNumber":68,"Text":"Ba iran nda nggudaguda-a so Katharo, antawa-a ba kiran miyakaoma so da makatalingoma ko manga lokus iran a miyanga-o ona"},{"SurahNumber":23,"VerseNumber":69,"Text":"Ba iran nda makilala so Sogo kiran, a go iran Pagongkira Sukaniyan"},{"SurahNumber":23,"VerseNumber":70,"Text":"Ino iran gi-i Tharowa: I Tataraponan Sukaniyan? Kuna, Ka mini-oma Niyan kiran so bunar, na kadakulan kiran a so bunar na ikagogowad iran"},{"SurahNumber":23,"VerseNumber":71,"Text":"Na o inonotan o bunar so manga kabaya iran, na miyabinasa dun so manga Langit a go so Lopa, go so madadalum kiran. Kuna, ka initalingoma Mi kiran so undao kiran, na siran na so undao kiran na tiyalikhodan niran"},{"SurahNumber":23,"VerseNumber":72,"Text":"Ba Ka kiran phanguni sa sokai? Na so sokai o Kadnan Ka i tomo: Go Sukaniyan i lubi a mapiya ko Puphamamugai sa riskhīi"},{"SurahNumber":23,"VerseNumber":73,"Text":"Na Mata-an! A Suka na Sabunar a Puthawagun Ka siran ko lalan a matıtho"},{"SurahNumber":23,"VerseNumber":74,"Text":"Na Mata-an! A so di iran Paparatiyaya-an so Akhirat na so lalan na Sabunar a sisilayan niran"},{"SurahNumber":23,"VerseNumber":75,"Text":"Na o ini Kalimo Ami siran go piyokas Ami kiran so misosogat kiran a morala, na tomataros siran ndun ko kadadadag iran, a gi-i siran muromparompak"},{"SurahNumber":23,"VerseNumber":76,"Text":"Na Sabunsabunar a piyakadansal Ami kiran so siksa, na da siran sangkop ko Kadnan niran, go di siran phangangarapan"},{"SurahNumber":23,"VerseNumber":77,"Text":"Taman sa kagiya a lomuka Kami kiran sa isa a pinto a adun a siksa-on a sangat: Na sa maoto na siran na kiyada-an siran ro-o sa panginam"},{"SurahNumber":23,"VerseNumber":78,"Text":"Na Sukaniyan so Miyadun rukano ko manga kanug, go so manga kailai, go so manga gudaguda: Na miyakaito ito a Kapuphanalamat iyo"},{"SurahNumber":23,"VerseNumber":79,"Text":"Go Sukaniyan so Miyarumbad rukano ko Lopa, go Ronkano pulimoda"},{"SurahNumber":23,"VerseNumber":80,"Text":"Go Sukaniyan so Puphangoyag go Puphangimatai, go Kapa-ar Iyan so gi-i kapakashambi o gagawi-i a go so daondao: Ino kano di Punggudaguda"},{"SurahNumber":23,"VerseNumber":81,"Text":"Kuna, ka Pitharo iran so lagid o Pitharo o miyanga-o ona"},{"SurahNumber":23,"VerseNumber":82,"Text":"Pitharo iran: Ino amai ka matai kami go mbaloi kami a botha go manga tolan (a miyarophod), ba Mata-an! A sukami na Pagoyagun kami dun"},{"SurahNumber":23,"VerseNumber":83,"Text":"Sabunsabunar a mini diyandı rukami sukami a go so manga lokus ami a ungkai gowani! Da ko ungkai inonta na manga iringa a kabokhag o miyanga-o ona"},{"SurahNumber":23,"VerseNumber":84,"Text":"Tharowangka: Antawa-a i Khiruk ko Lopa a go so matatagoon, o sukano na katawi niyo"},{"SurahNumber":23,"VerseNumber":85,"Text":"Na Putharo-on niran ndun: A ruk o Allah! Tharowangka: A ino kano di Phananadum"},{"SurahNumber":23,"VerseNumber":86,"Text":"Tharowangka: Antawa-a i khiruk ko manga Langit a pito, go khiruk ko Aras a mala"},{"SurahNumber":23,"VerseNumber":87,"Text":"Putharo-on niran ndun: A ruk o Allah. Tharowangka: A ino kano di Phananggila"},{"SurahNumber":23,"VerseNumber":88,"Text":"Tharowangka: Antawa-a i si-i sa tangan Niyan so Kapa-ar ko langowan taman, go Sukaniyan i Puphakalinding, go da-a Phakarunon, o sukano na katawi niyo"},{"SurahNumber":23,"VerseNumber":89,"Text":"Putharo-on niran ndun: a ruk o Allah. Tharowangka: Na andamanaya i kapukhalimpang iyo"},{"SurahNumber":23,"VerseNumber":90,"Text":"Kuna, ka ini talingoma Mi kiran so bunar: Na Mata-an! A siran na titho a manga bokhag"},{"SurahNumber":23,"VerseNumber":91,"Text":"Da kowa so Allah sa Wata Iyan, go da-a miyabaloi a pud Iyan a Tohan: O adun a pud Iyan na bisa-an ndun o oman ı isa tohan so [nadun Niyan, go pugusun ndun o saba-a kiran so saba-ad! Soti so Allah! Mawatan ko iphuropa iran]"},{"SurahNumber":23,"VerseNumber":92,"Text":"Katawan Niyan so Gaib a go so Mapayag: Na Maporo a ka-a awat Iyan ko Ipuphanakoto iran (Non)"},{"SurahNumber":23,"VerseNumber":93,"Text":"Tharowangka: Kadnan Ko! O Bangka Rakun phakimasai so ididiyandi kiran"},{"SurahNumber":23,"VerseNumber":94,"Text":"Kadnan Ko! Na di Yakongka mbaloya a pud ko pagtao a manga darowaka"},{"SurahNumber":23,"VerseNumber":95,"Text":"Na Mata-an! A Sukami si-i ko kapakimasa-i Ami Ruka ko 1 didiyandi Ami kiran na Sabunar a khagaga Mi"},{"SurahNumber":23,"VerseNumber":96,"Text":"Runun Ka so lubi a mapiya ko marata: Sukamıi i Mata-o ko puphamurakun niran"},{"SurahNumber":23,"VerseNumber":97,"Text":"Na Tharowangka: Kadnan Ko! Mulindong Ako Ruka pho-on ko manga pangonsi o manga Shaitan"},{"SurahNumber":23,"VerseNumber":98,"Text":"Go Mulindong Ako Ruka Kadnan Ko! Ka o ba siran Rakun makadasug"},{"SurahNumber":23,"VerseNumber":99,"Text":"Taman sa igira miyakaoma ko isa kiran so kapatai, na Matharo iyan: Kadnan Ko! Pakakasoya Kongka (sa doniya)"},{"SurahNumber":23,"VerseNumber":100,"Text":"Ka-ana ko makanggolaola sa mapiya ko minibagak akun. Na di dun noto mapunggolaola! Ka Mata-an naya! A si-i bo sa Katharo: A sukaniyan i Mitharo-on; go si-i ko kasasangoran niran so pagulut taman ko gawi-i a Kaoyaga kiran"},{"SurahNumber":23,"VerseNumber":101,"Text":"Na amai ka Iyopun so Sanggakala, na da-a Kambangunsa ko ndolondolonan niran sa Alongan noto, go di siran makapamagishal"},{"SurahNumber":23,"VerseNumber":102,"Text":"Na sa dun sa makapunud so manga timbang iyan,- na siran man na siran i Phamakada-ag"},{"SurahNumber":23,"VerseNumber":103,"Text":"Na sa dun sa makakhap so manga timbang iyan, na siran man so inilang iran so manga ginawa iran; si-i siran makakakal ko Naraka Jahannam"},{"SurahNumber":23,"VerseNumber":104,"Text":"Puthotongun so manga paras iran o Apoi, a siran ro-o na khipakasasangingi"},{"SurahNumber":23,"VerseNumber":105,"Text":"(Putharo-on kiran:) Ba da mabaloi so manga Ayat Akun a Pukhabatiya rukano, na sukano na piyakambokhag iyo Sukaniyan"},{"SurahNumber":23,"VerseNumber":106,"Text":"Tharo-on niran: Kadnan nami! Miyapugus kami o okor ami a marata, go miyabaloi kami a pagtao a manga dadag"},{"SurahNumber":23,"VerseNumber":107,"Text":"Kadnan namı! Paka-awa-a Kamingka (ko Naraka): Na o kasowi ami (so Kaongkir), na Mata-an! A sukami na manga darowaka"},{"SurahNumber":23,"VerseNumber":108,"Text":"Tharo-on Niyan: Kikipus kano san! Go di kano gi-1 Tharo"},{"SurahNumber":23,"VerseNumber":109,"Text":"Mata-an naya! A adun a saba-ad ko manga Oripun Ko, a gi-i1 ran Tharo-on: Kadnan nami! Miyaratiyaya kami; na napi-i Kamingka, go Kalimo-on Kamingka: Ka Suka i lubi a Mapiya ko Puphamangalimo"},{"SurahNumber":23,"VerseNumber":110,"Text":"Na kinowa niyo siran a pagurug, taros a miyakatumbang siran rukano ko Tadum Rakun, go miyabaloi kano a gi-i niyo siran i khakala"},{"SurahNumber":23,"VerseNumber":111,"Text":"Mata-an! A Sakun na biyalasan Ko siran sa Alongan nai sabap ko Kiyaphantang iran: Mataan! A siran na siran i miyamakasulang sa Maliwanag"},{"SurahNumber":23,"VerseNumber":112,"Text":"Tharo-on Niyan: Aikiyathai niyo ko Lopa ko bilangan o manga ragon"},{"SurahNumber":23,"VerseNumber":113,"Text":"Tharo-on niran:Aya kiyathai ami na Salongan o di na saba-ad sa Salongan: Na isha-an Ka ko manga pagi-itong"},{"SurahNumber":23,"VerseNumber":114,"Text":"Tharo-on Niyan: Da-a kiyathai niyo a rowar ko maito; o Mata-an! A sukano na aya butad iyo na katawan niyo"},{"SurahNumber":23,"VerseNumber":115,"Text":"Ba niyo tiyangkap sa aya bo a Kiya-aduna Mi rukano na Karimbaran, go Mata-an! A sukano na di kano Rukami phakandodun"},{"SurahNumber":23,"VerseNumber":116,"Text":"Na Maporo so Allah, a Phapa-ar, a Bunar: Da-a Tohan a inonta Sukaniyan, a Kadnan o Aras a piphiyapiya-an"},{"SurahNumber":23,"VerseNumber":117,"Text":"Na sa dun sa manongganoi, a irimbang iyan ko Allah, sa Tohan a salakao, a da-a karina niyan non; na so imbadalon na si-i dun ko Kadnan niyan! Mata-an naya! A di Phakada-ag so manga Kapir"},{"SurahNumber":23,"VerseNumber":118,"Text":"Na Tharowangka: Kadnan Ko! Napi Ka go Pangalimo Ka! Ka Suka i lubi a mapiya ko Puphamangalimo!. ooo a a Loo Z ġ OEA"},{"SurahNumber":24,"VerseNumber":1,"Text":"Si-i1 ko ngaran o Allah, a Masalinggagao, a Makalimo-on. 1. (Giyangkai a) Surah na Initoron Nami Sukaniyan, go ini Paliyogat Ami Sukaniyan: Go adun a Initoron Nami a madadalumon a manga Ayat a manga rarayag, ka-a niyo katanodi"},{"SurahNumber":24,"VerseNumber":2,"Text":"So mishina a Babai a go so mishina a Mama,- na luphadi niyo so oman i isa kiran a dowa, sa magatos a luphad: Na o ba kano makowa o ranon sa dowa oto, si-i ko Kokoman o Allah, o sukano na Paparatiyaya-an niyo so Allah a go so Alongan a Maori: Go shaksi-i so siksa a dowa oto o saba-ad ko Miyamaratiyaya"},{"SurahNumber":24,"VerseNumber":3,"Text":"So mishina Mama na da-a Maphangaroma niyan a rowar ko mishina a Babai, o di na Pananakoto a Babai: Go so mishina a Babai na da a Makaphangaroma-on a rowar ko mishina a Mama, o di na Pananakoto a Mama: Na ini sapar oto ko Miyamaratiyaya"},{"SurahNumber":24,"VerseNumber":4,"Text":"Na so siran a tokasan niran so manga pati-is a manga Babai, oriyan niyan na da-a mitalingoma iran a Pat a manga saksi, na luphadi niyo siran sa walo polo a luphad; go da-a tharima-an niyo kiran a kashaksi sa dayon sa dayon: Na siran man na siran so manga songklid"},{"SurahNumber":24,"VerseNumber":5,"Text":"Inonta so Mithataobat ko oriyan noto, go Miphipiyapiya siran; ka Mata-an! A so Allah na Manapi, a Makalimo-on"},{"SurahNumber":24,"VerseNumber":6,"Text":"Na so siran a tokasan niran so manga Karoma iran, go da-a mabaloi a manga saksi iran a rowar ko manga ginawa iran,- na so kashaksi o isa kiran na pat a manga kashaksi (Makapushapa) sa Ibut ko Allah Mata-an! A sukaniyan na pud dun ko manga bunar"},{"SurahNumber":24,"VerseNumber":7,"Text":"Go ika lima na Mata-an! A so Morka o Allah na mikolobon o sukaniyan na pud ko manga bokhag"},{"SurahNumber":24,"VerseNumber":8,"Text":"Na marunding so Babai ko siksa o kashaksı iyan sa pat a manga kashaksi (Makapushapa) sa Ibut ko Allah, Mata-an! A so Mama na pud dun ko manga bokhag"},{"SurahNumber":24,"VerseNumber":9,"Text":"Go ika lima na Mata-an! A so rarangit o Allah na mikolobon o so Mama na pud ko manga bunar"},{"SurahNumber":24,"VerseNumber":10,"Text":"Na o da so Gagao o Allah rukano, go so Limo Iyan, go (kagiya a) Mata-an! A so Allah na Puphanarima ko Taobat, a Maongangun (na sakotika-angkano Niyan)"},{"SurahNumber":24,"VerseNumber":11,"Text":"Mata-an! A so siran a minioma iran so tumpo na sagorompong rukano: Di niyo thangkapa sukaniyan i ba marata rukano; kuna, ka giyoto na mapiya rukano: Bagiyan o oman i isa kiran so pishokatiyan ko dosa, go so miyamalata sa kiyapakala iyan a pud kiran, na adųn a bagiyan niyan a siksa a mala"},{"SurahNumber":24,"VerseNumber":12,"Text":"na o gowani a manug iyo to na da makapamikir so Miyamaratiyaya a Mama, go so Miyamaratiyaya a Babai,-si-i ko manga ginawa iran sa mapiya, go wiran Pitharo: A giyaya na kabokhag a mapayag"},{"SurahNumber":24,"VerseNumber":13,"Text":"Ino a da-a minitalingoma iran non a pat a manga saksi? Na gowani a da-a minitalingoma iran a manga saksi, na siran man si-i ko Allah, na siran i manga bokhag"},{"SurahNumber":24,"VerseNumber":14,"Text":"Na o da so Gagao o Allah rukano, go so Limo Iyan si-i ko doniya go so Akhirat, na miyatumo kano dun sabap ko ini tharmo iyo to a siksa a mala"},{"SurahNumber":24,"VerseNumber":15,"Text":"Gowani na gi-i niyo to pakimbasisa ko manga dila iyo, go gi-i niyo Pakitharo ko manga ngari iyo so da-a Kata-o niyo ron go tatangkapun niyo to sa malbod a giyoto si-i ko Allah na lubi a mala (a dosa)"},{"SurahNumber":24,"VerseNumber":16,"Text":"Na gowani a manug iyo to, na ino niyo da Tharowa: A di rukutano patot so gi-i tano Ķatharowa sangkai: Soti Ka (Ya Allah)! Giyaya na tumpo a mala"},{"SurahNumber":24,"VerseNumber":17,"Text":"Phanguthoma-an kano o Allah, ka o ba niyo kasowi so lagid aya, sa dayon sa dayon, o sukano na Khipaparatiyaya"},{"SurahNumber":24,"VerseNumber":18,"Text":"Go Puphayagun rukano o Allah so manga Ayat: Na so Allah na Mata-o, a Maongangun"},{"SurahNumber":24,"VerseNumber":19,"Text":"Mata-an! A siran a Pukhababaya-an niran a kalangkap o pakasisingai makapantag ko siran a Miyamaratiyaya, na adun a bagiyan niran a siksa a malipuds si-i sa doniya a go sa Akhirat: Na so Allah i Mata-o, na sukano idi manga Tata-o"},{"SurahNumber":24,"VerseNumber":20,"Text":"Na o da so Gagao o Allah rukano, go so Limo Iyan, go (kagiya a) Mata-an! A so Allah na Makapudi-in, a Makalimo-on (na sakotika-an kano Niyan)"},{"SurahNumber":24,"VerseNumber":21,"Text":"Hai so Miyamaratiyaya! Di niyo khuduga so manga okit o Shaitan: Na sa dun sa komudug ko manga okit o Shaitan, na Mata-an! A sukaniyan na Ipushogo iyan so pakasisıngai, go so pakagowagowad: Na o da so Gagao o Allah rukano, go so Limo lyan, na da-a Soti Niyan rukano a isa bo sa dayon sa dayon: Na ogaid na so Allah na Shoti Niyan so tao a kabaya Iyan: Na so Allah na Puphakanug, a Mata-o"},{"SurahNumber":24,"VerseNumber":22,"Text":"Na di Pushapa so adun a Miyo-ombao niyan a pud rukano, go (adun a ruk iyan a) Kakawasaan sa di ran mbugan so manga tonganai, go so manga Miskin, go so miyamanogalin ko lalan ko Allah: Na Puma-ap siran, go Napi siran. Ba niyo di khabaya i a Napiyan kano o Allah? Na so Allah na Manapi, a Makalimo-on"},{"SurahNumber":24,"VerseNumber":23,"Text":"Mata-an! A so siran a tokasan niran so manga pati-is a manga Babai, a pakalilipatan niran (so kashina), a Miyamaratiyaya, na Pimorka-an siran si-i sa Doniya go sa Akhirat: Go adun a bagiyan niran a siksa a mala"},{"SurahNumber":24,"VerseNumber":24,"Text":"Si-i ko gawi-i a shaksi-an siran o manga dila iran, go so manga lima iran, go so manga airan si-i ko pinggolaola iran"},{"SurahNumber":24,"VerseNumber":25,"Text":"Sa Alongan noto na itoman kiran sa tarotop o Allah, so balas kiran a bunar, go katokawan niran a Mata-an! A so Allah na Sukaniyan so bunar a Mapayag"},{"SurahNumber":24,"VerseNumber":26,"Text":"So manga rurushik a manga Babai na pantag o manga rurushik a manga Mama, go so manga rurushik a manga Mama na pantag o manga rurushik a manga Babai, na so manga Soti a manga Babai na pantag o manga Soti a manga Mama, go so manga Soti a manga Mama a pantag o manga Soti a manga Babai: Siran man na di masosogat o Katharo iran (a kabokhag): Adun a bagiyan niran a Ma-ap, go Pagupur a mapiya"},{"SurahNumber":24,"VerseNumber":27,"Text":"Hai so Miyamaratiyaya! Di kano sholud ko manga Walai a salakao ko manga Walai niyo, taman sa di kano makaodas, go Masalam iyo so tao ron: Giyoto man i lubi a mapiya rukano, ka angkano Puphakatadum"},{"SurahNumber":24,"VerseNumber":28,"Text":"Na o da-a mato-on niyo ron a sakatao bo, na di kano ron sholud, taman sa di kano kaidinan: Na o Tharowa rukano a kasoi kano, na kasoi kano: Giyoto i lubi a Soti a bagiyan niyo: Na so Allah na so gi-i niyo nggolaola-an na katawan Niyan"},{"SurahNumber":24,"VerseNumber":29,"Text":"Da-a dosa niyo ko kasolud iyo ko manga Walai a di babalingan, a adun a matatago-on a gona a bagiyan niyo: Na so Allah na katawan Niyan so ipapayag iyo, go so pagu-uma-an niyo"},{"SurahNumber":24,"VerseNumber":30,"Text":"Tharowangka ko Miyamaratiyaya a manga Mama: A pingguna iran so manga kailai ran (ko Haram), go siyapa iran so manga kaya-an niran: Giyoto man i lubi a Soti a bagiyan niran: Mata-an! A so Allah na Kaip Iyan so gi-i ran nggolaola-an"},{"SurahNumber":24,"VerseNumber":31,"Text":"Go Tharowangka ko Miyamaratiyaya a manga Babai: A ping- guna iran so manga kailai ran (ko Haram), go siyapa iran so manga kaya-an niran; go di ran pushawai so Parahiyasan niran inonta so miyapayagon; go sapungun niran so manga kombong iran ko manga lig o bangkala iran, go di ran pushawai so Parahiyasan niran inonta o si-i ko manga Karoma iran, o di na so manga Ama iran, o di na so manga Ama o manga Karoma iran, o di na so manga Wata iran a manga Mama, o di na so manga Wata a Mama o manga Karoma iran, o di na so manga Pagari ran a Mama, o di na so manga Wata a Mama o manga Pagari ran a Mama, o di na so manga Wata a Mama omanga Pagari ran a Babai, o di na so manga Babai kiran, o di na somiyakhapa-ar o manga tangan nir- an, o di na so puphamangonotonot a da-a kabaya iran (sa Babai) a pud ko manga Mama, o di na so manga Wata a da iran pun kasaboti so manga aorat o manga Babai; na di ran ndaphukhun so manga ai ran sa ba sabap sa-an Katokawi so paguuma-an niran ko Parahiyasan niran. Na Thaobat kano ko Allah langon, Hai Miyamaratiyaya! Ka angkano makasulang sa maliwanag"},{"SurahNumber":24,"VerseNumber":32,"Text":"Na Pakipamangaroma-an niyo so da-a manga Karoma niyan rukano, go so manga Bilangatao a pud ko manga Oripun niyo a Mama, go so manga Oripun niyo a Babai: Na o mabaloi siran a manga Miskin, na mbugan siran o Allah ko Kakawasa-an Niyan: Na so Allah na maginawa, a Mata-o"},{"SurahNumber":24,"VerseNumber":33,"Text":"Na thigur so da-a khibaog iran ko Kapangaroma, taman sa bugan siran o Allah ko Kakawasaan Niyan. Na so khabaya-an niran so kasorat (sa Kamaradika iran) a pud ko miyakhapa-ar o manga tangan niyo, na soratun niyo siran, O katawi niyo a adun a matatago kiran a mapiya; go bugi niyo siran ko Tamok o Allah a so ini bugai Niyan rukano. Na di niyo mba-asa so manga Oripun niyo a manga Babai ko kashina, o kabaya iran so kaphati-is, sabap sa ipumbabanog iyo ko kakaya-an ko Kaoyagoyag ko doniya. Na sa dun sa tao a ba-asun niyan siran (ko kashina), na Mata-an! a so Allah ko oriyan o kiyaba-asa kiran, na Manapi, a Makalimo-on"},{"SurahNumber":24,"VerseNumber":34,"Text":"Na Sabunsabunar a Piyakatoronan Nami sukano sa manga ayat a miyamakapayag, go ladiyawan a pud ko siran a miyanga-i ipos ko miya-ona an niyo, go thoma a bagiyan o khipanananggila"},{"SurahNumber":24,"VerseNumber":35,"Text":"So Allah ı Sindao o manga Langit a go so Lopa. Aya ibarat o Sindao Niyan na lagid o tagowai sa solo a kadadaluman sa palita-an: So palita-an na madadalum ko pagalongan: So pagalongan na lagid o ba sukaniyan Bito-on a Masindao: Mapuphakakadug poon ko Kayo a Piyakambarakat, a Shaitona, kuna a ba isubanganun go kuna a ba isudupanun, maito bo na so lana niyan na Shindao, apiya da masukho sukaniyan a Apoi: Sindao ko liyawao o Sindao! Punggonana-on o Allah ko Sindao Niyan so tao a kabaya Iyan: Phangumba-alan o Allah so manga ibarat a bagiyan o manga Manosiya: Na so Allah na so langowan taman na katawan Niyan"},{"SurahNumber":24,"VerseNumber":36,"Text":"Shi-i ko manga Walai a ini Sogo o Allah so Kasula-a on, go so Kapukha-aloi ron o ngaran Niyan, gi-1 Shambayang a bagiyan Niyan ro-o ko manga kapita pita go so manga kagabi gabi"},{"SurahNumber":24,"VerseNumber":37,"Text":"So manga Mama a di kiran phakasundod so kapamasa go so kaphasa pho-on ko Tadum ko Allah, go so Kipamayandugun ko Sambayang, go so katonaya ko Zakat: Ipukhaluk iran so gawi-i a Phananabadun ro-o so manga poso, go so manga kailai"},{"SurahNumber":24,"VerseNumber":38,"Text":"Ka imbalas kiran o Allah so mapiya a Pinggolaola iran, go Pagomanan Niyan siran ko Kakawasa-an Niyan: Na so Allah na Puriskhiyan Niyan so tao a kabaya Iyan, sa di khasar a Pandapat"},{"SurahNumber":24,"VerseNumber":39,"Text":"Na so Miyamangongkir, na so manga galubuk iran na lagid o pamaloi ko manga landap a Lopa, aranganon o Pukhawao na ig. Taman sa igira a miyakaoma-on na da-a khato-on niyan non a maito bo: Na khato-on niyan so Allah si-i ko obai niyan, na ithoman Niyan non sa tarotop so balas iyan: Na so Allah na maga-an i kabalas"},{"SurahNumber":24,"VerseNumber":40,"Text":"O di na lagid o manga lilibotung ko Ķalodan a madalum, a kakokoloban sukaniyan sa bagul, a kaliliyawawan sukaniyan pun sa bagul, a kaliliyawawan sukaniyan sa gabon: Manga lilibotung, a so sabaadon na maliliyawao ko saba-ad: Igira a iniliyo niyan a lima niyan, na marugun a kakhailaya niyan non! Na sa dun sa di sunggayan o Allah sa bagiyan niyan sa Sindao, na da-a bagiyan niyan a Sindao"},{"SurahNumber":24,"VerseNumber":41,"Text":"Bangka di Katawi a Mataan! A so Allah na Puthasbik Rukaniyan so matatago ko manga Langit a go so Lopa, go so manga Papanok a shasarungkap? Oman i isa na Sabunar a kiyatokawan so Sambayang iyan go so Tasbik iyan. Na so Allah na katawan Niyan so gi-i ran nggolaola-an"},{"SurahNumber":24,"VerseNumber":42,"Text":"Na ruk o Allah so Kapa-ar ko manga Langit a go so Lopa; na si-i bo ko Allah so khandodan"},{"SurahNumber":24,"VerseNumber":43,"Text":"Bangka di Katawi a Mataan! A so Allah na ipumbayog Iyan so Gabon, oriyan niyan na puthimo-on Niyan sukaniyan, oriyan niyan na pumbalowin Niyan a miyagungkapungkap? Na Pukhailaingka so oran a phulutos pho-on ko pagulutulutan niyan. Go Puphakatoronun Niyan pho-on ko Kawang so saba-ad ko manga Palao ron a ilo: Na ipushogat Iyan noto ko tao a kabaya Iyan, go ipukhisar Iyan noto ko tao a kabaya Iyan. Maito bo na so Sindao o Kilat iyan na khailang iyan so manga kailai"},{"SurahNumber":24,"VerseNumber":44,"Text":"Gi-i pakashambi-in o Allah so gagawi-i a go so daondao: Mataan! A adun a matatago ro-o man a titho a nana-o a bagiyan o adun a manga kailai niyan"},{"SurahNumber":24,"VerseNumber":45,"Text":"Na so Allah i Miyadun ko oman i Baraniyawa a pho-on sa ig: Na adun a pud kiran a so ipundola niyan a tiyan niyan; go adun a pud kiran a so phulalakao sa dowa al, go so adun a pud kiran a so phulalakao sa pat (a ai). Phagadunun o Allah so nganin a kabaya Iyan; Mata-an! A so Allah si-i ko langowa taman na Gaos Iyan"},{"SurahNumber":24,"VerseNumber":46,"Text":"Sabunsabunar a Tomiyoron Kami sa manga Ayat a miyamakaosai: Na so Allah na Punggonanaon Niyan so tao a kabaya Iyan ko lalan a matitho"},{"SurahNumber":24,"VerseNumber":47,"Text":"Na gi-i ran Tharo-on: A Piyaratiyaya mi so Allah a go so Rasul, go Inonotan nami: Oriyan niyan na Puthalikhod so isa ka sagorompong kiran ko oriyan oto: Na kuna man a ba siran Khipaparatiyaya"},{"SurahNumber":24,"VerseNumber":48,"Text":"Na igira a tiyawag siran si-i ko (Kitab o). Allah a go so Sogo Iyan, ka-a Niyan siran Makokom na sa maoto na so isa kiran ka sagorompong na somasangka siran"},{"SurahNumber":24,"VerseNumber":49,"Text":"Na o adun a ruk iran a kabunar, na somong siran non, a gi-i siran nggaga-an"},{"SurahNumber":24,"VerseNumber":50,"Text":"Ba katatagowi so manga poso iran sa gudamun? Antawa-a ba siran pukhadowa dowa i, antawa-a ba iran pukhalukun o ba siran salimboti o Allah go so Sogo Iyan? Kuna, ka siran man na siran so manga darowaka"},{"SurahNumber":24,"VerseNumber":51,"Text":"Aya bo a miyabaloi a Katharo o Miyamaratiyaya, igira-a tiyawag siran si-i ko (Kitab o) Allah go so Sogo Iyan, ka-an Niyan siran Makokom, na so gi-i ran Katharowa: Sa Piyamakinug Ami go Inonotan Ami: Na siran man na siran so Miyamakada-ag"},{"SurahNumber":24,"VerseNumber":52,"Text":"Na sa dun sa Mangongonotan ko Allah go so Sogo Iyan, go ika-aluk iyan so Allah, go Puphangongonotan Rukaniyan, na siran man na siran so Phamakasulang sa Maliwanag"},{"SurahNumber":24,"VerseNumber":53,"Text":"Na ini Shapa iran ko Allah so toto-o a manga Sapa iran: Sa Ibut ka o Sogowangka siran, na Mata-an a muliyo siran ndun (ko kaphurang). Tharowangka: Di kano gi-i Shapa; ka so Kapangongonaotan na katotokawan; Mata-an! A so Allah na Kaip Iyan so gi-i niyo nggolaola-an"},{"SurahNumber":24,"VerseNumber":54,"Text":"Tharowangka: Onoti niyo so Allah, go Onoti niyo so Rasul: Na o talikhod siran, na aya bo a ini Paliyogat ko Rasul na so ini Sogo-on, go aya bo a ini Paliyogat rukano na so ini Sogo rukano. Na o Onoti niyo Sukaniyan, na Matoro kano. Na da-a ini Paliyogat ko Sogo a rowar ko kapamakasampai (o ini Sogo-on) a mapayag"},{"SurahNumber":24,"VerseNumber":55,"Text":"Ini diyandi o Allah ko siran a Miyamaratiyaya, a pud rukano go Pinggalubuk iran so manga pipiya, a Mata-an a phakasambi-in Niyan siran ndun ko Lopa, lagid o kiyapakasambia Niyan ko siran a miyaona an niran; go Mata-an a phakatindugun Niyan kiran ndun so Agama iran, a so ini Kasowat Iyan kiran; go Mata-an a shambiyan Niyan kiran ndun ko oriyan o kaluk iran, sa kasasarig: Pushimba-an Ako iran, da-a Ishakoto iran Rakun a maito bo. Na sa dun sa Mongkir ko oriyan noto, na siran man na siran i manga songklid"},{"SurahNumber":24,"VerseNumber":56,"Text":"Na Pamayandugun niyo so Sambayang, go tonaya niyo so Zakat, go Onoti niyo so Rasul, ka angkano Mipangalimo"},{"SurahNumber":24,"VerseNumber":57,"Text":"Dingka dun Thangkapa so Miyamangongkir o ba siran makapalagoi ko Lopa: Na aya darpa iran na so Apoi,- Na miyakaratarata dun a khabolosan"},{"SurahNumber":24,"VerseNumber":58,"Text":"Hai so Miyamaratiyaya! Puphanguni rukano sa idin so siran a miyakhapa-ar o manga tangan niyo, go so da pun puraraotun ko Kathataginup a pud rukano ko tulo a manga wakto: Si- ko ona-an o Sambayang a Sobo, go so wakto a kandai niyo ko manga nditarun niyo ko kaotho a Alongan, go si-i ko oriyan o Sambayang a Aisah: Tulo a (khikasasawai ko) manga aorat iyo: Da rukano go da kiran i dosa ko oriyan noto: Puphagaloyan siran rukano so saba-ad rukano ko saba-ad: Lagid aya a Kapuphayaga o Allah rukano ko manga Ayat: Na so Allah na Mata-o, a Maongangun"},{"SurahNumber":24,"VerseNumber":59,"Text":"Na igira-a miniraot so manga Wata rukano ko Kathataginup, na Puphanguni siran sa idin, lagid o kiyapanguni sa idin o siran a miyaona an niran: Lagid aya a Kapuphagosaya o Allah rukano ko manga Ayat Iyan: Na so Allah na Matao, a Maongangun"},{"SurahNumber":24,"VerseNumber":60,"Text":"Na so Piyamanaphukan ko manga Babai a so da-a inam iran ko Kapangaroma,- na da-a dosa iran ko kandai ran ko (maliliyawao ko) manga nditarun niran, a kuna a ba siran phangangarig sa Parahiyasan: Na so di iran non kandai i tomo kiran: Na so Allah na Puphakanug, a Mata-o"},{"SurahNumber":24,"VerseNumber":61,"Text":"Da-a dosa o bota, go da-a dosa o lupo, go da-a dosa o pukhasakit (ko di ran kaphakaonot ko Kaphurang), go da-a dosa o manga ginawa niyo, ko kapukhan niyo ko manga Walai niyo, o di na so manga Walai o manga Ama iyo, o di na so manga Walai o manga Ina iyo, o di na so manga Walai o manga Pagari niyo a Mama, o di na so manga Walai o manga Pagari niyo a Babai, o di na so manga Walai o manga Pakiyama-an niyo sa Ama, o di na so manga Walai o manga Pakina-an niyo sa Ama, o di na so manga Walai o manga Pakiyama-an niyo sa Ina, o di na so manga Walai omanga Pakina-an niyo sa Ina, o dina so minipa-ar iyo so manga gonsiiyan, o di na so bolayoka iyo: Da-a dosa niyo ko kakan niyo a kapamagatowang, o di na kashisibasibaya. Na igira-a sholud kano ko manga Walai, na Salama niyo so mangaginawa niyo, sa Kormat a pho-on ko Allah, a Piyakambarakat a rinarinao. Lagid aya a Kapuphagosaya o Allah rukano ko manga Ayat: Ka-a niyo sabota"},{"SurahNumber":24,"VerseNumber":62,"Text":"Aya bo a Miyamaratiyaya, na siran a Piyaratiyaya iran so Allah go so Sogo Iyan: Go igira-a miyatago siran a pud so Rasul ko galubuk a makasasamaya, na di siran ngganat taman sa di siran non makaodas; Mata-an! A siran a Puphamangodas siran Ruka, na siran man so Khipaparatiyaya ko Allah a go so Sogo Iyan; Na igira-a miyanguni siran Ruka sa idin, makapantag ko saba-ad ko galubuk iran, na idiningka so tao a kabaya-a Ka kiran, go Pangunin Ka siran sa Ma-ap ko Allah: Mata-an! A so Allah na Manapi, a Makalimo-on"},{"SurahNumber":24,"VerseNumber":63,"Text":"Di niyo mbaloya so Kaputhawaga ko Rasul ko sharonsarongan niyo a lagid o Kaputhawaga o saba-ad rukano ko saba-ad: Sabunar a katawan o Allah so gi-i siran thitinonggosan lomiyo a pud rukano, a puphamanolilap: Na 1ktiyar so khisosorang ko, Sogowan Niyan, ka khasogat siran a tiyoba, o di na khasogat siran a siksa a malipuds"},{"SurahNumber":24,"VerseNumber":64,"Text":"Tanodan, ka Mata-an! A ruk o Allah so shisi-i ko manga Langit a go so Lopa. Sabunar a katawan Niyan so butad iyo: Go (katawan Niyan) so Alongan a Phakandodun siran si-i Rukaniyan, na Phanotholun Niyan kiran so Pinggolaola iran: Na so Allah si-i ko langowan taman na katawan Niyan"},{"SurahNumber":25,"VerseNumber":1,"Text":"Mala so (Allah a) Tomiyoron ko gi-i makasunggaya (ko ontol a go so ribat) si-i ko oripun Niyan(a Muhammad ), ka-an mabaloi ko manga ka-adun a Puphamaka-ik-tiyar"},{"SurahNumber":25,"VerseNumber":2,"Text":"So (Allah a ) khiruk ko kapaar ko manga Langit a go so Lopa: Go da kowa sa Wata Iyan, go da-a Miya-adun a Sakotowa Iyan ko Kapa-ar: Go Inadun Niyan so langowan taman, na diniyangka Iyan sa Samporna a diyangka"},{"SurahNumber":25,"VerseNumber":3,"Text":"Na kominowa siran sa salakao Rukaniyan sa manga Katohanan, a da-a Kha-adun niran a maito bo, ka siran na Puphangumba-alan; go daa Mipapa-ar iran a bagiyan o manga ginawa iran a kabinasa, go ompiya; go da-a Mipapa-ar iran a kapatai, go Kaoyag, a go Kaoyag ko oriyan o Kapatai"},{"SurahNumber":25,"VerseNumber":4,"Text":"Na Pitharo o siran a Miyamangongkir: Da ko ungkai (a Quran) inonta na kabokhag, a pimbaba-as Sukaniyan (o Muhammad), go kiyatabanganon Sukaniyan o pagtao a manga salakao. Na Sabunar a Miyakanggolaola siran sa kandarowaka, go kabokhag"},{"SurahNumber":25,"VerseNumber":5,"Text":"Go Pitharo iran: A manga iringa a kabokhag o miyanga-o ona, a piyakipanorat Iyan: Na giyoto na Phukhudugunon sa kapita go magabi"},{"SurahNumber":25,"VerseNumber":6,"Text":"Tharowangka: A Initoron noto o (Allah a) Mata-o ko masolun ko manga Langit a go so Lopa: Mata-an! a Sukaniyan na tatap a Manapi, a Makalimo-on"},{"SurahNumber":25,"VerseNumber":7,"Text":"Na Pitharo iran: Antona ini a Sogo, a pukhan ko Pangunungkun, go Phulalakao ko manga Padiyan? Ino da Pakatoroni Sukaniyan sa Malaikat, na mabaloi a pud Iyan a Puphamaka-iktiyar"},{"SurahNumber":25,"VerseNumber":8,"Text":"O di na kabugan sukaniyan sa Kakawasa-an, o di na adun a mambagiyan Niyan a Pamomolan a puphakakan non? Na Pitharo o manga darowaka: A da-a Phagonotan niyo a rowar ko Mama a tataraponan"},{"SurahNumber":25,"VerseNumber":9,"Text":"Nggudaguda-angka o anda manaya i kiyapayaga iran Ruka ko manga ibarat! Na miyadadag siran, na di ran khagaga i kapakato-on sa lalan"},{"SurahNumber":25,"VerseNumber":10,"Text":"Mala so (Allah a) okabaya Iyan, na khasungayan Ka Niyan sa mapiya a di giyoto,- a manga Pamomolan a Puphamangondas ko kababa-an niyan so manga lawasaig; go khasunggayan Ka Niyan sa manga Torogan"},{"SurahNumber":25,"VerseNumber":11,"Text":"Kuna, ka piyakambokhag iran so Bangkit: Na pithiyagaran Nami so tao a piyakambokhag iyan so Bangkit sa kadug"},{"SurahNumber":25,"VerseNumber":12,"Text":"Na igira a miya-ilai niyan siran ko darpa a mawatan, na makanug siran non sa kambaragani, go katagao"},{"SurahNumber":25,"VerseNumber":13,"Text":"Na igira a piyamoshang siran non, ko darpa a masimpit, a piyakapamagikuta siran, na migoraok iran ro-o so kabinasa"},{"SurahNumber":25,"VerseNumber":14,"Text":"(Tharo-on kiran:) Di niyo nggoraokun sa Alongan nai so kabinasa a isa: Na goraokun niyo so kabinasa a madakul"},{"SurahNumber":25,"VerseNumber":15,"Text":"Tharowangka: Ba giyoto ı tomo, antawa-a so Sorga a kakal, a so inidiyandi ko Miyamananggila? Miyabaloi a bagiyan niran a balas go khandodan"},{"SurahNumber":25,"VerseNumber":16,"Text":"Mapumbagiyan niran ro-o so nganin a kabaya iran: A makakakal siran (ro-o): Miyabaloi si-i ko Kadnan Ka a diyandi a Puphangunin"},{"SurahNumber":25,"VerseNumber":17,"Text":"Na si-i ko Alongan a limodun Niyan siran a go so Pushimbaan niran a salakao ko Allah, na Tharo-on Niyan: Ba sukano na diyadag iyo so manga Oripun Ko a siran naya, antawa-a siran i miyamangawa ko lalan"},{"SurahNumber":25,"VerseNumber":18,"Text":"Tharo-on niran: Soti Ka (Ya Allah)! Da mapatot rukami i ba kami kowa sa salakao Ruka a manga Panarigan: Na ogaid na piyakasawit Ka siran (sa kapipiya ginawa), a go so manga lokus iran, taman sa kiyalipatan niran so Pananadum: Na mimbaloi siran a pagtao a miyangabibinasa"},{"SurahNumber":25,"VerseNumber":19,"Text":"Na Sabunar a pakapumbokhagun kano iran ko Katharo iyo: Na da-a magaga niyo a kapakalidas, o di na pananabang. Na sa dun sa ndarowaka rukano, na pakataamun Nami sukaniyan sa siksa a mala"},{"SurahNumber":25,"VerseNumber":20,"Text":"Na da-a Siyogo Ami ko miya-ona an Ka a manga Sogo a ba di Mata-an! a siran na Sabunar a pukhan siran ko Pangunungkun, go phulalakao siran ko manga Padiyan: Na biyaloi Ami so saba-ad rukano ko saba-ad a tupung: Ino Puphantang kano? Na tatap a so Kadnan Ka na Puphakailai"}]}