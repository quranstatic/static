{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":25,"VerseNumber":21,"Text":"Na pitharo o siran a di iran pagarapn so kimbaratmowaan Rkami: \"Ino kami da pakatoroni sa manga malaikat, odi na maylay ami so Kadnan ami?\" Sabnsabnar a mimaratabat siran sii ko manga ginawa iran, go mimalawani siran sa kapmalawani a mala"},{"SurahNumber":25,"VerseNumber":22,"Text":"Sii ko gawii a kaylaya iran ko manga malaikat, - na da a tothol a mapiya sa alongan oto a bagian o manga rarata i ongar, na matharo iran a: \"Rn ko pagrnn"},{"SurahNumber":25,"VerseNumber":23,"Text":"Na sangorn Ami so miyanggalbk iran a galbk, na balowin Ami skaniyan a lopapk a mikakayambr"},{"SurahNumber":25,"VerseNumber":24,"Text":"So manga taw ko sorga sa alongan oto, i mapiya i darpa, go matanos i dkhai"},{"SurahNumber":25,"VerseNumber":25,"Text":"Na sii ko gawii a manga bbnsad so langit, a rakhs o manga gabon, go pakatoronn so manga malaikat, sa samporna a katoron"},{"SurahNumber":25,"VerseNumber":26,"Text":"So kapaar sa alongan oto a bnar, na rk o (Allah a) Masalinggagaw: Na mabaloy a gawii sii ko miyamangongkir a masikot"},{"SurahNumber":25,"VerseNumber":27,"Text":"Na sii ko gawii a garngtn o darowaka so mbala a lima niyan, gii niyan matharo: \"Hay oba ako bo miyakakowa a rakhs o Rasol sa lalan (ko toroan)"},{"SurahNumber":25,"VerseNumber":28,"Text":"Hay dowan dowaan ako! Oba akn bo da makowa si giraw a bolayoka"},{"SurahNumber":25,"VerseNumber":29,"Text":"Sabnsabnar a miyaawat ako niyan ko pananadm ko oriyan o masa a kiyapakawma niyan rakn\". Na miyabaloy so shaytan sii ko manga manosiya a pkhiyas"},{"SurahNumber":25,"VerseNumber":30,"Text":"Na pitharo o Rasol: \"Hay Kadnan ko, mataan! a so pagtaw akn na biyaloy iran angkai a Qor´an a pphalagoyan"},{"SurahNumber":25,"VerseNumber":31,"Text":"Na lagid aya a kiyasnggai Ami ko oman i nabi sa ridoay a pd ko manga rarata i ongar: Na makatatarotop so Kadnan ka a Pnggonanao, go Phananabang"},{"SurahNumber":25,"VerseNumber":32,"Text":"Na pitharo o siran a miyamangongkir a: \"Ino ron da toronn so Qor´an sa miyatimbl sa miyakaysa?\" Lagid aya, ka an Ami mapakathakna sa sabap rkaniyan so posoo ka, go piyakazasaliyob Ami skaniyan sa malanat"},{"SurahNumber":25,"VerseNumber":33,"Text":"Na da a khitalingoma iran rka a ibarat, a ba Ami rka da talingomaan so bnar, go lbi a matanos a osayan"},{"SurahNumber":25,"VerseNumber":34,"Text":"Siran na limodn siran a mikakamanga a manga paras iran ko naraka Jahannam, - siran man i marata i darpa, go tanto a miyapokas ko lalan"},{"SurahNumber":25,"VerseNumber":35,"Text":"Na sabnsabnar a inibgay Ami ko Mosa so kitab, go biyaloy Ami a babid iyan so pagari niyan a Haron a tabanga"},{"SurahNumber":25,"VerseNumber":36,"Text":"Na pitharo Ami: \"Song kano a dowa, ko pagtaw a so piyakambokhag iran so manga ayat Ami\": Na bininasa Mi siran sa samporna a kabinasa"},{"SurahNumber":25,"VerseNumber":37,"Text":"Go (bininasa Mi) so pagtaw o Noh, - kagiya pakambokhagn iran so manga sogo, na inld Ami siran, go biyaloy Ami siran ko manga manosiya a ibarat; na pithiyagaran Ami so manga darowaka sa siksa a malipds"},{"SurahNumber":25,"VerseNumber":38,"Text":"Go (bininasa Mi) so Ad, go so Samod, go so manga taw sa ingd a Rassi, go so manga pagtaw ko pagltan oto a madakl"},{"SurahNumber":25,"VerseNumber":39,"Text":"Na oman i isa (kiran) na piyayag Ami ron so manga ibarat; na oman i isa (kiran) na bininasa Mi sa samporna a kabinasa"},{"SurahNumber":25,"VerseNumber":40,"Text":"Na sabnsabnar a miyakasong siran ko ingd a so piyakaoranan sa oran a marata: Ba iran oto da maylay? Kna, ka aya btad iran na di iran ikhalk so kawyag ko oriyan o kapatay"},{"SurahNumber":25,"VerseNumber":41,"Text":"Na igira a miyailay ka iran (hay Mohammad), na pmbalowin ka iran badn a kasablawan, (gi iran tharoon:) \"Ba giyai so siyogo o Allah a sogo"},{"SurahNumber":25,"VerseNumber":42,"Text":"Mataan a mayto bo na khapokas tano niyan dn ko manga katohanan tano, o da tano phantangi skaniyan\". Na katokawan iyan bo, ko masa a kasandngi ran ko siksa, o antawaa i taw a titho a miyapokas ko lalan"},{"SurahNumber":25,"VerseNumber":43,"Text":"Ay gda aka ko taw a kinowa niyan a katohanan iyan so babaya iyan? Ba ska i khabaloy a wakil iyan"},{"SurahNumber":25,"VerseNumber":44,"Text":"Antawaa bang ka tatangkapa sa mataan! a so kadaklan kiran na pphamakin´g siran, odi na gii siran nggdagda? Da´ ko siran inonta na lagid o manga ayam; kna, ka siran i lbi a miyapokas ko lalan"},{"SurahNumber":25,"VerseNumber":45,"Text":"Bang ka da katokawi so Kadnan ka o andamanaya i kiyapakalaa Niyan ko along? Na o kabaya Iyan, na khabaloy Niyan dn oto a makatatarg. Oriyan iyan na biyaloy Ami so alongan a nanao ron"},{"SurahNumber":25,"VerseNumber":46,"Text":"Oriyan iyan na khikhm Ami skaniyan sii Rkami sa kakkhm a malbod"},{"SurahNumber":25,"VerseNumber":47,"Text":"Na Skaniyan so (Allah a) biyaloy Niyan rkano so gagawii a nditarn, go so torog a iddkha, go biyaloy Niyan so dawndaw a iphloloba sa kawiyagan"},{"SurahNumber":25,"VerseNumber":48,"Text":"Go Skaniyan so miyotawan ko manga ndo a pphamalata ko onaan o limo Iyan; na piyakatoron Ami phoon ko kawang so ig a phakasoti"},{"SurahNumber":25,"VerseNumber":49,"Text":"Ka iphagoyag Ami oto ko ingd a maatay, go pphakiinom Ami oto ko inadn Ami a manga ayam, go manga manosiya a madakl"},{"SurahNumber":25,"VerseNumber":50,"Text":"Na sabnsabnar a iniparak Ami oto ko ltlt iran, ka an siran makatanod, na somiyangka so kadaklan ko manga manosiya, ogaid na kaongkir"},{"SurahNumber":25,"VerseNumber":51,"Text":"Na o kabaya Ami, na kaphakitindgan Ami dn so oman i pagtaw sa pphamakaiktiyar"},{"SurahNumber":25,"VerseNumber":52,"Text":"Na ding ka pagonoti so manga kafir, na panagontamann ka kiran (a Qor´an aya), sa kapanagontaman a lbi a mala"},{"SurahNumber":25,"VerseNumber":53,"Text":"Na Skaniyan so (Allah a) miyotawan ko dowa kalodan: Giyaya na tabang a pakadnggaw, go giyaya na matimos a mapld go tiyagoan Iyan so pagltan a dowa oto sa lt, go rnding, a pangrn"},{"SurahNumber":25,"VerseNumber":54,"Text":"Go Skaniyan so miyadn phoon ko ig sa manosiya: Na biyaloy Niyan oto a bangnsa, go kakhakamonga: Na tatap a so Kadnan ka i Gaos"},{"SurahNumber":25,"VerseNumber":55,"Text":"Na pzimbaan iran a salakaw ko Allah so di kiran phakaompiya, go di kiran phakabinasa: Na miyabaloy so kafir a tabanga o sorang ko Kadnan iyan"},{"SurahNumber":25,"VerseNumber":56,"Text":"Na da a kiyasogo Ami rka (hay Mohammad) a rowar sa pphamanothol sa mapiya, go pphamakaiktiyar"},{"SurahNumber":25,"VerseNumber":57,"Text":"Tharoang ka a: \"Kna a ba ako rkano phangni sa makapantag saya sa sokay: Ogaid na sa taw a khabaya na an makakowa sa lalan ko Kadnan iyan"},{"SurahNumber":25,"VerseNumber":58,"Text":"Na sarig ka ko (Allah a) Oyagoyag a so Di-phatay; go pthasbikn ka so podi Rkaniyan; na makatatarotop Skaniyan a Kaip ko manga dosa o manga oripn Iyan"},{"SurahNumber":25,"VerseNumber":59,"Text":"So miyadn ko manga langit ago so lopa, go so nganin a pagltan a dowa nan sii ko nm a manga gawii, oriyan iyan na mithakna ko aras: So (Allah a) Masalingagaw: Na izaan ka oto ko Kaip"},{"SurahNumber":25,"VerseNumber":60,"Text":"Na igira a pitharo kiran: \"Sodiod kano ko (Allah a) Masalinggagaw!\" Na tharoon iran: \"Na antonaa so Masalinggagaw? Ati sodiod kami ko apiya antonaa i izogo o ka rkami?\" Na ba kiran dn miyakawman sa kapalagoy"},{"SurahNumber":25,"VerseNumber":61,"Text":"Mala so (Allah a) tomiyago ko langit sa manga darpa o manga bitoon, go tomiyago on sa (alongan) a palitaan, go olan a masindaw"},{"SurahNumber":25,"VerseNumber":62,"Text":"Go Skaniyan so biyaloy Niyan so gagawii ago so dawndaw a gii makazambi; a bagian o taw a miyabaya mananadm, odi na miyabaya manalamat"},{"SurahNumber":25,"VerseNumber":63,"Text":"Na so manga oripn o (Allah a) Masalinggagaw na so pphlalakaw siran ko lopa kapangalimbabaan, go igira a inimbitiyarai siran o manga lalong, na tharo siran sa: \"Kalilintad"},{"SurahNumber":25,"VerseNumber":64,"Text":"Go siran na gii siran mbabasagawii, sa rk o Kadnan iran a khisosodiod, go khigaganat"},{"SurahNumber":25,"VerseNumber":65,"Text":"Go siran na gi iran tharoon: \"Kadnan ami, pakalidasa kaming Ka ko siksa ko naraka Jahannam, mataan! a so siksa roo na miyabaloy a tatap"},{"SurahNumber":25,"VerseNumber":66,"Text":"Mataan oto! a miyakaratarata a kapthaknaan, go darpa"},{"SurahNumber":25,"VerseNumber":67,"Text":"Go siran, na igira a minggasto siran, na di siran pthabowakar, go di phagikot, go miyabaloy ko pagltan oto a katatangkaan"},{"SurahNumber":25,"VerseNumber":68,"Text":"Go siran na di siran phanongganoy sa pd o Allah a tohan a salakaw, go di iran mbono on so baraniyawa a so inisapar o Allah, inonta o sabap ko kabnar, go di siran pzina; - na sadn sa nggolawla roo na khatmo niyan so siksa"},{"SurahNumber":25,"VerseNumber":69,"Text":"Pthaktakpn on so siksa ko alongan a qiyamah, go kakal roo a makadadapanas"},{"SurahNumber":25,"VerseNumber":70,"Text":"Inonta so taw a mithawbat, go miyaratiyaya, go minggalbk sa galbk a mapiya, na siran man, na zambian o Allah so manga karataan iran sa manga pipiya, na tatap a so Allah na Manapi, a Makalimoon"},{"SurahNumber":25,"VerseNumber":71,"Text":"Na sadn sa thawbat, go nggalbk sa mapiya, na mataan! a skaniyan na phakatawbat ko Allah; - sa samporna a tawbat"},{"SurahNumber":25,"VerseNumber":72,"Text":"Na siran na di iran pzaksian so kabokhag, go igira a siyagadan iran so ilang, na panizagadan iran a mbibilangataw siran"},{"SurahNumber":25,"VerseNumber":73,"Text":"Go siran na igira a miyaaloy kiran so manga ayat o Kadnan iran, na di siran on zondong sa ba siran mbbngl bota"},{"SurahNumber":25,"VerseNumber":74,"Text":"Go siran na gi iran tharoon: \"Kadnan ami, bgi kaming Ka sa phoon ko manga karoma Mi go so manga moriyataw Ami sa kapipiya ginawa, go baloya kaming Ka ko miyamangongonotan a pkhaonotan"},{"SurahNumber":25,"VerseNumber":75,"Text":"Siran man na imbalas kiran so pangkatan a maporo, sabap ko kiyaphantang iran: Go alawn siran roo (sa sorga) a kormat, ago salaam"},{"SurahNumber":25,"VerseNumber":76,"Text":"Makakakal siran roo; miyakapiyapiya a kapthaknaan, go darpa"},{"SurahNumber":25,"VerseNumber":77,"Text":"Tharoang ka: \"Di kano lilingayn o Kadnan ko o da so dowaa niyo: Na sabnar a piyakambokhag iyo (so Rasol), na khabaloy dn (so siksa) a tatap"},{"SurahNumber":26,"VerseNumber":1,"Text":"Ta, Sin, Mim. (So Allah i Matao ko paka-aantapan Iyan on)"},{"SurahNumber":26,"VerseNumber":2,"Text":"Giyaya na manga ayat ko kitab a miyakawsai"},{"SurahNumber":26,"VerseNumber":3,"Text":"Baandang ka mapakapaggt a ginawang ka (hay Mohammad) ko di iran kabaloy a khipaparatiyaya"},{"SurahNumber":26,"VerseNumber":4,"Text":"O kabaya Ami, na pakatoronan Ami siran a phoon ko langit sa tanda, na matatap so manga lig iran sa kapakasosondong iran on"},{"SurahNumber":26,"VerseNumber":5,"Text":"Na da a phakatalingoma kiran a pananadm a phoon ko (Allah a) Masalinggagaw, a bago, a ba siran da mabaloy a khitatalikhod Rkaniyan"},{"SurahNumber":26,"VerseNumber":6,"Text":"Na sabnar a piyakambokhag iran (so Rasol): Na phakatalingoma kiran dn so manga totholan ko miyabaloy siran on a gi iran zandagan"},{"SurahNumber":26,"VerseNumber":7,"Text":"Ba iran da maylay so lopa, - ay kadakl a piyakatho Ami ron ko oman i sasoson a mapiya"},{"SurahNumber":26,"VerseNumber":8,"Text":"Mataan! a adn a matatago roo man a titho a manga tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":9,"Text":"Na mataan! a so Kadnan ka, na titho a Skaniyan so Mabagr, a Makalimoon"},{"SurahNumber":26,"VerseNumber":10,"Text":"Na gowani na tiyawag o Kadnan ka so Mosa: \"Song ka ko pagtaw a manga darowaka"},{"SurahNumber":26,"VerseNumber":11,"Text":"Pagtaw o Pir´awn: Ino siran di phananggila"},{"SurahNumber":26,"VerseNumber":12,"Text":"Pitharo iyan: \"Kadnan ko, mataan! a sakn na ipkhalk akn o ba ako iran pakambokhaga"},{"SurahNumber":26,"VerseNumber":13,"Text":"Go gomagt a rarb akn, go di mapkas a dila akn: Na sogoing ka so Haron (sa mimbabid akn)"},{"SurahNumber":26,"VerseNumber":14,"Text":"Go adn a kasalaan ko kiran, na ipkhalk akn oba ako iran bonoa"},{"SurahNumber":26,"VerseNumber":15,"Text":"Pitharo (o Allah) a: \"Kna pn nai! na lalakaw kano a dowa, rakhs o manga tanda Ami; Mataan! a Skami na babid iyo, a pphamamakin´g"},{"SurahNumber":26,"VerseNumber":16,"Text":"Na song kano ko Pir´awn, na tharoa niyo a: Mataan! a skami na sogo o Kadnan o manga kaadn"},{"SurahNumber":26,"VerseNumber":17,"Text":"Botawaning ka rkami so manga moriyataw o Israil"},{"SurahNumber":26,"VerseNumber":18,"Text":"Pitharo (o Pir´awn): \"Ba ami ska da pagoyagoyaga sii rkami, ko kawawatai rka, go miyakatarg ka rkami ko kawyagoyag ka sa miyakaphipira ragon"},{"SurahNumber":26,"VerseNumber":19,"Text":"Go pinggolawlang ka so pinggolawlang ka, a so pinggolawlang ka (a kiyapamonoo ka), na ska na miyapd ko da a manga tadm iyan"},{"SurahNumber":26,"VerseNumber":20,"Text":"Pitharo (o Mosa): \"Miyanggolawla ko oto, na samawto na sakn na pd ko miyangariribat"},{"SurahNumber":26,"VerseNumber":21,"Text":"Na piyalagoyang ko skano, ka kagiya inikalk akn skano; na bigan ako o Kadnan ko sa ongangn, go biyaloy ako Niyan a pd ko manga sogo"},{"SurahNumber":26,"VerseNumber":22,"Text":"Na giyoto man na limo a ipphangalimo o ka rakn oto, sa kiyapangongoripnang ka ko manga moriyataw o Israil"},{"SurahNumber":26,"VerseNumber":23,"Text":"Pitharo o Pir´awn: \"Na antonaa so Kadnan o manga kaadn"},{"SurahNumber":26,"VerseNumber":24,"Text":"Pitharo (o Mosa) a: \"So Kadnan o manga langit ago so lopa, go so nganin a pagltan a dowanan, - o skano na khitotomangkd"},{"SurahNumber":26,"VerseNumber":25,"Text":"Pitharo (o Pir´awn) ko makalilibt on: \"Ba niyo da man´g"},{"SurahNumber":26,"VerseNumber":26,"Text":"Pitharo (o Mosa) a: \"So Kadnan iyo go Kadnan o manga loks iyo a miyangaoona"},{"SurahNumber":26,"VerseNumber":27,"Text":"Pitharo (o Pir´awn) a: \"Mataan! a so sogo rkano a so siyogo rkano na mataan a pmbthangn"},{"SurahNumber":26,"VerseNumber":28,"Text":"Pitharo iyan a: \"Kadnan o sbangan ago so sdpan, go so nganin a pagltan a dowa nan! o skano na zabota niyo"},{"SurahNumber":26,"VerseNumber":29,"Text":"Pitharo (o Pir´awn) a: \"Mataan a o kowa ka sa tohan a salakaw rakn, na sabnar a itapi ami ska dn ko manga kalaboso"},{"SurahNumber":26,"VerseNumber":30,"Text":"Pitharo iyan: \"Ati apiya adn a minioma ko rka a tanda a mapayag"},{"SurahNumber":26,"VerseNumber":31,"Text":"Pitharo (o Pir´awn): \"Na talingomaan ka skaniyan, o miyabaloy ka a pd ko manga bnar"},{"SurahNumber":26,"VerseNumber":32,"Text":"Na iniithog iyan so badas iyan, na samawto na skaniyan na nipay a mala"},{"SurahNumber":26,"VerseNumber":33,"Text":"Go tiyonggos iyan a lima niyan, na samawto na skaniyan na sindaw (a miyailay o) khibabantay"},{"SurahNumber":26,"VerseNumber":34,"Text":"Pitharo (o Pir´awn) ko manga nakoda a lomilibt on a: \"Mataan aya! a titho a balik mata a lbi a matao"},{"SurahNumber":26,"VerseNumber":35,"Text":"Khabayaan iyan a mapakaawa kano niyan ko lopa iyo sabap ko balik mata niyan; na antonaa i pangoyaw niyo"},{"SurahNumber":26,"VerseNumber":36,"Text":"Pitharo iran a: \"Pakalanatang ka skaniyan go so pagari niyan, na sogoing ka so manga ingd sa kalimod iran"},{"SurahNumber":26,"VerseNumber":37,"Text":"Kaan iran rka mawit so oman i balik mata a lbi a matao"},{"SurahNumber":26,"VerseNumber":38,"Text":"Na miyatimo so manga balik mata ko diyandi a kapthatalabok, ko gawii a miyapnto"},{"SurahNumber":26,"VerseNumber":39,"Text":"Na pitharo ko manga manosiya: \"Ino skano miyatimo kano"},{"SurahNumber":26,"VerseNumber":40,"Text":"Kaan tano kawnoti so manga balik mata, o mabaloy siran a siran i mamakadaag"},{"SurahNumber":26,"VerseNumber":41,"Text":"Na kagiya a makawma so manga balik mata, na pitharo iran ko Pir´awn: \"Ino mataan! a adn a mapmbagian ami a titho a balas o mabaloy kami a skami i mamakadaag"},{"SurahNumber":26,"VerseNumber":42,"Text":"Pitharo iyan: \"Oway, go mataan! a skano samawto na pd dn ko manga dadasg (rakn)"},{"SurahNumber":26,"VerseNumber":43,"Text":"Pitharo kiran o Mosa: \"Ithogn iyo so skano na ipagithog iyo"},{"SurahNumber":26,"VerseNumber":44,"Text":"Na iniithog iran so manga tali ran go so manga badas iran, go pitharo iran: \"Ibt ko mnang o Pir´awn, ka mataan! a sktano na sktano dn i phamakapgs"},{"SurahNumber":26,"VerseNumber":45,"Text":"Na iniithog o Mosa so badas iyan, na samawto na skaniyan na pphlololokn iyan so ipphanaliba iran"},{"SurahNumber":26,"VerseNumber":46,"Text":"Na miyakasondong so manga balik mata, sa khipakasosodiod"},{"SurahNumber":26,"VerseNumber":47,"Text":"Pitharo iran: \"Piyaratiyaya mi so Kadnan o manga kaadn"},{"SurahNumber":26,"VerseNumber":48,"Text":"A Kadnan o Mosa ago so Haron"},{"SurahNumber":26,"VerseNumber":49,"Text":"Pitharo (o Pir´awn) a: \"Piyaratiyaya niyo to a da akn skano pn kaydini; Mataan! a skaniyan na titho a mala rkano a so miyangndao rkano ko balik mata. Na mataan a katokawan iyo dn. Mataan a pamotolan ko dn so manga lima niyo go so manga ai niyo sa di magonod, go mataan a solaan ko skano dn langon"},{"SurahNumber":26,"VerseNumber":50,"Text":"Pitharo iran: \"A di rkami phakamorala so pkitmo rkami a pd ko siksa sa donya. Mataan! a skami na sii bo ko Kadnan ami phamakandod"},{"SurahNumber":26,"VerseNumber":51,"Text":"Mataan! a skami na maiinam ami a kanapiya rkami o Kadnan ami ko manga sala ami, sa kiyabaloy ami a paganay ko miyamaratiyaya"},{"SurahNumber":26,"VerseNumber":52,"Text":"Na iniilaham Ami ko Mosa a: \"Panglmn ka so manga oripn ko; mataan! a skano na phanalokonan kano (iran)"},{"SurahNumber":26,"VerseNumber":53,"Text":"Na siyogoan o Pir´awn so manga bandar a ingd sa kalimod iran"},{"SurahNumber":26,"VerseNumber":54,"Text":"(Sa gii niyan tharoon:) \"Mataan! a siran aya na titho a pagtaw a manga iito"},{"SurahNumber":26,"VerseNumber":55,"Text":"Go mataan! a siran na titho tano iran a piyakanggani"},{"SurahNumber":26,"VerseNumber":56,"Text":"Go mataan! a sktano na langon tano dn makaiiktiyar"},{"SurahNumber":26,"VerseNumber":57,"Text":"Na piyakaawa Ami siran ko manga pamomolan, go so manga bowalan"},{"SurahNumber":26,"VerseNumber":58,"Text":"Go so manga kakawasaan: Go so darpa a mapiya"},{"SurahNumber":26,"VerseNumber":59,"Text":"Lagid oto, na piyakipangowarisan Ami oto ko manga moriyataw o Israil"},{"SurahNumber":26,"VerseNumber":60,"Text":"Na pithalokonan iran siran ko kiyasbangi kiran o alongan"},{"SurahNumber":26,"VerseNumber":61,"Text":"Na kagiya a makambantaya so dowa a madakl, na pitharo o manga pd o Mosa a: \"Mataan! a sktano na praotn tano dn"},{"SurahNumber":26,"VerseNumber":62,"Text":"Pitharo (o Mosa): \"Kna pn nai, mataan! a babid akn so Kadnan ko! na thoroon ako Niyan"},{"SurahNumber":26,"VerseNumber":63,"Text":"Na iniilaham Ami ko Mosa a: \"Bntoln ka so badas ka ko kalodan (na inibntol iyan on). Na miyasray, na mimbaloy so oman i sasray a lagid o palaw a mala"},{"SurahNumber":26,"VerseNumber":64,"Text":"Na piyakasipg Ami roo so manga salakaw (kiran)"},{"SurahNumber":26,"VerseNumber":65,"Text":"Na siyabt Ami so Mosa ago so manga pd iyan, sa langon siran"},{"SurahNumber":26,"VerseNumber":66,"Text":"Oriyan iyan na inld Ami so manga salakaw (kiran)"},{"SurahNumber":26,"VerseNumber":67,"Text":"Mataan! a adn a matatago roo man a titho a tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":68,"Text":"Na mataan! a so Kadnan ka na Skaniyan dn i Mabagr, a Makalimoon"},{"SurahNumber":26,"VerseNumber":69,"Text":"Na batiyaang ka kiran so totholan ko Ibrahim"},{"SurahNumber":26,"VerseNumber":70,"Text":"Gowani na pitharo iyan ki ama iyan go so pagtaw niyan: \"Antonaa i pzimbaan niyo"},{"SurahNumber":26,"VerseNumber":71,"Text":"Pitharo iran a: \"Pzimba kami sa manga barahala, na gii ami mbabasaalongan an a kapzimba ami ron"},{"SurahNumber":26,"VerseNumber":72,"Text":"Pitharo iyan a: \"Ino pkhan´g kano iran ko masa a kapphanongganoya niyo (kiran)"},{"SurahNumber":26,"VerseNumber":73,"Text":"O di na khapiyaan kano iran, odi na khabinasaan kano iran"},{"SurahNumber":26,"VerseNumber":74,"Text":"Pitharo iran a: \"Kna, ka miyatoon ami so manga loks ami a lagid oto a gi iran nggolawlaan"},{"SurahNumber":26,"VerseNumber":75,"Text":"Pitharo iyan: \"Ay gda iyo ko skano na pzimbaan iyo"},{"SurahNumber":26,"VerseNumber":76,"Text":"Skano go so manga loks iyo a miyangaoona"},{"SurahNumber":26,"VerseNumber":77,"Text":"Na mataan! a siran na ridoay akn, inonta so Kadnan o manga kaadn"},{"SurahNumber":26,"VerseNumber":78,"Text":"A so miyadn rakn, go Skaniyan i pnggonanao rakn"},{"SurahNumber":26,"VerseNumber":79,"Text":"Go Skaniyan i pphakakan rakn, go pphakaynom rakn"},{"SurahNumber":26,"VerseNumber":80,"Text":"Go igira a miyasakit ako, na Skaniyan i pphakapiya rakn"},{"SurahNumber":26,"VerseNumber":81,"Text":"Go Skaniyan i phakapatay rakn, oriyan iyan na pagoyagn ako Niyan"},{"SurahNumber":26,"VerseNumber":82,"Text":"Go Skaniyan i phangangarapanan ko, sa napi Niyan rakn so kasalaan ko ko gawii a kapamalas"},{"SurahNumber":26,"VerseNumber":83,"Text":"Kadnan ko, bgi akong ka sa ongangn, go tapiin akong Ka ko manga bilangataw"},{"SurahNumber":26,"VerseNumber":84,"Text":"Go snggay akong ka sa bantogan a mapiya sii ko phangaoori"},{"SurahNumber":26,"VerseNumber":85,"Text":"Go baloya kong ka a pd ko manga waris ko sorga a pakalma"},{"SurahNumber":26,"VerseNumber":86,"Text":"Go napiing Ka si ama, mataan! a skaniyan na miyabaloy a pd ko miyangadadadag"},{"SurahNumber":26,"VerseNumber":87,"Text":"Go di akong Ka phakarondana ko gawii a kawyag a kiran (ko alongan a qiyamah)"},{"SurahNumber":26,"VerseNumber":88,"Text":"Gawii a di phakanggay a gona so tamok, go so manga wata"},{"SurahNumber":26,"VerseNumber":89,"Text":"Inonta so taw a minitalingoma niyan ko Allah so poso a linang"},{"SurahNumber":26,"VerseNumber":90,"Text":"Na ipakarani so sorga ko miyamananggila"},{"SurahNumber":26,"VerseNumber":91,"Text":"Go pakisandngan so naraka Jahim ko miyangadadadag"},{"SurahNumber":26,"VerseNumber":92,"Text":"Go tharoon kiran: Anda so skano na pzimbaan iyo"},{"SurahNumber":26,"VerseNumber":93,"Text":"A salakaw ko Allah? Ino khatabangan kano iran, odi na khatabangan iran a ginawa iran?´"},{"SurahNumber":26,"VerseNumber":94,"Text":"Na panalimpatoon siran roo, - siran ago so miyangadadadag"},{"SurahNumber":26,"VerseNumber":95,"Text":"Go so pagtaw o iblis sa kasamasama iran"},{"SurahNumber":26,"VerseNumber":96,"Text":"Tharoon iran a siran na gii siran roo zasawala"},{"SurahNumber":26,"VerseNumber":97,"Text":"Ibt ko Allah, ka mataan a miyatago kami dn ko kadadag a mapayag"},{"SurahNumber":26,"VerseNumber":98,"Text":"Gowani a irimbang ami skano ko Kadnan o manga kaadn"},{"SurahNumber":26,"VerseNumber":99,"Text":"Na da a miyakadadag rkami a rowar ko manga rarata i ongar"},{"SurahNumber":26,"VerseNumber":100,"Text":"Na da a bagian ami a phamakaogop"},{"SurahNumber":26,"VerseNumber":101,"Text":"Go da a bolayoka a gomagt sa ginawa (ko masosowa ami)"},{"SurahNumber":26,"VerseNumber":102,"Text":"Na o mataan! a adn a kapakakasoy ami (sa doniya), na mabaloy kami a pd ko miyamaratiyaya"},{"SurahNumber":26,"VerseNumber":103,"Text":"Mataan! a adn a matatago roo man a titho a tanda, na da mabaloy so kadaklan kiran a khipaparatiyaya"},{"SurahNumber":26,"VerseNumber":104,"Text":"Na mataan! a so Kadnan ka na Skaniyan dn so Mabagr, a Makalimoon"},{"SurahNumber":26,"VerseNumber":105,"Text":"Piyakambokhag o pagtaw o Noh so manga sogo"},{"SurahNumber":26,"VerseNumber":106,"Text":"Gowani na pitharo kiran o pagari ran a Noh: Ino kano di phananggila"},{"SurahNumber":26,"VerseNumber":107,"Text":"Mataan! a sakn na sogo rkano a kasasanaan"},{"SurahNumber":26,"VerseNumber":108,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":109,"Text":"Na da a phangnin ko rkano saya a balas: da a balas rakn inonta sii ko Kadnan o manga kaadn"},{"SurahNumber":26,"VerseNumber":110,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":111,"Text":"Pitharo iran: Ino ami ska pharatiyayaa, a aya phagonot rka na so tanto a manga bababa"},{"SurahNumber":26,"VerseNumber":112,"Text":"Pitharo iyan a: \"Da ko katao akn so nganin a siran na gi iran nggolawlaan"},{"SurahNumber":26,"VerseNumber":113,"Text":"So itongan kiran na sii bo ko Kadnan ko, o katawi niyo"},{"SurahNumber":26,"VerseNumber":114,"Text":"Na kna a ba rakn pakiphamogawn so miyamaratiyaya"},{"SurahNumber":26,"VerseNumber":115,"Text":"Sakn na matag ako pphamakaiktiyar a mapayag"},{"SurahNumber":26,"VerseNumber":116,"Text":"Pitharo iran a: \"Mataan! a o ding ka gnki, hay Noh! na mataan a khabaloy ka dn a pd ko praradiyamn"},{"SurahNumber":26,"VerseNumber":117,"Text":"Pitharo iyan: \"Kadnan ko, mataan! a so pagtaw akn na piyakambokhag ako iran"},{"SurahNumber":26,"VerseNumber":118,"Text":"Na kokoma kong Ka ago siran sa kokoman (a ontol), go sabt akong Ka ago so manga pd akn a miyamaratiyaya"},{"SurahNumber":26,"VerseNumber":119,"Text":"Na siyabt Ami skaniyan ago so manga pd iyan, ko kapal a mappno"},{"SurahNumber":26,"VerseNumber":120,"Text":"Oriyan iyan na inld Ami ko kiyaipos oto so miyangalalamba"},{"SurahNumber":26,"VerseNumber":121,"Text":"Mataan! a adn a matatago roo man a titho a tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":122,"Text":"Na mataan! a so Kadnan ka na Skaniyan dn so Mabagr, a Makalimoon"},{"SurahNumber":26,"VerseNumber":123,"Text":"Piyakambokhag o (pagtaw a) Ad so manga sogo"},{"SurahNumber":26,"VerseNumber":124,"Text":"Gowani na pitharo kiran o pagari ran a Hod: \"Ino kano di phananggila"},{"SurahNumber":26,"VerseNumber":125,"Text":"Mataan! a sakn na sogo rkano a kasasarigan"},{"SurahNumber":26,"VerseNumber":126,"Text":"Na kalkn iyo so Allah go onoti ako niyo"},{"SurahNumber":26,"VerseNumber":127,"Text":"Go da a phangning ko rkano saya a balas: da a balas rakn inonta so sii ko Kadnan o manga kaadn"},{"SurahNumber":26,"VerseNumber":128,"Text":"Ino kano gii mbabalay ko oman i darpa a maporo sa toos a karimbaran niyo"},{"SurahNumber":26,"VerseNumber":129,"Text":"Go pphangmbaal kano sa manga torogan, ka ang kano makakal"},{"SurahNumber":26,"VerseNumber":130,"Text":"Go igira a minggolima kano, na minggolima kano a khipammndg"},{"SurahNumber":26,"VerseNumber":131,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":132,"Text":"Na kalkn iyo so (Allah a) migay rkano ko nganin a katawan iyo"},{"SurahNumber":26,"VerseNumber":133,"Text":"Migay rkano ko manga ayam go manga wata"},{"SurahNumber":26,"VerseNumber":134,"Text":"Go manga pamomolan go manga bowalan"},{"SurahNumber":26,"VerseNumber":135,"Text":"Mataan! a sakn na ikhawan akn skano ko siksa ko gawii a mala"},{"SurahNumber":26,"VerseNumber":136,"Text":"Pitharo iran: \"Magizan rkami o ino miyangthoma ka antawaa da ka mabaloy a pd ko manga pangngthoma"},{"SurahNumber":26,"VerseNumber":137,"Text":"Da ko ngkaya inonta na parangay o miyangaoona"},{"SurahNumber":26,"VerseNumber":138,"Text":"Na kna a ba kami phangasisiksa"},{"SurahNumber":26,"VerseNumber":139,"Text":"Na piyakambokhag iran skaniyan, na bininasa Mi siran. Mataan! a adn a matatago roo man a titho a tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":140,"Text":"Mataan! a so Kadnan ka na Skaniyan dn so Mabagr, a Makalimoon"},{"SurahNumber":26,"VerseNumber":141,"Text":"Piyakambokhag o (pagtaw a) Samod so manga sogo"},{"SurahNumber":26,"VerseNumber":142,"Text":"Gowani na pitharo kiran o pagari ran a Salih: \"Ino kano di phananggila"},{"SurahNumber":26,"VerseNumber":143,"Text":"Mataan! a sakn na sogo rkano a kasasanaan"},{"SurahNumber":26,"VerseNumber":144,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":145,"Text":"Na da a phangnin ko rkano saya a balas: da a balas rakn inonta so sii ko Kadnan o manga kaadn"},{"SurahNumber":26,"VerseNumber":146,"Text":"Ba kano khibagak, sii ko nganin a matatago sii, a khisasarig kano"},{"SurahNumber":26,"VerseNumber":147,"Text":"Sii ko manga pamomolan go manga bowalan"},{"SurahNumber":26,"VerseNumber":148,"Text":"Go manga prpran, go manga korma a so onga niyan na kiya lotoan"},{"SurahNumber":26,"VerseNumber":149,"Text":"Go pphamso kano ko manga palaw sa manga walay, a pkhababaya kano"},{"SurahNumber":26,"VerseNumber":150,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":151,"Text":"Na di niyo pagonoti so sogoan o manga malawani"},{"SurahNumber":26,"VerseNumber":152,"Text":"A siran na pphaminasa siran ko lopa, go di siran phangompiya"},{"SurahNumber":26,"VerseNumber":153,"Text":"Pitharo iran a: \"Ska na pd dn ko khitataraponan"},{"SurahNumber":26,"VerseNumber":154,"Text":"Kna a ba ka di manosiya a lagid ami: Na bgay ka sa tanda, o ska na pd ko manga bnar"},{"SurahNumber":26,"VerseNumber":155,"Text":"Pitharo iyan a: \"Katii so onta a adn a kipantag iyan ko kaynom, go adn a kipantag iyo ko kaynom, ko gawii a mappnto"},{"SurahNumber":26,"VerseNumber":156,"Text":"Na di niyo zogata skaniyan a marata, ka madansal kano a siksa ko gawii a mala"},{"SurahNumber":26,"VerseNumber":157,"Text":"Na biyono iran oto: Na miyabaloy siran a miyamakazndit"},{"SurahNumber":26,"VerseNumber":158,"Text":"Na miyadansal siran o siksa. Mataan! a adn a madadalm roo man a titho a tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":159,"Text":"Na mataan! a so Kadnan ka na Skaniyan dn so Mabagr, a Makalimoon"},{"SurahNumber":26,"VerseNumber":160,"Text":"Piyakambokhag o pagtaw o Lot so manga sogo"},{"SurahNumber":26,"VerseNumber":161,"Text":"Gowani na pitharo kiran o pagari ran a Lot: \"Ino kano di phananggila"},{"SurahNumber":26,"VerseNumber":162,"Text":"Mataan! a sakn na sogo rkano a kasasanaan"},{"SurahNumber":26,"VerseNumber":163,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":164,"Text":"Na da a phangnin ko rkano saya a balas: da a balas rakn inonta so sii ko Kadnan o manga kaadn"},{"SurahNumber":26,"VerseNumber":165,"Text":"Ino niyo pphangabaya i so manga mama ko manga kaadn"},{"SurahNumber":26,"VerseNumber":166,"Text":"Na pngganatan iyo so inadn rkano o Kadnan iyo a manga karoma niyo? Kna, ka skano na pagtaw a manga malawani"},{"SurahNumber":26,"VerseNumber":167,"Text":"Pitharo iran a: \"Mataan a o ding ka gnki, hay Lot! na mataan a khabaloy ka dn a pd ko piyamakaawa"},{"SurahNumber":26,"VerseNumber":168,"Text":"Pitharo iyan a: \"Mataan! a sakn na pd ko pkhakararangit ko galbk iyo"},{"SurahNumber":26,"VerseNumber":169,"Text":"Kadnan ko, sabt akong Ka ago so taalok rakn, phoon ko gi iran nggolawlaan"},{"SurahNumber":26,"VerseNumber":170,"Text":"Na siyabt Ami skaniyan ago so taalok on a kasamasama iran"},{"SurahNumber":26,"VerseNumber":171,"Text":"Inonta so loks (a karoma niyan) ka minitapi ko miyangakakakal ko siksa"},{"SurahNumber":26,"VerseNumber":172,"Text":"Oriyan iyan na piyolang Ami so manga salakaw (kiran)"},{"SurahNumber":26,"VerseNumber":173,"Text":"Go piyakaoranan Ami siran sa oran (a ator): Na miyakaratarata a inioran ko piyamakaiktiyar (a da dn paratiyaya)"},{"SurahNumber":26,"VerseNumber":174,"Text":"Mataan! a adn a matatago roo man a titho a tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":175,"Text":"Na mataan! a so Kadnan ka na Skaniyan dn so Mabagr, a Makalimoon"},{"SurahNumber":26,"VerseNumber":176,"Text":"Piyakambokhag o manga taw sa Aykah so manga sogo"},{"SurahNumber":26,"VerseNumber":177,"Text":"Gowani na pitharo kiran o Shoayb: \"Ino kano di phananggila"},{"SurahNumber":26,"VerseNumber":178,"Text":"Mataan! a sakn na sogo rkano a kasasanaan"},{"SurahNumber":26,"VerseNumber":179,"Text":"Na kalkn iyo so Allah, go onoti ako niyo"},{"SurahNumber":26,"VerseNumber":180,"Text":"Na da a phangnin ko rkano saya a balas: da a balas rakn inonta so sii ko Kadnan o manga kaadn"},{"SurahNumber":26,"VerseNumber":181,"Text":"Tarotopa niyo so kapagasad, na oba kano mabaloy a pd ko pphamangorang"},{"SurahNumber":26,"VerseNumber":182,"Text":"Na thimbang kano ko timbangan a makaoontol"},{"SurahNumber":26,"VerseNumber":183,"Text":"Go da a khoranga niyo ko manga manosiya ko nganinganin iran, go di kano phangalandada ko lopa, a pphamaminasa kano"},{"SurahNumber":26,"VerseNumber":184,"Text":"Go kalkn iyo so (Allah a) miyadn rkano, go (miyadn ko) manga kaadn a miyangaoona"},{"SurahNumber":26,"VerseNumber":185,"Text":"Pitharo iran a: \"Ska na pd dn ko khitataraponan"},{"SurahNumber":26,"VerseNumber":186,"Text":"Na kna a ba ka di manosiya a lagid ami, na mataan! a arangan ami rka na pd dn ko manga bokhag"},{"SurahNumber":26,"VerseNumber":187,"Text":"Na ologi kaming ka sa pisagintasan ko siksa ko langit, o ska na pd ko manga bnar"},{"SurahNumber":26,"VerseNumber":188,"Text":"Pitharo iyan a: \"So Kadnan ko i Matao ko gii niyo nggolawlaan"},{"SurahNumber":26,"VerseNumber":189,"Text":"Na piyakambokhag iran skaniyan. Na miyadansal siran o siksa ko alongan a kinilalansay o gabon. Mataan aya! a miyabaloy a siksa ko alongan a mala"},{"SurahNumber":26,"VerseNumber":190,"Text":"Mataan! a adn a matatago roo man a titho a tanda: Na da mabaloy so kadaklan kiran a khipaparatiyaya"},{"SurahNumber":26,"VerseNumber":191,"Text":"Na mataan! a so Kadnan ka na skaniyan dn so Mabagr, a Makalimoon"},{"SurahNumber":26,"VerseNumber":192,"Text":"Na mataan a giya Qor´an aya! a titho a initoron o Kadnan o manga kaadn"},{"SurahNumber":26,"VerseNumber":193,"Text":"Initoron aya o Niyawa a Kasasarigan (a so Jibril)"},{"SurahNumber":26,"VerseNumber":194,"Text":"Sii ko poso o ka (hay Mohammad), ka ang ka mabaloy a pd ko miyamakaiktiyar"},{"SurahNumber":26,"VerseNumber":195,"Text":"Sa basa Arab a mapayag"},{"SurahNumber":26,"VerseNumber":196,"Text":"Na mataan aya! a titho a madadalm ko manga kitab a miyangaoona"},{"SurahNumber":26,"VerseNumber":197,"Text":"Ba da a miyaadn kiran a tanda a katawan skaniyan o manga olama ko manga moriyataw o Israil"},{"SurahNumber":26,"VerseNumber":198,"Text":"Na o initoron Ami skaniyan ko sabaad ko kna a ba manga Arab"},{"SurahNumber":26,"VerseNumber":199,"Text":"Na go niyan kiran oto biyatiya, na di iran oto pharatiyayaan"},{"SurahNumber":26,"VerseNumber":200,"Text":"Lagid aya a kiyapakasold Ami ron ko manga poso o manga rarata i ongar"},{"SurahNumber":26,"VerseNumber":201,"Text":"Di iran oto pharatiyayaan taman sa di iran kasandngan so siksa a malipds"},{"SurahNumber":26,"VerseNumber":202,"Text":"Na makatalingoma kiran (so siksa) sa mitalmba, a siran na di iran maiin´ngka"},{"SurahNumber":26,"VerseNumber":203,"Text":"Na matharo iran: \"Ino sktano khataalik rktano"},{"SurahNumber":26,"VerseNumber":204,"Text":"(Pitharo o Allah:) Ino a so siksa Ami na pphangnin iran a kagaan iyan"},{"SurahNumber":26,"VerseNumber":205,"Text":"Ay gdaa ka? Amay ka pakasawitn Ami siran ko kapipiya a ginawa sa phipira ragon"},{"SurahNumber":26,"VerseNumber":206,"Text":"Oriyan iyan na makawma kiran so inidiyandi kiran (a siksa)"},{"SurahNumber":26,"VerseNumber":207,"Text":"Na di kiran makalinding so piyakisawitan kiran a kapipiya ginawa"},{"SurahNumber":26,"VerseNumber":208,"Text":"Na da a bininasa Mi a phagingd, a ba da a miyamakaiktiyar on"},{"SurahNumber":26,"VerseNumber":209,"Text":"Pananadm; na kna a ba Kami manga salimbot"},{"SurahNumber":26,"VerseNumber":210,"Text":"Go kna a ba initoron skaniyan o manga shaytan"},{"SurahNumber":26,"VerseNumber":211,"Text":"Go di kiran patot, go di iran khagaga"},{"SurahNumber":26,"VerseNumber":212,"Text":"Mataan! a siran na so kapamamakin´g (ko langit) na piyakignkan kiran dn"},{"SurahNumber":26,"VerseNumber":213,"Text":"Na di ka phanongganoy sa pd o Allah, a tohan a salakaw ka mabaloy ka a pd ko phangasisiksa"},{"SurahNumber":26,"VerseNumber":214,"Text":"Na pakaiktiyarang ka so manga tonganaing ka, a manga dadasg"},{"SurahNumber":26,"VerseNumber":215,"Text":"Go pakainayang ka so gowagowaing ka ko taw a miyonot rka, a pd ko miyamaratiyaya"},{"SurahNumber":26,"VerseNumber":216,"Text":"Na amay ka sorangng ka iran, na tharoang ka a: \"Mataan! a sakn na angiyas ako ko gii niyo nggolawlaan"},{"SurahNumber":26,"VerseNumber":217,"Text":"Go panarig ka ko (Allah a) Mabagr, a Makalimoon"},{"SurahNumber":26,"VerseNumber":218,"Text":"A so Pphakaylay rka ko masa a kapthindg ka"},{"SurahNumber":26,"VerseNumber":219,"Text":"Go so kapphagkaskas ka a rakhs o pphamanojiod"},{"SurahNumber":26,"VerseNumber":220,"Text":"Mataan aya! a Skaniyan so Pphakan´g, a Matao"},{"SurahNumber":26,"VerseNumber":221,"Text":"Ba ko rkano phanothola, so taw a pthpadan o manga shaytan"},{"SurahNumber":26,"VerseNumber":222,"Text":"Pthpad ko oman i bokhag, a baradosa"},{"SurahNumber":26,"VerseNumber":223,"Text":"A tatandangan iran sa pamamakin´gan (so manga shaytan), na so kadaklan kiran na manga bokhag"},{"SurahNumber":26,"VerseNumber":224,"Text":"Na so manga pababayok, na phagonotan siran o miyangadadadag"},{"SurahNumber":26,"VerseNumber":225,"Text":"Bang ka da maylay a mataan! a siran na pphromparompak siran ko oman i laboay"},{"SurahNumber":26,"VerseNumber":226,"Text":"Go mataan a siran na gi iran tharoon so di iran pnggolawlaan"},{"SurahNumber":26,"VerseNumber":227,"Text":"Tabiya on so miyamaratiyaya, go pinggalbk iran so manga pipiya, go tiyadman iran so Allah sa madakl, go siyabt iran a ginawa iran ko oriyan o kiyasalimboti kiran; na katokawan dn o siran a manga salimbot o antonaa darpa i khandodan iran"},{"SurahNumber":27,"VerseNumber":1,"Text":"Ta, Sin. (so Allah i Matao ko paka-aantapan Iyan on). Giyaya man na manga ayat ko Qor´an, - go kitab a miyakaosay"},{"SurahNumber":27,"VerseNumber":2,"Text":"Toroan, go tothol a mapiya a bagian o miyamaratiyaya"},{"SurahNumber":27,"VerseNumber":3,"Text":"Siran na ipphamayandg iran so sambayang go pthonayn iran so zakat, go siran na so akhirat na tatangkdn iran"},{"SurahNumber":27,"VerseNumber":4,"Text":"Mataan! a siran a di mapaparatiyaya ko akhirat, na pipharasan Ami kiran so manga galbk iran; na siran na pphromparompak siran"},{"SurahNumber":27,"VerseNumber":5,"Text":"Siran man so mapmbagian iran so marata a siksa: Go siran sii ko akhirat na siran i titho a manga logi"},{"SurahNumber":27,"VerseNumber":6,"Text":"Na mataan! a ska (hay Mohammad) i titho a pphaladan ko Qor´an a phoon ko hadapan o Allah a Mawngangn, a Matao"},{"SurahNumber":27,"VerseNumber":7,"Text":"(Tadming ka) Gowani na pitharo o Mosa ko taalok on a: \"Mataan! a sakn na miyakaylay sa apoy; na kabgan ko skano ron sa tothol, odi na kabgan ko skano sa masindaw a barabad, ka ang kano makathitirarang"},{"SurahNumber":27,"VerseNumber":8,"Text":"Na kagiya a makawma on, na minitawag on: \"Piyakambarakat so taw a matatago ko apoy go so taw a makalilibt on: Na Soti so Allah, a Kadnan o manga kaadn"},{"SurahNumber":27,"VerseNumber":9,"Text":"Hay Mosa, mataan aya! a Sakn so Allah, a Mabagr, a Mawngangn"},{"SurahNumber":27,"VerseNumber":10,"Text":"Na ithogn ka so badas ka!\" (na iniithog iyan). Na kagiya a maylay niyan skaniyan a gii kaokhaog lagid o skaniyan na nipay a magaan i kadola, na miyakatingr a tomiyalikhod, go da dingil, (pitharo o Allah:) \"Hay Mosa, di ka khalk: Mataan! a Sakn na di khalk ko hadapan ko so manga sogo"},{"SurahNumber":27,"VerseNumber":11,"Text":"Ogaid na so taw a miyakasalimbot, oriyan iyan na somiyambi sa mapiya ko oriyan o marata, na mataan! a Sakn na Manapi, a Makalimoon"},{"SurahNumber":27,"VerseNumber":12,"Text":"Na soldn ka a limang ka ko lig o bangkala aka, ka an ka mapakaliyo a masindaw a knaa ba sakit: Pd ko siyaw a manga tanda a pagowitn ko Pir´awn go so pagtaw niyan: Mataan! a siran na miyabaloy siran a pagtaw manga songklid"},{"SurahNumber":27,"VerseNumber":13,"Text":"Na kagiya a makawma kiran so manga tanda Ami, a marayag, na pitharo iran a: \"Giyaya na balik mata a mapayag"},{"SurahNumber":27,"VerseNumber":14,"Text":"Na siyangka iran oto, oba di tiyangkd oto o manga ginawa iran, sa kapanalimbot go kaphaporo; na pamimikiranang ka o antonaa i miyambtad o kiya akiran ko miyamaminasa"},{"SurahNumber":27,"VerseNumber":15,"Text":"Na sabnsabnar a bigan Ami so Dawood, go so Solayman sa katao: Na pitharo iran a: \"So podi na rk o Allah, so inilbi kami Niyan ko madakl ko manga oripn Iyan a miyamaratiyaya"},{"SurahNumber":27,"VerseNumber":16,"Text":"Na kiyapangowarisan o Solayman so Dawood. Na pitharo iyan: \"Hay manga manosiya, piyakisabotan rkami so katharo o manga papanok, go bigan kami ko langowan taman: Mataan! a giyaya na skaniyan dn so limo a mapayag"},{"SurahNumber":27,"VerseNumber":17,"Text":"Na linimod ko Solayman so manga tantara iyan, a manga jinn go manga manosiya, go manga papanok, na siran na pakapphnanayawaan siran"},{"SurahNumber":27,"VerseNumber":18,"Text":"Taman sa kagiya makatalingoma siran ko balintad o manga pila, na pitharo o (dato a) pila: \"Hay manga pila, sold kano ko manga darpa iyo, di kano phakiropt ko Solayman go so manga tantara iyan a siran na di iran maiin´ng ka"},{"SurahNumber":27,"VerseNumber":19,"Text":"Na miyakang gmnggmn (so Solayman), a makakhakala phoon ko katharo (o pila); go miyatharo iyan: \"Kadnan ko, ilahamn Ka rakn so kapakapanalamat akn ko limoo Ka, a so inipangalimoo Ka rakn ago so mbala a loks akn, go so kapakang galbk akn sa mapiya a masoat Ka on: Go pakasold akong Ka (ko sorga), sabap ko limoo Ka, a pd ko manga oripn Ka a manga bilangataw"},{"SurahNumber":27,"VerseNumber":20,"Text":"Na piyariksa iyan so manga papanok; na miyatharo iyan a: \"Ino a di akn khaylay so (papanok a) Hodhod? Ba miyabaloy a pd ko miyamangigaib"},{"SurahNumber":27,"VerseNumber":21,"Text":"Mataan a siksaan ko dn skaniyan sa siksa a sangat, odi na mataan a sombaliin ko dn skaniyan, odi na mataan a kabgan ako niyan sa karina a mapayag"},{"SurahNumber":27,"VerseNumber":22,"Text":"Na miyakatarg sa da mathay; na miyatharo (o Hodhod) a: \"Miyaszb akn so dang ka maszb skaniyan, go minitalingoma ko rka phoon sa Saba so tothol a matatangkd"},{"SurahNumber":27,"VerseNumber":23,"Text":"Mataan! a sakn na miyatoon ko a babay a kandadatoan iyan siran, go kiyabgan ko langowan taman, go adn a kantir iyan a mala"},{"SurahNumber":27,"VerseNumber":24,"Text":"Miyatoon ko skaniyan ago so pagtaw niyan a pzodiodan iran so alongan a salakaw ko Allah: Go phipharasan kiran o shaytan so manga galbk iran, na kiyaalangan iyan siran ko lalan (a ontol), na siran na di siran makaoontol"},{"SurahNumber":27,"VerseNumber":25,"Text":"Sa di iran kazodiod ko Allah, a so pphakagmaw ko masoln ko manga langit go so lopa, go Matao ko pag-umaan iyo go so papayagn iyo"},{"SurahNumber":27,"VerseNumber":26,"Text":"So Allah! - da a tohan inonta Skaniyan! - a Kadnan o arash a mala"},{"SurahNumber":27,"VerseNumber":27,"Text":"Pitharo (o Solayman) a: \"Ilayn ta dn o ino bnar ka, antawaa miyabaloy ka a pd ko manga bokhag"},{"SurahNumber":27,"VerseNumber":28,"Text":"Lalakawn ka a sorat akn nai, na sampain ka ya kiran: Oriyan iyan na awatang ka siran, na ilayang ka o antonaa i phakakasowin iran (a smbag)"},{"SurahNumber":27,"VerseNumber":29,"Text":"Pitharo (o bai sa Saba) a: \"Hay manga nakoda, mataan! a sakn na minisampay rakn a sorat a pagaadatan"},{"SurahNumber":27,"VerseNumber":30,"Text":"Mataan aya! a phoon ko Solayman, go mataan aya! (a misosorat on) a: Sii ko ngaran o Allah, a Masalinggagaw, a Makalimoon"},{"SurahNumber":27,"VerseNumber":31,"Text":"Di ako niyo pphaporoi, go song kano rakn a mbabayorantang kano"},{"SurahNumber":27,"VerseNumber":32,"Text":"Pitharo iyan a: \"Hay manga nakoda, mosawiri ako niyo sa pnggolawlaang ko: da a pagimasadng ko a pnggolawlaan taman sa di kano makamasa"},{"SurahNumber":27,"VerseNumber":33,"Text":"Pitharo iran a: \"Sktano i khipakatatangan ko bagr, go khipakatatangan ko guus ko kambonoay a mala: Na so kapanonogo na sii rka; na phandapating ka o antonaa i izogoo ka"},{"SurahNumber":27,"VerseNumber":34,"Text":"Pitharo iyan a: \"Mataan! a so manga dato, na igira a somiyold siran ko ingd, na pmbinasaan iran oto, go pmbalowin iran so manga ala i pangkatan ko taw ron a pphamakarondan, na lagid oto a gi iran ngolawlaan"},{"SurahNumber":27,"VerseNumber":35,"Text":"Na mataan! a sakn na phakiwitan ko siran sa pammgayan, ka pagilaing ko o antonaa i mipmbalingan o manga sogo"},{"SurahNumber":27,"VerseNumber":36,"Text":"Na kagiya a makawma ko Solayman (so sogo iyan), na pitharo (o Solayman) a: \"Ino ako niyo mbgi sa tamok? A so inibgay rakn o Allah na tomo a di so inibgay niyan rkano! Kna, ka skano na so pammgayan iyo na pkhababayaan niyo"},{"SurahNumber":27,"VerseNumber":37,"Text":"Kasowin ka kiran, ka mataan a khitalingoma mi kiran dn so manga tantara a da a kaphakaato iran on: Go mataan a mbogawn ami siran dn roo a khipakarorondan, a siran na khipakadadapanas"},{"SurahNumber":27,"VerseNumber":38,"Text":"Pitharo iyan: \"Hay manga nakoda! antawaa rkano i makawit rakn ko kantir iyan ko da iran rakn pn kapakatalingoma, a mbabayorantang siran"},{"SurahNumber":27,"VerseNumber":39,"Text":"Pitharo o Ifrit, a pd ko manga jinn a: \"Sakn i makawit rka on ko ding ka pn kapakaganat ko darpa aka: Na mataan! a sakn ko makapantag on na titho a mabagr, a kasasanaan"},{"SurahNumber":27,"VerseNumber":40,"Text":"Pitharo o (Ashif Ibno Barkiya a) adn a zisii rkaniyan a katao ko kitab a: \"Sakn i makawit rka on sa di pn makandod sii rka so kaylaing ka!\" Na kagiya a maylay niyan a makabbkn ko obay niyan, na miyatharo iyan a: \"Giyai na pd ko limo o Kadnan ko! - ka ithpng iyan rakn o ino phanalamat ako antawaa magongkir ako. Na sadn sa manalamat, na mataan! a so kapphanalamat iyan na bagian o ginawa niyan; na sadn sa mongkir, na mataan! a so Kadnan ko na Kawasa, a Maginawa"},{"SurahNumber":27,"VerseNumber":41,"Text":"Pitharo iyan a: \"Barngkasa niyo ron so kantir iyan, ka ilayn tano o ino khakilala niyan, antawaa mabaloy a pd ko siran a di ron phamakakilala"},{"SurahNumber":27,"VerseNumber":42,"Text":"Na kagiya a makawma (so bai sa Saba), na adn a mitharo: \"Ba lagidai so kantir ka?\" Pitharo iyan a: \"Lagid oba skaniyan; na inibgay rkami so katao ko onaan aya, go miyabaloy kami a mimbabayorantang"},{"SurahNumber":27,"VerseNumber":43,"Text":"Na kiyaalangan skaniyan, (ko paratiyaya ko Allah) o miyabaloy a pzimbaan iyan a salakaw ko Allah: Ka mataan! a skaniyan na miyabaloy a pd ko pagtaw a manga kafir"},{"SurahNumber":27,"VerseNumber":44,"Text":"Pitharo on: \"Sold ka ko astana\": Na kagiya maylay niyan oto, na tiyarima iyan oto sa mala a ig, na kiyasawaan iyan so mbala a pamosoan iyan. Pitharo (on o Solayman) a: \"Mataan aya! a astana a matilak a pagalongan. Pitharo iyan a: \"Kadnan ko, mataan! a sakn na kiyasalimbotan ko a ginawa ko: Na mimbayorantang ako a pd o Solayman ko Allah, a Kadnan o manga kaadn"},{"SurahNumber":27,"VerseNumber":45,"Text":"Na sabnsabnar a siyogo Ami ko (pagtaw a) Samod, so pagari ran a Salih, sa \"Simbaa niyo so Allah\": Na samawto, na siran na miyadowa siran lompok a gii siran zasawala"},{"SurahNumber":27,"VerseNumber":46,"Text":"Pitharo iyan: \"Hay pagtaw akn, ino niyo phagalokaloki so marata ko da pn so mapiya? Ino kano di phangni sa maap ko Allah, ka ang kano mipangalimo"},{"SurahNumber":27,"VerseNumber":47,"Text":"Pitharo iran a: \"Kiyazoknaan kami sa marata sa sabap rka, go sabap ko manga pd ka\". Pitharo iyan a: \"So sokna iyo a marata na sii ko Allah; kna, ka skano na pagtaw a phphaniyobaan"},{"SurahNumber":27,"VerseNumber":48,"Text":"Na adn a matatago ko bandar a ingd a siyaw kataw a pphamaminasa siran ko lopa, go di siran phangompiya"},{"SurahNumber":27,"VerseNumber":49,"Text":"Pitharo iran a: \"Zasapai kano sa ibt ko Allah ka mataan a slmn tano dn skaniyan go so taalok on, oriyan iyan na tharoon tano dn ko wali ron a: ´Da tano kamasai a kiyapolang o taalok on, go mataan! a sktano na titho a manga bnar´"},{"SurahNumber":27,"VerseNumber":50,"Text":"Na miyagikmat siran sa samporna a ikmat, go miyagikmat Kami sa samporna a ikmat, a siran na di iran maiin´ngka"},{"SurahNumber":27,"VerseNumber":51,"Text":"Na nggdagdaang ka o antonaa i miyambtad o kiya akiran ko ikmat iran! - mataan! a Skami na piyolang Ami siran go so pagtaw iran, sa langon siran"},{"SurahNumber":27,"VerseNumber":52,"Text":"Na giyoto man so manga walay ran, - a miyangaggba, - sabap ko kiyandarowaka iran mataan! a adn a matatago roo man a titho a tanda ko pagtaw a manga tatao"},{"SurahNumber":27,"VerseNumber":53,"Text":"Na siyabt Ami so miyamaratiyaya, go mimbaloy siran a khipanananggila"},{"SurahNumber":27,"VerseNumber":54,"Text":"Na (aloyang ka) so Lot gowani na pitharo iyan ko pagtaw niyan a: \"Ino niyo gii nggolawlaa so pakasisingay, a skano na pkhaylay niyo (a marata)"},{"SurahNumber":27,"VerseNumber":55,"Text":"Ino a mataan! a skano na ipthalingoma niyo ko manga mama so kababaya a salakaw ko manga babay? Kna, ka skano na pagtaw a da a manga mlng iyo"}]}