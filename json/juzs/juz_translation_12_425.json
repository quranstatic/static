{"Id":425,"LanguageCodes":["tr","tur"],"Name":"tur-shabanbritch","Author":"Shaban Britch","Language":"Turkish","Description":"Turkish","Direction":"ltr","Source":"https://quranenc.com/check/turkish_shaban/v1.1.0-csv.1 , https://quranenc.com/en/browse/turkish_shaban , https://quranenc.com ,","Translations":[{"SurahNumber":11,"VerseNumber":6,"Text":"Yeryüzünde hareket eden her canlının rızkı Allah’a aittir. Onun karar kılma /bulundukları yerini de emanet edileceği (gideceği) yeri de bilir. Hepsi açıklanmış bir kitaptadır"},{"SurahNumber":11,"VerseNumber":7,"Text":"O’nun Arşı su üzerinde iken hanginiz daha güzel çalışacak diye imtihan etmek için gökleri ve yeri altı günde yaratan O’dur. Şayet sen: \"Kesinlikle siz, öldükten sonra yine dirileceksiniz\" demiş olsan, kâfirler: \"Bu apaçık büyüden başka bir şey değildir\" derler"},{"SurahNumber":11,"VerseNumber":8,"Text":"Şayet azabı onlardan sayılı bir süreye kadar ertelersek: \"O'nu engelleyen nedir?\" derler. Dikkat edin. Alay ettikleri şey onlara geldiği gün; onlardan hiç ayrılmaz ve onları çepeçevre içine alır"},{"SurahNumber":11,"VerseNumber":9,"Text":"Eğer insanlara tarafımızdan bir rahmet tattırıp, sonra onu kendisinden geri alırsak, o artık ümitsiz bir nankör olur"},{"SurahNumber":11,"VerseNumber":10,"Text":"Eğer ona, kendisine dokunan sıkıntıdan sonra nimetler verirsek şöyle söyleyecektir: Kötülükler benden uzaklaştı. O, gerçekten şımaracak ve övünecektir"},{"SurahNumber":11,"VerseNumber":11,"Text":"Sabreden ve salih ameller işleyen kimseler böyle değildir. İşte onlara, mağfiret ve büyük bir mükâfat vardır"},{"SurahNumber":11,"VerseNumber":12,"Text":"O halde sen: \"Ona bir hazine indirilmeli veya Onunla birlikte bir melek gelmeli değil miydi?\" dedikleri için göğsün daralıp sana vahyedilenin bir kısmını terk mi edeceksin? Sen ancak bir uyarıcısın. Allah, her şeyin vekilidir"},{"SurahNumber":11,"VerseNumber":13,"Text":"Yoksa: \"Onu kendisi uydurdu mu?\" diyorlar. De ki: Ona benzer uydurulmuş on sûre getirin. Eğer doğru iseniz Allah’tan başka gücünüzün yettiği kimseleri de çağırın"},{"SurahNumber":11,"VerseNumber":14,"Text":"Eğer size karşılık vermezlerse, onun ancak Allah’ın ilmi ile indirilmiş olduğunu ve O’ndan başka (hak) ilah olmadığını bilin! Artık siz müslüman oluyor musunuz"},{"SurahNumber":11,"VerseNumber":15,"Text":"Dünya hayatını ve onun süslerini isteyenlere, orada yaptıklarının karşılığını tam olarak veririz ve hiçbir eksikliğe de uğratılmazlar"},{"SurahNumber":11,"VerseNumber":16,"Text":"Bunlar için ahirette ateşten başka bir şey yoktur. Orada yaptıkları (ameller) boşa gitmiştir ve işledikleri zaten batıldır"},{"SurahNumber":11,"VerseNumber":17,"Text":"Rabbi katından (gelen) açık bir delil üzere olan ve ardından Rabbinden bir şahidin takip ettiği ve kendisinden önce bir de önder ve rahmet olarak Musa'nın kitabı bulunan kimse (kâfirler gibi) midir? Bunlar o (kitaba) inanırlar. Hangi topluluk ona küfrederse vaat edilen yeri ateştir. O (Kitap) dan şüphen olmasın. Şüphesiz O, Rabbinden (gelen) haktır. Fakat, insanların çoğu iman etmezler"},{"SurahNumber":11,"VerseNumber":18,"Text":"Allah hakkında yalan uydurandan daha zalim kim olabilir? Onlar, Rab’lerine arz edilecekler, şahitler de: \"Bunlar, Rab’leri hakkında yalan söyleyen kimselerdir.” derler. Dikkat edin! Allah’ın laneti, zalimlerin üzerinedir"},{"SurahNumber":11,"VerseNumber":19,"Text":"Allah’ın yolundan engelleyen ve onda bir çarpıklık arayan ve ahirete de küfredenlerdir"},{"SurahNumber":11,"VerseNumber":20,"Text":"Bunlar, yeryüzünde (Allah'ı) aciz bırakacak değillerdir. Onların Allah’tan başka bir velisi/yardımcısı da yoktur. Onlara kat kat azap vardır. Çünkü onlar, (hakkı) işitmezler ve görmezlerdi"},{"SurahNumber":11,"VerseNumber":21,"Text":"Bunlar kendilerini hüsrana uğratanlardır. Onları uydurdukları (ilahları) da terk etmiştir"},{"SurahNumber":11,"VerseNumber":22,"Text":"Gerçekten onlar, ahirette en çok hüsrana uğrayanlardır"},{"SurahNumber":11,"VerseNumber":23,"Text":"İman edip, salih amel işleyenler ve Rab’lerine boyun eğenler, onlar cennet halkıdırlar. Onlar orada ebedi kalacaklardır"},{"SurahNumber":11,"VerseNumber":24,"Text":"Bu iki topluluğun (müminlerle kâfirlerin) durumu, kör ve sağır ile gören ve işiten kimseler gibidir. Durumları hiç eşit olur mu? Hiç düşünmez misiniz"},{"SurahNumber":11,"VerseNumber":25,"Text":"Nuh’u halkına göndermiştik: Ben sizler için açık bir uyarıcıyım (dedi)"},{"SurahNumber":11,"VerseNumber":26,"Text":"Allah’tan başkasına ibadet etmeyesiniz. Hakkınızda acı bir günün azabından korkuyorum"},{"SurahNumber":11,"VerseNumber":27,"Text":"Halkının ileri gelen kâfir takımı: \"Biz, senin sadece bizim gibi bir insan olduğunu görüyoruz. Sana, görüşü olmayan, ayak takımından başka kimsenin tabi olduğunu da görmüyoruz. Sizin bizim üzerimize bir üstünlüğünüzü de görmüyoruz. Aksine sizin yalancılar olduğunuza inanıyoruz\" dediler"},{"SurahNumber":11,"VerseNumber":28,"Text":"Ey Halkım! Söyleyin bakalım?\" dedi. \"Eğer ben, Rabbim tarafından açık bir delil ile gelmişsem ve katından bana, bir rahmet vermiş ise siz de ona karşı kör kalmışsanız, (o rahmeti) istemediğiniz halde sizi ona zorlayacak mıyız"},{"SurahNumber":11,"VerseNumber":29,"Text":"Ey Halkım! Ben sizden buna karşılık bir mal istemiyorum. Benim ecrimi Allah verecektir. Ben, iman eden kimseleri kovamam. Onlar, elbette Rab’lerine kavuşacaklardır. Fakat ben sizin cahillik eden bir halk olduğunuzu görüyorum"},{"SurahNumber":11,"VerseNumber":30,"Text":"Ey Halkım! Eğer ben onları kovarsam, Allah’a karşı bana kim yardım edebilir? Hiç düşünmüyor musunuz"},{"SurahNumber":11,"VerseNumber":31,"Text":"Ben, size, “Allah’ın hazineleri yanımdadır” demiyorum. Gaybı bilmem. Ben, bir meleğim de demiyorum. Gözlerinizin hor gördüklerine “Allah kesinlikle iyilik vermez” de demiyorum. Onların kalplerinde olanı en iyi Allah bilir. Yoksa gerçekten ben zalimlerden olurum"},{"SurahNumber":11,"VerseNumber":32,"Text":"Dediler ki: Ey Nuh! Bizimle çok mücadele ettin ve ileri gittin. Eğer doğru söylüyorsan haydi bize vadettiğini getir"},{"SurahNumber":11,"VerseNumber":33,"Text":"Eğer dilerse onu size getirecek olan ancak Allah’tır. Siz ondan kaçamayacaksınız"},{"SurahNumber":11,"VerseNumber":34,"Text":"Eğer Allah sizin azmanızı dilemişse ben size öğüt vermek istesem de, öğüdüm size fayda vermez. O, sizin Rabbinizdir ve O’na döndürüleceksiniz"},{"SurahNumber":11,"VerseNumber":35,"Text":"Yoksa, “Bunları uyduruyor mu?\" diyorlar. De ki: Eğer, onu uyduruyorsam, suçu bana aittir. Ben sizin işlediğiniz suçlardan tamamen uzağım"},{"SurahNumber":11,"VerseNumber":36,"Text":"Nuh’a: “Gerçekten iman edenlerin dışında, kavminden (başka) kimse iman etmeyecek. O halde, onların yaptıklarına üzülme!” diye vahyedildi"},{"SurahNumber":11,"VerseNumber":37,"Text":"Gözlerimizin önünde vahyettiğimize göre gemi yap, zulmedenler için beni muhatap alma! Muhakkak onlar boğulacaklardır"},{"SurahNumber":11,"VerseNumber":38,"Text":"Nuh gemiyi yapar. Halkının önde gelenleri ona her uğrayışlarında, onunla alay ederler. O: \"Bizimle alay edin bakalım, biz de alay ettiğiniz gibi sizinle alay edeceğiz\" der"},{"SurahNumber":11,"VerseNumber":39,"Text":"Birazdan alçaltıcı azabın kime geleceğini ve kalıcı azabın kimi kuşatacağını anlayacaksınız"},{"SurahNumber":11,"VerseNumber":40,"Text":"Sonunda emrimiz gelip, tandır (içinden sular) kaynamaya başlayınca: \"Her cinsten birer çifti, aleyhinde söz geçmiş olanlar dışında kalan aileni ve iman edenleri gemiye bindir” dedik. Zaten onun yanında iman etmiş olan kimseler çok azdı"},{"SurahNumber":11,"VerseNumber":41,"Text":"Ona binin, onun yürümesi ve durması Allah’ın adıyladır. Şüphesiz Rabbim, çokça mağfiret edendir, çokça merhamet edendir\" dedi"},{"SurahNumber":11,"VerseNumber":42,"Text":"Gemi dağlar gibi dalgalar arasında akıp onları götürüyordu. Nuh, bir kenara çekilmiş oğluna: \"Yavrucuğum, bizimle bin, kâfirlerle olma!\" diye seslendi"},{"SurahNumber":11,"VerseNumber":43,"Text":"Oğlu: \"Beni sudan koruyacak bir dağa sığınacağım\" dedi. Nuh: \"Bugün, Allah’ın kendisine rahmet ettiğinden başkasının korunacağı bir yer yoktur\" derken aralarına bir dalga girdi de o da boğulanlardan oldu"},{"SurahNumber":11,"VerseNumber":44,"Text":"Ey yeryüzü! Suyunu yut! Ey gök tut!\" denildi. Su çekildi, emir gerçekleşti, gemi Cudi’ye oturdu. Ve şöyle denildi: Kahrolsun zalim toplum"},{"SurahNumber":11,"VerseNumber":45,"Text":"Nuh, Rabbine nida ederek şöyle dedi: \"Rabbim! Şüphesiz oğlum benim ailemdendir ve şüphesiz senin vaadin de gerçektir. Sen hakimlerin hakimisin"},{"SurahNumber":11,"VerseNumber":46,"Text":"Allah: \"Ey Nuh! O senin (kurtulacak olan) ailenden değildir. Çünkü doğru olmayanı yaptı. Öyleyse, bilmediğin şeyi benden isteme. Cahillerden olma diye sana öğüt veriyorum\" dedi"},{"SurahNumber":11,"VerseNumber":47,"Text":"Rabbim, bilmediğim şeyi senden dilemekten sana sığınırım. Eğer bana mağfiret ve rahmet etmezsen hüsrana uğrayanlardan olurum\" dedi"},{"SurahNumber":11,"VerseNumber":48,"Text":"Ey Nuh! Sana ve seninle birlikte olan topluluklara, katımızdan bir güvenlik ve bereketlerle in. Kendilerini (dünyada) faydalandıracağımız, sonra da bizden kendilerine elem verici bir azabın dokunacağı ümmetler de olacaktır"},{"SurahNumber":11,"VerseNumber":49,"Text":"İşte bunlar, sana vahyettiğimiz gaybın haberleridir. Bundan önce ne sen ne de kavmin onu bilmiyordunuz. O halde sabret, sonuç muttakilerindir"},{"SurahNumber":11,"VerseNumber":50,"Text":"Âd toplumuna da kardeşleri Hûd’u gönderdik: Ey halkım, dedi. Allah’a ibadet edin, sizin O’ndan başka ilahınız yoktur. (Başka ilahlara ibadet ederek)Siz sadece iftira ediyordunuz, dedi"},{"SurahNumber":11,"VerseNumber":51,"Text":"Ey halkım, sizden bir ücret beklemiyorum. Benim ecrim, beni yoktan yaratana aittir. Aklınızı kullanmıyor musunuz"},{"SurahNumber":11,"VerseNumber":52,"Text":"Ey halkım, Rabbiniz'den mağfiret dileyin. Sonra O’na yönelin ki size bol bol yağmur göndersin. Kuvvetinize kuvvet katsın, siz de günahkârlar olarak yüz çevirmeyin"},{"SurahNumber":11,"VerseNumber":53,"Text":"Ey Hûd! Sen bize apaçık bir delil getirmedin, biz de senin sözünle ilahlarımızı bırakacak ve sana iman edecek değiliz\" dediler"},{"SurahNumber":11,"VerseNumber":54,"Text":"Biz ancak ilahlarımızdan biri seni kötü çarpmış demekten başka bir şey demeyiz, dediler. Hûd: Ben, Allah’ı şahit tutuyorum. Siz de şahit olun ki, ben sizin O’nu bırakıp koştuğunuz şirklerden uzağım. O’ndan başka (ibadet ettiklerinizden uzağım)"},{"SurahNumber":11,"VerseNumber":55,"Text":"Bana hepiniz toptan tuzağınızı kurun. Sonra da bana mühlet vermeyin, dedi"},{"SurahNumber":11,"VerseNumber":56,"Text":"Şüphesiz ben, benim de sizin de Rabbiniz olan Allah’a tevekkül ettim. Hiç bir canlı yoktur ki O, onun perçeminden tutmuş olmasın. Şüphesiz Rabbim dosdoğru olan (adalet) yol üzeredir"},{"SurahNumber":11,"VerseNumber":57,"Text":"Ben size elçisi olduğum şeyi açıkladım. Eğer yüz çevirirseniz, Rabbim, yerinize sizden başka bir toplum getirir. Ona hiç bir şekilde zarar veremezsiniz. Kuşkusuz Rabbim, her şeyi koruyandır, dedi"},{"SurahNumber":11,"VerseNumber":58,"Text":"Emrimiz gelince Hûd’u ve yanındaki müminleri rahmetimizle kurtardık. Onları çetin bir azaptan koruduk"},{"SurahNumber":11,"VerseNumber":59,"Text":"İşte Âd! Rabbinin ayetlerini bile bile inkâr ettiler ve O’nun elçilerine isyan edip, her inatçı zorba emrine uydular"},{"SurahNumber":11,"VerseNumber":60,"Text":"Bu dünyada da, kıyamet gününde de lanete uğradılar. İyi bilin ki Âd, Rabbine kâfir oldu. Dikkat edin! Hûd’un toplumu Âd helak edildi"},{"SurahNumber":11,"VerseNumber":61,"Text":"Semûd’a kardeşleri Salih’i gönderdik. Ey halkım! Yalnız Allah’a ibadet ediniz. Sizin, O’ndan başka (hak) ilahınız yoktur. Sizi yeryüzünden (topraktan) yaratan ve sizi orada yaşattı. O halde O’ndan mağfiret dileyin. Sonra da O’na (tevbe ile) yönelin. Kuşkusuz Rabbim, çok yakındır, (dualara) çokça icabet edendir dedi"},{"SurahNumber":11,"VerseNumber":62,"Text":"Ey Salih, bundan önce aramızda kendisinden (lider olması) ümit beslenen bir kimse idin. Şimdi, atalarımızın ibadet ettiklerine bizim de ibadet etmemizi mi yasaklıyorsun? Doğrusu biz, davet ettiğin şeyden iyiden iyiye şüphe ediyoruz, dediler"},{"SurahNumber":11,"VerseNumber":63,"Text":"Salih: Ey halkım, Rabbimden bir delil üzerindeysem ve bana ondan bir rahmet verilmiş olduğu halde O’na isyan edersem, bana Allah’a karşı kim yardım edebilir? Bana zararımı artırmaktan başka bir şey yapamazsınız, dedi"},{"SurahNumber":11,"VerseNumber":64,"Text":"Ey halkım, Bu, size açık bir ayet olarak Allah’ın devesidir. Onu bırakın, Allah’ın arzında yayılsın. Ona kötülük etmeyin; yoksa sizi çok yakında bir azap çarpar"},{"SurahNumber":11,"VerseNumber":65,"Text":"Deveyi kestiler. Ancak üç gün daha yurdunuzda yaşarsınız, bu yalanlanmayacak bir vaattir dedi"},{"SurahNumber":11,"VerseNumber":66,"Text":"Emrimiz gelince Salih’i ve beraberindeki müminleri, katımızdan bir rahmet ile o günün aşağılatıcı azabından kurtardık. Kuşkusuz Rabbin, Aziz'dir, çok güçlüdür"},{"SurahNumber":11,"VerseNumber":67,"Text":"Zalimleri ise bir çığlık aldı ve yurtlarında cansız olarak çöküp kaldılar"},{"SurahNumber":11,"VerseNumber":68,"Text":"Sanki orada hiç yaşamamışlardı. Bilin ki, Semudlular, Rablerine kâfir oldular. Bilin ki Semud, helak edildi"},{"SurahNumber":11,"VerseNumber":69,"Text":"Elçilerimiz, müjde ile İbrahim’e gelmişler ve “Selam!” demişlerdi. İbrahim de: Selam deyip, hemen bir kızarmış buzağı getirdi"},{"SurahNumber":11,"VerseNumber":70,"Text":"Ellerini ona uzatmadıklarını görünce onları yadırgadı ve içine bir korku düştü. Korkma, dediler. Biz, Lût halkına gönderildik"},{"SurahNumber":11,"VerseNumber":71,"Text":"Bu arada ayakta durmakta olan karısı güldü. Biz, Ona İshak’ı müjdeledik. İshak’ın ardından da Yakub’u"},{"SurahNumber":11,"VerseNumber":72,"Text":"Vay halime! Ben ihtiyar bir kadınım, kocam da yaşlı olduğu halde nasıl doğurabilirim? Bu şaşılacak bir şey! dedi"},{"SurahNumber":11,"VerseNumber":73,"Text":"Sen Allah’ın işine mi şaşırıyorsun? Dediler. Ey evin halkı! Allah’ın rahmeti ve bereketi sizin üzerinizdedir. Şüphesiz, O Hamid'dir, Mecid'dir"},{"SurahNumber":11,"VerseNumber":74,"Text":"İbrahim’in korkusu geçip, müjdeyi de alınca Lût halkı hakkında bizimle tartışmaya başladı"},{"SurahNumber":11,"VerseNumber":75,"Text":"İbrahim gerçekten çok dua edip, yalvaran ve yumuşak kalpli biriydi"},{"SurahNumber":11,"VerseNumber":76,"Text":"Ey İbrahim, bundan vazgeç. Şüphesiz Rabbinin emri gelmiştir. Ve onlara kesinlikle geri çevrilemeyecek bir azap gelmektedir, dediler"},{"SurahNumber":11,"VerseNumber":77,"Text":"Elçilerimiz, Lût’a gelince üzüldü. Onlardan dolayı içi daraldı da bu, şiddetli bir gündür, dedi"},{"SurahNumber":11,"VerseNumber":78,"Text":"Daha önce çirkin işler yapan halk , koşarak ona geldiler. Lût: Ey kavmim, İşte bunlar, kızlarımdır. Onlar sizin için en temiz olandır. Allah’tan sakının, misafirlerime beni rezil etmeyin. İçinizde hiç mi aklı başında olan bir adam yok? dedi"},{"SurahNumber":11,"VerseNumber":79,"Text":"Senin kızlarını istemediğimizi biliyorsun. Bizim ne istediğimizi de elbette biliyorsun, dediler"},{"SurahNumber":11,"VerseNumber":80,"Text":"Keşke size yetecek bir kuvvetim ya da sağlam bir topluluğa sığınabilseydim, dedi"},{"SurahNumber":11,"VerseNumber":81,"Text":"Ey Lût! \"Biz, Rabbinin elçileriyiz. Onlar, sana dokunamayacaklar\" dediler. Gecenin bir kısmınla ailenle beraber yola çık, kimse ardına bakmasın. Ancak karın müstesna dediler. Onların başına gelen, onun da başına gelecektir, dediler. Onlara vaat edilen vakit sabahtır, dediler. Sabah da yakın değil mi? dediler"},{"SurahNumber":11,"VerseNumber":82,"Text":"Emrimiz gelince oranın altını üstüne getirdik. Üzerilerine üzerlerine (balçıktan) pişirilip ardı ardına taşlar yağdırdık"},{"SurahNumber":11,"VerseNumber":83,"Text":"Rabbinin katından, işaretlenerek (yağdırılmıştır) Bu (azab) şimdi de zalimlerden (Mekkelilerden) uzak değildir"},{"SurahNumber":11,"VerseNumber":84,"Text":"Medyen’e de kardeşleri Şuayib’i (gönderdik). Ey halkım, dedi. Yalnızca Allah’a ibadet edin. Sizin O’ndan başka ilahınız yoktur. Ölçü ve tartıyı eksik yapmayın. Ben, sizi hayır (bolluk) içinde görüyorum. Ve ben, sizi kuşatacak bir günün azabından korkuyorum"},{"SurahNumber":11,"VerseNumber":85,"Text":"Ey Halkım, ölçü ve tartıyı adaletle yapın. Kimsenin malını eksik vermeyin. Yeryüzünde fesatçı olup karışıklık çıkarmayın"},{"SurahNumber":11,"VerseNumber":86,"Text":"Eğer mümin olursanız Allah’ın bıraktığı (kâr) sizin için daha hayırlıdır. Ben, sizin üzerinizde bir gözetleyici değilim"},{"SurahNumber":11,"VerseNumber":87,"Text":"Onlar da: Ey Şuayip! Atalarımızın ibadet ettiğini veya mallarımızı hakkında istediğimiz gibi davranmayı bırakmamızı senin salâtın mı emrediyor? Oysa sen yumuşak huylu ve çok akıllısın"},{"SurahNumber":11,"VerseNumber":88,"Text":"Dedi ki: Ey kavmim! Eğer benim, Rabbim tarafından (verilmiş) apaçık bir delilim varsa ve O bana tarafından güzel bir rızık vermişse buna ne dersiniz? Sizi birtakım şeylerden menederek kendim onları işlemek istemiyorum. Sadece gücümün yettiği kadar ıslah etmek istiyorum, dedi. Başarım yalnız Allah'a bağlıdır. dedi. O’na tevekkül ettim O’na yöneldim, dedi"},{"SurahNumber":11,"VerseNumber":89,"Text":"Ey kavmim! Bana karşı olan muhalefetiniz Nuh kavminin veya Hûd kavminin yahut Sâlih kavminin başlarına gelen musibete uğratmasın! Lût halkı sizden uzak değildir"},{"SurahNumber":11,"VerseNumber":90,"Text":"Rabbinizden mağfiret dileyin. O’na (tevbe) yönelin, kuşkusuz Rabbim, çok merhamet eder, (müminleri) çok sever"},{"SurahNumber":11,"VerseNumber":91,"Text":"Ey Şuayb! Biz, senin söylediklerinin çoğunu anlamıyoruz ve biz, senin aramızda zayıf olduğunu görüyoruz, dediler. Eğer kabilen olmasaydı seni taşa tutardık, dediler. Yoksa bizim yanımızda hiç bir değerin de yok, dediler"},{"SurahNumber":11,"VerseNumber":92,"Text":"Ey Halkım! Kabilem size göre Allah’tan daha mı değerlidir ki onu (Allah'ın emirlerini) arkanıza attınız? Şüphesiz Rabbim, sizin yaptıklarınızı kuşatandır, dedi"},{"SurahNumber":11,"VerseNumber":93,"Text":"Ey halkım, elinizden gelen yapageldiğiniz her şeyi yapın, ben de yapacağım. Kime rezil edici bir azabın geleceğini, kimin yalancı olduğunu bileceksiniz. Bekleyin, doğrusu ben de sizinle bekliyorum"},{"SurahNumber":11,"VerseNumber":94,"Text":"Emrimiz gelince, Şuayib’i ve beraberindeki mü’minleri katımızdan bir rahmetle kurtardık. Zalimleri bir çığlık yakaladı. Oldukları yerde çöküp, kaldılar"},{"SurahNumber":11,"VerseNumber":95,"Text":"Sanki orada hiç yaşamamışlardı. Dikkat edin, Semûd’un helak olduğu gibi Medyen de helak oldu"},{"SurahNumber":11,"VerseNumber":96,"Text":"Musa’yı da ayetlerimizle ve açık bir delil ile göndermiştik"},{"SurahNumber":11,"VerseNumber":97,"Text":"Firavun ve kavminin ileri gelenlerine. Onlar, Firavun’un emrine uydular; oysa Firavun'un emri doğru değildi"},{"SurahNumber":11,"VerseNumber":98,"Text":"(Firavun), Kıyamet günü halkına öncülük eder. Onları ateşe götürür. Gittikleri yer ne kötü yerdir"},{"SurahNumber":11,"VerseNumber":99,"Text":"Hem burada da kıyamet gününde de lanete uğrarlar. Onlara peşpeşe verilen bu şeyler ne kötüdür"},{"SurahNumber":11,"VerseNumber":100,"Text":"İşte bu, (halkı helâk olmuş) memleketleri sana haber veriyoruz. Onlardan (bugüne kadar izleri) kalan da vardır, biçilmiş ekin (gibi yok olan) da vardır"},{"SurahNumber":11,"VerseNumber":101,"Text":"Onlara biz zulmetmedik, fakat onlar kendi nefislerine zulmettiler. Rabbinin emri geldiği zaman Allah’ın dışında dua edip, yalvardıkları ilahları onlara hiç bir fayda sağlamadı. (İlahları) Onların ancak hüsranlarını arttırdı"},{"SurahNumber":11,"VerseNumber":102,"Text":"İşte, Rabbin zalim olan ülkeleri yakaladığı zaman böyle yakalar. Şüphesiz O’nun yakalaması acı vericidir, şiddetlidir"},{"SurahNumber":11,"VerseNumber":103,"Text":"Ahiretin azabından korkanlara bunda ibretler vardır. Bu, toplanma günüdür. Bu, şahitlik günüdür"},{"SurahNumber":11,"VerseNumber":104,"Text":"Biz, o günü sayılı bir süreye kadar erteleriz"},{"SurahNumber":11,"VerseNumber":105,"Text":"O gün gelince, Allah’ın izni olmadıkça hiç kimse konuşamaz. Onların bir kısmı şakidir, bir kısmı mesuttur"},{"SurahNumber":11,"VerseNumber":106,"Text":"Şaki olanlar ateştedirler. Orada onların (azaptan dolayı öyle feci) nefes alıp vermeleri vardır ki"},{"SurahNumber":11,"VerseNumber":107,"Text":"Rabbinin dilemesi dışında, gökler ve yer durdukça onlar da ateşte daimidirler. Şüphesiz Rabbin, dilediğini yapandır"},{"SurahNumber":11,"VerseNumber":108,"Text":"Mesut olanlar ise cennettedirler. Gökler ve yer durdukça, orada ebedi kalacaklardır. Ancak Rabbinin (daha önce müminlerden bir kısım günahkârların azabını) dilediği kimseler müstesna. Bu tükenmez/kesintisiz bir lütufdur"},{"SurahNumber":11,"VerseNumber":109,"Text":"Öyleyse sakın onların ibadet ettiği şeylerden kuşkun olmasın ki onlar, daha önce babalarının ibadet ettiği gibi ibadet ediyorlar Biz, onlara paylarını hiç eksiksiz olarak vereceğiz"},{"SurahNumber":11,"VerseNumber":110,"Text":"Musa’ya kitap vermiştik. Onda ihtilaf ettiler. Daha önce Rabbin tarafından verilmiş bir söz olmasaydı, aralarında (azabın gelmesi için) hükmedilmiş olurdu. Onlar, hâlâ ondan şek ve şüphe içindedirler"},{"SurahNumber":11,"VerseNumber":111,"Text":"Rabbin onların yaptıklarının karşılığını tam olarak verecektir. Allah, onların yapmakta olduğu her şeyden haberdardır"},{"SurahNumber":11,"VerseNumber":112,"Text":"O halde seninle beraber tevbe edenlerle birlikte emrolunduğun gibi dosdoğru ol! Kuşkusuz O, yapmakta olduğunuz her şeyi görendir"},{"SurahNumber":11,"VerseNumber":113,"Text":"Zalimlere yönelmeyin, yoksa ateş size de dokunur. Sizin Allah’tan başka bir veliniz/yardımcınız olmaz. Sonra yardım da görmezsiniz"},{"SurahNumber":11,"VerseNumber":114,"Text":"Gündüzün iki ucunda ve gecenin ilk saatlerinde namaz kıl, iyilikler kötülükleri giderir. Bu, öğüt alanlara bir hatırlatmadır"},{"SurahNumber":11,"VerseNumber":115,"Text":"Sabret, Allah iyilerin ecrini zayi etmez"},{"SurahNumber":11,"VerseNumber":116,"Text":"Sizden önceki asırlarda, yeryüzünde bozgunculuktan men eden faziletli kimseler bulunsaydı ya. Fakat onlar arasından, ancak kendilerini kurtardığımız pek az kişi müstesna (böyle yaptı). Zulmedenler ise, kendilerine verilen refahın peşine düştüler. Günahkâr oldular"},{"SurahNumber":11,"VerseNumber":117,"Text":"Rabbin, halkı ıslah edici olan ülkeleri zulmederek helak edecek değildir"},{"SurahNumber":11,"VerseNumber":118,"Text":"Eğer Rabbin dileseydi, insanları tek bir millet/din üzere kılardı. Fakat onlar ihtilaf edip durmaktadırlar"},{"SurahNumber":11,"VerseNumber":119,"Text":"Yalnız Rabbinin merhamet ettikleri bunun dışındalar. (Hikmeti gereği) Onları bunun için yarattı. Rabbinin “Cehennem'i tümüyle cin ve insanlarla dolduracağım” sözü gerçekleşmiştir"},{"SurahNumber":11,"VerseNumber":120,"Text":"Peygamberlerin haberlerinden, kendileriyle senin kalbini sağlamlaştırdığımız her bir haberi sana anlatıyoruz. Bu (haberlerde) sana hak olan, iman edenlere de öğüt ve hatırlatma gelmiştir"},{"SurahNumber":11,"VerseNumber":121,"Text":"İman etmeyenlere şöyle de: \"Elinizden gelen yapageldiğiniz her şeyi yapın, ben de yapacağım"},{"SurahNumber":11,"VerseNumber":122,"Text":"Bekleyin, biz de bekliyoruz"},{"SurahNumber":11,"VerseNumber":123,"Text":"Göklerin ve yerin gaybı Allah’a aittir. Bütün işler O’na döner. Yalnız O’na ibadet et, O’na tevekkül et"},{"SurahNumber":12,"VerseNumber":1,"Text":"Elif, Lâm, Râ. Bunlar apaçık Kitab'ın ayetleridir"},{"SurahNumber":12,"VerseNumber":2,"Text":"Biz, onu akledip, anlayasınız diye Arapça Kur’an olarak indirdik"},{"SurahNumber":12,"VerseNumber":3,"Text":"Biz, bu Kur'an'ı vahyetmekle geçmişte haberdar olmadığın en güzel kıssaları sana anlatıyoruz"},{"SurahNumber":12,"VerseNumber":4,"Text":"Yusuf, babasına: Babacığım, dedi. Rüyamda on bir yıldız, Güneş ve Ay’ın bana secde ettiklerini gördüm"},{"SurahNumber":12,"VerseNumber":5,"Text":"Oğlum, dedi. Rüyanı kardeşlerine anlatma, yoksa sana tuzak kurarlar. Çünkü şeytan insana apaçık bir düşmandır"},{"SurahNumber":12,"VerseNumber":6,"Text":"İşte böyle, Rabbin seni seçecek ve rüya tabirini öğretecek. Önceden, ataların İbrahim ve İshak’a nimetini tamamladığı gibi sana ve Yakup ailesine de nimetini tamamlayacak. Kuşkusuz Rabbin her şeyi bilendir, Hakim'dir"},{"SurahNumber":12,"VerseNumber":7,"Text":"Gerçekten Yusuf ve kardeşlerinde, sorup,araştıranlara nice ibretler vardır"},{"SurahNumber":12,"VerseNumber":8,"Text":"Kardeşleri: Biz (kalabalık) bir topluluk olduğumuz halde babamız Yusuf’u ve kardeşini daha çok seviyor. Doğrusu babamız açıkça şaşkınlık içinde, demişlerdi"},{"SurahNumber":12,"VerseNumber":9,"Text":"Yusuf’u öldürün veya onu bir yere atın ki babanızın yüzü (sevgisi) size kalsın. Siz de ondan sonra dürüst bir topluluk olursunuz"},{"SurahNumber":12,"VerseNumber":10,"Text":"İçlerinden biri: Yusuf’u öldürmeyin, onu bir kuyunun derinliklerine bırakın. Geçen yolculardan biri onu bulup, alsın. Yapacaksanız böyle yapın, dedi"},{"SurahNumber":12,"VerseNumber":11,"Text":"Baba, sana ne oldu ki Yusuf için bize güvenmiyorsun? Biz, onun iyiliğini isteriz"},{"SurahNumber":12,"VerseNumber":12,"Text":"Yarın onu da bizimle beraber gönder. Gezsin, oynasın, biz onu koruruz, dediler"},{"SurahNumber":12,"VerseNumber":13,"Text":"Babaları: Eğer onu götürürseniz tasalanırım. Siz ondan habersizken, onu bir kurt yemesinden korkarım, dedi"},{"SurahNumber":12,"VerseNumber":14,"Text":"Onlar: Biz kalabalık bir topluluk iken eğer onu kurt yerse yazıklar olsun bize, dediler"},{"SurahNumber":12,"VerseNumber":15,"Text":"Yusuf’u götürüp de kuyunun dibine atmaya ittifakla karar verdikleri zaman, Biz de ona, onlara bu yaptıklarını (işin) farkına varmadan haber vereceksin, diye vahyettik"},{"SurahNumber":12,"VerseNumber":16,"Text":"Akşamleyin, ağlaşarak babalarına geldiler"},{"SurahNumber":12,"VerseNumber":17,"Text":"Babamız, inan ki biz yarış yapıyorduk. Yusuf’u eşyalarımızın yanına bırakmıştık, o sırada kurt onu yemiş. Her ne kadar doğru söylüyorsak da sen yine bize inanmazsın, dediler"},{"SurahNumber":12,"VerseNumber":18,"Text":"Ve ona üzerine sahte bir kan ile Yusuf’un gömleğini getirdiler. Babaları: Hayır, nefisleriniz size (kötü) bir işi güzel gösterdi. (Bana düşen), güzel bir sabırdır. Anlattıklarınıza ancak Allah’tan yardım istenir, dedi"},{"SurahNumber":12,"VerseNumber":19,"Text":"Bir kervan geldi. Sucularını gönderdiler. Kuyuya kovayı saldı. “Müjde, bir çocuk!” dedi. Onu ticaret malı olarak saklayıp, gizlediler. Allah ise ne yapacaklarını çok iyi biliyordu"},{"SurahNumber":12,"VerseNumber":20,"Text":"Onu düşük bir fiyatla bir kaç dirheme sattılar. Onu pek önemsemediler"},{"SurahNumber":12,"VerseNumber":21,"Text":"Mısır’da onu satın alan kimse, karısına: Ona güzel bak, belki bize faydası olur veya onu evlat ediniriz, dedi. Biz işte böylece Yusuf'u, kendisine rüyaların tabirini öğretelim diye o yere yerleştirdik. Allah, emrini üstün kılandır. Fakat insanların çoğu bilmezler"},{"SurahNumber":12,"VerseNumber":22,"Text":"Olgunluk çağına ulaşınca ona hikmet ve ilim verdik. İyileri işte böyle ödüllendiririz"},{"SurahNumber":12,"VerseNumber":23,"Text":"Evinde bulunduğu kadın onu kendisi için istedi. Kapıları sıkı sıkı kapadı: Haydi, gelsene! dedi. Yusuf: Allah’a sığınırım, (Beyiniz) benim efendimdir. Bana iyi güzel davrandı. Zalimlerin felah bulmazlar"},{"SurahNumber":12,"VerseNumber":24,"Text":"Kadın onunla (ilişki kurmaya) meyletmişti. Rabbinin burhanını görmeseydi Yusuf da ona meyledecekti. İşte ondan fuhşiyatı ve çirkinliği böylece engelledik. Çünkü O, bizim ihlaslı (seçilmiş) kullarımızdandı"},{"SurahNumber":12,"VerseNumber":25,"Text":"İkisi de kapıya koştu. Kadın arkadan Yusuf’un gömleğini yırttı. Kapının önünde beyefendiye rastladılar. Kadın: Senin eşine karşı kötü istekte bulunmanın cezası, hapisten veya acı verici bir azaptan başka nedir? dedi"},{"SurahNumber":12,"VerseNumber":26,"Text":"Yusuf: O, beni kendisi için istedi, dedi. Kadının ailesinden bir şahit: Eğer, gömleği önden yırtılmışsa kadın doğru söylüyor. Erkek yalancıdır"},{"SurahNumber":12,"VerseNumber":27,"Text":"Eğer gömleği arkadan yırtılmışsa kadın yalan söylüyor, erkek doğrudur, diye şahitlik etti"},{"SurahNumber":12,"VerseNumber":28,"Text":"Kocası gömleğin arkadan yırtılmış olduğunu görünce: Bu, siz (kadınların) hilelerinden biridir, dedi. Sizin hileleriniz pek büyüktür"},{"SurahNumber":12,"VerseNumber":29,"Text":"Yusuf sen bunu unut! Kadın sen de günahına tevbe et! Çünkü sen hata işleyenlerden oldun"},{"SurahNumber":12,"VerseNumber":30,"Text":"Şehirde bazı kadınlar: Azizin karısı, kendisine kölesini istiyormuş, onun sevdası kalbine işlemiş. Biz, onu açıkça sapıtmış görüyoruz, dediler"},{"SurahNumber":12,"VerseNumber":31,"Text":"Kadınların çekiştirmelerini duyunca onları davet etti. Onlara mükellef sofra hazırladı ve her birine bir bıçak verdi. Yusuf’a; \"Onların yanına çık!\" dedi. Kadınlar, onu görünce hayran kaldılar, ellerini kestiler ve haşa, Allah için bu bir insan değil, dediler. Bu ancak kerim bir melektir"},{"SurahNumber":12,"VerseNumber":32,"Text":"İşte hakkında beni kınadığınız budur. Onu kendim için istedim. Fakat O, sakındı. Ona emrettiğim işi yapmazsa zindana atılıp, küçük düşenlerden olacak, dedi"},{"SurahNumber":12,"VerseNumber":33,"Text":"Rabbim, benim için zindan, bunların beni davet ettiği şeyden daha hayırlıdır. Eğer tuzaklarını benden uzaklaştırmazsan onlara meyleder ve cahillerden olurum, dedi"},{"SurahNumber":12,"VerseNumber":34,"Text":"Rabbi, duasını kabul etti ve kadınların tuzağını ondan uzak eyledi. Çünkü O, her şeyi işitendir, bilendir"},{"SurahNumber":12,"VerseNumber":35,"Text":"Onun (suçsuz olduğuna dair) delilleri gördükleri halde, yine de bir süre için hapsetmeyi uygun buldular"},{"SurahNumber":12,"VerseNumber":36,"Text":"Hapse onunla beraber iki genç daha girdi. Onlardan biri: Rüyamda, şaraplık (üzüm) sıktığımı gördüm, dedi. Diğeri: Başımın üstünde, kuşların yediği bir ekmek taşıdığımı gördüm, dedi. Bize bunu yorumla. Senin iyi birisi olduğunu görüyoruz"},{"SurahNumber":12,"VerseNumber":37,"Text":"Yusuf: Size rızık olarak verilecek olan yiyecek yemeğiniz gelmeden önce onun yorumunu size haber veririm, dedi. Rabbimin bana öğrettiği bilgi ile, Doğrusu ben, Allah’a iman etmeyen ve ahirete kâfir olan bir toplumun dinini bıraktım"},{"SurahNumber":12,"VerseNumber":38,"Text":"Atalarım İbrahim, İshak ve Yakup’un dinine uydum. Allah’a bir şeyi şirk koşmak bize yaraşmaz. Bu, Allah’ın bize ve insanlara olan bir lütfudur. Fakat, insanların çoğu buna şükretmezler"},{"SurahNumber":12,"VerseNumber":39,"Text":"Ey zindan arkadaşlarım! (İbadet ettiğiniz) çeşitli ilahlar mı hayırlıdır; yoksa her şeye galip olan bir tek Allah mı"},{"SurahNumber":12,"VerseNumber":40,"Text":"Allah'ı bırakıp da taptıklarınız, sizin ve atalarınızın taktığı birtakım isimlerden başka bir şey değildir. Allah, onlar hakkında hiçbir delil de indirmemiştir. Hüküm, yalnız Allah’ındır. Yalnızca ona ibadet etmenizi emretmiştir. Başka bir şeye değil. Dosdoğru din budur. Fakat insanların çoğu bilmez"},{"SurahNumber":12,"VerseNumber":41,"Text":"Ey zindan arkadaşlarım! Biriniz efendisine şarap sunacak, diğeri asılacak ve kuşlar başından yiyecek. Bana sorduğunuz (rüya) emri tamam olmuştur"},{"SurahNumber":12,"VerseNumber":42,"Text":"Onlardan kurtulacağını bildiği kimseye: Efendinin yanında beni an, dedi. Ama şeytan, ona efendisi yanında onu anmayı unutturdu. Böylece Yusuf bir kaç yıl daha hapiste kaldı"},{"SurahNumber":12,"VerseNumber":43,"Text":"Hükümdar: Ben, yedi semiz ineği yedi zayıf ineğin yediğini, yedi yeşil başak ve yedi kuru başak gördüm. Ey ileri gelenler! Eğer rüya tabirini biliyorsanız bana söyleyin, dedi"},{"SurahNumber":12,"VerseNumber":44,"Text":"Bunlar, karma karışık rüyalardır. Bu rüyaların yorumlamasını bilemeyiz, dediler"},{"SurahNumber":12,"VerseNumber":45,"Text":"Zindandakilerden kurtulmuş olan, uzun süre sonra hatırlayıp: Beni gönderin ben size onun yorumunu haber vereyim"},{"SurahNumber":12,"VerseNumber":46,"Text":"Ey doğru sözlü arkadaşım, Yusuf! Yedi besili ineği, yedi zayıf ineğin yemesi ve yedi yeşil başak ve yedi kuru başağın ne olduğunu bize haber ver. Ben de insanlara (bu bilgi ile) döneyim de belki onlar da (tabirini) öğrenmiş olurlar, dedi"},{"SurahNumber":12,"VerseNumber":47,"Text":"(Yusuf): Yedi sene ard arda ekin ekersiniz. Birazını yiyip, biçtiğiniz ekini sapında bırakın"},{"SurahNumber":12,"VerseNumber":48,"Text":"Sonra, bunun peşinden yedi kurak yıl gelecek, (tohumluk olarak) saklayacağınız az bir miktar dışında, o yıllar için önceden biriktirdiklerinizi (kuraklık) yiyip bitirecek"},{"SurahNumber":12,"VerseNumber":49,"Text":"Sonra insanların bol bol yağmur göreceği bir yıl gelecek. O zaman (meyveleri) sıkarlar, dedi"},{"SurahNumber":12,"VerseNumber":50,"Text":"Hükümdar: O’nu bana getirin, dedi. Yusuf’a elçi gelince: Efendine dön, ellerini kesen kadınların hadisesini ona sor. Şüphesiz Rabbim, onların hilesini bilir, dedi"},{"SurahNumber":12,"VerseNumber":51,"Text":"(Hükümdar kadınlara): Yusuf’un nefsine yaklaşmak istediğiniz zaman durumunuz neydi? dedi. Kadınlar: Haşa, Onun bir kötülüğünü görmedik, dediler. Aziz'in karısı: Şimdi gerçek ortaya çıktı. Onu isteyen bendim. O, tamamen doğrulardandır"},{"SurahNumber":12,"VerseNumber":52,"Text":"Bu, gıyabında ona ihanet etmediğimi bilmesi içindir. Allah, hainlerin tuzağını (başarıya) ulaştırmaz"}]}