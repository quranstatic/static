{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":6,"VerseNumber":111,"Text":"Ook al zouden Wij de engelen naar hen neerzenden en al zouden de doden tot hen spreken en al zouden Wij voor hen alles in groepen verzamelen dan zouden zij nog alleen maar geloven als God het wilde. Maar de meesten van hen zijn onwetend"},{"SurahNumber":6,"VerseNumber":112,"Text":"Zo hebben Wij voor iedere profeet een vijand gemaakt; satans van de mensen en de djinn van wie de een de ander mooilijkende praat influistert om te begoochelen -- en als jouw Heer gewild had, hadden zij het niet gedaan; laat hen toch met wat zij verzinnen"},{"SurahNumber":6,"VerseNumber":113,"Text":"en opdat de harten van hen die niet in het hiernamaals geloven naar hem overhellen en opdat zij daarin behagen scheppen en opdat zij begaan wat zij begaan"},{"SurahNumber":6,"VerseNumber":114,"Text":"Zal ik mij dan een andere scheidsrechter dan God zoeken, terwijl Hij het is die het boek duidelijk uiteengezet naar jullie heeft neergezonden?\" En zij aan wie Wij het boek gegeven hebben weten dat het van jouw Heer vandaan met de waarheid is neergezonden. Behoor dus niet tot hen die twijfelen"},{"SurahNumber":6,"VerseNumber":115,"Text":"Zo werd het woord van jouw Heer vervuld in waarheidsgetrouwheid en rechtvaardigheid. Er is niemand die Zijn woorden veranderen kan en Hij is de horende, de wetende"},{"SurahNumber":6,"VerseNumber":116,"Text":"En als jij de meerderheid van wie er op de aarde zijn gehoorzaamt dan zullen zij jou van Gods weg laten afdwalen. Zij volgen alleen maar vermoedens en zij gissen slechts"},{"SurahNumber":6,"VerseNumber":117,"Text":"Jouw Heer kent wie van Zijn weg afdwaalt het best en Hij kent hen die het goede pad volgen het best"},{"SurahNumber":6,"VerseNumber":118,"Text":"En eet van dat waarover Gods naam is vermeld, als jullie in Zijn tekenen geloven"},{"SurahNumber":6,"VerseNumber":119,"Text":"Wat hebben jullie dat jullie niet eten van datgene waarover Gods naam is vermeld? Hij heeft voor jullie toch uiteengezet wat Hij jullie heeft verboden, behalve dat waartoe jullie gedwongen worden? Maar velen brengen door hun neigingen, zonder kennis [anderen] tot dwaling. Echter jouw Heer kent de overtreders het best"},{"SurahNumber":6,"VerseNumber":120,"Text":"Laat het uiterlijke en het innerlijke van de zonde achterwege; aan hen die zonde begaan zal vergolden worden wat zij begaan hebben"},{"SurahNumber":6,"VerseNumber":121,"Text":"En eet niet van iets waarover Gods naam niet is vermeld; dat is een schande. De satans fluisteren hun vrienden in met jullie te twisten en als jullie hun gehoorzamen dan zijn jullie zeker veelgodendienaars"},{"SurahNumber":6,"VerseNumber":122,"Text":"Is dan iemand die dood was en die Wij tot leven gebracht hebben en voor wie Wij een licht gemaakt hebben waarin hij onder de mensen wandelt als iemand die bijvoorbeeld in de duisternis is en er niet uit kan komen? Zo hebben Wij voor de ongelovigen wat zij aan het doen waren mooi laten lijken"},{"SurahNumber":6,"VerseNumber":123,"Text":"En zo hebben Wij in iedere stad de grootste boosdoeners bestemd om er boze listen te beramen. Zij beramen echter slechts boze listen voor zichzelf, maar zij beseffen het niet"},{"SurahNumber":6,"VerseNumber":124,"Text":"En wanneer tot hen een teken komt zeggen zij: \"Wij zullen pas geloven wanneer ons hetzelfde gegeven wordt als wat aan Gods gezanten gegeven is.\" God weet het best waar Hij Zijn zendingsopdracht brengt. Bij God zal hen die boosdoeners zijn kleinering en bestraffing treffen voor wat zij aan boze listen beraamden"},{"SurahNumber":6,"VerseNumber":125,"Text":"Maar als God iemand op het goede pad wenst te brengen dan stelt Hij diens hart open voor de overgave [aan God] en als Hij iemand tot dwaling wil brengen dan maakt Hij diens borst zo nauw en beklemd dat het is alsof hij moeizaam naar de hemel opklimt. Zo legt God de gruwelijke straf op aan hen die niet geloven"},{"SurahNumber":6,"VerseNumber":126,"Text":"En dit is de weg van jouw Heer, een juiste; Wij hebben de tekenen uiteengezet voor mensen die zich laten vermanen"},{"SurahNumber":6,"VerseNumber":127,"Text":"Voor hen is de woning van de vrede bij hun Heer en Hij is hun beschermer wegens de dingen die zij gewoonlijk deden"},{"SurahNumber":6,"VerseNumber":128,"Text":"En op de dag dat Hij hen allen verzamelt: \"O djinn, hier bijeenvergaderd! Jullie hebben je veel mensen geworven.\" En hun aanhangers onder de mensen zeggen: \"Onze Heer, wij hebben van elkaar nut gehad en nu hebben wij onze termijn bereikt die U ons hebt gesteld.\" Dan zegt Hij: \"Het vuur is jullie verblijfplaats om er altijd in te blijven, behalve als God het anders wil.\" Jouw Heer is wijs en wetend"},{"SurahNumber":6,"VerseNumber":129,"Text":"En zo maken Wij de onrechtplegers tot helpers voor elkaar om wat zij hebben begaan"},{"SurahNumber":6,"VerseNumber":130,"Text":"O djinn en mensen, hier bijeenvergaderd! Zijn er niet gezanten uit jullie midden tot jullie gekomen om jullie van Mijn tekenen te vertellen en om jullie te waarschuwen voor de ontmoeting van jullie op deze dag?\" Zij zeggen: \"Wij getuigen tegen onszelf.\" Het tegenwoordige leven heeft hen begoocheld en zij getuigen tegen zichzelf dat zij ongelovigen waren"},{"SurahNumber":6,"VerseNumber":131,"Text":"Dat is omdat jouw Heer de steden niet onrechtvaardig vernietigt terwijl hun inwoners onoplettend zijn"},{"SurahNumber":6,"VerseNumber":132,"Text":"Voor ieder zijn er rangen voor wat zij gedaan hebben. Jouw Heer let goed op wat zij doen"},{"SurahNumber":6,"VerseNumber":133,"Text":"En jouw Heer is de behoefteloze die vol barmhartigheid is. Als Hij wil, vaagt Hij jullie weg en laat na jullie komen wat Hij wil; zoals Hij jullie uit de nakomelingen van andere mensen liet ontstaan"},{"SurahNumber":6,"VerseNumber":134,"Text":"Wat jullie aangezegd is komt zeker en jullie zullen er niets tegen kunnen doen"},{"SurahNumber":6,"VerseNumber":135,"Text":"Zeg: \"O mijn volk handelt naar jullie vermogen; ik doe het ook. En dan zullen jullie wel te weten komen voor wie de uiteindelijke woning is.\" Maar de onrechtplegers zal het niet welgaan"},{"SurahNumber":6,"VerseNumber":136,"Text":"Zij bestemmen voor God een aandeel in het gewas en het vee dat Hij geschapen heeft en zij zeggen: \"Dit is voor God -- beweren zij -- en dit is voor de door ons vereerde metgezellen [van God].\" Maar wat voor hun [zogenaamd goddelijke] metgezellen bestemd is dat bereikt God niet en wat voor God bestemd is, dat bereikt hun [zogenaamd goddelijke] metgezellen. Slecht is het wat zij oordelen"},{"SurahNumber":6,"VerseNumber":137,"Text":"Zo hebben hun [zogenaamd goddelijke] metgezellen voor velen van de veelgodendienaars het doden van hun kinderen aantrekkelijk gemaakt om hen in het verderf te storten en om hun godsdienst voor hen te verhullen. Als God gewild had, hadden zij het niet gedaan; laat hen toch met wat zij verzinnen"},{"SurahNumber":6,"VerseNumber":138,"Text":"En zij zeggen: \"Dit is onschendbaar vee en gewas, alleen als wij het willen mag iemand dat als voedsel nemen -- beweren zij -- en vee waarvan de ruggen [voor gebruik] verboden zijn en vee waarover zij Gods naam niet vermelden.\" Het is een verzinsel over Hem; Hij zal aan hen vergelden voor wat zij verzonnen"},{"SurahNumber":6,"VerseNumber":139,"Text":"En zij zeggen: \"Wat in de buiken van dit vee is, is voorbehouden aan onze mannen en verboden voor onze echtgenotes.\" Maar als het al dood is dan zijn zij allen deelgenoten. Hij zal aan hen vergelden voor hun toedichting; Hij is wijs en wetend"},{"SurahNumber":6,"VerseNumber":140,"Text":"Verloren zijn zij die hun kinderen in verdwazing, zonder kennis doden en die, als verzinsel over God, verbieden wat God hun voor hun levensonderhoud geeft. Zij dwalen en volgen het goede pad niet"},{"SurahNumber":6,"VerseNumber":141,"Text":"En Hij is het die tuinen heeft laten ontstaan, met en zonder latwerk om te stutten, en palmen en landbouwgewassen met verschillende vruchtopbrengst en olijf- en granaatappelbomen die deels wel en deels niet op elkaar lijken. Eet van de vruchten ervan, wanneer zij vrucht dragen en geeft wat ervan verplicht is op de dag van hun oogst maar weest niet verkwistend, want Hij bemint de verkwisters niet"},{"SurahNumber":6,"VerseNumber":142,"Text":"Onder het vee zijn er dieren voor de last en voor de vacht. Eet van wat God jullie voor je levensonderhoud geeft en volgt de voetstappen van de satan niet; hij is voor jullie een duidelijke vijand"},{"SurahNumber":6,"VerseNumber":143,"Text":"Acht paarsgewijze voorkomende dieren: van de schapen twee en van de geiten twee. Zeg: \"Zijn het de twee mannetjes die Hij verboden heeft of de twee vrouwtjes of wat de buiken van de twee vrouwtjes bevatten? Deel het mij met kennis mee, als jullie oprecht zijn"},{"SurahNumber":6,"VerseNumber":144,"Text":"En van de kamelen twee en van de koeien twee. Zeg: \"Zijn het de twee mannetjes die Hij verboden heeft of de twee vrouwtjes of wat de buiken van de twee vrouwtjes bevatten? Of waren jullie er getuigen van toen God jullie dit opdroeg?\" En wie is er onrechtvaardiger dan wie over God bedrog verzint om zonder kennis de mensen tot dwaling te brengen? God wijst de mensen die onrecht plegen de goede richting niet"},{"SurahNumber":6,"VerseNumber":145,"Text":"Zeg: \"Ik vind in wat mij is geopenbaard niets wat voor een eter die zich ermee voedt verboden is, behalve wat vanzelf dood gegaan is of uitgestroomd bloed of varkensvlees -- dat is een gruwel -- of iets schandelijks waarover iets anders dan Gods naam is uitgeroepen, maar als iemand ertoe gedwongen wordt, niet uit begeerte om te overtreden, dan is jouw Heer vergevend en barmhartig"},{"SurahNumber":6,"VerseNumber":146,"Text":"Aan hen die het jodendom aanhangen hebben Wij alles met klauwen verboden en van de koeien en het kleinvee hebben Wij hun het vet verboden behalve wat aan hun ruggen of ingewanden vastzit of wat met bot vergroeid is. Dat hebben Wij hun opgelegd als vergelding voor hun begerigheid; Wij spreken toch de waarheid"},{"SurahNumber":6,"VerseNumber":147,"Text":"Als zij jou dan van leugens betichten zeg dan: \"Jullie Heer is vol alomvattende barmhartigheid maar Zijn geweld kan niet worden afgewend van de misdadige mensen"},{"SurahNumber":6,"VerseNumber":148,"Text":"De aanhangers van het veelgodendom zullen zeggen: \"Als God gewild had hadden wij geen metgezellen [aan Hem] toegevoegd en onze vaderen ook niet en dan hadden wij ook niets verboden.\" Zo hebben zij hen die er voor jouw tijd waren ook van leugens beticht totdat zij Ons geweld proefden. Zeg: \"Is er bij jullie kennis? Komt er dan voor ons mee voor de dag. Jullie volgen alleen maar vermoedens en jullie gissen slechts"},{"SurahNumber":6,"VerseNumber":149,"Text":"Zeg: \"God heeft het doeltreffende argument; als Hij gewild had, dan had Hij jullie allen tezamen op het goede pad gebracht"},{"SurahNumber":6,"VerseNumber":150,"Text":"Zeg: \"Komt op met jullie getuigen die kunnen getuigen dat God dit verboden heeft.\" Maar als zij getuigenis afleggen, getuig dan niet met hen en volg de neigingen niet van hen die Onze tekenen loochenen en niet van hen die niet in het hiernamaals geloven en zeggen dat hun Heer gelijken heeft"},{"SurahNumber":6,"VerseNumber":151,"Text":"Zeg: \"Komt, dan zal ik jullie voorlezen wat jullie Heer jullie verboden heeft: Dat jullie aan Hem niets als metgezel mogen toevoegen, -- en om goed te zijn voor de ouders -- dat jullie je kinderen niet mogen doden uit vrees voor armoe,\" -- Wij voorzien in jullie en hun levensonderhoud -- \"dat jullie geen gruwelijkheden mogen benaderen, noch uiterlijk noch innerlijk en dat jullie niemand mogen doden -- wat God verboden heeft -- behalve volgens het recht. Dat draagt Hij jullie op; misschien zullen jullie verstandig worden"},{"SurahNumber":6,"VerseNumber":152,"Text":"En dat jullie niet aan het bezit van de wees mogen komen, tenzij dat op de beste manier gebeurt, totdat hij volgroeid is en dat jullie volle maat en gewicht in billijkheid moeten geven.\" -- Wij leggen niemand meer op dan hij kan dragen -- \"En als jullie een uitspraak doen weest dan rechtvaardig zelfs al zou het een verwant betreffen. En dat jullie de verbintenis met God na moeten komen, dat draagt Hij jullie op -- misschien laten jullie je vermanen"},{"SurahNumber":6,"VerseNumber":153,"Text":"En dat dit Mijn weg is, een juiste. Volgt die dus en volgt niet de verschillende andere wegen die jullie van Zijn weg afvoeren. Dat draagt Hij jullie op; misschien zullen jullie godvrezend worden"},{"SurahNumber":6,"VerseNumber":154,"Text":"Toen gaven Wij aan Moesa het boek om [Onze genade] aan hem die goed gedaan heeft volledig te maken en om alles uiteen te zetten en als leidraad en barmhartigheid; misschien zullen zij in de ontmoeting met hun Heer geloven"},{"SurahNumber":6,"VerseNumber":155,"Text":"En dit is een gezegend boek dat Wij neergezonden hebben. Volgt het dus en weest godvrezend; misschien zal aan jullie barmhartigheid bewezen worden"},{"SurahNumber":6,"VerseNumber":156,"Text":"Dat jullie niet zeggen: \"Het boek is op twee groepen voor onze tijd neergezonden en wij letten er niet op dat zij het bestudeerden"},{"SurahNumber":6,"VerseNumber":157,"Text":"Of dat jullie niet zeggen: \"Als het boek tot ons was neergezonden dan hadden wij ons beter de weg laten wijzen dan zij.\" Maar nu is er tot jullie een duidelijk bewijs van jullie Heer gekomen en een leidraad en barmhartigheid. En wie is er zondiger dan wie Gods tekenen loochent en zich daarvan afwendt? Wij zullen hen die zich van Onze tekenen afwenden vergelden met de vreselijke bestraffing voor dat waarvan zij zich afwenden"},{"SurahNumber":6,"VerseNumber":158,"Text":"Kunnen zij dan iets anders verwachten dan dat de engelen tot hen komen of dat jouw Heer komt of dat er enige tekenen van jouw Heer komen? Op de dag dat er enige tekenen van jouw Heer komen heeft niemand nut van zijn geloof als hij niet al voor die tijd geloofd had of in zijn geloof iets goeds verworven had. Zeg: \"Wachten jullie maar af; wij wachten ook af"},{"SurahNumber":6,"VerseNumber":159,"Text":"Zij die hun godsdienst opsplitsen en tot sekten zijn geworden, met hen heb jij niets gemeen. Hun zaak wordt naar God verwezen; Hij zal hun dan meedelen wat zij deden"},{"SurahNumber":6,"VerseNumber":160,"Text":"Als iemand met een goede daad komt dan is er voor hem tien maal zoveel en als iemand met een slechte daad komt dan wordt hem slechts dienovereenkomstig vergolden en hun zal geen onrecht worden aangedaan"},{"SurahNumber":6,"VerseNumber":161,"Text":"Zeg: \"Mijn Heer heeft mij op een juiste weg gebracht: een juiste godsdienst; het geloof van Ibrahiem die het zuivere geloof aanhing. Hij behoorde niet tot de veelgodendienaars"},{"SurahNumber":6,"VerseNumber":162,"Text":"Zeg: \"Mijn salaat en mijn godsdienstoefening, mijn leven en mijn sterven behoren God toe, de Heer van de wereldbewoners"},{"SurahNumber":6,"VerseNumber":163,"Text":"Geen metgezel heeft Hij. Dat is aan mij bevolen en ik ben de eerste van hen die zich [aan God] overgeven"},{"SurahNumber":6,"VerseNumber":164,"Text":"Zeg: \"Zal ik een ander dan God als Heer begeren, terwijl Hij toch de Heer van alles is?\" Iedere ziel begaat [het slechte] slechts ten koste van zichzelf. Niemand is belast met de last van een ander. Daarna is jullie terugkeer tot jullie Heer. Hij zal jullie dan dat waarover jullie het oneens waren meedelen"},{"SurahNumber":6,"VerseNumber":165,"Text":"Hij is het die jullie op de aarde tot elkaar opvolgende geslachten gemaakt heeft en die sommigen van jullie hogere rangen dan anderen gegeven heeft om jullie op de proef te stellen in wat Hij jullie gegeven heeft. Jouw Heer is zeker snel met de afstraffing en Hij is werkelijk vergevend en barmhartig"},{"SurahNumber":7,"VerseNumber":1,"Text":"A[lif] L[aam] M[iem] S[aad]"},{"SurahNumber":7,"VerseNumber":2,"Text":"Een boek dat naar jou is neergezonden -- er moet daarover geen benauwdheid in jouw hart zijn -- opdat jij ermee waarschuwt en als een vermaning voor de gelovigen"},{"SurahNumber":7,"VerseNumber":3,"Text":"Volgt wat van jullie Heer naar jullie is neergezonden en volgt in plaats van Hem geen andere beschermers; hoe weinig laten jullie je vermanen"},{"SurahNumber":7,"VerseNumber":4,"Text":"En hoeveel steden hebben Wij al niet vernietigd. Dan kwam Ons geweld over hen, 's nachts of tijdens hun middagslaap"},{"SurahNumber":7,"VerseNumber":5,"Text":"En zij konden, wanneer Ons geweld over hen kwam, slechts roepen: \"Wij hebben onrecht gedaan"},{"SurahNumber":7,"VerseNumber":6,"Text":"En Wij zullen hen tot wie gezanten gezonden zijn ondervragen en Wij zullen de gezondenen ondervragen"},{"SurahNumber":7,"VerseNumber":7,"Text":"Wij zullen op grond van kennis aan hen vertellen; Wij waren immers niet afwezig"},{"SurahNumber":7,"VerseNumber":8,"Text":"De afweging op die dag is de waarheid en zij van wie de weegschalen zwaar wegen, zij zijn het die het welgaat"},{"SurahNumber":7,"VerseNumber":9,"Text":"Maar zij van wie de weegschalen licht zijn, zij zijn het die zichzelf verloren hebben omdat zij Onze tekenen onrecht aandeden"},{"SurahNumber":7,"VerseNumber":10,"Text":"Wij hebben aan jullie macht op de aarde gegeven en Wij hebben op haar levensbenodigdheden voor jullie gemaakt; hoe gering is de dank die jullie betuigen"},{"SurahNumber":7,"VerseNumber":11,"Text":"Wij hebben jullie geschapen en vervolgens gevormd. Toen zeiden Wij tot de engelen: \"Buigt eerbiedig neer voor Adam.\" En zij bogen zich eerbiedig neer, behalve Iblies, die niet behoorde bij hen die zich eerbiedig neerbogen"},{"SurahNumber":7,"VerseNumber":12,"Text":"Hij zei: \"Wat weerhoudt jou, dat jij je niet eerbiedig neerboog toen Ik je dat beval?\" Hij zei: \"Ik ben beter dan hij, U hebt mij uit vuur geschapen en hem hebt U uit klei geschapen"},{"SurahNumber":7,"VerseNumber":13,"Text":"Hij zei: \"Daal hieruit af. Het past jou niet je hoogmoedig te gedragen. Ga dus hieruit weg. Jij behoort tot de gekleineerden"},{"SurahNumber":7,"VerseNumber":14,"Text":"Hij zei: \"Verleen mij uitstel tot de dag waarop zij opgewekt worden"},{"SurahNumber":7,"VerseNumber":15,"Text":"Hij zei: \"Jij behoort bij hen die uitstel hebben gekregen"},{"SurahNumber":7,"VerseNumber":16,"Text":"Hij zei: \"Maar omdat U mij misleid hebt zal ik voor hen op de loer liggen op Uw juiste weg"},{"SurahNumber":7,"VerseNumber":17,"Text":"Dan zal ik op hen afkomen, van voren en van achteren en van rechts en van links. En U zult merken dat de meesten van hen geen dank betuigen"},{"SurahNumber":7,"VerseNumber":18,"Text":"Hij zei: \"Ga hieruit weg, veracht en verstoten. En als iemand van hen jou volgt? Ik zal de hel met jullie allen tezamen vullen"},{"SurahNumber":7,"VerseNumber":19,"Text":"En: \"O Adam, bewoon jij met je echtgenote de tuin en eet waarvan jullie willen, maar jullie mogen deze boom niet benaderen, want dan behoren jullie tot de overtreders"},{"SurahNumber":7,"VerseNumber":20,"Text":"Toen fluisterde de satan hun in om hun openlijk te tonen wat er van hun schaamte verborgen was en hij zei: \"Jullie Heer heeft jullie alleen maar van deze boom afgehouden opdat jullie geen engelen zouden worden of zouden gaan behoren tot hen die altijd blijven bestaan"},{"SurahNumber":7,"VerseNumber":21,"Text":"En hij bezwoer hun: \"Ik ben voor jullie echt een goede raadgever"},{"SurahNumber":7,"VerseNumber":22,"Text":"Zo misleidde hij hen door begoocheling. Toen zij dan van de boom geproefd hadden werd hun schaamte zichtbaar voor hen en begonnen zij zich te bedekken met aaneengehechte bladeren uit de tuin. En hun Heer riep tot hen: \"Had Ik jullie deze boom niet verboden en jullie niet gezegd dat de satan een verklaarde vijand van jullie is"},{"SurahNumber":7,"VerseNumber":23,"Text":"Zij zeiden: \"Onze Heer, wij hebben onszelf onrecht aangedaan en als U ons niet vergeeft en erbarmen met ons hebt dan behoren wij bij de verliezers"},{"SurahNumber":7,"VerseNumber":24,"Text":"Hij zei: \"Daalt af -- elkaar tot vijand -- jullie hebben namelijk op de aarde tijdelijk een verblijfplaats en vruchtgebruik"},{"SurahNumber":7,"VerseNumber":25,"Text":"Hij zei: \"Op haar zullen jullie leven, op haar zullen jullie sterven en uit haar zullen jullie tevoorschijn gebracht worden"},{"SurahNumber":7,"VerseNumber":26,"Text":"Kinderen van Adam! Wij hebben voor jullie kleding gemaakt om jullie schaamte te bedekken en kleding voor de sier, maar de kleding van de godvrezendheid is beter. Dat behoort tot Gods tekenen; misschien zullen zij zich laten vermanen"},{"SurahNumber":7,"VerseNumber":27,"Text":"Kinderen van Adam! Laat de satan jullie niet in verzoeking brengen, zoals hij jullie beide voorouders uit de tuin verdreven heeft door hun hun kleding te ontnemen om hun hun schaamte te laten zien. Hij en zijn consorten zien jullie vanwaar jullie hen niet zien, Wij hebben de satans tot beschermers gemaakt van hen die niet geloven"},{"SurahNumber":7,"VerseNumber":28,"Text":"En wanneer zij iets gruwelijks doen zeggen zij: \"Wij hebben bevonden dat onze vaderen er zich aan hielden en God heeft het ons bevolen.\" Zeg: \"God beveelt geen gruwelijkheid. Zeggen jullie over God soms iets wat jullie niet weten"},{"SurahNumber":7,"VerseNumber":29,"Text":"Zeg: \"Mijn Heer heeft bevolen rechtvaardig te zijn en dat jullie bij elke moskee jullie aangezicht [tot Hem] richten en Hem aanroepen waarbij jullie de godsdienst geheel aan Hem wijden. Zoals Hij jullie bij het begin gemaakt heeft zo zullen jullie terugkeren"},{"SurahNumber":7,"VerseNumber":30,"Text":"Een gedeelte heeft Hij op het goede pad gebracht en voor een gedeelte is de dwaling een feit geworden, want zij hebben zich de satans in plaats van God als beschermers genomen en zij denken dat hun de goede richting gewezen is"},{"SurahNumber":7,"VerseNumber":31,"Text":"Kinderen van Adam! Doe jullie mooie kleding aan bij elke moskee en eet en drinkt, maar weest niet verkwistend; Hij bemint de verkwisters niet"},{"SurahNumber":7,"VerseNumber":32,"Text":"Zeg: \"Wie heeft de mooie [kleding] van God die Hij voor Zijn dienaren heeft voortgebracht en de goede dingen van de levensbehoeften verboden?\" Zeg: \"Zij zijn in het tegenwoordige leven bestemd voor hen die geloven en op de opstandingsdag hun voorbehouden.\" Zo zetten Wij de tekenen uiteen aan mensen die weten"},{"SurahNumber":7,"VerseNumber":33,"Text":"Zeg: \"Mijn Heer heeft slechts de gruwelijkheden verboden, de uiterlijke en de innerlijke, en de zonde en de onterechte aanmatiging en dat jullie aan God metgezellen toevoegen, iets waarvoor Hij geen machtiging heeft neergezonden, en dat jullie over God zeggen waar jullie geen weet van hebben"},{"SurahNumber":7,"VerseNumber":34,"Text":"Voor iedere gemeenschap is er een termijn; wanneer hun termijn dan komt zullen zij geen uur te laat ontboden worden, noch te vroeg"},{"SurahNumber":7,"VerseNumber":35,"Text":"Kinderen van Adam! Als tot jullie gezanten uit jullie midden komen die jullie Mijn tekenen vertellen dan hebben zij die godvrezend zijn en zich beteren niets te vrezen noch zullen zij bedroefd zijn"},{"SurahNumber":7,"VerseNumber":36,"Text":"Maar zij die Onze tekenen loochenen en hoogmoedig afwijzen, zij zijn het die in het vuur thuishoren; zij zullen daarin altijd blijven"},{"SurahNumber":7,"VerseNumber":37,"Text":"En wie is er zondiger dan wie over God bedrog verzint of Zijn tekenen loochent? Zij zijn het die hun aandeel in het boek zullen krijgen totdat Onze gezanten, wanneer zij tot hen komen om hen weg te nemen, zeggen: \"Waar zijn zij dan die jullie in plaats van God aanroepen?\" Zij zeggen: \"Wij zijn hen kwijtgeraakt.\" En zij getuigen tegen zichzelf dat zij ongelovig waren"},{"SurahNumber":7,"VerseNumber":38,"Text":"Hij zegt: \"Gaat binnen in het vuur te midden van gemeenschappen van de djinn en de mensen die al voor jullie tijd voorbijgegaan waren.\" Telkens als een gemeenschap binnengaat vervloekt zij een andere en ten slotte, wanneer zij allen bij elkaar gekomen zijn, zegt de laatste van hen tot de eerste van hen: \"Onze Heer, dezen hebben ons tot dwaling gebracht. Geef hun dus een dubbele bestraffing van het vuur.\" Hij zegt: \"Voor ieder dubbel!\" Maar jullie weten het niet"},{"SurahNumber":7,"VerseNumber":39,"Text":"En de eerste van hen zegt tot de laatste van hen: \"Dan hebben jullie toch geen voordeel boven ons. Proeft dus de bestraffing voor wat jullie begaan hebben"},{"SurahNumber":7,"VerseNumber":40,"Text":"Voor hen die Onze tekenen loochenen en hoogmoedig afwijzen zullen de poorten van de hemel niet worden geopend, noch zullen zij de tuin binnengaan, zolang niet een kameel door het oog van een naald gaat. Zo vergelden Wij aan de boosdoeners"},{"SurahNumber":7,"VerseNumber":41,"Text":"Voor hen is de hel een rustplaats en boven hen hebben zij bedekkingen. Zo vergelden Wij aan de onrechtplegers"},{"SurahNumber":7,"VerseNumber":42,"Text":"Maar zij die geloven en de deugdelijke daden doen -- aan niemand wordt meer dan hij kan dragen opgelegd -- zij zijn het die in de tuin thuishoren; zij zullen daarin altijd blijven"},{"SurahNumber":7,"VerseNumber":43,"Text":"En Wij nemen wat er in hun harten aan wrok was weg. Onder hen stromen rivieren en zij zeggen: \"Lof zij God die ons tot hiertoe de goede richting gewezen heeft. Wij zouden ons de goede richting niet hebben laten wijzen als God ons die niet gewezen had. De gezanten van onze Heer zijn werkelijk met de waarheid gekomen.\" En hun wordt toegeroepen: \"Dat is nu de tuin [voor jullie]. Jullie hebben die als erfdeel gekregen voor wat jullie gedaan hebben"},{"SurahNumber":7,"VerseNumber":44,"Text":"De bewoners van de tuin roepen de bewoners van het vuur toe: \"Wij hebben gemerkt dat wat onze Heer toegezegd had waar is. Hebben jullie ook gemerkt dat wat jullie Heer toegezegd had waar is?\" Zij zeggen: \"Ja.\" Dan roept een aankondiger onder hen uit: \"Gods vloek rust op de onrechtplegers"},{"SurahNumber":7,"VerseNumber":45,"Text":"die Gods weg versperren en verlangen dat het een kronkelweg is terwijl zij aan het hiernamaals ongelovig zijn"},{"SurahNumber":7,"VerseNumber":46,"Text":"Tussen beiden is er een afscheiding en op de kantelen zijn er mannen die iedereen aan hun kentekenen kennen en zij roepen hun die in de tuin thuishoren toe: \"Vrede zij met jullie!\" Zij zijn niet binnengegaan al begeren zij het"},{"SurahNumber":7,"VerseNumber":47,"Text":"En wanneer hun blikken zich naar hen die in het vuur thuishoren toewenden zeggen zij: \"Onze Heer, zet ons niet bij de mensen die onrecht plegen"},{"SurahNumber":7,"VerseNumber":48,"Text":"En zij die op de kantelen zijn roepen naar mannen die zij aan hun kentekenen kennen. Zij zeggen: \"Het bijeenvergaren heeft jullie niet gebaat, noch dat jullie hoogmoedig waren"},{"SurahNumber":7,"VerseNumber":49,"Text":"Zijn dezen het van wie jullie gezworen hadden dat God hun Zijn barmhartigheid niet zou betonen? -- Gaat de tuin binnen. Jullie hebben niets te vrezen noch zullen jullie bedroefd zijn"},{"SurahNumber":7,"VerseNumber":50,"Text":"Zij die in het vuur thuishoren roepen naar hen die in de tuin thuishoren: \"Schenkt ons water of iets van dat waarmee God jullie verzorgt.\" Zij zeggen: \"God heeft beide verboden voor de ongelovigen"},{"SurahNumber":7,"VerseNumber":51,"Text":"die hun godsdienst als spel en tijdverdrijf beschouwden. Het tegenwoordige leven begoochelde hen.\" Vandaag vergeten Wij hen zoals zij hun ontmoeting op deze dag vergaten en Onze tekenen ontkenden"},{"SurahNumber":7,"VerseNumber":52,"Text":"Wij hebben hun een boek gebracht dat Wij op grond van kennis, als leidraad en barmhartigheid voor mensen die geloven, uiteengezet hebben"},{"SurahNumber":7,"VerseNumber":53,"Text":"Wachten zij op iets anders dan de uitwerking ervan? Op de dag dat de uitwerking ervan komt zullen zij die het eerder vergeten hadden zeggen: \"De gezanten van onze Heer zijn werkelijk met de waarheid gekomen. Zijn er voor ons bemiddelaars om voor ons te bemiddelen? Of zullen wij teruggebracht worden om iets anders te doen dan wij gewoon waren te doen?\" Zij hebben zichzelf verloren en wat zij verzonnen hebben zijn zij kwijtgeraakt"},{"SurahNumber":7,"VerseNumber":54,"Text":"Jullie Heer is God die de hemelen en de aarde in zes dagen geschapen heeft. Toen vestigde Hij zich op de troon. Hij laat de nacht de dag bedekken terwijl hij hem haastig najaagt. En de zon, de maan en de sterren zijn onderworpen aan Zijn zeggenschap. Behoren Hem de schepping en de ordening niet toe? Gezegend zij God, de Heer van de wereldbewoners"},{"SurahNumber":7,"VerseNumber":55,"Text":"Bidt in deemoed en in het verborgene tot jullie Heer; Hij bemint de overtreders niet"},{"SurahNumber":7,"VerseNumber":56,"Text":"Brengt geen verderf op de aarde, nadat zij in orde gemaakt is en roept Hem aan in vrees en begeerte. Gods barmhartigheid is dicht bij hen die goed doen"},{"SurahNumber":7,"VerseNumber":57,"Text":"En Hij is het die de winden als verkondigers van goed nieuws voor Zijn barmhartigheid uit zendt, totdat Wij ze, wanneer zij zware wolken opgestuwd hebben, naar een dode streek drijven en ermee het water laten neerdalen. En Wij brengen daarmee allerlei vruchten voort. Zo brengen Wij ook de doden tevoorschijn; misschien laten jullie je vermanen"},{"SurahNumber":7,"VerseNumber":58,"Text":"En het goede land, daarvan komen de planten met Gods toestemming op, maar van dat wat slecht is komt maar moeizaam iets op. Zo zetten Wij de tekenen uiteen voor mensen die dank betuigen"},{"SurahNumber":7,"VerseNumber":59,"Text":"Wij hebben Noeh tot zijn volk gezonden en hij zei: \"Mijn volk! Dient God; jullie hebben geen andere god dan Hem. Ik vrees voor jullie de bestraffing op een geweldige dag"},{"SurahNumber":7,"VerseNumber":60,"Text":"De voornaamsten van zijn volk zeiden: \"Wij zien dat jij in duidelijke dwaling verkeert"},{"SurahNumber":7,"VerseNumber":61,"Text":"Hij zei: \"Mijn volk! Er is in mij geen dwaling, maar ik ben een gezant van de Heer van de wereldbewoners"},{"SurahNumber":7,"VerseNumber":62,"Text":"Ik verkondig jullie de zendingsopdrachten van mijn Heer en ik geef jullie goede raad en van God weet ik wat jullie niet weten"},{"SurahNumber":7,"VerseNumber":63,"Text":"Of zijn jullie verbaasd dat er tot een man uit jullie midden een vermaning van jullie Heer komt opdat hij jullie waarschuwt en opdat jullie godvrezend worden; misschien zal aan jullie barmhartigheid bewezen worden"},{"SurahNumber":7,"VerseNumber":64,"Text":"Maar zij betichtten hem van leugens. Toen redden Wij hem en hen die met hem waren in het schip en lieten Wij hen die Onze tekenen loochenden verdrinken; zij waren een blind volk"},{"SurahNumber":7,"VerseNumber":65,"Text":"En tot de 'Aad [was] hun broeder Hoed [gezonden]. Hij zei: \"Mijn volk! Dient God; jullie hebben geen andere god dan Hem. Zullen jullie niet godvrezend worden"},{"SurahNumber":7,"VerseNumber":66,"Text":"De voornaamsten, zij die uit zijn volk ongelovig waren, zeiden: \"Wij zien dat jij in dwaasheid verkeert en wij menen dat jij tot de leugenaars behoort"},{"SurahNumber":7,"VerseNumber":67,"Text":"Hij zei: \"Mijn volk! Er is in mij geen dwaasheid, maar ik ben een gezant van de Heer van de wereldbewoners"},{"SurahNumber":7,"VerseNumber":68,"Text":"Ik verkondig jullie de zendingsopdrachten van mijn Heer en ik ben voor jullie een betrouwbare raadgever"},{"SurahNumber":7,"VerseNumber":69,"Text":"Of zijn jullie verbaasd dat er tot een man uit jullie midden een vermaning van jullie Heer komt om jullie te waarschuwen? Herinnert jullie, toen Hij jullie na het volk van Noeh tot opvolgers gemaakt had en jullie een beduidend grotere gestalte gegeven had. En gedenkt de weldaden van jullie Heer; misschien zal het jullie welgaan"},{"SurahNumber":7,"VerseNumber":70,"Text":"Zij zeiden: \"Ben jij tot ons gekomen, opdat wij God alleen zullen dienen en wat onze vaderen dienden verlaten? Breng wat jij ons aanzegt als jij tot hen die gelijk hebben behoort"},{"SurahNumber":7,"VerseNumber":71,"Text":"Hij zei: \"Er zal jullie gruwel en toorn van jullie Heer overvallen. Willen jullie dan met mij twisten over namen die jullie en jullie vaderen gegeven hebben, waarvoor God geen enkele machtiging had neergezonden? Wacht maar af; ik zal met jullie afwachten"},{"SurahNumber":7,"VerseNumber":72,"Text":"Toen redden Wij hem en hen die met hem waren door barmhartigheid van Ons en tot de laatste toe velden Wij hen die Onze tekenen loochenden en die niet gelovig waren"},{"SurahNumber":7,"VerseNumber":73,"Text":"En tot de Thamoed [was] hun broeder Salih [gezonden]. Hij zei: \"Mijn volk! Dient God; jullie hebben geen andere god dan Hem. Tot jullie is een duidelijk bewijs van jullie Heer gekomen. Dit is Gods kameelmerrie; voor jullie een teken. Laat haar eten op Gods aarde en treft haar niet met kwaad, want dan zal een pijnlijke bestraffing jullie grijpen"},{"SurahNumber":7,"VerseNumber":74,"Text":"En herinnert jullie, toen Hij jullie tot opvolgers maakte na de 'Aad. En Hij heeft jullie plaatsen aangewezen op de aarde om op haar vlakten jullie kastelen in te nemen en om de bergen tot huizen te behouwen. En gedenkt de weldaden van jullie Heer en veroorzaakt geen ellende door op de aarde verderf te zaaien"},{"SurahNumber":7,"VerseNumber":75,"Text":"De voornaamsten, zij die uit zijn volk hoogmoedig waren, zeiden tot hen die onderdrukt werden, tot hen die uit hun midden gelovig waren: \"Weten jullie dat Salih een gezondene van zijn Heer is?\" Zij zeiden: \"Wij geloven zeker wel in dat waarmee hij gezonden is"},{"SurahNumber":7,"VerseNumber":76,"Text":"Zij die hoogmoedig waren zeiden: \"Wij hechten geen geloof aan wat jullie geloven"},{"SurahNumber":7,"VerseNumber":77,"Text":"Zij sneden toen de hielpezen van de kameelmerrie door en minachtten het bevel van hun Heer en zij zeiden: \"O Salih, breng wat jij ons aanzegt, als jij tot de gezondenen behoort"},{"SurahNumber":7,"VerseNumber":78,"Text":"Toen greep de aardbeving hen en lagen zij 's morgens in hun woning dood op de grond"},{"SurahNumber":7,"VerseNumber":79,"Text":"Toen keerde hij zich van hen af en zei: \"Mijn volk! Ik had jullie toch de zendingsopdracht van mijn Heer verkondigd en jullie goede raad gegeven, maar jullie beminnen de raadgevers niet"},{"SurahNumber":7,"VerseNumber":80,"Text":"En Loet, toen hij tot zijn volk zei: \"Zullen jullie een gruweldaad begaan die nog niemand van de wereldbewoners vóór jullie heeft begaan"},{"SurahNumber":7,"VerseNumber":81,"Text":"Jullie komen vol begeerte tot mannen in plaats van tot vrouwen. Ja, jullie zijn overmatige mensen"},{"SurahNumber":7,"VerseNumber":82,"Text":"Het antwoord van zijn volk was slechts dat zij zeiden: \"Verdrijf hen uit jullie stad, want zij zijn mensen die zich rein houden"},{"SurahNumber":7,"VerseNumber":83,"Text":"Toen redden Wij hem en zijn familie, behalve zijn vrouw; zij behoorde tot hen die achterbleven"},{"SurahNumber":7,"VerseNumber":84,"Text":"En Wij lieten regen op hen vallen. Kijk dan hoe het einde was van de boosdoeners"},{"SurahNumber":7,"VerseNumber":85,"Text":"En tot de Madjan [was] hun broeder Sjoe'aib [gezonden]. Hij zei: \"Mijn volk! Dient God; jullie hebben geen andere god dan Hem. Tot jullie is een duidelijk bewijs van jullie Heer gekomen. Geeft volle maat en gewicht en doe de mensen niet te kort in de dingen die van hen zijn en brengt geen verderf op de aarde, nadat zij in orde gemaakt is. Dat is beter voor jullie als jullie gelovig zijn"},{"SurahNumber":7,"VerseNumber":86,"Text":"Ligt niet op elke weg op de loer om te dreigen en om Gods weg voor hen die in Hem geloven te versperren en te verlangen dat het een kronkelweg is. En herinnert jullie, toen jullie weinig waren en Hij maakte dat jullie veel werden en kijkt hoe het einde was van de verderfbrengers"},{"SurahNumber":7,"VerseNumber":87,"Text":"En als een groep van jullie gelooft in dat waarmee ik gezonden ben en een groep niet gelooft, weest dan geduldig totdat God tussen ons oordeelt, want Hij is de beste van hen die oordelen"}]}