{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Пречист е Онзи, Който пренесе Своя раб нощем от Свещената джамия до Най-далечната джамия, околностите на която Ние благословихме, за да му покажем от Нашите знамения. Той е Всечуващия, Всезрящия"},{"SurahNumber":17,"VerseNumber":2,"Text":"И дадохме на Муса Писанието, и го сторихме напътствие за синовете на Исраил: “Да не приемате друг покровител освен Мен"},{"SurahNumber":17,"VerseNumber":3,"Text":"о, потомство на онези, които пренесохме заедно с Нух!” Той бе признателен раб"},{"SurahNumber":17,"VerseNumber":4,"Text":"Предрекохме Ние на синовете на Исраил в Писанието: “Ще рушите по земята два пъти и ще потискате с огромен гнет.”"},{"SurahNumber":17,"VerseNumber":5,"Text":"И когато настъпи обещаното за първото от двете, изпратихме срещу вас Наши раби, които имаха огромна мощ, и ви издириха сред домовете. И това обещание бе изпълнено"},{"SurahNumber":17,"VerseNumber":6,"Text":"После ви дадохме надмощие над тях и ви подпомогнахме с имоти и синове, и ви отредихме повече воинска сила"},{"SurahNumber":17,"VerseNumber":7,"Text":"Ако благодетелствате, за себе си благодетелствате, а ако вършите зло, то пак е за вас. И когато настъпи обещаното за втория път - [изпратихме други], за да ви унижат и да влязат в храма, както влязоха там първия път, и съвсем да унищожат онова, което надвиха"},{"SurahNumber":17,"VerseNumber":8,"Text":"Може вашият Господ да ви помилва. И ако вие повторите, и Ние ще повторим. И сторихме Ада затвор за неверниците"},{"SurahNumber":17,"VerseNumber":9,"Text":"Този Коран напътва към най-правото и благовества вярващите, които вършат праведни дела, че ще имат огромна награда"},{"SurahNumber":17,"VerseNumber":10,"Text":"и че за онези, които не вярват в отвъдния живот, сме приготвили болезнено мъчение"},{"SurahNumber":17,"VerseNumber":11,"Text":"Човек зове злото, както зове и доброто. Човек е припрян"},{"SurahNumber":17,"VerseNumber":12,"Text":"И сторихме нощта и деня две знамения. И изтриваме знака на нощта, и сторваме осветяващ знака на деня, за да търсите благодат от вашия Господ и за да знаете броя на годините, и изчислението. И всяко нещо разяснихме подробно"},{"SurahNumber":17,"VerseNumber":13,"Text":"И привързахме делата на всеки човек към неговата шия. И в Деня на възкресението ще му извадим книга, която той ще намери разтворена"},{"SurahNumber":17,"VerseNumber":14,"Text":"“Чети своята книга! Достатъчен си Днес да направиш равносметка за себе си.”"},{"SurahNumber":17,"VerseNumber":15,"Text":"Който се е напътил, за себе си се напътва, а който се е заблудил, в свой ущърб се заблуждава. Никой съгрешил не ще носи греха на друг. И не наказвахме, докато не проводехме пратеник"},{"SurahNumber":17,"VerseNumber":16,"Text":"И ако пожелаем да изтребим селище, повеляваме на живеещите в охолство там [да се смирят], а те престъпват. Тогава се сбъдва срещу него словото и напълно го опустошаваме"},{"SurahNumber":17,"VerseNumber":17,"Text":"И колко поколения погубихме след Нух! Достатъчен е твоят Господ - сведущ и всезрящ за греховете на Своите раби"},{"SurahNumber":17,"VerseNumber":18,"Text":"Който възжелае преходното, в него му ускоряваме каквото пожелаем за когото поискаме. После му отреждаме Ада, там ще гори порицаван, прокуден"},{"SurahNumber":17,"VerseNumber":19,"Text":"А който възжелае отвъдния живот и както подобава се старае за него, вярвайки - на тези старанието им ще се отплати"},{"SurahNumber":17,"VerseNumber":20,"Text":"За всички набавяме - и за тези, и за онези - от дара на твоя Господ. Дарът на твоя Господ не е възбранен"},{"SurahNumber":17,"VerseNumber":21,"Text":"Виж как предпочетохме едни над други, а отвъдният живот е по-велик по степени и по-велик за предпочитание"},{"SurahNumber":17,"VerseNumber":22,"Text":"И не взимай друг за Бог заедно с Аллах, та да не се окажеш порицаван, унизен"},{"SurahNumber":17,"VerseNumber":23,"Text":"И повели твоят Господ да не служите другиму освен Нему, и към родителите - добрина! Ако единият от тях или и двамата достигнат старостта при теб, не им казвай: “Уф!” и не ги навиквай, а им казвай ласкави слова"},{"SurahNumber":17,"VerseNumber":24,"Text":"И от милосърдие спусни за тях крилото на смирението и кажи: “Господи мой, помилвай ги, както и те ме отгледаха от малък!”"},{"SurahNumber":17,"VerseNumber":25,"Text":"Вашият Господ най-добре знае какво е в душите ви. Ако сте праведни, на разкайващите се Той опрощава"},{"SurahNumber":17,"VerseNumber":26,"Text":"И отдай на роднината правото му, и на нуждаещия се, и на пътника [в неволя], но не пилей с прахосничество"},{"SurahNumber":17,"VerseNumber":27,"Text":"Прахосниците са братя на сатаната. Сатаната към своя Господ е голям неблагодарник"},{"SurahNumber":17,"VerseNumber":28,"Text":"И ако се отдалечиш от тях, търсейки от своя Господ милост, на която се надяваш, кажи им поне блага дума"},{"SurahNumber":17,"VerseNumber":29,"Text":"И не сторвай ръката ти да е прикована към шията [в скъперничество], и не я разтваряй всецяло, та да не станеш упрекван, безпомощен"},{"SurahNumber":17,"VerseNumber":30,"Text":"Твоят Господ увеличава препитанието за когото пожелае и Той го намалява. За Своите раби Той е сведущ, всезрящ"},{"SurahNumber":17,"VerseNumber":31,"Text":"И не убивайте децата си поради страх от бедност! Ние храним и тях, и вас. Убиването им е голям грях"},{"SurahNumber":17,"VerseNumber":32,"Text":"И не пристъпвайте към прелюбодеянието! То е непристойност и е злочест път"},{"SurahNumber":17,"VerseNumber":33,"Text":"И не убивайте човек - Аллах е възбранил това, освен по право! А който бъде убит с гнет, Ние даваме власт на неговия наследник, но да не прекалява в убиването! На него се дава подкрепа"},{"SurahNumber":17,"VerseNumber":34,"Text":"И не пристъпвайте към имота на сирака, освен с добронамереност, докато не достигне зрелост! И изпълнявайте обета! За обета се носи отговорност"},{"SurahNumber":17,"VerseNumber":35,"Text":"И изпълвайте мярката, когато мерите, и претегляйте с точни везни! Това е най-доброто и най-хубавото за изход"},{"SurahNumber":17,"VerseNumber":36,"Text":"И не следвай онова, което не знаеш! И слухът, и зрението, и сърцето - за всички тях ще бъде питано"},{"SurahNumber":17,"VerseNumber":37,"Text":"И не върви по земята с надменност! Ти нито ще пробиеш земята, нито ще се въздигнеш колкото планините"},{"SurahNumber":17,"VerseNumber":38,"Text":"Лошото във всичко това е омразно при твоя Господ"},{"SurahNumber":17,"VerseNumber":39,"Text":"Това е от мъдростта, която твоят Господ ти разкри. И не взимай друг за бог заедно с Аллах, та да не бъдеш хвърлен в Ада упрекван, прокуден"},{"SurahNumber":17,"VerseNumber":40,"Text":"Нима [о, съдружаващи] вашият Господ е заделил за вас синовете, а за Себе Си е взел дъщери измежду ангелите? Наистина изричате прекомерни думи"},{"SurahNumber":17,"VerseNumber":41,"Text":"И дадохме разяснения в този Коран, за да се поучат, а това им надбави само ненавист"},{"SurahNumber":17,"VerseNumber":42,"Text":"Кажи [о, Мухаммад]: “Ако имаше заедно с Него други богове, както казват, тогава те щяха да търсят път към Владетеля на Трона.”"},{"SurahNumber":17,"VerseNumber":43,"Text":"Пречист е Той и е много високо, превисоко над онова, което говорят"},{"SurahNumber":17,"VerseNumber":44,"Text":"Прославят Го седемте небеса и земята, и всичко по тях. И няма нищо, което да не прославя Неговата възхвала. Ала вие не разбирате прославата им. Той е всеблаг, опрощаващ"},{"SurahNumber":17,"VerseNumber":45,"Text":"И когато четеш Корана, спускаме невидима завеса между теб и онези, които не вярват в отвъдния живот"},{"SurahNumber":17,"VerseNumber":46,"Text":"И сложихме сърцата им в броня, да не го разбират, и в ушите им - глухота. И когато споменаваш в Корана единствено твоя Господ, те обръщат гръб с отвращение"},{"SurahNumber":17,"VerseNumber":47,"Text":"Най-добре Ние знаем какво чуват, когато те слушат [скришом] и когато си шепнат, когато угнетителите си казват: “Вие следвате само един омагьосан мъж.”"},{"SurahNumber":17,"VerseNumber":48,"Text":"Виж как те уподобиха и се заблудиха, и вече са неспособни да намерят пътя"},{"SurahNumber":17,"VerseNumber":49,"Text":"И казват: “Нима след като станем кости и пръст, нима наистина ще бъдем възкресени в ново творение?”"},{"SurahNumber":17,"VerseNumber":50,"Text":"Кажи: “Дори и да сте камъни или желязо"},{"SurahNumber":17,"VerseNumber":51,"Text":"или творение от нещо, което смятате за велико!” И ще кажат: “Кой ще ни възстанови?” Кажи: “Онзи, Който ви създаде първия път.” И ще поклатят към теб глава и ще рекат: “Кога ще бъде това?” Кажи: “Може и да е скоро.”"},{"SurahNumber":17,"VerseNumber":52,"Text":"Деня, в който Той ще ви позове и ще откликнете на Неговата повеля, и ще мислите, че само малко сте престояли"},{"SurahNumber":17,"VerseNumber":53,"Text":"И кажи на Моите раби да говорят най-хубавото! Сатаната сее раздор между тях. Сатаната е явен враг на човека"},{"SurahNumber":17,"VerseNumber":54,"Text":"Вашият Господ най-добре ви познава. Ако пожелае, ще ви помилва, или ако пожелае, ще ви накаже. И не те изпратихме да бъдеш техен покровител"},{"SurahNumber":17,"VerseNumber":55,"Text":"Твоят Господ най-добре знае всички на небесата и на земята. И предпочетохме едни пророци пред други. И дадохме на Дауд псалми"},{"SurahNumber":17,"VerseNumber":56,"Text":"Кажи: “Позовете онези, които приемате вместо Него, но те нито могат да премахнат бедата от вас, нито да я отклонят.”"},{"SurahNumber":17,"VerseNumber":57,"Text":"Онези, които [съдружаващите] зоват, се стремят да се доберат до своя Господ, кой от тях да бъде най-близо, и се надяват на Неговата милост, и се страхуват от Неговото мъчение. Мъчението на твоя Господ е за опасение"},{"SurahNumber":17,"VerseNumber":58,"Text":"И не ще има селище, което Ние да не сме погубили преди Деня на възкресението, или да не сме измъчвали със сурово мъчение. Всичко това е записано в Книгата-майка"},{"SurahNumber":17,"VerseNumber":59,"Text":"Въздържахме се да изпратим знаменията, само защото предците ги взимаха за лъжа. И дадохме на самудяните камилата - явно знамение, а те го отхвърлиха. И изпращаме знаменията единствено за заплаха"},{"SurahNumber":17,"VerseNumber":60,"Text":"И ти казахме: “Твоят Господ обгражда хората.” И сторихме видението, което ти показахме, и прокълнатото дърво в Корана, само за изпитание на хората. И ги заплашваме, но това им надбавя само голямо престъпване"},{"SurahNumber":17,"VerseNumber":61,"Text":"И когато казахме на ангелите: “Сведете чела пред Адам!”, те се поклониха, освен Иблис. Рече: “Нима да се поклоня на този, когото Ти сътвори от глина?”"},{"SurahNumber":17,"VerseNumber":62,"Text":"И рече: “Да Ти покажа ли какъв е този, когото Ти почете повече от мен? Ако ми дадеш отсрочка до Деня на възкресението, аз непременно ще завладея неговото потомство, освен малцина.”"},{"SurahNumber":17,"VerseNumber":63,"Text":"Рече: “Върви! А който от тях те последва, възмездието ви е Адът - обилно възмездие"},{"SurahNumber":17,"VerseNumber":64,"Text":"И подбуждай с твоя глас когото можеш от тях, и ги призовавай с конниците и пехотинците си, и поделяй с тях имотите и децата, и им обещавай!” Но сатаната им обещава само измама"},{"SurahNumber":17,"VerseNumber":65,"Text":"“Над Моите раби ти нямаш власт. И достатъчен е твоят Господ за покровител.”"},{"SurahNumber":17,"VerseNumber":66,"Text":"Вашият Господ е, Който придвижва за вас корабите в морето, за да търсите от Неговата благодат. Той е милосърден към вас"},{"SurahNumber":17,"VerseNumber":67,"Text":"И когато ви засегне беда в морето, онези, които зовете, изчезват, освен Него. А когато Той ви изведе на сушата, вие се извръщате. Човекът е неблагодарник"},{"SurahNumber":17,"VerseNumber":68,"Text":"Имате ли сигурност, че Той не ще накара сушата да ви погълне, или че не ще изпрати срещу вас ураган от камъни? После не ще намерите за себе си покровител"},{"SurahNumber":17,"VerseNumber":69,"Text":"Или имате сигурност, че Той не ще ви върне там повторно, и не ще изпрати срещу вас ломящ вятър, та да ви издави заради вашето неверие? После не ще си намерите в това помощник срещу Нас"},{"SurahNumber":17,"VerseNumber":70,"Text":"И почетохме Ние синовете на Адам, и ги пренасяме по сушата и морето, и им даваме от благата. И ги предпочетохме да превъзхождат повечето от онези, които сътворихме"},{"SurahNumber":17,"VerseNumber":71,"Text":"В Деня ще позовем всички хора с техните водители. Онези, чиято книга е подадена в десницата им, ще четат [с доволство] книгата си и не ще бъдат угнетени дори с влакънце от фурма"},{"SurahNumber":17,"VerseNumber":72,"Text":"А който на този свят е сляп, той ще бъде сляп и в отвъдния, и ще бъде най-заблудения за пътя"},{"SurahNumber":17,"VerseNumber":73,"Text":"И се домогваха да те отклонят от онова, което ти разкрихме [о, Мухаммад], за да измислиш за Нас друго, и тогава щяха да те вземат за приятел"},{"SurahNumber":17,"VerseNumber":74,"Text":"И ако не те бяхме Ние подкрепили, за малко щеше да склониш към тях"},{"SurahNumber":17,"VerseNumber":75,"Text":"Тогава щяхме да те накараме двойно да вкусиш [мъчението на] живота и двойно - на смъртта. После не ще си намериш помощник срещу Нас"},{"SurahNumber":17,"VerseNumber":76,"Text":"И се домогваха да напуснеш земята [на Мека], за да те прогонят оттам. Тогава и те щяха да останат само малко след теб"},{"SurahNumber":17,"VerseNumber":77,"Text":"Такъв бе обичаят спрямо Нашите пратеници, които изпратихме преди теб... И не ще откриеш промяна в Нашия обичай"},{"SurahNumber":17,"VerseNumber":78,"Text":"Отслужвай молитвите от захождането на слънцето до мрака на нощта, и утринната молитва! Утринната молитва се засвидетелства"},{"SurahNumber":17,"VerseNumber":79,"Text":"И в част от нощта бодърствай с [молитва] допълнително за теб. Твоят Господ ще те въздигне на похвално място"},{"SurahNumber":17,"VerseNumber":80,"Text":"Кажи: “Господи мой, въведи ме с достойнство и ме изведи с достойнство! И дай ми за подкрепа власт от Теб!”"},{"SurahNumber":17,"VerseNumber":81,"Text":"И кажи: “Дойде истината и погина лъжата. Несъмнено лъжата погива.”"},{"SurahNumber":17,"VerseNumber":82,"Text":"И низпославаме в Корана това, което е изцеление и милост за вярващите, а на угнетителите той надбавя само загуба"},{"SurahNumber":17,"VerseNumber":83,"Text":"И когато дадем благодат на човек, той се извръща и се отдалечава по своя си път. А когато го засегне злото, той потъва в отчаяние"},{"SurahNumber":17,"VerseNumber":84,"Text":"Кажи: “Всеки постъпва по свой начин. Но вашият Господ най-добре знае кой е на по-прав път.”"},{"SurahNumber":17,"VerseNumber":85,"Text":"И те питат за духа. Кажи: “Духът е от делото на моя Господ и ви е дадено само малко от знанието.”"},{"SurahNumber":17,"VerseNumber":86,"Text":"И ако пожелаем, Ние ще отнемем онова, което ти разкрихме - после не ще си намериш покровител срещу Нас"},{"SurahNumber":17,"VerseNumber":87,"Text":"но само по милост от твоя Господ [не ще го отнемем]. Наистина благодатта Му към теб е голяма"},{"SurahNumber":17,"VerseNumber":88,"Text":"Кажи: “И да се съберат хората и джиновете, за да създадат подобен на този Коран, те не ще създадат такъв подобен, дори един на друг да си помагат.”"},{"SurahNumber":17,"VerseNumber":89,"Text":"И разяснихме за хората всякакви примери в този Коран. А повечето хора се противят само от неверие"},{"SurahNumber":17,"VerseNumber":90,"Text":"И казаха: “Не ще ти повярваме, докато не направиш да бликне за нас извор от земята"},{"SurahNumber":17,"VerseNumber":91,"Text":"или да имаш градина с палми и грозде, и да направиш да бликнат сред нея реки в изобилие"},{"SurahNumber":17,"VerseNumber":92,"Text":"или да направиш небето да падне - както твърдиш - върху нас на отломки, или да доведеш насреща ни Аллах и ангелите"},{"SurahNumber":17,"VerseNumber":93,"Text":"или да имаш дом от злато, или да се възкачиш на небето. И не ще повярваме на твоето възкачване, докато не ни свалиш книга, която да прочетем.” Кажи [о, Мухаммад]: “Пречист е моят Господ! Не съм ли само един човек-пратеник?”"},{"SurahNumber":17,"VerseNumber":94,"Text":"И пречеше на хората да повярват, когато им се яви напътствието, само това, че казваха: “Нима Аллах ни проводи човек-пратеник?”"},{"SurahNumber":17,"VerseNumber":95,"Text":"Кажи: “Ако имаше на земята ангели, които да ходят спокойно, щяхме да им свалим от небето ангел-пратеник.”"},{"SurahNumber":17,"VerseNumber":96,"Text":"Кажи: “Достатъчен е Аллах за свидетел между мен и вас. Той за Своите раби е сведущ, всезрящ.”"},{"SurahNumber":17,"VerseNumber":97,"Text":"Когото Аллах напъти, той е на правия път, а когото остави в заблуда - не ще намериш за тях защитници освен Него. И ще ги съберем в Деня на възкресението по очи - слепи, неми и глухи. Мястото им е Адът. Всякога, щом позагасне, ще им добавяме пламъци"},{"SurahNumber":17,"VerseNumber":98,"Text":"Това е тяхното възмездие, защото не повярваха в Нашите знамения и казваха: “Нима след като станем кости и пръст, нима наистина ще бъдем възкресени в ново творение?”"},{"SurahNumber":17,"VerseNumber":99,"Text":"Нима не виждат, че Аллах, Който сътвори небесата и земята, е способен да сътвори и подобни на тях? И отреди им срок, за който няма съмнение. А угнетителите се възпротивяват само от неверие"},{"SurahNumber":17,"VerseNumber":100,"Text":"Кажи: “Дори да притежавахте съкровищниците с милостта на моя Господ, и тогава щеше да ви се свиди поради страх от [тяхното] изчерпване. Човекът е скъперник.”"},{"SurahNumber":17,"VerseNumber":101,"Text":"И вече дадохме на Муса девет ясни знамения. И питай [о, Мухаммад] синовете на Исраил как той дойде при тях и Фараонът му рече: “Мисля, о, Муса, че наистина си омагьосан.”"},{"SurahNumber":17,"VerseNumber":102,"Text":"Рече [Муса]: “Ти вече узна, че тези [знамения] ги низпосла като явни доводи не друг, а Господът на небесата и на земята. И мисля, о, Фараоне, че наистина ти си погубен.”"},{"SurahNumber":17,"VerseNumber":103,"Text":"И искаше да ги прогони от Земята [на Египет]. И издавихме него и всички заедно с него"},{"SurahNumber":17,"VerseNumber":104,"Text":"И рекохме след него на синовете на Исраил: “Обитавайте земята и когато настъпи обещаното за отвъдния живот, ще ви доведем стълпени.”"},{"SurahNumber":17,"VerseNumber":105,"Text":"С истината го низпослахме [Корана], с истината бе низпослан. И те изпратихме Ние [о, Мухаммад] само като благовестител и предупредител"},{"SurahNumber":17,"VerseNumber":106,"Text":"Ние разделихме Корана на части, за да го четеш пред хората бавно. И го низпослахме постепенно"},{"SurahNumber":17,"VerseNumber":107,"Text":"Кажи: “И да вярвате в него, и да не вярвате, дарените със знанието преди него покорно свеждат чела до земята в суджуд, когато им бъде четен"},{"SurahNumber":17,"VerseNumber":108,"Text":"И казват: “Пречист е нашият Господ! Обещанието на нашия Господ наистина се изпълни.”"},{"SurahNumber":17,"VerseNumber":109,"Text":"И покорно свеждат чела до земята, плачейки, и им надбавя той смирение"},{"SurahNumber":17,"VerseNumber":110,"Text":"Кажи: “Зовете [Го] Аллах или зовете [Го] Всемилостивия! Както и да [Го] зовете, Негови са Най-прекрасните имена. И не отслужвай гръмогласно своята молитва, нито я шепни, а потърси среден път в това!”"},{"SurahNumber":17,"VerseNumber":111,"Text":"И кажи: “Слава на Аллах, Който не се е сдобивал със син и не е имал съдружник във владението, и не е имал помощник срещу безсилието. И Го прославяй с възвеличаване"},{"SurahNumber":18,"VerseNumber":1,"Text":"Слава на Аллах, Който низпосла на Своя раб Книгата и не стори в нея изопачение"},{"SurahNumber":18,"VerseNumber":2,"Text":"Достоверна - да предупреждава за сурово мъчение от Него и да благовества вярващите, които вършат праведни дела, че за тях ще има добра награда [в Рая]"},{"SurahNumber":18,"VerseNumber":3,"Text":"там ще останат вечно"},{"SurahNumber":18,"VerseNumber":4,"Text":"И да предупреждава онези, които казват: “Аллах се сдоби със син.”"},{"SurahNumber":18,"VerseNumber":5,"Text":"Нито те имат знание за това, нито предците им. Голяма дума излиза от устата им. Те не изричат друго освен само лъжа"},{"SurahNumber":18,"VerseNumber":6,"Text":"Не погубвай себе си от скръб по тях [о, Мухаммад], ако не повярват в това послание"},{"SurahNumber":18,"VerseNumber":7,"Text":"Ние сторихме това, което е на земята, да е нейна украса, за да ги изпитаме кой от тях е по-добър по деяние"},{"SurahNumber":18,"VerseNumber":8,"Text":"И ще превърнем Ние това, което е на нея, в безплодна пръст"},{"SurahNumber":18,"VerseNumber":9,"Text":"Нима смяташ, че [историята на] хората от пещерата и ар-Раким е някакво чудо сред Нашите знамения"},{"SurahNumber":18,"VerseNumber":10,"Text":"Когато младежите се приютиха в пещерата и рекоха: “Господи наш, дай ни милосърдие от Теб и ни приготви напътствие за нашето дело!”"},{"SurahNumber":18,"VerseNumber":11,"Text":"И запечатахме ушите им в пещерата години наред"},{"SurahNumber":18,"VerseNumber":12,"Text":"После ги събудихме, за да отличим коя от двете групи ще пресметне какъв срок са прекарали"},{"SurahNumber":18,"VerseNumber":13,"Text":"Разказваме ти Ние [о, Мухаммад] вестта за тях с истината. Бяха младежи, вярващи в своя Господ, и още повече ги напътихме"},{"SurahNumber":18,"VerseNumber":14,"Text":"И укрепихме сърцата им, когато се възправиха и казаха: “Нашият Господ е Господът на небесата и на земята. Ние не ще зовем друг Бог освен Него. Иначе ще сме изрекли голяма лъжа"},{"SurahNumber":18,"VerseNumber":15,"Text":"Тези хора от нашия народ приеха други богове освен Него. Защо не донесат явен довод за тях? И кой е по-голям угнетител от онзи, който измисля лъжа за Аллах?”"},{"SurahNumber":18,"VerseNumber":16,"Text":"[Един от тях скришом каза]: “Щом вие се отвръщате от тях и от онова, на което служат вместо на Аллах, приютете се в пещерата! Вашият Господ ще разстеле за вас от Своята милост и ще ви приготви подкрепа за вашето дело.”"},{"SurahNumber":18,"VerseNumber":17,"Text":"И виждаш слънцето, когато изгрява, да се отклонява отдясно на пещерата им, и когато залязва, да ги отминава отляво, както са насред нея. Това е от знаменията на Аллах. Когото Аллах напътва, той е напътеният, а когото оставя в заблуда, не ще намериш за него покровител да го води"},{"SurahNumber":18,"VerseNumber":18,"Text":"И ги смяташ за будни, а те са в дрямка и Ние ги обръщаме надясно и наляво. И кучето им е проснало лапи на входа. Съзреш ли ги, ще се отвърнеш от тях в бяг и ще се изпълниш с ужас"},{"SurahNumber":18,"VerseNumber":19,"Text":"И така ги събудихме, за да се питат помежду си. Един от тях рече: “Колко време прекарахте [в пещерата]?” Рекоха: “Прекарахме ден или част от деня.” Рекоха: “Вашият Господ най-добре знае колко прекарахте. Сега изпратете някого от вас с тези ваши монети до града и нека види там коя храна е най-чиста, и да ви донесе от нея за препитание! И да е внимателен, и да не ви издаде на никого"},{"SurahNumber":18,"VerseNumber":20,"Text":"Ако се натъкнат на вас, ще ви пребият с камъни или ще ви върнат към тяхната вяра, и тогава никога не ще сполучите.”"},{"SurahNumber":18,"VerseNumber":21,"Text":"Така осведомихме [хората] за тях, за да знаят, че обещанието на Аллах е истинно и няма съмнение за Часа. Когато [хората] заспориха помежду си за тях, едни рекоха: “Постройте над тях постройка! Техният Господ най-добре ги знае.” А онези, които надвиха в спора, казаха: “Да направим храм над тях!”"},{"SurahNumber":18,"VerseNumber":22,"Text":"Ще кажат [някои]: “Трима са, четвъртото е кучето им.”. И ще кажат [други]: “Петима са, шестото е кучето им.” - в догадка за неведомото. И ще кажат [още]: “Седем са, осмото е кучето им.”. Кажи [о, Мухаммад]: “Моят Господ най-добре знае техния брой. Знаят това само малцина.” И не спори относно тях, освен за ясно казаното! И не се допитвай за тях до никого"},{"SurahNumber":18,"VerseNumber":23,"Text":"И за нищо не казвай: “Ще свърша това утре.”"},{"SurahNumber":18,"VerseNumber":24,"Text":"[без да добавиш]: “Само ако Аллах пожелае.” И спомни си твоя Господ, ако забравиш, и кажи: “Дано моят Господ ме насочи още по-близо до правия път!”"},{"SurahNumber":18,"VerseNumber":25,"Text":"И прекарали в пещерата си триста години и още девет"},{"SurahNumber":18,"VerseNumber":26,"Text":"Кажи: “Аллах най-добре знае колко са прекарали. Негово е неведомото на небесата и на земята. Как добре Той [всичко] вижда и чува! Нямат те друг покровител освен Него. В Неговото владение никой не Му е съдружник.”"},{"SurahNumber":18,"VerseNumber":27,"Text":"И чети [о, Мухаммад] онова, което ти бе разкрито от Книгата на твоя Господ! Никой не ще подмени Неговите Слова и не ще намериш убежище при друг освен при Него"},{"SurahNumber":18,"VerseNumber":28,"Text":"И бъди търпелив заедно с онези, които зоват своя Господ сутрин и вечер, искайки Неговия Лик! И не отмествай очи от тях, възжелавайки украсата на земния живот, и не се подчинявай на онзи, чието сърце оставяме да нехае за Нашето споменаване, и той следва страстите си, и делото му е погубено"},{"SurahNumber":18,"VerseNumber":29,"Text":"И кажи: “Истината е от вашия Господ. Който желае, да вярва, а който желае, да остане неверник! Ние приготвихме за угнетителите Огъня, загражденията на който ги обкръжават. И ако викнат за помощ, ще им се помогне с вода като разтопен метал, която изпича лицата. Колко гнусно е такова питие и колко лошо място е там за отсядане"},{"SurahNumber":18,"VerseNumber":30,"Text":"Които вярват и вършат праведни дела - Ние не ще погубим наградата на никой благодетелен"},{"SurahNumber":18,"VerseNumber":31,"Text":"За тези са градините на Адн, сред които реки текат. Ще носят там украшения - гривни от злато, и ще са облечени в зелени одежди от коприна и брокат, облегнати там на престоли. Колко хубаво е за въздаяние и колко прекрасно място е там за отсядане"},{"SurahNumber":18,"VerseNumber":32,"Text":"И им дай пример с двама мъже. Направихме за единия от тях две градини с грозде, които обградихме с палми, и пръснахме помежду им посеви"},{"SurahNumber":18,"VerseNumber":33,"Text":"И двете градини даряваха своите плодове, без да се погуби нищо от тях. И сторихме река да бликне през двете"},{"SurahNumber":18,"VerseNumber":34,"Text":"И имаше той плодове, и каза на своя другар, говорейки с него: “Аз имам по-голямо богатство от теб и повече хора!”"},{"SurahNumber":18,"VerseNumber":35,"Text":"И влезе в своята градина, угнетявайки себе си. Каза: “Не мисля, че това някога ще изчезне"},{"SurahNumber":18,"VerseNumber":36,"Text":"И не мисля, че Часът ще настъпи. А дори да бъда върнат при моя Господ, [там] имам по-добро място за връщане, отколкото тук.”"},{"SurahNumber":18,"VerseNumber":37,"Text":"Неговият другар, говорейки с него, му рече: “Нима не вярваш в Онзи, Който те сътвори от пръст, после от частица сперма, после те направи мъж"},{"SurahNumber":18,"VerseNumber":38,"Text":"Ала за мен Той е Аллах, моят Господ, и не съдружавам никого с моя Господ"},{"SurahNumber":18,"VerseNumber":39,"Text":"И защо, когато влезе в своята градина, ти не рече: “Това е, което Аллах пожела. Силата е само от Аллах. Въпреки че ме виждаш с по-малко богатство и деца от теб"},{"SurahNumber":18,"VerseNumber":40,"Text":"моят Господ може да ми даде по-добра от твоята градина и да прати върху нея напаст от небето, та да се окаже тя безплодна пръст"},{"SurahNumber":18,"VerseNumber":41,"Text":"Или водата й да потъне на дъното и ти не ще си в състояние да я издириш.”"},{"SurahNumber":18,"VerseNumber":42,"Text":"И плодовете му бяха погубени, и започна той да кърши ръце по онова, което е похарчил за нея, а тя е рухнала до основи. И рече: “О, да не бях съдружавал никого с моя Господ!”"},{"SurahNumber":18,"VerseNumber":43,"Text":"И нямаше той хора, които да го защитят от Аллах, нито сам се защити"},{"SurahNumber":18,"VerseNumber":44,"Text":"Там закрилата е от Аллах, Истинния. При Него е най-доброто въздаяние и при Него е най-добрият завършек"},{"SurahNumber":18,"VerseNumber":45,"Text":"И им дай за пример земния живот, подобен на вода, която сме излели от небето и с нея изникват растенията по земята, после изсъхват и ветровете ги разпиляват. Аллах за всяко нещо има сила"},{"SurahNumber":18,"VerseNumber":46,"Text":"Имотите и децата са украсата на земния живот, но непреходните праведни дела са най-доброто за въздаяние при твоя Господ и са най-доброто за надежда"},{"SurahNumber":18,"VerseNumber":47,"Text":"[Помнете] Деня, в който ще раздвижим планините и ще видиш земята оголена, и ще ги съберем [тварите], и не ще пропуснем никого от тях"},{"SurahNumber":18,"VerseNumber":48,"Text":"И ще бъдат представени на твоя Господ в редици: “Ето, дойдохте при Нас, както ви сътворихме първия път. А твърдяхте, че Ние никога не ще ви срещнем.”"},{"SurahNumber":18,"VerseNumber":49,"Text":"И ще бъде изложена книгата [на делата]. Тогава ще видиш престъпниците в уплах от онова, което е в нея, и ще кажат: “О, горко ни!” Каква е тази книга, която не пропуска нищо, нито малко, нито голямо, без да го пресметне?” И ще намерят пред себе си всичко, което са вършили. Твоят Господ никого не угнетява"},{"SurahNumber":18,"VerseNumber":50,"Text":"И когато рекохме на ангелите: “Сведете чела пред Адам!”, те се поклониха, освен Иблис. Той бе от джиновете и не послуша повелята на своя Господ. Нима него и потомството му ще приемете за покровители вместо Мен, а те са ваш враг? Колко лоша е за угнетителите тази замяна"},{"SurahNumber":18,"VerseNumber":51,"Text":"Не ги сторих Аз свидетели при сътворяването на небесата и на земята, нито при сътворяването на тях самите, нито приемам Аз заблуждаващите за помощници"},{"SurahNumber":18,"VerseNumber":52,"Text":"В Деня, когато Той ще каже: “Призовете Моите съдружници, за които твърдяхте!”... И ще ги призоват, но не ще им откликнат. И ще сторим помежду им пропаст"},{"SurahNumber":18,"VerseNumber":53,"Text":"И щом престъпниците видят Огъня, ще се убедят, че ще попаднат в него. И не ще намерят избавление оттам"},{"SurahNumber":18,"VerseNumber":54,"Text":"И вече разяснихме за хората всякакви примери в този Коран. Но най-много от всичко друго човек оспорва"},{"SurahNumber":18,"VerseNumber":55,"Text":"И какво пречи на хората да повярват, когато им се яви напътствието, и да молят своя Господ за опрощение, или трябва да ги сполети съдбата на предците, или да дойде мъчението насреща им"},{"SurahNumber":18,"VerseNumber":56,"Text":"Изпращаме Ние пратениците само като благовестители и предупредители. И се стремят неверниците чрез лъжата да заличат истината. И взимат на присмех Моите знамения и онова, с което бяха предупреждавани"},{"SurahNumber":18,"VerseNumber":57,"Text":"И кой е по-голям угнетител от онзи, комуто бяха напомнени знаменията на неговия Господ, а той се отдръпна от тях и забрави какво е сторил с ръцете си преди? Ние сложихме сърцата им в броня, за да не го разбират [- Корана], а в ушите им - глухота. Дори да ги призовеш към напътствието [о, Мухаммад], и тогава никога не ще застанат на правия път"},{"SurahNumber":18,"VerseNumber":58,"Text":"Твоят Господ - Опрощаващия, Владетеля на милосърдието, - ако ги накажеше за онова, което са придобили, щеше да им ускори мъчението. Ала за тях има определено време и не ще намерят убежище от него"},{"SurahNumber":18,"VerseNumber":59,"Text":"Погубихме Ние тези селища, когато угнетяваха, и сторихме за тяхната гибел определено време"},{"SurahNumber":18,"VerseNumber":60,"Text":"И каза Муса на своя слуга: “Не ще спра, додето не стигна мястото, където се събират двете морета, дори да продължа с години.”"},{"SurahNumber":18,"VerseNumber":61,"Text":"И когато стигнаха мястото, където двете се събират, забравиха своята риба и тя пое пътя си, порейки морето"},{"SurahNumber":18,"VerseNumber":62,"Text":"И когато се отдалечиха, той рече на слугата си: “Дай ни [рибата] за нашия обед! Усетихме изтощение от това наше пътуване.”"},{"SurahNumber":18,"VerseNumber":63,"Text":"Рече [слугата]: “Видя ли, когато се приютихме до скалата, забравих рибата. Само сатаната ме накара да забравя за това и да не се сетя. И по чудо тя пое пътя си в морето.”"},{"SurahNumber":18,"VerseNumber":64,"Text":"Рече [Муса]: “Това е, към което се стремяхме.” И се върнаха обратно, следвайки своите дири"},{"SurahNumber":18,"VerseNumber":65,"Text":"И намериха един от Нашите раби, комуто бяхме оказали милост и го бяхме научили на знание от Нас"},{"SurahNumber":18,"VerseNumber":66,"Text":"Муса му рече: “Може ли да те последвам, за да ме научиш на онова, на което си научен за верния път?”"},{"SurahNumber":18,"VerseNumber":67,"Text":"Рече: “Ти не ще можеш да търпиш заедно с мен"},{"SurahNumber":18,"VerseNumber":68,"Text":"И как ще изтърпиш онова, за което нямаш знание?”"},{"SurahNumber":18,"VerseNumber":69,"Text":"Рече [Муса]: “Ще откриеш, ако Аллах желае, че съм търпелив и не ще ти се противопоставя в нищо.”"},{"SurahNumber":18,"VerseNumber":70,"Text":"Рече: “Ако ме последваш, не ме питай за нищо, докато аз сам не ти спомена за него!”"},{"SurahNumber":18,"VerseNumber":71,"Text":"И тогава тръгнаха. Когато се качиха на кораба, [ал-Хидр] го проби. Рече [Муса]: “Нима го проби, за да издавиш пътниците му? Ти извърши нещо недопустимо.”"},{"SurahNumber":18,"VerseNumber":72,"Text":"Рече: “Нали ти казах, че не ще можеш да търпиш заедно с мен?”"},{"SurahNumber":18,"VerseNumber":73,"Text":"Рече: “Не ме упреквай за това, че забравих, и не ме натоварвай с нещо непосилно за мен!”"},{"SurahNumber":18,"VerseNumber":74,"Text":"И пак тръгнаха, додето срещнаха едно момче, и той го уби. Рече [Муса]: “Нима ти уби една чиста душа не за възмездие? Ти извърши нещо скверно.”"}]}