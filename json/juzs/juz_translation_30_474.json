{"Id":474,"LanguageCodes":["yuw"],"Name":"yuw-muhammadbinabdu","Author":"Muhammad Bin Abdul Hamid Silika","Language":"Yau","Description":"Yau","Direction":"ltr","Source":"https://quranenc.com/en/browse/yaw_silika","Translations":[{"SurahNumber":78,"VerseNumber":1,"Text":"Ana akuwusyana ya chichi"},{"SurahNumber":78,"VerseNumber":2,"Text":"Ya abali jekulungwa (ja Kiyama)"},{"SurahNumber":78,"VerseNumber":3,"Text":"Jaakuŵa ŵanganyao pa jalakwejo ali nkutindana"},{"SurahNumber":78,"VerseNumber":4,"Text":"Ngwamba! Sampano chaimanye (isyesyene yakwe)"},{"SurahNumber":78,"VerseNumber":5,"Text":"Soni ngwamba! Sampano chaimanye (isyesyene yakwe)"},{"SurahNumber":78,"VerseNumber":6,"Text":"Ana nganituliŵika litaka kuŵa chakutandika"},{"SurahNumber":78,"VerseNumber":7,"Text":"Matumbi ni kuŵa ichili"},{"SurahNumber":78,"VerseNumber":8,"Text":"Ni tun'gumbile ŵanganyammwe mitundu jiŵili (achalume ni achakongwe)"},{"SurahNumber":78,"VerseNumber":9,"Text":"Soni tuluŵisile lugono lwenu kuŵa kupumula (kwa ilu yenu)"},{"SurahNumber":78,"VerseNumber":10,"Text":"Ni tuchiŵisile chilo kuŵa chiwaalo (pakusiŵilila ilu yenu ni chipi chakwe)"},{"SurahNumber":78,"VerseNumber":11,"Text":"Ni tuuŵisile muusi kuŵa ndema jakupalila"},{"SurahNumber":78,"VerseNumber":12,"Text":"Ni tutaŵile pachanya penu (mawunde) nsano nagaŵili gakulimbangana"},{"SurahNumber":78,"VerseNumber":13,"Text":"Soni tuŵisile (kwalakweko) nyali jaakolela kusyene (lyuŵa)"},{"SurahNumber":78,"VerseNumber":14,"Text":"Ni tutulwisye kuumila m’mawunde gawula mesi gakugwa mwamachili"},{"SurahNumber":78,"VerseNumber":15,"Text":"Kuti tukopochesye mbeju ni mmela"},{"SurahNumber":78,"VerseNumber":16,"Text":"Kwisa soni migunda jetotekane (nyambi sya itela)"},{"SurahNumber":78,"VerseNumber":17,"Text":"Chisimu Lisiku Lyachiilanyo liŵele lyana ndema jakwe jisyesyene"},{"SurahNumber":78,"VerseNumber":18,"Text":"Lisiku lya chiiligombedwa lipenga, mwanti ŵanganyammwe chinchiikanganaga mikutula-mikutula"},{"SurahNumber":78,"VerseNumber":19,"Text":"Ni lichiugulidwa liwunde, mwanti lichiŵa milango-milango"},{"SurahNumber":78,"VerseNumber":20,"Text":"Nombe matumbi gachityosyedwa m’mangwakwe, mwanti gachiŵa lunyisinyisi"},{"SurahNumber":78,"VerseNumber":21,"Text":"Chisimu Jahannama jikuŵa nkwajembecheya (ŵakulemwa)"},{"SurahNumber":78,"VerseNumber":22,"Text":"Kwa ŵakusumba mpika gaŵele malo gakuujila"},{"SurahNumber":78,"VerseNumber":23,"Text":"Tachiŵa nkutama mwalakwemo yaka-yaka"},{"SurahNumber":78,"VerseNumber":24,"Text":"Ngasapasya mwalakwemo kusisimila namuno yakumwa (yakumasya njota)"},{"SurahNumber":78,"VerseNumber":25,"Text":"Ikaŵeje mesi gamasemule nnope ni uwowu"},{"SurahNumber":78,"VerseNumber":26,"Text":"(Kuŵa) malipilo gakulandanila (ni masengo gao)"},{"SurahNumber":78,"VerseNumber":27,"Text":"Chisimu ŵanganyao ŵaliji ali ngaakwembecheya ya chiŵalanjilo"},{"SurahNumber":78,"VerseNumber":28,"Text":"Ni ŵaikaaniile imanyilo Yetu naikanilape"},{"SurahNumber":78,"VerseNumber":29,"Text":"Soni chindu chilichose tuchisunjile paachilemba m’Chitabu"},{"SurahNumber":78,"VerseNumber":30,"Text":"Basi pasyani; mwanti ngatun'jonjechesya (inepe) ikaŵeje ilagasyo (pachanya pa ilagasyo)"},{"SurahNumber":78,"VerseNumber":31,"Text":"Chisimu ŵaoga (wakun’jogopa Allah) akwete kupata malo ga kupunda (ku Mbepo)"},{"SurahNumber":78,"VerseNumber":32,"Text":"Matimbe gana uŵigo ni itela ya zabibu"},{"SurahNumber":78,"VerseNumber":33,"Text":"Ni ŵaali ŵangagwa maŵele ŵakulandana misingu"},{"SurahNumber":78,"VerseNumber":34,"Text":"Kwisa soni ipanda yachigumbalile"},{"SurahNumber":78,"VerseNumber":35,"Text":"Ngasaja kupikana mwalakwemo yangali mate atamuno unami"},{"SurahNumber":78,"VerseNumber":36,"Text":"(Aga ni) malipilo gakuumila kwa Ambuje ŵenu (Allah), ntuuka wakwana"},{"SurahNumber":78,"VerseNumber":37,"Text":"M'mbuje jwa kumawunde ni petaka ni yaili chilikati chakwe, Jwaukoto wejinji. Pangali ŵachachikola machili gakuŵecheta Najo"},{"SurahNumber":78,"VerseNumber":38,"Text":"Lisiku lyatiuchijima Nsimu (Jibulilu) pamo ni Achimalaika m’misela; ngasaŵecheta (jwalijose) ikaŵeje jwatachipedwa lusa ni (Allah) Jwaukoto wejinji, ni tachiŵecheta yakulungamika"},{"SurahNumber":78,"VerseNumber":39,"Text":"Lyele ni Lisiku lyakuonaonape, basi jwaakusaka aliikolochesye chilepe malo gakuujila kwa M'mbujegwe (Allah)"},{"SurahNumber":78,"VerseNumber":40,"Text":"Chisimu Uwwe tukuntetela chilepe ya ilagasyo yakuŵandika. Lisiku lyataachiiwona mundu yagaalongwesye makono gakwe, nitachiŵecheta kafili kuti: “Nkongwene! Bola ningaliji litaka.”"},{"SurahNumber":79,"VerseNumber":1,"Text":"Ngwaalumbila (Achimalaika) ŵaakuchuŵaga (mitima ja makafili) mwamachili"},{"SurahNumber":79,"VerseNumber":2,"Text":"Ngwaalumbila soni (Achimalaika) ŵaakutyosyaga (mitima ja ŵandu ŵakulupilila) mwambolembole"},{"SurahNumber":79,"VerseNumber":3,"Text":"Nguilumbila soni yaying'ambila mwangalechesya (munnengaleenga, mpela Achimalaika ni ndondwa)"},{"SurahNumber":79,"VerseNumber":4,"Text":"Ni ŵaakutendesyana mpikisano (pakwanilisya malamusi ga Allah)"},{"SurahNumber":79,"VerseNumber":5,"Text":"Ni (Achimalaika) ŵaakuŵalaganya malamusi (ga Allah pakugaŵika m’mangwakwe)"},{"SurahNumber":79,"VerseNumber":6,"Text":"Lisiku lyalichigombedwa lipenga lyandanda (lyaliichitenganya chilichose ni kuwa)"},{"SurahNumber":79,"VerseNumber":7,"Text":"Lichilikuichisya lipenga lyaaŵili (yosope yene nikwimuka ni kola umi)"},{"SurahNumber":79,"VerseNumber":8,"Text":"Lyele lisikulyo mitima (jine) jichitetemela ni woga"},{"SurahNumber":79,"VerseNumber":9,"Text":"Meso ga (achinsyene) mitimajo gachiteteŵala"},{"SurahNumber":79,"VerseNumber":10,"Text":"(Makafili) gakasatiji: “Ana uwwe yakuona chachituuchisya mukaŵe ketu kakala (nikuŵa niumi soni)"},{"SurahNumber":79,"VerseNumber":11,"Text":"Kutendaga uwwe tuli maupa gepukuswe-pukuswe?”"},{"SurahNumber":79,"VerseNumber":12,"Text":"Ŵatite (mwachisyawumi ni mwakuchindimbula): “Nakuŵaga kwele kuujilaako kusyene, basi kuchiŵa kuujila kwachasiko (kwangali ukoto kukwetu).”"},{"SurahNumber":79,"VerseNumber":13,"Text":"Chisimu walakweo ni n'gumiilo umpepe"},{"SurahNumber":79,"VerseNumber":14,"Text":"Basi ajile sayi ŵanganyao tachigamba kuona ali pachanya petaka"},{"SurahNumber":79,"VerseNumber":15,"Text":"Ana jinyyiche abali ja Musa"},{"SurahNumber":79,"VerseNumber":16,"Text":"Pandema jaŵam'bilaasile Ambujegwe (Allah) pachiŵata chakutakata (chakuŵilanjikwa) Tuwaa"},{"SurahNumber":79,"VerseNumber":17,"Text":"(Nikuntenda kuti): Jaawulani kwa Firiauna, chisimu jwalakwejo jusumbile mpika"},{"SurahNumber":79,"VerseNumber":18,"Text":"Ni nkajile: “Ana nkusaka kuti n'diiswejesye?”"},{"SurahNumber":79,"VerseNumber":19,"Text":"“Ni nan'jongolele kwa Ambuje ŵenu kuti mwaajogopeje?”"},{"SurahNumber":79,"VerseNumber":20,"Text":"Basi niŵannosisye chisimosimo chekulungwa"},{"SurahNumber":79,"VerseNumber":21,"Text":"Nambo jwaakaaniile nikunyosya"},{"SurahNumber":79,"VerseNumber":22,"Text":"Kaneka jwachitundumalile (chikulupi) aku junankulimbichila (kwasiŵilila ŵandu kwa Allah)"},{"SurahNumber":79,"VerseNumber":23,"Text":"Basi jwaasonganganyisye (asaŵi) nikwaŵilanga (ŵandu)"},{"SurahNumber":79,"VerseNumber":24,"Text":"Ni jwatite: “Une ni nam'mbuje gwenu jwapenani kusyene!”"},{"SurahNumber":79,"VerseNumber":25,"Text":"Basi Allah ni ŵankwembekenye ni ipotesi ligongo lya maloŵe gakwe gambesi ni gandanda"},{"SurahNumber":79,"VerseNumber":26,"Text":"Chisimu mu yalakweyi mwana chaamuko kwa mundu jwaakun'jogopa (Allah)"},{"SurahNumber":79,"VerseNumber":27,"Text":"Ana ŵanganyammwe niŵakusausya nnope kagumbidwe (kenu) kapena liwunde lyaŵalitaŵile"},{"SurahNumber":79,"VerseNumber":28,"Text":"Ŵalinyakwile nsingu wakwe nikulikolosya"},{"SurahNumber":79,"VerseNumber":29,"Text":"Ni ŵachiunichile chilo chakwe (nichipi) nikulikoposya lilanguka lyakwe (muusi)"},{"SurahNumber":79,"VerseNumber":30,"Text":"Nombe litaka panyuma payalakweyo ŵalitandiche"},{"SurahNumber":79,"VerseNumber":31,"Text":"Ŵakopwesye mwalakwemo mesi gakwe ni mopo wakwe"},{"SurahNumber":79,"VerseNumber":32,"Text":"Nombe matumbi ŵagasimiiche"},{"SurahNumber":79,"VerseNumber":33,"Text":"(Kuŵa) yakunsengwasya ŵanganyammwe ni ilango yenu"},{"SurahNumber":79,"VerseNumber":34,"Text":"Basi ndema jaliichiika likungu lyekulungwa nnope (Kiyama)"},{"SurahNumber":79,"VerseNumber":35,"Text":"Lyele lisikulyo mundu tachikumbuchila yaŵapanganyisye"},{"SurahNumber":79,"VerseNumber":36,"Text":"Nombe Moto Waukali wuchiŵichidwa palangulangu kwa nkulola (jwalijose)"},{"SurahNumber":79,"VerseNumber":37,"Text":"Sano mundu jwaŵasumbile mpika"},{"SurahNumber":79,"VerseNumber":38,"Text":"Ni kulongosya umi wa duniya"},{"SurahNumber":79,"VerseNumber":39,"Text":"Chisimu Moto Waukali basi ni liuto lyakwe"},{"SurahNumber":79,"VerseNumber":40,"Text":"Sano jwaakogopa kuti tachija kwima pameso pa Ambujegwe (Allah), nikuwukanyaga ntima ku isako yakusakala"},{"SurahNumber":79,"VerseNumber":41,"Text":"Chisimu Litimbe lya ku Mbepo basi ni liuto lyakwe"},{"SurahNumber":79,"VerseNumber":42,"Text":"Akum'buusya (mmwe Muhammadi ﷺ) ya ndema (jakwichila Kiyama kuti): “Jichiŵa chakachi?”"},{"SurahNumber":79,"VerseNumber":43,"Text":"Mmwe nganinkola umanyilisi wanti nikujitomeka"},{"SurahNumber":79,"VerseNumber":44,"Text":"Kwa Ambuje ŵenupe (Allah) ni kuchipelela kwakwe (kwa umanyilisi wa Kiyama)"},{"SurahNumber":79,"VerseNumber":45,"Text":"Mmwe masengo genu ni kwaatetela ŵaakujijogopa (Kiyamajo)"},{"SurahNumber":79,"VerseNumber":46,"Text":"Chisimu ŵanganyao lisiku lyatachijiona (Kiyamajo) tachiŵa nti chisawu nganatama (pa duniya) ikaŵeje ligulo limo kapena kundaŵi kwakwe"},{"SurahNumber":80,"VerseNumber":1,"Text":"Jwautile sinya (Muhammadi ﷺ) ni kulola kumbali"},{"SurahNumber":80,"VerseNumber":2,"Text":"Ligongo lyakum’bichiilila jwangalola"},{"SurahNumber":80,"VerseNumber":3,"Text":"Ana chichi chachimmanyisye kuti mwine jwalakwejo kuŵa nkuliswejesya (ku ilemwa)"},{"SurahNumber":80,"VerseNumber":4,"Text":"Mwine chakumbuchile, basi nikunkamuchisya kumbuchilako"},{"SurahNumber":80,"VerseNumber":5,"Text":"Nambo mundu jwaliweni kusichila"},{"SurahNumber":80,"VerseNumber":6,"Text":"Basi jwalakwejo mmwe ni nkunkosoŵalila"},{"SurahNumber":80,"VerseNumber":7,"Text":"Pangalitu ulemwa kukwenu naga ngaakuliswejesya (ku ukafili)"},{"SurahNumber":80,"VerseNumber":8,"Text":"Nambo mundu jwam’bichilile aku juchikangamalaga"},{"SurahNumber":80,"VerseNumber":9,"Text":"Soni jwalakwejo ali nkun'jogopa (Allah)"},{"SurahNumber":80,"VerseNumber":10,"Text":"Basi ya jwalakwejo mmwe ni nkuikwanjila"},{"SurahNumber":80,"VerseNumber":11,"Text":"Ngwamba (ngasintenda iyyo)! Chisimu galakwe (ma Ȃyaga) gaŵele chikumbusyo"},{"SurahNumber":80,"VerseNumber":12,"Text":"Basi jwaakusaka talikumbusye najo (Qur’anijo)"},{"SurahNumber":80,"VerseNumber":13,"Text":"(Jili) mu ikalakala yakuchimbichikwa"},{"SurahNumber":80,"VerseNumber":14,"Text":"Yapenani, yakuswejesyedwa"},{"SurahNumber":80,"VerseNumber":15,"Text":"Ili m’makono mwa akulemba (Achimalaika)"},{"SurahNumber":80,"VerseNumber":16,"Text":"Ŵakuchimbichika, ŵaakunda (malamusi)"},{"SurahNumber":80,"VerseNumber":17,"Text":"Pamasile palaniwe mundu (kafili), kanila kwakwe kwalakweku ni kwantiuli"},{"SurahNumber":80,"VerseNumber":18,"Text":"Ana an'gumbile kuumila mu chinduchi"},{"SurahNumber":80,"VerseNumber":19,"Text":"Kuumila m’mesi (gaŵalume ni ŵakongwe) an'gumbile, ni kumpanjila mpango (wakagumbidwe kakwe)"},{"SurahNumber":80,"VerseNumber":20,"Text":"Kaneka naakun'jepepachisyaga litala (lyakopochela ku duniya)"},{"SurahNumber":80,"VerseNumber":21,"Text":"Kaneko nakasampaga chiwa ni kunsiika m’malembe"},{"SurahNumber":80,"VerseNumber":22,"Text":"Soni patachisakapo tachinsyusya"},{"SurahNumber":80,"VerseNumber":23,"Text":"Ngwamba! Chisimu (kafili) nganakwanilisyepe yannamwile (Allah)"},{"SurahNumber":80,"VerseNumber":24,"Text":"Basi achetelele mundu ya yakulya yakwe"},{"SurahNumber":80,"VerseNumber":25,"Text":"Chisimu Uwwe tukasakusula mesi (gawula) mwamachili"},{"SurahNumber":80,"VerseNumber":26,"Text":"Kaneka ni tukasaligangaga litaka kuliganga kusyene"},{"SurahNumber":80,"VerseNumber":27,"Text":"Ni tukasakoposya mwalakwemo songolo"},{"SurahNumber":80,"VerseNumber":28,"Text":"Kwisa soni isogosi ya zabibu ni maupulu (gakulya ilango)"},{"SurahNumber":80,"VerseNumber":29,"Text":"Ni kwisa soni isogosi ya zaituni (yakwenga mauta) ni itela yatende"},{"SurahNumber":80,"VerseNumber":30,"Text":"Ni migunda jaitela yejinji"},{"SurahNumber":80,"VerseNumber":31,"Text":"Kwisa soni isogosi (yamitundu mitundu) ni mopo"},{"SurahNumber":80,"VerseNumber":32,"Text":"(Kuŵa) yakunsengwasya ŵanganyammwe ni ilango yenu"},{"SurahNumber":80,"VerseNumber":33,"Text":"Basi ndema jaliichiika lipenga lyakusiŵa m’mawiwi (ligongo lya machili gakwe)"},{"SurahNumber":80,"VerseNumber":34,"Text":"Lyele lisikulyo mundu tachatila achimwenegwe"},{"SurahNumber":80,"VerseNumber":35,"Text":"Kwisa soni mamagwe ni babagwe"},{"SurahNumber":80,"VerseNumber":36,"Text":"Ni kwisa soni ŵankwakwe ni ŵanache ŵakwe"},{"SurahNumber":80,"VerseNumber":37,"Text":"Mundu jwalijose mwa ŵanganyao lyele lisikulyo tachikola yakunkwanila (kuntendekasya kuti akakosoŵalila ya jwine)"},{"SurahNumber":80,"VerseNumber":38,"Text":"Ngope sine lyele lisikulyo sichiŵa syakumelemenda"},{"SurahNumber":80,"VerseNumber":39,"Text":"Syakusechelela ni kusengwa (pakupikana yakuja ku Mbepo)"},{"SurahNumber":80,"VerseNumber":40,"Text":"Sano ngope sine lyele lisikulyo sichipakala luwundu"},{"SurahNumber":80,"VerseNumber":41,"Text":"Sichiŵa siunichilidwe ni chipi"},{"SurahNumber":80,"VerseNumber":42,"Text":"Ŵanganyao ni ŵali achimakafili ŵakusakasya nnope"},{"SurahNumber":81,"VerseNumber":1,"Text":"Pandema jalichikulunjidwa lyuŵa (nikutyoka lilanguka lyakwe)"},{"SurahNumber":81,"VerseNumber":2,"Text":"Ni ndema jasichipatuka ndondwa"},{"SurahNumber":81,"VerseNumber":3,"Text":"Ni ndema jagachijendesyedwa matumbi (paagachuŵa m’mangwakwe)"},{"SurahNumber":81,"VerseNumber":4,"Text":"Ni ndema jasichilechedwa ngamiya syana maŵele gepele"},{"SurahNumber":81,"VerseNumber":5,"Text":"Ni ndema jaichisonganganyisyidwa inyama yamwitinji"},{"SurahNumber":81,"VerseNumber":6,"Text":"Ni ndema jasichikolesyedwa mbwani moto"},{"SurahNumber":81,"VerseNumber":7,"Text":"Ni ndema jajichilumbikanyisyidwa mitima (ku ilu yakwe)"},{"SurahNumber":81,"VerseNumber":8,"Text":"Ni ndema jachachiwusyidwa mwanache jwankwongwe jwaŵasichidwe ali jwaumi"},{"SurahNumber":81,"VerseNumber":9,"Text":"Kuti ŵawulajidwe ni ulemwachi"},{"SurahNumber":81,"VerseNumber":10,"Text":"Ni ndema jaichipindikulidwa ikalakala (mugalembedwe masengo gamundu)"},{"SurahNumber":81,"VerseNumber":11,"Text":"Ni ndema jalichitandukulidwa liwunde"},{"SurahNumber":81,"VerseNumber":12,"Text":"Ni ndema jauchikwisilidwa Moto Waukali"},{"SurahNumber":81,"VerseNumber":13,"Text":"Ni ndema jajichiŵandichisyidwa Mbepo"},{"SurahNumber":81,"VerseNumber":14,"Text":"Mundu jwalijose tachimanyilila yayiche nayo"},{"SurahNumber":81,"VerseNumber":15,"Text":"Basi ngusilumbila ndondwa syasikusisika muusi"},{"SurahNumber":81,"VerseNumber":16,"Text":"(Ni) syasikwendaga (chilo kaneka) ni kusisika pakutiŵila"},{"SurahNumber":81,"VerseNumber":17,"Text":"Ni nguchilumbila soni chilo ndema jachikwika ni kutyoka"},{"SurahNumber":81,"VerseNumber":18,"Text":"Ni ngukulumbila soni kumasikusiku ndema jakukulanguka"},{"SurahNumber":81,"VerseNumber":19,"Text":"Chisimu aji (Qur’aniji) gaŵele maloŵe ga (kulungusyidwa ni) Ntenga Jwakuchimbichika (Jibulilu)"},{"SurahNumber":81,"VerseNumber":20,"Text":"Nsyene machili, soni jwana uchimbichimbi wapenani kwa (Allah) Nsyene Arishi (Chindanda Chaulungu)"},{"SurahNumber":81,"VerseNumber":21,"Text":"Jwakundidwa malamusi kwinaniko (ni Achimalaika) soni jwakulupichika"},{"SurahNumber":81,"VerseNumber":22,"Text":"Soni Nnongo n'jenuju (Muhammadi ﷺ) nganaŵa jwamasoka"},{"SurahNumber":81,"VerseNumber":23,"Text":"Soni chisimu chene (Muhammadi ﷺ) ŵam'bweni jwalakwe (Jibulilu mu kagumbidwe kakwe kasyesyene) kuchipelela chameso chakuonechela (cha ku ngopoko lyuŵa)"},{"SurahNumber":81,"VerseNumber":24,"Text":"Soni jwalakwe nganijuŵa jwausuchi pa (umanyilisi wa) yakusisika"},{"SurahNumber":81,"VerseNumber":25,"Text":"Soni aji (Qur’an) nganigaŵa maloŵe ga shetani jwakuŵinjidwa"},{"SurahNumber":81,"VerseNumber":26,"Text":"Nambi kwapi nkuja"},{"SurahNumber":81,"VerseNumber":27,"Text":"Nganijiŵa aji (Qur’an) ikaŵeje chikumbusyo cha iwumbe yosope"},{"SurahNumber":81,"VerseNumber":28,"Text":"Kwa mundu jwaakusaka mwa jenumanja kuti ajongoche"},{"SurahNumber":81,"VerseNumber":29,"Text":"Ni nganim'ba nsachile, ikaŵeje akasache kaje Allah M’mbuje jwa iwumbe yosope"},{"SurahNumber":82,"VerseNumber":1,"Text":"Pandema jalichipasuka liwunde"},{"SurahNumber":82,"VerseNumber":2,"Text":"Ni ndema jasichilakatika ndondwa"},{"SurahNumber":82,"VerseNumber":3,"Text":"Ni ndema jasichigumuchila mbwani"},{"SurahNumber":82,"VerseNumber":4,"Text":"Ni ndema jagachiukulidwa malembe"},{"SurahNumber":82,"VerseNumber":5,"Text":"Mundu jwalijose juchimanyilila yajwalongwesye (kupanganya) ni yajwalesile munyuma"},{"SurahNumber":82,"VerseNumber":6,"Text":"E mmwe amundu! Ana ni chichi chinnyenjile kwa (kwikanila kunnyosya) M’mbuje gwenu (Allah) Jwantuka wejinji"},{"SurahNumber":82,"VerseNumber":7,"Text":"Ajula jwaŵan'gumbile, ni kunkolosya pa kunnandanya (iŵalo yenu) soni ni kun'golosya (nsingu wenu)"},{"SurahNumber":82,"VerseNumber":8,"Text":"Mukawoneche kalikose kaŵasachile (kuti m'bonecheje) ŵampanganyisye"},{"SurahNumber":82,"VerseNumber":9,"Text":"Ngwamba! Nambo kuti ŵanganyammwe nkukanila ya malipilo"},{"SurahNumber":82,"VerseNumber":10,"Text":"Soni chisimu kwa jenumanja kwana (Achimalaika) ŵakunnolela (ni kusunga itendo yenu)"},{"SurahNumber":82,"VerseNumber":11,"Text":"Ŵakuchimbichika, ŵakulemba"},{"SurahNumber":82,"VerseNumber":12,"Text":"Akumanyilila yankuntenda"},{"SurahNumber":82,"VerseNumber":13,"Text":"Chisimu atenda ngoto chachiŵa nchindimba (mu Mbepo Jakusengwasya)"},{"SurahNumber":82,"VerseNumber":14,"Text":"Sano ŵandu ŵakusakasya nnope, chisimu chene tachiŵa m’Moto Waukali"},{"SurahNumber":82,"VerseNumber":15,"Text":"Chachiujinjila Lisiku Lyamalipilo"},{"SurahNumber":82,"VerseNumber":16,"Text":"Soni ŵanganyao ngasaŵa asoŵile mwalakwemo (pakopoka ata panandi)"},{"SurahNumber":82,"VerseNumber":17,"Text":"Ana ni chichi champaka chimmanyisye ya Lisiku Lyamalipilo"},{"SurahNumber":82,"VerseNumber":18,"Text":"Soni ana ni chichi champaka chimmanyisye ya Lisiku Lyamalipilo"},{"SurahNumber":82,"VerseNumber":19,"Text":"Lyele ni lisiku lyangakola mundu chilichose chanti ni kunkamuchisya mundu jwine. Nombe ulamusi (wosope) lyele lisikulyo uchiŵa wa Allah pe"},{"SurahNumber":83,"VerseNumber":1,"Text":"Ipotesi ni yao ŵakupuungusya (miliingo)"},{"SurahNumber":83,"VerseNumber":2,"Text":"Aŵala ŵaakutiji naga ndema jaakulilinjila ku ŵandu (pakwasuma indu yao) akasaligumbachisyaga"},{"SurahNumber":83,"VerseNumber":3,"Text":"Nambo pa ndema jaakwaaliinjila (ŵanduo) kapena kwapimila (pakwasumisya indu) akupungusyaga"},{"SurahNumber":83,"VerseNumber":4,"Text":"Ana ngakuganisya ŵanganyao yanti chachiukulidwa (m’malembe)"},{"SurahNumber":83,"VerseNumber":5,"Text":"Pa Lisiku Lyekulungwa nnope"},{"SurahNumber":83,"VerseNumber":6,"Text":"Lisiku lyatachijima ŵandu pameso pa M’mbuje jwa iwumbe yosope"},{"SurahNumber":83,"VerseNumber":7,"Text":"Yakuona! Chisimu yakulembedwa ya (masengo ga) ŵandu ŵakusakasya nnope ili mu Sijjin"},{"SurahNumber":83,"VerseNumber":8,"Text":"Ana ni chichi champaka chimmanyisye ya Sijjin"},{"SurahNumber":83,"VerseNumber":9,"Text":"Chele ni chitabu (chekulungwa) chachilembedwe (nkati mwakwe yakusakalape)"},{"SurahNumber":83,"VerseNumber":10,"Text":"Ipotesi lyele lisikulyo taachiipata ŵakanila"},{"SurahNumber":83,"VerseNumber":11,"Text":"Aŵala ŵakukanila ya Lisiku Lyamalipilo"},{"SurahNumber":83,"VerseNumber":12,"Text":"Ni pangali jwampaka alikanile lyalakwelyo ikaŵeje jwalijose jwakusumba mpika jwasambi syejinji"},{"SurahNumber":83,"VerseNumber":13,"Text":"Pandema jakusoomedwa kukwakwe ma Ȃya Getu akasatiji: “Asi ni adisiadisi sya ŵandu ŵandanda.”"},{"SurahNumber":83,"VerseNumber":14,"Text":"Ngwamba! Nambo kuti m’mitima mwao mwana nkuwo wa (ilemwa) yaaŵele ali nkupanganya"},{"SurahNumber":83,"VerseNumber":15,"Text":"Yakuona! Chisimu ŵanganyao lyele lisikulyo kwa M’mbuje gwao (Allah) tachisiŵilidwa (mwanti ngaaja kum’bona)"},{"SurahNumber":83,"VerseNumber":16,"Text":"Kaneka chisimu ŵanganyao tachiujinjila Moto Waukali"},{"SurahNumber":83,"VerseNumber":17,"Text":"Kaneko ni kuchiŵechetedwa kuti: “Ayi ni ayilayila yamwaliji nkuikanila.”"},{"SurahNumber":83,"VerseNumber":18,"Text":"Yakuona! Chisimu yakulembedwa ya (masengo ga) atenda ngoto ili mu Illiyyun"},{"SurahNumber":83,"VerseNumber":19,"Text":"Ana ni chichi champaka chimmanyisye ya Illiyyun"},{"SurahNumber":83,"VerseNumber":20,"Text":"Chalakwecho ni chitabu (chekulungwa) chachilembedwe (nkati mwakwe yambonepe)"},{"SurahNumber":83,"VerseNumber":21,"Text":"Akuchiŵichilaga umboni (Achimalaika) ŵaŵandichisyidwe (kwa Allah)"},{"SurahNumber":83,"VerseNumber":22,"Text":"Chisimu atenda ngoto tachiŵa m’chindimba (mu Mbepo Jakusengwasya)"},{"SurahNumber":83,"VerseNumber":23,"Text":"Ali pachanya pa indanda yetandiche chenene aku achilolaga (ku chindimba chaŵapele ni kum'bona soni Allah)"},{"SurahNumber":83,"VerseNumber":24,"Text":"Tinchikumanyilila pangope syao kumelemenda kwa chindimba"},{"SurahNumber":83,"VerseNumber":25,"Text":"Takamwesyedweje nkologo wambone nnope wesiŵe (ni isiŵilo yakulimbangana)"},{"SurahNumber":83,"VerseNumber":26,"Text":"Kumbesi kwa kumwako (chikukanunjileje luwumba lwa) miski. Sano kuti akaipate yele basi apikisane akupikisana (pakutenda yambone)"},{"SurahNumber":83,"VerseNumber":27,"Text":"Soni chakuwanganyichisya chakwe (nkologowo chigakaŵe) mesi gakuumila mu Tasnim"},{"SurahNumber":83,"VerseNumber":28,"Text":"Jwalakwejo ni tutumule jwachakamweje (ŵandu) ŵakuŵandichisyidwa (kwa Allah)"},{"SurahNumber":83,"VerseNumber":29,"Text":"Chisimu (ku duniya) ŵandu ŵaŵanneŵele (Allah) ŵaliji nkwaseka ŵandu ŵakulupilila"},{"SurahNumber":83,"VerseNumber":30,"Text":"Mwanti ndema jaŵaliji nkupita (ŵakulupililao) paali ŵanganyao ŵaliji nkukupililana meso (mwakuchembulusya)"},{"SurahNumber":83,"VerseNumber":31,"Text":"Sano naga atite agalauche kuja kwaachin'jao ŵagalaukaga ali nkusengwa (ligongo lya kuchembulusya kwao)"},{"SurahNumber":83,"VerseNumber":32,"Text":"Soni naga ali ŵawenimo ŵatiji: “Chisimu ŵanganyaŵa ni ŵali ŵakupotela nnope.”"},{"SurahNumber":83,"VerseNumber":33,"Text":"Nambotu (achimakafilio) nganatumisyidwa kuŵa ŵakwalolela (Asilamu nikusunga itendo yao)"},{"SurahNumber":83,"VerseNumber":34,"Text":"Nambo lelojino (lisiku lya Kiyama) ŵandu ŵaŵakulupilile chaŵe ali nkugaseka makafili"},{"SurahNumber":83,"VerseNumber":35,"Text":"Ali pachanya pa indanda yetandiche chenene aku achigalolaga (makafiligo galinkulagasika)"},{"SurahNumber":83,"VerseNumber":36,"Text":"Ana alipiidwe achimakafili pa yaŵaliji nkutenda"},{"SurahNumber":84,"VerseNumber":1,"Text":"Pandema jalichipapuka liwunde"},{"SurahNumber":84,"VerseNumber":2,"Text":"Ni kwisa kunda lilamusi lya M’mbujeegwe, soni liichiŵajilwa (kuti likunde)"},{"SurahNumber":84,"VerseNumber":3,"Text":"Ni ndema jalichijasyisyidwa litaka (pakusyaga matumbi ni ikwesya)"},{"SurahNumber":84,"VerseNumber":4,"Text":"Ni kwisa kuponya kusa (litakalyo) yayaliji nkati mwakwe nikuŵa mwangali chachipali"},{"SurahNumber":84,"VerseNumber":5,"Text":"Ni kwisa kunda lilamusi lya M’mbujeegwe, soni liichiŵajilwa (kuti likunde)"},{"SurahNumber":84,"VerseNumber":6,"Text":"E mmwe amundu! Chisimutu mmwe nkukangamala wa kwa Ambuje ŵenu (Allah) nchilimbichilaga (kutenda itendo yambone kapena yakusakala), basi ni tinchisimangana nayo (pa lisiku lya Kiyamalyo)"},{"SurahNumber":84,"VerseNumber":7,"Text":"Sano mundu jwatachipedwa chitabu chakwe ku nkono wakwe wan'dyo"},{"SurahNumber":84,"VerseNumber":8,"Text":"Basi jwalakwe tachiŵalanjidwa kuŵalanjidwa kwakwepepala"},{"SurahNumber":84,"VerseNumber":9,"Text":"Soni ni tachiujila kwa achalongo achin'jakwe ali jwakusengwa"},{"SurahNumber":84,"VerseNumber":10,"Text":"Nambo mundu jwatachipedwa chitabu chakwe cha kunyuma kwa n'gongo wakwe"},{"SurahNumber":84,"VerseNumber":11,"Text":"Basi jwalakwe, tachichiŵilanga chonasiko (kuti bola agambe kuwa, nambo ngasiyikomboleka)"},{"SurahNumber":84,"VerseNumber":12,"Text":"Ni tachijinjila ku Moto Wakulapuka"},{"SurahNumber":84,"VerseNumber":13,"Text":"Chisimu jwalakwe jwaliji jwakusengwa (pajwaliji) ni achalongo achin'jakwe (ku duniya)"},{"SurahNumber":84,"VerseNumber":14,"Text":"Chisimu jwalakwe jwasimichisyaga kuti ngasaujila (kwa Allah)"},{"SurahNumber":84,"VerseNumber":15,"Text":"Elo! Chisimu Ambujegwe ŵaliji ali nkunnolechesya"},{"SurahNumber":84,"VerseNumber":16,"Text":"Basi ngukulumbila kuchejela kwegulo"},{"SurahNumber":84,"VerseNumber":17,"Text":"Kwisa soni chilo ni yachikusonganganyaga"},{"SurahNumber":84,"VerseNumber":18,"Text":"Ni mwesi ndema jaukwanila lilanguka (lyakwe)"},{"SurahNumber":84,"VerseNumber":19,"Text":"Chisimu ŵanganyammwe chinsimanganeje nako kaŵe kane kutyochela pa kaŵe kane (paumi wa duniya uno mpaka kwa Akhera)"},{"SurahNumber":84,"VerseNumber":20,"Text":"Ana akwete chichi ŵanganyao chikwatendekasya kuti akakulupilila"},{"SurahNumber":84,"VerseNumber":21,"Text":"Soni pati jichisoomedwaga kukwao Qur’an ŵangasujudu"},{"SurahNumber":84,"VerseNumber":22,"Text":"Nambo kuti achimakafili agamba kanila basi"},{"SurahNumber":84,"VerseNumber":23,"Text":"Sano Allah ni jwaakuyimanya chenene yaakusonganganya ŵanganyao"},{"SurahNumber":84,"VerseNumber":24,"Text":"Basi mwatagulilani ya ilagasyo yakupoteka nnope"},{"SurahNumber":84,"VerseNumber":25,"Text":"Ikaŵeje aŵala ŵaakulupilile ni kutendaga yambone, akwete kupata ŵanganyao malipilo gangamala"},{"SurahNumber":85,"VerseNumber":1,"Text":"Ngulilumbila liwunde lyalikwete ndondwa syekulungwa-kulungwa ni mwakwenda mwakwe"},{"SurahNumber":85,"VerseNumber":2,"Text":"Ni Lisiku Lyeŵichidwe chilanga"},{"SurahNumber":85,"VerseNumber":3,"Text":"Kwisa soni nkuŵichila ni nkuŵichilidwa umboni"},{"SurahNumber":85,"VerseNumber":4,"Text":"Pamasile paŵalaniwe achinsyene masimbo"},{"SurahNumber":85,"VerseNumber":5,"Text":"(Ga) moto wawakwete sasu (syejinji syakuukolechesya ni kwachomela ŵandu ŵakulupilila)"},{"SurahNumber":85,"VerseNumber":6,"Text":"Pandema janti ŵanganyao ŵaliji ali chitamile mungulugulu mwakwe"},{"SurahNumber":85,"VerseNumber":7,"Text":"Soni ŵanganyao ŵaliji aku ali nkulolela yaŵaliji nkwatenda ŵakulupilila (yakwachoma motoyo)"},{"SurahNumber":85,"VerseNumber":8,"Text":"Ni nganauwona ulemwa uliose kwa jamanjao ikaŵeje ligongo lyanti ŵaliji nkunkulupilila Allah Jwamachili gakupunda, Jwakulapilildwa kusyesyene"},{"SurahNumber":85,"VerseNumber":9,"Text":"Ajula Jwauli wakwe uchimwene wa kumawunde ni petaka, sanotu Allah pa chindu chilichose aŵele Mboni"},{"SurahNumber":85,"VerseNumber":10,"Text":"Chisimu aŵala ŵaŵalagasisye ŵakulupilila ŵachilume ni ŵakulupilila ŵachikongwe (pakwachoma moto) kaneka ni ngatenda toba, basi akwete kupata ilagasyo ya Jahannama, soni akwete kupata ilagasyo yakutinisya"},{"SurahNumber":85,"VerseNumber":11,"Text":"Chisimu aŵala ŵaakulupilile ni kutendaga yambone, akwete kupata Matimbe ga ku Mbepo gasikujilima cha pasi pakwe sulo. Kwalakweko nikupunda kwekulungwa"},{"SurahNumber":85,"VerseNumber":12,"Text":"Chisimu kapeleche ka ilagasyo ka Ambuje ŵenu (Allah) kaŵele kaukali nnope"},{"SurahNumber":85,"VerseNumber":13,"Text":"Chisimu Jwelepejo ni juŵatandisye (gumba iwumbe) soni ni jutachiyiusya-usya (kuigumba panyuma pakonasika)"},{"SurahNumber":85,"VerseNumber":14,"Text":"Soni Jwalakwe ni Jwakululuka kusyene Jwachinonyelo chejinji"},{"SurahNumber":85,"VerseNumber":15,"Text":"Nsyene Arish (Chindanda Chaulungu), Jwakuchimbichika kusyene"},{"SurahNumber":85,"VerseNumber":16,"Text":"Jwakutenda yajukusaka mwangalepeleka"},{"SurahNumber":85,"VerseNumber":17,"Text":"Ana jinyyiche abali ja mikutula ja asilikali"},{"SurahNumber":85,"VerseNumber":18,"Text":"Achina Firiauna ni achina Samuda"},{"SurahNumber":85,"VerseNumber":19,"Text":"Nambo kuti achimakafili ali mu kukanila basi"},{"SurahNumber":85,"VerseNumber":20,"Text":"Sano Allah ni ŵasyungulile chakunyuma kwao"},{"SurahNumber":85,"VerseNumber":21,"Text":"Nambo jalakweji ni Qur’an Jakuchimbichika"},{"SurahNumber":85,"VerseNumber":22,"Text":"(Jilembedwe) mu Ubawo Wagosedwa"},{"SurahNumber":86,"VerseNumber":1,"Text":"Ngulilumbila liwunde ni chakwisa chilo"},{"SurahNumber":86,"VerseNumber":2,"Text":"Ana ni chichi champaka chimmanyisye ya chakwisa chilo"},{"SurahNumber":86,"VerseNumber":3,"Text":"(Jalakwejo ni) ndondwa jakupowola (chipi ligongo lya kuŵala nnope)"},{"SurahNumber":86,"VerseNumber":4,"Text":"Pangali mundu jwalijose ikaŵeje kwa jwalakwejo kwana nkunnolela (jwaakusunga itendo yakwe)"},{"SurahNumber":86,"VerseNumber":5,"Text":"Basi achetelele mundu, ana agumbidwe kuumila ku chichi"},{"SurahNumber":86,"VerseNumber":6,"Text":"Agumbidwe kuumila ku mesi gakusumbika"},{"SurahNumber":86,"VerseNumber":7,"Text":"Gakopokaga kutyochela chilikati cha maupa ga n'gongo (wa ŵalume) ni maupa ga chidali (cha ŵakongwe)"},{"SurahNumber":86,"VerseNumber":8,"Text":"Chisimu Jwalakwe (Allah) pakum'buchisya (kuwumi mundujo) aŵele Jwakombola kusyene"},{"SurahNumber":86,"VerseNumber":9,"Text":"Lisiku lyasichionechela papaswela asili (syosope)"},{"SurahNumber":86,"VerseNumber":10,"Text":"Ni ngasakola (mundujo) machili galigose namuno nkulupusyo"},{"SurahNumber":86,"VerseNumber":11,"Text":"Ngukulumbila kwinani kwagwisyagwisya wula"},{"SurahNumber":86,"VerseNumber":12,"Text":"Ni ngulilumbila soni litaka lyaliganjikaga (pakoposya mmela)"},{"SurahNumber":86,"VerseNumber":13,"Text":"Chisimu jalakwe (Qur’aniji) gaŵele maloŵe gakulekanganya (chilikati cha yakuona ni yaunami)"},{"SurahNumber":86,"VerseNumber":14,"Text":"Soni jalakweji nganijiŵa chindu chambenje"},{"SurahNumber":86,"VerseNumber":15,"Text":"Chisimu ŵanganyao akuŵa ali nkutenda malindi (kwa Asilamu)"},{"SurahNumber":86,"VerseNumber":16,"Text":"None ni ngwauchisya malindi (gaogo pangaapa ilagasyo chitema kuti alilechelele)"},{"SurahNumber":86,"VerseNumber":17,"Text":"Basi, mwalechelesyani achimakafili, mwalechelelani panandipe (chaiwone)"},{"SurahNumber":87,"VerseNumber":1,"Text":"Liswejesyani lina lya Ambuje ŵenu (Allah) Ŵapenani kusyene"},{"SurahNumber":87,"VerseNumber":2,"Text":"Aŵala ŵaŵagumbile (chilichose) ni kuchikolosya"},{"SurahNumber":87,"VerseNumber":3,"Text":"Soni Aŵala ŵaŵapimiile (chilichose mwachiichiŵeela) ni kuchijongolela (ku yaŵachipimileyo)"},{"SurahNumber":87,"VerseNumber":4,"Text":"Soni Aŵala ŵaakumesya mopo"},{"SurahNumber":87,"VerseNumber":5,"Text":"Ni kuwusyusya kuŵa wejumu ŵakupiililila"},{"SurahNumber":87,"VerseNumber":6,"Text":"Chitunsoomesye ni ngan'diŵalila"},{"SurahNumber":87,"VerseNumber":7,"Text":"Ikaŵeje yasachile Allah, chisimu Jwalakwe jukumanyililaga yakuonechela ni yayikasasisika"},{"SurahNumber":87,"VerseNumber":8,"Text":"Ni chitun'jepepachisye litala lyakwalukangana (lyakutendela yambone)"},{"SurahNumber":87,"VerseNumber":9,"Text":"Basi kumbusyani naga kumbusyako tikuŵe kwakamuchisya"},{"SurahNumber":87,"VerseNumber":10,"Text":"Talikumbusye mundu jwaakun'jogopa (Allah)"},{"SurahNumber":87,"VerseNumber":11,"Text":"Ni takuŵambale (mundu) jwakusakala nnope"},{"SurahNumber":87,"VerseNumber":12,"Text":"Ajula jwatakajinjile ku Moto Wekulungwa"},{"SurahNumber":87,"VerseNumber":13,"Text":"Soni ngachija kumpata chiwa mwalakwemo, nambo soni ngaaja kuŵa ni umi (wambone)"},{"SurahNumber":87,"VerseNumber":14,"Text":"Pamasile paapundile mundu jwaliswejesye (ntima wakwe)"},{"SurahNumber":87,"VerseNumber":15,"Text":"Ni akuŵa ali nkulikumbuchila Lina lya Ambujegwe (pakulikolanga) aku achiswaliji"},{"SurahNumber":87,"VerseNumber":16,"Text":"Nambo ŵanganyammwe nkulongosya umi wa duniya"},{"SurahNumber":87,"VerseNumber":17,"Text":"Kutendaga Akhera ni jambone nnope soni jandamo"},{"SurahNumber":87,"VerseNumber":18,"Text":"Chisimu yalakweyi yili mu ikalakala yandanda"},{"SurahNumber":87,"VerseNumber":19,"Text":"Ikalakala ya Ibrahima ni Musa"},{"SurahNumber":88,"VerseNumber":1,"Text":"Ana jinyyiche abali ja chakuunichila (ŵandu ni yogoyo yakwe, jajili Kiyama)"},{"SurahNumber":88,"VerseNumber":2,"Text":"Ngope sine lyele lisikulyo sichiŵa syakunyosyeka"},{"SurahNumber":88,"VerseNumber":3,"Text":"Syasyapanganyisye masengo (gasambi ku duniya), syakupela (nikwaluka ku Akhera)"},{"SurahNumber":88,"VerseNumber":4,"Text":"Sichijinjila ku Moto Wakupoteka nnope"},{"SurahNumber":88,"VerseNumber":5,"Text":"Sichimwesyedwa mu tutumule jwansemule kusyene"},{"SurahNumber":88,"VerseNumber":6,"Text":"Ngasakola ŵanganyao yakulya ikaŵeje miŵa janchongwe"},{"SurahNumber":88,"VerseNumber":7,"Text":"Jangajimbasya soni jangakamuchisya ku sala"},{"SurahNumber":88,"VerseNumber":8,"Text":"Ngope sine lyele lisikulyo sichiŵa m’chindimba"},{"SurahNumber":88,"VerseNumber":9,"Text":"Ligongo lya masengo gakwe (gambone) sichiŵa syakusengwa"},{"SurahNumber":88,"VerseNumber":10,"Text":"Ku Mbepo Japenani"},{"SurahNumber":88,"VerseNumber":11,"Text":"Ngasisija kupikana kwalakweko yangali mate"},{"SurahNumber":88,"VerseNumber":12,"Text":"Kweleko kwana tutumule jwakujilimaga"},{"SurahNumber":88,"VerseNumber":13,"Text":"Kweleko kwana itengu yauchimbichimbi yenyakulidwe"},{"SurahNumber":88,"VerseNumber":14,"Text":"Ni migawo jeŵichidwe (chilepe)"},{"SurahNumber":88,"VerseNumber":15,"Text":"Ni misago jejalidwe mu ntungo wambone"},{"SurahNumber":88,"VerseNumber":16,"Text":"Ni yakutandika yaofuofu yetandichidwe posepose"},{"SurahNumber":88,"VerseNumber":17,"Text":"Ana ngakujiona ngamiya yajatite kagumbidwe"},{"SurahNumber":88,"VerseNumber":18,"Text":"Ni liwunde yalyatite kanyakulidwe"},{"SurahNumber":88,"VerseNumber":19,"Text":"Ni matumbi yagatite kasimichidwe"},{"SurahNumber":88,"VerseNumber":20,"Text":"Ni litaka yalyatite katandichidwe"},{"SurahNumber":88,"VerseNumber":21,"Text":"Basi kumbusyani, chisimu mmwejo ni nkukumbusya"},{"SurahNumber":88,"VerseNumber":22,"Text":"Nganim'batu mmwe ŵakwakanganichisya ŵanganyao (chikulupi)"},{"SurahNumber":88,"VerseNumber":23,"Text":"Ikaŵeje jwatagalauche (kuleka masengo gambone) ni kufulu (kuleka Usilamu)"},{"SurahNumber":88,"VerseNumber":24,"Text":"Basi Allah tachinnagasya ni ilagasyo yekulungwa nnope"},{"SurahNumber":88,"VerseNumber":25,"Text":"Chisimu Kukwetu pe ni kwakuujila kwao"},{"SurahNumber":88,"VerseNumber":26,"Text":"Soni chisimu kuŵalanjidwa kwao kuli Nowe"},{"SurahNumber":89,"VerseNumber":1,"Text":"Ngukulumbila kumasikusiku"},{"SurahNumber":89,"VerseNumber":2,"Text":"Ni ilo likumi (yandanda yamwesi wa Mfungotatu)"},{"SurahNumber":89,"VerseNumber":3,"Text":"Ni (indu yayili) yiŵiliyiŵili kwisa soni (yayili) chimochimo"},{"SurahNumber":89,"VerseNumber":4,"Text":"Ni chilo ndema jachikuŵigula"},{"SurahNumber":89,"VerseNumber":5,"Text":"Ana mu yalakweyi ngaŵa mwana kulumbila kwakwanila, kwa jwakwete lunda"},{"SurahNumber":89,"VerseNumber":6,"Text":"Ana nganinyyiona yaŵatite Ambuje ŵenu kaape ipotesi ŵanya Adi"},{"SurahNumber":89,"VerseNumber":7,"Text":"Ŵa ku Irama; achalewulewu mpela misaati"},{"SurahNumber":89,"VerseNumber":8,"Text":"Ŵanganagumbidweje ŵane ŵanti chisawu ŵanganyao mu ilambo (ine)"},{"SurahNumber":89,"VerseNumber":9,"Text":"Ni ŵanya Asamuda ŵaŵaliji nkusokola maganga pachiŵata (chakuŵilanjikwa Wadi Qura kuŵa majumba gao)"},{"SurahNumber":89,"VerseNumber":10,"Text":"Kwisa soni Firiauna nsyene ichili (yakulimbanganyichisya uchimwene wakwe)"},{"SurahNumber":89,"VerseNumber":11,"Text":"Aŵala ŵana kusumbaga mpika mu ilambo (pakusakasya)"},{"SurahNumber":89,"VerseNumber":12,"Text":"Ni ŵatupiye mwalakwemo kuwatanganya"},{"SurahNumber":89,"VerseNumber":13,"Text":"Basi Ambuje ŵenu ŵapungulile ŵanganyao mitundu ja ilagasyo (yakupoteka nnope)"},{"SurahNumber":89,"VerseNumber":14,"Text":"Chisimu Ambuje ŵenu aŵele Ŵang'unulila (masengo ga ŵandu, mwanti chachalipila mwaakupanganyichisya)"},{"SurahNumber":89,"VerseNumber":15,"Text":"Sano mundu ndema jaakun'dinga Ambujegwe pakunchimbichisya ni kumpa chindimba, basi akasatiji: “Ambuje ŵangu anjimbichisye (ligongo une nijwakuŵajilwa kupata yeleyi).”"},{"SurahNumber":89,"VerseNumber":16,"Text":"Nambo ndema jaakun'dinga pakunnandiyichisya lisiki lyakwe, akasatiji: “Ambuje ŵangu anjalwisye.”"},{"SurahNumber":89,"VerseNumber":17,"Text":"Ngwamba! Nambo kuti ngankwatendelaga yaukoto ŵanache ŵawina"},{"SurahNumber":89,"VerseNumber":18,"Text":"Soni ngankuchisyanaga yaagaliisya masikini"},{"SurahNumber":89,"VerseNumber":19,"Text":"Ni nkulyaga chipanje chamalekwa kalye kakutunduka"},{"SurahNumber":89,"VerseNumber":20,"Text":"Ni nkuchinonyelaga soni chipanje kachinonyele kakupelenganya nnope"},{"SurahNumber":89,"VerseNumber":21,"Text":"Ngaŵa (mŵankutendelamo)! Ndema jalichisyajidwa litaka syajidwe-syajidwe"},{"SurahNumber":89,"VerseNumber":22,"Text":"Ni kwika Ambuje ŵenu (Allah kukwiilanya magambo), Achimalaika ali ndandanda"},{"SurahNumber":89,"VerseNumber":23,"Text":"Ni kwikanajo lyele lisikulyo Jahannama! Lyele lisikulyo mundu tachikumbuchila (yaŵapanganyisye), nambo ana kuchinkamuchisya chichi kwele kumbuchilako"},{"SurahNumber":89,"VerseNumber":24,"Text":"Tachiti (pakuligamba): “Nkongwene! Bola ngalongosye (yambone yakungamuchisya) pa umi wangu (walelo uno).”"},{"SurahNumber":89,"VerseNumber":25,"Text":"Mwanti palyele lisikuli, pangali jwampaka apeleche ilagasyo mwatachipelechela (Allah)"},{"SurahNumber":89,"VerseNumber":26,"Text":"Soni pangali jwampaka ataŵe mwatachitaŵila (Jwalakwe)"},{"SurahNumber":89,"VerseNumber":27,"Text":"E mmwe antima ŵakutulala"},{"SurahNumber":89,"VerseNumber":28,"Text":"Wujilani kwa Ambuje ŵenu n'di ŵakusengwa ni kunonyeledwa"},{"SurahNumber":89,"VerseNumber":29,"Text":"Jinjilani mwikuga lya achikapolo Ŵangu"},{"SurahNumber":89,"VerseNumber":30,"Text":"Soni jinjilani ku Mbepo Jangu"},{"SurahNumber":90,"VerseNumber":1,"Text":"Nguulumbila awu musi (wa Maaka)"},{"SurahNumber":90,"VerseNumber":2,"Text":"Soni mmwe (Muhammadi ﷺ) tinchiŵa ŵakundisyidwa (kuputa ngondo) mu wele musiwu"},{"SurahNumber":90,"VerseNumber":3,"Text":"Ni ngullumbila soni nangolo ni uŵelesi wajuŵeleche"},{"SurahNumber":90,"VerseNumber":4,"Text":"Chisimu pamasile patun'gumbile mundu m’matabu"},{"SurahNumber":90,"VerseNumber":5,"Text":"Ana juganichisya yanti pangali ŵampaka ankombole (kumpa ilagasyo)"},{"SurahNumber":90,"VerseNumber":6,"Text":"Jukuŵecheta (mwakutwanga kuti): “Njonasile yipanje yejinji (kuti Usilamu usilale).”"},{"SurahNumber":90,"VerseNumber":7,"Text":"Ana juganichisya kuti pangali ŵaakun'bona"},{"SurahNumber":90,"VerseNumber":8,"Text":"Ana nganitun'gumbila meso gaŵili (gajukulolela)"},{"SurahNumber":90,"VerseNumber":9,"Text":"Ni lulimi kwisa soni ngomo siŵili (syajukuŵechetela)"},{"SurahNumber":90,"VerseNumber":10,"Text":"Ni tun’jongolele matala gaŵili (lyambone ni lyakusakala, kuti jusagule lyajukusaka)"},{"SurahNumber":90,"VerseNumber":11,"Text":"Ana pakwete pajujesile litala lyamwitumbi (lyalikam’bikasye ku Mbepo)"},{"SurahNumber":90,"VerseNumber":12,"Text":"Ana ni chichi champaka chimmanyisye ya litala lyamwitumbi"},{"SurahNumber":90,"VerseNumber":13,"Text":"(Litala lyamwitumbi nimasengo gambone nambo gakunonopa, mpela): gopola kapolo"},{"SurahNumber":90,"VerseNumber":14,"Text":"Kapena kupeleka yakulya palisiku lyasala"},{"SurahNumber":90,"VerseNumber":15,"Text":"(Kumpa) jwawina jwapaulongo"},{"SurahNumber":90,"VerseNumber":16,"Text":"Kapena masikini jwaluwunduwundupe (ligongo lyakulaga nnope)"},{"SurahNumber":90,"VerseNumber":17,"Text":"Soni nikuŵa (nkutola yakulyajo) jumpepe mwa aŵala ŵaakulupilile, ni kulimbikasyanaga ya kupilila soni ni kulimbikasyanaga ya kutendelana chanasa"},{"SurahNumber":90,"VerseNumber":18,"Text":"Ŵanganyao niŵandu ŵakun'dyo (ŵali ŵambone)"},{"SurahNumber":90,"VerseNumber":19,"Text":"Nambo ŵandu ŵaagakaaniile ma Ȃya Getu ŵanganyao niŵandu ŵakunchiji (ŵali ŵakusakala)"},{"SurahNumber":90,"VerseNumber":20,"Text":"Kwaŵanganyao kuchiŵa kwana Moto Wakuunichila ni kutika (wangali pakopochela)"},{"SurahNumber":91,"VerseNumber":1,"Text":"Ngulilumbila lyuŵa ni lilanguka lyakwe"},{"SurahNumber":91,"VerseNumber":2,"Text":"Ni mwesi ndema jaukulikuya (lyuŵalyo)"},{"SurahNumber":91,"VerseNumber":3,"Text":"Ni muusi ndema jaukulilosya palangulangu"},{"SurahNumber":91,"VerseNumber":4,"Text":"Ni chilo ndema jachikuliunichila (kuti likaoneka)"},{"SurahNumber":91,"VerseNumber":5,"Text":"Kwisa soni liwunde ni Juŵalitaŵile (mwakulitalichisya)"},{"SurahNumber":91,"VerseNumber":6,"Text":"Ni litaka ni Juŵalitandiche (mwakulijaasasya)"},{"SurahNumber":91,"VerseNumber":7,"Text":"Kwisa soni ntima ni Juŵaukolosisye"},{"SurahNumber":91,"VerseNumber":8,"Text":"Basi ni jwaumanyisye yakusakala yakwe ni yambone yakwe"},{"SurahNumber":91,"VerseNumber":9,"Text":"Pamasile paapundile jwauswejesye (ntima wakwe)"},{"SurahNumber":91,"VerseNumber":10,"Text":"Soni pamasile papelelwe jwautwinyichisye (ntima wakwe mu sambi)"},{"SurahNumber":91,"VerseNumber":11,"Text":"Ŵaakaaniile ŵanya Asamudu ligongo lyakusumba mpika kwao"},{"SurahNumber":91,"VerseNumber":12,"Text":"Ndema jajwalipeleche jwakusakalilwa jwao (kuulaga ngamiya)"},{"SurahNumber":91,"VerseNumber":13,"Text":"Basi Ntenga jwa Allah (Swaleh) ŵasalile kuti: “(Aji ni) ngamiya ja Allah, sano ngasin'jikanyaga kumwa mesi (palisiku lyakwe)"},{"SurahNumber":91,"VerseNumber":14,"Text":"Nambo ŵankaaniile nikujiulaga; basi Ambuje ŵao ŵajonasile ligongo lya chileŵi chao; niŵalandenye pachonasikocho"},{"SurahNumber":91,"VerseNumber":15,"Text":"Soni jwangajogopa yakuichisya yakwe"},{"SurahNumber":92,"VerseNumber":1,"Text":"Nguchilumbila chilo ndema jachikuunichila (chilichose ni chipi chakwe)"},{"SurahNumber":92,"VerseNumber":2,"Text":"Ni muusi ndema jakukulanguka"},{"SurahNumber":92,"VerseNumber":3,"Text":"Ni Ajula (Allah) Jwagumbile chachilume ni chachikongwe"},{"SurahNumber":92,"VerseNumber":4,"Text":"Chisimu itendo yenu iŵele yakulekangana-lekangana"},{"SurahNumber":92,"VerseNumber":5,"Text":"Sano mundu jwaakutola (petala lya Allah) ni kuŵa niwoga (wakun'jogopa Jwalakwe)"},{"SurahNumber":92,"VerseNumber":6,"Text":"Ni kulupilila yambone nnope (yatakalipidwe ligongo lyakutola)"},{"SurahNumber":92,"VerseNumber":7,"Text":"Basi chitun'jepepachisye litala lyakwalukangana (lyakutendela yambone)"},{"SurahNumber":92,"VerseNumber":8,"Text":"Nambo mundu jwachatende ubayili ni kuliona kusichila"},{"SurahNumber":92,"VerseNumber":9,"Text":"Ni kanila yambone nnope (yaakajiile kuipata akatole)"},{"SurahNumber":92,"VerseNumber":10,"Text":"Basi chitun'jepepachisye litala lyausito (lyakutendela yakusakala)"},{"SurahNumber":92,"VerseNumber":11,"Text":"Soni ngasichija kunkamuchisya chipanje chakwe ndema jagwila (ku Moto)"},{"SurahNumber":92,"VerseNumber":12,"Text":"Chisimu Kukwetu nikwachili chongolo"},{"SurahNumber":92,"VerseNumber":13,"Text":"Soni chisimu Uwwe ni twachinsyene Akhera ni Duniya"},{"SurahNumber":92,"VerseNumber":14,"Text":"Basi nguntetela ya Moto waukolela (mwamachili)"},{"SurahNumber":92,"VerseNumber":15,"Text":"Ngaaja kuwujinjila ikaŵeje jwakusakalilwa nnope"},{"SurahNumber":92,"VerseNumber":16,"Text":"Ajula jwaakuŵa nkukanila ni kusyulula"},{"SurahNumber":92,"VerseNumber":17,"Text":"Ni takaŵambasyidwe nao mundu jwawoga kusyene (wakun'jogopa Allah)"},{"SurahNumber":92,"VerseNumber":18,"Text":"Ajula jwaakutola chipanje chakwe pakuliswejesya"},{"SurahNumber":92,"VerseNumber":19,"Text":"Soni pangali kwa jwalakwe jwalijose jwaŵantendele yaukoto yaikuŵa ili nkuusyidwa"},{"SurahNumber":92,"VerseNumber":20,"Text":"Ikaŵeje (jukutola) pakusachilila Ngope ja M’mbujeegwe (Allah) Jwapenani kusyene (kuti jukajione ku Akhera)"},{"SurahNumber":92,"VerseNumber":21,"Text":"Ni juchija kusengwa"},{"SurahNumber":93,"VerseNumber":1,"Text":"Nguulumbila nsana"},{"SurahNumber":93,"VerseNumber":2,"Text":"Ni chilo ndema jachikutulala"},{"SurahNumber":93,"VerseNumber":3,"Text":"Ngananneka Ambuje ŵenu (mmwe Muhammadi ﷺ) soni nganam'benga"},{"SurahNumber":93,"VerseNumber":4,"Text":"Soni chisimu umi wambesi uŵele wambone nnope kukwenu kupunda wandanda"},{"SurahNumber":93,"VerseNumber":5,"Text":"Soni tachija kumpa Ambuje ŵenu (yambone) ni tinchisengwa"},{"SurahNumber":93,"VerseNumber":6,"Text":"Ana nganansimana n'di ŵawina nikumpa liwuto lyambone"},{"SurahNumber":93,"VerseNumber":7,"Text":"Soni ni ŵansimene n'di ŵangachimanya chongoko (jajili Qur'an ni malamusi ga Dini) nikun'jongola"},{"SurahNumber":93,"VerseNumber":8,"Text":"Ni ŵansimene soni n'di ŵakulaga nikunsichilisya"},{"SurahNumber":93,"VerseNumber":9,"Text":"Sano mwanache jwawina basi ngasimunchima"},{"SurahNumber":93,"VerseNumber":10,"Text":"Nombe soni jwakuŵenda basi ngasimunkalipila"},{"SurahNumber":93,"VerseNumber":11,"Text":"Soni chindimba cha Ambuje ŵenu (Allah) basi chisimbani (pakutogolela ni kutenda yambone)"},{"SurahNumber":94,"VerseNumber":1,"Text":"Ana nganitunsapangulila (mmwe Muhammadi ﷺ) chidali chenu (pakumpa utume)"},{"SurahNumber":94,"VerseNumber":2,"Text":"Ni tuntuusile nsigo wenu (wausito wa kalungusye ka utenga, pakun’jepepachisya kalungusye kakwe)"},{"SurahNumber":94,"VerseNumber":3,"Text":"Awula (nsigo wakwe) wawalumbisye n'gongo wenu"},{"SurahNumber":94,"VerseNumber":4,"Text":"Ni tunnyakuliile kusaalidwa kwenu"},{"SurahNumber":94,"VerseNumber":5,"Text":"Basi chisimu pakuli kunonopa pana kwepepala"},{"SurahNumber":94,"VerseNumber":6,"Text":"Chisimu pakuli kunonopa pana kwepepala"},{"SurahNumber":94,"VerseNumber":7,"Text":"Sano pati mmalisyisye (masengo genu), basi limbichilani (kutenda ibada)"},{"SurahNumber":94,"VerseNumber":8,"Text":"Soni kwa Ambuje ŵenu pe (Allah) basi sachililani (ukoto Wakwe)"},{"SurahNumber":95,"VerseNumber":1,"Text":"Nguulumbila nkuju ni nzaituni"},{"SurahNumber":95,"VerseNumber":2,"Text":"Ni litumbi lya Sinai"},{"SurahNumber":95,"VerseNumber":3,"Text":"Kwisa soni awu nsinda (wa Maaka) wantunjelele"},{"SurahNumber":95,"VerseNumber":4,"Text":"Chisimu pamasile patun'gumbile mundu mu kagumbidwe kambone nnope"},{"SurahNumber":95,"VerseNumber":5,"Text":"Kaneka nitukum'busyaaga kuŵa jwapasi kwapunda ŵapasi wosope (pa uchekulu wakulepela nao kutenda yambone)"},{"SurahNumber":95,"VerseNumber":6,"Text":"Ikaŵeje ŵandu ŵaakulupilile ni kutendaga yambone (ali ŵachilimbanganile), basi akwete kupata ŵanganyao malipilo gangamala"},{"SurahNumber":95,"VerseNumber":7,"Text":"Ana panyuma (pa kuimanya yele) nichichi chikuntendekasya kanila ya malipilo (ga pa Kiyama)"},{"SurahNumber":95,"VerseNumber":8,"Text":"Ana Allah nganaŵa Nkwiilanya chenene (magambo) kwapunda akwiilanya wosope"},{"SurahNumber":96,"VerseNumber":1,"Text":"Soomani mu lina lya Ambuje ŵenu (Allah) ŵaagumbile"},{"SurahNumber":96,"VerseNumber":2,"Text":"Agumbile mundu kuumila mu chipande chamyasi jekamatane"},{"SurahNumber":96,"VerseNumber":3,"Text":"Soomani! Soni Ambuje ŵenu ni Ŵantuka kusyene"},{"SurahNumber":96,"VerseNumber":4,"Text":"Aŵala ŵaajiganyisye (kulemba) ni chakulembela"},{"SurahNumber":96,"VerseNumber":5,"Text":"An'jiganyisye mundu yaŵalekaga ngaimanya"},{"SurahNumber":96,"VerseNumber":6,"Text":"Yakuona! Chisimu mundu akuŵaga jwakusumba mpika (pa kulikwesya)"},{"SurahNumber":96,"VerseNumber":7,"Text":"Ligongo lyakuliona kusichila"},{"SurahNumber":96,"VerseNumber":8,"Text":"Chisimu kwa Ambuje ŵenu pe (Allah) ni kwakuujila"},{"SurahNumber":96,"VerseNumber":9,"Text":"Ana mum'bweni ajula jwaakuŵa nkunkaanya"},{"SurahNumber":96,"VerseNumber":10,"Text":"Kapolo (jwa Allah) ndema jajukusaka kuswali"},{"SurahNumber":96,"VerseNumber":11,"Text":"Ana nkuyiona uli najuŵaga (Muhammadi ﷺ) juli pachongoko"},{"SurahNumber":96,"VerseNumber":12,"Text":"Kapena jukulamula ya woga (wakun'jogopa Allah)"},{"SurahNumber":96,"VerseNumber":13,"Text":"Nambi nkuyiona uli naŵaga (Abujahalio) akukanila ni kusyulula"},{"SurahNumber":96,"VerseNumber":14,"Text":"Ana ngaakumanyilila yanti Allah akwaona (yaakutenda)"},{"SurahNumber":96,"VerseNumber":15,"Text":"Ngwamba! Chisimu naga ngaakuleka, chiitwawuta umbo syapewuwo (pakwaponya ku Moto)"},{"SurahNumber":96,"VerseNumber":16,"Text":"Liwuwo lyakwe lyaunami soni lyakulemwa"},{"SurahNumber":96,"VerseNumber":17,"Text":"Basi ŵaaŵilanje ŵandu ŵakwe (kuti ankamuchisye)"},{"SurahNumber":96,"VerseNumber":18,"Text":"Nowe chitwaŵilanje Azabaniya (asilikali ŵa ku Moto)"},{"SurahNumber":96,"VerseNumber":19,"Text":"Ngwamba! Mmwe ngasimunkunda jwalakwejo, nambo nsujuduji (kuswali) ni n’diŵandichisyeje (kwa Allah)"},{"SurahNumber":97,"VerseNumber":1,"Text":"Chisimu Uwwe tujitulwisye jalakwe (Qur'aniji) m’Chilo Chakuchimbichika"},{"SurahNumber":97,"VerseNumber":2,"Text":"Ana ni chichi champaka chimmanyisye ya Chilo Chakuchimbichika"},{"SurahNumber":97,"VerseNumber":3,"Text":"Chilo Chakuchimbichikachi chiŵele chambone nnope kupunda myesi jakwana sausande"},{"SurahNumber":97,"VerseNumber":4,"Text":"Achimalaika akasatulukaga pamo ni Nsimu (Jibulilu) mu Chele (Chilochi) kwa lisosa lya M’mbuje gwao, kwisa kulondesya chindu chilichose (pakuchiŵika mu mpango wakwe)"},{"SurahNumber":97,"VerseNumber":5,"Text":"Ntunjelele-tunjelelepe! Chele Chilocho, mpaka kumasikusiku"},{"SurahNumber":98,"VerseNumber":1,"Text":"Ŵandu achimakafili kutandila achinsyene chitabu (Ayuda ni Akilisito) kwisa soni ŵakuwanganya (Allah ni isanamu), nganaŵa alekangene (ni ukafili wao) kwikanila ndema ja chayichilile chilosyo chakuonechela palangulangu"},{"SurahNumber":98,"VerseNumber":2,"Text":"(Jwali) Ntenga (Muhammadi ﷺ) jwakuumila kwa Allah jwaakusooma (Qur’an jajili mu) ikalakala yakuswejesyedwa"},{"SurahNumber":98,"VerseNumber":3,"Text":"Mwalakwemo mwana malamusi gagoloka"},{"SurahNumber":98,"VerseNumber":4,"Text":"Chisimu Allah akupeleka chanasa kwa Ntume (Muhammadi ﷺ), nombe nao soni Achimalaika (akum’bombelaga chanasa Ntumejo ﷺ). E jenumanja ŵankulupilile! Mum’bombelani chanasa jwalakwe ni kum’bombela soni ntendele"},{"SurahNumber":98,"VerseNumber":5,"Text":"Ni nganalamulidwa ikaŵeje yanti an'galagatileje Allah mwakunswejechesya dini Jakwe pakupendechela ku Uujika Wakwe (nikutalikangana nayo isanamu), nikuti ajimicheje Swala mwakolosya ni kutolaga Zaka, soni jalakwejo ni dini jagoloka"},{"SurahNumber":98,"VerseNumber":6,"Text":"Chisimu ŵandu ŵaakanile (dini ja Usilamu); kutandila achinsyene chitabu (Ayuda ni Akilisito) kwisa soni ŵakuwanganya (Allah ni isanamu), chakaŵe m’moto wa Jahannama, chakaŵe ŵandamo mwalakwemo. Ŵanganyao ni iŵumbe yakusakala nnope"},{"SurahNumber":98,"VerseNumber":7,"Text":"Chisimu ŵandu ŵaakulupilile nikutendaga yambone, ŵanganyao ni iwumbe yambone nnope"},{"SurahNumber":98,"VerseNumber":8,"Text":"Malipilo gao kwa Ambuje ŵao chigakaŵe Matimbe Gandamo gasikujilima cha pasi pakwe sulo. Chakaŵe ŵandamo mwalakwemo kwa yaka ni yaka. Allah tachanonyela (pakwapochela masengo gao gambone), nombe nao tachinonyelwa Najo (pamalipilo gataachaapa). Yalakweyo ni yamundu jwatan'jogope M'mbujeegwe (Allah)"},{"SurahNumber":99,"VerseNumber":1,"Text":"Pandema jalichitenganyika litaka nichisikinya chakwe chamachili"},{"SurahNumber":99,"VerseNumber":2,"Text":"Ni kwisa koposya litaka misigo jakwe jausito (ichindu yayaliji nkati mwakwe, mpela malilo ni mitapo jambiya)"},{"SurahNumber":99,"VerseNumber":3,"Text":"Ni kwisa kuŵecheta mundu (mwawoga soni mwakusimonga kuti): “Litite uli (litaka, ana Kiyama jiyiche?)”"},{"SurahNumber":99,"VerseNumber":4,"Text":"Lyele lisikulyo (litaka) lichiŵecheta abali syakwe syosope (sya indu yayatendekwele pachanya pakwe yambone kapena yakusakala)"},{"SurahNumber":99,"VerseNumber":5,"Text":"Ligongo lyanti Ambuje ŵenu tachililamula lyalakwelyo (kuti liŵechete)"},{"SurahNumber":99,"VerseNumber":6,"Text":"Lyele lisikulyo ŵandu tachipwilingana ali m'mikutula jakulekangana-lekangana kuti akaalosye masengo gao"},{"SurahNumber":99,"VerseNumber":7,"Text":"Basi jwatapanganye chambone chausito wanti chisawu lunyilili, tachija kuchiona"},{"SurahNumber":99,"VerseNumber":8,"Text":"Nombe soni jwatapanganye chakusakala chausito wanti chisawu lunyilili, tachija kuchiona"},{"SurahNumber":100,"VerseNumber":1,"Text":"Ngusilumbila hachi syasikuwutuka sili nkupumasika"},{"SurahNumber":100,"VerseNumber":2,"Text":"Ni syasikoposya moto mu ikotwa mwakwe (pakuwutuka m’maganga)"},{"SurahNumber":100,"VerseNumber":3,"Text":"Ni syasikwagungumuchila amagongo kumasikusiku"},{"SurahNumber":100,"VerseNumber":4,"Text":"Nikututumya palakwepo luwundu lwejinji"},{"SurahNumber":100,"VerseNumber":5,"Text":"Nikulijinjilila palakwepo likuga (lya amagongo)"},{"SurahNumber":100,"VerseNumber":6,"Text":"Chisimu mundu kwa Ambujegwe (Allah) juŵele jwakanila (ukoto waakumpa)"},{"SurahNumber":100,"VerseNumber":7,"Text":"Soni chisimu jwalakwe jukuŵichila umboni pa yalakweyo (kupitila mu itendo yakwe)"},{"SurahNumber":100,"VerseNumber":8,"Text":"Soni chisimu jwalakwe pakuchinonyela chipanje juŵele jwakupelenganya nnope"},{"SurahNumber":100,"VerseNumber":9,"Text":"Ana ngajukumanyilila pandema jaichikoposyedwa yaili m’malembe"},{"SurahNumber":100,"VerseNumber":10,"Text":"Nikwisa kwilochesya papaswela yaili m’mitima"},{"SurahNumber":100,"VerseNumber":11,"Text":"Chisimu lyele lisikulyo M’mbuje gwao (Allah) tachamanya abali syosope (syakwamba yaŵapanganyaga ŵanganyao)"},{"SurahNumber":101,"VerseNumber":1,"Text":"Chagunda ntima (Kiyama)"},{"SurahNumber":101,"VerseNumber":2,"Text":"Ana chagunda ntima nichichi"},{"SurahNumber":101,"VerseNumber":3,"Text":"Ana ni chichi champaka chimmanyisye ya chagunda ntima"},{"SurahNumber":101,"VerseNumber":4,"Text":"Lyele ni lisiku (lya Kiyama) lyachachiŵa ŵandu (sakalaalii!) mpela mapuluputwa gakusapalala"},{"SurahNumber":101,"VerseNumber":5,"Text":"Nombe matumbi gachiŵa (nkuwululuka) mpela litonji lyetyosye mbele"},{"SurahNumber":101,"VerseNumber":6,"Text":"Sano mundu jwachiukasitope n'diingo wakwe (wa yambone, nikwepepala yakusakala)"},{"SurahNumber":101,"VerseNumber":7,"Text":"Basi jwalakwejo takaŵe mu ndamo jakusengwasya"},{"SurahNumber":101,"VerseNumber":8,"Text":"Nambo mundu jwachiukajepepale n'dingo wakwe (wa yambone, ni kusitopa yakusakala)"},{"SurahNumber":101,"VerseNumber":9,"Text":"Basi liuto lyakwe ni ku Hawiya"},{"SurahNumber":101,"VerseNumber":10,"Text":"Ana ni chichi champaka chimmanyisye ya jele (Hawiya)"},{"SurahNumber":101,"VerseNumber":11,"Text":"Wele ni Moto Wakoocha nnope"},{"SurahNumber":102,"VerseNumber":1,"Text":"Kumpele chipaka kusonganganya (ya duniya mwampikisano kuleka ganisya ya Akhera)"},{"SurahNumber":102,"VerseNumber":2,"Text":"Mpaka nkwikanila kwaula ku malembe (n'di m'bwile)"},{"SurahNumber":102,"VerseNumber":3,"Text":"Ngwamba! Chinchiika kumanyilila"},{"SurahNumber":102,"VerseNumber":4,"Text":"Soni ngwamba! Chinchiika kumanyilila"},{"SurahNumber":102,"VerseNumber":5,"Text":"Ngwamba! Ingaŵe mwamanyililaga umanyilisi usyesyene (nga nganin'jijilikaga ni ya duniya)"},{"SurahNumber":102,"VerseNumber":6,"Text":"Chisimu chene chinkauone Moto Waukali"},{"SurahNumber":102,"VerseNumber":7,"Text":"Soni chinkauone kusyene ni liso lyakusimichisya"},{"SurahNumber":102,"VerseNumber":8,"Text":"Soni lyele lisikulyo tinkawusyidwe kusyene ya chindimba (chaŵampele pa duniya)"},{"SurahNumber":103,"VerseNumber":1,"Text":"Ngujilumbila ndaŵi"},{"SurahNumber":103,"VerseNumber":2,"Text":"Chisimu chene mundu ali nchasiko (ni kupelelwa)"},{"SurahNumber":103,"VerseNumber":3,"Text":"Ikaŵeje aŵala ŵaakulupilile ni kutendaga yambone, ni kulimbisyanaga ya (kuya ichindu) yakuona, ni kulimbisyanaga soni yakupilila"},{"SurahNumber":104,"VerseNumber":1,"Text":"Ipotesi ni yakwe jwalijose jwakwasogoda ni kwachembulusya ŵandu mwakwamumunya"},{"SurahNumber":104,"VerseNumber":2,"Text":"Ajula jwaachisonganganyisye chipanje nikuchiŵalanjilaga (ndema ni katema)"},{"SurahNumber":104,"VerseNumber":3,"Text":"Akuganichisya kuti chipanje chakwecho chichintendekasye kuŵa jwandamo"},{"SurahNumber":104,"VerseNumber":4,"Text":"Ngwamba! Chisimu chene takaponyedwe ku Hutwama"},{"SurahNumber":104,"VerseNumber":5,"Text":"Ana ni chichi champaka chimmanyisye ya Hutwama"},{"SurahNumber":104,"VerseNumber":6,"Text":"Wele ni Moto wa Allah wachikolelele (wakuteketulanya chilichose chakuponyedwamo)"},{"SurahNumber":104,"VerseNumber":7,"Text":"Awula wachiuŵa nkukwelela ku mitima"},{"SurahNumber":104,"VerseNumber":8,"Text":"Chisimu walakweo uchaunichila ni kwaakutika ŵanganyao (kwakusoŵa pakopochela)"},{"SurahNumber":104,"VerseNumber":9,"Text":"(Chachiŵa) m’makongwa getandaliche chanchilewu (mwanti ngasakombola kupuluputa)"},{"SurahNumber":105,"VerseNumber":1,"Text":"Ana nganinyyiona yaŵatite Ambuje ŵenu (Allah) pakwajonanga achinsyene ndembo (ŵaŵayikaga kugumula Likaaba)"},{"SurahNumber":105,"VerseNumber":2,"Text":"Ana nganagatenda malindi gao kuŵa gakusokonechela"},{"SurahNumber":105,"VerseNumber":3,"Text":"Ni ŵatumichisye ŵanganyao ijuni mikutula-mikutula"},{"SurahNumber":105,"VerseNumber":4,"Text":"Yaliji nkwaasoma ni maganga gelongo lyejoche (ni moto wa ku Jahannama)"},{"SurahNumber":105,"VerseNumber":5,"Text":"Niŵatesile kuŵa mpela masapi gagalilidwe (ni inyama ni kulukulidwa)"},{"SurahNumber":106,"VerseNumber":1,"Text":"(Ŵajonasile achinsyene ndembo) kuti ajendelechele Makuraishi"},{"SurahNumber":106,"VerseNumber":2,"Text":"Panyendele jao jamaulendo ga chuku (kuja ku Yemeni) ni chawu (kuja ku Shami kumalonda mwantunjelele)"},{"SurahNumber":106,"VerseNumber":3,"Text":"Basi an'galagatileje M'mbuje jwa aji Nyumba (ja Likaaba)"},{"SurahNumber":106,"VerseNumber":4,"Text":"Ajula jwaŵapele yakulya ligongo lyasala, ni kwaŵambasya ku woga"},{"SurahNumber":107,"VerseNumber":1,"Text":"Ana mum'bweni ajula jwaakukanila ya malipilo (ga pa Kiyama)"},{"SurahNumber":107,"VerseNumber":2,"Text":"Basi jwele ni ajula jwaakuntutanga mwanache jwawina"},{"SurahNumber":107,"VerseNumber":3,"Text":"Soni jwangachisya yagaliisya masikini"},{"SurahNumber":107,"VerseNumber":4,"Text":"Basi ipotesi niyao ŵandu ŵakuswaliji"},{"SurahNumber":107,"VerseNumber":5,"Text":"Aŵala ŵanya ŵaakuŵa ali nkusikwanjila swala syao"},{"SurahNumber":107,"VerseNumber":6,"Text":"Aŵala ŵanya ŵaakuŵa ali nkutenda ndola"},{"SurahNumber":107,"VerseNumber":7,"Text":"Ni akuŵa soni ali nkukanya yaakamuchisya (pannango, mpela liŵago, chipula, lituli ni yine)"},{"SurahNumber":108,"VerseNumber":1,"Text":"Chisimu Uwwe tumpele (mmwe Muhammadi ﷺ) Kauthara (lusulo lwa ku Mbepo)"},{"SurahNumber":108,"VerseNumber":2,"Text":"Basi mwaswalilani Ambuje ŵenu (Allah) nikusikita (inyama yakur’bani yakupelechela mbepesi Kukwakwe ngaŵaga kwa akumasoka)"},{"SurahNumber":108,"VerseNumber":3,"Text":"Chisimu jwaakum'benga mmwejo ni jwali jwakatika (upile wakwe ni kusalidwa kwakwe)"},{"SurahNumber":109,"VerseNumber":1,"Text":"Jilani: “E jenumanja achimakafili!”"},{"SurahNumber":109,"VerseNumber":2,"Text":"“Ngangalagatila chinkuchigalagatila (kunneka Allah).”"},{"SurahNumber":109,"VerseNumber":3,"Text":"“Nombe ŵanganyammwe nganim'ba mun'galagatile (Allah) jwangun'galagatila (kutendaga n'di mu ukafili pemo).”"},{"SurahNumber":109,"VerseNumber":4,"Text":"“Nombe une soni nganimba nachigalagatile cham'bele n'di nkuchigalagatila ŵanganyammwe.”"},{"SurahNumber":109,"VerseNumber":5,"Text":"“Nombe ŵanganyammwe nganim'ba mun'galagatile (Allah) jwangun'galagatila (kutendaga n'di mu ukafili pemo).”"},{"SurahNumber":109,"VerseNumber":6,"Text":"“Jenumanja nkwete dini jenu (jagalagatila isanamu) une none ngwete dini jangu (jakun’galagatila Allah).”"},{"SurahNumber":110,"VerseNumber":1,"Text":"Ndema jachiyiche chikulupusyo cha Allah ni kuwugula (Maaka kuŵa m’makono mwa Asilamu)"},{"SurahNumber":110,"VerseNumber":2,"Text":"Ni kwaona mmwejo ŵandu ali nkwinjila mu dini ja Allah mikutula-mikutula"},{"SurahNumber":110,"VerseNumber":3,"Text":"Basi (jele ndemajo) luswejesyani lumbili lwa Ambuje ŵenu, ni kwaŵenda chikululuko. Chisimu Ŵalakweo aŵele Ŵakupochela nnope toba"},{"SurahNumber":111,"VerseNumber":1,"Text":"Gajonasiche makono ganagaŵili ga Abu Lahabi, nombe nao ajonasiche"},{"SurahNumber":111,"VerseNumber":2,"Text":"Ngaija kwakamuchisya ipanje yao atamuno yaŵapanganyisye (mpela ŵanache ŵaŵaŵeleche)"},{"SurahNumber":111,"VerseNumber":3,"Text":"Takajinjile ku Moto waukwete malamba (gakulapuka)"},{"SurahNumber":111,"VerseNumber":4,"Text":"Niŵankwao ŵakwe ŵaŵaliji nkutwichila sasu (syamiŵa nikuntejelaga Muhammadi ﷺ mwakupita)"},{"SurahNumber":111,"VerseNumber":5,"Text":"Nnukosi mwao (ŵele ŵakongweo) chimukaŵe mwana litondolo lyamiŵamiŵa (lyakwalagachisya nalyo)"},{"SurahNumber":112,"VerseNumber":1,"Text":"Jilani: “Jwalakwe ni Allah Jumpepe.”"},{"SurahNumber":112,"VerseNumber":2,"Text":"“Allah pe ni jwakun'jegama.”"},{"SurahNumber":112,"VerseNumber":3,"Text":"“Nganaŵeleka soni nganaŵelechedwa.”"},{"SurahNumber":112,"VerseNumber":4,"Text":"“Soni nganakola jwakulanda najo ata jumo.”"},{"SurahNumber":113,"VerseNumber":1,"Text":"Jilani: “Ngulijuya mwa M’mbuje jwa kumasikusiku.”"},{"SurahNumber":113,"VerseNumber":2,"Text":"“Ku yakusakala yaŵaigumbile.”"},{"SurahNumber":113,"VerseNumber":3,"Text":"“Ni ku yakusakala yachilo ndema jachikwinjila chipi.”"},{"SurahNumber":113,"VerseNumber":4,"Text":"“Ni ku yakusakala ya (asaŵi) ŵaakupepela mu iwundo (pakuloga).”"},{"SurahNumber":113,"VerseNumber":5,"Text":"“Ni ku yakusakala ya jwalitima ndema jajukutenda litima.”"},{"SurahNumber":114,"VerseNumber":1,"Text":"Jilani: “Ngulijuya mwa M'mbuje jwa ŵandu.”"},{"SurahNumber":114,"VerseNumber":2,"Text":"“Nchimwene jwa ŵandu.”"},{"SurahNumber":114,"VerseNumber":3,"Text":"“Nnungu jwa ŵandu.”"},{"SurahNumber":114,"VerseNumber":4,"Text":"“Ku yakusakala ya nkusongona (pakuunyenjelela ntima yakusakala), jwakuujiilila ni kuliisisa (naga nsyene ntimao juli junkolasile Allah).”"},{"SurahNumber":114,"VerseNumber":5,"Text":"“Ajula jwaakusongonaga m’mitima mwa ŵandu.”"},{"SurahNumber":114,"VerseNumber":6,"Text":"“Jwakuumila m’majini ni mu ŵandu.”"}]}