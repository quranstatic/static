{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الف، لام، راء. اين است آيات كتاب [آسمانى‌] و قرآن روشنگر"},{"SurahNumber":15,"VerseNumber":2,"Text":"چه بسا كسانى كه كافر شدند آرزو كنند كه كاش مسلمان بودند"},{"SurahNumber":15,"VerseNumber":3,"Text":"بگذارشان تا بخورند و برخوردار شوند و آرزو[ها] سرگرمشان كند، پس به زودى خواهند دانست"},{"SurahNumber":15,"VerseNumber":4,"Text":"و هيچ شهرى را هلاك نكرديم مگر اينكه براى آن اجلى معيّن بود"},{"SurahNumber":15,"VerseNumber":5,"Text":"هيچ امتى از اجل خويش نه پيش مى‌افتد و نه پس مى‌ماند"},{"SurahNumber":15,"VerseNumber":6,"Text":"و گفتند: «اى كسى كه قرآن بر او نازل شده است، به يقين تو ديوانه‌اى"},{"SurahNumber":15,"VerseNumber":7,"Text":"اگر راست مى‌گويى چرا فرشته‌ها را پيش ما نمى‌آورى؟»"},{"SurahNumber":15,"VerseNumber":8,"Text":"فرشتگان را جز به حق فرو نمى‌فرستيم، و در آن هنگام، ديگر مهلت نيابند"},{"SurahNumber":15,"VerseNumber":9,"Text":"بى‌ترديد، ما اين قرآن را به تدريج نازل كرده‌ايم، و قطعاً نگهبان آن خواهيم بود"},{"SurahNumber":15,"VerseNumber":10,"Text":"و به يقين، پيش از تو [نيز] در گروههاى پيشينيان [پيامبرانى‌] فرستاديم"},{"SurahNumber":15,"VerseNumber":11,"Text":"و هيچ پيامبرى برايشان نيامد جز آنكه او را به مسخره مى‌گرفتند"},{"SurahNumber":15,"VerseNumber":12,"Text":"بدين گونه آن [استهزا] را در دل بزهكاران راه مى‌دهيم،"},{"SurahNumber":15,"VerseNumber":13,"Text":"[كه‌] به او ايمان نمى‌آورند، و راه [و رسم‌] پيشينيان پيوسته چنين بوده است"},{"SurahNumber":15,"VerseNumber":14,"Text":"و اگر درى از آسمان بر آنان مى‌گشوديم كه همواره از آن بالا مى‌رفتند،"},{"SurahNumber":15,"VerseNumber":15,"Text":"قطعاً مى‌گفتند: «در حقيقت، ما چشم‌بندى شده‌ايم، بلكه ما مردمى هستيم كه افسون شده‌ايم.»"},{"SurahNumber":15,"VerseNumber":16,"Text":"و به يقين، ما در آسمان بُرجهايى قرار داديم و آن را براى تماشاگران آراستيم"},{"SurahNumber":15,"VerseNumber":17,"Text":"و آن را از هر شيطان رانده‌شده‌اى حفظ كرديم"},{"SurahNumber":15,"VerseNumber":18,"Text":"مگر آن كس كه دزديده گوش فرا دهد كه شهابى روشن او را دنبال مى‌كند"},{"SurahNumber":15,"VerseNumber":19,"Text":"و زمين را گسترانيديم و در آن كوههاى استوار افكنديم و از هر چيز سنجيده‌اى در آن رويانيديم"},{"SurahNumber":15,"VerseNumber":20,"Text":"و براى شما و هر كس كه شما روزى‌دهنده او نيستيد، در آن وسايل زندگى قرار داديم"},{"SurahNumber":15,"VerseNumber":21,"Text":"و هيچ چيز نيست مگر آنكه گنجينه‌هاى آن نزد ماست، و ما آن را جز به اندازه‌اى معين فرو نمى‌فرستيم"},{"SurahNumber":15,"VerseNumber":22,"Text":"و بادها را بارداركننده فرستاديم و از آسمان، آبى نازل كرديم، پس شما را بدان سيراب نموديم، و شما خزانه‌دار آن نيستيد"},{"SurahNumber":15,"VerseNumber":23,"Text":"و بى‌ترديد، اين ماييم كه زنده مى‌كنيم و مى‌ميرانيم، و ما وارث [همه‌] هستيم"},{"SurahNumber":15,"VerseNumber":24,"Text":"و به يقين، پيشينيان شما را شناخته‌ايم و آيندگان [شما را نيز] شناخته‌ايم"},{"SurahNumber":15,"VerseNumber":25,"Text":"و مسلماً پروردگار توست كه آنان را محشور خواهد كرد، چرا كه او حكيم داناست"},{"SurahNumber":15,"VerseNumber":26,"Text":"و در حقيقت، انسان را از گِلى خشك، از گِلى سياه و بدبو، آفريديم"},{"SurahNumber":15,"VerseNumber":27,"Text":"و پيش از آن، جن را از آتشى سوزان و بى‌دود خلق كرديم"},{"SurahNumber":15,"VerseNumber":28,"Text":"و [ياد كن‌] هنگامى را كه پروردگار تو به فرشتگان گفت: «من بشرى را از گِلى خشك، از گِلى سياه و بدبو، خواهم آفريد"},{"SurahNumber":15,"VerseNumber":29,"Text":"پس وقتى آن را درست كردم و از روح خود در آن دميدم، پيش او به سجده درافتيد"},{"SurahNumber":15,"VerseNumber":30,"Text":"پس فرشتگان همگى يكسره سجده كردند،"},{"SurahNumber":15,"VerseNumber":31,"Text":"جز ابليس كه خوددارى كرد از اينكه با سجده‌كنندگان باشد"},{"SurahNumber":15,"VerseNumber":32,"Text":"فرمود: «اى ابليس، تو را چه شده است كه با سجده‌كنندگان نيستى؟»"},{"SurahNumber":15,"VerseNumber":33,"Text":"گفت: «من آن نيستم كه براى بشرى كه او را از گِلى خشك، از گِلى سياه و بدبو، آفريده‌اى، سجده كنم.»"},{"SurahNumber":15,"VerseNumber":34,"Text":"فرمود: «از اين [مقام‌] بيرون شو كه تو رانده‌شده‌اى"},{"SurahNumber":15,"VerseNumber":35,"Text":"و تا روز جزا بر تو لعنت باشد"},{"SurahNumber":15,"VerseNumber":36,"Text":"گفت: «پروردگارا، پس مرا تا روزى كه برانگيخته خواهند شد مهلت ده.»"},{"SurahNumber":15,"VerseNumber":37,"Text":"فرمود: «تو از مهلت‌يافتگانى،"},{"SurahNumber":15,"VerseNumber":38,"Text":"تا روز [و] وقت معلوم"},{"SurahNumber":15,"VerseNumber":39,"Text":"گفت: «پروردگارا، به سبب آنكه مرا گمراه ساختى، من [هم گناهانشان را] در زمين برايشان مى‌آرايم و همه را گمراه خواهم ساخت،"},{"SurahNumber":15,"VerseNumber":40,"Text":"مگر بندگان خالص تو از ميان آنان را.»"},{"SurahNumber":15,"VerseNumber":41,"Text":"فرمود: «اين راهى است راست [كه‌] به سوى من [منتهى مى‌شود]"},{"SurahNumber":15,"VerseNumber":42,"Text":"در حقيقت، تو را بر بندگان من تسلّطى نيست، مگر كسانى از گمراهان كه تو را پيروى كنند،"},{"SurahNumber":15,"VerseNumber":43,"Text":"و قطعاً وعده‌گاه همه آنان دوزخ است،"},{"SurahNumber":15,"VerseNumber":44,"Text":"[دوزخى‌] كه براى آن هفت در است، و از هر درى بخشى معين از آنان [وارد مى‌شوند]"},{"SurahNumber":15,"VerseNumber":45,"Text":"بى‌گمان، پرهيزگاران در باغها و چشمه‌سارانند"},{"SurahNumber":15,"VerseNumber":46,"Text":"[به آنان گويند:] «با سلامت و ايمنى در آنجا داخل شويد.»"},{"SurahNumber":15,"VerseNumber":47,"Text":"و آنچه كينه [و شائبه‌هاى نفسانى‌] در سينه‌هاى آنان است بركنيم؛ برادرانه بر تختهايى روبروى يكديگر نشسته‌اند"},{"SurahNumber":15,"VerseNumber":48,"Text":"نه رنجى در آنجا به آنان مى‌رسد و نه از آنجا بيرون رانده مى‌شوند"},{"SurahNumber":15,"VerseNumber":49,"Text":"به بندگان من خبر ده كه منم آمرزنده مهربان"},{"SurahNumber":15,"VerseNumber":50,"Text":"و اينكه عذاب من، عذابى است دردناك"},{"SurahNumber":15,"VerseNumber":51,"Text":"و از مهمانان ابراهيم به آنان خبر ده،"},{"SurahNumber":15,"VerseNumber":52,"Text":"هنگامى كه بر او وارد شدند و سلام گفتند. [ابراهيم‌] گفت: «ما از شما بيمناكيم.»"},{"SurahNumber":15,"VerseNumber":53,"Text":"گفتند: «مترس، كه ما تو را به پسرى دانا مژده مى‌دهيم.»"},{"SurahNumber":15,"VerseNumber":54,"Text":"گفت: «آيا با اينكه مرا پيرى فرا رسيده است بشارتم مى‌دهيد؟ به چه بشارت مى‌دهيد؟»"},{"SurahNumber":15,"VerseNumber":55,"Text":"گفتند: «ما تو را به حق بشارت داديم. پس، از نوميدان مباش.»"},{"SurahNumber":15,"VerseNumber":56,"Text":"گفت: «چه كسى -جز گمراهان- از رحمت پروردگارش نوميد مى‌شود؟»"},{"SurahNumber":15,"VerseNumber":57,"Text":"[سپس‌] گفت: «اى فرشتگان، [ديگر] كارتان چيست؟»"},{"SurahNumber":15,"VerseNumber":58,"Text":"گفتند: «ما به سوى گروه مجرمان فرستاده شده‌ايم،"},{"SurahNumber":15,"VerseNumber":59,"Text":"مگر خانواده لوط، كه ما قطعاً همه آنان را نجات مى‌دهيم،"},{"SurahNumber":15,"VerseNumber":60,"Text":"جز آنش را كه مقدر كرديم او از بازماندگان [در عذاب‌] باشد"},{"SurahNumber":15,"VerseNumber":61,"Text":"پس چون فرشتگان نزد خاندان لوط آمدند،"},{"SurahNumber":15,"VerseNumber":62,"Text":"[لوط] گفت: «شما مردمى ناشناس هستيد.»"},{"SurahNumber":15,"VerseNumber":63,"Text":"گفتند: «[نه،] بلكه براى تو چيزى آورده‌ايم كه در آن ترديد مى‌كردند،"},{"SurahNumber":15,"VerseNumber":64,"Text":"و حق را براى تو آورده‌ايم و قطعاً ما راستگويانيم،"},{"SurahNumber":15,"VerseNumber":65,"Text":"پس، پاسى از شب [گذشته‌] خانواده‌ات را حركت ده و [خودت‌] به دنبال آنان برو، و هيچ يك از شما نبايد به عقب بنگرد، و هر جا به شما دستور داده مى‌شود برويد"},{"SurahNumber":15,"VerseNumber":66,"Text":"و او را از اين امر آگاه كرديم كه ريشه آن گروه صبحگاهان بريده خواهد شد"},{"SurahNumber":15,"VerseNumber":67,"Text":"و مردم شهر، شادى‌كنان روى آوردند"},{"SurahNumber":15,"VerseNumber":68,"Text":"[لوط] گفت: «اينان مهمانان منند، مرا رسوا مكنيد،"},{"SurahNumber":15,"VerseNumber":69,"Text":"و از خدا پروا كنيد و مرا خوار نسازيد.»"},{"SurahNumber":15,"VerseNumber":70,"Text":"گفتند: «آيا تو را [از مهمان كردن‌] مردم بيگانه منع نكرديم؟»"},{"SurahNumber":15,"VerseNumber":71,"Text":"گفت: «اگر مى‌خواهيد [كارى مشروع‌] انجام دهيد، اينان دختران منند [با آنان ازدواج كنيد].»"},{"SurahNumber":15,"VerseNumber":72,"Text":"به جان تو سوگند، كه آنان در مستى خود سرگردان بودند"},{"SurahNumber":15,"VerseNumber":73,"Text":"پس به هنگام طلوع آفتاب، فرياد [مرگبار] آنان را فرو گرفت"},{"SurahNumber":15,"VerseNumber":74,"Text":"و آن [شهر] را زير و زبر كرديم و بر آنان سنگهايى از سنگ گِل بارانديم"},{"SurahNumber":15,"VerseNumber":75,"Text":"به يقين، در اين [كيفر] براى هوشياران عبرتهاست"},{"SurahNumber":15,"VerseNumber":76,"Text":"و [آثار] آن [شهر هنوز] بر سر راهى [داير] برجاست"},{"SurahNumber":15,"VerseNumber":77,"Text":"بى‌گمان، در اين براى مؤمنان عبرتى است"},{"SurahNumber":15,"VerseNumber":78,"Text":"و راستى اهل «ايكه» ستمگر بودند"},{"SurahNumber":15,"VerseNumber":79,"Text":"پس، از آنان انتقام گرفتيم، و آن دو [شهر، اكنون‌] بر سر راهى آشكاراست"},{"SurahNumber":15,"VerseNumber":80,"Text":"و اهل «حِجر» [نيز] پيامبران [ما] را تكذيب كردند"},{"SurahNumber":15,"VerseNumber":81,"Text":"و آيات خود را به آنان داديم، و[لى‌] از آنها اعراض كردند"},{"SurahNumber":15,"VerseNumber":82,"Text":"و [براى خود] از كوهها خانه‌هايى مى‌تراشيدند كه در امان بمانند"},{"SurahNumber":15,"VerseNumber":83,"Text":"پس صبحدم، فرياد [مرگبار]، آنان را فرو گرفت"},{"SurahNumber":15,"VerseNumber":84,"Text":"و آنچه به دست مى‌آوردند، به كارشان نخورد"},{"SurahNumber":15,"VerseNumber":85,"Text":"و ما آسمانها و زمين و آنچه را كه ميان آن دو است جز به حق نيافريده‌ايم، و يقيناً قيامت فرا خواهد رسيد. پس به خوبى صرف نظر كن،"},{"SurahNumber":15,"VerseNumber":86,"Text":"زيرا پروردگار تو همان آفريننده داناست"},{"SurahNumber":15,"VerseNumber":87,"Text":"و به راستى، به تو سبع المثانى [=سوره فاتحه‌] و قرآن بزرگ را عطا كرديم"},{"SurahNumber":15,"VerseNumber":88,"Text":"و به آنچه ما دسته‌هايى از آنان [=كافران‌] را بدان برخوردار ساخته‌ايم چشم مدوز، و بر ايشان اندوه مخور، و بال خويش براى مؤمنان فرو گستر"},{"SurahNumber":15,"VerseNumber":89,"Text":"و بگو: «من همان هشداردهنده آشكارم.»"},{"SurahNumber":15,"VerseNumber":90,"Text":"همان گونه كه [عذاب را] بر تقسيم‌كنندگان نازل كرديم"},{"SurahNumber":15,"VerseNumber":91,"Text":"همانان كه قرآن را جزء جزء كردند [به برخى از آن عمل كردند و بعضى را رها نمودند]"},{"SurahNumber":15,"VerseNumber":92,"Text":"پس سوگند به پروردگارت كه از همه آنان خواهيم پرسيد،"},{"SurahNumber":15,"VerseNumber":93,"Text":"از آنچه انجام مى‌دادند"},{"SurahNumber":15,"VerseNumber":94,"Text":"پس آنچه را بدان مأمورى آشكار كن و از مشركان روى برتاب،"},{"SurahNumber":15,"VerseNumber":95,"Text":"كه ما [شر] ريشخندگران را از تو برطرف خواهيم كرد"},{"SurahNumber":15,"VerseNumber":96,"Text":"همانان كه با خدا معبودى ديگر قرار مى‌دهند. پس به زودى [حقيقت را] خواهند دانست"},{"SurahNumber":15,"VerseNumber":97,"Text":"و قطعاً مى‌دانيم كه سينه تو از آنچه مى‌گويند تنگ مى‌شود"},{"SurahNumber":15,"VerseNumber":98,"Text":"پس با ستايش پروردگارت تسبيح گوى و از سجده‌كنندگان باش"},{"SurahNumber":15,"VerseNumber":99,"Text":"و پروردگارت را پرستش كن تا اينكه مرگ تو فرا رسد"},{"SurahNumber":16,"VerseNumber":1,"Text":"[هان‌] امر خدا دررسيد، پس در آن شتاب مكنيد. او منزّه و فراتر است از آنچه [با وى‌] شريك مى‌سازند"},{"SurahNumber":16,"VerseNumber":2,"Text":"فرشتگان را با «روح»، به فرمان خود، بر هر كس از بندگانش كه بخواهد نازل مى‌كند، كه بيم دهيد كه معبودى جز من نيست. پس، از من پروا كنيد"},{"SurahNumber":16,"VerseNumber":3,"Text":"آسمانها و زمين را به حق آفريده است. او فراتر است از آنچه [با وى‌] شريك مى‌گردانند"},{"SurahNumber":16,"VerseNumber":4,"Text":"انسان را از نطفه‌اى آفريده است، آنگاه ستيزه‌جويى آشكار است"},{"SurahNumber":16,"VerseNumber":5,"Text":"و چارپايان را براى شما آفريد: در آنها براى شما [وسيله‌] گرمى و سودهايى است، و از آنها مى‌خوريد"},{"SurahNumber":16,"VerseNumber":6,"Text":"و در آنها براى شما زيبايى است، آنگاه كه [آنها را] از چراگاه برمى‌گردانيد، و هنگامى كه [آنها را] به چراگاه مى‌بريد"},{"SurahNumber":16,"VerseNumber":7,"Text":"و بارهاى شما را به شهرى مى‌بَرند كه جز با مشقّت بدنها بدان نمى‌توانستيد برسيد. قطعاً پروردگار شما رئوف و مهربان است"},{"SurahNumber":16,"VerseNumber":8,"Text":"و اسبان و استران و خران را [آفريد] تا بر آنها سوار شويد و [براى شما] تجملى [باشد]، و آنچه را نمى‌دانيد مى‌آفريند"},{"SurahNumber":16,"VerseNumber":9,"Text":"و نمودن راه راست بر عهده خداست، و برخى از آن [راهها] كژ است، و اگر [خدا] مى‌خواست مسلماً همه شما را هدايت مى‌كرد"},{"SurahNumber":16,"VerseNumber":10,"Text":"اوست كسى كه از آسمان، آبى فرود آورد كه [آب‌] آشاميدنى شما از آن است، و روييدنى‌[هايى‌] كه [رمه‌هاى خود را] در آن مى‌چرانيد [نيز] از آن است"},{"SurahNumber":16,"VerseNumber":11,"Text":"به وسيله آن، كشت و زيتون و درختان خرما و انگور و از هر گونه محصولات [ديگر] براى شما مى‌روياند. قطعاً در اينها براى مردمى كه انديشه مى‌كنند نشانه‌اى است"},{"SurahNumber":16,"VerseNumber":12,"Text":"و شب و روز و خورشيد و ماه را براى شما رام گردانيد، و ستارگان به فرمان او مسخر شده‌اند. مسلماً در اين [امور] براى مردمى كه تعقل مى‌كنند نشانه‌هاست"},{"SurahNumber":16,"VerseNumber":13,"Text":"و [همچنين‌] آنچه را در زمين به رنگهاى گوناگون براى شما پديد آورد [مسخّر شما ساخت‌]. بى‌ترديد، در اين [امور] براى مردمى كه پند مى‌گيرند نشانه‌اى است"},{"SurahNumber":16,"VerseNumber":14,"Text":"و اوست كسى كه دريا را مسخر گردانيد تا از آن گوشت تازه بخوريد، و پيرايه‌اى كه آن را مى‌پوشيد از آن بيرون آوريد. و كشتيها را در آن، شكافنده [آب‌] مى‌بينى، و تا از فضل او بجوييد و باشد كه شما شكر گزاريد"},{"SurahNumber":16,"VerseNumber":15,"Text":"و در زمين كوههايى استوار افكند تا شما را نجنباند، و رودها و راهها [قرار داد] تا شما راه خود را پيدا كنيد"},{"SurahNumber":16,"VerseNumber":16,"Text":"و نشانه‌هايى [ديگر نيز قرار داد]، و آنان به وسيله ستاره [قطبى‌] راه‌يابى مى‌كنند"},{"SurahNumber":16,"VerseNumber":17,"Text":"پس آيا كسى كه مى‌آفريند چون كسى است كه نمى‌آفريند؟ آيا پند نمى‌گيريد؟"},{"SurahNumber":16,"VerseNumber":18,"Text":"و اگر نعمت‌[هاى‌] خدا را شماره كنيد، آن را نمى‌توانيد بشماريد. قطعاً خدا آمرزنده مهربان است"},{"SurahNumber":16,"VerseNumber":19,"Text":"و خدا آنچه را كه پنهان مى‌داريد و آنچه را كه آشكار مى‌سازيد مى‌داند"},{"SurahNumber":16,"VerseNumber":20,"Text":"و كسانى را كه جز خدا مى‌خوانند، چيزى نمى‌آفرينند در حالى كه خود آفريده مى شوند"},{"SurahNumber":16,"VerseNumber":21,"Text":"مردگانند نه زندگان، و نمى‌دانند كِى برانگيخته خواهند شد"},{"SurahNumber":16,"VerseNumber":22,"Text":"معبود شما معبودى است يگانه. پس كسانى كه به آخرت ايمان ندارند، دلهايشان انكاركننده [حق‌] است و خودشان متكبرند"},{"SurahNumber":16,"VerseNumber":23,"Text":"شك نيست كه خداوند آنچه را پنهان مى‌دارند و آنچه را آشكار مى‌سازند، مى‌داند، و او گردنكشان را دوست نمى‌دارد"},{"SurahNumber":16,"VerseNumber":24,"Text":"و چون به آنان گفته شود: «پروردگارتان چه چيز نازل كرده است؟» مى‌گويند: «افسانه‌هاى پيشينيان است.»"},{"SurahNumber":16,"VerseNumber":25,"Text":"تا روز قيامت بار گناهان خود را تمام بردارند، و [نيز] بخشى از بار گناهان كسانى را كه ندانسته آنان را گمراه مى‌كنند. آگاه باشيد، چه بد بارى را مى‌كشند"},{"SurahNumber":16,"VerseNumber":26,"Text":"پيش از آنان كسانى بودند كه مكر كردند، و[لى‌] خدا از پايه بر بنيانشان زد، درنتيجه از بالاى سرشان سقف بر آنان فرو ريخت، و از آنجا كه حدس نمى‌زدند عذاب به سراغشان آمد"},{"SurahNumber":16,"VerseNumber":27,"Text":"سپس روز قيامت آنان را رسوا مى‌كند و مى‌گويد: «كجايند آن شريكان من كه در باره آنها [با پيامبران‌] مخالفت مى‌كرديد؟» كسانى كه به آنان علم داده شده است مى‌گويند: «در حقيقت، امروز رسوايى و خوارى بر كافران است.»"},{"SurahNumber":16,"VerseNumber":28,"Text":"همانان كه فرشتگان جانشان را مى‌گيرند در حالى كه بر خود ستمكار بوده‌اند. پس، از درِ تسليم درمى‌آيند [و مى‌گويند:] «ما هيچ كار بدى نمى‌كرديم.» آرى، خدا به آنچه مى‌كرديد داناست"},{"SurahNumber":16,"VerseNumber":29,"Text":"پس، از درهاى دوزخ وارد شويد و در آن هميشه بمانيد، و حقا كه چه بد است جايگاه متكبران"},{"SurahNumber":16,"VerseNumber":30,"Text":"و به كسانى كه تقوا پيشه كردند، گفته شود: «پروردگارتان چه نازل كرد؟» مى گويند: «خوبى.» براى كسانى كه در اين دنيا نيكى كردند [پاداش‌] نيكويى است، و قطعاً سراى آخرت بهتر است، و چه نيكوست سراى پرهيزگاران"},{"SurahNumber":16,"VerseNumber":31,"Text":"بهشتهاى عدن كه در آن داخل مى‌شوند؛ رودها از زير [درختان‌] آنها روان است؛ در آنجا هر چه بخواهند براى آنان [فراهم‌] است. خدا اين گونه پرهيزگاران را پاداش مى‌دهد"},{"SurahNumber":16,"VerseNumber":32,"Text":"همان كسانى كه فرشتگان جانشان را -در حالى كه پاكند- مى‌ستانند [و به آنان‌] مى‌گويند: «درود بر شما باد، به [پاداش‌] آنچه انجام مى‌داديد به بهشت درآييد.»"},{"SurahNumber":16,"VerseNumber":33,"Text":"آيا [كافران‌] جز اين كه فرشتگانِ [جان‌ستان‌] به سويشان آيند، يا فرمان پروردگارت [داير بر عذابشان‌] دررسد، انتظارى مى‌برند؟ كسانى كه پيش از آنان بودند [نيز] اين گونه رفتار كردند، و خدا به ايشان ستم نكرد، بلكه آنان به خود ستم مى‌كردند"},{"SurahNumber":16,"VerseNumber":34,"Text":"پس [كيفر] بديهايى كه كردند به آنان رسيد، و آنچه مسخره‌اش مى‌كردند آنان را فرا گرفت"},{"SurahNumber":16,"VerseNumber":35,"Text":"و كسانى كه شرك ورزيدند گفتند: «اگر خدا مى‌خواست -نه ما و نه پدرانمان- هيچ چيزى را غير از او نمى‌پرستيديم و بدون [حكم‌] او چيزى را حرام نمى‌شمرديم.» پيش از آنان [نيز] چنين رفتار كردند، و[لى‌] آيا جز ابلاغ آشكار بر پيامبران [وظيفه‌اى‌] است؟"},{"SurahNumber":16,"VerseNumber":36,"Text":"و در حقيقت، در ميان هر امتى فرستاده‌اى برانگيختيم [تا بگويد:] «خدا را بپرستيد و از طاغوت [=فريبگر] بپرهيزيد.» پس، از ايشان كسى است كه خدا [او را] هدايت كرده، و از ايشان كسى است كه گمراهى بر او سزاوار است. بنابراين در زمين بگرديد و ببينيد فرجام تكذيب‌كنندگان چگونه بوده است"},{"SurahNumber":16,"VerseNumber":37,"Text":"اگر [چه‌] بر هدايت آنان حرص ورزى، ولى خدا كسى را كه فرو گذاشته است هدايت نمى‌كند، و براى ايشان يارى‌كنندگانى نيست"},{"SurahNumber":16,"VerseNumber":38,"Text":"و با سخت‌ترين سوگندهايشان بخدا سوگند ياد كردند كه خدا كسى را كه مى‌ميرد بر نخواهد انگيخت. آرى، [انجام‌] اين وعده بر او حق است، ليكن بيشتر مردم نمى‌دانند"},{"SurahNumber":16,"VerseNumber":39,"Text":"تا [خدا] آنچه را در [مورد] آن اختلاف دارند، براى آنان توضيح دهد، و تا كسانى كه كافر شده‌اند، بدانند كه آنها خود دروغ مى‌گفته‌اند"},{"SurahNumber":16,"VerseNumber":40,"Text":"ما وقتى چيزى را اراده كنيم، همين قدر به آن مى‌گوييم: «باش»، بى‌درنگ موجود مى‌شود"},{"SurahNumber":16,"VerseNumber":41,"Text":"و كسانى كه پس از ستمديدگى، در راه خدا هجرت كرده‌اند، در اين دنيا جاى نيكويى به آنان مى‌دهيم، و اگر بدانند، قطعاً پاداش آخرت بزرگتر خواهد بود"},{"SurahNumber":16,"VerseNumber":42,"Text":"همانان كه صبر نمودند و بر پروردگارشان توكل مى‌كنند"},{"SurahNumber":16,"VerseNumber":43,"Text":"و پيش از تو [هم‌] جز مردانى كه بديشان وحى مى‌كرديم گسيل نداشتيم. پس اگر نمى‌دانيد، از پژوهندگان كتابهاى آسمانى جويا شويد،"},{"SurahNumber":16,"VerseNumber":44,"Text":"[زيرا آنان را] با دلايل آشكار و نوشته‌ها [فرستاديم‌]، و اين قرآن را به سوى تو فرود آورديم، تا براى مردم آنچه را به سوى ايشان نازل شده است توضيح دهى، و اميد كه آنان بينديشند"},{"SurahNumber":16,"VerseNumber":45,"Text":"آيا كسانى كه تدبيرهاى بد مى‌انديشند، ايمن شدند از اينكه خدا آنان را در زمين فرو ببرد، يا از جايى كه حدس نمى‌زنند عذاب برايشان بيايد؟"},{"SurahNumber":16,"VerseNumber":46,"Text":"يا در حال رفت و آمدشان [گريبان‌] آنان را بگيرد، و كارى از دستشان برنيايد؟"},{"SurahNumber":16,"VerseNumber":47,"Text":"يا آنان را در حالى كه وحشت‌زده‌اند فرو گيرد؟ همانا پروردگار شما رئوف و مهربان است"},{"SurahNumber":16,"VerseNumber":48,"Text":"آيا به چيزهايى كه خدا آفريده است، ننگريسته‌اند كه [چگونه‌] سايه‌هايشان از راست و [از جوانب‌] چپ مى‌گردد، و براى خدا در حال فروتنى سر بر خاك مى‌سايند؟"},{"SurahNumber":16,"VerseNumber":49,"Text":"و آنچه در آسمانها و آنچه در زمين از جنبندگان و فرشتگان است، براى خدا سجده مى‌كنند و تكبر نمى‌ورزند"},{"SurahNumber":16,"VerseNumber":50,"Text":"از پروردگارشان كه حاكم بر آنهاست مى‌ترسند و آنچه را مأمورند انجام مى‌دهند"},{"SurahNumber":16,"VerseNumber":51,"Text":"و خدا فرمود: «دو معبود براى خود مگيريد. جز اين نيست كه او خدايى يگانه است. پس تنها از من بترسيد.»"},{"SurahNumber":16,"VerseNumber":52,"Text":"و آنچه در آسمانها و زمين است از آنِ اوست، و آيين پايدار [نيز] از آنِ اوست. پس آيا از غير خدا پروا داريد؟"},{"SurahNumber":16,"VerseNumber":53,"Text":"و هر نعمتى كه داريد از خداست، سپس چون آسيبى به شما رسد به سوى او روى مى آوريد [و مى‌ناليد]"},{"SurahNumber":16,"VerseNumber":54,"Text":"و چون آن آسيب را از شما برطرف كرد، آنگاه گروهى از شما به پروردگارشان شرك مى‌ورزند"},{"SurahNumber":16,"VerseNumber":55,"Text":"[بگذار] تا آنچه را به ايشان عطا كرده‌ايم ناسپاسى كنند. اكنون برخوردار شويد، و[لى‌] زودا كه بدانيد"},{"SurahNumber":16,"VerseNumber":56,"Text":"و از آنچه به ايشان روزى داديم، نصيبى براى آن [خدايانى‌] كه نمى‌دانند [چيست‌] مى‌نهند. به خدا سوگند كه از آنچه به دروغ برمى‌بافتيد، حتماً سؤال خواهيد شد"},{"SurahNumber":16,"VerseNumber":57,"Text":"و براى خدا دخترانى مى‌پندارند. منزه است او. و براى خودشان آنچه را ميل دارند [قرار مى‌دهند]"},{"SurahNumber":16,"VerseNumber":58,"Text":"و هر گاه يكى از آنان را به دختر مژده آورند، چهره‌اش سياه مى‌گردد، در حالى كه خشم [و اندوه‌] خود را فرو مى‌خورد"},{"SurahNumber":16,"VerseNumber":59,"Text":"از بدى آنچه بدو بشارت داده شده، از قبيله [خود] روى مى‌پوشاند. آيا او را با خوارى نگاه دارد، يا در خاك پنهانش كند؟ وه چه بد داورى مى‌كنند"},{"SurahNumber":16,"VerseNumber":60,"Text":"وصف زشت براى كسانى است كه به آخرت ايمان ندارند، و بهترين وصف از آنِ خداست، و اوست ارجمند حكيم"},{"SurahNumber":16,"VerseNumber":61,"Text":"و اگر خداوند مردم را به [سزاى‌] ستمشان مؤاخذه مى‌كرد، جنبنده‌اى بر روى زمين باقى نمى‌گذاشت، ليكن [كيفر] آنان را تا وقتى معين بازپس مى‌اندازد، و چون اجلشان فرا رسد، ساعتى آن را پس و پيش نمى‌توانند افكنند"},{"SurahNumber":16,"VerseNumber":62,"Text":"و چيزى را كه خوش نمى‌دارند، براى خدا قرار مى‌دهند، و زبانشان دروغ‌پردازى مى‌كند كه [سرانجام‌] نيكو از آنِ ايشان است. حقاً كه آتش براى آنان است و به سوى آن پيش فرستاده خواهند شد"},{"SurahNumber":16,"VerseNumber":63,"Text":"سوگند به خدا كه به سوى امتهاى پيش از تو [رسولانى‌] فرستاديم [اما] شيطان اعمالشان را برايشان آراست و امروز [هم‌] سرپرستشان هموست و برايشان عذابى دردناك است"},{"SurahNumber":16,"VerseNumber":64,"Text":"و ما [اين‌] كتاب را بر تو نازل نكرديم، مگر براى اينكه آنچه را در آن اختلاف كرده‌اند، براى آنان توضيح دهى، و [آن‌] براى مردمى كه ايمان مى‌آورند، رهنمود و رحمتى است"},{"SurahNumber":16,"VerseNumber":65,"Text":"و خدا از آسمان آبى فرود آورد و با آن زمين را پس از پژمردنش زنده گردانيد، قطعاً در اين [امر] براى مردمى كه شنوايى دارند نشانه‌اى است"},{"SurahNumber":16,"VerseNumber":66,"Text":"و در دامها قطعاً براى شما عبرتى است: از آنچه در [لابلاى‌] شكم آنهاست، از ميان سرگين و خون، شيرى ناب به شما مى‌نوشانيم كه براى نوشندگان گواراست"},{"SurahNumber":16,"VerseNumber":67,"Text":"و از ميوه درختان خرما و انگور، باده مستى‌بخش و خوراكى نيكو براى خود مى گيريد. قطعاً در اين‌[ها] براى مردمى كه تعقل مى‌كنند نشانه‌اى است"},{"SurahNumber":16,"VerseNumber":68,"Text":"و پروردگار تو به زنبور عسل وحى [=الهام غريزى‌] كرد كه از پاره‌اى كوهها و از برخى درختان و از آنچه داربست [و چفته‌سازى‌] مى‌كنند، خانه‌هايى براى خود درست كن،"},{"SurahNumber":16,"VerseNumber":69,"Text":"سپس از همه ميوه‌ها بخور، و راههاى پروردگارت را فرمانبردارانه، بپوى. [آنگاه‌] از درون [شكم‌] آن، شهدى كه به رنگهاى گوناگون است بيرون مى‌آيد. در آن، براى مردم درمانى است. راستى در اين [زندگى زنبوران‌] براى مردمى كه تفكر مى‌كنند نشانه [قدرت الهى‌] است"},{"SurahNumber":16,"VerseNumber":70,"Text":"و خدا شما را آفريد، سپس [جان‌] شما را مى‌گيرد، و بعضى از شما تا خوارترين [دوره‌] سالهاى زندگى [فرتوتى‌] بازگردانده مى‌شود، به طورى كه بعد از [آن همه‌] دانستن، [ديگر] چيزى نمى‌دانند. قطعاً خدا داناى تواناست"},{"SurahNumber":16,"VerseNumber":71,"Text":"و خدا بعضى از شما را در روزى بر بعضى ديگر برترى داده است. و[لى‌] كسانى كه فزونى يافته‌اند، روزىِ خود را به بندگان خود نمى‌دهند تا در آن با هم مساوى باشند. آيا باز نعمت خدا را انكار مى‌كنند؟"},{"SurahNumber":16,"VerseNumber":72,"Text":"و خدا براى شما از خودتان همسرانى قرار داد، و از همسرانتان براى شما پسران و نوادگانى نهاد و از چيزهاى پاكيزه به شما روزى بخشيد. آيا [باز هم‌] به باطل ايمان مى‌آورند و به نعمت خدا كفر مى‌ورزند؟"},{"SurahNumber":16,"VerseNumber":73,"Text":"و به جاى خدا چيزهايى را مى‌پرستند كه در آسمانها و زمين به هيچ وجه اختيار روزى آنان را ندارند و [به كارى‌] توانايى ندارند"},{"SurahNumber":16,"VerseNumber":74,"Text":"پس براى خدا مَثَل نزنيد، كه خدا مى‌داند و شما نمى‌دانيد"},{"SurahNumber":16,"VerseNumber":75,"Text":"خدا مَثَلى مى‌زند: بنده‌اى است زرخريد كه هيچ كارى از او برنمى‌آيد. آيا [او] با كسى كه به وى از جانب خود روزى نيكو داده‌ايم، و او از آن در نهان و آشكار انفاق مى‌كند يكسان است؟ سپاس خداى راست. [نه،] بلكه بيشترشان نمى‌دانند"},{"SurahNumber":16,"VerseNumber":76,"Text":"و خدا مَثَلى [ديگر] مى‌زند: دو مردند كه يكى از آنها لال است و هيچ كارى از او برنمى‌آيد و او سربار خداوندگارش مى‌باشد. هر جا كه او را مى‌فرستد خيرى به همراه نمى‌آورد. آيا او با كسى كه به عدالت فرمان مى‌دهد و خود بر راه راست است يكسان است؟"},{"SurahNumber":16,"VerseNumber":77,"Text":"و نهان آسمانها و زمين از آنِ خداست، و كار قيامت جز مانند يك چشم بر هم زدن يا نزديكتر [از آن‌] نيست، زيرا خدا بر هر چيزى تواناست"},{"SurahNumber":16,"VerseNumber":78,"Text":"و خدا شما را از شكم مادرانتان -در حالى كه چيزى نمى‌دانستيد- بيرون آورد، و براى شما گوش و چشمها و دلها قرار داد، باشد كه سپاسگزارى كنيد"},{"SurahNumber":16,"VerseNumber":79,"Text":"آيا به سوى پرندگانى كه در فضاى آسمان، رام شده‌اند ننگريسته‌اند؟ جز خدا كسى آنها را نگاه نمى‌دارد. راستى در اين [قدرت‌نمايى‌] براى مردمى كه ايمان مى‌آورند نشانه‌هايى است"},{"SurahNumber":16,"VerseNumber":80,"Text":"و خدا براى شما خانه‌هايتان را مايه آرامش قرار داد، و از پوست دامها براى شما خانه‌هايى نهاد كه آن‌[ها] را در روز جابجا شدنتان و هنگام ماندنتان سبك مى‌يابيد، و از پشمها و كُركها و موهاى آنها وسايل زندگى كه تا چندى مورد استفاده است [قرار داد]"},{"SurahNumber":16,"VerseNumber":81,"Text":"و خدا از آنچه آفريده، به سود شما سايه‌هايى فراهم آورده و از كوهها براى شما پناهگاه‌هايى قرار داده و براى شما تن‌پوشهايى مقرّر كرده كه شما را از گرما [و سرما] حفظ مى‌كند، و تن‌پوشها [=زره‌ها]يى كه شما را در جنگتان حمايت مى‌نمايد. اين گونه وى نعمتش را بر شما تمام مى‌گرداند، اميد كه شما [به فرمانش‌] گردن نهيد"},{"SurahNumber":16,"VerseNumber":82,"Text":"پس اگر رويگردان شوند، بر تو فقط ابلاغ آشكار است"},{"SurahNumber":16,"VerseNumber":83,"Text":"نعمت خدا را مى‌شناسند، اما باز هم منكر آن مى‌شوند و بيشترشان كافرند"},{"SurahNumber":16,"VerseNumber":84,"Text":"و [ياد كن‌] روزى را كه از هر امّتى گواهى برمى‌انگيزيم، سپس به كسانى كه كافر شده‌اند رخصت داده نمى‌شود و آنان مورد بخشش قرار نخواهند گرفت"},{"SurahNumber":16,"VerseNumber":85,"Text":"و چون كسانى كه ستم كرده‌اند عذاب را ببينند [شكنجه‌] آنان كاسته نمى‌گردد و مهلت نمى‌يابند"},{"SurahNumber":16,"VerseNumber":86,"Text":"و چون كسانى كه شرك ورزيدند، شريكان خود را ببينند مى‌گويند: «پروردگارا، اينها بودند آن شريكانى كه ما به جاى تو مى‌خوانديم». و[لى شريكان‌] قول آنان را رد مى‌كنند كه: «شما جدا دروغگويانيد.»"},{"SurahNumber":16,"VerseNumber":87,"Text":"و آن روز در برابر خدا از در تسليم درآيند و آنچه را كه برمى‌بافتند بر باد مى‌رود"},{"SurahNumber":16,"VerseNumber":88,"Text":"كسانى كه كفر ورزيدند و از راه خدا باز داشتند به [سزاى‌] آنكه فساد مى‌كردند عذابى بر عذابشان مى‌افزاييم"},{"SurahNumber":16,"VerseNumber":89,"Text":"و [به ياد آور] روزى را كه در هر امتى گواهى از خودشان برايشان برانگيزيم، و تو را [هم‌] بر اين [امت‌] گواه آوريم، و اين كتاب را كه روشنگر هر چيزى است و براى مسلمانان رهنمود و رحمت و بشارتگرى است، بر تو نازل كرديم"},{"SurahNumber":16,"VerseNumber":90,"Text":"در حقيقت، خدا به دادگرى و نيكوكارى و بخشش به خويشاوندان فرمان مى‌دهد و از كار زشت و ناپسند و ستم باز مى‌دارد. به شما اندرز مى‌دهد، باشد كه پند گيريد"},{"SurahNumber":16,"VerseNumber":91,"Text":"و چون با خدا پيمان بستيد، به پيمان خود وفا كنيد و سوگندهاى [خود را] پس از استوار كردن آنها مشكنيد، با اينكه خدا را بر خود ضامن [و گواه‌] قرار داده‌ايد، زيرا خدا آنچه را انجام مى‌دهيد مى‌داند"},{"SurahNumber":16,"VerseNumber":92,"Text":"و مانند آن [زنى‌] كه رشته خود را پس از محكم بافتن، [يكى يكى‌] از هم مى‌گسست مباشيد كه سوگندهاى خود را ميان خويش وسيله [فريب و] تقلّب سازيد [به خيال اين‌] كه گروهى از گروه ديگر [در داشتن امكانات‌] افزونترند. جز اين نيست كه خدا شما را بدين وسيله مى‌آزمايد و روز قيامت در آنچه اختلاف مى‌كرديد، قطعاً براى شما توضيح خواهد داد"},{"SurahNumber":16,"VerseNumber":93,"Text":"و اگر خدا مى‌خواست قطعاً شما را امتى واحد قرار مى‌داد، ولى هر كه را بخواهد بيراه و هر كه را بخواهد هدايت مى‌كند و از آنچه انجام مى‌داديد حتماً سؤال خواهيد شد"},{"SurahNumber":16,"VerseNumber":94,"Text":"و زنهار، سوگندهاى خود را دستاويز تقلّب ميان خود قرار مدهيد، تا گامى بعد از استواريش بلغزد، و شما به [سزاى‌] آنكه [مردم را] از راه خدا باز داشته‌ايد دچار شكنجه شويد و براى شما عذابى بزرگ باشد"},{"SurahNumber":16,"VerseNumber":95,"Text":"و پيمان خدا را به بهاى ناچيزى مفروشيد، زيرا آنچه نزد خداست -اگر بدانيد- همان براى شما بهتر است"},{"SurahNumber":16,"VerseNumber":96,"Text":"آنچه پيش شماست تمام مى‌شود و آنچه پيش خداست پايدار است، و قطعاً كسانى را كه شكيبايى كردند به بهتر از آنچه عمل مى‌كردند، پاداش خواهيم داد"},{"SurahNumber":16,"VerseNumber":97,"Text":"هر كس -از مرد يا زن- كار شايسته كند و مؤمن باشد، قطعاً او را با زندگى پاكيزه‌اى، حيات [حقيقى‌] بخشيم، و مسلماً به آنان بهتر از آنچه انجام مى‌دادند پاداش خواهيم داد"},{"SurahNumber":16,"VerseNumber":98,"Text":"پس چون قرآن مى‌خوانى از شيطان مطرود به خدا پناه بر،"},{"SurahNumber":16,"VerseNumber":99,"Text":"چرا كه او را بر كسانى كه ايمان آورده‌اند، و بر پروردگارشان توكل مى‌كنند، تسلّطى نيست"},{"SurahNumber":16,"VerseNumber":100,"Text":"تسلّط او فقط بر كسانى است كه وى را به سرپرستى برمى‌گيرند، و بر كسانى كه آنها به او [=خدا] شرك مى‌ورزند"},{"SurahNumber":16,"VerseNumber":101,"Text":"و چون حكمى را به جاى حكم ديگر بياوريم -و خدا به آنچه به تدريج نازل مى‌كند داناتر است- مى‌گويند: «جز اين نيست كه تو دروغ‌بافى.» [نه،] بلكه بيشتر آنان نمى‌دانند"},{"SurahNumber":16,"VerseNumber":102,"Text":"بگو: «آن را روح القدس از طرف پروردگارت به حق فرود آورده، تا كسانى را كه ايمان آورده‌اند استوار گرداند، و براى مسلمانان هدايت و بشارتى است. «"},{"SurahNumber":16,"VerseNumber":103,"Text":"و نيك مى‌دانيم كه آنان مى‌گويند: «جز اين نيست كه بشرى به او مى‌آموزد.» [نه چنين نيست، زيرا] زبان كسى كه [اين‌] نسبت را به او مى‌دهند غير عربى است و اين [قرآن‌] به زبان عربى روشن است"},{"SurahNumber":16,"VerseNumber":104,"Text":"در حقيقت، كسانى كه به آيات خدا ايمان ندارند، خدا آنان را هدايت نمى‌كند و برايشان عذابى دردناك است"},{"SurahNumber":16,"VerseNumber":105,"Text":"تنها كسانى دروغ‌پردازى مى‌كنند كه به آيات خدا ايمان ندارند و آنان خود دروغگويانند"},{"SurahNumber":16,"VerseNumber":106,"Text":"هر كس پس از ايمان آوردن خود، به خدا كفر ورزد [عذابى سخت خواهد داشت‌] مگر آن كس كه مجبور شده و[لى‌] قلبش به ايمان اطمينان دارد. ليكن هر كه سينه‌اش به كفر گشاده گردد خشم خدا بر آنان است و برايشان عذابى بزرگ خواهد بود،"},{"SurahNumber":16,"VerseNumber":107,"Text":"زيرا آنان زندگى دنيا را بر آخرت برترى دادند و [هم‌] اينكه خدا گروه كافران را هدايت نمى‌كند"},{"SurahNumber":16,"VerseNumber":108,"Text":"آنان كسانى‌اند كه خدا بر دلها و گوش و ديدگانشان مُهر نهاده و آنان خود غافلانند"},{"SurahNumber":16,"VerseNumber":109,"Text":"شك نيست كه آنها در آخرت همان زيانكارانند"},{"SurahNumber":16,"VerseNumber":110,"Text":"با اين حال، پروردگار تو نسبت به كسانى كه پس از [آن همه‌] زجر كشيدن، هجرت كرده و سپس جهاد نمودند و صبر پيشه ساختند، پروردگارت [نسبت به آنان‌] بعد از آن [همه مصايب‌] قطعاً آمرزنده و مهربان است"},{"SurahNumber":16,"VerseNumber":111,"Text":"[ياد كن‌] روزى را كه هر كس مى‌آيد [و] از خود دفاع مى‌كند، و هر كس به آنچه كرده، بى كم و كاست پاداش مى‌يابد و بر آنان ستم نمى‌رود"},{"SurahNumber":16,"VerseNumber":112,"Text":"و خدا شهرى را مَثَل زده است كه امن و امان بود [و] روزيش از هر سو فراوان مى‌رسيد، پس [ساكنانش‌] نعمتهاى خدا را ناسپاسى كردند، و خدا هم به سزاى آنچه انجام مى‌دادند، طعم گرسنگى و هراس را به [مردم‌] آن چشانيد"},{"SurahNumber":16,"VerseNumber":113,"Text":"و به يقين، فرستاده‌اى از خودشان برايشان آمد، اما او را تكذيب كردند، پس در حالى كه ظالم بودند آنان را عذاب فرو گرفت"},{"SurahNumber":16,"VerseNumber":114,"Text":"پس، از آنچه خدا شما را روزى كرده است، حلال [و] پاكيزه بخوريد، و نعمت خدا را -اگر تنها او را مى‌پرستيد- شكر گزاريد"},{"SurahNumber":16,"VerseNumber":115,"Text":"جز اين نيست كه [خدا] مردار و خون و گوشت خوك و آنچه را كه نام غير خدا بر آن برده شده حرام گردانيده است. [با اين همه،] هر كس كه [به خوردن آنها] ناگزير شود، و سركش و زياده‌خواه نباشد، قطعاً خدا آمرزنده مهربان است"},{"SurahNumber":16,"VerseNumber":116,"Text":"و براى آنچه زبان شما به دروغ مى‌پردازد، مگوييد: «اين حلال است و آن حرام » تا بر خدا دروغ بنديد، زيرا كسانى كه بر خدا دروغ مى‌بندند رستگار نمى‌شوند"},{"SurahNumber":16,"VerseNumber":117,"Text":"[ايشان راست‌] اندك بهره‌اى، و[لى‌] عذابشان پر درد است"},{"SurahNumber":16,"VerseNumber":118,"Text":"و بر كسانى كه يهودى شدند، آنچه را قبلا بر تو حكايت كرديم، حرام گردانيديم، و ما بر آنان ستم نكرديم، بلكه آنها به خود ستم مى‌كردند"},{"SurahNumber":16,"VerseNumber":119,"Text":"[با اين همه‌] پروردگار تو نسبت به كسانى كه به نادانى مرتكب گناه شده، سپس توبه كرده و به صلاح آمده‌اند، البته پروردگارت پس از آن آمرزنده مهربان است"},{"SurahNumber":16,"VerseNumber":120,"Text":"به راستى ابراهيم، پيشوايى مطيع خدا [و] حق‌گراى بود و از مشركان نبود"},{"SurahNumber":16,"VerseNumber":121,"Text":"[و] نعمتهاى او را شكرگزار بود. [خدا] او را برگزيد و به راهى راست هدايتش كرد"},{"SurahNumber":16,"VerseNumber":122,"Text":"و در دنيا به او نيكويى و [نعمت‌] داديم و در آخرت [نيز] از شايستگان خواهد بود"},{"SurahNumber":16,"VerseNumber":123,"Text":"سپس به تو وحى كرديم كه: «از آيين ابراهيم حق‌گراى پيروى كن، [چرا كه‌] او از مشركان نبود.»"},{"SurahNumber":16,"VerseNumber":124,"Text":"[بزرگداشت‌] شنبه، بر كسانى كه در باره آن اختلاف كردند مقرّر گرديد، و قطعاً پروردگارت روز رستاخيز ميان آنها در باره چيزى كه در مورد آن اختلاف مى‌كردند، داورى خواهد كرد"},{"SurahNumber":16,"VerseNumber":125,"Text":"با حكمت و اندرز نيكو به راه پروردگارت دعوت كن و با آنان به [شيوه‌اى‌] كه نيكوتر است مجادله نماى. در حقيقت، پروردگار تو به [حال‌] كسى كه از راه او منحرف شده داناتر، و او به [حال‌] راه‌يافتگان [نيز ]داناتر است"},{"SurahNumber":16,"VerseNumber":126,"Text":"و اگر عقوبت كرديد، همان گونه كه مورد عقوبت قرار گرفته‌ايد [متجاوز را ] به عقوبت رسانيد، و اگر صبر كنيد البته آن براى شكيبايان بهتر است"},{"SurahNumber":16,"VerseNumber":127,"Text":"و صبر كن و صبر تو جز به [توفيق‌] خدا نيست و بر آنان اندوه مخور و از آنچه نيرنگ مى‌كنند دل تنگ مدار"},{"SurahNumber":16,"VerseNumber":128,"Text":"در حقيقت، خدا با كسانى است كه پروا داشته‌اند و [با] كسانى [است‌] كه آنها نيكوكارند"}]}