{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":21,"VerseNumber":1,"Text":"Miyakarani ko manga manosiya so kaphamagitonga kiran a siran na matatago ko kalipat a khitatalikhod"},{"SurahNumber":21,"VerseNumber":2,"Text":"Daa phakatalingoma kiran a pananadm a phoon ko Kadnan iran a bago, a ba iran di phamamakin´ga a siran na sasablawn iran"},{"SurahNumber":21,"VerseNumber":3,"Text":"Mabibimban so manga poso iran na inipnanay ran so bitiyara a siran na manga darowaka a: \"Da ko ngkaya inonta na manosiya a lagid iyo; ati zong kano ko balik mata a skano na pkhaylay niyo"},{"SurahNumber":21,"VerseNumber":4,"Text":"Pitharo (o Mohammad): \"So Kadnan ko na katawan Iyan so katharo ko langit ago so lopa: Go Skaniyan so Pphakan´g a Matao"},{"SurahNumber":21,"VerseNumber":5,"Text":"Kna, ka pitharo iran a: \"Manga sambar a manga taginpn! Kna, ka pimbabaas iyan oto! Kna, ka skaniyan na pababayok na witi tano niyan sa tanda lagid o kiyasogoa ko miyangaoona"},{"SurahNumber":21,"VerseNumber":6,"Text":"Daa miyaratiyaya a miyaonaan iran a phagingd, a bininasa Mi skaniyan: Ino siran pharatiyaya siran"},{"SurahNumber":21,"VerseNumber":7,"Text":"Na da a siyogo Ami ko miyaonaan ka a rowar sa manga mama, a phagilahaman Ami siran na izai niyo so adn a katao niyan o skano na di niyo katawi"},{"SurahNumber":21,"VerseNumber":8,"Text":"Na da Ami siran snggai sa lawas a di phamangangan ko pangn´ngkn, go kna a ba siran phangakakakal (ko doniya)"},{"SurahNumber":21,"VerseNumber":9,"Text":"Oriyan iyan na initoman Ami kiran so diyandi, na siyabt Ami siran ago so taw a kabayi Ami, go bininsasa Mi so manga malawani"},{"SurahNumber":21,"VerseNumber":10,"Text":"Sabnsabnar a tiyoronan Ami skano sa kitab a ndodon so mnang iyo: Ino niyo di pnggdagdaa"},{"SurahNumber":21,"VerseNumber":11,"Text":"Na madakl a bininas Ami a phagingd a aya btad iyan na darowaka, na mimbago Kami ko oriyan iyan sa pagtaw a manga salakaw"},{"SurahNumber":21,"VerseNumber":12,"Text":"Na kagiya a magdam iran so siksa Ami, na samawto na siran na pnggagaanan iran malagoy"},{"SurahNumber":21,"VerseNumber":13,"Text":"(Pitharo kiran): Di kano phamalagoy, go kasoy kano ko inipangalimo rkano, go so manga darpa iyo, ka ang kano kayzai"},{"SurahNumber":21,"VerseNumber":14,"Text":"Miyatharo iran: \"Hay dowandowaan tano, mataan! a sktano na mimbaloy tano a manga darowaka"},{"SurahNumber":21,"VerseNumber":15,"Text":"Na da dn mapta angkoto a kapnggoraok iran, taman sa biyaloy Ami siran a (lagid o) piragon a miyangattbas"},{"SurahNumber":21,"VerseNumber":16,"Text":"Na kna a ba aya kiyaadna Mi ko langit ago so lopa, go so nganin a lt a dowa nan na ba Ami kabimbanan"},{"SurahNumber":21,"VerseNumber":17,"Text":"O kabaya Ami a komowa Kami sa karimbaran, na mataan a kowaan Ami skaniyan phoon ko hadapan Ami, o Skami na pnggolawla Ami"},{"SurahNumber":21,"VerseNumber":18,"Text":"Kna, ka ipmbasbas Ami so ontol ko ribat, na mapakaphagotkotk iyan, na samawto na skaniyan na pkhaylang! Na aya rk iyo na so sangat a siksa phoon ko iphropa nyo"},{"SurahNumber":21,"VerseNumber":19,"Text":"Na rk Iyan so zisii ko manga langit go so lopa: Go so (manga malaikat a) zisii ko hadapan Iyan na di iran iphnama a kapzimbaa Rkaniyan, go di siran protosn"},{"SurahNumber":21,"VerseNumber":20,"Text":"Gi iran iphoroporo ko gagawii go so dawndaw sa di iran printasn"},{"SurahNumber":21,"VerseNumber":21,"Text":"Ba siran miyakakowa sa manga katohanan phoon ko lopa a siran na makaphangoyag siran sa miyatay"},{"SurahNumber":21,"VerseNumber":22,"Text":"O adn a matatago sa dowa oto, a manga tohan a salakaw ko Allah, na mabinasa dn a dowa oto! Na Soti so Allah, a Kadnan o aras: Phoon ko iphropa iran"},{"SurahNumber":21,"VerseNumber":23,"Text":"Di Ron khiiza so gii Niyan nggolawlaan, ka siran i khayzaan"},{"SurahNumber":21,"VerseNumber":24,"Text":"Ba siran miyakakowa sa manga katohanan a salakaw ko Allah? Tharoang ka a: \"Bgay kano sa karina niyo: Giyaya na pananadm o taw a pd akn, go pananadm o taw a miyaonaang ko\"; ogaid na so kadaklan kiran na di iran katawan so bnar, na siran na khitatalikhod"},{"SurahNumber":21,"VerseNumber":25,"Text":"Na da a siyogo Ami ko miyaonaan ka a sogo a ba Ami ron di phagilahamn a: Mataan aya! a da a tohan a inonta Sakn; na simba Ako niyo"},{"SurahNumber":21,"VerseNumber":26,"Text":"Na pitharo iran a: \"Kominowa so (Allah a) Masalinggagaw sa wata (a manga malaikat)\" Soti Skaniyan! Kna, ka manga oripn a khisslaan"},{"SurahNumber":21,"VerseNumber":27,"Text":"Daa khiona iran on a katharo, go siran na so sogoan Iyan i gi iran manggolawla"},{"SurahNumber":21,"VerseNumber":28,"Text":"Katawan Iyan so kasasangoran iran, go so katatalikhodan iran, go da a khaogopan iran a inonta so miyasoat on (so Allah), go siran na phoon ko kalk Rkaniyan na somasangkop siran"},{"SurahNumber":21,"VerseNumber":29,"Text":"Na sadn sa tharo a pd kiran sa: \"Mataan! a sakn na tohan a salakaw ko Allah\", na giyoto man na imbadal Ami ron so naraka Jahannam: Lagid man oto a imbadal Ami ko manga darowaka"},{"SurahNumber":21,"VerseNumber":30,"Text":"Ba da katokawi o siran a miyamangongkir a mataan! a so manga langit ago so lopa na aya btad a dowa oto na masasatiman (sa awal), na piyakamblag Ami siran? Na inadn Ami a phoon ko ig so langowan taman a oyagoyag. Ba siran di pharatiyaya"},{"SurahNumber":21,"VerseNumber":31,"Text":"Na piyamakabknan Ami so lopa sa manga palaw, ka an iyan siran di pkhakoyong, go miyangmbaal Kami ron sa manga dadaya a okita a manga lalan, ka an siran makakdg ko ontol"},{"SurahNumber":21,"VerseNumber":32,"Text":"Go biyaloy Ami so langit a atp a sisiyapn: Na siran na so manga tanda on na tatalikhodan iran"},{"SurahNumber":21,"VerseNumber":33,"Text":"Na Skaniyan so miyadn ko gagawii go so dawndaw, go so alongan go so olan: Oman i isa on na sii ko okit iyan pphamangdg"},{"SurahNumber":21,"VerseNumber":34,"Text":"Na da a singgayan Ami a manosiya a miyaonaan ka ko kakakal (ko doniya): Ino amay ka matay ka, na siran na khakakal siran"},{"SurahNumber":21,"VerseNumber":35,"Text":"Oman i baraniyawa na phakataam ko kapatay: Na ipthpng Ami rkano so marata, go so mapiya, ka tiyoba. Na sii kano Rkami phakandoda"},{"SurahNumber":21,"VerseNumber":36,"Text":"Na igira a miyailay ka o siran a miyamangongkir, na ba ka iran dn pkhowaa kasandagan. (Gii ran tharoon): \"Ba giyai so phagaloy ko manga katohanan niyo?\" Go siran ko kapkhaaloy o (Allah a) Masalinggagaw na siran na o ongkirn iran"},{"SurahNumber":21,"VerseNumber":37,"Text":"Inadn so manosiya a aalokalokn: Phakiilay Akn rkano dn so manga tanda Akn; na di niyo phagalokaloki"},{"SurahNumber":21,"VerseNumber":38,"Text":"Na gi iran tharoon: \"Anda dn angkai a diyandi, o skano na mmamataan kano"},{"SurahNumber":21,"VerseNumber":39,"Text":"O katokawi o siran a miyamangongkir so masa a di iran marn ko manga paras iran so apoy, go so manga likod iran, go di siran katabangan (na di iran oto matharo)"},{"SurahNumber":21,"VerseNumber":40,"Text":"Kna, ka phakatalingoma kiran sa mitalmba, na makatktk kiran: Na di iran magaga i karnawn, go di kiran mataalik"},{"SurahNumber":21,"VerseNumber":41,"Text":"Na sabnsabnar a piyamagompat so manga sogo ko miyaonaan ka; na miyakatoron ko siran a miyamagrg kiran so piyamagompat iran (a siksa)"},{"SurahNumber":21,"VerseNumber":42,"Text":"Tharoang ka a: \"Antawaa i makasiyap rkano ko gagawii go so dawndaw ko (siksa o Allah a) Masalinggagaw?\" Kna, ka siran na so pananadm ko Kadnan iran na tatalikhodan iran"},{"SurahNumber":21,"VerseNumber":43,"Text":"Ba adn a manga katohanan iran a makalinding kiran a salakaw Rkami? Di iran khagaga i katabangi ko manga ginawa iran, go da a makaphaninindgan kiran phoon Rkami"},{"SurahNumber":21,"VerseNumber":44,"Text":"Kna, ka piyakisawitan Ami so kapagintaw ko siran aya, ago so manga loks iran taman sa miyakalndo kiran so omor. Ba iran di khaylay a mataan! a Skami na pzangorn Ami so lopa, na pkhorangan Ami skaniyan ko mbalabala on? Ba siran i phamakadaag"},{"SurahNumber":21,"VerseNumber":45,"Text":"Tharoang ka (hay Mohammad) a: \"Aya bo a ipphamakaiktiyar Akn rkano na so wahi (a phoon ko Allah)\": Na di phamakin´gn o manga bngl so pananawag, igira a pphamakaiktiyarn siran"},{"SurahNumber":21,"VerseNumber":46,"Text":"Na mataan a o adn a misogat kiran a mayto bo ko siksa o Kadnan ka, na mataan! a ptharoon iran dn: \"Hay dowan dowaan tano, mataan! a sktano na mimbaloy tano a manga darowaka"},{"SurahNumber":21,"VerseNumber":47,"Text":"Na ibtad Ami so manga timbangan a ontol sii ko alongan a qiyamah, na da a kasalimbotan a baraniyawa sa mayto bo. Na o adn a timbang (bo) o od a hardal, na italingoma Mi skaniyan: Na makatatarotop Kami a manga pagiitong"},{"SurahNumber":21,"VerseNumber":48,"Text":"Na sabnsabnar a inibgay Ami ko Mosa, go so Haron so (Tawrat) a padoman, go sindaw go pananadm a bagian o khipanananggila"},{"SurahNumber":21,"VerseNumber":49,"Text":"Siran na somasangkop siran ko Kadnan iran a migagaib, go siran na so bangkit na ikaalk iran"},{"SurahNumber":21,"VerseNumber":50,"Text":"Na giyang kaya (a Qor´an) na pananadm a piyakandaklan sa mapiya a initoron Ami skaniyan; ino skano pagongkirn iyo skaniyan"},{"SurahNumber":21,"VerseNumber":51,"Text":"Na sabnsabnar a inibgay Ami ko Ibrahim so toroan rkaniyan gowani, go Skami i manga tatao ron"},{"SurahNumber":21,"VerseNumber":52,"Text":"Gowani na pitharo iyan ki ama iyan go so pagtaw niyan: \"Antonaa angkai a manga barahala, a so skano na aya niyo dn sisimbaan"},{"SurahNumber":21,"VerseNumber":53,"Text":"Pitharo iran a: \"Miyatoon ami so manga loks ami a pphamanimbaan iran"},{"SurahNumber":21,"VerseNumber":54,"Text":"Pitharo iyan a: \"Sabnsabnar a miyatago kano skano go so manga loks iyo ko kadadag a mapayag"},{"SurahNumber":21,"VerseNumber":55,"Text":"Pitharo iran: \"Bang ka rkami inowit so bnar, antawaa ska na pd ko manga sasablaw"},{"SurahNumber":21,"VerseNumber":56,"Text":"Pitharo iyan: \"Kna, ka aya Kadnan iyo na so Kadnan o manga langit ago so lopa, a so miyadn kiran: Na sakn sa makapantag roo man na pd ko manga saksi (on)"},{"SurahNumber":21,"VerseNumber":57,"Text":"Na ibt ko Allah, ka prataan ko dn so manga barahala niyo ko oriyan o kalalakaw niyo, a mamakatalikhod kano"},{"SurahNumber":21,"VerseNumber":58,"Text":"Na piphoonan iyan siran mroropt, inonta so mala kiran, ka kalokalo siran na pangndodan iran skaniyan"},{"SurahNumber":21,"VerseNumber":59,"Text":"Pitharo iran: \"Antawaa i minggolawla sii ko manga katohanan tano? Mataan! a skaniyan na pd dn ko manga darowaka"},{"SurahNumber":21,"VerseNumber":60,"Text":"Pitharo iran a: \"Miyan´g ami a mangoda a phagalowin iyan siran a: Pmbthowan skaniyan sa Ibrahim"},{"SurahNumber":21,"VerseNumber":61,"Text":"Pitharo iran: \"Na wita niyo skaniyan ko phangaiilay o manga manosia, ka an iran kazaksii"},{"SurahNumber":21,"VerseNumber":62,"Text":"Pitharo iran: \"Ba ska i minggolawla saya ko manga katohanan ami, hay Ibrahim"},{"SurahNumber":21,"VerseNumber":63,"Text":"Pitharo iyan: \"Kna, ka aya minggolawla on na giya mala kiran aya! Na izai niyo siran, o siran na makaptharo siran"},{"SurahNumber":21,"VerseNumber":64,"Text":"Na kiyandodan iran a ginawa iran na pitharo iran a: \"Mataan! a skano na skano i manga darowaka"},{"SurahNumber":21,"VerseNumber":65,"Text":"Oriyan iyan na miyabariyonsong a manga olo iran (na pitharo iran:) \"Sabnsabnar a katawan ka a di siran aya makapthataro"},{"SurahNumber":21,"VerseNumber":66,"Text":"Pitharo iyan: \"Ino niyo pzimbaa a salakaw ko Allah, so da a khiyompiya niyan rkano a mayto bo, go da a khibinasa niyan rkano"},{"SurahNumber":21,"VerseNumber":67,"Text":"Marzik kano, ago so pzimbaan iyo a salakaw ko Allah! Ba kano di pnggdagda"},{"SurahNumber":21,"VerseNumber":68,"Text":"Pitharo iran: \"Totonga niyo skaniyan, go tabangi niyo so manga katohanan iyo, o skano na pnggolawlaan niyo"},{"SurahNumber":21,"VerseNumber":69,"Text":"Pitharo Ami: \"Hay apoy, mbaloy ka a matnggaw, go kalilintad a sii ko Ibrahim"},{"SurahNumber":21,"VerseNumber":70,"Text":"Na piyakaantapan iran skaniyan sa tipo: Na biyaloy Ami siran a titho a manga logi"},{"SurahNumber":21,"VerseNumber":71,"Text":"Na siyabt Ami so Ibrahim go so Lot sa inowit Ami ko lopa (a Sham) a so piyakandaklan Ami sa mapiya so dalm iyan, a bagian o manga kaadn"},{"SurahNumber":21,"VerseNumber":72,"Text":"Na inibgay Ami ron so Is´haq; go so Ya´qob a inioman. Na oman I isa kiran na biyaloy Ami a manga bilangataw"},{"SurahNumber":21,"VerseNumber":73,"Text":"Go biyaloy Ami siran a pkhakawnotan, a ipphamando iran so sogoan Ami, go iniilaham Ami kiran so kanggolawlaa ko manga pipiya, go so kipamayandgn ko sambayang, go so katonaya ko zakat; go miyabaloy siran a pphamanimba Rkami"},{"SurahNumber":21,"VerseNumber":74,"Text":"Go so Lot, na bigan Ami skaniyan sa kokoman go katao, go siyabt Ami skaniyan ko (taw ko) ingd a so miyabaloy a giinggolawla ko manga rrzik: Mataan! a siran na miyabaloy siran a pagtaw a marata, a manga songklid"},{"SurahNumber":21,"VerseNumber":75,"Text":"Na piyakasold Ami skaniyan ko limo Ami: Mataan! a skaniyan na pd ko manga bilangataw"},{"SurahNumber":21,"VerseNumber":76,"Text":"Go so Noh, ko masa a kiyapangni niyan gowani: Na tiyarima Ami skaniyan, go siyabt Ami skaniyan go so taalok on phoon ko boko a mala"},{"SurahNumber":21,"VerseNumber":77,"Text":"Go tiyabangan Ami skaniyan ko pagtaw a so piyakambokhag iran so manga ayat Ami: Mataan! a siran na miyabaloy siran a pagtaw a marata: Na inld Ami siran langon"},{"SurahNumber":21,"VerseNumber":78,"Text":"Go so Dawood, go so Solayman, na gowani na pkhokomn iran so pangomaan gowani a manathab on so kambing o pagtaw: Na miyabaloy Kami ko kokoman iran a manga saksi"},{"SurahNumber":21,"VerseNumber":79,"Text":"Na piyakisabotan Ami oto ko Solayman: Go oman i isa kiran na bigan Ami sa kokoman go katao; go piyakaphasiyonot Ami a rakhs o Dawood so manga palaw a pthasbik siran, ago so manga papanok: Na Skami i minggolawla (roo)"},{"SurahNumber":21,"VerseNumber":80,"Text":"Go inindao Ami ron so kaphanday sa rabn a bagian iyo, ka ang kano niyan marnding ko gomaan (o ridoay) niyo: Na una, skano, phanalamat kano"},{"SurahNumber":21,"VerseNumber":81,"Text":"Go (piyakaphasiyonot Ami ko) bagian o Solayman so ndo a mabagr, pzambr sa sabap sa sogoan iyan, sii ko lopa a so piyakandakl Ami ron so manga pipiya: Na miyabaloy Kami sii ko langowan taman a manga tatao"},{"SurahNumber":21,"VerseNumber":82,"Text":"Go (piyakaphasiyonot Ami ron) so manga shaytan, a so ipphaninb iran (sa montiya) go gii siran nggalbk sa galbk a salakaw roo; na Skami i somisiyap kiran"},{"SurahNumber":21,"VerseNumber":83,"Text":"Go so Ayyob, gowani na miyangni ko Kadnan iyan, (sa pitharo iyan:) \"Mataan! a sakn na miyasogat ako a morala, na Ska i lbi a Makalimoon ko Pphamangalimo"},{"SurahNumber":21,"VerseNumber":84,"Text":"Na tiyarima Ami skaniyan: Na inangkat Ami so minisogat on a morala, go inibgay Ami ron so taalok on, go so lagid iran a rakhs iran, - a limo a phoon ko hadapan Ami, go pananadm a bagian o manga barasimba"},{"SurahNumber":21,"VerseNumber":85,"Text":"Go so Ismail, go so Idris, go so Zilkifli, oman i isa kiran na pd ko manga papantang"},{"SurahNumber":21,"VerseNumber":86,"Text":"Na piyakasold Ami siran ko limo Ami: Mataan! a siran na pd ko manga bilangataw"},{"SurahNumber":21,"VerseNumber":87,"Text":"Go so Yonos a liyamd a sda, gowani a lomalakaw a pkhararangitan: Na aya antangan iyan na di Ami dn kaphakasimpitan skaniyan! Na minigoraok iyan ko katatago iyan ko manga lilibotng: \"Da a tohan a inonta Ska: Soti ka: Mataan! a sakn na miyabaloy ako a pd ko manga baradosa"},{"SurahNumber":21,"VerseNumber":88,"Text":"Na tiyarima Ami skaniyan: Go siyabt Ami skaniyan phoon ko kapakandadamar: Na lagid man aya a kazabt Ami ko miyamaratiyaya"},{"SurahNumber":21,"VerseNumber":89,"Text":"Go so Zakariya, gowani a mangni ko Kadnan iyan: \"Kadnan ko, di akong Ka mbagakn a tawantawan, na Ska i lbi a mapiya ko manga waris"},{"SurahNumber":21,"VerseNumber":90,"Text":"Na tiyarima Ami skaniyan: Go inibgay Ami rkaniyan so Yahya: Go tiyanor Ami rkaniyan si karoma niyan. Mataan! a siran na miyabaloy siran a gii siran magoradorad ko manga pipiya: Go pphamangni siran Rkami sa kabaya ago kalk, go miyabaloy siran a sii siran Rkami pphananangkopan"},{"SurahNumber":21,"VerseNumber":91,"Text":"Go so (Maryam a) siniyap iyan a ginawa niyan: Na iniiyop Ami ron so pd ko inadn Ami a niyawa, go biyaloy Ami skaniyan ago so wata iyan a tanda ko manga kaadn"},{"SurahNumber":21,"VerseNumber":92,"Text":"Mataan! a giyai okit iyo a okit a isa, go Sakn i Kadnan iyo: Na simba Ako niyo"},{"SurahNumber":21,"VerseNumber":93,"Text":"Na pizapotol iran so okit iran, ko ltlt iran; na oman i isa kiran na sii siran Rkami phamakandod"},{"SurahNumber":21,"VerseNumber":94,"Text":"Na sadn sa nggalbkn iyan so manga pipiya a skaniyan na mapaparatiyaya, - na di kalimngan so galbk iyan: Go mataan! a skami i pphanorat on"},{"SurahNumber":21,"VerseNumber":95,"Text":"Na inrn so phagingd a bininasa Mi skaniyan: Mataan! a siran na di siran makambalingan"},{"SurahNumber":21,"VerseNumber":96,"Text":"Taman ko masa a kalkaan so Yajoj ago so Majoj, a siran na mamakapoon ko oman i bobongan a gii siran zasakoya"},{"SurahNumber":21,"VerseNumber":97,"Text":"Na miyakarani so diyandi a bnar: Na samawto na giyoto! na masambolayang so manga kaylay o siran a miyamangongkir: (matharo iran:) \"Hay dowan dowaan tano! Sabnar a miyatago tano ko da kayn´ngkaa sangkai; kna, ka mimbaloy tano a manga darowaka"},{"SurahNumber":21,"VerseNumber":98,"Text":"Mataan! a skano ago so pzimbaan iyo a salakaw ko Allah, na itagon ko naraka Jahannam! Skano na rong kano phamakasold"},{"SurahNumber":21,"VerseNumber":99,"Text":"O aya btad o siran aya na manga katohanan, na di siran on mamakasold. Na oman i isa kiran na ron siran on dn makakakal"},{"SurahNumber":21,"VerseNumber":100,"Text":"Aya bagian iran on na katagaw, go siran na di siran roo phamakan´g"},{"SurahNumber":21,"VerseNumber":101,"Text":"Mataan! a siran a miyaona a bagian iran a phoon Rkami so mapiya, na siran man na piyakawatan siran on"},{"SurahNumber":21,"VerseNumber":102,"Text":"Di ran khan´g so dagdb iyan: Go siran i khatago ko pkhababayaan o manga ginawa iran, sa makakakal siran (roo)"},{"SurahNumber":21,"VerseNumber":103,"Text":"Di siran mapakamboko o pakalklk a lbi a mala: Go ipagalaw kiran o manga malaikat a: \"Giyaya so alongan iyo, - a so skano na ididiyandi rkano"},{"SurahNumber":21,"VerseNumber":104,"Text":"Alongan a kalolona Mi ko langit lagid o kaplolona o paniniyorat ko manga kitab, - lagid o kiniphoonn Ami ko paganay a kiyapangadn, a khasowin Ami skaniyan: Diyandi a matatangkd Rkami: Mataan! a Skami i tatap a pnggagalbk"},{"SurahNumber":21,"VerseNumber":105,"Text":"Na sabnsabnar a inisorat Ami ko Zaboor, ko oriyan o pananadm a: \"Mataan! a so lopa na kaphangowarisan oto o manga oripn ko a manga bilangataw"},{"SurahNumber":21,"VerseNumber":106,"Text":"Mataan! a matatago saya so tanto a tarotop a ndao, a bagian o pagtaw a manga barasimba"},{"SurahNumber":21,"VerseNumber":107,"Text":"Na da a kiyasogo Ami rka (hay Mohammad), a rowar sa limo ko manga kaadn"},{"SurahNumber":21,"VerseNumber":108,"Text":"Tharoang ka (hay Mohammad) a: \"Aya bo a iphagilaham rakn na aya bo a tohan iyo na tohan a isa\": Na una, skano mimbayorantang kano"},{"SurahNumber":21,"VerseNumber":109,"Text":"Na amay ka tomalikhod siran, na tharoang ka a: \"Piyakatokaw akn skano sa mlagilagid; na di ko katawan o ino marani antawaa mawatan so ididiyandi rkano"},{"SurahNumber":21,"VerseNumber":110,"Text":"Mataan! a Skaniyan na katawan Iyan so matanog a katharo, go katawan Iyan so pag-umaan nyo"},{"SurahNumber":21,"VerseNumber":111,"Text":"Na di akn katawan oba giyaya na tiyoba rkano, go kazonor taman ko masa (o kapatay)"},{"SurahNumber":21,"VerseNumber":112,"Text":"Pitharo iyan: \"Kadnan ko, kokomn Ka (rkami) so bnar. Na aya Kadnan ami na so (Allah a) Masalinggagaw a Kaphangniyan sa tabang, a sorang ko iphropa niyo"},{"SurahNumber":22,"VerseNumber":1,"Text":"Hay manga manosiya, kalkn iyo so Kadnan iyo, mataan! a so linog ko bangkit na shay´ a lbi a mala"},{"SurahNumber":22,"VerseNumber":2,"Text":"Sii ko alongan a maylay niyo to, na kalipatan o oman i pphakasoso so pphakasoson iyan, go mimbawata o oman i mawgat so ikawgat iyan: Go maylaing ka so manga manosiya a (lagid o) khikabbrg, a kna a ba siran khikabbrg: Na ogaid na so siksa o Allah a sangat (i kaadai kiran sa akal)"},{"SurahNumber":22,"VerseNumber":3,"Text":"Na adn a pd ko manga manosiya a taw a gii makiphapawala makapantag ko Allah, sa kna ba katao, - go phagonotan iyan so oman i shaytan a pphaminasa"},{"SurahNumber":22,"VerseNumber":4,"Text":"Minikokom rkaniyan a mataan! a sadn sa manarig on na mataan! a skaniyan na khadadag iyan, go mapnggonanao Niyan ko siksa ko naraka Sair"},{"SurahNumber":22,"VerseNumber":5,"Text":"Hay manga manosiya, oba kano zasangka ko kawyag (ko oriyan o kapatay), na mataan! a Skami na inadn Ami skano a phoon sa botha, oriyan iyan na phoon sa notfa, oriyan iyan na phoon sa rogo a mbabathik, oriyan iyan na phoon sa saporon a sapo, a miyabaloy ago da mabaloy, ka an Ami rkano mapakaliwanag; go pthangnn Ami ko manga tiyan so kabaya Ami taman ko taalik a miyapnto, oriyan iyan na pphakaliyon Ami skano a manga wata, oriyan iyan (na pphakalaan Ami skano), ka ang kano raotn ko katarotop o bagr iyo; na adn a pd rkano a taw a pphatay (a kangodaan), go adn a pd rkano a taw a phakakasowin ko tanto a korang a kawyagoyag, ka an da a katawan iyan ko oriyan o katao a mayto bo. Na pkhaylaing ka so lopa a kamamaraan, na igira a piyakatoron Ami ron so ig, na pananabadn, go zibokar, go mapakatho iyan so oman i mbarambarang (a mangngto) a mapiya i paras"},{"SurahNumber":22,"VerseNumber":6,"Text":"Giyoto man na sabap sa mataan! a so Allah na Skaniyan so Bnar: Go mataan! a Skaniyan na pagoyagn Iyan so miyamatay, go mataan! a Skaniyan na so langowan taman na Gaos Iyan"},{"SurahNumber":22,"VerseNumber":7,"Text":"Na mataan! a so bangkit na phakatalingoma: da a sangka a madadalm on, go mataan! a so Allah na pagoyagn Iyan so taw a matatago ko manga kobor"},{"SurahNumber":22,"VerseNumber":8,"Text":"Na adn a pd ko manga manosiya a gii makiphapawala makapantag ko Allah, a kna a ba katao, go kna a ba toroan, go kna a ba kitab a pphakabgay sa maliwanag"},{"SurahNumber":22,"VerseNumber":9,"Text":"A lilingiin iyan a lig iyan, ka an makadadag phoon ko lalan o Allah a: Adn a bagian iyan sii ko doniya a kahinaan, go pakitaaman Ami ron ko alongan a qiyamah so siksa a phakatotong"},{"SurahNumber":22,"VerseNumber":10,"Text":"(Ptharoon on:) \"Giyai man na sabap ko miyanggalbk o mbala a limang ka, go mataan! a so Allah na kna a ba salimbot ko manga oripn Iyan"},{"SurahNumber":22,"VerseNumber":11,"Text":"Na adn a pd ko manga manosiya a pzimbaan iyan so Allah sa pkhaalangalangan: Na o masogat skaniyan a mapiya, na masoat on; na o masogat skaniyan a tiyoba, na klidn iyan a paras iyan: Miyalogi sa doniya, go sa akhirat: Giyoto man na skaniyan so kalogi a mapayag"},{"SurahNumber":22,"VerseNumber":12,"Text":"Pphanongganowin iyan a salakaw ko Allah, so di ron phakabinasa, go di ron phakaompiya: Giyoto man na skaniyan so kadadag a mawatan"},{"SurahNumber":22,"VerseNumber":13,"Text":"Pphanongganowin iyan so nganin a so kaphakabinasa niyan na lbi a marani a di so kaphakaompiya niyan. Tanto a marata a panarigan, go tanto a marata a bolayoka"},{"SurahNumber":22,"VerseNumber":14,"Text":"Mataan! a so Allah na phakasoldn Iyan so miyamaratiyaya, go pinggalbk iran so manga pipiya, ko manga sorga, a pphamangondas ko kababaan iyan so manga lawasayg: Mataan! a so Allah na pnggolawlaan Iyan so nganin a kabaya Iyan"},{"SurahNumber":22,"VerseNumber":15,"Text":"Sadn sa taw a aya btad iyan na tatarimaan iyan sa di dn thabangan o Allah (so Mohammad) sii sa doniya, go sa akhirat, na btr sa tali ko boongan, oriyan iyan na paggt: Na nggdagdaan iyan o ino khaylang dn o antangan iyan a marata so igagani gani ron"},{"SurahNumber":22,"VerseNumber":16,"Text":"Na lagid aya a kinitoronn Ami ron a manga tanda a manga rarayag; go mataan! a so Allah na pnggonanaon Iyan so taw a kabaya Iyan"},{"SurahNumber":22,"VerseNumber":17,"Text":"Mataan! a so miyamaratiyaya, go so manga Yahodi, go so manga Sabiin, go so manga Kristiyan, go so manga Majosi, go so miyamanakoto, - na mataan! a so Allah na khokomn Iyan siran ko alongan a qiyamah: Mataan! a so Allah i saksi ko langowan taman"},{"SurahNumber":22,"VerseNumber":18,"Text":"Bang ka di katawi a mataan! a so Allah na somosodiod on so matatago ko manga langit go so matatago ko lopa, - go so alongan, go so olan, go so manga bitoon; go so manga palaw, go so manga kayo, go so manga binatang; go madakl a pd on ko manga manosiya? Na madakl a miyatangkd on so siksa: Na sadn sa hinaan o Allah, na da a makabgay ron sa mnang: Mataan! a so Allah na pnggolawlaan Iyan so nganin a kabaya Iyan"},{"SurahNumber":22,"VerseNumber":19,"Text":"Giya dowaya a pkharido na miyarido siran makapantag ko Kadnan iran: Na so miyamangongkir, na khasnggayan siran sa nditarn a apoy phangododn ko poro o manga olo iran so phlikabo a ig"},{"SurahNumber":22,"VerseNumber":20,"Text":"Ipthonag oto ko matatago ko manga tiyan iran, go so manga kobal"},{"SurahNumber":22,"VerseNumber":21,"Text":"Go adn a manga bagian iran a manga rompi a potaw (a ipmbasal kiran)"},{"SurahNumber":22,"VerseNumber":22,"Text":"Oman iran makhadiyat a kapagawa iran on, phoon ko boko, na pakakasowin siran on, go (tharoon kiran:) \"Taami niyo so siksa a phakatotong"},{"SurahNumber":22,"VerseNumber":23,"Text":"Mataan! a so Allah na phakasoldn Iyan so miyamaratiyaya, go pinggalbk iran so manga pipiya, ko manga sorga a pphamangondas ko kababaan iyan so manga lawasayg: Phangimowan siran roo ko manga salnda a bolawan go montiya, go aya manga nditarn iran roo na sotra"},{"SurahNumber":22,"VerseNumber":24,"Text":"Go miyanggonanao siran ko mapiya a katharo: Go miyanggonanao siran ko lalan o (Allah a) Diyaitano-podi"},{"SurahNumber":22,"VerseNumber":25,"Text":"Mataan! a so miyamangongkir, go pphangalang siran ko lalan o Allah, ago so Masjidil Haram, a so inisnggay Ami skaniyan a bagian o manga manosiya, a mlagid on so mababaling on, ago so mananangga. Na sadn sa khadiyat roo sa di ontol sabap sa kapanganiyaya, na pakataamn Ami skaniyan ko siksa a malipds"},{"SurahNumber":22,"VerseNumber":26,"Text":"Na gowani na piyayag Ami ko Ibrahim, so darpa o walay, (sa pitharo Ami ron:) \"Da a zakoton ka Rakn a mayto bo; go sotiyang ka so walay Akn a bagian o gii thatawap, ago so pphamanindg, go so pphroroko a pphamanodiod"},{"SurahNumber":22,"VerseNumber":27,"Text":"Na tawagn ka ko manga manosiya so kapnay-hajji: Ka mamakatalingoma siran rka a pphlalalag, go (khikokoda ko) oman i onta, a mamakatalingoma siran a phoon ko oman i lalan a mawatan"},{"SurahNumber":22,"VerseNumber":28,"Text":"Ka an iyan kamasai so phamakaompiya kiran, go an iran pkhaaloy so ngaran o Allah, sii ko manga alongan a khikappnto makapantag ko iniriskhi Niyan kiran a manga binatang a manga ayam: Na kang kano ron go pakakana niyo (ron) so karrgnan a pkhamrmran"},{"SurahNumber":22,"VerseNumber":29,"Text":"Oriyan iyan na lalann iran so okit iran (ko kapnay-hajji) go tomann iran so manga samaya iran, go thawap siran ko walay a andang"},{"SurahNumber":22,"VerseNumber":30,"Text":"Giyoto man: Na sadn sa slaan iyan so piyakipamagadatan o Allah, na giyoto i mapiya on sii ko Kadnan iyan. Na piyakay rkano so manga ayam, inonta so kapphangadian rkano (so kiya haram awn): Na pakawatani niyo so marzik a manga barahala, go pakawatani niyo so katharo a kabokhag"},{"SurahNumber":22,"VerseNumber":31,"Text":"A zasalimbotawan kano ko Allah, sa di niyo pphamanakoton Skaniyan: Na sadn sa ipanakoto niyan so Allah, na lagid oba miyawlog a phoon ko kawang na pzayabn skaniyan o manga papanok, odi na ipmbayog skaniyan o ndo ko darpa a mawatan"},{"SurahNumber":22,"VerseNumber":32,"Text":"Giyoto man: Na sadn sa slaan iyan so manga tanda o Allah, na mataan aya! a pd ko kapphangongonotan o manga poso"},{"SurahNumber":22,"VerseNumber":33,"Text":"Adn a bagian iyo ron a manga gona taman ko taalik a ppntoon: Oriyan iyan na so zombalian on na sii ko (obay o) walay a andang"},{"SurahNumber":22,"VerseNumber":34,"Text":"Na oman i pagtaw na singgayan Ami sa pphanombalian, ka an iran pkhaaloy so ngaran o Allah sii ko inipagpr Iyan kiran a binatang a manga ayam. Na so Tohan iyo na tohan a Isa: Na Ron kano mbayorantang: Na pphamanotholing ka sa mapiya so khipangangalimbabaan"},{"SurahNumber":22,"VerseNumber":35,"Text":"Siran na igira miyaaloy so Allah, na somangkop so manga poso iran, go manga papantang ko nganin a minisogat kiran (a tiyoba), go khipamamayandg ko sambayang, go so sabaad ko inibgay Ami kiran na ipphammgay ran"},{"SurahNumber":22,"VerseNumber":36,"Text":"Na so manga onta na inisnggay Ami skaniyan a bagian iyo a pd ko manga tanda o Allah: Adn a bagian iyo ron a mapiya: Na aloya niyo so ngaran o Allah ko kasombalia on a khipakatitindg: Na igira minibtad so manga kilid iran (ko lopa), na kang kano ron, go pakakana niyo (ron) so domadapay, go so baraarapan: Lagid oto man a kiyapakaphasiyonot Ami kiran rkano, ka ang kano makapanalamat"},{"SurahNumber":22,"VerseNumber":37,"Text":"Di dn izampay ko Allah so manga sapo iran, go so manga rogo iran: Na ogaid na izampay ron so kapangongonotan a phoon rkano: Lagid oto man a kiyapaka phasiyonota Niyan kiran rkano, ka an iyo mazlasla so Allah ko kiyanggonanaoa Niyan rkano: Na pphamanotholing ka sa mapiya so miphipiyapiya"},{"SurahNumber":22,"VerseNumber":38,"Text":"Mataan! a so Allah na lilindingn Iyan so miyamaratiyaya: Mataan! a so Allah na di Niyan khabayaan so langowan o makadorat, a miyongkir"},{"SurahNumber":22,"VerseNumber":39,"Text":"Bigan sa idin (ko kaphrang) so siran a pphamono on siran sabap sa mataan! a siran na inaniyaya siran; - na mataan! a so Allah sii ko katabangi kiran na sabnar a Gaos Iyan"},{"SurahNumber":22,"VerseNumber":40,"Text":"Siran na biyogaw siran ko manga ingd iran sa di ontol, giya bo a gi iran katharoa sa: \"Aya Kadnan Ami na so Allah\". Na oda rna o Allah so manga manosiya so sabaad kiran sabap ko sabaad, na miyangaggba dn so manga (simbaan a) Sawami, go Biyaon, go Salawato, go so manga masjid, a pkhaaloy ron so ngaran o Allah sa madakl. Na mataan a thabangan dn o Allah so pthabang Rkaniyan; - mataan! a so Allah na titho a Mabagr, a Dikharn"},{"SurahNumber":22,"VerseNumber":41,"Text":"Siran na o pakakhapaar Ami siran ko lopa, na iphamayandg iran so sambayang, go tonayn iran so zakat, go isogo iran so mapiya, go isapar iran so marata: Na kapaar o Allah so khaakiran ko pkhakawlawla"},{"SurahNumber":22,"VerseNumber":42,"Text":"Na o taplisa ka iran (hay Mohammad), na sabnar a tomiyaplis ko miyaonaan iran so pagtaw o Noh, go so Ad, go so Samod"},{"SurahNumber":22,"VerseNumber":43,"Text":"Go so pagtaw o Ibrahim, go so pagtaw o Lot"},{"SurahNumber":22,"VerseNumber":44,"Text":"Go so manga taw sa Madyan; go tiyaplis so Mosa. Na piyakathali Akn sa malayat so manga kapir, oriyan iyan na diyan´g Akn siran: Na antonaa i miyambtad o kiyaalina Ko (kiran)"},{"SurahNumber":22,"VerseNumber":45,"Text":"Na madakl a phagingd a bininasa Mi skaniyan ko gi iran kandarowaka, na skaniyan na miyamangirobar so manga atp iyan, go paridi a kiyaganatan, go torogan a maporo"},{"SurahNumber":22,"VerseNumber":46,"Text":"Ba siran da makalalakaw ko lopa, na adn a bagian iran a manga poso a mipnggdagda iran, odi na manga tangila a miphamamakin´g iran? Na mataan aya! a di khabota so manga kaylay, na ogaid na aya khabota na so manga poso a so zisii ko manga rarb"},{"SurahNumber":22,"VerseNumber":47,"Text":"Na phangnin iran rka (hay Mohammad), a kapagalokaloki ko siksa na di dn pndorat so Allah ko diyandi Iyan. Na mataan! a so salongan sii ko Kadnan ka na lagid o sanggibo ragon ko itongan iyo (sa doniya)"},{"SurahNumber":22,"VerseNumber":48,"Text":"Na madakl a phagingd a piyakathali Akn sa malayat, ko gi iran kandarowaka, oriyan iyan na siniksa Akn skaniyan. Na Sakn i khandodan"},{"SurahNumber":22,"VerseNumber":49,"Text":"Tharoang ka: \"Hay manga manosiya, sakn na matag ako rkano phamakaiktiyar a mapayag"},{"SurahNumber":22,"VerseNumber":50,"Text":"Na siran a miyamaratiyaya, go pinggalbk iran so manga pipiya, na adn a bagian iran a maap, ago pagpr a mapiya"},{"SurahNumber":22,"VerseNumber":51,"Text":"Na siran a miyamamanamar maminasa ko manga ayat Ami, a rorompisan iran; - na siran man i manga taw ko naraka Jahim"},{"SurahNumber":22,"VerseNumber":52,"Text":"Na da a siyogo Ami ko miyaonaan ka (hay Mohammad) a sogo odi na nabi, a ba di igira miyatiya, na pzarampongn o shaytan so batiya iyan: Na phagilangn o Allah so ipzarampong o shaytan, oriyan iyan na gii pakathaknaan o Allah so manga ayat Iyan: Na so Allah na Matao, a Mawngangn"},{"SurahNumber":22,"VerseNumber":53,"Text":"Ka mbalowin Iyan so ipzarampong o shaytan a tiyoba ko siran a kadadalman so manga poso iran sa gdamn, go so manga ttgas so manga poso iran: Na mataan! a so manga darowaka na matatago dn ko kiyanggibas, a mawatan"},{"SurahNumber":22,"VerseNumber":54,"Text":"Go adn katokawi o siran a piyamgan ko katao a mataan! (a giya Qor´an aya) na bnar a phoon ko Kadnan ka, go maparatiyaya iran aya, go thakna Rkaniyan so manga poso iran: Na mataan! a so Allah i titho a pnggonanao ko siran a miyamaratiyaya ko okit a ontol"},{"SurahNumber":22,"VerseNumber":55,"Text":"Na di khapokas so siran a miyamangongkir ko kazasangka Rkaniyan taman sa kapakatalingoma kiran o bangkit a mitalmba, odi na makatalingoma kiran so siksa ko gawii a da a kapipiya on a ginawa"},{"SurahNumber":22,"VerseNumber":56,"Text":"So kapaar sa alongan oto na rk o Allah: Khokomn Iyan siran: Na siran a miyamaratiyaya, go pinggalbk iran so manga pipiya, na matago ko manga sorga a pakadarandang"},{"SurahNumber":22,"VerseNumber":57,"Text":"Na so miyamangongkir go piyakambokhag iran so manga ayat Ami, na siran man na adn a bagian iran a siksa a phakahina"},{"SurahNumber":22,"VerseNumber":58,"Text":"Na so miyamanogalin sa ingd makapantag ko lalan o Allah, oriyan iyan na miyaprang siran, odi na miyatay siran, - na mataan a priskhiyan siran dn o Allah sa riskhi a mapiya: Na mataan! a so Allah na Skaniyan dn i lbi a mapiya ko pphamamgay sa riskhi"},{"SurahNumber":22,"VerseNumber":59,"Text":"Mataan a phakasoldn Iyan siran dn ko (sorga a) khasoldan a khasoat siran on: Na mataan! a so Allah na titho a Matao, a Matigr"},{"SurahNumber":22,"VerseNumber":60,"Text":"Giyoto dn man. Na sadn sa somaop sa lagid o kiya aniyayaa on, oriyan iyan na inaniyaya pman skaniyan, na mataan a thabangan dn skaniyan o Allah: Mataan! a so Allah na titho a Mamaapn, a Manapi"},{"SurahNumber":22,"VerseNumber":61,"Text":"Giyoto dn man. Sabap sa mataan! a so Allah na pphakasoldn Iyan so gagawii ko dawndaw, go pphakasoldn Iyan so dawndaw ko gagawii; na mataan! a so Allah na Pphakan´g, a Pphakaylay"},{"SurahNumber":22,"VerseNumber":62,"Text":"Giyoto dn man. Sabap sa mataan! a so Allah na Skaniyan so Bnar; go mataan! a so pphanongganowin iran a salakaw Rkaniyan, - na skaniyan so ribat: Go mataan! a so Allah na Skaniyan so Maporo, a Mala"},{"SurahNumber":22,"VerseNumber":63,"Text":"Bang ka di katawi a mataan! a so Allah na piyakatoron Iyan a phoon ko kawang so ig, na pkhabaloy so lopa a magagadong? Mataan! a so Allah na tanto a Malai-gagaw, a Kaip"},{"SurahNumber":22,"VerseNumber":64,"Text":"Rk Iyan so zisii ko manga langit ago so zisii ko lopa: Na mataan! a so Allah na titho a Skaniyan so Kawasa, a Pphodin"},{"SurahNumber":22,"VerseNumber":65,"Text":"Bang ka di katawi a mataan! a so Allah na piyakaphasiyonot Iyan rkano so zisii ko lopa, ago so manga kapal a pphamangtas ko kalodan sabap sa sogoan Iyan? Go uurnn Iyan so langit ka oba makatana ko lopa inonta o sabap sa idin Iyan: Mataan! a so Allah na tanto a Makapdiin ko manga manosiya, a Makalimoon"},{"SurahNumber":22,"VerseNumber":66,"Text":"Go Skaniyan so miyoyag rkano, oriyan iyan na mbono on kano Niyan, oriyan iyan na pagoyagn kano Niyan (ko oriyan o kapatay): Mataan! a so manosiya na titho a da a tadm iyan"},{"SurahNumber":22,"VerseNumber":67,"Text":"Oman i pagtaw na singgayan Ami sa okit, a siran na aya iran oto phagokitan: Na oba ka iran mapokas ko okit (a makaoontol); na panolonn ka so (okit o) Kadnan ka: Mataan! a ska na matatangkd a sii ko toroan a matitho"},{"SurahNumber":22,"VerseNumber":68,"Text":"Na amay ka makipphawala siran rka, na tharoang ka a: \"So Allah i Matao ko gii niyo nggolawlaan"},{"SurahNumber":22,"VerseNumber":69,"Text":"So Allah na khokomn kano Niyan ko alongan a qiyamah sii ko nganin a miyabaloy kano ron a di niyo phagayonayonan"},{"SurahNumber":22,"VerseNumber":70,"Text":"Bang ka di katawi a mataan! a so Allah na katawan Iyan so zisii ko langit ago so lopa? Mataan! a giyoto man na matatago ko kitab, mataan! a giyoto man sii ko Allah na malbod"},{"SurahNumber":22,"VerseNumber":71,"Text":"Na pzimbaan iran a salakaw ko Allah, so da a initoron Iyan on a katantowan, go so da a bagian iran on a katao: Na da a bagian o manga darowaka a phakatabang"},{"SurahNumber":22,"VerseNumber":72,"Text":"Na igira a pmbatiyaan kiran so manga ayat Ami, a manga rarayag, na masarinong ka ko manga paras o siran a miyamangongkir so kagowad. Sama iran bo di phamntola so pphamatiya kiran ko manga ayat Ami. Tharoang ka: \"Ino o panothola ko rkano so marata a di giyoto? So naraka! na inithiyagar oto o Allah ko siran a miyamangongkir! Na mikharatarata a khabolosan"},{"SurahNumber":22,"VerseNumber":73,"Text":"Hay manga manosiya! adn a inmbaalan a ibarat. Na pamakin´ga niyo skaniyan. Mataan! a so pphanongganowin iyo a salakaw ko Allah, na da dn a khaadn iran a satiman bo a tndk, apiya pn thimotimo an iran oto. Na o adn a khowaan kiran o tndk a mayto bo, na di iran oto kharn Rkaniyan. Malmk so pphangampit, ago so pphangampitn"},{"SurahNumber":22,"VerseNumber":74,"Text":"Da iran slaan ko Allah so titho a kala Iyan: Mataan! a so Allah na titho a Mabagr, a Domadaag"},{"SurahNumber":22,"VerseNumber":75,"Text":"So Allah na pphamili ko manga malaikat sa manga sogo ago so sabaad ko manga manosiya; mataan! a so Allah na Pphakan´g, a Pphakaylay"},{"SurahNumber":22,"VerseNumber":76,"Text":"Katawan Iyan so kasasangoran iran go so katatalikhodan iran: Na sii bo ko Allah phakandoda so pkhakawlawla"},{"SurahNumber":22,"VerseNumber":77,"Text":"Hay so miyamaratiyaya, roko kano, go sodiod kano, go simbaa niyo so Kadnan iyo, go nggolawlaa niyo so mapiya; ka ang kano makadaag"},{"SurahNumber":22,"VerseNumber":78,"Text":"Na panagontamann iyo sii ko Allah so ontol a kapanagontaman Rkaniyan, Skaniyan na pinili kano Niyan, go da a inisnggay Niyan rkano sii ko agama a masimpit; okit o ama iyo a Ibrahim. Skaniyan i mitho rkano sa manga Moslim gowani, go sii sangkai (a Qor´an); ka an mabaloy so sogo a saksi rkano, go mabaloy kano a manga saksi ko manga manosiya! Na pamayandgn iyo so sambayang, go tonaya niyo so zakat, go sarigi niyo so Allah. Skaniyan i Panarigan iyo; na miyakapiyapiya a Panarigan, go miyakapiyapiya a Phananabang"}]}