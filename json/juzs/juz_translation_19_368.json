{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":25,"VerseNumber":21,"Text":"Касоне, ки ба дидори Мо умед надоранд, гуфтанд: «Чаро фариштагон бар мо нозил намешаванд, то хабар диҳанд ба мо, ки Муҳаммад паёмбари бар ҳақ аст? Ё чаро Парвардигори худро аёну ошкоро намебинем?» Ба ростӣ, ки худро бузург шумурданд ва саркашӣ карданд дар пешниҳодҳои худ, саркашии бузурге"},{"SurahNumber":25,"VerseNumber":22,"Text":"Рӯзе, ки фариштагонро бубинанд, дар он рӯз гунаҳкоронро ҳеҷ муждае надиҳанд ва ба онҳо гӯянд: «Мужда (ҷаннат) бар шумо ҳаром аст!»"},{"SurahNumber":25,"VerseNumber":23,"Text":"Ва ба аъмоле, ки дар дунё кардаанд, пардозем ва ҳамаро чун зарраҳои хок (ғубор) барбод диҳем"},{"SurahNumber":25,"VerseNumber":24,"Text":"Ахли биҳишт дар ин рӯз дар беҳтарин ҷойгоҳ ва беҳтарин макон барои оромиш ҳастанд"},{"SurahNumber":25,"VerseNumber":25,"Text":"Ба ёд овар эй Паёмбар, рӯзеро, ки осмон ба василаи абрҳо пора-пора гардад ва фариштагон бар замин фиристода шаванд"},{"SurahNumber":25,"VerseNumber":26,"Text":"Фармонравоӣ дар он рӯз, ба ростӣ, аз они Аллоҳи меҳрубон аст. Ва барои кофирон рӯзи душворе хоҳад буд"},{"SurahNumber":25,"VerseNumber":27,"Text":"Рӯзе, ки кофир дастони худро ба дандон газад ва гӯяд: «Эй кош, роҳеро, ки расул дар пеш гирифта буд, дар пеш тирифта будам"},{"SurahNumber":25,"VerseNumber":28,"Text":"Вой бар ман, кош фалонро дӯст намегирифтам"},{"SurahNumber":25,"VerseNumber":29,"Text":"Ба ростӣ, маро аз Қуръон, пеш аз он ки Қуръон барои ман нозил шуда буд, аз пайравиаш бозмедошт. Ва ин шайтон ҳамеша одамиро танҳо хору залил мегузорад"},{"SurahNumber":25,"VerseNumber":30,"Text":"Паёмбар аз кирдори қавмаш шикоят карда гуфт: «Эй Парвардигори ман, қавми ман тарки Қуръон карданд ва дар оёти он на андеша мекунанд ва на ба он амал мекунанд!»"},{"SurahNumber":25,"VerseNumber":31,"Text":"Ҳамчуноне ки барои ту эй Паёмбар, аз гунаҳкорони қавмат душман падид овардем, инчунин ҳар паёмбареро аз миёни кофирон душмане падид овардем. Ва Парвардигори ту барои роҳнамоиву ёрии ту кофист"},{"SurahNumber":25,"VerseNumber":32,"Text":"Ва кофирон гуфтанд: «Чаро ин Қуръон мисли Тавроту Инҷил ва Забур якбора бар Муҳаммад нозил намешавад?». Аллоҳ дар ҷавоби онҳо гуфт: Барои он аст, ки дили туро ба он устувор созем ва онро ба оҳистагиву тартиб фурӯ хонем"},{"SurahNumber":25,"VerseNumber":33,"Text":"Ҳеҷ масале барои ту наёваранд, магар он, ки посухашро (ҷавобашро) ба ростӣ ва некӯтарин баён биёварем"},{"SurahNumber":25,"VerseNumber":34,"Text":"Кофиронро, ки бар рӯй мекашанду дар ҷаҳаннам гирд меоваранд, онҳо ба ҷойгоҳ бадтару ба роҳи ҳақ гумгаштатаранд"},{"SurahNumber":25,"VerseNumber":35,"Text":"Ҳамоно ба Мӯсо (алайҳиссалом) китоби Таврот додем ва бародараш Ҳорунро мададгораш сохтем"},{"SurahNumber":25,"VerseNumber":36,"Text":"Ва гуфтем: «Назди мардуме, ки оёти Моро дурӯғ баровардаанд, биравед». Ва он қавмро ба сахтӣ ҳалок кардем"},{"SurahNumber":25,"VerseNumber":37,"Text":"Қавми Нӯҳро, чун паёмбаронро дурӯғгӯ шумурдаанд, ғарқ кардем ва онҳоро барои мардум ибрате сохтем. Ва барои ситамгорон азобе дардовар омода кардем"},{"SurahNumber":25,"VerseNumber":38,"Text":"Ва қабилаи Од ва Самуд ва асҳоби Расс ва наслҳои бисёреро, ки миёни онҳо буданд, низ ҳалок кардем"},{"SurahNumber":25,"VerseNumber":39,"Text":"Ва барои ҳамаи қавмҳо мисолҳое овардем бо ин ҳам имон наоварданд ва ҳамаро несту нобуд сохтем"},{"SurahNumber":25,"VerseNumber":40,"Text":"Ҳамоно расиданд мушрикони Макка ба деҳае, ки борони санг борида буд дар он. Оё надиданд ин деҳаро, то ибрат бигиранд? (Не), балки умеди аз нав зинда шуданро надоштанд"},{"SurahNumber":25,"VerseNumber":41,"Text":"Чун туро диданд, эй Расул, масхараат карданд, ки оё ин аст он паёмбаре, ки Аллоҳ бар мо фиристодааст"},{"SurahNumber":25,"VerseNumber":42,"Text":"Қариб буд, ки гумроҳ кунад моро аз парастиши маъбудони мо (яъне, бутҳо) агар сабру тоқат намекардем. Чун азобро бубинанд, хоҳанд донист чӣ касе гумроҳтар будааст"},{"SurahNumber":25,"VerseNumber":43,"Text":"Бингар эй Расул, оё он касро, ки ҳавои нафсро маъбуди худ гирифта буд, дидӣ? Оё ту зомини имоноварии ӯ ҳастӣ"},{"SurahNumber":25,"VerseNumber":44,"Text":"Ё гумон кардаӣ, ки бештаринашон мешунаванду мефаҳманд оятҳои Аллоҳро? Инҳо чун чорпоёне беш нестанд дар фаҳму тадаббури оятҳои Қуръон, балки аз чорпоён ҳам гумроҳтаранд"},{"SurahNumber":25,"VerseNumber":45,"Text":"Оё надидаӣ, ки Парвардигори ту чӣ гуна сояро мекашад? Агар мехост, дар як ҷо сокинаш мегардонд. Он гоҳ офтобро бар ӯ далел гардонидем"},{"SurahNumber":25,"VerseNumber":46,"Text":"Боз ҷамъ карда гирифтем сояро оҳиста-оҳиста ба сӯи худ"},{"SurahNumber":25,"VerseNumber":47,"Text":"Ӯст Зоте, ки шабро барои шумо либос (пӯшише) қарор дод ва хобро роҳате ва рӯзро барои шумо вақти бархостанатон аз хоб сохт, то ризқу рӯзии худро ҷустуҷӯ намоед"},{"SurahNumber":25,"VerseNumber":48,"Text":"Ва Ӯст, ки фиристод бодҳоеро, ки абрҳоро мебаранд ва мардумро бо борон мужда медиҳанд, ин раҳматест аз ҷониби Парвардигор Ва аз осмон оби поке нозил кардем"},{"SurahNumber":25,"VerseNumber":49,"Text":"то сарзамини мурдаро ба он борон зиндагӣ бахшем ва то бинӯшонем аз он чи офаридем чорпоёну мардумони бисёреро"},{"SurahNumber":25,"VerseNumber":50,"Text":"Ҳамоно боронҳои бисёре бар замин нозил кардем, то бияндешанд неъмати Аллоҳро ва сипосгузорӣ кунанд. Вале бештари мардум ба неъматҳои Мо носипосӣ карданд"},{"SurahNumber":25,"VerseNumber":51,"Text":"Агар мехостем, ба ҳар шаҳре бимдиҳандае мефиристодем, то мардумро ба сӯи Аллоҳ даъват намоянд ва онҳоро аз азоби охират бим кунанд. Лекин Мо туро эй Паёмбар, барои ҷаҳониён мабъус гардондем ва фармудем, ки ин Қуръонро барояшон бирасонӣ"},{"SurahNumber":25,"VerseNumber":52,"Text":"Пас, кофиронро итоат макун ва ба ин Қуръон бо онҳо ҷиҳод кун, ҷиҳоди бузург"},{"SurahNumber":25,"VerseNumber":53,"Text":"Ӯст, ки ду дарёро ба ҳам биёмехт, яке ширину гуворо ва дигаре шӯру бадмазза. Ва миёни он ду монеае ва садде устувор қарор дод, то боякдигар омехта нашаванд"},{"SurahNumber":25,"VerseNumber":54,"Text":"Ӯст, ки офарид аз оби нутфа инсонро ва сохт ӯро соҳиби наслу насаб ва соҳиби қаробати домодӣ ва Парвардигори ту ба ин корҳо тавоност"},{"SurahNumber":25,"VerseNumber":55,"Text":"Ва парастиш мекунанд кофирон ба ҷуз Аллоҳ чизеро, ки нафъу зарар нарасонад ба онҳо ва кофир бар мухолифати Парвардигори худ ба сабаби ширк оварданаш ва нофармонбардорӣ карданаш ёрдамдиҳандаи шайтон аст"},{"SurahNumber":25,"VerseNumber":56,"Text":"Ва нафиристодем туро эй Паёмбар, магар муждадиҳанда мӯъминонро ба ҷаннат ва тарсонанда кофиронро аз азоби дӯзах"},{"SurahNumber":25,"VerseNumber":57,"Text":"Бигӯ: Ман аз шумо ҳеҷ музде наметалабам барои таблиғи рисолат, магар ин ки ҳар кӣ хоҳад, ба сӯи Парвардигораш роҳе ҳақ бигирад ва дар роҳи ризояти Ӯ нафақа кунад. Ман шуморо бар ин маҷбур карданй нестам, ҳамоно ихтиёр барои худи шумост"},{"SurahNumber":25,"VerseNumber":58,"Text":"Ва таввакал кун бар Аллоҳе, ки ҳамеша зинда аст Ӯ, ҳаргиз намирад ва ба покӣ ёд кун Ӯро. Ва Аллоҳ басандааст ба эътибори огоҳ будан ба гуноҳони бандагони худ. Ва ҳеҷ чиз бар Ӯ пӯшида намемонад ва ҳар якеро бар он ҳисоб мекунад ва ҷазои муносиб медиҳад"},{"SurahNumber":25,"VerseNumber":59,"Text":"Аллоҳ Зотест, ки биёфарид осмонҳо ва заминро ва он чи дар миёни осмону замин аст, дар шаш рӯз, ва бар арши худ истиво ёфт. Ӯст Аллоҳи Меҳрубон ва дар бораи Ӯ (эй Паёмбар) аз касе бипурс, ки огоҳ бошад. (Яъне ба зоти поки Аллоҳ доност худи Ӯ ва медонад сифатҳои бузургии худро ва ҳеҷ касе донотар ба Аллоҳ таоло аз банда ва фиристодаи Ӯ Муҳаммад, -саллаллоҳу алайҳи ва саллам,- нест)"},{"SurahNumber":25,"VerseNumber":60,"Text":"Ва чун ба кофирон гуфта шуд, ки Раҳмонро саҷда кунед, гуфтанд: «Раҳмон кист? Оё бар ҳар кас, ки ту фармон медиҳӣ, саҷда кунем?» Ва зиёд кард ин сухан барои кофирон рамидан аз имон ва нафратро"},{"SurahNumber":25,"VerseNumber":61,"Text":"Бузургу боазамат аст, он касе, ки дар осмон бурҷҳо биёфарид ва дар он офтоби дурахшон ва моҳи тобон падид овард"},{"SurahNumber":25,"VerseNumber":62,"Text":"Ва Ӯст, ки шабу рӯзро барои касоне, ки мехоҳанд ибрат гиранд ё шукргузорӣ кунанд, аз пайи ҳам қарор дод"},{"SurahNumber":25,"VerseNumber":63,"Text":"Бандагони солеҳи Раҳмон касоне ҳастанд, ки дар рӯи замин ба фурӯтанӣ (тавозуъ ва хоксорӣ) роҳ мераванд. Ва чун ҷоҳилон ононро бо суханҳои носазое хитоб кунанд, гӯянд (дар ҷавоб): Салом бар шумо. (Яъне дар баробари ҷоҳилон сухани мулоим ва ҳакимона мегӯянд, ки аз озори онҳо ба саломат монанд)"},{"SurahNumber":25,"VerseNumber":64,"Text":"Ва онон, ки бисёр вақт шабро дар саҷда ё дар қиём барои Парвардигорашон мегузаронанд"},{"SurahNumber":25,"VerseNumber":65,"Text":"Ва онон, ки (дар дуъояшон) мегӯянд: «Эй Парвардигори мо, азоби ҷаҳаннамро аз мо бигардон, зеро азоби ҷаҳаннам азобест доим"},{"SurahNumber":25,"VerseNumber":66,"Text":"Ҳамоно ҷаҳаннам бад қароргоҳу бад маконест»"},{"SurahNumber":25,"VerseNumber":67,"Text":"Ва онон, ки чун нафақау эҳсон мекунанд, исроф намекунанд ва хасисӣ намеварзанд, балки эҳсонашон миёни исроф ва хасисӣ бошад муътадил"},{"SurahNumber":25,"VerseNumber":68,"Text":"Ва онон, ки бо Аллоҳи якто маъбуди дигаре намепарастанд ва намекушанд касеро, ки Аллоҳ куштанашро ҳаром карда, магар баҳаққи шаръӣ ва зино намекунанд. Ва ҳар кӣ ин корҳо кунад, уқубати гуноҳи худро мебинад"},{"SurahNumber":25,"VerseNumber":69,"Text":"Азобаш дар рӯзи қиёмат музоъаф (дучандон) мешавад ва то абад ба хорӣ дар он азоб хоҳад буд"},{"SurahNumber":25,"VerseNumber":70,"Text":"ғайри он касоне, ки сидқан тавба кунанд ва имон оваранд ва корҳои шоиста кунанд. Аллоҳ гуноҳонашонро ба некиҳо иваз мекунад ва Аллоҳ барои касе, ки тавба кунад омурзанда аст ва ба бандагонаш меҳрубон аст"},{"SurahNumber":25,"VerseNumber":71,"Text":"Ва ҳар кӣ аз гуноҳони хеш тавба кунад ва кори шоиста кунад, ҳамоно вай аз сидқи дил ба сӯи Аллоҳ тавба мекунад, пас Аллоҳ тавбаашро қабул мекунад ва гуноҳонашро ба некиҳо табдил медиҳад"},{"SurahNumber":25,"VerseNumber":72,"Text":"Ва онон, ки ба дурӯғ шаҳодат намедиҳанд ва чун бар нописанде (амал ё сухани ношоиста) бигзаранд, каримона бигзаранд (яъне, аз он рӯйгардон гузаранд)"},{"SurahNumber":25,"VerseNumber":73,"Text":"ва онон, ки чун ба оёти Парвардигорашон пандашон диҳанд, дар баробари он чун карону кӯрон набошанд, балки итоаткунон саҷда кунанд"},{"SurahNumber":25,"VerseNumber":74,"Text":"ва онон, ки (дуо карда) мегӯянд: «Эй Парвардигори мо, аз ҳамсарону фарзандонамон дилҳои моро шод дор ва моро пешвои парҳезгорон гардон!»"},{"SurahNumber":25,"VerseNumber":75,"Text":"Ин гӯруҳи сифаткардашудаи дар боло, ки зикр шуданд барояшон мукофот дода мешавад мақоми баландеро дар ҷаннат ба ивази он, ки сабру қаноат карданд ва мешунаванд дар ҷаннат аз ҷониби фариштагон дъои хайру саломро"},{"SurahNumber":25,"VerseNumber":76,"Text":"Ҷовидона дар он ҷо бошанд. Чӣ некӯ қароргоҳу маконест"},{"SurahNumber":25,"VerseNumber":77,"Text":"Бигӯ: «Агар ибодат ва дуоятон набошад, Парвардигори ман эътиное бар шумо надорад. Аммо шумо (куффор) рисолати осмониро дурӯғ шуморидед. Пас, оқибати он мулозими шумо хоҳад шуд, сазои куфр ва исёни худро хоҳед дид»"},{"SurahNumber":26,"VerseNumber":1,"Text":"То, Син, Мим"},{"SurahNumber":26,"VerseNumber":2,"Text":"Ин оёт китоби равшан аст"},{"SurahNumber":26,"VerseNumber":3,"Text":"Шояд аз ин ки онҳо имон намеоваранд, худро ҳалок созӣ"},{"SurahNumber":26,"VerseNumber":4,"Text":"Агар бихоҳем, аз осмон барояшон ояте (мӯъҷизае) нозил мекунем, ки гарданҳояшон дар баробари он таслим гардад, лекин инро намехоҳем, зеро имони судманд, ихтиёран ба ғайб бовар кардан аст"},{"SurahNumber":26,"VerseNumber":5,"Text":"Барояшон ҳеҷ сухане тоза аз Аллоҳи меҳрубон нозил намешавад, магар он ки аз он бо дилу ҷисмашон рӯй мегардонанд ва онро қабул намекунанд"},{"SurahNumber":26,"VerseNumber":6,"Text":"Пас ҳамоно Қуръонро дурӯғ бароварданд. Ба зудӣ хабари он чизҳое, ки масхарааш мекарданд, ба онҳо ҳатман бирасад"},{"SurahNumber":26,"VerseNumber":7,"Text":"Оё ба замин нанигаристаанд, ки чӣ қадар аз ҳар гуна гиёҳони некӯ ва фоидаовар дар он рӯёнидаем, ки ҳеҷ кас ба рӯёндани он тавоноӣ надорад, ба ҷуз Парвардигори ҷаҳониён"},{"SurahNumber":26,"VerseNumber":8,"Text":"Дар ин нишонаҳо ибратест, вале аксари онҳо мӯъмин набудаанд"},{"SurahNumber":26,"VerseNumber":9,"Text":"Ба ростӣ, Парвардигори ту пирӯзманд аст, ки қудрату тавоноӣ бар ҳама дорад ва меҳрубон аст, ки раҳматаш ҳама чизро фаро гирифтааст"},{"SurahNumber":26,"VerseNumber":10,"Text":"Ва ба ёд ор эй Расул барои қавмат, ки Парвардигорат Мӯсоро нидо дод, ки эй Мӯсо, ба сӯи он мардуми ситамкор бирав"},{"SurahNumber":26,"VerseNumber":11,"Text":"қавми Фиръавн ва барояшон бигӯ: Оё намехоҳанд парҳезгор шаванд"},{"SurahNumber":26,"VerseNumber":12,"Text":"Мӯсо гуфт: «Эй Парвардигори ман, метарсам, ки дурӯғгӯям хонанд"},{"SurahNumber":26,"VerseNumber":13,"Text":"Ва дили ман танг гардад ва забонам кушода нашавад, пас бародарам Ҳорунро низ пайғамбарӣ деҳ, то маро ёрӣ кунад"},{"SurahNumber":26,"VerseNumber":14,"Text":"Ва онҳо бар гардани ман гуноҳе (даъво) доранд, пас метарсам, ки маро бикушанд»"},{"SurahNumber":26,"VerseNumber":15,"Text":"Аллоҳ таоло гуфт: Ҳаргиз, туро натавонанд кушт, пас оёти Маро ки далолат бар ҳақиқати паёмбарии шумо мекунад, ҳарду назди онҳо биравед, Мо низ ба илм ва ҳифз ва нусрати худ бо шумо ҳастем ва мешунавем"},{"SurahNumber":26,"VerseNumber":16,"Text":"Пас, назди Фиръавн равед ва бигӯед: «Мо расули (фиристодаи) Парвардигори ҷаҳониён ҳастем"},{"SurahNumber":26,"VerseNumber":17,"Text":"ки банӣ Исроилро бо мо бифиристӣ, то Парвардигорашонро парастиш намоянд"},{"SurahNumber":26,"VerseNumber":18,"Text":"Фиръавн ба Мӯсо миннат карда гуфт: «Оё ба ҳангоми кӯдакӣ назди худ парваришат надодем ва ту чанд сол аз умратро дар миёни мо нагузаронидӣ"},{"SurahNumber":26,"VerseNumber":19,"Text":"Ва он кори кардаатро, кардӣ? Пас, ту аз носипосонӣ»"},{"SurahNumber":26,"VerseNumber":20,"Text":"Мӯсо гуфт: Он вақт ки чунон кардам, аз саргаштагон будам. Ва он кор аз рӯи нодонӣ ва иштибоҳ буд, на қасдан"},{"SurahNumber":26,"VerseNumber":21,"Text":"Ва чун аз шумо тарсидам, ба тарафи Мадян гурехтам. Вале Парвардигори ман ба ман пайғамбарӣ дод ва маро дар шумори паёмбарон овард"},{"SurahNumber":26,"VerseNumber":22,"Text":"Ва миннати ин неъматро бар ман мениҳӣ, ҳол он ки банӣ Исроилро ғуломи худ сохтаӣ"},{"SurahNumber":26,"VerseNumber":23,"Text":"Фиръавн гуфт: «Парвардигори ҷаҳониён кист, ки ту даъвои паёмбарӣ мекунӣ?»"},{"SurahNumber":26,"VerseNumber":24,"Text":"Мӯсо гуфт: «Агар ахли яқин ҳастед, пас имон оваред, ки Ӯ Парвардигори осмонҳову замин ва ҳар чи миёни онҳост»"},{"SurahNumber":26,"VerseNumber":25,"Text":"Фиръавн ба онон, ки дар атрофаш буданд, гуфт: «Оё намешунавед, ки ин мард чӣ мегӯяд?»"},{"SurahNumber":26,"VerseNumber":26,"Text":"Мӯсо гуфт: Парвардигоре, ки ман шуморо ба сӯи он даъват менамоям, «Парвардигори шумо ва Парвардигори ниёгони шумост»"},{"SurahNumber":26,"VerseNumber":27,"Text":"Фиръавн гуфт: «Ба дурустӣ, ки ин паёмбаре, ки бар шумо фиристода шуда, девона аст»"},{"SurahNumber":26,"VerseNumber":28,"Text":"Мӯсо гуфт: «Ӯст Парвардигори машриқу мағриб ва ҳар чи миёни он ду аст, агар оқилона биандешед»"},{"SurahNumber":26,"VerseNumber":29,"Text":"Фиръавн ба Мӯсо таҳдид карда гуфт: «Агар ҷуз ман каси дигареро ба маъбудӣ гирӣ, ба зиндонат меафканам»"},{"SurahNumber":26,"VerseNumber":30,"Text":"Мӯсо гуфт: «Ҳатто агар мӯъҷизаи равшане барои ту оварда бошам, ки далолат кунад бар сиҳатии он чи овардаам, боз ҳам маро зиндонӣ мекунй?»"},{"SurahNumber":26,"VerseNumber":31,"Text":"Фиръавн гуфт: «Пас агар аз роспӯёнӣ онро биёвар»"},{"SurahNumber":26,"VerseNumber":32,"Text":"Пас, Мӯсо асои худро биандохт, ки ногаҳон вай аждаҳои ошкоро шуд"},{"SurahNumber":26,"VerseNumber":33,"Text":"Ва дасташро берун овард, ки ногаҳон дар назари бинандагон сафед ва равшан менамуд"},{"SurahNumber":26,"VerseNumber":34,"Text":"Фиръавн аз тарсе, ки қавмаш имон наоранд, ба бузургони қавмаш, ки дар атрофи ӯ буданд, гуфт: «Бегумон ин мард ҷодугари доноест, ки"},{"SurahNumber":26,"VerseNumber":35,"Text":"мехоҳад ба ҷодуи худ шуморо аз сарзаминатон берун кунад. Пас, маро чӣ мефармоед?»"},{"SurahNumber":26,"VerseNumber":36,"Text":"Қавмаш ба ӯ гуфтанд: «Ӯ ва бародарашро мӯхлат бидеҳ ва ҷамъкунандагонро дар шаҳрҳо бифирист"},{"SurahNumber":26,"VerseNumber":37,"Text":"то ҳар ҷодугари моҳир ва доноеро, ки ҳаст, назди ту биёранд»"},{"SurahNumber":26,"VerseNumber":38,"Text":"Пас ҷодугаронро дар рӯзи муайяне ба ваъдагоҳ оварданд"},{"SurahNumber":26,"VerseNumber":39,"Text":"Ва ба мардум гуфта шуд: «Оё шумо низ ҷамъ мешавед"},{"SurahNumber":26,"VerseNumber":40,"Text":"Агар ҷодугарон ғолиб шаванд, бувад, ки пайравии онҳо кунем ва дар динамон устувор истем!»"},{"SurahNumber":26,"VerseNumber":41,"Text":"Чун ҷодугарон омаданд, ба Фиръавн гуфтанд: «Оё агар мо бар Мӯсо пирӯз шавем, барои мо музде ҳаст?»"},{"SurahNumber":26,"VerseNumber":42,"Text":"Фиръавн гуфт: «Оре, ба дурустӣ, ки шумо ҳама аз наздикони ман хоҳед буд»"},{"SurahNumber":26,"VerseNumber":43,"Text":"Мӯсо барои ботил сохтани ҷодуи онҳо ба онҳо гуфт: «Ҳар чи мехоҳед, аз ҷодуи худ бияфканед!»"},{"SurahNumber":26,"VerseNumber":44,"Text":"Онон ресмонҳову асоҳои худ бияфканданд ва гуфтанд: «Ба иззати Фиръавн, ки мо албатта, ғолибем!»"},{"SurahNumber":26,"VerseNumber":45,"Text":"Пас, Мӯсо асояшро афканд. Ногоҳ ба сурати аждаҳое гашт ва ҳамаи он дурӯғҳоеро, ки сохта буданд, фурӯ бурд"},{"SurahNumber":26,"VerseNumber":46,"Text":"Ҷодугарон ҳақро дида ва донистанд, ки ин аз амалиёти ҷодугарон нест, пас саҷдакунон ба замин афтоданд"},{"SurahNumber":26,"VerseNumber":47,"Text":"Гуфтанд: «Ба Парвардигори ҷаҳониён имон овардем"},{"SurahNumber":26,"VerseNumber":48,"Text":"Парвардигори Мӯсо ва Ҳорун!»"},{"SurahNumber":26,"VerseNumber":49,"Text":"Фиръавн гуфт: «Оё пеш аз он ки шуморо рухсат диҳам, ба Мӯсо имон овардед? Албатта, ин мард (яъне, Мӯсо) бузурги шумост, ки шуморо ҷоду омӯхтааст. Ҳатман азоби маро хоҳед дид. Акнун дастҳову пойҳоятонро аз чапу рост хоҳам бурид ва албатта, ҳамаатонро бар дор хоҳам кард!»"},{"SurahNumber":26,"VerseNumber":50,"Text":"Ҷодугарон ба Фиръавн гуфтанд: «Аз он чи ки моро метарсонӣ боке нест, ба дурустӣ, ки мо назди Парвардигорамон бозмегардем"},{"SurahNumber":26,"VerseNumber":51,"Text":"Мо умед дорем, ки Парвардигорамон хатоҳои моро аз куфру ҷодугарӣ бубахшад, ки мо нахустин касоне ҳастем, ки имон овардем»"},{"SurahNumber":26,"VerseNumber":52,"Text":"Ва ба Мӯсо ваҳй кардем, ки ҳангоми шаб бандагони Маро аз Миср берун бибар, ба дурустӣ, ки аз паи шумо биёянд"},{"SurahNumber":26,"VerseNumber":53,"Text":"Пас, Фиръавн аз берун рафтани онҳо огоҳ гардида гирдоварандагони сипоҳро ба шаҳрҳо фиристод"},{"SurahNumber":26,"VerseNumber":54,"Text":"Ва гуфт: ҳароина, ки инҳо (банӣ Исроил) гурӯҳе андак ва ночиз ҳастанд"},{"SurahNumber":26,"VerseNumber":55,"Text":"ва инҳо моро ба таҳқиқ, ба хашм овардаанд"},{"SurahNumber":26,"VerseNumber":56,"Text":"ҳароина, ҳамаи мо бояд аз онҳо барҳазар бошем, зеро душмани мо ҳастанд"},{"SurahNumber":26,"VerseNumber":57,"Text":"Пас, онҳо (Фиръавн ва қавмаш)-ро аз боғҳову чашмасорҳои Миср берун кардем"},{"SurahNumber":26,"VerseNumber":58,"Text":"ва низ аз ганҷҳову хонаҳои некӯ ва қасрҳои бузург берун рондем"},{"SurahNumber":26,"VerseNumber":59,"Text":"Оре, инчунин кардем ва банӣ Исроилро вориси онҳо сохтем"},{"SurahNumber":26,"VerseNumber":60,"Text":"Фиръавниён ба ҳангоми баромадани офтоб аз паи онҳо рафтанд"},{"SurahNumber":26,"VerseNumber":61,"Text":"Чун он ду гурӯҳ якдигарро диданд, ёрони Мӯсо гуфтанд: «Ҳароина, мо дар чанголи фиръавниён гирифтор шудем!»"},{"SurahNumber":26,"VerseNumber":62,"Text":"Мӯсо барояшон гуфт: «Ҳаргиз, чунин нест, он чи ки шумо мегӯед Парвардигори ман ҳароина, бо ман аст ва маро роҳнамоӣ хоҳад кард»"},{"SurahNumber":26,"VerseNumber":63,"Text":"Пас, ба Мӯсо ваҳй кардем, ки асоятро ба баҳр бизан. Баҳр аз ҳам бишикофт ва ба адади қабилаҳои банӣ Исроил дувоздаҳ роҳ дар он боз шуд ва ҳар бахше монанди кӯҳи бузурге буд"},{"SurahNumber":26,"VerseNumber":64,"Text":"Ва он гурӯҳи дигар (яъне, Фиръавн ва қавмаш)-ро низ ба баҳр расонидем"},{"SurahNumber":26,"VerseNumber":65,"Text":"Мӯсо ва ҳамаи ҳамроҳонашро наҷот додем"},{"SurahNumber":26,"VerseNumber":66,"Text":"Сипас он дигар (яъне, Фиръавн ва қавмаш)-ро ғарқ сохтем"},{"SurahNumber":26,"VerseNumber":67,"Text":"Албатта, дар ин ҳодисаи ғарқ шудани Фиръавн ва қавмаш ибратест, вале аксарашон аз пайравони Фиръавн имон наоварданд"},{"SurahNumber":26,"VerseNumber":68,"Text":"Ҳароина, Парвардигори ту пирӯзманду бахшанда аст"},{"SurahNumber":26,"VerseNumber":69,"Text":"Ва эй Расул, достони Иброҳимро барояшон (барои кофирон) тиловат кун"},{"SurahNumber":26,"VerseNumber":70,"Text":"Он гоҳ ки ба падару қавми худ гуфт: «Чӣ чизро мепарастед?»"},{"SurahNumber":26,"VerseNumber":71,"Text":"Гуфтанд: «Бутонеро мепарастем, пас ҳамеша бар ибодаташон қоим ҳастем»"},{"SurahNumber":26,"VerseNumber":72,"Text":"Иброҳим гуфт: «Оё вақте онҳоро ба кӯмак мехонед, садоятонро мешунаванд"},{"SurahNumber":26,"VerseNumber":73,"Text":"Ё барои шумо фоидае медиҳанд, агар парастиши онҳо кардед, ё зиёне мерасонанд, агар тарки парастиши онҳо кардед?»"},{"SurahNumber":26,"VerseNumber":74,"Text":"Гуфтанд: «На, балки падаронамонро дидаем, ки чунин мекардаанд»"},{"SurahNumber":26,"VerseNumber":75,"Text":"Иброҳим гуфт: «Оё медонед, ки чӣ мепарастидаед"},{"SurahNumber":26,"VerseNumber":76,"Text":"шумо ва ниёгонатон"},{"SurahNumber":26,"VerseNumber":77,"Text":"Пас, ба дурустӣ, ки ҳамаи онҳо душманони мананд, вале Парвардигори ҷаҳониён дӯсти ман аст"},{"SurahNumber":26,"VerseNumber":78,"Text":"Ҳамон касе, ки маро биёфарид, сипас Ӯ роҳнамоиям мекунад"},{"SurahNumber":26,"VerseNumber":79,"Text":"ва ҳамон касе, ки ба ман таом медиҳад ва маро сероб месозад"},{"SurahNumber":26,"VerseNumber":80,"Text":"ва чун бемор шавам, пас Ӯ маро шифо медиҳад"},{"SurahNumber":26,"VerseNumber":81,"Text":"ва касе, ки маро мемиронад, сипас зинда мекунад"},{"SurahNumber":26,"VerseNumber":82,"Text":"ва касе, ки умед медорам, ки дар рӯзи қиёмат хатоямро бибахшояд"},{"SurahNumber":26,"VerseNumber":83,"Text":"Эй Парвардигори ман, маро ҳикмат бахш ва маро ба зумраи шоистагон дар ҷаннат бипайванд"},{"SurahNumber":26,"VerseNumber":84,"Text":"Ва то рӯзи қиёмат барои ман дар миёни ояндагон овозаи нек ва зикри хайр қарор бидеҳ"},{"SurahNumber":26,"VerseNumber":85,"Text":"Ва маро аз ворисони биҳишти пурнеъмат қарор деҳ"},{"SurahNumber":26,"VerseNumber":86,"Text":"Ва падарамро биёмурз, ки ҳамоно ӯ аз гумроҳон аст"},{"SurahNumber":26,"VerseNumber":87,"Text":"Ва дар рӯзи қиёмат, ки мардум аз қабрҳояшон барои ҳисобу ҷазо бармехезанд, маро расво масоз"},{"SurahNumber":26,"VerseNumber":88,"Text":"рӯзе, ки на мол фоида медиҳад ва на фарзандон"},{"SurahNumber":26,"VerseNumber":89,"Text":"магар он кас, ки бо қалби салим (холӣ аз ширк, куфр ва нифоқ) ба назди Аллоҳ биёяд"},{"SurahNumber":26,"VerseNumber":90,"Text":"Ва биҳиштҳоро барои парҳезгорон наздик оранд"},{"SurahNumber":26,"VerseNumber":91,"Text":"Ва ҷаҳаннамро дар назари кофирон ошкор кунанд"},{"SurahNumber":26,"VerseNumber":92,"Text":"Ба онҳо сарзаниш карда гӯянд: «Чизҳое, ки аз ғайри Аллоҳ мепарастидед, куҷоянд"},{"SurahNumber":26,"VerseNumber":93,"Text":"Маъбудҳое, ғайр аз Аллоҳ ёриатон мекунанд дар баробари азоби Аллоҳ ё худ ёрӣ меҷӯянд?»"},{"SurahNumber":26,"VerseNumber":94,"Text":"Пас, онҳо (бутҳо) ва кофиронро сарнагун дар ҷаҳаннам андозанд"},{"SurahNumber":26,"VerseNumber":95,"Text":"Ва низ андохта шавад ҳамаи лашкари Иблисро, ки барои мардум амали бадро зинат медоданд"},{"SurahNumber":26,"VerseNumber":96,"Text":"Онон дар дӯзах бо касоне, ки онҳоро ба залолат бурда буданд, ба кашмакаш мепардозанд ва мегӯянд"},{"SurahNumber":26,"VerseNumber":97,"Text":"«Ба Аллоҳ савганд, ки мо дар гумроҳии ошкор будем"},{"SurahNumber":26,"VerseNumber":98,"Text":"он гоҳ ки шуморо бо Парвардигори ҷаҳониён баробар медонистем"},{"SurahNumber":26,"VerseNumber":99,"Text":"Ва ба ҷуз ин бадкорон касе моро гумроҳ накард"},{"SurahNumber":26,"VerseNumber":100,"Text":"Пас, акнун моро ҳеҷ шафоаткунандае нест"},{"SurahNumber":26,"VerseNumber":101,"Text":"ва моро дӯсти меҳрубоне нест"},{"SurahNumber":26,"VerseNumber":102,"Text":"Кош бори дигар ба дунё бозгардем, то аз мӯъминон гардем»"},{"SurahNumber":26,"VerseNumber":103,"Text":"Ба таҳқиқ, дар ин (қиссаи Иброҳим) ибратест ва аксари онҳо бо шунидани ин қисса ҳам имон наёварданд"},{"SurahNumber":26,"VerseNumber":104,"Text":"Албатта, Парвардигори ту пирӯзманду меҳрубон аст"},{"SurahNumber":26,"VerseNumber":105,"Text":"Қавми Нӯҳ ҳамаи паёмбаронро дурӯғгӯ бароварданд"},{"SurahNumber":26,"VerseNumber":106,"Text":"Он гоҳ ки бародарашон Нӯҳ ба онҳо гуфт: «Магар парҳезгорӣ намекунед, (яъне, наметарсед)"},{"SurahNumber":26,"VerseNumber":107,"Text":"Ба таҳқиқ, ман барои шумо паёмбари амин ҳастам"},{"SurahNumber":26,"VerseNumber":108,"Text":"Аз Аллоҳ битарсед дар он чи шуморо ба он фармон медиҳад ва ё аз он наҳӣ мекунад ва аз ман итоат кунед"},{"SurahNumber":26,"VerseNumber":109,"Text":"Ман аз шумо дар муқобили даъвати худ музде наметалабам. Музди ман танҳо бар ӯҳдаи Парвардигори ҷаҳониён аст"},{"SurahNumber":26,"VerseNumber":110,"Text":"Пас, аз Аллоҳ битарсед ва маро бо ба ҷо овардани фармудаҳояш ва бо парҳез кардан аз манъкардашудаҳояш итоат кунед!»"},{"SurahNumber":26,"VerseNumber":111,"Text":"Гуфтанд: «Оё ба ту имон биёварем ва ҳол он ки бенавоён (бечизу бемақом) пайрави ту ҳастанд?»"},{"SurahNumber":26,"VerseNumber":112,"Text":"Нӯҳ гуфт: «Ман чи медонам онҳо чи кор кардаанд, вале вазифадор ҳастам, ки онҳоро ба сӯи имон даъват намоям.»"},{"SurahNumber":26,"VerseNumber":113,"Text":"Агар бидонед, ҳисобашон ба ҷуз бар Парвардигори ман бар касе нест"},{"SurahNumber":26,"VerseNumber":114,"Text":"Ва ман ҳаргиз мӯъминонро ба даъвати худ дур нахоҳам кард"},{"SurahNumber":26,"VerseNumber":115,"Text":"Ман ба ҷуз бимдиҳандаи ошкоро каси дигар нестам"},{"SurahNumber":26,"VerseNumber":116,"Text":"Гуфтанд: «Эй Нӯҳ, агар аз даъвати худ бас накунӣ, албатта, сангсор мешавӣ»"},{"SurahNumber":26,"VerseNumber":117,"Text":"Нӯҳ дуо карда гуфт: «Эй Парвардигори ман, қавми ман маро дурӯғгӯ мебароранд"},{"SurahNumber":26,"VerseNumber":118,"Text":"Пас, миёни ману миёни онҳо (қатъӣ) ҳукм кун; ва марову ононро аз мӯъминон, ки ҳамроҳи мананд, наҷот деҳ!»"},{"SurahNumber":26,"VerseNumber":119,"Text":"Пас, ӯ ва ҳамроҳонашро дар он киштии пуркардашуда аз тамоми навъи махлуқот наҷот додем"},{"SurahNumber":26,"VerseNumber":120,"Text":"Ба боқимондаи ононро, ки имон наоварданд, ғарқ кардем"},{"SurahNumber":26,"VerseNumber":121,"Text":"Албатта, дар ин нишонаи равшанест ва бештари онҳо бинобар шунидани ин қисса мӯъмин набуданд"},{"SurahNumber":26,"VerseNumber":122,"Text":"Албатта, Парвардигори ту пирӯзманд аст аз интиқом гирифтани кофирон ва меҳрубон аст бо бандагони мӯъминонаш"},{"SurahNumber":26,"VerseNumber":123,"Text":"Қавми Од низ паёмбаронро дурӯғгӯ бароварданд"},{"SurahNumber":26,"VerseNumber":124,"Text":"Он гоҳ ки бародарашон Ҳуд гуфт: «Оё аз Аллоҳ наметарсед ва ибодати ғайри Ӯро тарк намекунед"},{"SurahNumber":26,"VerseNumber":125,"Text":"Ҳароина, ман барои шумо паёмбари амин ҳастам ва шумо инро медонед"},{"SurahNumber":26,"VerseNumber":126,"Text":"Аз Аллоҳ битарсед ва он чиро ки аз назди Аллоҳ овардаам, итоат кунед"},{"SurahNumber":26,"VerseNumber":127,"Text":"Ман аз шумо барои таблиғи рисолат ҳеҷ музде талаб намекунам. Музди ман танҳо бар ӯҳдаи Парвардигори ҷаҳониён аст"},{"SurahNumber":26,"VerseNumber":128,"Text":"Оё бар сари ҳар баландӣ ба беҳудагӣ нишонае аз рӯи ҳавову ҳавас месозед"},{"SurahNumber":26,"VerseNumber":129,"Text":"Ва қасрҳои маҳкам ва устувор бино мекунед, гӯё ки дар дунё ҷовидон мемонед"},{"SurahNumber":26,"VerseNumber":130,"Text":"Ва чун интиқом гиред, ба монанди золимон бераҳмона интиқом мегиред"},{"SurahNumber":26,"VerseNumber":131,"Text":"Пас, аз Аллоҳ битарсед ва ба он чи ки ман шуморо даъват менамоям итоат кунед"},{"SurahNumber":26,"VerseNumber":132,"Text":"Ва битарсед аз он Аллоҳе, ки он чиро, ки медонед, ба шумо ато кардааст"},{"SurahNumber":26,"VerseNumber":133,"Text":"Ва ба шумо чорпоёну фарзандон арзонӣ доштааст"},{"SurahNumber":26,"VerseNumber":134,"Text":"ва низ боғҳову чашмасорон арзонӣ доштааст"},{"SurahNumber":26,"VerseNumber":135,"Text":"(Ҳуд алайҳиссалом гуфт:) Ман аз азоби рӯзи бузург бар шумо метарсам, ки ба сабаби имон наоварданатон бар шумо азоб фуруд ояд"},{"SurahNumber":26,"VerseNumber":136,"Text":"Гуфтанд: «Барои мо яксон аст, ки моро панд диҳӣ ё панд надиҳӣ, ҳаргиз имон намеорем"},{"SurahNumber":26,"VerseNumber":137,"Text":"Гуфтанд: Инҳо ҷуз ҳамон дурӯғу найранги пешиниён чизи дигаре нест"},{"SurahNumber":26,"VerseNumber":138,"Text":"Ва мо ҳаргиз азоб нахоҳем шуд»"},{"SurahNumber":26,"VerseNumber":139,"Text":"Пас, ӯро дурӯғгӯ бароварданд ва бар куфрашон давомат карданд, пас Мо ононро ҳалок кардем. Албатта, дар ин ибратест ва бештаринашон имон наёварданд"},{"SurahNumber":26,"VerseNumber":140,"Text":"Ҳароина, Парвардигори ту пирӯзманд аст ба нобуд сохтани кофирон ва меҳрубон аст ба мӯъминон"},{"SurahNumber":26,"VerseNumber":141,"Text":"Қавми Самуд паёмбаронро дурӯғгӯ бароварданд"},{"SurahNumber":26,"VerseNumber":142,"Text":"Он гоҳ ки бародарашон Солеҳ гуфт: «Оё аз азоби Аллоҳ наметарсед ва танҳо Ӯро парастиш намекунед"},{"SurahNumber":26,"VerseNumber":143,"Text":"Ҳароина, ман дар таблиғи рисолати Аллоҳ барои шумо паёмбари амин ҳастам"},{"SurahNumber":26,"VerseNumber":144,"Text":"Аз иқоби Аллоҳ битарсед ва он чиро ки ман ба шумо овардаам итоат кунед"},{"SurahNumber":26,"VerseNumber":145,"Text":"Ман аз шумо барои таблиғи рисолат музде наметалабам. Музди ман танҳо бар ӯҳдаи Парвардигори ҷаҳониён аст"},{"SurahNumber":26,"VerseNumber":146,"Text":"Оё мепиндоред, ки шумо дар ин неъматҳои ин ҷо эмин гузошта хоҳед шуд"},{"SurahNumber":26,"VerseNumber":147,"Text":"Дар ин боғҳову чашмасорҳо"},{"SurahNumber":26,"VerseNumber":148,"Text":"Ва дар ин киштзорҳову хурмозорҳо бо он шукуфаҳои нарму латиф"},{"SurahNumber":26,"VerseNumber":149,"Text":"Ва сармастии шумо ба ҳадде расидааст, ки моҳирона дар кӯҳҳо хонаҳое метарошед"},{"SurahNumber":26,"VerseNumber":150,"Text":"Пас, аз азоби Аллоҳ битарсед ва ба насиҳати ман итоат кунед"},{"SurahNumber":26,"VerseNumber":151,"Text":"Ва фармони ин исрофкоронро мапазиред"},{"SurahNumber":26,"VerseNumber":152,"Text":"Онҳоеро, ки дар замин ба ҷои ислоҳ фасод мекунанд"},{"SurahNumber":26,"VerseNumber":153,"Text":"Самудиён ба паёмбарашон Солеҳ гуфтанд: «Ҷуз ин нест, ки туро ҷоду кардаанд"},{"SurahNumber":26,"VerseNumber":154,"Text":"Ту низ инсоне монанди мо ҳастӣ. Агар рост мегӯӣ, нишонае биёвар»"},{"SurahNumber":26,"VerseNumber":155,"Text":"Солеҳ гуфт: «Ин модашутуре аст, ки як навбат об хӯрдан барои вай аст ва навбати рӯзи муайян барои шумо"},{"SurahNumber":26,"VerseNumber":156,"Text":"Ба он камтарин озоре нарасонед, ки азоби рӯзи бузург ба саратон меояд»"},{"SurahNumber":26,"VerseNumber":157,"Text":"Пас, онро куштанд ва пушаймон шуданд, вале пушаймонӣ барояшон фоиде набахшид"},{"SurahNumber":26,"VerseNumber":158,"Text":"Пас, азоби Аллоҳ онҳоро фурӯ гирифт. Албатта, дар ин ҳалок шудани Самудиён ибратест ва бисёрии онҳо имон наёварданд"},{"SurahNumber":26,"VerseNumber":159,"Text":"Ва албатта, Парвардигори ту пирӯзманд аст бар душманонаш ва меҳрубон аст ба ононе, ки имон оварданд"},{"SurahNumber":26,"VerseNumber":160,"Text":"Қавми Лут низ паёмбаронро дурӯғгӯ бароварданд"},{"SurahNumber":26,"VerseNumber":161,"Text":"Он гоҳ бародарашон Лут ба онҳо гуфт: «Оё аз азоби Аллоҳ наметарсед"},{"SurahNumber":26,"VerseNumber":162,"Text":"Ҳароина, ман барои шумо паёмбари амин ҳастам"},{"SurahNumber":26,"VerseNumber":163,"Text":"Аз имон наоварданатон аз Аллоҳ битарсед ва ба он чизе, ки шуморо даъват мекунам, маро итоат кунед"},{"SurahNumber":26,"VerseNumber":164,"Text":"Ман аз шумо дар баробари таблиғи рисолати Аллоҳ музде наметалабам. Музди ман танҳо бар ӯҳдаи Парвардигори ҷаҳониён аст"},{"SurahNumber":26,"VerseNumber":165,"Text":"Оё ба қасди қазои шаҳват аз миёни аҳли олам ба сӯи мардон меравед"},{"SurahNumber":26,"VerseNumber":166,"Text":"Вале ҳамсаронеро, ки Парвардигоратон барои шумо ҳалолу покиза офаридааст, тарк мекунед? Балки, шумо мардуми таҷовузкор ҳастед!»"},{"SurahNumber":26,"VerseNumber":167,"Text":"Қавми Лут гуфтанд: «Эй Лут, агар бас накунӣ, ҳатман, аз шаҳр берунат мекунем»"},{"SurahNumber":26,"VerseNumber":168,"Text":"Лут барояшон гуфт: «Ба дурустӣ, ки ман душмани ашадии амали шумо ҳастам.»"},{"SurahNumber":26,"VerseNumber":169,"Text":"Баъд аз он Лут дуо карда гуфт: Эй Парвардигори ман, маро ва аҳламро аз оқибати амале, ки мекунанд, наҷот бидеҳ!»"},{"SurahNumber":26,"VerseNumber":170,"Text":"Пас, ӯ ва ҳамаи аҳлашро наҷот додем"},{"SurahNumber":26,"VerseNumber":171,"Text":"ғайри пиразане, ки хост бимонад"},{"SurahNumber":26,"VerseNumber":172,"Text":"Сипас дигаронро, ки аз аҳли куффор буданд ба сахттарин азоб ҳалок кардем"},{"SurahNumber":26,"VerseNumber":173,"Text":"Бар онҳо бороне аз санг боронидем ва чӣ бад буд борони бимдодашудагон"},{"SurahNumber":26,"VerseNumber":174,"Text":"Ҳароина, дар ин азоби фурудомада бар қави Лут ибратест ва аксари онҳо имон наёварданд"},{"SurahNumber":26,"VerseNumber":175,"Text":"Ва ҳароина, Парвардигори ту пирӯзманд аст бар кофирон ва меҳрубон аст ба мӯьминон"},{"SurahNumber":26,"VerseNumber":176,"Text":"Мардуми Айка (қавми Шуъайб) паёмбарони Аллоҳро дурӯғгӯ бароварданд"},{"SurahNumber":26,"VerseNumber":177,"Text":"Он гоҳ ки Шуъайб ба онҳо гуфт: «Оё бар ширк ва маъсият оварданатон аз иқоби Аллоҳ наметарсед"},{"SurahNumber":26,"VerseNumber":178,"Text":"Ҳароина, ман барои ҳидояти шумо паёмбари амин ҳастам"},{"SurahNumber":26,"VerseNumber":179,"Text":"Аз Аллоҳ битарсед ва ба он чи ки ман шуморо даъват менамоям, маро итоат кунед"},{"SurahNumber":26,"VerseNumber":180,"Text":"Ман аз шумо барои таблиғи рисолати Аллоҳ музде наметалабам. Музди ман танҳо бар ӯҳдаи Парвардигори ҷаҳониён аст"},{"SurahNumber":26,"VerseNumber":181,"Text":"Шуъайб барояшон гуфт: Паймонаро тамом бипардозед ва аз зумраи зиёндиҳандагон мабошед"},{"SurahNumber":26,"VerseNumber":182,"Text":"Ва бо тарозуи дуруст вазн кунед"},{"SurahNumber":26,"VerseNumber":183,"Text":"Ба мардум ашёашонро кам мадиҳед ва дар замин ба фасод макӯшед"},{"SurahNumber":26,"VerseNumber":184,"Text":"Аз он Кас, ки шумо ва халоиқи пеш аз шуморо офаридааст, битарсед»"},{"SurahNumber":26,"VerseNumber":185,"Text":"Гуфтанд: Эй Шуъайб ҷуз ин нест, ки туро ҷоду кардаанд"},{"SurahNumber":26,"VerseNumber":186,"Text":"Ту низ инсоне монанди мо ҳастӣ ва мепиндорем, ки ҳамоно ту дурӯғ мегӯӣ"},{"SurahNumber":26,"VerseNumber":187,"Text":"Агар рост мегӯӣ, пас Аллоҳатро дуъо кун, ки пораи азобе аз осмон бар сари мо афтад, то нобуд созад моро"},{"SurahNumber":26,"VerseNumber":188,"Text":"Шуъайб гуфт: «Парвардигори ман ба ҳар коре, ки мекунед, донотар аст»"},{"SurahNumber":26,"VerseNumber":189,"Text":"Пас ӯро дурӯғгӯ бароварданд ва бар куфрашон давомат карданд ва гармии сахт онҳоро фаро гирифт ва зери сояи абр қарор гирифтанд ва дар он рӯзи абрнок азоб ононро фурӯ гирифт. Ҳамоно он, азоби рӯзи бузург буд"},{"SurahNumber":26,"VerseNumber":190,"Text":"Албатта, дар ин азобе, ки бар онҳо фуруд омад ибратест ва аксари онҳо имон наёварданд"},{"SurahNumber":26,"VerseNumber":191,"Text":"Албатта, Парвардигори ту пирӯзманд аст бар душманонаш ва меҳрубон аст, ба бандагони яктопарасташ"},{"SurahNumber":26,"VerseNumber":192,"Text":"Ва ҳароина, ин китоб нозилшуда аз ҷониби Парвардигори ҷаҳониён аст"},{"SurahNumber":26,"VerseNumber":193,"Text":"Онро Рӯҳуламин нозил кардааст"},{"SurahNumber":26,"VerseNumber":194,"Text":"Бар дили ту эй Муҳаммад, то аз бимдиҳандагон бошӣ ва ба василаи он мардумро ҳидоят намоӣ"},{"SurahNumber":26,"VerseNumber":195,"Text":"ба забони арабии равшан, ки беҳтарини забонҳост"},{"SurahNumber":26,"VerseNumber":196,"Text":"Ва ҳароина, зикри Қуръон дар китобҳои паёмбарони пешиниён низ ҳаст"},{"SurahNumber":26,"VerseNumber":197,"Text":"Оё ин нишона бар онҳо басанда нест, ки ту эй Муҳаммад паёмбари барҳаққӣ, ҳол он ки уламои банӣ Исроил аз он огоҳанд"},{"SurahNumber":26,"VerseNumber":198,"Text":"Ва агар он Қуръонро бар яке аз аҷамиён (ғайри арабҳо) нозил карда будем"},{"SurahNumber":26,"VerseNumber":199,"Text":"ва барояшон онро мехонд, ба он имон намеоварданд"},{"SurahNumber":26,"VerseNumber":200,"Text":"Ба ин сон инкор кардани Қуръонро дар дилҳои гунаҳгрон роҳ додем"},{"SurahNumber":26,"VerseNumber":201,"Text":"Ба хотири зулмашон ба он имон намеоваранд, то азоби дарднокро бо чашми худ бингаранд"},{"SurahNumber":26,"VerseNumber":202,"Text":"Ва дар дунё он азоб ногаҳон ва бехабар бар онон фуруд меояд"},{"SurahNumber":26,"VerseNumber":203,"Text":"Пас, азобро мушоҳида карда мегӯянд: «Оё ба мо мӯҳлате дода хоҳад шуд?»"},{"SurahNumber":26,"VerseNumber":204,"Text":"Оё онҳоро мӯҳлат додани Ман мағрур кардааст, ки барои фуруд омадани азоби Мо мешитобанд"},{"SurahNumber":26,"VerseNumber":205,"Text":"Магар намедонӣ, ки солҳо баҳрамандашон созем"},{"SurahNumber":26,"VerseNumber":206,"Text":"сипас азобе, ки ба онҳо ваъда дода мешавад, бар сари онҳо биёяд"},{"SurahNumber":26,"VerseNumber":207,"Text":"Вақте ки аз шарик оварданашон тавба накарданд он баҳрамандиҳояшон дар ҳаёти дунё фоидае барои онҳо нахоҳад дошт"},{"SurahNumber":26,"VerseNumber":208,"Text":"Ва Мо аҳли ҳеҷ шаҳреро ҳалок накардаем, магар ки барояшон бимдиҳандагоне буданд"},{"SurahNumber":26,"VerseNumber":209,"Text":"то пандашон диҳанд ва мардумро аз кори бад нигоҳ доранд. Ва Мо ситамкор набудем, ки онҳоро пеш аз бим додан нобуд созем"},{"SurahNumber":26,"VerseNumber":210,"Text":"Ва ин Қуръонро шайтонҳо бар Муҳаммад саллаллоҳу алайҳи ва саллам нозил накардаанд, чунон ки кофирон гумон мебаранд"},{"SurahNumber":26,"VerseNumber":211,"Text":"Онон на лоиқи ин коранд ва на тавоноии он доранд"},{"SurahNumber":26,"VerseNumber":212,"Text":"Ҳароина, шайтонҳоро аз шунидани ваҳй дур доштаанд"},{"SurahNumber":26,"VerseNumber":213,"Text":"Пас, ба Аллоҳи якто маъбуди дигареро махон, то мабодо дар шумори азобшавандагон дароӣ"},{"SurahNumber":26,"VerseNumber":214,"Text":"Эй Паёмбар, хешовандони наздикатро битарсон, то ба сабаби куфрашон азоб бар онҳо фуруд наояд"},{"SurahNumber":26,"VerseNumber":215,"Text":"Дар баробари ҳар як аз мӯъминон, ки аз ту пайравӣ мекунад, хоксор бош"},{"SurahNumber":26,"VerseNumber":216,"Text":"Ва агар бар ту нофармонӣ карданд, бигӯ: «Ҳароина, ман аз корҳои ширки шумо безорам!»"},{"SurahNumber":26,"VerseNumber":217,"Text":"Ва бар Аллоҳи пирӯзманду меҳрубон таваккал кун"},{"SurahNumber":26,"VerseNumber":218,"Text":"Ҳамоно касе, ки туро ба ҳангоме ки барои ибодат дар торикии шаб бармехезӣ мебинад"},{"SurahNumber":26,"VerseNumber":219,"Text":"ва нишастану бархостани туро дар миёни саҷдакунандагон мебинад"},{"SurahNumber":26,"VerseNumber":220,"Text":"Албатта, Ӯ шунаво аст ба тиловати ту ва доно аст, ба нияту амали ту"},{"SurahNumber":26,"VerseNumber":221,"Text":"Оё шуморо огоҳ кунам, ки шайтонҳо ба назди киҳо меоянд"},{"SurahNumber":26,"VerseNumber":222,"Text":"Бар ҳар дурӯғгӯи гунаҳкор меоянд"},{"SurahNumber":26,"VerseNumber":223,"Text":"ва шунидаҳои худро, ки аз осмон дуздиданд ба дуругӯён мепартоянд ва аксари онҳо дурӯғгӯёнанд"},{"SurahNumber":26,"VerseNumber":224,"Text":"Ва шоирон касоне ҳастанд, ки гумроҳон аз паи онҳо мераванд"},{"SurahNumber":26,"VerseNumber":225,"Text":"Оё гумроҳии онҳоро надидаӣ, ки шоирон дар ҳар водие (аз водиҳои шеър) саргардонанд"},{"SurahNumber":26,"VerseNumber":226,"Text":"Ва сифати шоирон ин аст, ки чизҳое мегӯянд, ки худ амал намекунанд"},{"SurahNumber":26,"VerseNumber":227,"Text":"Магар он шоироне, ки имон оварданд ва корҳои шоиста карданд ва Аллоҳро бисёр ёд карданд ва дар васфи ягонагии Аллоҳ ва дифоъ аз паёмбари Аллоҳ шеърҳо гуфтанд, ки мардумро ба ёди Аллоҳ меандозад ва чун мавриди ситам воқеъ шуданд, бо василаи шеъри худ аз мушрикону кофирон интиқом гирифтанд. Ва ситамгорон ба зудӣ хоҳанд донист, ки ба чӣ маконе бозмегарданд"},{"SurahNumber":27,"VerseNumber":1,"Text":"То, Син. Ин оёти Қуръон ва китоби равшан аст, ки маънояш возеҳ ва шомили илмҳову ҳикматҳо ва шариъатҳост"},{"SurahNumber":27,"VerseNumber":2,"Text":"Оёти Қуръон раҳнамо аст дар дунё ва охират ва хушхабарест барои мӯъминон"},{"SurahNumber":27,"VerseNumber":3,"Text":"Сифати онон, ин аст, ки панҷ вақт намозро мукаммал мегузоранд ва ҳаққи закоти фарзиро пурра ба мустаҳиққонаш медиҳанд ва ба савобу иқоби рӯзи қиёмат яқин доранд"},{"SurahNumber":27,"VerseNumber":4,"Text":"Бегумон касоне, ки ба охират имон намеоваранд, амалҳои бади онҳоро дар назарашон биёростем. Пас, онҳо дар ин дунё саргардону ҳайрон мешаванд ва гумон доранд, ки дар амал некӯкорӣ мекунанд"},{"SurahNumber":27,"VerseNumber":5,"Text":"Онҳо ҳамон касонанд, ки барояшон дар дунё азоби бад аст ва онҳо дар охират зиёнкортаринанд"},{"SurahNumber":27,"VerseNumber":6,"Text":"Ту эй Расул, касе ҳастӣ, ки Қуръон аз ҷониби Аллоҳи ҳакиму доно ба ту нозил мешавад"},{"SurahNumber":27,"VerseNumber":7,"Text":"Ба ёд ор қиссаи Мӯсоро, ҳангоме ки аз Мадян ба Миср сафар мекард, ба хонаводаи худ гуфт: \"Биистед, ман аз дур оташе дидам, ба зудӣ, ки аз он бароятон хабаре аз роҳ биёварам ё пораи оташе. Шояд гарм шавед"},{"SurahNumber":27,"VerseNumber":8,"Text":"Чун ба назди оташ расид, Аллоҳ нидояш дод, ки муборак бод касе, ки даруни оташ аст (мурод фариштагон аст) ва он, ки дар канори он аст. Ва пок аст Аллоҳи якто, он Парвардигори ҷаҳониён аст"},{"SurahNumber":27,"VerseNumber":9,"Text":"(Аллоҳ ба ӯ хабар дод:) «Эй Мӯсо, Ман Аллоҳи пирӯзманд ҳастам бар душманонам ва ҳаким ҳастам дар корҳо ва офариниши худ"},{"SurahNumber":27,"VerseNumber":10,"Text":"Эй Мӯсо, асои худро биафкан!» Чун асоро дид, ки монанди море меҷунбад, гурезон бозгашт ва ба ақиб нанигарист. (Аллоҳ ба ӯ хабар дод:) «Эй Мӯсо, матарс. Ҳароина, паёмбарон набояд, ки дар назди ман битарсанд"},{"SurahNumber":27,"VerseNumber":11,"Text":"магар касе, ки гуноҳе карда бошад ва пас тавба кунад ва бадиро ба некӣ табдил намояд. Пас, бегумон Ман омурзандаву меҳрубон ҳастам"},{"SurahNumber":27,"VerseNumber":12,"Text":"Ва дасти худро ба гиребони худ дарор, то сафед шуда бе ҳеҷ айбе берун ояд. Бо нӯҳ мӯъҷиза назди Фиръавн ва қавмаш бирав, ки онҳо мардуми фосиқанд»"},{"SurahNumber":27,"VerseNumber":13,"Text":"Чун нишонаҳои равшани Моро диданд, ки бар ҳақ далолат мекард, гуфтанд: «Ин ҷодуи ошкоро аст!»"},{"SurahNumber":27,"VerseNumber":14,"Text":"Ва он мӯъҷизоти Илоҳиро аз рӯи ситамгарию саркашӣ инкор карданд ва ҳол он ки дилҳояшон ба он яқин дошт, ки инҳо мӯъҷизоти Илоҳӣ ҳастанд. Пас бингар, эй Расул, ки охири кори фасодкорон чӣ гуна буд? (Яъне, Аллоҳ онҳоро нобуд кард ва дар дарё ғарқашон кард)"},{"SurahNumber":27,"VerseNumber":15,"Text":"Мо ба Довуду Сулаймон дониши бузурге додем. Он ду гуфтанд: «Сипос аз они Аллоҳ аст, ки моро бар бисёре аз бандагони мӯъмини худ бартарӣ дод!»"},{"SurahNumber":27,"VerseNumber":16,"Text":"Ва Сулаймон вориси Довуд шуд (дар паёмбарӣ, илм ва мулк) ва Сулаймон гуфт: «Эй мардум, ба мо забони парандагон омӯхтанд ва аз ҳар неъмате арзонӣ доштанд. Бегумон ин фазли ошкорест, ки аз дигарон моро бартарӣ доданд!»"},{"SurahNumber":27,"VerseNumber":17,"Text":"Лашкарҳои Сулаймон аз ҷинну одамӣ ва парандагон гирд оварда шуданд, он гоҳ нигоҳ дошта шуданд, то ҳама онҳо ба якдигар бипайванданд"},{"SurahNumber":27,"VerseNumber":18,"Text":"Пас, ҳаракат карданд, то ба водии мӯрчагон расиданд. Мӯрчае гуфт: «Эй мӯрчагон, ба лонаҳои худ дароед, то Сулаймону лашкариёнаш шуморо поймол накунанд, дар ҳоле ки намефаҳманд»"},{"SurahNumber":27,"VerseNumber":19,"Text":"Сулаймон аз сухани он мӯрча табассум карду гуфт: «Эй Парвардигори ман, маро тавфиқ деҳ, то шукри неъмати туро, ки бар ман ва падару модари ман арзонӣ доштаӣ, ба ҷой оварам ва тавфиқ ато фармо то корҳои шоистае кунам, ки ту хушнуд шавӣ ва маро ба раҳмати худ дар шумори бандагони шоистаат дарор!»"},{"SurahNumber":27,"VerseNumber":20,"Text":"Ва Сулаймон миёни парандагон ҷустуҷӯ кард ва гуфт: «Чаро ҳудҳудро намебинам. Ё ӯ аз ғоибон аст? Пас яқин донист, ки ӯ ғоиб аст, гуфт"},{"SurahNumber":27,"VerseNumber":21,"Text":"Ҳатман, ҳудҳудро ба сахттарин тарзе азобаш мекунам ё сарашро мебурам, магар он ки барои ман далели равшане биёварад»"},{"SurahNumber":27,"VerseNumber":22,"Text":"Дере нагузашта буд, ки ҳудҳуд биёмаду гуфт: «Ба чизе даст ёфтаам, ки ту даст наёфта будӣ ва аз сарзамини Сабаъ бароят хабари дуруст овардаам"},{"SurahNumber":27,"VerseNumber":23,"Text":"Занеро ёфтам, ки бар онҳо подшоҳӣ мекунад. Ва аз ҳар неъмате бархурдор аст ва тахти бузурге дорад"},{"SurahNumber":27,"VerseNumber":24,"Text":"Дидам, ки худ ва мардумаш ба ҷои Аллоҳи якто офтобро саҷда мекунанд. Ва шайтон аъмолашонро дар назарашон биёростааст ва аз роҳи Аллоҳ гумроҳашон кардааст, чунонки рӯи ҳидоят нахоҳанд дид"},{"SurahNumber":27,"VerseNumber":25,"Text":"Шайтон ин кор ва роҳу равиши ботилеро, ки дар он қарор доштанд, барояшон ороста буд, то саҷда накунанд барои Аллоҳе, ки чизи пӯшидаро дар осмонҳову замин берун меоварад; аз борону наботот ва он чи махфӣ аст, ошкор мекунад ва ҳар чиро пинҳон медоред ё ошкор месозед, медонад"},{"SurahNumber":27,"VerseNumber":26,"Text":"Аллоҳе, ки ҷуз Ӯ маъбуди барҳаққе нест. Парвардигори Арши азим аст»"},{"SurahNumber":27,"VerseNumber":27,"Text":"Гуфт (Сулаймон барои ҳудҳуд): «Акнун бингарем, ки рост гуфтаӣ ё дар шумори дурӯғгӯёнӣ"},{"SurahNumber":27,"VerseNumber":28,"Text":"Ин номаи маро бибар ва бар аҳли Сабаъ биафкан, сипас як сӯ шав ва бингар, ки чӣ ҷавоб медиҳанд»"},{"SurahNumber":27,"VerseNumber":29,"Text":"(Маликаи Сабаъ) гуфт: «Эй бузургон, номае гиромӣ ба сӯи ман афканда шуд"},{"SurahNumber":27,"VerseNumber":30,"Text":"Ҳамоно нома аз Сулаймон аст ва сароғози он чунин аст: «Ба номи Аллоҳи бахшояндаи меҳрубон»"},{"SurahNumber":27,"VerseNumber":31,"Text":"«Бар ман такаббур накунед дар он чизҳое, ки шуморо ба он даъват менамоям ва таслим шуда назди ман биёед»"},{"SurahNumber":27,"VerseNumber":32,"Text":"(Малика) гуфт: «Эй бузургон, дар кори ман раъй бидиҳед, ки ман ҳеҷ гоҳ бераъй ва машварати шумо коре накардаам»"},{"SurahNumber":27,"VerseNumber":33,"Text":"Гуфтанд: Мо қудратмандон ва соҳибони набарди сахт ҳастем. Корҳо ба дасти туст. Бингар, ки чӣ фармон медиҳӣ ва мо ҳамеша фармонбардори ту ҳастем"},{"SurahNumber":27,"VerseNumber":34,"Text":"(Малика) гуфт: «Подшоҳон чун ба шаҳре дароянд, бо куштан ва асир гирифтани мардум вайронаш мекунанд ва азизонашро хор месозанд. Ва ҳамчунин мекунанд"},{"SurahNumber":27,"VerseNumber":35,"Text":"Малика гуфт: Ман, ҳатман, ҳадяе наздашон мефиристам ва менигарам, ки фиристодагон чӣ ҷавоб меоваранд»"},{"SurahNumber":27,"VerseNumber":36,"Text":"Чун фиристодаи Малика назди Сулаймон омад, Сулаймон гуфт: «Оё мехоҳед ба мол маро ёрӣ кунед? Он чи Аллоҳ ба ман дода, беҳтар аст аз он чи ба шумо додааст. Балки, ин шумо ҳастед, ки ба ҳадяатон шодмон мешавед. Аммо ман ба он дилхуш намешавам ва ба моли дунё ниёзе надорам"},{"SurahNumber":27,"VerseNumber":37,"Text":"Сулаймон ба фиристодаи малика мегӯяд: Акнун ҳамроҳи ҳадяат ба наздашон бозгард. Пас, албатта, бо лашкароне ба сӯи онҳо хоҳем омад, ки ҳаргиз тоқати онро надошта бошанд. Ва онҳоро аз он сарзамин бо хорию пастӣ берун хоҳем кард»"},{"SurahNumber":27,"VerseNumber":38,"Text":"Сулаймон гуфт: «Эй бузургон, кадом аз шумо тахти ӯро пеш аз он, ки фармонбардоршуда назди ман ояд, бароям меоваред?»"},{"SurahNumber":27,"VerseNumber":39,"Text":"Ифрите аз миёни ҷинҳо гуфт: Ман қабл аз он, ки аз ҷоят бархезӣ, онро назди ту ҳозир мекунам, ки ман бар ин кор ҳам тавонояму ҳам амин ва чизеро аз он кам ва иваз нахоҳам кард"},{"SurahNumber":27,"VerseNumber":40,"Text":"Ва он кас, ки аз илми китоби илоҳӣ баҳрае дошт, гуфт: «Албатта, ман, пеш аз он, ки чашм барҳам занӣ (мижа занӣ), онро назди ту меоварам». Пас Сулаймон ба ӯ рухсат дод, ӯ дуо кард ва тахти Малика оварда шуд. Чун онро назди худ дид, гуфт: «Ин бахшиши Парвардигори ман аст, то маро биёзмояд, ки сипосгузорам ё носипосӣ мекунам. Пас ҳар кӣ сипос гӯяд, барои худ гуфтааст ва ҳар кӣ ношукрӣ кунад, ҳароина, Парвардигори ман бениёзу карим аст»"},{"SurahNumber":27,"VerseNumber":41,"Text":"Гуфт: «Тахташро барои имтиҳон дигаргун кунед, бубинем онро мешиносад ё аз онҳост, ки бознатавонанд шинохт»"},{"SurahNumber":27,"VerseNumber":42,"Text":"Чун (Маликаи Сабаъ) омад, барояш гуфтанд: «Оё тахти ту чунин буд?» Гуфт: «Гӯё ин ҳамон аст. Ва мо пеш аз ин огоҳ шуда будем ба қудрати Аллоҳ ва ҳақ будани паёмбарии Сулаймон алайҳиссалом ва мусалмон ва фармонбардор ҳастем.»"},{"SurahNumber":27,"VerseNumber":43,"Text":"Ва он чи ба ҷои Аллоҳи якто мепарастид, ӯро аз роҳи ислом боздошта буд. Зеро ӯ (Малика) ҳақиқатан дар зумраи кофирон буд"},{"SurahNumber":27,"VerseNumber":44,"Text":"Гуфтанд (ба Билқис): «Ба саҳни қаср дароӣ!» Чун онро бидид, пиндошт, ки ҳавзи пур аз об аст. Доман аз соқҳояш баргирифт. Сулаймон гуфт: «Ин саҳнаест соф аз шиша», пас, ҳоҷат ба доман бар задан нест. Малика Гуфт: «Эй Парвардигори ман, ҳароина, ман бо шарик овардан ба хештан ситам кардаам ва инак бо Сулаймон дар баробари Парвардигори ҷаҳониён таслим шудам»"},{"SurahNumber":27,"VerseNumber":45,"Text":"Ва ба қавми Самуд бародарашон Солеҳро фиристодем, ки Аллоҳи якторо бипарастед ва бо Аллоҳ шарик маёред. Ҳангоме ки Солеҳ онҳоро ба яктопарастӣ даъват кард, ногаҳон ду гурӯҳ шуданд, баъзе мӯъмин шуданд ва баъзе кофар шуданд ва бо якдигар ба хусумат бархостанд"},{"SurahNumber":27,"VerseNumber":46,"Text":"Солеҳ ба гӯруҳи кофирон гуфт: «Эй қавми ман, чаро пеш аз некӣ бар бадӣ мешитобед ва ба ҷои раҳмат азоби Илоҳиро металабед? Чаро аз Аллоҳ омурзиш намехоҳед? То шояд мавриди раҳмат қарор гиред»"},{"SurahNumber":27,"VerseNumber":47,"Text":"Ба Солеҳ гуфтанд: «Мо туро ва ёронатро ба фоли бад гирифтаем». Солеҳ ба онҳо гуфт: «Он чи аз неку бад ба шумо мерасад он бар шумо тақдир карда шудааст ва фоли бади шумо назди Аллоҳ аст. Балки шумо гурӯҳе ҳастед, ки мавриди озмоиш қарор мегиред!»"},{"SurahNumber":27,"VerseNumber":48,"Text":"Дар шаҳри (Ҳиҷр) нӯҳ марди носолеҳ буданд, ки дар он сарзамин фасод мекарданд ва ислоҳ намекарданд"},{"SurahNumber":27,"VerseNumber":49,"Text":"Гуфтанд: «Ба Аллоҳ савганд хӯред, ки ҳатман бар ӯ (Солеҳ) ва хонаводааш шабехун мезанем ва онҳоро мекушем. Ва чун касе бар талаби хунаш бархезад, бигӯем: «Мо ба ҳангоми ҳалокат ва нобудии хонаводааш ҳозир набудем ва аз онҳо хабар надорем ва бегумон мо ростгуфторем»"},{"SurahNumber":27,"VerseNumber":50,"Text":"Ва онҳо барои қатли Солеҳ ва пайравонаш ҳила ва найранге ба кор бурданд ва Мо низ ҳила ва тадбире барои ҳалоки онҳо ва наҷоти Солеҳ ва пайравонаш андешидем, дар ҳоле ки онҳо намедонистанд"},{"SurahNumber":27,"VerseNumber":51,"Text":"Бингар, эй Расул, ки оқибати макрашон чӣ шуд? Ҳароина, Мо онҳо ва қавмашонро ба тамомӣ ҳалок кардем"},{"SurahNumber":27,"VerseNumber":52,"Text":"Он хонаҳои онҳост, ки ба ҷазои зулме, (ширке) ки мекарданд, холӣ аз сокинонаш мондааст. Ҳароина, дар ин қиссаи мазкур ибратест барои гурӯҳе, ки медонанд"},{"SurahNumber":27,"VerseNumber":53,"Text":"Онҳоеро, ки имон оварда буданд ва парҳезгор буданд, наҷот додем"},{"SurahNumber":27,"VerseNumber":54,"Text":"Ва Лутро ба ёд ор. Он гоҳ ки ба қавми худ гуфт: «Корҳои зишт (лавота) мекунед, дар ҳоле ки худ саранҷом ва зиштии онро мебинед"},{"SurahNumber":27,"VerseNumber":55,"Text":"Оё шумо аз рӯи шаҳват ба ҷои занон ба суроғи мардон меравед? Балки шумо мардуми нодон ҳастед!»"}]}