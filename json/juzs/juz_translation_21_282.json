{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"I nie sprzeczajcie się z ludem Księgi inaczej, jak w sposób uprzejmy - z wyjątkiem tych spośród nich, którzy są niesprawiedliwi - i mówcie: \"Uwierzyliśmy w to, co nam zostało zesłane, i w to, co wam zostało zesłane. Nasz Bóg i wasz Bóg jest jeden i my jesteśmy Mu całkowicie poddani"},{"SurahNumber":29,"VerseNumber":47,"Text":"Podobnie tobie zesłaliśmy Księgę. Ci, którym daliśmy Księgę, wierzą w nią. Są tu też tacy, którzy wierzą w nią; a odrzucają Nasze znaki tylko niewierni"},{"SurahNumber":29,"VerseNumber":48,"Text":"Ty nie recytowałeś przedtem żadnej Księgi ani nie kreśliłeś jej swoją prawicą. Dlatego też zwolennicy fałszu powątpiewają"},{"SurahNumber":29,"VerseNumber":49,"Text":"Ależ tak, to są znaki jasne w piersiach tych, którym dano wiedzę; jedynie niesprawiedliwi odrzucają Nasze znaki"},{"SurahNumber":29,"VerseNumber":50,"Text":"Oni mówią: \"O, gdyby jemu zostały zesłane znaki od jego Pana!\" Powiedz: \"Znaki są jedynie u Boga, a ja jestem tylko jawnie ostrzegającym"},{"SurahNumber":29,"VerseNumber":51,"Text":"Czy im nie wystarczy, że zesłaliśmy tobie Księgę, która im jest recytowana? Zaprawdę, w tym jest miłosierdzie i napomnienie dla ludzi, którzy wierzą"},{"SurahNumber":29,"VerseNumber":52,"Text":"Powiedz: \"Bóg wystarczy jako świadek między mną a wami! On zna, co jest w niebiosach i co jest na ziemi. A ci, którzy wierzą w fałsz, a nie wierzą w Boga, poniosą stratę"},{"SurahNumber":29,"VerseNumber":53,"Text":"Oni domagają się od ciebie przyśpieszenia kary. Gdyby termin nie został wyznaczony, to już przyszłaby na nich kara. I ona z pewnością przyjdzie do nich znienacka, nie będą jej nawet przeczuwać"},{"SurahNumber":29,"VerseNumber":54,"Text":"Oni domagają się od ciebie przyśpieszenia kary, a, zaprawdę, Gehenna obejmie niewiernych"},{"SurahNumber":29,"VerseNumber":55,"Text":"Tego Dnia, kiedy ogarnie ich kara, od góry i od dołu, On im powie: \"Zakosztujcie tego, co czyniliście"},{"SurahNumber":29,"VerseNumber":56,"Text":"O słudzy Moi, którzy uwierzyliście! Zaprawdę, ziemia Moja jest szeroka, przeto czcijcie Mnie"},{"SurahNumber":29,"VerseNumber":57,"Text":"Każda dusza zakosztuje śmierci; potem do Nas zostaniecie sprowadzeni"},{"SurahNumber":29,"VerseNumber":58,"Text":"A tych, którzy uwierzyli i pełnili dobre dzieła - umieścimy w Ogrodzie, w komnatach, gdzie w dole płyną strumyki; oni tam będą przebywać na wieki. Jakże wspaniała nagroda trudzących się"},{"SurahNumber":29,"VerseNumber":59,"Text":"tych, którzy byli cierpliwi i zaufali swojemu Panu"},{"SurahNumber":29,"VerseNumber":60,"Text":"Ileż to jest zwierząt, które nie przygotowują sobie zaopatrzenia, a Bóg daje zaopatrzenie im i wam. On jest Słyszący, Wszechwiedzący"},{"SurahNumber":29,"VerseNumber":61,"Text":"Jeśli ich zapytasz: \"Kto stworzył niebiosa i ziemię i kto podporządkował słońce i księżyc?\", oni z pewnością powiedzą: \"Bóg. Jakże mogli oni dać się oszukać"},{"SurahNumber":29,"VerseNumber":62,"Text":"Bóg daje hojnie zaopatrzenie temu, komu chce ze Swoich sług - i je wymierza. Zaprawdę, Bóg jest o każdej rzeczy Wszechwiedzący"},{"SurahNumber":29,"VerseNumber":63,"Text":"Jeśli ich zapytasz: \"Kto spuścił z nieba wodę i ożywił dzięki niej ziemię po jej śmierci?\", z pewnością odpowiedzą: \"Bóg. Powiedz: \"Chwała niech będzie Bogu!\" Lecz większość z nich nie rozumie"},{"SurahNumber":29,"VerseNumber":64,"Text":"Życie tego świata jest tylko zabawą i grą, a, zaprawdę, siedziba ostateczna jest prawdziwym życiem! Gdyby oni wiedzieli"},{"SurahNumber":29,"VerseNumber":65,"Text":"Kiedy wsiadają na statek, to wzywają Boga, wyznając szczerze Jego religię. Lecz kiedy doprowadzi ich szczęśliwie na suchy ląd, oni wtedy dodają Mu współtowarzyszy"},{"SurahNumber":29,"VerseNumber":66,"Text":"Aby nie dziękować za to, co im daliśmy, i aby używać. Niebawem oni się dowiedzą"},{"SurahNumber":29,"VerseNumber":67,"Text":"Czyż nie widzieli, że uczyniliśmy sanktuarium miejscem bezpiecznym, podczas gdy ludzie wokół nich są rabowani? Czyżby oni wierzyli w fałsz, a nie wierzyli w dobroć Boga"},{"SurahNumber":29,"VerseNumber":68,"Text":"A kto jest bardziej niesprawiedliwy aniżeli ten, kto wymyślił kłamstwo? albo ten, kto za kłamstwo uznał prawdę, kiedy ona do niego przyszła? Czy nie ma w Gehennie mieszkania dla niewiernych"},{"SurahNumber":29,"VerseNumber":69,"Text":"A tych, którzy walczyli w naszej sprawie, My z pewnością poprowadzimy na Nasze drogi. Zaprawdę, Bóg jest z czyniącymi dobro"},{"SurahNumber":30,"VerseNumber":1,"Text":"Alif. Lam. Mim"},{"SurahNumber":30,"VerseNumber":2,"Text":"Bizantyjczycy zostali zwyciężeni"},{"SurahNumber":30,"VerseNumber":3,"Text":"W najbliższym kraju; lecz oni, po swojej klęsce, będą zwycięzcami"},{"SurahNumber":30,"VerseNumber":4,"Text":"W ciągu kilku lat. Do Boga należy władza, tak przedtem, jak i potem. I tego Dnia będą się radować wierni"},{"SurahNumber":30,"VerseNumber":5,"Text":"Z pomocy Boga. On udziela pomocy, komu chce. On jest Potężny, Litościwy"},{"SurahNumber":30,"VerseNumber":6,"Text":"Obietnica Boga! Bóg nie łamie Swojej obietnicy, lecz większość ludzi nie wie"},{"SurahNumber":30,"VerseNumber":7,"Text":"Znają oni tylko zewnętrzny aspekt życia tego świata, a są niedbali o życie ostateczne"},{"SurahNumber":30,"VerseNumber":8,"Text":"Czyż oni się nie zastanowili nad sobą? Bóg stworzył niebiosa i ziemię, i to, co jest między nimi, w całej prawdzie i na pewien określony czas. Lecz, zaprawdę, wielu spośród ludzi nie wierzy w spotkanie ze swoim Panem"},{"SurahNumber":30,"VerseNumber":9,"Text":"Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Tamci byli silniejsi, uprawiali ziemię i zasiedlili ją, bardziej niż oni sami. I przyszli do nich ich posłańcy z jasnymi dowodami; i nie Bóg wyrządził im niesprawiedliwość, lecz oni sami ją sobie wyrządzili"},{"SurahNumber":30,"VerseNumber":10,"Text":"Ostatecznym końcem tych, którzy czynili zło, będzie jeszcze coś gorszego, ponieważ oni za kłamstwo uznali znaki Boga i wyśmiewali się z nich"},{"SurahNumber":30,"VerseNumber":11,"Text":"Bóg zaczyna stworzenie, i powtarza je; potem do Niego zostaniecie sprowadzeni"},{"SurahNumber":30,"VerseNumber":12,"Text":"Tego Dnia, kiedy nadejdzie Godzina, grzesznicy będą zrozpaczeni"},{"SurahNumber":30,"VerseNumber":13,"Text":"I nie będą mieli orędowników spośród tych, których uznali za współtowarzyszy; i oni wyrzekną się swoich współtowarzyszy"},{"SurahNumber":30,"VerseNumber":14,"Text":"Tego Dnia, kiedy nadejdzie Godzina, oni się rozdzielą między sobą"},{"SurahNumber":30,"VerseNumber":15,"Text":"Ci, którzy uwierzyli i pełnili dobre czyny, będą się radować w Ogrodzie kwitnącym"},{"SurahNumber":30,"VerseNumber":16,"Text":"A ci, którzy nie uwierzyli i którzy za kłamstwo uznali Nasze znaki, jak i spotkanie życia ostatecznego, będą skazani na karę"},{"SurahNumber":30,"VerseNumber":17,"Text":"Chwała niech będzie Bogu, kiedy zastaje was pora wieczorna i kiedy zastaje was pora poranna"},{"SurahNumber":30,"VerseNumber":18,"Text":"I chwała Jemu w niebiosach i na ziemi, kiedy się ściemnia i w porze południowej"},{"SurahNumber":30,"VerseNumber":19,"Text":"On wyprowadza żyjącego ze zmarłego; On wyprowadza zmarłego z żyjącego; On ożywia ziemię po jej śmierci - w ten sposób zostaniecie wyprowadzeni"},{"SurahNumber":30,"VerseNumber":20,"Text":"A z Jego znaków jest to, iż On stworzył was z prochu; następnie oto, wy ludzie, rozprzestrzeniliście się"},{"SurahNumber":30,"VerseNumber":21,"Text":"I z Jego znaków jest to, iż On stworzył dla was żony z was samych, abyście mogli odpocząć przy nich; i ustanowił między wami miłość i miłosierdzie"},{"SurahNumber":30,"VerseNumber":22,"Text":"I z Jego znaków jest stworzenie niebios i ziemi, różnorodność waszych języków i kolorów. Zaprawdę, w tym są znaki dla tych, którzy wiedzą"},{"SurahNumber":30,"VerseNumber":23,"Text":"I z Jego znaków jest - wasz sen w nocy i w dzień i wasze poszukiwanie Jego łaski. Zaprawdę, w tym są znaki dla ludzi, którzy słyszą"},{"SurahNumber":30,"VerseNumber":24,"Text":"I z Jego znaków jest to, iż On ukazuje wam błyskawicę, by wzbudzić strach i nadzieję, iż On zsyła z nieba wodę i ożywia przez nią ziemię po jej śmierci. Zaprawdę, w tym są znaki dla ludzi, którzy są rozumni"},{"SurahNumber":30,"VerseNumber":25,"Text":"I z Jego znaków jest to, iż stoją mocno na Jego rozkaz niebo i ziemia. Potem, kiedy On was wezwie jednym wezwaniem, wtedy z ziemi wyjdziecie"},{"SurahNumber":30,"VerseNumber":26,"Text":"Do Niego należą ci, którzy są w niebiosach i na ziemi; wszyscy są Jemu pobożnie posłuszni"},{"SurahNumber":30,"VerseNumber":27,"Text":"On jest Tym, który daje początek stworzeniu, potem je powtarza. To jest dla Niego łatwe! On jest najwznioślejszym wzorem w niebiosach i na ziemi. On jest Potężny, Mądry"},{"SurahNumber":30,"VerseNumber":28,"Text":"On przytoczył wam przykład z was samych. Czy macie z waszych niewolników współuczestników w tym, w co was zaopatrzyliśmy, i czy jesteście w tym z nimi równi? Czy wy się ich obawiacie, tak jak obawiacie się siebie nawzajem? Tak My wyjaśniamy znaki ludziom,, którzy są rozumni"},{"SurahNumber":30,"VerseNumber":29,"Text":"Ale ci, którzy są niesprawiedliwi, postępują za swoimi namiętnościami, bezwiednie. A kto poprowadzi drogą prostą tego, którego sprowadził z drogi Bóg? Oni nie będą mieli żadnych pomocników"},{"SurahNumber":30,"VerseNumber":30,"Text":"Przeto zwróć swoje oblicze ku religii, jak człowiek gorliwie pobożny, zgodnie z naturą, jaką Bóg obdarzył ludzi przy stworzeniu. - Nie ma żadnej odmiany w stworzeniu Boga! - To jest religia prawdziwa, lecz większość ludzi nie wie"},{"SurahNumber":30,"VerseNumber":31,"Text":"Nawracając się do Niego, bójcie się Go, odprawiajcie modlitwę i nie bądźcie z liczby tych, którzy Jemu dodają współtowarzyszy"},{"SurahNumber":30,"VerseNumber":32,"Text":"Ani też spośród tych, którzy podzielili swoją religię, tworząc sekty; przy czym każda frakcja odszczepieńcza cieszy się tym, co zachowuje"},{"SurahNumber":30,"VerseNumber":33,"Text":"A kiedy ludzi dotknie jakieś nieszczęście, to oni wzywają swego Pana, nawracając się do Niego. Potem jednak, kiedy On da im zakosztować Swojego miłosierdzia, niektórzy z nich dodają swemu Panu współtowarzyszy"},{"SurahNumber":30,"VerseNumber":34,"Text":"Czynią tak dlatego, żeby nie być wdzięczni za to, co im daliśmy. Używajcie więc, niebawem się dowiecie"},{"SurahNumber":30,"VerseNumber":35,"Text":"Czy, zesłaliśmy im jakąś władzę, która by im mówiła o tym, co oni Jemu przypisują jako współtowarzyszy"},{"SurahNumber":30,"VerseNumber":36,"Text":"A kiedy My dajemy ludziom zakosztować miłosierdzia, oni się nim cieszą; lecz kiedy dosięgnie ich jakieś zło, za to, co przygotowały ich ręce, wtedy oni są zrozpaczeni"},{"SurahNumber":30,"VerseNumber":37,"Text":"Czyż nie widzieli, że Bóg szeroko rozdaje zaopatrzenie, komu chce, i je wymierza? Zaprawdę, w tym są znaki dla ludzi, którzy wierzą"},{"SurahNumber":30,"VerseNumber":38,"Text":"Daj więc krewnemu, co mu się należy, i biednemu, i podróżnemu! To jest dobro dla tych, którzy chcą oblicza Boga. I tacy będą szczęśliwi"},{"SurahNumber":30,"VerseNumber":39,"Text":"A to, co dajecie na lichwę, by powiększyło się kosztem majątku innych ludzi, nie powiększy się u Boga. Lecz to, co dajecie jako jałmużnę, poszukując oblicza Boga - oni otrzymają to w dwójnasób"},{"SurahNumber":30,"VerseNumber":40,"Text":"Bóg jest Tym, który stworzył was i zaopatrzył; potem sprawi, że pomrzecie, a następnie przywróci was do życia. Czy wśród tych, których wy Mu dodajecie jako współtowarzyszy, jest taki, który zrobi coś podobnego? Niech Jemu będzie chwała! On jest wyniosły ponad to, co wy Mu dodajecie jako współtowarzyszy"},{"SurahNumber":30,"VerseNumber":41,"Text":"Pojawiło się zepsucie na lądzie i na morzu przez to, co zdziałały ręce ludzi, żeby On mógł im dać zakosztować część tego, co oni uczynili. Być może, oni się nawrócą"},{"SurahNumber":30,"VerseNumber":42,"Text":"Powiedz: \"Wędrujcie po ziemi i popatrzcie, jaki był ostateczny koniec tych, którzy żyli poprzednio; większość z nich to bałwochwalcy"},{"SurahNumber":30,"VerseNumber":43,"Text":"Zwróć więc twarz ku prawdziwej religii, zanim nadejdzie Dzień od Boga, którego nie można odwrócić. Tego Dnia ludzie zostaną rozdzieleni"},{"SurahNumber":30,"VerseNumber":44,"Text":"Ten, który nie uwierzył, odczuje skutki swojej niewiary; a ci, którzy czynią dobro - to dla siebie samych ścielą łoże"},{"SurahNumber":30,"VerseNumber":45,"Text":"Tak jest, aby Bóg mógł zapłacić Swoją łaską tym, którzy uwierzyli i czynili dobre dzieła. Zaprawdę, On nie miłuje niewierzących"},{"SurahNumber":30,"VerseNumber":46,"Text":"A z Jego znaków jest to, iż posyła wiatry - radosnych zwiastunów, aby wam dać zakosztować Swego miłosierdzia; aby popłynęły statki według Jego rozkazu i abyście poszukiwali Jego łaski. Być może, będziecie wdzięczni"},{"SurahNumber":30,"VerseNumber":47,"Text":"Wysyłaliśmy już, przed tobą posłańców do ich ludu; i przybywali oni do nich z jasnymi dowodami. Wtedy zemściliśmy się na tych, którzy zgrzeszyli. Lecz obowiązkiem Naszym była pomoc wiernym"},{"SurahNumber":30,"VerseNumber":48,"Text":"Bóg jest Tym, który posyła wiatry, a one wzburzają chmury; On rozciąga je po niebie, jak chce, i czyni je płatami; i widzisz wtedy, jak obfity deszcz wylewa się spomiędzy nich. I kiedy On dosięga nim kogo chce ze Swoich sług, wtedy oni się radują"},{"SurahNumber":30,"VerseNumber":49,"Text":"Choć już byli zrozpaczeni, zanim on został im zesłany"},{"SurahNumber":30,"VerseNumber":50,"Text":"Spójrz więc na ślady miłosierdzia Boga, jak On ożywia ziemię po jej śmierci! Zaprawdę, On ożywia umarłych; On jest nad każdą rzeczą wszechwładny"},{"SurahNumber":30,"VerseNumber":51,"Text":"Ale, z pewnością, jeśli My wyślemy wiatr i oni zobaczą, że jest żółty, to po jego przejściu nadal zostają niewiernymi"},{"SurahNumber":30,"VerseNumber":52,"Text":"A ty przecież nie możesz dać usłyszeć umarłym ani głuchych zmusić do słyszenia tego wezwania, kiedy oni się odwracają plecami"},{"SurahNumber":30,"VerseNumber":53,"Text":"Ty nie możesz wprowadzić na drogę prostą ślepych z ich zabłądzenia. Lecz skłonisz do usłyszenia tylko tych, którzy wierzą w Nasze znaki i są całkowicie poddani"},{"SurahNumber":30,"VerseNumber":54,"Text":"Bóg jest Tym, który stworzył was słabymi; potem, po słabości, dał wam siłę; po okresie siły - słabość i siwiznę. On stwarza to, co chce. On jest Wszechwiedzący, Wszechpotężny"},{"SurahNumber":30,"VerseNumber":55,"Text":"W tym Dniu, kiedy nastanie Godzina, grzesznicy będą się zaklinać, iż oni nie przebywali nawet godziny. W ten sposób zostali oszukani"},{"SurahNumber":30,"VerseNumber":56,"Text":"A powiedzą ci, którzy otrzymali wiedzę i wiarę: \"Wy znajdowaliście się w księdze Boga aż do Dnia Zmartwychwstania - a oto Dzień Zmartwychwstania, lecz wy nie wiedzieliście"},{"SurahNumber":30,"VerseNumber":57,"Text":"W tym Dniu nie pomoże tym, którzy byli niesprawiedliwi, ich usprawiedliwienie i nie zostaną oni wysłuchani"},{"SurahNumber":30,"VerseNumber":58,"Text":"Przytoczyliśmy ludziom w tym Koranie wszelkie przypowieści. Lecz jeśli ty przychodzisz do nich ze znakiem, to z pewnością ci, którzy nie uwierzyli, będą mówili: \"Wy jesteście tylko głosicielami fałszu"},{"SurahNumber":30,"VerseNumber":59,"Text":"W ten sposób Bóg pieczętuje serca tych, którzy nie wiedzą"},{"SurahNumber":30,"VerseNumber":60,"Text":"Miej więc cierpliwość! Zaiste, obietnica Boga jest prawdą! I niech cię nie zachwieją ci, którzy nie są przekonani o prawdzie"},{"SurahNumber":31,"VerseNumber":1,"Text":"Alif. Lam. Mim"},{"SurahNumber":31,"VerseNumber":2,"Text":"To są znaki Księgi pełnej mądrości"},{"SurahNumber":31,"VerseNumber":3,"Text":"Przewodnictwo po drodze prostej i miłosierdzie dla czyniących dobro"},{"SurahNumber":31,"VerseNumber":4,"Text":"Tych, którzy odprawiają modlitwę, którzy dają jałmużnę i którzy mają pewność życia ostatecznego"},{"SurahNumber":31,"VerseNumber":5,"Text":"Ci są na drodze prostej od ich Pana, oni są szczęśliwi"},{"SurahNumber":31,"VerseNumber":6,"Text":"Wśród ludzi jest i taki, który zakupuje zabawne opowiadania, by sprowadzać z drogi Boga, nieświadomie, i brać ją sobie za przedmiot szyderstwa. Dla takich będzie kara poniżająca"},{"SurahNumber":31,"VerseNumber":7,"Text":"A kiedy jemu recytują Nasze znaki, on się odwraca pełen dumy, jak gdyby ich nie słyszał, jak gdyby w jego uszach była głuchota. Obwieść mu więc karę bolesną"},{"SurahNumber":31,"VerseNumber":8,"Text":"Zaprawdę, dla tych, którzy uwierzyli i którzy czynili dobre dzieła - będą Ogrody szczęśliwości"},{"SurahNumber":31,"VerseNumber":9,"Text":"Oni tam będą przebywać na wieki według obietnicy Boga, prawdziwej. On jest Potężny, Mądry"},{"SurahNumber":31,"VerseNumber":10,"Text":"On stworzył niebiosa bez filarów, które moglibyście widzieć. On rzucił na ziemię solidnie stojące, żeby nie kołysała się z wami. On rozprzestrzenił na niej wszelkie zwierzęta. Spuściliśmy z nieba wodę i sprawiliśmy, iż wyrosły na niej wszelkiego rodzaju szlachetne pary"},{"SurahNumber":31,"VerseNumber":11,"Text":"To jest stworzenie Boga. A pokażcie mi to, co stworzyli ci, którzy są poza Nim! Tak! Niesprawiedliwi są w błędzie oczywistym"},{"SurahNumber":31,"VerseNumber":12,"Text":"Daliśmy mądrość Lokmanowi: \"Dziękuj Bogu! Ten, kto dziękuje, dziękuje dla siebie samego; a ten, kto jest niewdzięczny... zaprawdę, Bóg jest Bogaty, Godny Chwały"},{"SurahNumber":31,"VerseNumber":13,"Text":"Oto powiedział Lokman do swego syna, napominając go: \"Synu mój! Nie dodawaj Bogu żadnych współtowarzyszy! Zaprawdę, dodawanie współtowarzyszy to wielka niesprawiedliwość"},{"SurahNumber":31,"VerseNumber":14,"Text":"I nakazaliśmy człowiekowi co do jego rodziców: - matka nosiła go pośród wielu trudów, a odłączenie jego nastąpiło po dwóch latach - \"Bądź wdzięczny Mnie i twoim rodzicom! Do Mnie zmierza wędrowanie"},{"SurahNumber":31,"VerseNumber":15,"Text":"A jeśli oni będą jednak próbowali zmusić cię, żebyś Mi dodawał współtowarzyszy - o czym nie masz żadnej wiedzy - to nie słuchaj ich! jednak zachowuj się w stosunku do nich na tym świecie w sposób godny! Idź drogą tych, którzy się do Mnie nawrócili. Potem do Mnie powrócicie i Ja obwieszczę wam to, co czyniliście"},{"SurahNumber":31,"VerseNumber":16,"Text":"O synu mój! Jeśliby to było tylko tyle, co ciężar ziarnka gorczycy, i byłoby w skale albo w niebiosach, albo na ziemi, ta Bóg to wyprowadzi. Zaprawdę, B6g jest Przenikliwy, świadomy"},{"SurahNumber":31,"VerseNumber":17,"Text":"O synu mój! Odprawiaj modlitwę, nakazuj to, co jest odpowiednie, i zakazuj tego, co jest godne nagany! Znoś cierpliwie, co cię dosięgnie - to należy da dobrych postanowień"},{"SurahNumber":31,"VerseNumber":18,"Text":"Nie odwracaj z pogardą twarzy od ludzi! Nie chodź po ziemi zadufany w sobie! Zaprawdę, Bóg nie miłuje dumnych pyszałków"},{"SurahNumber":31,"VerseNumber":19,"Text":"Niech kroki twoje będą skromne! Zniżaj swój głos! Zaprawdę, najprzykrzejszy głos to głos osłów"},{"SurahNumber":31,"VerseNumber":20,"Text":"Czyż nie widzicie, że Bóg podporządkował wam to, co jest w niebiosach i co jest na ziemi, i przelał na was Swoje dobrodziejstwa, jawne i skryte? Jednak wśród ludzi znajdzie się taki, który sprzecza się w sprawie Boga, bez żadnej wiedzy, bez przewodnictwa po drodze prostej: i bez Księgi dającej światło"},{"SurahNumber":31,"VerseNumber":21,"Text":"A kiedy się im mówi: \"Postępujcie za tym, co objawił Bóg!\", oni mówią: \"Wcale nie! My będziemy postępować za tym, przy czym znaleźliśmy naszych ojców.\" Czy nawet wówczas, gdyby ich szatan wzywał do kary ognia palącego"},{"SurahNumber":31,"VerseNumber":22,"Text":"Ten, kto zwraca swoje oblicze ku Bogu, czyniąc dobro, ten trzyma za uchwyt najbardziej solidny. Do Boga należy ostateczny koniec wszystkich spraw"},{"SurahNumber":31,"VerseNumber":23,"Text":"A kto nie uwierzył - niech ciebie nie smuci jego niewiara. Do Nas oni powrócą i My ich powiadomimy o tym, co uczynili. Zaprawdę, Bóg zna dobrze wszystko, co jest w ich piersiach"},{"SurahNumber":31,"VerseNumber":24,"Text":"Damy im niewielki czas używania, a potem poddamy ich surowej karze"},{"SurahNumber":31,"VerseNumber":25,"Text":"A jeśli ty ich zapytasz: \"Kto stworzył niebiosa i ziemię?\", oni odpowiedzą: \"Bóg!\" Powiedz: Chwała niech będzie Bogu!\" Lecz większość ludzi nie wie"},{"SurahNumber":31,"VerseNumber":26,"Text":"Do Boga należy to, co jest w niebiosach, i to, co jest na ziemi. Zaprawdę, On jest Bogaty, Godny Chwały"},{"SurahNumber":31,"VerseNumber":27,"Text":"Zaprawdę, jeśliby wszystkie drzewa na ziemi były piórami i jeśliby było morze, któremu pomogłoby jeszcze siedem mórz - to nie wyczerpałyby się słowa Boga. Zaprawdę, Bóg jest Potężny, Mądry"},{"SurahNumber":31,"VerseNumber":28,"Text":"Wasze stworzenie i wasze zmartwychwstanie jest takie jak jednej duszy. Zaprawdę, Bóg jest Słyszący, Jasno Widzący"},{"SurahNumber":31,"VerseNumber":29,"Text":"Czyż nie widziałeś, że Bóg każe przenikać nocy w dzień i On każe przenikać dniowi w noc; i On uczynił poddanymi słońce i księżyc - każde z nich płynie ku oznaczonemu terminowi. Zaprawdę, Bóg jest dobrze świadomy tego; co czynicie"},{"SurahNumber":31,"VerseNumber":30,"Text":"Tak jest, ponieważ Bóg jest prawdą i ponieważ to, co wzywacie poza Nim, jest fałszem, i ponieważ Bóg jest Wyniosły, Wielki"},{"SurahNumber":31,"VerseNumber":31,"Text":"Czyż nie widziałeś, że statek płynie po morzu przez dobroć Boga - aby wam pokazać nieco z Jego znaków? Zaprawdę, w tym są znaki dla każdego cierpliwego, wdzięcznego"},{"SurahNumber":31,"VerseNumber":32,"Text":"Kiedy okryje ich fala, jak ciemności, oni wzywają Boga, wyznając szczerze wiarę w Niego; ale kiedy On ich wyratuje na suchy ląd, to niektórzy spośród nich zaczynają się wahać. A odrzuca Nasze znaki jedynie perfidny, niewdzięczny"},{"SurahNumber":31,"VerseNumber":33,"Text":"O ludzie! Bójcie się waszego Pana! Obawiajcie się dnia, kiedy żaden ojciec nie będzie mógł nic uczynić dla swego syna ani też żadne dziecko nie będzie mogło nic uczynić dla swego ojca. Zaiste, obietnica Boga jest prawdą! I niech was nie zwodzi życie tego świata, i niech nie zwodzi was co do Boga ten, który jest wielkim zwodzicielem. Zaprawdę, u Boga jest wiedza o Godzinie! On spuszcza ulewę. On wie, co jest w łonach. Lecz nie wie dusza, co zyska jutro, i nie wie dusza, na jakiej umrze ziemi"},{"SurahNumber":31,"VerseNumber":34,"Text":"Zaprawdę, Bóg jest Wszechwiedzący, w pełni Świadomy"},{"SurahNumber":32,"VerseNumber":1,"Text":"Alif. Lam. Mim"},{"SurahNumber":32,"VerseNumber":2,"Text":"Objawienie Księgi - nie ma co do tego żadnej wątpliwości - pochodzi od Pana światów"},{"SurahNumber":32,"VerseNumber":3,"Text":"Może oni powiedzą: \"On ją wymyślił!\"? Wcale nie! To jest prawda od twego Pana, abyś ostrzegał ludzi, do których nie przyszedł przed tobą żaden ostrzegający. Być może, oni pójdą drogą prostą"},{"SurahNumber":32,"VerseNumber":4,"Text":"Bóg jest Tym, który stworzył niebiosa i ziemię, i to, co jest między nimi, w ciągu sześciu dni. Potem umocnił się na tronie. Nie ma dla was, poza Nim, żadnego opiekuna ani orędownika. Czy sobie przypomnicie"},{"SurahNumber":32,"VerseNumber":5,"Text":"On kieruje z nieba na ziemię Swój rozkaz, który potem wznosi się do Niego w ciągu dnia liczącego tysiąc lat, według waszej rachuby"},{"SurahNumber":32,"VerseNumber":6,"Text":"To On wie, co skryte i co jawne. On jest Potężny, Litościwy"},{"SurahNumber":32,"VerseNumber":7,"Text":"On jest Tym, który doskonale stworzył każdą rzecz, On zaczął stworzenie człowieka z gliny"},{"SurahNumber":32,"VerseNumber":8,"Text":"Potem uczynił jego potomstwo z ekstraktu nędznej wody"},{"SurahNumber":32,"VerseNumber":9,"Text":"Następnie ukształtował go harmonijnie i tchnął w niego nieco ze Swojego Ducha; i dał wam słuch, wzrok i serca. Jakże mało jesteście wdzięczni"},{"SurahNumber":32,"VerseNumber":10,"Text":"Powiedzieli: \"Czy kiedy zabłądzimy na ziemi, to czy z pewnością pojawimy się w nowym stworzeniu?\" Ależ nie! Oni nie wierzą w spotkanie ze swoim Panem"},{"SurahNumber":32,"VerseNumber":11,"Text":"Powiedz: \"Zabierze was anioł śmierci, który miał pieczę nad wami; potem do waszego Pana zostaniecie sprowadzeni"},{"SurahNumber":32,"VerseNumber":12,"Text":"Gdybyś widział, jak grzesznicy skłaniają głowy przed swoim Panem: \"Panie nasz! Zobaczyliśmy i usłyszeliśmy. Zawróć nas, abyśmy mogli czynić dobro! My przecież jesteśmy przekonani o prawdzie"},{"SurahNumber":32,"VerseNumber":13,"Text":"Gdybyśmy chcieli, to dalibyśmy każdej duszy drogę prostą. Lecz prawdziwe jest Moje słowo: \"Ja z pewnością napełnię Gehennę dżinami i ludźmi - wszystkimi razem"},{"SurahNumber":32,"VerseNumber":14,"Text":"Zakosztujcie więc za to, iż zapomnieliście o spotkaniu tego waszego Dnia! Oto My zapomnieliśmy o was! Zakosztujcie kary wieczności za to, co czyniliście"},{"SurahNumber":32,"VerseNumber":15,"Text":"Tylko ci wierzą w Nasze znaki, którzy, kiedy są napominani przez nie, padają na twarz, wybijając pokłony, głoszą chwałę swego Pana i nie wbijają się w pychę"},{"SurahNumber":32,"VerseNumber":16,"Text":"Ich boki wyrywają się z pościeli oni wzywają swego Pana z obawą i nadzieją i rozdają z tego, w co ich zaopatrzyliśmy"},{"SurahNumber":32,"VerseNumber":17,"Text":"I żadna dusza nie wie, jaka radość jest trzymana dla nich w ukryciu w nagrodę za to, co oni czynili"},{"SurahNumber":32,"VerseNumber":18,"Text":"Czy ten, kto jest wierzącym, jest podobny do bezbożnego? Oni obydwaj nie są sobie równi"},{"SurahNumber":32,"VerseNumber":19,"Text":"A dla tych, którzy uwierzyli i pełnili dobre dzieła - będą Ogrody schronienia, jako przyjęcie gościnne za to, co czynili"},{"SurahNumber":32,"VerseNumber":20,"Text":"A dla tych, którzy byli bezbożni, miejscem schronienia będzie ogień. Za każdym razem, kiedy zechcą z niego wyjść, zostaną zawróceni i będzie im powiedziane: \"Zakosztujcie kary ognia, który uznaliście za kłamstwo"},{"SurahNumber":32,"VerseNumber":21,"Text":"I damy im zakosztować kary bliższej przed karą większą. Być może, oni powrócą"},{"SurahNumber":32,"VerseNumber":22,"Text":"Kto jest bardziej niesprawiedliwy aniżeli ten, który został napomniany przez znaki swego Pana, a potem odwrócił się od nich? Zaprawdę, zemścimy się na grzesznikach"},{"SurahNumber":32,"VerseNumber":23,"Text":"Oto daliśmy Księgę Mojżeszowi - nie pozostawaj więc w wątpliwości co do spotkania z Nim i uczyniliśmy ją drogą prostą dla synów Izraela"},{"SurahNumber":32,"VerseNumber":24,"Text":"I uczyniliśmy z nich imamów, którzy prowadzą drogą prostą według Naszego rozkazu - za to, iż byli cierpliwi i że byli przekonani o prawdziwości Naszych znaków"},{"SurahNumber":32,"VerseNumber":25,"Text":"Zaprawdę, Pan twój rozstrzygnie między nimi w Dniu Zmartwychwstania sprawy, w jakich się różnili"},{"SurahNumber":32,"VerseNumber":26,"Text":"Czyż nie jest dla nich przewodnictwem, iż wiele pokoleń wytraciliśmy przed nimi? Oni depczą po ich domostwach. Zaprawdę, w tym są znaki! Czy oni nie posłuchają"},{"SurahNumber":32,"VerseNumber":27,"Text":"Czyż oni nie widzieli, że My pędzimy wodę ku wyschniętej ziemi i sprawiamy, iż wyrastają dzięki niej zasiewy, z których jedzą ich trzody i oni sami? Czyż oni nie widzą jasno"},{"SurahNumber":32,"VerseNumber":28,"Text":"Oni mówią: \"Kiedy będzie to zwycięstwo, jeśli jesteście prawdomówni"},{"SurahNumber":32,"VerseNumber":29,"Text":"Powiedz: \"W Dniu Zwycięstwa nie pomoże już tym,. którzy nie uwierzyli, ich wiara ani nie będzie im dana zwłoka"},{"SurahNumber":32,"VerseNumber":30,"Text":"Odwróć się więc od nich i czekaj! Oni też czekają"},{"SurahNumber":33,"VerseNumber":1,"Text":"O Proroku! Bój się Boga i nie daj posłuchu niewiernym ani obłudnikom! Zaprawdę, Bóg jest Wszechwiedzący, Mądry"},{"SurahNumber":33,"VerseNumber":2,"Text":"Idź za tym, co ci zostało objawione od twego Pana! Zaprawdę, Bóg jest w pełni świadomy tego, co czynicie"},{"SurahNumber":33,"VerseNumber":3,"Text":"Zaufaj Bogu! Bóg wystarczy jako poręczyciel"},{"SurahNumber":33,"VerseNumber":4,"Text":"On nie uczynił dwóch serc we wnętrzu człowieka. On nie uczynił waszych żon, z którymi się rozwodzicie, mówiąc: \"Ty jesteś dla mnie jak grzbiet mojej matki!\" - waszymi matkami. On nie czynił waszych dzieci adoptowanych - waszymi synami. To tylko powiedzenie waszych ust, Bóg zaś mówi prawdę i On prowadzi prostą drogą"},{"SurahNumber":33,"VerseNumber":5,"Text":"Nazywajcie ich imieniem ich ojców, to będzie sprawiedliwsze u Boga. A jeśli nie znacie ich ojców - to niech będą waszymi braćmi w religii i waszymi podopiecznymi. I nie będziecie mieli żadnego grzechu, jeśli uczynicie coś przez pomyłkę, ale będziecie mieli grzech za to, co świadomie zamierzą wasze serca. Bóg jest Przebaczający, Litościwy"},{"SurahNumber":33,"VerseNumber":6,"Text":"Prorok jest bliższy wiernym aniżeli oni sami sobie, a jego żony - to ich matki. Ludzie związani pokrewieństwem są bliżsi sobie nawzajem, przez Księgę Boga, aniżeli wierni i muhadżirowie, jednak powinniście czynić dobro waszym bliskim przyjaciołom. To jest zapisane w Księdze"},{"SurahNumber":33,"VerseNumber":7,"Text":"I oto uczyniliśmy przymierze z prorokami: Z Noem, Abrahamem i Mojżeszem, z Jezusem, synem Marii, i z tobą; zawarliśmy z nimi uroczyste przymierze"},{"SurahNumber":33,"VerseNumber":8,"Text":"Aby Bóg mógł zapytać prawdomównych - o ich wierność; lecz dla niewiernych przygotował karę bolesną"},{"SurahNumber":33,"VerseNumber":9,"Text":"O wy, którzy wierzycie! Wspominajcie dobroć Boga względem was"},{"SurahNumber":33,"VerseNumber":10,"Text":"Oto wojska pomaszerowały przeciw wam i My wysłaliśmy przeciw nim wiatr i zastępy, których wy nie widzieliście. Bóg widzi jasno to, co czynicie! Oto one napadły na was ze wszystkich stron, kiedy wasze spojrzenia się odwróciły, a wasze serca dosięgały gardła i zaczynaliście snuć o Bogu różne myśli"},{"SurahNumber":33,"VerseNumber":11,"Text":"Tam wierni zostali poddani próbie i gwałtownie wstrząśnięci"},{"SurahNumber":33,"VerseNumber":12,"Text":"I oto mówili obłudnicy i ci, w których sercach była choroba: \"Nie obiecał nam Bóg i Jego Posłaniec nic innego, jak tylko złudę"},{"SurahNumber":33,"VerseNumber":13,"Text":"I powiedziała jedna frakcja spośród nich: \"O mieszkańcy Jasribu! Nie ma tu dla was miejsca, wracajcie!\" A inna ich frakcja prosiła Proroka o pozwolenie, mówiąc: \"Nasze domy są bez obrony!\" A nie były one bez obrony, tylko oni chcieli uciec"},{"SurahNumber":33,"VerseNumber":14,"Text":"A jeśliby wdarł się do nich wróg z różnych stron miasta, a potem zażądano by od nich zaparcia się wiary, to oni zgodziliby się na to, lecz pozostaliby tam tylko krótki czas"},{"SurahNumber":33,"VerseNumber":15,"Text":"A przedtem zawarli przymierze z Bogiem, iż nie odwrócą się plecami. A za przymierze zawarte z Bogiem zostanie zażądany rachunek"},{"SurahNumber":33,"VerseNumber":16,"Text":"Powiedz: \"Nie pomoże wam ucieczka, jeśli uciekacie od śmierci lub od zabicia; i tak niewiele będziecie się cieszyć życiem"},{"SurahNumber":33,"VerseNumber":17,"Text":"Powiedz: \"Kto może was postawić poza zasięgiem Boga, jeśli On zechce dla was jakiejś szkody albo jeśli zechce obdarzyć was miłosierdziem?\" Nie znajdą oni dla siebie, poza Nim, ani opiekuna, ani pomocnika"},{"SurahNumber":33,"VerseNumber":18,"Text":"Bóg potrafi poznać wśród was tych, którzy stawiają przeszkody, i tych, którzy mówią swoim braciom: \"Przybywajcie do nas!\", lecz sami wykazują niewiele zapału"},{"SurahNumber":33,"VerseNumber":19,"Text":"I są względem was skąpi. A kiedy ogarnia ich strach, widzisz, jak na ciebie patrzą, przewracając oczami jak ten, którego spowija mrok śmierci. A kiedy strach minie, ranią was ostrymi językami, skąpiąc dobra. Oni nie uwierzyli wcale i Bóg uczyni daremnymi ich działania. To jest dla Boga łatwe"},{"SurahNumber":33,"VerseNumber":20,"Text":"Oni sądzą, że frakcje nie odeszły; a jeśliby te frakcje jeszcze miały przyjść, to oni woleliby wycofać się na pustynię wśród Beduinów i zasięgać jedynie wiadomości o was. A jeśliby nawet zostali wśród was, to niewiele by walczyli"},{"SurahNumber":33,"VerseNumber":21,"Text":"Wy macie w Posłańcu Boga piękny wzór - dla każdego, kto się spodziewa Boga i Dnia Ostatniego i kto Boga często wspomina"},{"SurahNumber":33,"VerseNumber":22,"Text":"A kiedy wierni zobaczyli frakcje, powiedzieli: \"Oto co obiecał nam Bóg i Jego Posłaniec. Prawdziwy jest Bóg i Jego Posłaniec!\" To pomnożyło jeszcze wiarę i całkowite poddanie się"},{"SurahNumber":33,"VerseNumber":23,"Text":"Wśród wierzących są ludzie wierni przymierzu, które zawarli z Bogiem. I są wśród nich tacy, którzy już wypełnili swoje ślubowanie, i są też inni, którzy jeszcze czekają, lecz nie zmienili się wcale"},{"SurahNumber":33,"VerseNumber":24,"Text":"Jest tak, aby Bóg mógł wynagrodzić prawdomównych za ich szczerość i ukarać obłudników, jeśli zechce, albo zwrócić się ku nim. Zaprawdę, Bóg jest Przebaczający, Litościwy"},{"SurahNumber":33,"VerseNumber":25,"Text":"Bóg odesłał tych, którzy nie uwierzyli, wraz z ich zaciekłością; nie osiągnęli oni żadnego dobra. Bóg uchronił wiernych od walki. Bóg jest Mocny, Potężny"},{"SurahNumber":33,"VerseNumber":26,"Text":"I On sprowadził z ich twierdz tych ludzi Księgi, którzy im pomagali, i rzucił w ich serca strach. Część z nich zabiliście, a część wzięliście do niewoli"},{"SurahNumber":33,"VerseNumber":27,"Text":"I On dał wam w dziedzictwo ich ziemię, ich domostwa i ich bogactwa, oraz ziemię, której nie deptały wasze stopy. Bóg jest nad każdą rzeczą wszechwładny"},{"SurahNumber":33,"VerseNumber":28,"Text":"O proroku! Powiedz twoim żonom: \"Jeśli pragniecie życia tego świata i jego ozdób, to przybywajcie! Ja wam pozwolę nacieszyć się i dam wam piękną odprawę"},{"SurahNumber":33,"VerseNumber":29,"Text":"A jeśli pragniecie Boga, Jego Posłańca i siedziby ostatecznej - to, zaprawdę, Bóg przygotował nagrodę ogromną dla tych spośród was, które czynią dobro"},{"SurahNumber":33,"VerseNumber":30,"Text":"O żony Proroka! Którakolwiek z was popełni bezecność jawną, to otrzyma karę podwojoną dwukrotnie. A to jest dla Boga łatwe"}]}