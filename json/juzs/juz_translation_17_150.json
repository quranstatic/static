{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":21,"VerseNumber":1,"Text":"روز حساب مردم نزديك شد و آنان همچنان به غفلت رويگردانند"},{"SurahNumber":21,"VerseNumber":2,"Text":"از سوى پروردگارشان برايشان هيچ اندرز تازه‌اى نيامد، جز آنكه آن را شنيدند و سرگرم بازيچه بودند"},{"SurahNumber":21,"VerseNumber":3,"Text":"دلهايشان به لهو خو گرفته است. و آن ستمگران سر در گوش يكديگر نهادند و گفتند: آيا اين مرد جز اين است كه انسانى همانند شماست؟ آيا با آنكه به چشم خود مى‌بينيد، همچنان از پى جادو مى‌رويد؟"},{"SurahNumber":21,"VerseNumber":4,"Text":"گفت: پروردگار من از هر سخنى در آسمان و زمين آگاه است و او شنوا و داناست"},{"SurahNumber":21,"VerseNumber":5,"Text":"گفتند: نه، خوابهاى پريشان است، يا دروغى است كه مى‌بندد يا شاعرى است. پس براى ما از آن گونه كه به پيامبران پيشين داده شده بود معجزه‌اى بياورد"},{"SurahNumber":21,"VerseNumber":6,"Text":"پيش از آنها مردم قريه‌اى را كه هلاك كرديم ايمان نياورده بودند. آيا اينان ايمان مى‌آورند؟"},{"SurahNumber":21,"VerseNumber":7,"Text":"ما پيش از تو به رسالت نفرستاديم مگر مردانى را كه به آنها وحى مى‌كرديم و اگر خود نمى‌دانيد از اهل كتاب بپرسيد"},{"SurahNumber":21,"VerseNumber":8,"Text":"آنها را كالبدهايى نكرديم كه به طعام نيازمند نباشند و عمر جاويدان هم نداشتند"},{"SurahNumber":21,"VerseNumber":9,"Text":"سپس هر وعده‌اى كه با ايشان نهاديم برآورديم، و آنها و هر كس را كه خواستيم رهانيديم و گزافكاران را هلاك كرديم"},{"SurahNumber":21,"VerseNumber":10,"Text":"كتابى بر شما نازل كرده‌ايم كه در آن آوازه بزرگى شماست. آيا به عقل در نمى‌يابيد؟"},{"SurahNumber":21,"VerseNumber":11,"Text":"و چه بسيار ستمكاره مردمى را كه هلاك كرديم و به جايشان مردمى ديگر بيافريديم"},{"SurahNumber":21,"VerseNumber":12,"Text":"چون عذاب ما را حس مى‌كردند به ناگاه از آنجا مى‌گريختند"},{"SurahNumber":21,"VerseNumber":13,"Text":"مگريزيد. به ناز و تنعم و خانه‌هاى خويش بازگرديد، تا بازخواست گرديد"},{"SurahNumber":21,"VerseNumber":14,"Text":"گفتند: واى بر ما، ما ستمكاره بوده‌ايم"},{"SurahNumber":21,"VerseNumber":15,"Text":"و همواره سخنشان اين بود، تا همه را چون كِشته درويده و آتش خاموش گشته گردانيديم"},{"SurahNumber":21,"VerseNumber":16,"Text":"ما اين آسمان و زمين و آنچه را ميان آن دوست به بازيچه نيافريده‌ايم"},{"SurahNumber":21,"VerseNumber":17,"Text":"اگر خواستار بازيچه‌اى مى‌بوديم خود آن را مى‌آفريديم، اگر خواسته بوديم"},{"SurahNumber":21,"VerseNumber":18,"Text":"بلكه حق را بر سر باطل مى‌زنيم، تا آن را درهم كوبد و باطل نابود شونده است. و واى بر شما از آنچه به خدا نسبت مى‌دهيد"},{"SurahNumber":21,"VerseNumber":19,"Text":"از آنِ اوست هر كه در آسمانها و زمين است. و آنان كه در نزد او هستند، از عبادتش به تكبر سر نمى‌تابند و خسته نمى‌شوند"},{"SurahNumber":21,"VerseNumber":20,"Text":"شب و روز، بى آنكه فتورى در آنان پديد آيد، تسبيح مى‌گويند"},{"SurahNumber":21,"VerseNumber":21,"Text":"آيا در زمين خدايانى برگزيده‌اند كه مردگان را از گور برمى‌انگيزند؟"},{"SurahNumber":21,"VerseNumber":22,"Text":"اگر در زمين و آسمان خدايانى جز اللّه مى‌بود، هر دو تباه مى‌شدند. پس اللّه، پروردگار عرش، از هر چه به وصفش مى‌گويند منزه است"},{"SurahNumber":21,"VerseNumber":23,"Text":"او در برابر هيچ يك از كارهايى كه مى‌كند، بازخواست نمى‌شود ولى مردم بازخواست مى‌شوند"},{"SurahNumber":21,"VerseNumber":24,"Text":"آيا به جز او خدايانى را برگزيده‌اند؟ بگو: حجت خويش بياوريد. در اين كتاب سخن كسانى است كه با من هستند و سخن كسانى كه پيش از من بوده‌اند. نه، بيشترينشان چيزى از حق نمى‌دانند و از آن اعراض مى‌كنند"},{"SurahNumber":21,"VerseNumber":25,"Text":"ما پيش از تو هيچ پيامبرى نفرستاديم، جز آنكه به او وحى كرديم كه جز من خدايى نيست. پس مرا بپرستيد"},{"SurahNumber":21,"VerseNumber":26,"Text":"و گفتند كه خداى رحمان صاحب فرزند است. منزه است او. بلكه آنان بندگانى گرامى هستند،"},{"SurahNumber":21,"VerseNumber":27,"Text":"در سخن بر او پيشى نمى‌گيرند و به فرمان او كار مى‌كنند"},{"SurahNumber":21,"VerseNumber":28,"Text":"مى‌داند، هر چه در برابر آنهاست و هر چه پشت سر آنهاست. و آنان جز كسانى را كه خدا از آنها خشنود است شفاعت نمى‌كنند و از بيم او لرزانند"},{"SurahNumber":21,"VerseNumber":29,"Text":"هر كس از آنها كه بگويد: من سواى او خدايم، جزاى چنين كسى را جهنم مى‌دهيم و ظالمان را چنين كيفر مى‌دهيم"},{"SurahNumber":21,"VerseNumber":30,"Text":"آيا كافران نمى‌دانند كه آسمانها و زمين بسته بودند، ما آنها را گشوديم و هر چيز زنده‌اى را از آب پديد آورديم؟ چرا ايمان نمى‌آورند؟"},{"SurahNumber":21,"VerseNumber":31,"Text":"و بر زمين كوه‌ها بيافريديم تا نلرزاندشان. و در آن راه‌هاى فراخ ساختيم، باشد كه راه خويش بيابند"},{"SurahNumber":21,"VerseNumber":32,"Text":"و آسمان را سقفى مصون از تعرض كرديم و باز هم از عبرتهاى آن اعراض مى‌كنند"},{"SurahNumber":21,"VerseNumber":33,"Text":"اوست كسى كه شب و روز و آفتاب و ماه را كه هر يك در فلكى شناورند، بيافريد"},{"SurahNumber":21,"VerseNumber":34,"Text":"ما پيش از تو هيچ بشرى را جاويدان نساخته‌ايم. چسان اگر تو نيز بميرى آنها جاويدان بمانند؟"},{"SurahNumber":21,"VerseNumber":35,"Text":"هر كسى طعم مرگ را مى‌چشد. و شما را به خير و شر مى‌آزماييم. و همه به نزد ما بازمى‌گرديد"},{"SurahNumber":21,"VerseNumber":36,"Text":"كافران چون تو را ببينند بى شك مسخره‌ات خواهند كرد، كه: آيا اين همان مردى است كه از خدايانتان به بدى ياد مى‌كند؟ و اينان خود ياد خداى رحمان را منكرند"},{"SurahNumber":21,"VerseNumber":37,"Text":"آدمى شتابكار آفريده شده. آيات خود را به شما نشان خواهم داد، شتاب مكنيد"},{"SurahNumber":21,"VerseNumber":38,"Text":"مى‌گويند: اگر راست مى‌گوييد، پس آن وعده كجاست؟"},{"SurahNumber":21,"VerseNumber":39,"Text":"كافران، آنگاه كه نتوانند آتش را از چهره و پشت خويش بازدارند و كسى به ياريشان برنخيزد، خواهند دانست"},{"SurahNumber":21,"VerseNumber":40,"Text":"اما نه، قيامت به ناگهان فراز آيد و حيرانشان سازد و از عهده بازگرداندن آن برنيايند و مهلتشان ندهند"},{"SurahNumber":21,"VerseNumber":41,"Text":"پيامبرانى را كه پيش از تو بودند نيز به مسخره گرفته بودند ولى عذابى كه مسخره‌اش مى‌كردند بر سر مسخره‌كنندگان فرود آمد"},{"SurahNumber":21,"VerseNumber":42,"Text":"بگو: كيست آن كه شما را شب و روز از قهر خداى رحمان حفظ مى‌كند؟ با اين همه از يادكردن پروردگارشان اعراض مى‌كنند"},{"SurahNumber":21,"VerseNumber":43,"Text":"يا آنكه خدايانى دارند كه به جاى ما آنان را از حوادث نگه مى‌دارند؟ نه، آن خدايان يارى خويشتن نتوانند و نه در برابر ما پناه داده شوند"},{"SurahNumber":21,"VerseNumber":44,"Text":"بلكه ما آنها و پدرانشان را بهره‌مند كرديم تا عمرشان به درازا كشيد. آيا نمى‌بينند كه قصد اين سرزمين مى‌كنيم و از اطراف آن مى‌كاهيم؟ آيا باز هم آنها پيروزند؟"},{"SurahNumber":21,"VerseNumber":45,"Text":"بگو: من شما را به وحى بيم مى‌دهم. ولى كران را چون بيم دهند، نمى‌شنوند"},{"SurahNumber":21,"VerseNumber":46,"Text":"و اگر شمه‌اى از عذاب پروردگارت به آنها برسد، خواهند گفت: واى بر ما كه ستمكار بوده‌ايم"},{"SurahNumber":21,"VerseNumber":47,"Text":"روز قيامت ترازوهاى عدل را تعبيه مى‌كنيم، و به هيچ كس ستم نمى‌شود. اگر عملى به سنگينى يك خردل هم باشد به حسابش مى‌آوريم، كه ما حساب‌كردن را بسنده‌ايم"},{"SurahNumber":21,"VerseNumber":48,"Text":"به موسى و هارون كتابى داديم كه حق و باطل را از يكديگر تميز مى‌دهد و روشنى و اندرز است براى پرهيزگاران"},{"SurahNumber":21,"VerseNumber":49,"Text":"آنان كه از خداى خويش در نهان مى‌ترسند و از روز قيامت هراسناكند"},{"SurahNumber":21,"VerseNumber":50,"Text":"اين مبارك قرآنى است كه نازل كرده‌ايم. آيا منكر آن هستيد؟"},{"SurahNumber":21,"VerseNumber":51,"Text":"پيش از اين به ابراهيم نيروى شناختش را عطا كرديم و به او آگاه بوديم"},{"SurahNumber":21,"VerseNumber":52,"Text":"آنگاه كه به پدرش و قومش گفت: اين تنديسها كه به پرستش آنها دل نهاده‌ايد چيستند؟"},{"SurahNumber":21,"VerseNumber":53,"Text":"گفتند: پدرانمان را ديديم كه آنها را مى‌پرستيدند"},{"SurahNumber":21,"VerseNumber":54,"Text":"گفت: هر آينه شما و پدرانتان در گمراهى آشكارى بوده‌ايد"},{"SurahNumber":21,"VerseNumber":55,"Text":"گفتند: براى ما سخن حقى آورده‌اى، يا ما را به بازى گرفته‌اى؟"},{"SurahNumber":21,"VerseNumber":56,"Text":"گفت: نه، پروردگار شما، پروردگار آسمانها و زمين است. آن كه آنها را بيافريده است. و من بر اين سخن كه مى‌گويم گواهى مى‌دهم"},{"SurahNumber":21,"VerseNumber":57,"Text":"و به خدا سوگند كه چون شما برويد، چاره اين بتانتان را خواهم كرد"},{"SurahNumber":21,"VerseNumber":58,"Text":"آنها را خرد كرد. مگر بزرگ ترينشان را، تا مگر به آن رجوع كنند"},{"SurahNumber":21,"VerseNumber":59,"Text":"گفتند: چه كس به خدايان ما چنين كرده است؟ هر آينه او از ستمكاران است"},{"SurahNumber":21,"VerseNumber":60,"Text":"گفتند: شنيده‌ايم كه جوانى به نام ابراهيم، از آنها سخن مى‌گفته است"},{"SurahNumber":21,"VerseNumber":61,"Text":"گفتند: او را به محضر مردم بياوريد، تا شهادت دهند"},{"SurahNumber":21,"VerseNumber":62,"Text":"گفتند: اى ابراهيم، تو با خدايان ما چنين كرده‌اى؟"},{"SurahNumber":21,"VerseNumber":63,"Text":"گفت: بلكه بزرگ‌ترينشان چنين كرده است. اگر سخن مى‌گويند از آنها بپرسيد"},{"SurahNumber":21,"VerseNumber":64,"Text":"با خودشان گفت‌وگو كردند و گفتند: شما خود ستمكار هستيد"},{"SurahNumber":21,"VerseNumber":65,"Text":"آنگاه به حيرت سر فرو داشتند و گفتند: تو خود مى‌دانى كه اينان سخن نمى‌گويند"},{"SurahNumber":21,"VerseNumber":66,"Text":"گفت: آيا سواى اللّه چيزى را مى‌پرستيد كه نه شما را سود مى‌رساند نه زيان"},{"SurahNumber":21,"VerseNumber":67,"Text":"بيزارم از شما و از آن چيزهايى كه سواى اللّه مى‌پرستيد. آيا به عقل درنمى‌يابيد؟"},{"SurahNumber":21,"VerseNumber":68,"Text":"گفتند: اگر مى‌خواهيد كارى بكنيد، بسوزانيدش و خدايان خود را نصرت دهيد"},{"SurahNumber":21,"VerseNumber":69,"Text":"گفتيم: اى آتش، بر ابراهيم خنك و سلامت باش"},{"SurahNumber":21,"VerseNumber":70,"Text":"مى‌خواستند براى ابراهيم مكرى بينديشند، ولى ما زيانكارشان گردانيديم"},{"SurahNumber":21,"VerseNumber":71,"Text":"او و لوط را رهانيديم و به سرزمينى كه آن را بركت جهانيان قرار داده‌ايم، برديم"},{"SurahNumber":21,"VerseNumber":72,"Text":"و به او اسحاق و فرزندزاده‌اى چون يعقوب را بخشيديم. و همه را از شايستگان گردانيديم"},{"SurahNumber":21,"VerseNumber":73,"Text":"و همه را پيشوايانى ساختيم كه به امر ما هدايت مى‌كردند. و انجام دادن كارهاى نيك و برپاى داشتن نماز و دادن زكات را به آنها وحى كرديم و همه پرستنده ما بودند"},{"SurahNumber":21,"VerseNumber":74,"Text":"و به لوط حكم و علم داديم و از آن قريه كه مردمش مرتكب پليديها مى‌شدند نجاتش بخشيديم. آنها كه مردمى بد و فاسق بودند"},{"SurahNumber":21,"VerseNumber":75,"Text":"او را در رحمت خويش داخل كرديم. كه او از شايستگان بود"},{"SurahNumber":21,"VerseNumber":76,"Text":"و نوح را ياد كن كه پيش از آن ما را ندا داد و ما به او پاسخ داديم و او و خاندانش را از محنتى بزرگ رهانيديم"},{"SurahNumber":21,"VerseNumber":77,"Text":"و او را بر مردمى كه آيات ما را تكذيب مى‌كردند پيروزى داديم. آنان بد مردمى بودند و ما همه را غرقه ساختيم"},{"SurahNumber":21,"VerseNumber":78,"Text":"و داود و سليمان را ياد كن آنگاه كه درباره كشتزارى داورى كردند كه گوسفندان آن قوم، شبانه در آنجا مى‌چريدند. و ما شاهد داورى آنها بوديم"},{"SurahNumber":21,"VerseNumber":79,"Text":"و اين شيوه داورى را به سليمان آموختيم و همه را حكم و علم داديم و كوه‌ها را مسخّر داود گردانيديم كه آنها و پرندگان با او تسبيح مى‌گفتند و اين همه ما كرديم"},{"SurahNumber":21,"VerseNumber":80,"Text":"و به او آموختيم تا برايتان زره بسازد. تا شما را به هنگام جنگيدنتان حفظ كند. آيا سپاسگزارى مى‌كنيد؟"},{"SurahNumber":21,"VerseNumber":81,"Text":"و تندباد را مسخّر سليمان كرديم كه به امر او در آن سرزمين كه بركتش داده بوديم حركت مى‌كرد. و ما بر هر چيزى آگاهيم"},{"SurahNumber":21,"VerseNumber":82,"Text":"و گروهى از ديوان برايش در دريا غواصى مى‌كردند و جز آن به كارهاى ديگر مشغول بودند و ما حافظ آنها بوديم"},{"SurahNumber":21,"VerseNumber":83,"Text":"و ايّوب را ياد كن آنگاه كه پروردگارش را ندا داد: به من بيمارى و رنج رسيده است و تو مهربان‌ترين مهربانانى"},{"SurahNumber":21,"VerseNumber":84,"Text":"دعايش را اجابت كرديم. و آزار از او دور كرديم و خاندانش را و همانند آنها را با آنها به او بازگردانيديم. و اين رحمتى بود از جانب ما، تا خداپرستان همواره به ياد داشته باشند"},{"SurahNumber":21,"VerseNumber":85,"Text":"و اسماعيل و ادريس و ذوالكفل را ياد كن كه همه از صابران بودند"},{"SurahNumber":21,"VerseNumber":86,"Text":"آنان را مشمول بخشايش خويش گردانيديم و همه از شايستگان بودند"},{"SurahNumber":21,"VerseNumber":87,"Text":"و ذوالنّون را، آنگاه كه خشمناك برفت و پنداشت كه هرگز بر او تنگ نمى‌گيريم. و در تاريكى ندا داد: هيچ خدايى جز تو نيست، تو منزه هستى و من از ستمكاران هستم"},{"SurahNumber":21,"VerseNumber":88,"Text":"دعايش را مستجاب كرديم و او را از اندوه رهانيديم و مؤمنان را اينچنين مى‌رهانيم"},{"SurahNumber":21,"VerseNumber":89,"Text":"و زكريّا را ياد كن، آنگاه كه پروردگارش را ندا داد: اى پروردگار من، مرا تنها وامگذار. و تو بهترين وارثانى"},{"SurahNumber":21,"VerseNumber":90,"Text":"دعايش را مستجاب كرديم و به او يحيى را بخشيديم و زنش را برايش شايسته گردانيديم. اينان در كارهاى نيك شتاب مى‌كردند و با بيم و اميد ما را مى‌خواندند و در برابر ما خاشع بودند"},{"SurahNumber":21,"VerseNumber":91,"Text":"و آن زن را ياد كن كه شرمگاه خود را نگاه داشت و ما از روح خود در او دميديم و او و فرزندش را براى جهانيان عبرتى گردانيديم"},{"SurahNumber":21,"VerseNumber":92,"Text":"اين شريعت شماست، شريعتى يگانه. و من پروردگار شمايم، مرا بپرستيد"},{"SurahNumber":21,"VerseNumber":93,"Text":"و در دين خويش فرقه فرقه شدند. همه به نزد ما بازمى‌گردند"},{"SurahNumber":21,"VerseNumber":94,"Text":"هر كس كه كارى شايسته كند و ايمان آورده باشد، كوشش او را ناسپاسى نيست و ما اعمالش را مى‌نويسيم"},{"SurahNumber":21,"VerseNumber":95,"Text":"و قريه‌اى را كه به هلاكت رسانده‌ايم محال است كه بازگشتى داشته باشند"},{"SurahNumber":21,"VerseNumber":96,"Text":"تا آنگاه كه يأجوج و مأجوج گشوده شوند و آنان را از بلنديها به شتاب سرازير گردند"},{"SurahNumber":21,"VerseNumber":97,"Text":"و آن وعده راستين نزديك گردد و چشمان كافران همچنان خيره ماند: واى بر ما، ما از اين حال غافل بوديم. نه، كه ستمكار مى‌بوديم"},{"SurahNumber":21,"VerseNumber":98,"Text":"شما و آن چيزهايى كه سواى اللّه مى‌پرستيديد هيزمهاى جهنميد. شما به جهنم خواهيد رفت"},{"SurahNumber":21,"VerseNumber":99,"Text":"اگر اينان خدايان مى‌بودند به جهنم نمى‌رفتند و حال آنكه همه در جهنم جاويدانند"},{"SurahNumber":21,"VerseNumber":100,"Text":"آنان در جهنم فرياد مى‌كشند و در آنجا هيچ نمى‌شنوند"},{"SurahNumber":21,"VerseNumber":101,"Text":"كسانى كه پيش از اين مقرر كرده‌ايم كه به آنها نيكويى كنيم، از جهنم بركنارند"},{"SurahNumber":21,"VerseNumber":102,"Text":"اينان صداى دوزخ را نمى‌شنوند و در بهشت كه هر چه خواهند مهياست، جاودانه‌اند"},{"SurahNumber":21,"VerseNumber":103,"Text":"آن وحشت بزرگ غمگينشان نكند. و فرشتگان به ديدارشان آيند كه اين همان روزى است كه به شما وعده داده بودند"},{"SurahNumber":21,"VerseNumber":104,"Text":"روزى كه آسمان را چون طومارى نوشته درهم نورديم. و چنان كه نخستين‌بار بيافريديم آفرينش از سر گيريم. اين وعده‌اى است كه برآوردنش بر عهده ماست و ما چنان خواهيم كرد"},{"SurahNumber":21,"VerseNumber":105,"Text":"و ما در زبور -پس از تورات- نوشته‌ايم كه اين زمين را بندگان صالح من به ميراث خواهند برد"},{"SurahNumber":21,"VerseNumber":106,"Text":"و در اين كتاب تبليغى است براى مردم خداپرست"},{"SurahNumber":21,"VerseNumber":107,"Text":"و نفرستاديم تو را، جز آنكه مى‌خواستيم به مردم جهان رحمتى ارزانى داريم"},{"SurahNumber":21,"VerseNumber":108,"Text":"بگو: به من وحى شده كه خداى شما خدايى است يكتا، آيا بدان گردن مى‌نهيد؟"},{"SurahNumber":21,"VerseNumber":109,"Text":"پس اگر رويگردان شدند، بگو: شما را خبر دادم تا همه در آگاهى يكسان باشيد. و من نمى‌دانم آنچه شما را وعده كرده‌اند نزديك است يا دور"},{"SurahNumber":21,"VerseNumber":110,"Text":"اوست كه مى‌داند هر سخنى را كه به آواز بلند گوييد يا در دل پنهان داريد"},{"SurahNumber":21,"VerseNumber":111,"Text":"و نمى‌دانم شايد اين آزمايشى براى شما و بهره‌مندى تا به هنگام مرگ باشد"},{"SurahNumber":21,"VerseNumber":112,"Text":"گفت: اى پروردگار من، به حق داورى كن. و پروردگار ما بخشاينده است و به رغم آنچه مى‌گوييد همه از او يارى مى‌جويند"},{"SurahNumber":22,"VerseNumber":1,"Text":"اى مردم، از پروردگارتان بترسيد، كه زلزله قيامت حادثه بزرگى است"},{"SurahNumber":22,"VerseNumber":2,"Text":"آن روز كه ببينيدش، هر شيردهنده‌اى شيرخواره‌اش را از ياد ببرد و هر آبستنى بار خود بر زمين گذارد و مردم را چون مستان بينى، حال آنكه مست نيستند بلكه عذاب خدا شديد است"},{"SurahNumber":22,"VerseNumber":3,"Text":"بعضى از مردم، بى هيچ دانشى در باره خدا مجادله مى‌كنند و از هر شيطان سركشى پيروى مى‌كنند"},{"SurahNumber":22,"VerseNumber":4,"Text":"بر شيطان چنين مقرر شده كه هر كس را كه دوستش بدارد گمراه كند و به عذاب آتش سوزانش كشاند"},{"SurahNumber":22,"VerseNumber":5,"Text":"اى مردم، اگر از روز رستاخيز در ترديد هستيد، ما شما را از خاك و سپس از نطفه، آنگاه از لخته‌خونى و سپس از پاره‌گوشتى گاه تمام آفريده گاه ناتمام، بيافريده‌ايم، تا قدرت خود را برايتان آشكار كنيم. و تا زمانى معين هر چه را خواهيم در رحمها نگه مى‌داريم. آنگاه شما را كه كودكى هستيد بيرون مى‌آوريم تا به حد زورمندى خود رسيد. بعضى از شما مى‌ميرند و بعضى به سالخوردگى برده مى‌شوند تا آنگاه كه هر چه آموخته‌اند فراموش كنند. و تو زمين را فسرده مى‌بينى. چون باران بر آن بفرستيم، در اهتزاز آيد و نمو كند و از هر گونه گياه بهجت‌انگيز بروياند"},{"SurahNumber":22,"VerseNumber":6,"Text":"و اينها دليل بر آن است كه خدا حق است، مردگان را زنده مى‌سازد و بر هر كارى تواناست"},{"SurahNumber":22,"VerseNumber":7,"Text":"و نيز قيامت خواهد آمد، شكى در آن نيست. و خدا همه كسانى را كه در گورها هستند زنده مى‌كند"},{"SurahNumber":22,"VerseNumber":8,"Text":"از مردم كسى است كه بى هيچ دانشى و هيچ راهنمايى و هيچ كتاب روشنى بخشى در باره خدا مجادله مى‌كند"},{"SurahNumber":22,"VerseNumber":9,"Text":"گردن را به تكبر به يكسو مى‌پيچاند تا مردم را از راه خدا گمراه سازد. نصيب او در دنيا خوارى است و در روز قيامت عذاب آتش را به او مى‌چشانيم"},{"SurahNumber":22,"VerseNumber":10,"Text":"اين كيفر كارهايى است كه پيش از اين كرده‌اى، و خدا به بندگانش ستم نمى‌كند"},{"SurahNumber":22,"VerseNumber":11,"Text":"و از ميان مردم كسى است كه خدا را با ترديد مى‌پرستد. اگر خيرى به او رسد دلش بدان آرام گيرد، و اگر آزمايشى پيش آيد رخ برتابد. در دنيا و آخرت زيان بيند و آن زيانى آشكار است"},{"SurahNumber":22,"VerseNumber":12,"Text":"سواى خدا كسى را مى‌خواند كه نه زيانى به او مى‌رساند و نه سودى، و اين گمراهيى است بى‌انتها"},{"SurahNumber":22,"VerseNumber":13,"Text":"كسى را مى‌خواند كه زيانش نزديك‌تر از سود اوست. چه بد دوستدارى است و چه بد مصاحبى است"},{"SurahNumber":22,"VerseNumber":14,"Text":"خدا كسانى را كه ايمان آورده و كارهاى شايسته كرده‌اند به بهشتهايى كه در آن نهرها جارى است داخل مى‌سازد، و خدا هر چه خواهد همان مى‌كند"},{"SurahNumber":22,"VerseNumber":15,"Text":"كسى كه مى‌پندارد كه خدا در دنيا و آخرت ياريش نخواهد كرد، خويشتن را با ريسمانى از سقف بياويزد تا خود را خفه كند و بنگرد كه آيا اين حيله خشمش را از ميان خواهد برد"},{"SurahNumber":22,"VerseNumber":16,"Text":"بدين‌سان قرآن را نازل كرديم، با آياتى روشنگر. و خدا هر كس را كه بخواهد هدايت مى‌كند"},{"SurahNumber":22,"VerseNumber":17,"Text":"خدا ميان آنان كه ايمان آورده‌اند و آنان كه كيش يهود يا صابئان يا نصارى يا مجوس برگزيده‌اند و آنان كه مشرك شده‌اند، در روز قيامت حكم مى‌كند. زيرا او بر هر كارى ناظر است"},{"SurahNumber":22,"VerseNumber":18,"Text":"آيا نديده‌اى كه هر كس در آسمانها و هر كس كه در زمين است و آفتاب و ماه و ستارگان و كوهها و درختان و جنبندگان و بسيارى از مردم خدا را سجده مى‌كنند؟ و بر بسيارى عذاب محقق شده و هر كه را خدا خوار سازد، هيچ كس گراميش نمى‌دارد. زيرا خدا هر چه بخواهد همان مى‌كند"},{"SurahNumber":22,"VerseNumber":19,"Text":"اين دو گروه در باره پروردگارشان به خصومت برخاسته‌اند. براى آنان كه كافرند جامه‌هايى از آتش بريده‌اند و از بالا بر سرشان آب جوشان مى‌ريزد"},{"SurahNumber":22,"VerseNumber":20,"Text":"بدان آب جوشان هر چه در درون شكم دارند و نيز پوستهايشان گداخته مى‌شود"},{"SurahNumber":22,"VerseNumber":21,"Text":"و نيز براى آنهاست گرزهايى آهنين"},{"SurahNumber":22,"VerseNumber":22,"Text":"هرگاه كه خواهند از آن عذاب، از آن اندوه بيرون آيند، بار ديگر آنان را بدان بازگردانند كه: بچشيد عذاب آتش سوزنده را"},{"SurahNumber":22,"VerseNumber":23,"Text":"خدا كسانى را كه ايمان آورده و كارهاى شايسته كرده‌اند به بهشتهايى كه در آن نهرها جارى است داخل مى‌سازد. در آنجا با دستبندهايى از طلا و مرواريد آراسته شوند و لباسشان از حرير است"},{"SurahNumber":22,"VerseNumber":24,"Text":"آنان به آن سخن پاك و به راه خداوند ستودنى راهنمايى شده‌اند"},{"SurahNumber":22,"VerseNumber":25,"Text":"آنهايى را كه كافر شدند و مردم را از راه خدا و مسجدالحرام -كه براى مردم چه مقيم و چه غريب يكسان است- بازمى‌دارند و نيز هر كه را در آنجا قصد كجروى يا ستمكارى داشته باشد، عذاب دردآور مى‌چشانيم"},{"SurahNumber":22,"VerseNumber":26,"Text":"و مكان خانه را براى ابراهيم آشكار كرديم و گفتيم: هيچ چيز را شريك من مساز و خانه مرا براى طواف‌كنندگان و به نمازايستادگان و راكعان و ساجدان پاكيزه بدار"},{"SurahNumber":22,"VerseNumber":27,"Text":"و مردم را به حج فرا خوان تا پياده يا سوار بر شتران تكيده از راه‌هاى دور نزد تو بيايند"},{"SurahNumber":22,"VerseNumber":28,"Text":"تا سودهايى را كه از آنِ آنهاست ببينند و نام خدا را در روزهايى معين به هنگام ذبح چارپايانى كه خدا رزق آنها ساخته، ياد كنند. پس از آنها بخوريد و بينوايان فقير را نيز اطعام كنيد"},{"SurahNumber":22,"VerseNumber":29,"Text":"سپس چرك از خود دور كنند و نذرهاى خويش را ادا كنند و بر آن خانه كهنسال طواف كنند"},{"SurahNumber":22,"VerseNumber":30,"Text":"همچنين هر كس دست از حرام بدارد، در نزد پروردگارش برايش بهتر است. و چارپايان بر شما حلالند مگر آنهايى كه برايتان خوانده شده. پس، از بتهاى پليد و سخن باطل و دروغ اجتناب ورزيد"},{"SurahNumber":22,"VerseNumber":31,"Text":"روى آوردگان به خدا باشيد و شرك نياوردگان به او؛ و هر كس كه به خدا شرك آورد، چونان كسى است كه از آسمان فروافتد و مرغ او را بربايد يا بادش به مكانى دور اندازد"},{"SurahNumber":22,"VerseNumber":32,"Text":"آرى، كسانى كه شعاير خدا را بزرگ مى‌شمارند كارشان نشان پرهيزگارى دلهايشان باشد"},{"SurahNumber":22,"VerseNumber":33,"Text":"از آن شتران قربانى تا زمانى معين برايتان سودهاست، سپس جاى قربانيشان در آن خانه كهنسال است"},{"SurahNumber":22,"VerseNumber":34,"Text":"براى هر امتى رسم قربانى كردنى نهاديم تا بدان سبب كه خدا از چارپايان روزيشان داده است، نام او را بر زبان رانند. پس خداى شما خدايى يكتاست، در برابر او تسليم شويد. و تواضع‌كنندگان را بشارت ده،"},{"SurahNumber":22,"VerseNumber":35,"Text":"آنان كه چون نام خدا برده شود در دل بترسند و بدان هنگام كه به آنها مصيبتى رسد شكيبايانند و نمازگزارانند و از آنچه روزيشان داده‌ايم انفاق مى‌كنند"},{"SurahNumber":22,"VerseNumber":36,"Text":"شتران قربانى را براى شما از شعاير خدا قرار داديم. شما را در آن خيرى است. و همچنان كه بر پاى ايستاده‌اند نام خدا را بر آنها بخوانيد و چون پهلويشان بر زمين رسيد از آنها بخوريد و فقيران قانع و گدايان را اطعام كنيد. اينها را براى شما رام كرديم. باشد كه سپاسگزارى كنيد"},{"SurahNumber":22,"VerseNumber":37,"Text":"گوشت و خون اين شتران به خدا نمى‌رسد. آنچه به او مى‌رسد پرهيزگارى شماست. همچنين آنها را رام شما ساخت تا خدا را به شكرانه آنكه هدايتتان كرده است، به بزرگى ياد كنيد. و نيكوكاران را بشارت ده"},{"SurahNumber":22,"VerseNumber":38,"Text":"خدا از كسانى كه ايمان آورده‌اند دفاع مى‌كند، و خدا خيانتكاران ناسپاس را دوست ندارد"},{"SurahNumber":22,"VerseNumber":39,"Text":"به كسانى كه به جنگ بر سرشان تاخت آورده‌اند و مورد ستم قرار گرفته‌اند، رخصت داده شد و خدا بر پيروز گردانيدنشان تواناست"},{"SurahNumber":22,"VerseNumber":40,"Text":"آنهايى كه به ناحق از ديارشان رانده شده‌اند جز آن بود كه مى‌گفتند: پروردگار ما خداى يكتاست؟ و اگر خدا بعضى را به وسيله بعضى ديگر دفع نكرده بود، ديرها و كليساها و كنشتها و مسجدهايى كه نام خدا به فراوانى در آن برده مى‌شود ويران مى‌گرديد. و خدا هر كس را كه ياريش كند، يارى مى‌كند و خدا توانا و پيروزمند است"},{"SurahNumber":22,"VerseNumber":41,"Text":"همان كسان كه اگر در زمين مكانتشان دهيم نماز مى‌گزارند و زكات مى‌دهند و امر به معروف و نهى از منكر مى‌كنند. و سرانجام همه كارها با خداست"},{"SurahNumber":22,"VerseNumber":42,"Text":"اگر اينان تو را تكذيب كرده‌اند، پيش از آنها قوم نوح و عاد و ثمود نيز تكذيب كرده‌اند،"},{"SurahNumber":22,"VerseNumber":43,"Text":"و نيز قوم ابراهيم و قوم لوط،"},{"SurahNumber":22,"VerseNumber":44,"Text":"و مردم مَديَن. و موسى نيز تكذيب گرديد. من به كافران مهلت دادم، آنگاه آنها را فروگرفتم. و عقوبت من چگونه بود؟"},{"SurahNumber":22,"VerseNumber":45,"Text":"چه بسيار قريه‌هايى ستم پيشه را هلاك كرديم و سقفهايشان فروريخت و چه بسيار چاه‌ها كه بيكاره ماند و قصرهاى رفيع گچكارى شده، بى‌صاحب"},{"SurahNumber":22,"VerseNumber":46,"Text":"آيا در زمين سير نمى‌كنند تا صاحب دلهايى گردند كه بدان تعقل كنند و گوشهايى كه بدان بشنوند؟ زيرا چشمها نيستند كه كور مى‌شوند، بلكه دلهايى كه در سينه‌ها جاى دارند كور باشند"},{"SurahNumber":22,"VerseNumber":47,"Text":"از تو به شتاب عذاب مى‌طلبند و خدا هرگز وعده خود را خلاف نمى‌كند. و يك روز از روزهاى پروردگار تو برابر با هزار سال است از آن سان كه مى‌شمريد"},{"SurahNumber":22,"VerseNumber":48,"Text":"چه بسيار قريه‌هايى را كه ستم‌پيشه بودند و من مهلتشان دادم، آنگاه آنها را فروگرفتم. و بازگشت همه نزد من است"},{"SurahNumber":22,"VerseNumber":49,"Text":"بگو: اى مردم، من براى شما بيم‌دهنده‌اى آشكارم"},{"SurahNumber":22,"VerseNumber":50,"Text":"پس آنان را كه ايمان آورده‌اند و كارهاى شايسته كرده‌اند، آمرزش و رزقى كرامند است"},{"SurahNumber":22,"VerseNumber":51,"Text":"و آنان كه در رد آيات ما مى‌كوشند و مى‌خواهند ما را به عجز آورند، اهل جهنمند"},{"SurahNumber":22,"VerseNumber":52,"Text":"ما پيش از تو هيچ رسول يا نبيى را نفرستاديم مگر آنكه چون به خواندن آيات مشغول شد شيطان در سخن او چيزى افكند. و خدا آنچه را كه شيطان افكنده بود نسخ كرد، سپس آيات خويش را استوارى بخشيد. و خدا دانا و حكيم است"},{"SurahNumber":22,"VerseNumber":53,"Text":"چنين شود، تا آنچه شيطان در سخن او افكنده براى كسانى كه در قلبهايشان بيمارى است و نيز سخت‌دلان، آزمايشى باشد، و ستمكاران در اختلافى بزرگ گرفتارند"},{"SurahNumber":22,"VerseNumber":54,"Text":"و تا دانش‌يافتگان بدانند كه قرآن به راستى از جانب پروردگار توست و بدان ايمان بياورند و دلهايشان بدان آرام گيرد. و خدا كسانى را كه ايمان آورده‌اند به راه راست هدايت مى‌كند"},{"SurahNumber":22,"VerseNumber":55,"Text":"همواره كافران در آن شك مى‌كنند تا آنگاه كه قيامت ناگهان بر سرشان فرارسد يا به عذاب روز بى‌شادمانى گرفتار آيند"},{"SurahNumber":22,"VerseNumber":56,"Text":"فرمانروايى در آن روز از آنِ خداست. ميانشان حكم مى‌كند. پس كسانى كه ايمان آورده‌اند و كارهاى شايسته كرده‌اند، در بهشتهاى پرنعمتند"},{"SurahNumber":22,"VerseNumber":57,"Text":"و كسانى كه كفر ورزيده‌اند و آيات ما را دروغ شمرده‌اند، برايشان عذابى است خواركننده"},{"SurahNumber":22,"VerseNumber":58,"Text":"و كسانى را كه در راه خدا مهاجرت كردند، سپس كشته شدند يا خود مردند، خدا به رزقى نيكو روزى مى‌دهد. زيرا خدا بهترين روزى‌دهندگان است"},{"SurahNumber":22,"VerseNumber":59,"Text":"آنان را به جايى درآورد كه از آن خشنود باشند. و هر آينه خدا دانا و شكيباست"},{"SurahNumber":22,"VerseNumber":60,"Text":"هر كس عقوبت كند همچنان كه او را عقوبت كرده‌اند، آنگاه بر او ستم كنند، خدا ياريش خواهد كرد. زيرا خدا عفوكننده و آمرزنده است"},{"SurahNumber":22,"VerseNumber":61,"Text":"اين بدان سبب است كه خدا از شب مى‌كاهد و به روز مى‌افزايد و از روز مى‌كاهد و به شب مى‌افزايد. و خدا شنوا و بيناست"},{"SurahNumber":22,"VerseNumber":62,"Text":"اين بدان سبب است كه خدا حق است و آنچه جز او به خدايى مى‌خوانند باطل است و او بلندمرتبه و بزرگ است"},{"SurahNumber":22,"VerseNumber":63,"Text":"آيا نديده‌اى كه خدا از آسمان باران فرستاد و زمين پر سبزه گرديد؟ هر آينه خدا باريك بين و آگاه است"},{"SurahNumber":22,"VerseNumber":64,"Text":"از آن اوست آنچه در آسمانها و آنچه در زمين است. اوست بى‌نياز و در خور ستايش"},{"SurahNumber":22,"VerseNumber":65,"Text":"آيا نديده‌اى كه خدا هر چه را در روى زمين است مسخّر شما كرده است و كشتيها را كه در دريا به فرمان او مى‌روند؟ و آسمان را نگه داشته كه جز به فرمان او بر زمين نيفتد. زيرا خدا را بر مردم رأفت و مهربانى است"},{"SurahNumber":22,"VerseNumber":66,"Text":"اوست آن كه شما را زندگى بخشيد و سپس بميراند و باز زنده مى‌سازد. و آدمى ناسپاس است"},{"SurahNumber":22,"VerseNumber":67,"Text":"براى هر امتى آيينى نهاديم تا بر آن آيين باشد. پس در اين كار با تو مجادله نكنند و مردم را به پروردگار خود دعوت كن، زيرا تو به راستى بر راه راست گام مى‌نهى"},{"SurahNumber":22,"VerseNumber":68,"Text":"اگر با تو مجادله كردند، بگو: خدا به هر كارى كه مى‌كنيد آگاهتر است"},{"SurahNumber":22,"VerseNumber":69,"Text":"در آنچه مورد اختلاف شماست، خدا در روز قيامت حكم خواهد كرد"},{"SurahNumber":22,"VerseNumber":70,"Text":"آيا ندانسته‌اى كه خدا هر چه را كه در آسمانها و زمين است مى‌داند؟ و اين در كتابى نوشته است، و كارى است بر خدا آسان"},{"SurahNumber":22,"VerseNumber":71,"Text":"و سواى اللّه چيزى را مى‌پرستند كه هيچ دليلى بر وجودش نازل نشده است و هيچ دانشى بدان ندارند. و ستمكاران ياورى ندارند"},{"SurahNumber":22,"VerseNumber":72,"Text":"چون آيات روشنگر ما بر آنان خوانده شود، نشان انكار را بر چهره كافران مى‌شناسى؛ چنان كه نزديك باشد بر آنان كه آيات را مى‌خوانند، حمله‌ور شوند. بگو: آيا شما را به چيزى بدتر از اين آگاه كنم؟ آتش. خدا آن را به كسانى كه ايمان نياورده‌اند وعده داده است و آتش بد سرانجامى است"},{"SurahNumber":22,"VerseNumber":73,"Text":"اى مردم، مثَلى زده شد. بدان گوش دهيد. كسانى كه آنها را به جاى اللّه به خدايى مى‌خوانيد، اگر همه گرد آيند مگسى را نخواهند آفريد؛ و اگر مگسى چيزى از آنها بربايد بازستاندنش را نتوانند. طالب و مطلوب هر دو ناتوانند"},{"SurahNumber":22,"VerseNumber":74,"Text":"خدا را چنان كه سزاى اوست نشناختند. هر آينه خدا نيرومند و پيروز است"},{"SurahNumber":22,"VerseNumber":75,"Text":"خدا از ميان فرشتگان و مردمان رسولانى برمى‌گزيند. هر آينه خدا شنوا و بيناست"},{"SurahNumber":22,"VerseNumber":76,"Text":"آنچه را كه در پيش رويشان است و آنچه را كه پشت سرشان است مى‌داند. و همه كارها بدو بازمى‌گردد"},{"SurahNumber":22,"VerseNumber":77,"Text":"اى كسانى كه ايمان آورده‌ايد، ركوع كنيد و سجده كنيد و پروردگارتان را بپرستيد و كارهاى نيك به جاى آوريد، باشد كه رستگار گرديد"},{"SurahNumber":22,"VerseNumber":78,"Text":"در راه خداوند چنان كه بايد جهاد كنيد. او شما را برگزيد. و برايتان در دين هيچ تنگنايى پديد نياورد. كيش پدرتان ابراهيم است. او پيش از اين و در اين شما را مسلمان ناميد. تا پيامبر بر شما گواه باشد و شما بر ديگر مردم گواه باشيد. پس نماز بگزاريد و زكات بدهيد و به خدا توسل جوييد. اوست مولاى شما. چه مولايى نيكو و چه ياورى نيكو"}]}