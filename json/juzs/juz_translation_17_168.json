{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":21,"VerseNumber":1,"Text":"Tilinteko lähestyy ihmisiä, mutta suruttomina he kääntyvät pois"},{"SurahNumber":21,"VerseNumber":2,"Text":"Heidän Herraltaan ei tule yhtäkään uutta varoitusta, jota he kuuntelisivat pilkkaa tekemättä"},{"SurahNumber":21,"VerseNumber":3,"Text":"Heidän sydämensä ovat huolettomat, ja väärämieliset juttelevat salaa ja sanovat: »Tämä mies on vain ihmisolento kuten tekin. Sallitteko siis hänen lumouksensa vaikuttaa itseenne vaikka havaitsette sen?»"},{"SurahNumber":21,"VerseNumber":4,"Text":"Hän vastasi: »Herrani tietää, mitä puhutaan taivaassa tai maan päällä, koska Hän on kaikkivaltias, kaikkitietävä.»"},{"SurahNumber":21,"VerseNumber":5,"Text":"Mutta he sanovat: »Tämä on vain unennäköjen sekasotkua. Hän on tämän keksinyt. Hän on runoilija. Esittäköön sen vuoksi meille tunnusmerkin, kuten entisetkin lähettiläät tekivät.»"},{"SurahNumber":21,"VerseNumber":6,"Text":"Eiväthän ennen heitä nekään kaupungit uskoneet, jotka me tuhosimme. Ottaisivatko siis nämä uskoakseen"},{"SurahNumber":21,"VerseNumber":7,"Text":"Ennen sinuakin lähetimme vain ihmisiä, joille annoimme ilmestyksemme. Kysykää siis niiltä, jotka ovat ottaneet varoitusta noudattaakseen, ellette itse tiedä"},{"SurahNumber":21,"VerseNumber":8,"Text":"Emme tehnyt heistä olentoja, jotka eivät kaivanneet ruokaa, eivätkä he olleet kuolemattomia"},{"SurahNumber":21,"VerseNumber":9,"Text":"Sen jälkeen täytimme heille antamamme lupauksen ja pelastimme heidät ja kenet tahdoimme, mutta hillittömät Me tuhosimme"},{"SurahNumber":21,"VerseNumber":10,"Text":"Totisesti, olemme ylhäältä ilmaissut teille kirjan, jossa teitä varoitetaan. Ettekö jo ymmärrä"},{"SurahNumber":21,"VerseNumber":11,"Text":"Kuinka monta väärämielistä kaupunkia Me hävitimmekään! Ja kutsuimme sitten esiin toisen kansan"},{"SurahNumber":21,"VerseNumber":12,"Text":"Kun he tunsivat voimamme, niin katso, he alkoivat paeta"},{"SurahNumber":21,"VerseNumber":13,"Text":"»Älkää paetko, vaan palatkaa sen rikkauden ääreen, joka teille on suotu, ja asuntoihinne, kun teiltä kysytään tekojanne.»"},{"SurahNumber":21,"VerseNumber":14,"Text":"He sanoivat: »Voi meitä, me olimme todella väärämielisiä!»"},{"SurahNumber":21,"VerseNumber":15,"Text":"Ja näin he jatkoivat huutoaan, kunnes Me heidät leikkasimme kuin viljan ja sammutimme kuin tulen"},{"SurahNumber":21,"VerseNumber":16,"Text":"Emme ole pilan vuoksi luonut taivasta ja maata ja kaikkea niiden välillä olevaa"},{"SurahNumber":21,"VerseNumber":17,"Text":"Jos olisimme halunnut itsellemme leikkikalun, olisimme voinut sen itsekin tehdä. Mutta emme aio sellaista"},{"SurahNumber":21,"VerseNumber":18,"Text":"Ei, Me heitämme totuuden valhetta vastaan, niin että se musertaa sen pään, ja katso, se häviää! Mutta voi teitä valheittenne tähden"},{"SurahNumber":21,"VerseNumber":19,"Text":"Hänelle kuuluu jokainen, joka on taivaassa ja maan päällä. Ja ne, jotka ovat Hänen puolellaan, eivät ole liian ylpeitä Häntä palvelemaan, eivätkä he siihen väsy"},{"SurahNumber":21,"VerseNumber":20,"Text":"Öin ja päivin he Häntä lakkaamatta ylistävät"},{"SurahNumber":21,"VerseNumber":21,"Text":"Tai olisivatko he hankkineet maan päältä jumalia, jotka voivat herättää kuolleita"},{"SurahNumber":21,"VerseNumber":22,"Text":"Jos taivaassa ja maan päällä olisi muita jumalia kuin Herra, niin taivas ja maa olisivat joutuneet sekasortoon. Siksi kunnia olkoon Jumalalle, voiman Herralle, Hän on niiden yläpuolella, joita he Hänen rinnalleen asettavat"},{"SurahNumber":21,"VerseNumber":23,"Text":"Hänen ei tarvitse vastata siitä, mitä on tehnyt, mutta heidän on kaikesta vastattava"},{"SurahNumber":21,"VerseNumber":24,"Text":"Ovatko he omaksuneet muita jumalia Hänen rinnalleen? Sano: »Esittäkää todisteenne. Tämä (Koraani) on varoituksena niille, jotka nyt ovat kanssani, sekä niille, jotka olivat ennen minua.» Mutta useimmat heistä eivät tunne totuutta, vaan kääntyvät pois"},{"SurahNumber":21,"VerseNumber":25,"Text":"Emme lähettänyt ennen sinua ainoatakaan lähettilästä, jolle emme olisi ilmaissut: »Totisesti, ei ole muuta jumalaa kuin Minä, siksi palvelkaa Minua.»"},{"SurahNumber":21,"VerseNumber":26,"Text":"He väittävät Laupeimman hankkineen itselleen pojan. Kunnia yksin Hänelle! He (enkelit) ovat vain kunnioitettavia palvelijoita"},{"SurahNumber":21,"VerseNumber":27,"Text":"He eivät aloita puhetta ennen Häntä, vaan toimivat Hänen käskyään täyttäen"},{"SurahNumber":21,"VerseNumber":28,"Text":"Hän tietää, mitä heillä on edessään ja mitä on heidän jäljessään, eivätkä he voi puoltaa ketään muuta kuin sellaista, jonka Hän hyväksyy; ja he pelkäävät Hänen epäsuosiotaan"},{"SurahNumber":21,"VerseNumber":29,"Text":"Ja jos joku heistä sanoisi: »Totisesti, minä olen jumala kuten Hänkin», niin sellaiselle Me annamme palkaksi helvetin. Tällä tavoin Me palkitsemme vääryyden harjoittajat"},{"SurahNumber":21,"VerseNumber":30,"Text":"Eivätkö uskottomat huomaa, että taivaat ja maa olivat sulkeutuneet, kunnes Me erotimme ne toisistansa? Vedestä Me olemme luonut kaikki elolliset olennot. Eivätkö he sittenkään usko"},{"SurahNumber":21,"VerseNumber":31,"Text":"Me asetimme myös vahvoja vuoria maahan, ettei se liikkuisi heidän allansa. Ja Me aukaisimme sen kamaraan leveitä kulkuväyliä, jotta he vaeltaisivat"},{"SurahNumber":21,"VerseNumber":32,"Text":"Ja Me rakensimme vankan taivaanlaen; kuitenkin he kääntyvät pois sen merkeistä"},{"SurahNumber":21,"VerseNumber":33,"Text":"Ja juuri Hän on luonut yön ja päivän sekä auringon ja kuun; kaikki kulkevat määrättyä rataansa"},{"SurahNumber":21,"VerseNumber":34,"Text":"Ainoallekaan ihmiselle ennen sinua emme ole antanut kuolemattomuutta. Jos sinun on kuoltava, pystyisivätkö he siis alati elämään"},{"SurahNumber":21,"VerseNumber":35,"Text":"Jokaisen sielun on maistettava kuolema. Me koettelemme teitä sekä pahalla että hyvällä saattamalla teidät kiusauksiin. Ja Meidän luoksemme teidän on palattava"},{"SurahNumber":21,"VerseNumber":36,"Text":"Kun uskottomat sinut näkevät, he pitävät sinua pilkkanaan: »Onko tämä se, joka puhuu teidän jumalistanne?» He ovat niitä, jotka kieltävät Armahtajan varoituksen"},{"SurahNumber":21,"VerseNumber":37,"Text":"Ihminen on kiireessä luotu. Näytän teille pian merkkini, mutta älkää pyytäkö Minua kiirehtimään"},{"SurahNumber":21,"VerseNumber":38,"Text":"Ja he sanovat: »Milloin tämä uhkaus sitten täyttyy, jos olet totuudellinen?»"},{"SurahNumber":21,"VerseNumber":39,"Text":"Jospa uskottomat tietäisivät sen hetken tulon, jolloin he eivät kykene torjumaan tulen liekkejä kasvoiltaan eivätkä selästään eivätkä saa mitään apua"},{"SurahNumber":21,"VerseNumber":40,"Text":"Se on saapuva yht'äkkiä yllättäen heidät. He eivät voi torjua sen tuloa eikä heille suoda vähääkään armonaikaa"},{"SurahNumber":21,"VerseNumber":41,"Text":"Pilkattiinhan totisesti lähettiläitä ennen sinuakin, mutta pilkkaajat joutuivat sen uhreiksi, mille olivat nauraneet"},{"SurahNumber":21,"VerseNumber":42,"Text":"Sano: »Kuka voi teitä öin ja päivin suojella Armahtajaa vastaan?» Mutta he kääntävät selkänsä Herraa mainittaessa"},{"SurahNumber":21,"VerseNumber":43,"Text":"Onko heillä omia jumalia, jotka pystyvät heitä puolustamaan meitä vastaan? He eivät voi auttaa edes itseään eivätkä pysty varjelemaan itseänsä Meiltä"},{"SurahNumber":21,"VerseNumber":44,"Text":"Me olemme ylläpitänyt nämä ihmiset ja heidän esi~isänsä elämänsä loppuun saakka. Mutta eivätkö he havaitse, että Me piiritämme heidän maatansa supistaen sen rajoja? Toivovatko he pääsevänsä voitolle"},{"SurahNumber":21,"VerseNumber":45,"Text":"Sano: »Minä varoitan teitä ilmestyksen mukaisesti, mutta kuurot eivät kuule kutsua, kun heitä varoitetaan.»"},{"SurahNumber":21,"VerseNumber":46,"Text":"Totisesti, jos henkäyskin heidän Herransa tuomiosta heitä kohtaisi, he varmasti sanoisivat: »Voi meitä, me olimme totisesti väärämielisiä!»"},{"SurahNumber":21,"VerseNumber":47,"Text":"Ylösnousemuksen päivänä Me käytämme oikeudenmukaista vaakaa, niin että kenellekään ei tehdä pienintäkään vääryyttä. Vaikka jokin teko painaisi sinapinsiemenen verran, niin Me otamme sen huomioon, Me olemme kyllin pätevä tilintekijä"},{"SurahNumber":21,"VerseNumber":48,"Text":"Totisesti, Me annoimme Moosekselle ja Aaronille arvostelukyvyn valistukseksi sekä varoitukseksi niille, jotka pahaa karttoivat"},{"SurahNumber":21,"VerseNumber":49,"Text":"Niille, jotka pelkäävät sydämissään Herraansa ja vavisten valmistuvat suureen hetkeen"},{"SurahNumber":21,"VerseNumber":50,"Text":"Tämä on siunattu kehoitus, jonka olemme lähettänyt ylhäältä. Aiotteko sen siis hylätä"},{"SurahNumber":21,"VerseNumber":51,"Text":"Totisesti, Me jo ennakolta ohjasimme Aabrahamin oikealle tielle, ja Me tunsimme hänet hyvin"},{"SurahNumber":21,"VerseNumber":52,"Text":"Jo silloin, kun hän lausui isälleen ja kansalleen: »Mitä ovat nämä epäjumalat, joita te yhä palvelette?»"},{"SurahNumber":21,"VerseNumber":53,"Text":"He vastasivat: »Olemme nähneet jo esi-isiemme niitä palvelleen.»"},{"SurahNumber":21,"VerseNumber":54,"Text":"Hän sanoi: »Totisesti, te ja teidän esi-isänne olette olleet ilmeisessä harhassa.»"},{"SurahNumber":21,"VerseNumber":55,"Text":"He sanoivat: »Puhutko meille totuutta, vai oletko niitä, jotka vain laskevat leikkiä?»"},{"SurahNumber":21,"VerseNumber":56,"Text":"Hän vastasi: »Ei, teidän Herranne on taivaitten ja maan Herra, joka ne on luonut. Minä olen tämän todistaja"},{"SurahNumber":21,"VerseNumber":57,"Text":"Ja Jumalan nimessä olen totisesti tekevä selvää teidän epäjumalistanne, kun käännytte pois.»"},{"SurahNumber":21,"VerseNumber":58,"Text":"Niin hän mursi ne palasiksi paitsi suurinta niistä, jotta he kenties saattaisivat palata sen eteen"},{"SurahNumber":21,"VerseNumber":59,"Text":"He sanoivat: »Kuka on tehnyt näin meidän jumalillemme? Hän on totisesti pahantekijä.»"},{"SurahNumber":21,"VerseNumber":60,"Text":"Muutamat sanoivat: »Olemme kuulleet erään Aabrahamnimisen nuorukaisen puhuvan niistä.»"},{"SurahNumber":21,"VerseNumber":61,"Text":"He sanoivat: »Tuokaa hänet sitten kansan silmien eteen ehkä he voivat todistaa.»"},{"SurahNumber":21,"VerseNumber":62,"Text":"He sanoivat: »Oi Aabraham. Sinäkö olet tämän tehnyt jumalillemme?»"},{"SurahNumber":21,"VerseNumber":63,"Text":"Hän vastasi: »Varmaan sen joku teki; mutta onhan tässä heidän päämiehensä jäljellä, kysykää siltä, jos se voi puhua.»"},{"SurahNumber":21,"VerseNumber":64,"Text":"Silloin he miettivät mielessään ja syyttelivät toisiansa: »Totisesti, te olette väärällä tiellä.»"},{"SurahNumber":21,"VerseNumber":65,"Text":"Mutta sitten he joutuivat päästään pyörälle ja sanoivat: »Totisesti, sinähän tiedät, että nämä eivät puhu.»"},{"SurahNumber":21,"VerseNumber":66,"Text":"Hän lausui: »Palvelisitteko siis Jumalan sijasta sellaista, joka ei voi teitä vähääkään auttaa eikä myöskään vahingoittaa"},{"SurahNumber":21,"VerseNumber":67,"Text":"Häpeä teille ja niille, joita palvelette Jumalan ohella. Ettekö jo ymmärrä?»"},{"SurahNumber":21,"VerseNumber":68,"Text":"He sanoivat: »Polttakaa hänet ja auttakaa jumalianne, jos jotakin aiotte tehdä!»"},{"SurahNumber":21,"VerseNumber":69,"Text":"Me sanoimme: »Oi tuli, pysy kylmänä ja suojele Aabrahamia.»"},{"SurahNumber":21,"VerseNumber":70,"Text":"He vainosivat häntä, mutta Me jätimme heidät häviölle"},{"SurahNumber":21,"VerseNumber":71,"Text":"Ja Me pelastimme Hänet sekä Lootin maahan, jonka olimme siunannut maan kansoja varten"},{"SurahNumber":21,"VerseNumber":72,"Text":"Me annoimme hänelle pojan, Iisakin, sekä pojanpojan, Jaakobin, ja teimme heistä kaikista hurskaita"},{"SurahNumber":21,"VerseNumber":73,"Text":"Ja Me teimme heistä johtajia, jotka ohjasivat kansaa Meidän käskyjemme mukaan. Me määräsimme heidät suorittamaan hyviä tekoja ja uutterasti rukoilemaan sekä antamaan almuja. Ja he palvelivat ainoastaan Meitä"},{"SurahNumber":21,"VerseNumber":74,"Text":"Ja Lootille Me annoimme viisautta ja tietoa ja pelastimme hänet kaupungista, jonka asukkaat harjoittivat iljettäviä tekoja. Totisesti, he olivat paha ja hillitön kansa"},{"SurahNumber":21,"VerseNumber":75,"Text":"Me suljimme hänet armoomme; totisesti, hän kuului hyvien pariin"},{"SurahNumber":21,"VerseNumber":76,"Text":"Entä Nooa. Kun hän huusi meitä muinoin, Me kuulimme häntä ja pelastimme hänet ja hänen perheensä suuresta onnettomuudesta"},{"SurahNumber":21,"VerseNumber":77,"Text":"Me autoimme häntä kansaa vastaan, joka kielsi Meidän ilmoituksemme; totisesti, he olivat paha kansa, ja Me hukutimme heidät kaikki"},{"SurahNumber":21,"VerseNumber":78,"Text":"Entä Daavid ja Salomo. Kun he antoivat tuomionsa eräästä pellosta, jonka ihmisten vuohet olivat yön aikana tallanneet, Me olimme heidän tuomionsa todistajana"},{"SurahNumber":21,"VerseNumber":79,"Text":"Niin saatoimme Salomon ymmärtämään tapauksen ja kummallekin annoimme viisautta ja tietoa. Me alistimme lakeihimme vuoret ja linnut, jotka yhdessä Daavidin kanssa julistivat kunniaamme. Juuri Me saimme tämän aikaan"},{"SurahNumber":21,"VerseNumber":80,"Text":"Me opetimme häntä myös valmistamaan teille haarniskoja suojaksi taisteluissanne. Mutta oletteko siitä kiitollisia"},{"SurahNumber":21,"VerseNumber":81,"Text":"Ja Salomon Me opetimme käyttämään myrskytuulia, jotka Hänen käskystänsä puhalsivat sen maan ylitse, jonka olimme siunannut. Me tiedämme täydellisesti kaiken"},{"SurahNumber":21,"VerseNumber":82,"Text":"Me annoimme myös hänen valtaansa muutamia villikansoja, jotka sukelsivat hänelle helmiä ja tekivät muutakin. Ja Me olimme heidän vartijanaan"},{"SurahNumber":21,"VerseNumber":83,"Text":"Muistettakoon myös Jobia, joka rukoili Herraansa: »Totisesti, onnettomuus on minua kohdannut, mutta Sinä olet kaikkein armollisin armonosoittajista.»"},{"SurahNumber":21,"VerseNumber":84,"Text":"Sentähden Me kuulimme häntä ja poistimme hänen vaivansa ja annoimme takaisin hänen perheensä sekä lisäksi paljon muuta; kaiken armonamme ja kehoituksena palvelijoillemme"},{"SurahNumber":21,"VerseNumber":85,"Text":"Entä Ismael ja Idris ja Dzulkifl, jotka kaikki olivat lujia"},{"SurahNumber":21,"VerseNumber":86,"Text":"Me suljimme heidät armoomme. Totisesti, kaikki he kuuluivat hyvien joukkoon"},{"SurahNumber":21,"VerseNumber":87,"Text":"Entä sitten Joona, kun hän pyrki pois, täynnä vihaa, luullen, että emme voisi häntä saavuttaa; sitten huusikin hän ahdingostaan: »Ei ole muuta jumalaa kuin Sinä, kunnia olkoon Sinulle. Totisesti, minä olen vääryyttä tehnyt.»"},{"SurahNumber":21,"VerseNumber":88,"Text":"Silloin Me vastasimme hänelle ja vapautimme hänet murheestaan. Tällä tavoin Me pelastamme uskovaiset"},{"SurahNumber":21,"VerseNumber":89,"Text":"Entä Sakarias. Hän huusi Herraansa: »Älä jätä minua yksin. Sinä olet paras perillinen.»"},{"SurahNumber":21,"VerseNumber":90,"Text":"Silloin Me vastasimme hänelle ja annoimme hänelle Johanneksen sekä teimme hänen vaimonsa hedelmälliseksi. Totisesti, he (entiset profeetat) kilpailivat keskenänsä hyvän tekemisessä ja rukoilivat Meitä toivoen ja peläten. He olivat nöyriä edessämme"},{"SurahNumber":21,"VerseNumber":91,"Text":"Muistettakoon sitä naista (Mariaa), joka suojeli viattomuuttaan, ja Me puhalsimme häneen henkeämme ja teimme hänet ja hänen poikansa ihmemerkiksi kansoille"},{"SurahNumber":21,"VerseNumber":92,"Text":"Totisesti, nämä ihmiset kuuluvat teidän uskonyhteyteenne. Ja Minä olen teidän Herranne. Palvelkaa siis Minua!»"},{"SurahNumber":21,"VerseNumber":93,"Text":"Mutta he (toiset) ovat hajaantuneet uskonyhteydestään. Kuitenkin heidän kaikkien on palattava Meidän luoksemme"},{"SurahNumber":21,"VerseNumber":94,"Text":"Joka suorittaa hyviä tekoja ja on uskovainen, hänen ponnistelunsa eivät jää tunnustusta vaille, vaan Me kirjoitamme ne muistiin"},{"SurahNumber":21,"VerseNumber":95,"Text":"Ja sellaisen kaupungin asujaimia, jonka olemme tuhonnut, on kielletty palaamasta takaisin"},{"SurahNumber":21,"VerseNumber":96,"Text":"Kunnes Goog ja Maagog päästetään irti ja ryntäävät alas kaikilta kukkuloilta"},{"SurahNumber":21,"VerseNumber":97,"Text":"Ja kun totinen lupaus lähenee täyttymystään, silloin uskottomain silmät pysähtyvät tuijottamaan kauhistuneina, ja he sanovat: »Voi meitä, me olimme totisesti välinpitämättömiä tästä; niin, me olimme jumalattomia.»"},{"SurahNumber":21,"VerseNumber":98,"Text":"Totisesti, te ja ne epäjumalat, joita te Jumalan sijasta palvelitte, olette helvetin polttoainetta. Sinne te olette menossa"},{"SurahNumber":21,"VerseNumber":99,"Text":"Jos ne olisivat olleet jumalia, eivät ne olisi sinne joutuneet, mutta kaikki ne saavat siellä iäti pysyä"},{"SurahNumber":21,"VerseNumber":100,"Text":"Siellä ne saavat parkua eivätkä ne siellä lohdutusta kuule"},{"SurahNumber":21,"VerseNumber":101,"Text":"Totisesti, ne, joille olemme jo määrännyt hyvän osan, pysyvät sieltä kaukana"},{"SurahNumber":21,"VerseNumber":102,"Text":"He eivät kuule sieltä hiiskahdustakaan, vaan saavat syventyä siihen, mihin sydämissään haluavat"},{"SurahNumber":21,"VerseNumber":103,"Text":"Suuri kauhistus ei heitä hämmennä, vaan enkelit tulevat heitä vastaan ja lausuvat: »Tämä on teidän päivänne, joka teille oli luvattu.»"},{"SurahNumber":21,"VerseNumber":104,"Text":"Sinä päivänä Me käärimme taivaan kokoon, kuten kirjoitukset kääröksi kootaan. Samoin kuin Me alussa loimme oliot, niin saatamme ne takaisin sinne, mistä ovat tulleet. Tämä on Meitä velvoittava lupaus. Totisesti, näin tulemme tekemään"},{"SurahNumber":21,"VerseNumber":105,"Text":"Olemmehan kirjoittanut Kirjaan varoituksen jälkeen: »Totisesti, hurskaat palvelijani saavat periä maan.»"},{"SurahNumber":21,"VerseNumber":106,"Text":"Tämä on totinen sanoma niille, jotka Minua palvelevat"},{"SurahNumber":21,"VerseNumber":107,"Text":"Olemme lähettänyt sinut, oi Muhammed, vain armona maailman kansoille"},{"SurahNumber":21,"VerseNumber":108,"Text":"Sano: »Minut on määrätty julistamaan, että teidän Jumalanne on armon Jumala. Ettekö siis olisi tottelevaisia?»"},{"SurahNumber":21,"VerseNumber":109,"Text":"Mutta jos he kääntyvät pois, sano silloin: »Olen varoittanut teitä kaikkia ilman erotusta enkä tiedä, onko se, mitä teille on määrätty, lähellä vai kaukana"},{"SurahNumber":21,"VerseNumber":110,"Text":"Totisesti, Hän tietää mitä äänekkäästi puhutaan, ja Hän tietää myös, mitä te salaatte"},{"SurahNumber":21,"VerseNumber":111,"Text":"En tiedä, tuleeko siitä teille koettelemus vaiko ajallinen nautinto.»"},{"SurahNumber":21,"VerseNumber":112,"Text":"Hän lausui: »Herra, tuomitse oikeudenmukaisesti. Herramme on Armahtaja, jota kutsutaan avuksi niitä vastaan, joita he Hänen vertaisikseen asettavat.»"},{"SurahNumber":22,"VerseNumber":1,"Text":"Oi ihmiset! Kunnioittakaa peläten Herraanne. Totisesti, (tuomion) hetken järkytys on hirmuinen tapahtuma"},{"SurahNumber":22,"VerseNumber":2,"Text":"Sinä päivänä, jolloin sen tulette näkemään, jokainen imettävä vaimo hämääntyy unohtaen imettämänsä lapsen ja jokainen raskaana oleva nainen synnyttää sikiönsä kesken. Olet näkevä ihmiset ikäänkuin päihtyneinä, mutta he eivät ole humalassa, vaan Jumalan rangaistus tulee ankarana"},{"SurahNumber":22,"VerseNumber":3,"Text":"Ihmisten joukossa on sellaisia, jotka kiistelevät Jumalasta, vaikka ovat tietoa vailla ja seuraavat jokaista karkoitettua pahaahenkeä"},{"SurahNumber":22,"VerseNumber":4,"Text":"jollaisesta on kirjoitettu, että ken liittyy häneen, sen hän vie harhaan ja johtaa kohti palavan tulen tuskaa"},{"SurahNumber":22,"VerseNumber":5,"Text":"Oi ihmiset, jos epäilette kuolleistaheräämistä, niin olemmehan totisesti luonut teidät tomusta, sitten elon siemenestä, sitten hyytyneestä verestä, sitten lihamöhkäleestä, sopusuhtaisesta muodoltaan sekä myös epäsuhtaisesta, jotta kaikkivaltamme teille selviäisi. Minkä haluamme, sen kehitämme kohtuihin määräajaksi. Sitten saatamme teidät lapsina esille ja kasvatamme teitä, jotta saavuttaisitte kypsyysiän. Teidän joukossanne on joku, joka kuolee aikanaan, mutta joku myöskin, joka saavuttaa elämän raihnaisen kauden, jolloin hän ei enää tiedä mitään, vaikka aikaisemmin on tiennyt. Ja katso, maa saattaa olla paahtunut hedelmättömäksi, mutta kun lähetämme sille sateen ylhäältä, se herää ja paisuu ja kasvaa kaikenlaisia ihania yrttejä"},{"SurahNumber":22,"VerseNumber":6,"Text":"Näin tapahtuu, koska Jumala on Totuus ja koska Hän saa kaiken kuolleen eloon ja koska Hänellä on mahti kaiken yli"},{"SurahNumber":22,"VerseNumber":7,"Text":"ja koska tuomion hetki on epäilemättä tuleva, sillä Jumala on herättävä ne, jotka on kätketty hautoihin"},{"SurahNumber":22,"VerseNumber":8,"Text":"Ihmisten keskuudessa on joku, joka kiistelee Jumalasta, vaikka on vailla tietoa ja johdatusta ja valaisevaa kirjaa"},{"SurahNumber":22,"VerseNumber":9,"Text":"Hän kääntää halveksien selkänsä johtaakseen toisia harhaan Jumalan tieltä. Häntä kohtaa häpeä tässä maailmassa, ja ylösnousemuksen päivänä annamme hänen maistaa palamisen tuskaa"},{"SurahNumber":22,"VerseNumber":10,"Text":"»Tämä on sinun saatava siitä, mitä omat kätesi ovat edelläkäypinä tekoinasi lähettäneet ja koska Jumala ei tee palvelijoineen vähintäkään vääryyttä.»"},{"SurahNumber":22,"VerseNumber":11,"Text":"Ihmisten joukossa on myös joku, joka palvelee Jumalaa kuin kahden vaiheilla. Jos hänen käy hyvin, hän on tyytyväinen, mutta jos häntä kohtaa koettelemus, hän kääntyy pois ja menettää sekä tämän maailman että tulevan elämän. Näin joudutaan selvästi turmioon"},{"SurahNumber":22,"VerseNumber":12,"Text":"Jumalan ohella hän rukoilee sellaista, mikä ei tuota hänelle vahinkoa enempää kuin hyötyäkään. Näin joudutaan suureen harhaan"},{"SurahNumber":22,"VerseNumber":13,"Text":"Hän rukoilee sellaista, joka häntä pikemmin vahingoittaa kuin auttaa. Todellakin, kehno on suojelija ja kehno on myös hänen seuraajansa"},{"SurahNumber":22,"VerseNumber":14,"Text":"Totisesti, jotka uskovat ja tekevät hyvää, heidät Jumala päästää puutarhoihin, joiden kautta purot virtaavat. Jumala tekee todella mitä haluaa"},{"SurahNumber":22,"VerseNumber":15,"Text":"Ken ikinä luulee, ettei Jumala auta häntä tässä maailmassa eikä tulevassa, hän kiinnittäköön köyden riippumaan ylhäältä ripustaakseen siihen itsensä. Leikatkoon sitten köyden poikki ja todetkoon, poistiko hänen temppunsa sen, mikä häntä vihastutti"},{"SurahNumber":22,"VerseNumber":16,"Text":"Näin Me olemme lähettänyt ilmoituksemme selvin vertauskuvin; kyllä Jumala ohjaa sitä, ketä haluaa"},{"SurahNumber":22,"VerseNumber":17,"Text":"Totisesti, on olemassa sellaisia, jotka uskovat, ja on juutalaisia ja saabalaisia, kristittyjä ja magian harjoittajia sekä myös monijumalaisia. Ylösnousemuksen päivänä Jumala tekee erotuksen heidän kaikkien välillään. Totisesti, Jumala on kaiken todistaja"},{"SurahNumber":22,"VerseNumber":18,"Text":"Etkö ole havainnut. että Jumalan edessä alistuu kaikki, mikä on taivaassa ja mikä on maan päällä, samaten aurinko ja kuu ja tähdet, samoin vuoret ja puut ja eläimet ja suuri joukko ihmisiä. Mutta monia kohtaan on paikallaan rangaistus. Ja kenet Jumala alentaa, sitä ei kukaan enää saata kunniaan. Totisesti, Jumala tekee mitä hyväksi näkee"},{"SurahNumber":22,"VerseNumber":19,"Text":"On kaksi ryhmää, jotka kiistelevät Herrastaan. Siksi onkin uskottomille leikattu tuliset vaatteet, ja heidän päänsä ylitse vuodatetaan kiehuvaa vettä"},{"SurahNumber":22,"VerseNumber":20,"Text":"Se liuottaa heidän sisuksensa sekä myös heidän ihonsa"},{"SurahNumber":22,"VerseNumber":21,"Text":"Ja heitä piestään rautasauvoin"},{"SurahNumber":22,"VerseNumber":22,"Text":"Joka kerran, kun he tuskissaan haluavat päästä sieltä pois, heidät työnnetään sinne takaisin, ja heille sanotaan: »Maistakaa palamisen tuskaa.»"},{"SurahNumber":22,"VerseNumber":23,"Text":"Totisesti, jotka uskovat ja harjoittavat hyviä tekoja, heidän Jumala antaa astua puutarhoihin, joiden kautta virrat juoksevat. He saavat kantaa kultaisia rannerenkaita ja helmiä, ja heidän vaatteensa ovat silkkiä"},{"SurahNumber":22,"VerseNumber":24,"Text":"Heitä opastetaan jalosti puhumaan ja heidät johdatetaan ainoan ylistetyn tielle"},{"SurahNumber":22,"VerseNumber":25,"Text":"On tosin sellaisiakin, jotka ovat uskottomia ja eksyttävät toisia Jumalan tieltä ja pyhitetystä moskeijasta, johon pääsyn olemme tehnyt yhtä helpoksi paikkakunnan asukkaille kuin erämaista tuleville. Mutta kuka ikinä ryhtyy harjoittamaan petosta ja vääryyttä, hänen Me annamme maistaa tuskallista rangaistusta"},{"SurahNumber":22,"VerseNumber":26,"Text":"Palauta mieleesi, miten Me osoitimme Aabrahamille temppelin seudun asuinpaikaksi ja lausuimme: »Älä aseta ketään muuta Minun vertaisekseni ja pidä Huoneeni puhtaana niitä varten, jotka kiertävät sen ympäri, jotka seisoen rukoilevat, jotka kumartuvat ja jotka maahan vaipuvat.»"},{"SurahNumber":22,"VerseNumber":27,"Text":"Julista myöskin ihmisille pyhiinvaellusta, että he tulevat luoksesi jalkaisin ja jäntevien kameelien selässä, jotka kestävät vaikeimpiakin taipaleita"},{"SurahNumber":22,"VerseNumber":28,"Text":"jotta he voisivat itse nähdä nämä paikat ja niiden hyödyn heille itselleen, ja jotta he voisivat kiittää Jumalaa säädettyinä päivinä kaikesta siitä nelijalkaisesta karjasta, jonka Hän on heille suonut, ja sitten syödä itse ja ravita puutteenalaisia ja tarvitsevia.»"},{"SurahNumber":22,"VerseNumber":29,"Text":"Sitten he puhdistautukoot kaikesta epäsiisteydestä ja täyttäkööt lupauksensa sekä kulkekoot vanhan temppelin ympäri"},{"SurahNumber":22,"VerseNumber":30,"Text":"Näin olkoon. Ja ken pitää kunniassa Jumalan pyhät määräykset, hänelle se on parhaaksi Herransa edessä. Ravinnoksenne saatte käyttää kaikkia nelijalkaisia eläimiä, paitsi niitä, jotka teille erikseen on mainittu. Välttäkää siksi epäjumalien saastaisuutta ja valheellisia puheita"},{"SurahNumber":22,"VerseNumber":31,"Text":"Olkaa vilpittömiä Jumalan edessä asettamatta mitään Hänen vertaisekseen. Ken muitakin jumaloi, hän on kuin olisi taivaasta pudonnut ja petolinnut olisivat raastaneet hänet mukaansa taikka tuuli heittänyt hänet kaukaiseen paikkaan"},{"SurahNumber":22,"VerseNumber":32,"Text":"Näin tulee olemaan. Jos joku kunnioittaa Jumalan määräyksiä, tämä johtuu varmasti hänen sydämensä hurskaudesta"},{"SurahNumber":22,"VerseNumber":33,"Text":"Saatte käyttää hyväksenne karjaa määräajan, sitten se viedään uhrattavaksi vanhaan temppeliin"},{"SurahNumber":22,"VerseNumber":34,"Text":"Jokaisen uskonnon tunnustajille Me olemme säätänyt uhritoimitukset, jotta he kiitollisina muistaisivat Jumalan nimeä kaiken sen nelijalkaisen karjan vuoksi, jonka olemme heille suonut. Teidän Jumalanne on ainoa Jumala, totelkaa siis Häntä, ja julista ilosanomaa nöyrille"},{"SurahNumber":22,"VerseNumber":35,"Text":"niille, joiden sydämet väräjävät Jumalaa mainittaessa; niille, jotka pysyvät lujina, mikä tahansa heitä kohtaakin; ja niille, jotka suorittavat rukouksensa ja antavat almuja siitä, mitä olemme heille suonut"},{"SurahNumber":22,"VerseNumber":36,"Text":"Paljon hyötyä teillä on uhrikameeleista, jotka olemme teille määrännyt merkiksi Jumalan uskonnosta. Siksi lausukaa Jumalan nimeä niiden ylitse, kun ne seisovat riveissä. Kun ne ovat vaipuneet kyljelleen, uhratkaa ne ja syökää niitä ja ravitkaa sitä köyhää, joka ei almua ano, ja myöskin kerjäläisiä. Näin Me olemme alistanut ne valtaanne, jotta osaisitte olla kiitollisia"},{"SurahNumber":22,"VerseNumber":37,"Text":"Niiden liha ja veri ei kohoa Jumalan tykö, mutta sydämienne hurskaus riittää Hänelle. Näin Me olemme alistanut ne valtaanne, jotta ylistäisitte Jumalaa, koska Hän on antanut teille johdatuksensa. Julistakaa ilosanomaa niille, jotka hyvää tekevät"},{"SurahNumber":22,"VerseNumber":38,"Text":"Jumala on totisesti karkoittava uskovaisten viholliset. Totisesti, Jumala ei rakasta valapattoa, kiittämätöntä ihmistä"},{"SurahNumber":22,"VerseNumber":39,"Text":"Niille on annettu lupa taistella, joita vastaan on aloitettu sota, sillä heille on tehty vääryyttä, ja Jumala kyllä kykenee heitäauttamaan"},{"SurahNumber":22,"VerseNumber":40,"Text":"heitä, jotka syyttä on karkoitettu kotoaan, koska ovat vain lausuneet: »Jumala on meidän Herramme.» Ellei Jumala olisi pitänyt kurissa eräitä ihmisiä toisten avulla, niin raunioiksi olisi tuhottu luostarit, kirkot ja synagogat sekä moskeijat, joissa Jumalan nimeä usein lausutaan. Totisesti, Jumala auttaa sellaista, joka auttaa Hänen asiaansa. Totisesti, Jumala on väkevä, mahtava"},{"SurahNumber":22,"VerseNumber":41,"Text":"He ovat sellaisia, jotka, jos annamme heille valtaa maassa, suorittavat kyllä rukouksia, antavat säädetyt almut ja käskevät ihmisiä hyviin tekoihin sekä kieltävät heitä pahasta. Mutta Jumalalle kuuluu kaikkien asioiden päätösvalta"},{"SurahNumber":22,"VerseNumber":42,"Text":"Mutta jos he torjuvat sinut valhettelijana, niin samoin tekivät edeltäjiäsi kohtaan jo aikaisemmin Nooan, Aadin ja Tamuudin kansat"},{"SurahNumber":22,"VerseNumber":43,"Text":"sekä Aabrahamin ja Lootin kansat yhtä hyvin kuin Midianin miehet"},{"SurahNumber":22,"VerseNumber":44,"Text":"Moosestakin pidettiin valhettelijana. Mutta Minä annoin uskottomille määräajan, jonka jälkeen yllätin heidät, ja miten ankara olikaan rangaistukseni"},{"SurahNumber":22,"VerseNumber":45,"Text":"Kuinka moni kaupunki sai Meiltä tuhonsa jumalattomuutensa takia, niin että sen katot ovat sortuneet ja kaivot hylätyt ja linnat autioina"},{"SurahNumber":22,"VerseNumber":46,"Text":"Eivätkö he ole kiertäneet maata, jotta heillä olisi sydän ymmärtää tai korvat kuulla? Sillä totisesti, eivät heidän silmänsä ole soaistut, vaan sydän heidän rinnassaan"},{"SurahNumber":22,"VerseNumber":47,"Text":"He pyytävät sinua jouduttamaan tuomiota, mutta Jumala ei riko lupaustaan; onhan Herrallesi yksi päivä kuin tuhat vuotta, joilla te aikaa laskette"},{"SurahNumber":22,"VerseNumber":48,"Text":"Kuinka monelle kaupungille annoinkaan armonaikaa, koska se oli väärämielinen. Mutta sitten yllätin sen; niin, Minun luokseni kaikki palaa"},{"SurahNumber":22,"VerseNumber":49,"Text":"Sano: »Oi ihmiset! Tulen pelkkänä varoittajananne"},{"SurahNumber":22,"VerseNumber":50,"Text":"Niitä varten, jotka uskovat ja hyvää tekevät, on anteeksiannon ihana palkinto"},{"SurahNumber":22,"VerseNumber":51,"Text":"Mutta jotka yrittävät vastustaa Meidän imoitustamme, saavat paikkansa helvetin tulessa"},{"SurahNumber":22,"VerseNumber":52,"Text":"Ennen sinua, oi Muhammed, emme ole lähettänyt ainoatakaan lähettilästä tai profeettaa, joiden tarkoitusperiä ei saatana olisi sotkenut. Mutta Jumala tekee tyhjäksi saatanan sekaantumiset. Jumala vahvistaa tunnusmerkkinsä, sillä Jumala on tietävä, viisas"},{"SurahNumber":22,"VerseNumber":53,"Text":"Jumala muuttaa saatanan juonet koetukseksi niille, joiden sydämet ovat turmeltuneita ja kovia. Totisesti, väärintekijät menevät pitkälle vastahakoisuudessaan"},{"SurahNumber":22,"VerseNumber":54,"Text":"Jumala tarkoittaa myös, että ne, joille on annettu tietoa, käsittäisivät, että tämä on Herralta tuleva totuus, jotta he uskoisivat siihen ja heidän sydämensä nöyrtyisivät Hänen edessään. Totisesti, Jumala ohjaa uskovaiset oikealle tielle"},{"SurahNumber":22,"VerseNumber":55,"Text":"Mutta epäuskoiset eivät lakkaa epäilemästä, kunnes heidät yht'äkkiä yllättää määrähetki tai Heitä kohtaa tuhopäivän tuomio"},{"SurahNumber":22,"VerseNumber":56,"Text":"Sinä päivänä kuninkuus kuuluu Jumalalle. Hän on antava heille kullekin tuomionsa. Silloin ne, jotka uskovat ja tekevät hyvää, pääsevät autuuden puutarhoihin"},{"SurahNumber":22,"VerseNumber":57,"Text":"Mutta jotka ovat uskottomia ja hylkäävät tunnusmerkkimme, kuuluvat niihin, joita odottaa häpeällinen rangaistus"},{"SurahNumber":22,"VerseNumber":58,"Text":"Mutta niille, jotka jättivät kotinsa ja lähtivät Jumalan tielle ja sitten surmattiin tai muutoin kuolivat, heille Jumala suo ihanan palkinnon. Totisesti, Jumala on paras huolehtija"},{"SurahNumber":22,"VerseNumber":59,"Text":"Hän antaa heidän astua paikkaan, joka on heitä miellyttävä. Totisesti, Jumala on tietävä, hyvänsuopa"},{"SurahNumber":22,"VerseNumber":60,"Text":"Näin on asia. Jos joku kostaa hänelle aiheutetun kärsimyksen samalla mitalla ja häntä sorretaan, niin varmasti Jumala on häntä auttava. Totisesti, Jumala on armollinen, anteeksiantavainen"},{"SurahNumber":22,"VerseNumber":61,"Text":"Sillä Jumala antaa yön sulautua päivään ja päivän vaipua yöhön. Jumala on kuuleva, näkevä"},{"SurahNumber":22,"VerseNumber":62,"Text":"Sillä Jumala on Totuus, ja se on valhetta, mitä he rukoilevat Hänen ohellaan, sillä Jumala on kaikista korkein, kaikista suurin"},{"SurahNumber":22,"VerseNumber":63,"Text":"Etkö huomaa, että Jumala lähettää taivaasta sateen maan päälle, niin että maa rupeaa viheriöimään? Totisesti, Jumala on ylevä, kaikkivoipa"},{"SurahNumber":22,"VerseNumber":64,"Text":"Hänelle kuuluu kaikki, mitä on taivaassa ja maan päällä. Totisesti, Jumala on rikas, ylistetty"},{"SurahNumber":22,"VerseNumber":65,"Text":"Etkö ole ajatellut, että teidän hyväksenne Jumala on alistanut lakejansa noudattamaan kaiken, mitä maan päällä on, ja että Hänen käskyjensä mukaan laivat kulkevat merellä? Ja että Hän vain käskyllään pidättää taivasta luhistumasta maahan? Totisesti, Jumala on ihmissukua kohtaan myötämielisin ja armollisin"},{"SurahNumber":22,"VerseNumber":66,"Text":"Juuri Hän on suonut sinulle elämän ja antaa sitten sinun kuolla herättääkseen sinut uuteen eloon. Mutta ihminen on totisesti kiittämätön"},{"SurahNumber":22,"VerseNumber":67,"Text":"Jokaiselle kansalle Me olemme säätänyt hartausharjoituksia, joita he noudattavat. Älkööt he siksi kiistelkö kanssasi tästä asiasta. Huuda heitä Herrasi luokse, totisesti sinä kuljet oikeata tietä"},{"SurahNumber":22,"VerseNumber":68,"Text":"Jos he kiistelevät kanssasi, sano silloin: »Jumala tietää parhaiten, mitä te teette.»"},{"SurahNumber":22,"VerseNumber":69,"Text":"Ylösnousemuksen päivänä on Jumala ratkaiseva kiistanne"},{"SurahNumber":22,"VerseNumber":70,"Text":"Etkö tiedä, että Jumala tuntee kaiken, mikä on taivaassa ja maan päällä? Totisesti, tämä on Kirjassa. Totisesti, tämä on helppoa Jumalalle"},{"SurahNumber":22,"VerseNumber":71,"Text":"Ja he palvelevat Jumalan ohella sellaista, jolle emme ole antanut mitään valtaa ja josta heillä ei ole mitään tietoa. Väärämielisillä ei ole ketään auttajaa"},{"SurahNumber":22,"VerseNumber":72,"Text":"Kun Meidän selvät ilmoituksemme on heille esitetty, voit havaita uskottomien kasvoista vastustusta. He haluaisivat syöksyä niiden kimppuun, jotka kertovat heille merkeistämme. Sano: »Kerronko teille jotakin, mikä on vieläkin pahempaa? Se on tuli. Sen on Jumala luvannut niille, jotka ovat uskottomia. Mikä viheliäinen olinpaikka!»"},{"SurahNumber":22,"VerseNumber":73,"Text":"Oi ihmiset. Kuunnelkaa vertausta, joka esitetään: Totisesti, ne, joita te rukoilette Jumalan ohella, eivät voi luoda edes kärpästä, vaikkapa yhdessä sitä yrittäisivät. Ja jos kärpänen heiltä jotain veisi mukanaan, he eivät voisi saada sitä siltä takaisin; yhtä heikko on moinen avunantaja kuin avunanojakin"},{"SurahNumber":22,"VerseNumber":74,"Text":"He eivät arvioi Jumalaa niin suureksi, kuin Hänet arvioida tulee. Totisesti, Jumala on valtava, mahtava"},{"SurahNumber":22,"VerseNumber":75,"Text":"Jumala valitsee lähettiläänsä sekä enkelien että ihmisten keskuudesta. Totisesti, Jumala on kuuleva, näkevä"},{"SurahNumber":22,"VerseNumber":76,"Text":"Hän tietää, mitä heillä on edessään ja mitä takanaan. Ja Jumalan luokse on kaikkien palattava"},{"SurahNumber":22,"VerseNumber":77,"Text":"Te, jotka uskotte, kumartakaa, vaipukaa maahan asti, palvelkaa Herraanne ja tehkää hyvää, jotta teillä olisi menestystä"},{"SurahNumber":22,"VerseNumber":78,"Text":"Kamppailkaa Jumalan tiellä ponnistellen, niinkuin Hänen arvonsa velvoittaa. Hän on teidät valinnut eikä ole uskontoonne asettanut teille mitään ylipääsemätöntä, vaan antanut teille isänne Aabrahamin uskon. Hän on kutsunut teitä muslimeiksi jo aikaisemmin ja myöskin tässä Koraanissa, jotta Sanan julistaja nyt olisi todistajanne ja te todistaisitte ihmissuvusta. Siksi suorittakaa rukouksenne ja antakaa säädetyt almut ja pysykää lujasti Jumalassa. Hän on teidän suojelijanne. Mikä oivallinen suojelija ja mikä oivallinen auttaja"}]}