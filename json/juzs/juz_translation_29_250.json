{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"ആധിപത്യം ആരുടെ കരങ്ങളിലാണോ അവന്‍ മഹത്വത്തിന്നുടമയത്രെ. അവന്‍ എല്ലാ കാര്യത്തിനും കഴിവുറ്റവനാണ്"},{"SurahNumber":67,"VerseNumber":2,"Text":"മരണവും ജീവിതവും സൃഷ്ടിച്ചവന്‍. കര്‍മ നിര്‍വഹണത്തില്‍ നിങ്ങളിലേറ്റം മികച്ചവരാരെന്ന് പരീക്ഷിക്കാനാണത്. അവന്‍ അജയ്യനാണ്. ഏറെ മാപ്പേകുന്നവനും"},{"SurahNumber":67,"VerseNumber":3,"Text":"ഏഴ് ആകാശങ്ങളെ ഒന്നിനുമീതെ മറ്റൊന്നായി സൃഷ്ടിച്ചവനാണവന്‍. ദയാപരനായ അവന്റെ സൃഷ്ടിയില്‍ ഒരുവിധ ഏറ്റക്കുറവും നിനക്കു കാണാനാവില്ല. ഒന്നുകൂടി നോക്കൂ. എവിടെയെങ്ങാനും വല്ല വിടവും കാണുന്നുണ്ടോ"},{"SurahNumber":67,"VerseNumber":4,"Text":"വീണ്ടും വീണ്ടും നോക്കൂ. നിന്റെ കണ്ണ് തോറ്റ് തളര്‍ന്ന് നിന്നിലേക്കു തന്നെ തിരികെ വരും, തീര്‍ച്ച"},{"SurahNumber":67,"VerseNumber":5,"Text":"തൊട്ടടുത്തുള്ള ആകാശത്തെ നാം വിളക്കുകളാല്‍ അലങ്കരിച്ചു. അവയെ പിശാചുക്കളെ തുരത്താനുള്ള ബാണങ്ങളുമാക്കി. അവര്‍ക്കായി കത്തിക്കാളുന്ന നരകശിക്ഷ ഒരുക്കിവെച്ചിട്ടുമുണ്ട്"},{"SurahNumber":67,"VerseNumber":6,"Text":"തങ്ങളുടെ നാഥനെ നിഷേധിക്കുന്നവര്‍ക്ക് നരകശിക്ഷയാണുള്ളത്. മടങ്ങിച്ചെല്ലാനുള്ള ആ ഇടം വളരെ ചീത്തതന്നെ"},{"SurahNumber":67,"VerseNumber":7,"Text":"അതിലേക്ക് എറിയപ്പെടുമ്പോള്‍ അതിന്റെ ഭീകര ഗര്‍ജനം അവര്‍ കേള്‍ക്കും. അത് തിളച്ചുമറിയുകയായിരിക്കും"},{"SurahNumber":67,"VerseNumber":8,"Text":"ക്ഷോഭത്താല്‍ അത് പൊട്ടിത്തെറിക്കാറാകും. ഓരോ സംഘവും അതില്‍ വലിച്ചെറിയപ്പെടുമ്പോള്‍ അതിന്റെ കാവല്‍ക്കാര്‍ അവരോട് ചോദിച്ചുകൊണ്ടിരിക്കും: \"നിങ്ങളുടെയടുത്ത് മുന്നറിയിപ്പുകാരാരും വന്നിരുന്നില്ലേ?”"},{"SurahNumber":67,"VerseNumber":9,"Text":"അവര്‍ പറയും: \"ഞങ്ങളുടെ അടുത്ത് മുന്നറിയിപ്പുകാരന്‍ വന്നിരുന്നു. പക്ഷേ, ഞങ്ങള്‍ അദ്ദേഹത്തെ തള്ളിപ്പറഞ്ഞു. ഞങ്ങളിങ്ങനെ വാദിക്കുകയും ചെയ്തു: അല്ലാഹു ഒന്നും അവതരിപ്പിച്ചിട്ടില്ല. നിങ്ങള്‍ കൊടിയ വഴികേടില്‍ തന്നെയാണ്.”"},{"SurahNumber":67,"VerseNumber":10,"Text":"അവര്‍ കേണുകൊണ്ടിരിക്കും: \"അന്നത് കേള്‍ക്കുകയോ, അതേക്കുറിച്ച് ചിന്തിക്കുകയോ ചെയ്തിരുന്നെങ്കില്‍ ഇന്ന് ഈ നരകത്തീയില്‍ അകപ്പെട്ടവരില്‍ പെടുമായിരുന്നില്ല.”"},{"SurahNumber":67,"VerseNumber":11,"Text":"അങ്ങനെ അവര്‍ കുറ്റം ഏറ്റുപറഞ്ഞു. നരകത്തീയിന്റെ ആള്‍ക്കാര്‍ക്കു ശാപം"},{"SurahNumber":67,"VerseNumber":12,"Text":"തങ്ങളുടെ നാഥനെ കാണാതെ തന്നെ ഭയപ്പെട്ടു ജീവിക്കുന്നവരോ, അവര്‍ക്ക് പാപമോചനവും മഹത്തായ പ്രതിഫലവുമുണ്ട്"},{"SurahNumber":67,"VerseNumber":13,"Text":"നിങ്ങളുടെ വാക്ക് നിങ്ങള്‍ രഹസ്യമാക്കുകയോ പരസ്യമാക്കുകയോ ചെയ്യുക. തീര്‍ച്ചയായും മനസ്സിലുള്ളതെല്ലാം അറിയുന്നവനാണവന്‍"},{"SurahNumber":67,"VerseNumber":14,"Text":"സൃഷ്ടിച്ചവന്‍ അറിയുകയില്ലെന്നോ! അവന്‍ രഹസ്യങ്ങളറിയുന്നവനും സൂക്ഷ്മജ്ഞാനിയുമാണ്"},{"SurahNumber":67,"VerseNumber":15,"Text":"അവനാണ് നിങ്ങള്‍ക്ക് ഭൂമിയെ അധീനപ്പെടുത്തിത്തന്നത്. അതിനാല്‍ അതിന്റെ വിരിമാറിലൂടെ നടന്നുകൊള്ളുക. അവന്‍ തന്ന വിഭവങ്ങളില്‍നിന്ന് ആഹരിക്കുക. നിങ്ങള്‍ ഉയിര്‍ത്തെഴുന്നേറ്റ് ചെല്ലുന്നതും അവങ്കലേക്കുതന്നെ"},{"SurahNumber":67,"VerseNumber":16,"Text":"ഉപരിലോകത്തുള്ളവന്‍ നിങ്ങളെ ഭൂമിയില്‍ ആഴ്ത്തിക്കളയുന്നതിനെയും അപ്പോള്‍ ഭൂമി ഇളകി മറിയുന്നതിനെയും സംബന്ധിച്ച് നിങ്ങളൊട്ടും ഭയപ്പെടുന്നില്ലേ"},{"SurahNumber":67,"VerseNumber":17,"Text":"അതല്ല; ഉപരിലോകത്തുള്ളവന്‍ നിങ്ങളുടെ മേല്‍ ചരലുകള്‍ ചൊരിയുന്ന കാറ്റിനെ അയക്കുന്നതിനെപ്പറ്റി നിങ്ങള്‍ക്കൊരു പേടിയുമില്ലേ? നമ്മുടെ താക്കീത് എങ്ങനെയുണ്ടെന്ന് വഴിയെ നിങ്ങള്‍ അറിയുകതന്നെ ചെയ്യും"},{"SurahNumber":67,"VerseNumber":18,"Text":"അവര്‍ക്ക് മുമ്പുണ്ടായിരുന്നവരും സത്യത്തെ തള്ളിപ്പറഞ്ഞിട്ടുണ്ട്. അപ്പോള്‍ എവ്വിധമായിരുന്നു എന്റെ ശിക്ഷ"},{"SurahNumber":67,"VerseNumber":19,"Text":"തങ്ങള്‍ക്കു മീതെ ചിറകുവിടര്‍ത്തിയും ഒതുക്കിയും പറക്കുന്ന പക്ഷികളെ അവര്‍ കാണുന്നില്ലേ. അവയെ താങ്ങിനിര്‍ത്തുന്നത് ദയാപരനായ ദൈവമല്ലാതാരുമല്ല. അവന്‍ എല്ലാ കാര്യങ്ങളും കണ്ടറിയുന്നവന്‍ തന്നെ; തീര്‍ച്ച"},{"SurahNumber":67,"VerseNumber":20,"Text":"പരമകാരുണികനായ ദൈവമല്ലാതെ നിങ്ങളെ സഹായിക്കാന്‍ കഴിയുന്ന സൈന്യമേതുണ്ട്? ഉറപ്പായും ഈ സത്യനിഷേധികള്‍ വഞ്ചനയിലകപ്പെട്ടിരിക്കുകയാണ്"},{"SurahNumber":67,"VerseNumber":21,"Text":"അല്ലാഹു അവന്റെ വിഭവം വിലക്കിയാല്‍ നിങ്ങള്‍ക്ക് അന്നം നല്‍കാന്‍ ആരുണ്ട്? യഥാര്‍ഥത്തില്‍ അവര്‍ ധിക്കാരത്തിലും പകയിലും ആണ്ടുപൂണ്ടിരിക്കുകയാണ്"},{"SurahNumber":67,"VerseNumber":22,"Text":"അല്ല, മുഖം നിലത്തുകുത്തി നടക്കുന്നവനോ നേര്‍വഴി പ്രാപിച്ചവന്‍? അതല്ല, സത്യപാതയിലൂടെ നിവര്‍ന്ന് നടക്കുന്നവനോ"},{"SurahNumber":67,"VerseNumber":23,"Text":"പറയുക: അവനാണ് നിങ്ങളെ സൃഷ്ടിച്ചത്. അവന്‍ നിങ്ങള്‍ക്ക് കേള്‍വിയും കാഴ്ചകളും ഹൃദയങ്ങളും ഉണ്ടാക്കി. നിങ്ങള്‍ നന്നെ കുറച്ചേ നന്ദികാണിക്കുന്നുള്ളൂ"},{"SurahNumber":67,"VerseNumber":24,"Text":"പറയുക: അവനാണ് നിങ്ങളെ ഭൂമിയില്‍ സൃഷ്ടിച്ചു വളര്‍ത്തിയത്. അവങ്കലേക്കു തന്നെയാണ് നിങ്ങള്‍ ഒരുമിച്ചുകൂട്ടപ്പെടുന്നതും"},{"SurahNumber":67,"VerseNumber":25,"Text":"അവര്‍ ചോദിക്കുന്നു: നിങ്ങള്‍ സത്യവാദികളെങ്കില്‍ എപ്പോഴാണ് ഈ വാഗ്ദാനം പുലരുക"},{"SurahNumber":67,"VerseNumber":26,"Text":"പറയുക: ആ അറിവ് അല്ലാഹുവിന്റെ അടുക്കല്‍ മാത്രം. ഞാന്‍ വ്യക്തമായ മുന്നറിയിപ്പു നല്‍കുന്നവനല്ലാതാരുമല്ല"},{"SurahNumber":67,"VerseNumber":27,"Text":"മുന്നറിയിപ്പായി പറയുന്ന കാര്യം അടുത്തെത്തിയതായി കാണുമ്പോള്‍ സത്യനിഷേധികളുടെ മുഖം വിഷാദമൂകമായി മാറും. അപ്പോള്‍ അവരോട് പറയും: \"ഇതുതന്നെയാണ് നിങ്ങള്‍ ആവശ്യപ്പെട്ടുകൊണ്ടിരുന്നത്.”"},{"SurahNumber":67,"VerseNumber":28,"Text":"ചോദിക്കുക: \"നിങ്ങള്‍ ആലോചിച്ചിട്ടുണ്ടോ? എന്നെയും എന്നോടൊപ്പമുള്ളവരെയും അല്ലാഹു നശിപ്പിക്കുകയോ ഞങ്ങളോട് കരുണ കാണിക്കുകയോ ചെയ്തുവെന്നിരിക്കട്ടെ; എന്നാല്‍ നോവേറിയ ശിക്ഷയില്‍നിന്ന് സത്യനിഷേധികളെ രക്ഷിക്കാന്‍ ആരുണ്ട്"},{"SurahNumber":67,"VerseNumber":29,"Text":"പറയുക: അവനാണ് ദയാപരന്‍. ഞങ്ങള്‍ അവനില്‍ വിശ്വസിച്ചിരിക്കുന്നു. അവനെതന്നെയാണ് ഞങ്ങള്‍ ഭരമേല്‍പിച്ചതും. ആരാണ് വ്യക്തമായ വഴികേടിലെന്ന് വഴിയെ നിങ്ങളറിയുകതന്നെ ചെയ്യും"},{"SurahNumber":67,"VerseNumber":30,"Text":"ചോദിക്കുക: നിങ്ങള്‍ ആലോചിച്ചിട്ടുണ്ടോ? നിങ്ങളുടെ വെള്ളം വറ്റിപ്പോയാല്‍ ആരാണ് നിങ്ങള്‍ക്ക് തെളിനീരുറവ എത്തിക്കുക"},{"SurahNumber":68,"VerseNumber":1,"Text":"നൂന്‍. പേനയും അവര്‍ എഴുതിവെക്കുന്നതും സാക്ഷി"},{"SurahNumber":68,"VerseNumber":2,"Text":"നിന്റെ നാഥന്റെ അനുഗ്രഹത്താല്‍ നീ ഭ്രാന്തനല്ല"},{"SurahNumber":68,"VerseNumber":3,"Text":"നിശ്ചയമായും നിനക്ക് നിലക്കാത്ത പ്രതിഫലമുണ്ട്"},{"SurahNumber":68,"VerseNumber":4,"Text":"നീ മഹത്തായ സ്വഭാവത്തിനുടമതന്നെ; തീര്‍ച്ച"},{"SurahNumber":68,"VerseNumber":5,"Text":"വൈകാതെ നീ കണ്ടറിയും. അവരും കണ്ടറിയും"},{"SurahNumber":68,"VerseNumber":6,"Text":"നിങ്ങളില്‍ ആരാണ് കുഴപ്പത്തിലായതെന്ന്"},{"SurahNumber":68,"VerseNumber":7,"Text":"നിശ്ചയമായും നിന്റെ നാഥന്‍ വഴി തെറ്റിയവരെ നന്നായറിയുന്നവനാണ്. നേര്‍വഴി പ്രാപിച്ചവരെയും അവനു നന്നായറിയാം"},{"SurahNumber":68,"VerseNumber":8,"Text":"അതിനാല്‍ നീ സത്യനിഷേധികളെ അനുസരിക്കരുത്"},{"SurahNumber":68,"VerseNumber":9,"Text":"നീ അല്‍പം അനുനയം കാണിച്ചെങ്കില്‍ തങ്ങള്‍ക്കും അനുനയം ആകാമായിരുന്നുവെന്ന് അവരാഗ്രഹിക്കുന്നു"},{"SurahNumber":68,"VerseNumber":10,"Text":"അടിക്കടി ആണയിട്ടുകൊണ്ടിരിക്കുന്ന അതിനീചനെ നീ അനുസരിക്കരുത്"},{"SurahNumber":68,"VerseNumber":11,"Text":"അവനോ ദൂഷണം പറയുന്നവന്‍, ഏഷണിയുമായി ചുറ്റിക്കറങ്ങുന്നവന്‍"},{"SurahNumber":68,"VerseNumber":12,"Text":"നന്മയെ തടയുന്നവന്‍, അതിക്രമി, മഹാപാപി"},{"SurahNumber":68,"VerseNumber":13,"Text":"ക്രൂരന്‍, പിന്നെ, പിഴച്ചു പെറ്റവനും"},{"SurahNumber":68,"VerseNumber":14,"Text":"അതിനു കാരണമോ സമൃദ്ധമായ സമ്പത്തും സന്താനങ്ങളുമുണ്ടെന്നതും"},{"SurahNumber":68,"VerseNumber":15,"Text":"നമ്മുടെ സൂക്തങ്ങള്‍ ഓതിക്കേള്‍പ്പിക്കപ്പെട്ടാല്‍ അവന്‍ പറയും: \"ഇത് പൂര്‍വികരുടെ പുരാണ കഥകളാണ്.”"},{"SurahNumber":68,"VerseNumber":16,"Text":"അടുത്തുതന്നെ അവന്റെ തുമ്പിക്കൈക്ക് നാം അടയാളമിടും"},{"SurahNumber":68,"VerseNumber":17,"Text":"ഇവരെ നാം പരീക്ഷണ വിധേയരാക്കിയിരിക്കുന്നു. തോട്ടക്കാരെ പരീക്ഷിച്ചപോലെ. തോട്ടത്തിലെ പഴങ്ങള്‍ പ്രഭാതത്തില്‍ തന്നെ പറിച്ചെടുക്കുമെന്ന് അവര്‍ ശപഥം ചെയ്ത സന്ദര്‍ഭം"},{"SurahNumber":68,"VerseNumber":18,"Text":"അവര്‍ ഒന്നും ഒഴിവാക്കിപ്പറഞ്ഞില്ല"},{"SurahNumber":68,"VerseNumber":19,"Text":"അങ്ങനെ അവര്‍ ഉറങ്ങവെ നിന്റെ നാഥനില്‍നിന്നുള്ള വിപത്ത് ആ തോട്ടത്തെ ബാധിച്ചു"},{"SurahNumber":68,"VerseNumber":20,"Text":"അത് വിളവെടുപ്പ് കഴിഞ്ഞ വയല്‍പോലെയായി"},{"SurahNumber":68,"VerseNumber":21,"Text":"പ്രഭാതവേളയില്‍ അവരന്യോന്യം വിളിച്ചുപറഞ്ഞു"},{"SurahNumber":68,"VerseNumber":22,"Text":"നിങ്ങള്‍ വിളവെടുക്കുന്നുവെങ്കില്‍ നിങ്ങളുടെ കൃഷിയിടത്തേക്ക് നേരത്തെ തന്നെ പുറപ്പെട്ടുകൊള്ളുക.”"},{"SurahNumber":68,"VerseNumber":23,"Text":"അന്യോന്യം സ്വകാര്യം പറഞ്ഞുകൊണ്ട് അവര്‍ പുറപ്പെട്ടു"},{"SurahNumber":68,"VerseNumber":24,"Text":"ദരിദ്രവാസികളാരും ഇന്നവിടെ കടന്നുവരാനിടവരരുത്.”"},{"SurahNumber":68,"VerseNumber":25,"Text":"അവരെ തടയാന്‍ തങ്ങള്‍ കഴിവുറ്റവരെന്നവണ്ണം അവര്‍ അവിടെയെത്തി"},{"SurahNumber":68,"VerseNumber":26,"Text":"എന്നാല്‍ തോട്ടം കണ്ടപ്പോള്‍ അവര്‍ വിലപിക്കാന്‍ തുടങ്ങി: \"നാം വഴി തെറ്റിയിരിക്കുന്നു"},{"SurahNumber":68,"VerseNumber":27,"Text":"അല്ല; നാം എല്ലാം നഷ്ടപ്പെട്ടവരായിരിക്കുന്നു.”"},{"SurahNumber":68,"VerseNumber":28,"Text":"കൂട്ടത്തില്‍ മധ്യമ നിലപാട് സ്വീകരിച്ചയാള്‍ പറഞ്ഞു: \"നിങ്ങള്‍ എന്തുകൊണ്ട് ദൈവകീര്‍ത്തനം നടത്തുന്നില്ലെന്ന് ഞാന്‍ ചോദിച്ചിരുന്നില്ലേ?”"},{"SurahNumber":68,"VerseNumber":29,"Text":"അവര്‍ പറഞ്ഞു: \"നമ്മുടെ നാഥന്‍ എത്ര പരിശുദ്ധന്‍! നിശ്ചയമായും നാം അക്രമികളായിരിക്കുന്നു.”"},{"SurahNumber":68,"VerseNumber":30,"Text":"അങ്ങനെ അവരന്യോന്യം പഴിചാരാന്‍ തുടങ്ങി"},{"SurahNumber":68,"VerseNumber":31,"Text":"അവര്‍ വിലപിച്ചു: \"നമ്മുടെ നാശം! നിശ്ചയമായും നാം അതിക്രമികളായിരിക്കുന്നു"},{"SurahNumber":68,"VerseNumber":32,"Text":"നമ്മുടെ നാഥന്‍ ഇതിനെക്കാള്‍ നല്ലത് നമുക്ക് പകരം നല്‍കിയേക്കാം. നിശ്ചയമായും നാം നമ്മുടെ നാഥനില്‍ പ്രതീക്ഷയര്‍പ്പിക്കുന്നവരാകുന്നു.”"},{"SurahNumber":68,"VerseNumber":33,"Text":"ഇവ്വിധമാണ് ഇവിടത്തെ ശിക്ഷ. പരലോക ശിക്ഷയോ കൂടുതല്‍ കഠിനവും. അവര്‍ അറിഞ്ഞിരുന്നെങ്കില്‍"},{"SurahNumber":68,"VerseNumber":34,"Text":"ഉറപ്പായും ദൈവ ഭക്തര്‍ക്ക് തങ്ങളുടെ നാഥന്റെയടുക്കല്‍ അനുഗൃഹീതമായ സ്വര്‍ഗീയാരാമങ്ങളുണ്ട്"},{"SurahNumber":68,"VerseNumber":35,"Text":"അപ്പോള്‍ മുസ്ലിംകളോടു നാം കുറ്റവാളികളെപ്പോലെയാണോ പെരുമാറുക"},{"SurahNumber":68,"VerseNumber":36,"Text":"നിങ്ങള്‍ക്കെന്തുപറ്റി? എങ്ങനെയൊക്കെയാണ് നിങ്ങള്‍ തീര്‍പ്പു കല്‍പിക്കുന്നത്"},{"SurahNumber":68,"VerseNumber":37,"Text":"അതല്ല, നിങ്ങളുടെ വശം വല്ല വേദപുസ്തകവുമുണ്ടോ? നിങ്ങളതില്‍ പഠനം നടത്തിക്കൊണ്ടിരിക്കുകയാണോ"},{"SurahNumber":68,"VerseNumber":38,"Text":"നിങ്ങള്‍ ആഗ്രഹിക്കുന്നതൊക്കെ നിങ്ങള്‍ക്ക് അതിലുണ്ടെന്നോ"},{"SurahNumber":68,"VerseNumber":39,"Text":"അതല്ലെങ്കില്‍ നിങ്ങള്‍ തീരുമാനിക്കുന്നതു തന്നെ നിങ്ങള്‍ക്ക് ലഭിക്കുമെന്നതിന് ഉയിര്‍ത്തെഴുന്നേല്‍പുനാള്‍ വരെ നിലനില്‍ക്കുന്ന വല്ല കരാറും നമ്മുടെ പേരില്‍ നിങ്ങള്‍ക്കുണ്ടോ"},{"SurahNumber":68,"VerseNumber":40,"Text":"അവരോട് ചോദിക്കുക: തങ്ങളില്‍ ആരാണ് അതിന്റെ ഉത്തരവാദിത്തം ഏല്‍ക്കുന്നത്"},{"SurahNumber":68,"VerseNumber":41,"Text":"അതല്ല, അവര്‍ക്ക് വല്ല പങ്കുകാരുമുണ്ടോ? എങ്കില്‍ അവരുടെ പങ്കാളികളെ അവരിങ്ങ് കൊണ്ടുവരട്ടെ. അവര്‍ സത്യവാദികളെങ്കില്‍"},{"SurahNumber":68,"VerseNumber":42,"Text":"കണങ്കാല്‍ വെളിവാക്കപ്പെടുംനാള്‍; അന്നവര്‍ സാഷ്ടാംഗം പ്രണമിക്കാന്‍ വിളിക്കപ്പെടും. എന്നാല്‍ അവര്‍ക്കതിനു സാധ്യമാവില്ല"},{"SurahNumber":68,"VerseNumber":43,"Text":"അന്നവരുടെ നോട്ടം കീഴ്പോട്ടായിരിക്കും. അപമാനം അവരെ ആവരണം ചെയ്യും. നേരത്തെ അവര്‍ പ്രണാമമര്‍പ്പിക്കാന്‍ വിളിക്കപ്പെട്ടിരുന്നല്ലോ. അന്നവര്‍ സുരക്ഷിതരുമായിരുന്നു"},{"SurahNumber":68,"VerseNumber":44,"Text":"അതിനാല്‍ ഈ വചനങ്ങളെ തള്ളിപ്പറയുന്നവരുടെ കാര്യം എനിക്കു വിട്ടുതരിക. അവരറിയാത്ത വിധം നാമവരെ പടിപടിയായി പിടികൂടും"},{"SurahNumber":68,"VerseNumber":45,"Text":"നാമവര്‍ക്ക് സാവകാശം നല്‍കിയിരിക്കുകയാണ്. എന്റെ തന്ത്രം ഭദ്രം തന്നെ; തീര്‍ച്ച"},{"SurahNumber":68,"VerseNumber":46,"Text":"അല്ല; നീ അവരോട് വല്ല പ്രതിഫലവും ആവശ്യപ്പെടുന്നുണ്ടോ? അങ്ങനെ അവര്‍ കടബാധ്യതയാല്‍ കഷ്ടപ്പെടുകയാണോ"},{"SurahNumber":68,"VerseNumber":47,"Text":"അതല്ലെങ്കില്‍ അവരുടെ വശം വല്ല അഭൌതിക ജ്ഞാനവുമുണ്ടോ? അവര്‍ അത് എഴുതിയെടുക്കുകയാണോ"},{"SurahNumber":68,"VerseNumber":48,"Text":"അതിനാല്‍ നീ നിന്റെ നാഥന്റെ തീരുമാനങ്ങള്‍ക്കായി ക്ഷമയോടെ കാത്തിരിക്കുക. നീ ആ മത്സ്യക്കാരനെപ്പോലെ ആകരുത്. അദ്ദേഹം കൊടും ദുഃഖിതനായി പ്രാര്‍ഥിച്ച സന്ദര്‍ഭം ഓര്‍ക്കുക"},{"SurahNumber":68,"VerseNumber":49,"Text":"തന്റെ നാഥനില്‍നിന്നുള്ള അനുഗ്രഹം രക്ഷക്കെത്തിയിരുന്നില്ലെങ്കില്‍ അദ്ദേഹം ആ പാഴ്മണല്‍ക്കാട്ടില്‍ ആക്ഷേപിതനായി ഉപേക്ഷിക്കപ്പെടുമായിരുന്നു"},{"SurahNumber":68,"VerseNumber":50,"Text":"അവസാനം അദ്ദേഹത്തിന്റെ നാഥന്‍ അദ്ദേഹത്തെ തെരഞ്ഞെടുത്തു. അങ്ങനെ സജ്ജനങ്ങളിലുള്‍പ്പെടുത്തുകയും ചെയ്തു"},{"SurahNumber":68,"VerseNumber":51,"Text":"ഈ ഉദ്ബോധനം കേള്‍ക്കുമ്പോള്‍ സത്യനിഷേധികള്‍ നീ നിന്റെ കാലിടറി വീഴുമാറ് നിന്നെ തുറിച്ചു നോക്കുന്നു. ഇവന്‍ ഒരു മുഴു ഭ്രാന്തന്‍ തന്നെയെന്ന് പുലമ്പുകയും ചെയ്യുന്നു"},{"SurahNumber":68,"VerseNumber":52,"Text":"എന്നാലിത് മുഴുലോകര്‍ക്കുമുള്ള ഒരുദ്ബോധനമല്ലാതൊന്നുമല്ല"},{"SurahNumber":69,"VerseNumber":1,"Text":"അനിവാര്യ സംഭവം"},{"SurahNumber":69,"VerseNumber":2,"Text":"എന്താണ് ആ അനിവാര്യ സംഭവം"},{"SurahNumber":69,"VerseNumber":3,"Text":"ആ അനിവാര്യ സംഭവമെന്തെന്ന് നിനക്കെന്തറിയാം"},{"SurahNumber":69,"VerseNumber":4,"Text":"സമൂദും ആദും ആ കൊടും വിപത്തിനെ തള്ളിപ്പറഞ്ഞു"},{"SurahNumber":69,"VerseNumber":5,"Text":"എന്നിട്ടോ സമൂദ് ഗോത്രം കൊടും കെടുതിയാല്‍ നശിപ്പിക്കപ്പെട്ടു"},{"SurahNumber":69,"VerseNumber":6,"Text":"ആദ് ഗോത്രം അത്യുഗ്രമായി ആഞ്ഞടിച്ച കൊടുങ്കാറ്റിനാലും നാമാവശേഷമായി"},{"SurahNumber":69,"VerseNumber":7,"Text":"ഏഴു രാവും എട്ടു പകലും ഇടതടവില്ലാതെ അല്ലാഹു അതിനെ അവരുടെ നേരെ തിരിച്ചുവിട്ടു. അപ്പോള്‍ നുരുമ്പിയ ഈത്തപ്പനത്തടികള്‍ പോലെ ആ കാറ്റിലവര്‍ ഉയിരറ്റു കിടക്കുന്നത് നിനക്ക് കാണാമായിരുന്നു"},{"SurahNumber":69,"VerseNumber":8,"Text":"അവരുടേതായി വല്ലതും ബാക്കിയായത് നീ കാണുന്നുണ്ടോ"},{"SurahNumber":69,"VerseNumber":9,"Text":"ഫറവോനും അവനു മുമ്പുള്ളവരും കീഴ്മേല്‍ മറിക്കപ്പെട്ട നാടുകളും അതേ കുറ്റകൃത്യം തന്നെ ചെയ്തു"},{"SurahNumber":69,"VerseNumber":10,"Text":"അവരൊക്കെയും തങ്ങളുടെ നാഥന്റെ ദൂതനെ ധിക്കരിച്ചു. അപ്പോള്‍ അവന്‍ അവരെ കഠിന ശിക്ഷയാല്‍ പിടികൂടുകയായിരുന്നു"},{"SurahNumber":69,"VerseNumber":11,"Text":"പ്രളയം പരിധി കടന്നപ്പോള്‍ നിങ്ങളെ നാം കപ്പലില്‍ കയറ്റി രക്ഷിച്ചു"},{"SurahNumber":69,"VerseNumber":12,"Text":"ആ സംഭവത്തെ നാം നിങ്ങള്‍ക്ക് ഓര്‍ക്കാനുള്ള ഒന്നാക്കാനാണത്. സൂക്ഷ്മതയുള്ള കാതുകള്‍ എക്കാലത്തേക്കും ഒരോര്‍മയാക്കാനും"},{"SurahNumber":69,"VerseNumber":13,"Text":"പിന്നെ കാഹളത്തില്‍ ഒരൂത്ത് ഊതപ്പെട്ടാല്‍"},{"SurahNumber":69,"VerseNumber":14,"Text":"ഭൂമിയും പര്‍വതങ്ങളും പൊക്കിയെടുത്ത് രണ്ടിനെയും ഒറ്റയടിക്ക് ഇടിച്ചു തരിപ്പണമാക്കിയാല്‍"},{"SurahNumber":69,"VerseNumber":15,"Text":"അന്നാണ് അനിവാര്യ സംഭവം നടക്കുക"},{"SurahNumber":69,"VerseNumber":16,"Text":"അന്ന് ആകാശം പൊട്ടിപ്പിളരുന്നു. അന്നത് നന്നേ ദുര്‍ബലമായിരിക്കും"},{"SurahNumber":69,"VerseNumber":17,"Text":"മലക്കുകള്‍ അതിന്റെ നാനാഭാഗങ്ങളിലുമുണ്ടായിരിക്കും. നിന്റെ നാഥന്റെ സിംഹാസനം എട്ടുപേര്‍ തങ്ങള്‍ക്കു മുകളിലായി ചുമക്കും"},{"SurahNumber":69,"VerseNumber":18,"Text":"അന്ന് നിങ്ങള്‍ ദൈവസന്നിധിയില്‍ ഹാജരാക്കപ്പെടും. നിങ്ങളില്‍ നിന്ന് ഒരു രഹസ്യം പോലും മറഞ്ഞു കിടക്കുകയില്ല"},{"SurahNumber":69,"VerseNumber":19,"Text":"അപ്പോള്‍ കര്‍മപുസ്തകം തന്റെവലതു കയ്യില്‍ കിട്ടിയവന്‍ പറയും: \"ഇതാ എന്റെ കര്‍മപുസ്തകം; വായിച്ചു നോക്കൂ"},{"SurahNumber":69,"VerseNumber":20,"Text":"എന്റെ വിചാരണയെ ഞാന്‍ നേരിടേണ്ടിവരുമെന്ന് എനിക്കുറപ്പുണ്ടായിരുന്നു.”"},{"SurahNumber":69,"VerseNumber":21,"Text":"അങ്ങനെ അവന്‍ സംതൃപ്തമായ ജീവിതത്തിലെത്തുന്നു"},{"SurahNumber":69,"VerseNumber":22,"Text":"ഉന്നതമായ സ്വര്‍ഗത്തില്‍"},{"SurahNumber":69,"VerseNumber":23,"Text":"അതിലെ പഴങ്ങള്‍ വളരെ അടുത്തായി തൂങ്ങിക്കിടക്കുന്നുണ്ടായിരിക്കും"},{"SurahNumber":69,"VerseNumber":24,"Text":"കഴിഞ്ഞ നാളുകളില്‍ നിങ്ങള്‍ ചെയ്തിരുന്നതിന്റെ പ്രതിഫലമായി ഇതാ തൃപ്തിയോടെ തിന്നുകയും കുടിക്കുകയും ചെയ്യുക"},{"SurahNumber":69,"VerseNumber":25,"Text":"എന്നാല്‍ ഇടതു കൈയില്‍ കര്‍മപുസ്തകം കിട്ടുന്നവനോ, അവന്‍ പറയും: കഷ്ടം! എനിക്കെന്റെ കര്‍മപുസ്തകം കിട്ടിയില്ലായിരുന്നെങ്കില്‍"},{"SurahNumber":69,"VerseNumber":26,"Text":"എന്റെ കണക്ക് എന്തെന്ന് ഞാന്‍ അറിഞ്ഞിരുന്നില്ലെങ്കില്‍"},{"SurahNumber":69,"VerseNumber":27,"Text":"മരണം എല്ലാറ്റിന്റെയും ഒടുക്കമായിരുന്നെങ്കില്‍"},{"SurahNumber":69,"VerseNumber":28,"Text":"എന്റെ ധനം എനിക്കൊട്ടും ഉപകരിച്ചില്ല"},{"SurahNumber":69,"VerseNumber":29,"Text":"എന്റെ അധികാരങ്ങളൊക്കെയും എനിക്ക് നഷ്ടപ്പെട്ടു"},{"SurahNumber":69,"VerseNumber":30,"Text":"അപ്പോള്‍ കല്പനയുണ്ടാകുന്നു: നിങ്ങള്‍ അവനെ പിടിച്ച് കുരുക്കിലിടൂ"},{"SurahNumber":69,"VerseNumber":31,"Text":"പിന്നെ നരകത്തീയിലെറിയൂ"},{"SurahNumber":69,"VerseNumber":32,"Text":"എന്നിട്ട് എഴുപതു മുഴം നീളമുള്ള ചങ്ങലകൊണ്ട് കെട്ടിവരിയൂ"},{"SurahNumber":69,"VerseNumber":33,"Text":"അവന്‍ മഹാനായ അല്ലാഹുവില്‍ വിശ്വസിച്ചിരുന്നില്ല"},{"SurahNumber":69,"VerseNumber":34,"Text":"അഗതികള്‍ക്ക് അന്നം നല്‍കാന്‍ പ്രേരിപ്പിച്ചിരുന്നുമില്ല"},{"SurahNumber":69,"VerseNumber":35,"Text":"അതിനാല്‍ അവനിന്നിവിടെ ഒരു മിത്രവുമില്ല"},{"SurahNumber":69,"VerseNumber":36,"Text":"ഒരാഹാരവുമില്ല. വ്രണങ്ങളുടെ പൊറ്റയല്ലാതെ"},{"SurahNumber":69,"VerseNumber":37,"Text":"പാപികളല്ലാതെ അതു തിന്നുകയില്ല"},{"SurahNumber":69,"VerseNumber":38,"Text":"വേണ്ടാ, നിങ്ങള്‍ കാണുന്ന സകല വസ്തുക്കളെക്കൊണ്ടും ഞാന്‍ സത്യം ചെയ്യുന്നു"},{"SurahNumber":69,"VerseNumber":39,"Text":"നിങ്ങള്‍ക്കു കാണാനാവാത്തവയെക്കൊണ്ടും"},{"SurahNumber":69,"VerseNumber":40,"Text":"തീര്‍ച്ചയായും ഇത് മാന്യനായ ദൈവദൂതന്റെ വചനങ്ങളാണ്"},{"SurahNumber":69,"VerseNumber":41,"Text":"ഇത് കവിവാക്യമല്ല. നിങ്ങള്‍ കുറച്ചേ വിശ്വസിക്കുന്നുള്ളൂ"},{"SurahNumber":69,"VerseNumber":42,"Text":"ഇത് ജ്യോത്സ്യന്റെ വാക്കുമല്ല. നന്നെക്കുറച്ചേ നിങ്ങള്‍ ആലോചിക്കുന്നുള്ളൂ"},{"SurahNumber":69,"VerseNumber":43,"Text":"ഇത് ലോകനാഥനില്‍ നിന്ന് അവതീര്‍ണമായതാണ്"},{"SurahNumber":69,"VerseNumber":44,"Text":"പ്രവാചകന്‍ നമ്മുടെ മേല്‍ വല്ലതും കെട്ടിച്ചമച്ച് പറയുകയാണെങ്കില്‍"},{"SurahNumber":69,"VerseNumber":45,"Text":"അദ്ദേഹത്തിന്റെ വലംകൈ നാം പിടിക്കുമായിരുന്നു"},{"SurahNumber":69,"VerseNumber":46,"Text":"എന്നിട്ട് അദ്ദേഹത്തിന്റെ ജീവനാഡി മുറിച്ചു കളയുമായിരുന്നു"},{"SurahNumber":69,"VerseNumber":47,"Text":"അപ്പോള്‍ നിങ്ങളിലാര്‍ക്കും അദ്ദേഹത്തില്‍നിന്ന് നമ്മുടെ ശിക്ഷയെ തടയാനാവില്ല"},{"SurahNumber":69,"VerseNumber":48,"Text":"ഉറപ്പായും ഇത് ഭക്തന്മാര്‍ക്ക് ഒരുദ്ബോധനമാണ്"},{"SurahNumber":69,"VerseNumber":49,"Text":"നിശ്ചയമായും നമുക്കറിയാം; നിങ്ങളില്‍ ഇതിനെ തള്ളിപ്പറയുന്നവരുണ്ട്"},{"SurahNumber":69,"VerseNumber":50,"Text":"തീര്‍ച്ചയായും അത്തരം സത്യനിഷേധികള്‍ക്കിത് ദുഃഖകാരണം തന്നെ"},{"SurahNumber":69,"VerseNumber":51,"Text":"നിശ്ചയമായും ഇത് സുദൃഢമായ സത്യമാണ്"},{"SurahNumber":69,"VerseNumber":52,"Text":"അതിനാല്‍ നീ നിന്റെ അത്യുന്നതനായ നാഥന്റെ നാമം കീര്‍ത്തിച്ചുകൊണ്ടിരിക്കുക"},{"SurahNumber":70,"VerseNumber":1,"Text":"സംഭവിക്കാനിരിക്കുന്ന ശിക്ഷയെ സംബന്ധിച്ച് ഒരന്വേഷകന്‍ ആരാഞ്ഞുവല്ലോ"},{"SurahNumber":70,"VerseNumber":2,"Text":"അത് സത്യനിഷേധികള്‍ക്കുള്ളതാണ്. അതിനെ തടയുന്ന ആരുമില്ല"},{"SurahNumber":70,"VerseNumber":3,"Text":"ചവിട്ടുപടികളുടെ ഉടമയായ അല്ലാഹുവില്‍ നിന്നുള്ളതാണത്"},{"SurahNumber":70,"VerseNumber":4,"Text":"മലക്കുകളും പരിശുദ്ധാത്മാവും അവന്റെ സന്നിധിയിലേക്ക് കയറിപ്പോകുന്നു. അമ്പതിനായിരം കൊല്ലം ദൈര്‍ഘ്യമുള്ള ഒരു ദിനത്തില്‍"},{"SurahNumber":70,"VerseNumber":5,"Text":"അതിനാല്‍ ക്ഷമിക്കുക. മനോഹരമായ ക്ഷമ"},{"SurahNumber":70,"VerseNumber":6,"Text":"അവരത് അകലെയായാണ് കാണുന്നത്"},{"SurahNumber":70,"VerseNumber":7,"Text":"നാമോ അടുത്തായും കാണുന്നു"},{"SurahNumber":70,"VerseNumber":8,"Text":"അന്ന് ആകാശം ഉരുകിയ ലോഹം പോലെയാകും"},{"SurahNumber":70,"VerseNumber":9,"Text":"മലകള്‍ കടഞ്ഞെടുത്ത രോമം പോലെയും"},{"SurahNumber":70,"VerseNumber":10,"Text":"അന്ന് ഒരുറ്റവനും തന്റെ തോഴനെ തേടുകയില്ല"},{"SurahNumber":70,"VerseNumber":11,"Text":"അവരന്യോന്യം കാണുന്നുണ്ടാകും. അപ്പോള്‍ കുറ്റവാളി കൊതിച്ചുപോകും: അന്നാളിലെ ശിക്ഷയില്‍നിന്നൊഴിവാകാന്‍ മക്കളെ പണയം നല്‍കിയാലോ"},{"SurahNumber":70,"VerseNumber":12,"Text":"സഹധര്‍മിണിയെയും സഹോദരനെയും നല്‍കിയാലോ"},{"SurahNumber":70,"VerseNumber":13,"Text":"തനിക്ക് അഭയമേകിപ്പോന്ന കുടുംബത്തെയും"},{"SurahNumber":70,"VerseNumber":14,"Text":"ഭൂമിയിലുള്ള മറ്റെല്ലാറ്റിനെയും. അങ്ങനെ താന്‍ രക്ഷപ്പെട്ടിരുന്നെങ്കില്‍"},{"SurahNumber":70,"VerseNumber":15,"Text":"വേണ്ട! അത് കത്തിക്കാളുന്ന നരകത്തീയാണ്"},{"SurahNumber":70,"VerseNumber":16,"Text":"തൊലി ഉരിച്ചു കളയുന്ന തീ"},{"SurahNumber":70,"VerseNumber":17,"Text":"സത്യത്തോട് പുറം തിരിയുകയും പിന്തിരിഞ്ഞു പോവുകയും ചെയ്തവരെ അത് വിളിച്ചുവരുത്തും"},{"SurahNumber":70,"VerseNumber":18,"Text":"ധനം ശേഖരിച്ച് സൂക്ഷിച്ചുവെച്ചവരെയും"},{"SurahNumber":70,"VerseNumber":19,"Text":"മനുഷ്യന്‍ ക്ഷമ കെട്ടവനായാണ് സൃഷ്ടിക്കപ്പെട്ടത്"},{"SurahNumber":70,"VerseNumber":20,"Text":"വിപത്ത് വരുമ്പോള്‍ അവന്‍ വെപ്രാളം കാട്ടും"},{"SurahNumber":70,"VerseNumber":21,"Text":"നേട്ടം കിട്ടിയാലോ കെട്ടിപ്പൂട്ടിവെക്കും"},{"SurahNumber":70,"VerseNumber":22,"Text":"നമസ്കരിക്കുന്നവരൊഴികെ"},{"SurahNumber":70,"VerseNumber":23,"Text":"അവര്‍ നമസ്കാരത്തില്‍ നിഷ്ഠ പുലര്‍ത്തുന്നവരാണ്"},{"SurahNumber":70,"VerseNumber":24,"Text":"അവരുടെ ധനത്തില്‍ നിര്‍ണിതമായ അവകാശമുണ്ട്"},{"SurahNumber":70,"VerseNumber":25,"Text":"ചോദിച്ചെത്തുന്നവര്‍ക്കും പ്രാഥമികാവശ്യങ്ങള്‍ക്കു വകയില്ലാത്തവര്‍ക്കും"},{"SurahNumber":70,"VerseNumber":26,"Text":"വിധിദിനം സത്യമാണെന്ന് അംഗീകരിക്കുന്നവരാണവര്‍"},{"SurahNumber":70,"VerseNumber":27,"Text":"തങ്ങളുടെ നാഥന്റെ ശിക്ഷയെ പേടിക്കുന്നവരും"},{"SurahNumber":70,"VerseNumber":28,"Text":"അവരുടെ നാഥന്റെ ശിക്ഷയെക്കുറിച്ച് നിര്‍ഭയരാകാവതല്ല; തീര്‍ച്ച"},{"SurahNumber":70,"VerseNumber":29,"Text":"അവര്‍ തങ്ങളുടെ സദാചാരനിഷ്ഠ സംരക്ഷിച്ചു പോരുന്നവരാണ്"},{"SurahNumber":70,"VerseNumber":30,"Text":"തങ്ങളുടെ ഭാര്യമാരിലോ അധീനതയിലുള്ളവരിലോ ഒഴികെ. ഇവരുമായി ബന്ധപ്പെടുന്നത് ആക്ഷേപാര്‍ഹമല്ല"},{"SurahNumber":70,"VerseNumber":31,"Text":"എന്നാല്‍ അതിനപ്പുറം ആഗ്രഹിക്കുന്നവരാരോ അവരത്രെ അതിക്രമികള്‍"},{"SurahNumber":70,"VerseNumber":32,"Text":"തങ്ങളുടെ വശമുള്ള സൂക്ഷിപ്പുസ്വത്തുക്കള്‍ സംരക്ഷിക്കുന്നവരും കരാര്‍ പാലിക്കുന്നവരുമാണവര്‍"},{"SurahNumber":70,"VerseNumber":33,"Text":"തങ്ങളുടെ സാക്ഷ്യങ്ങള്‍ സത്യസന്ധമായി പൂര്‍ത്തീകരിക്കുന്നവരും"},{"SurahNumber":70,"VerseNumber":34,"Text":"നമസ്കാരം നിഷ്ഠയോടെ നിര്‍വഹിക്കുന്നവരും"},{"SurahNumber":70,"VerseNumber":35,"Text":"അവര്‍ സ്വര്‍ഗത്തില്‍ അത്യധികം ആദരിക്കപ്പെടുന്നവരായിരിക്കും"},{"SurahNumber":70,"VerseNumber":36,"Text":"ഈ സത്യനിഷേധികള്‍ക്ക് എന്തുപറ്റി? നിന്റെ നേരെ പാഞ്ഞുവരികയാണല്ലോ അവര്‍"},{"SurahNumber":70,"VerseNumber":37,"Text":"ഇടത്തുനിന്നും വലത്തുനിന്നും കൂട്ടം കൂട്ടമായി"},{"SurahNumber":70,"VerseNumber":38,"Text":"അവരോരോരുത്തരും താന്‍ അനുഗൃഹീത സ്വര്‍ഗത്തില്‍ കടക്കുമെന്ന് കൊതിക്കുകയാണോ"},{"SurahNumber":70,"VerseNumber":39,"Text":"ഒരിക്കലുമില്ല! അവര്‍ക്കുതന്നെ നന്നായറിയാവുന്ന വസ്തുവില്‍ നിന്നാണ് നാമവരെ പടച്ചത്"},{"SurahNumber":70,"VerseNumber":40,"Text":"വേണ്ട, ഉദയാസ്തമയ സ്ഥാനങ്ങളുടെ നാഥന്റെ പേരില്‍ ഞാനിതാ സത്യം ചെയ്യുന്നു. നിസ്സംശയം നാം കഴിവുറ്റവനാണ്"},{"SurahNumber":70,"VerseNumber":41,"Text":"അവരുടെ സ്ഥാനത്ത് അവരെക്കാള്‍ ഉത്തമമായ ജനതയെ കൊണ്ടുവരാന്‍ ; നമ്മെ ആരും മറികടക്കുകയില്ല"},{"SurahNumber":70,"VerseNumber":42,"Text":"അതിനാല്‍ അവരെ വിട്ടേക്കുക. അവര്‍ക്കു താക്കീതു നല്‍കപ്പെട്ട ദിനം വരുംവരെ അവര്‍ തങ്ങളുടെ തോന്നിവാസങ്ങളിലും ദുര്‍വൃത്തികളിലും മുഴുകി കഴിയട്ടെ"},{"SurahNumber":70,"VerseNumber":43,"Text":"അവര്‍ തങ്ങളുടെ ശവകുടീരങ്ങളില്‍ നിന്ന് പുറപ്പെട്ട് ഓടിയണയുന്ന ദിനമാണത്. തങ്ങളുടെ ലക്ഷ്യസ്ഥാനമായ നാട്ടക്കുറിയിലേക്ക് ഓടിയൊഴുകുന്ന പോലെ"},{"SurahNumber":70,"VerseNumber":44,"Text":"കണ്ണുകള്‍ താണുപോയ അവസ്ഥയിലായിരിക്കും അന്നവര്‍. അപമാനം അവരെ ആവരണം ചെയ്തിരിക്കും. അവര്‍ക്ക് മുന്നറിയിപ്പു നല്‍കപ്പെട്ടിരുന്ന ദിനം അതത്രെ"},{"SurahNumber":71,"VerseNumber":1,"Text":"നൂഹിനെ നാം തന്റെ ജനതയിലേക്ക് ദൂതനായി നിയോഗിച്ചു. “നോവേറിയ ശിക്ഷ വന്നെത്തും മുമ്പെ നിന്റെ ജനത്തിന് മുന്നറിയിപ്പ് നല്‍കുക”യെന്ന നിര്‍ദേശത്തോടെ"},{"SurahNumber":71,"VerseNumber":2,"Text":"അദ്ദേഹം പറഞ്ഞു: \"എന്റെ ജനമേ, ഞാന്‍ നിങ്ങള്‍ക്ക് വ്യക്തമായ മുന്നറിയിപ്പു നല്‍കുന്നവനാണ്"},{"SurahNumber":71,"VerseNumber":3,"Text":"അതിനാല്‍ നിങ്ങള്‍ അല്ലാഹുവിന് വഴിപ്പെടുക. അവനെ സൂക്ഷിക്കുക. എന്നെ അനുസരിക്കുക"},{"SurahNumber":71,"VerseNumber":4,"Text":"എങ്കില്‍ അല്ലാഹു നിങ്ങള്‍ക്ക് നിങ്ങളുടെ പാപങ്ങള്‍ പൊറുത്തുതരും. ഒരു നിശ്ചിത അവധിവരെ നിങ്ങള്‍ക്ക് ജീവിക്കാനവസരം നല്‍കും. അല്ലാഹുവിന്റെ അവധി ആഗതമായാല്‍ പിന്നെയൊട്ടും പിന്തിക്കുകയില്ല; തീര്‍ച്ച. നിങ്ങള്‍ അതറിഞ്ഞിരുന്നെങ്കില്‍.”"},{"SurahNumber":71,"VerseNumber":5,"Text":"നൂഹ് പറഞ്ഞു: \"നാഥാ, രാവും പകലും ഞാനെന്റെ ജനത്തെ വിളിച്ചും"},{"SurahNumber":71,"VerseNumber":6,"Text":"എന്നാല്‍ എന്റെ ക്ഷണം അവരെ കൂടുതല്‍ അകറ്റുകയാണുണ്ടായത്"},{"SurahNumber":71,"VerseNumber":7,"Text":"നീ അവര്‍ക്ക് മാപ്പേകാനായി ഞാന്‍ അവരെ വിളിച്ചപ്പോഴൊക്കെയും അവര്‍ കാതില്‍ വിരല്‍ തിരുകുകയും വസ്ത്രം കൊണ്ട് മൂടുകയുമായിരുന്നു. അവര്‍ തങ്ങളുടെ ദുശ്ശാഠ്യത്തിലുറച്ചുനിന്നു. അങ്ങേയറ്റം അഹങ്കരിക്കുകയും ചെയ്തു"},{"SurahNumber":71,"VerseNumber":8,"Text":"വീണ്ടും ഞാനവരെ ഉറക്കെ വിളിച്ചു"},{"SurahNumber":71,"VerseNumber":9,"Text":"പിന്നെ പരസ്യമായും വളരെ രഹസ്യമായും ഉദ്ബോധനം നല്‍കി"},{"SurahNumber":71,"VerseNumber":10,"Text":"ഞാന്‍ ആവശ്യപ്പെട്ടു: നിങ്ങള്‍ നിങ്ങളുടെ നാഥനോട് മാപ്പിനപേക്ഷിക്കുക. അവന്‍ ഏറെ പൊറുക്കുന്നവനാണ്"},{"SurahNumber":71,"VerseNumber":11,"Text":"അവന്‍ നിങ്ങള്‍ക്ക് ധാരാളം മഴ വീഴ്ത്തിത്തരും"},{"SurahNumber":71,"VerseNumber":12,"Text":"സമ്പത്തും സന്താനങ്ങളും കൊണ്ട് നിങ്ങളെ സഹായിക്കും. നിങ്ങള്‍ക്ക് തോട്ടങ്ങളുണ്ടാക്കിത്തരും. അരുവികളൊരുക്കിത്തരും.”"},{"SurahNumber":71,"VerseNumber":13,"Text":"നിങ്ങള്‍ക്കെന്തുപറ്റി? നിങ്ങള്‍ക്ക് അല്ലാഹുവിന്റെ മഹത്വം ഒട്ടും അംഗീകരിക്കാനാവുന്നില്ലല്ലോ"},{"SurahNumber":71,"VerseNumber":14,"Text":"നിങ്ങളെ വിവിധ ഘട്ടങ്ങളിലൂടെ സൃഷ്ടിച്ചു വളര്‍ത്തിയത് അവനാണ്"},{"SurahNumber":71,"VerseNumber":15,"Text":"അല്ലാഹു ഒന്നിനുമീതെ മറ്റൊന്നായി ഏഴ് ആകാശങ്ങളെ സൃഷ്ടിച്ചതെങ്ങനെയെന്ന് നിങ്ങള്‍ കാണുന്നില്ലേ"},{"SurahNumber":71,"VerseNumber":16,"Text":"അതില്‍ വെളിച്ചമായി ചന്ദ്രനെ ഉണ്ടാക്കി. വിളക്കായി സൂര്യനെയും"},{"SurahNumber":71,"VerseNumber":17,"Text":"അല്ലാഹു നിങ്ങളെ ഭൂമിയില്‍നിന്ന് മുളപ്പിച്ചു വളര്‍ത്തി"},{"SurahNumber":71,"VerseNumber":18,"Text":"പിന്നെ അവന്‍ നിങ്ങളെ അതിലേക്കുതന്നെ മടക്കുന്നു. വീണ്ടും നിങ്ങളെ പുനരുജ്ജീവിപ്പിച്ച് പുറപ്പെടുവിക്കുന്നതാണ്"},{"SurahNumber":71,"VerseNumber":19,"Text":"അല്ലാഹു നിങ്ങള്‍ക്കായി ഭൂമിയെ വിരിപ്പാക്കിയിരിക്കുന്നു"},{"SurahNumber":71,"VerseNumber":20,"Text":"നിങ്ങള്‍ അതിലെ വിശാലമായ വഴികളിലൂടെ സഞ്ചരിക്കാന്‍"},{"SurahNumber":71,"VerseNumber":21,"Text":"നൂഹ് പറഞ്ഞു: \"എന്റെ നാഥാ! ഇവരെന്നെ ധിക്കരിച്ചു. എന്നിട്ടവര്‍ പിന്‍പറ്റിയതോ തന്റെ സ്വത്തും സന്താനവും വഴി നഷ്ടമല്ലാതൊന്നും വര്‍ധിപ്പിക്കാത്തവനെയും"},{"SurahNumber":71,"VerseNumber":22,"Text":"അവര്‍ കൊടിയ കുതന്ത്രമാണ് കാണിച്ചത്"},{"SurahNumber":71,"VerseNumber":23,"Text":"അവര്‍ ജനത്തോടു പറഞ്ഞു: “നിങ്ങള്‍ നിങ്ങളുടെ ദൈവങ്ങളെ വെടിയരുത്. വദ്ദിനെയും സുവാഇനെയും യഗൂസിനെയും യഊഖിനെയും നസ്റിനെയും കൈവിടരുത്.”"},{"SurahNumber":71,"VerseNumber":24,"Text":"അവരിങ്ങനെ വളരെപ്പേരെ വഴിപിഴപ്പിച്ചു. ഈ അതിക്രമകാരികള്‍ക്ക് നീ വഴികേടല്ലാതൊന്നും വര്‍ധിപ്പിച്ചുകൊടുക്കരുതേ.”"},{"SurahNumber":71,"VerseNumber":25,"Text":"തങ്ങളുടെ തന്നെ തെറ്റിനാല്‍ അവരെ മുക്കിക്കൊന്നു. പിന്നെ അവര്‍ നരകത്തില്‍ പ്രവേശിപ്പിക്കപ്പെടുകയും ചെയ്തു. അപ്പോള്‍ അല്ലാഹുവെ കൂടാതെ ഒരു സഹായിയെയും അവര്‍ക്കവിടെ കണ്ടുകിട്ടിയില്ല"},{"SurahNumber":71,"VerseNumber":26,"Text":"നൂഹ് പ്രാര്‍ഥിച്ചു: \"നാഥാ! ഈ സത്യനിഷേധികളിലൊരുത്തനെയും ഈ ഭൂമുഖത്ത് ബാക്കിവെക്കരുതേ"},{"SurahNumber":71,"VerseNumber":27,"Text":"നീ അവരെ വെറുതെ വിട്ടാല്‍ ഇനിയുമവര്‍ നിന്റെ ദാസന്മാരെ വഴിപിഴപ്പിക്കും. തെമ്മാടികള്‍ക്കും നിഷേധികള്‍ക്കുമല്ലാതെ അവര്‍ ജന്മം നല്‍കുകയുമില്ല"},{"SurahNumber":71,"VerseNumber":28,"Text":"നാഥാ! എനിക്കും എന്റെ മാതാപിതാക്കള്‍ക്കും വിശ്വാസികളായി എന്റെ ഭവനത്തില്‍ കടന്നുവരുന്നവര്‍ക്കും സത്യവിശ്വാസികള്‍ക്കും വിശ്വാസിനികള്‍ക്കും നീ പൊറുത്തു തരേണമേ! അതിക്രമികള്‍ക്ക് നാശമല്ലാതൊന്നും വര്‍ധിപ്പിച്ചുകൊടുക്കരുതേ!”"},{"SurahNumber":72,"VerseNumber":1,"Text":"പറയുക: ജിന്നുകളില്‍ കുറേ പേര്‍ ഖുര്‍ആന്‍ കേട്ടുവെന്ന് എനിക്ക് ദിവ്യബോധനം ലഭിച്ചിരിക്കുന്നു. അങ്ങനെ അവര്‍ പറഞ്ഞു: \"വിസ്മയകരമായ ഒരു ഖുര്‍ആന്‍ ഞങ്ങള്‍ കേട്ടിരിക്കുന്നു"},{"SurahNumber":72,"VerseNumber":2,"Text":"അത് നേര്‍വഴിയിലേക്ക് നയിക്കുന്നു. അതിനാല്‍ ഞങ്ങളതില്‍ വിശ്വസിച്ചിരിക്കുന്നു. ഞങ്ങള്‍ ഞങ്ങളുടെ നാഥനില്‍ ആരെയും പങ്കുചേര്‍ക്കുകയില്ല"},{"SurahNumber":72,"VerseNumber":3,"Text":"നമ്മുടെ നാഥന്റെ മഹത്വം അത്യുന്നതമത്രെ. അവന്‍ സഖിയെയോ സന്താനത്തെയോ സ്വീകരിച്ചിട്ടില്ല"},{"SurahNumber":72,"VerseNumber":4,"Text":"ഞങ്ങളുടെ കൂട്ടത്തിലെ വിവരം കെട്ടവര്‍ അല്ലാഹുവെക്കുറിച്ച് കള്ളം പറയാറുണ്ടായിരുന്നു"},{"SurahNumber":72,"VerseNumber":5,"Text":"മനുഷ്യരും ജിന്നുകളും അല്ലാഹുവെക്കുറിച്ച് ഒരിക്കലും കള്ളം പറയില്ലെന്നാണ് ഞങ്ങള്‍ കരുതിയിരുന്നത്"},{"SurahNumber":72,"VerseNumber":6,"Text":"മനുഷ്യരില്‍ ചിലര്‍ ജിന്നുകളില്‍ ചിലരോട് ശരണം തേടാറുണ്ടായിരുന്നു. അതവരില്‍ 1 അഹങ്കാരം വളര്‍ത്തി"},{"SurahNumber":72,"VerseNumber":7,"Text":"അല്ലാഹു ആരെയും പ്രവാചകനായി നിയോഗിക്കില്ലെന്ന് നിങ്ങള്‍ കരുതിയ പോലെ അവരും കരുതിയിരുന്നു"},{"SurahNumber":72,"VerseNumber":8,"Text":"ഞങ്ങള്‍ ആകാശത്തെ തൊട്ടുനോക്കി. അപ്പോഴത് കരുത്തരായ കാവല്‍ക്കാരാലും തീജ്വാലകളാലും നിറഞ്ഞുനില്‍ക്കുന്നതായി ഞങ്ങള്‍ക്കനുഭവപ്പെട്ടു"},{"SurahNumber":72,"VerseNumber":9,"Text":"ആകാശത്തിലെ ചില ഇരിപ്പിടങ്ങളില്‍ മുമ്പ് ഞങ്ങള്‍ കേള്‍ക്കാന്‍ ഇരിക്കാറുണ്ടായിരുന്നു. എന്നാല്‍ ഇപ്പോള്‍ ആരെങ്കിലും കട്ടുകേള്‍ക്കുകയാണെങ്കില്‍, തന്നെ ശ്രദ്ധിച്ചു കൊണ്ടിരിക്കുന്ന തീജ്വാലയെ അവന്ന് നേരിടേണ്ടിവരും"},{"SurahNumber":72,"VerseNumber":10,"Text":"ഭൂമിയിലുള്ളവര്‍ക്ക് നാശം വരുത്താനാണോ ഉദ്ദേശിച്ചത്, അതല്ല അവരുടെ നാഥന്‍ അവരെ നേര്‍വഴിയിലാക്കാനാണോ ഇച്ഛിച്ചതെന്ന് ഞങ്ങള്‍ക്കറിയില്ല"},{"SurahNumber":72,"VerseNumber":11,"Text":"ഞങ്ങളോ, ഞങ്ങളില്‍ സച്ചരിതരുണ്ട്. അല്ലാത്തവരും ഞങ്ങളിലുണ്ട്. ഞങ്ങള്‍ ഭിന്നമാര്‍ഗക്കാരാണ്"},{"SurahNumber":72,"VerseNumber":12,"Text":"ഭൂമിയില്‍ വെച്ച് അല്ലാഹുവെ പരാജയപ്പെടുത്താനോ, ഓടിപ്പോയി അവനെ തോല്‍പിക്കാനോ സാധ്യമല്ലെന്ന് ഞങ്ങള്‍ മനസ്സിലാക്കിയിരിക്കുന്നു"},{"SurahNumber":72,"VerseNumber":13,"Text":"സന്മാര്‍ഗം കേട്ടപ്പോള്‍തന്നെ ഞങ്ങളതില്‍ വിശ്വസിച്ചു. തന്റെ നാഥനില്‍ വിശ്വസിക്കുന്നവനാരോ, അവന് ഒരുവിധ നഷ്ടമോ പീഡനമോ ഉണ്ടാവുമെന്ന് ഭയപ്പെടേണ്ടതില്ല"},{"SurahNumber":72,"VerseNumber":14,"Text":"ഞങ്ങളില്‍ വഴിപ്പെട്ട് ജീവിക്കുന്നവരുണ്ട്. വഴിവിട്ട് ജീവിക്കുന്നവരുമുണ്ട്. ആര്‍ കീഴ്പ്പെട്ട് ജീവിക്കുന്നുവോ അവര്‍ നേര്‍വഴി ഉറപ്പാക്കിയിരിക്കുന്നു"},{"SurahNumber":72,"VerseNumber":15,"Text":"വഴിവിട്ട് ജീവിക്കുന്നവരോ അവര്‍ നരകത്തീയിലെ വിറകായിത്തീരും.”"},{"SurahNumber":72,"VerseNumber":16,"Text":"അവര്‍ നേര്‍വഴിയില്‍ തന്നെ ഉറച്ചു നില്‍ക്കുകയാണെങ്കില്‍ നാം അവര്‍ക്ക് കുടിക്കാന്‍ ധാരാളമായി വെള്ളം നല്‍കും"},{"SurahNumber":72,"VerseNumber":17,"Text":"അതിലൂടെ നാം അവരെ പരീക്ഷിക്കാനാണത്. തന്റെ നാഥന്റെ ഉദ്ബോധനത്തെ നിരാകരിച്ച് ജീവിക്കുന്നവരെ അവന്‍ അതികഠിന ശിക്ഷയിലകപ്പെടുത്തും"},{"SurahNumber":72,"VerseNumber":18,"Text":"പള്ളികള്‍ അല്ലാഹുവിന്നുള്ളതാണ്. അതിനാല്‍ അല്ലാഹുവോടൊപ്പം മറ്റാരെയും വിളിച്ചു പ്രാര്‍ഥിക്കരുത്"},{"SurahNumber":72,"VerseNumber":19,"Text":"ദൈവദാസന്‍ ദൈവത്തോട് പ്രാര്‍ഥിക്കാനായി എഴുന്നേറ്റു നിന്നപ്പോള്‍ സത്യനിഷേധികള്‍ അയാള്‍ക്കു ചുറ്റും തടിച്ചുകൂടുമാറായി"},{"SurahNumber":72,"VerseNumber":20,"Text":"പറയുക: ഞാന്‍ എന്റെ നാഥനെ മാത്രമേ വിളിച്ചു പ്രാര്‍ഥിക്കുകയുള്ളൂ. ആരെയും അവന്റെ പങ്കാളിയാക്കുകയില്ല"},{"SurahNumber":72,"VerseNumber":21,"Text":"പറയുക: നിങ്ങള്‍ക്ക് എന്തെങ്കിലും ഗുണമോ ദോഷമോ വരുത്താന്‍ എനിക്കാവില്ല"},{"SurahNumber":72,"VerseNumber":22,"Text":"പറയുക: അല്ലാഹുവിന്റെ ശിക്ഷയില്‍നിന്ന് എന്നെ രക്ഷിക്കാന്‍ ആര്‍ക്കുമാവില്ല. അവനല്ലാതെ ഒരഭയസ്ഥാനവും ഞാന്‍ കാണുന്നില്ല"},{"SurahNumber":72,"VerseNumber":23,"Text":"അല്ലാഹുവില്‍നിന്നുള്ള വിധികളും അവന്റെ സന്ദേശവും എത്തിക്കുകയെന്നതല്ലാതെ ഒരു ദൌത്യവും എനിക്കില്ല. ആര്‍ അല്ലാഹുവെയും അവന്റെ ദൂതനെയും ധിക്കരിക്കുന്നുവോ തീര്‍ച്ചയായും അവന്നുള്ളത് നരകത്തീയാണ്. അവരതില്‍ നിത്യവാസികളായിരിക്കും"},{"SurahNumber":72,"VerseNumber":24,"Text":"ഈ ജനത്തിന് മുന്നറിയിപ്പ് നല്‍കിയ കാര്യം നേരില്‍ കാണുമ്പോള്‍ അവര്‍ക്ക് ബോധ്യമാകും: ആരുടെ സഹായിയാണ് ദുര്‍ബലനെന്നും ആരുടെ സംഘമാണ് എണ്ണത്തില്‍ കുറവെന്നും"},{"SurahNumber":72,"VerseNumber":25,"Text":"പറയുക: നിങ്ങള്‍ക്ക് താക്കീതു നല്‍കപ്പെട്ട ശിക്ഷ ആസന്നമാണോ അതല്ല എന്റെ നാഥന്‍ അതിനു നീണ്ട അവധി നിശ്ചയിക്കുന്നുണ്ടോ എന്നൊന്നും എനിക്കറിയില്ല"},{"SurahNumber":72,"VerseNumber":26,"Text":"അവന്‍ അഭൌതിക കാര്യം അറിയുന്നവനാണ്. എന്നാല്‍ അവന്‍ തന്റെ അഭൌതിക കാര്യങ്ങള്‍ ആര്‍ക്കും വെളിവാക്കിക്കൊടുക്കുകയില്ല"},{"SurahNumber":72,"VerseNumber":27,"Text":"അവന്‍ തൃപ്തിപ്പെട്ട് അംഗീകരിച്ച ദൂതന്നൊഴികെ. അദ്ദേഹത്തിന്റെ മുന്നിലും പിന്നിലും അവന്‍ കാവല്‍ക്കാരെ ഏര്‍പ്പെടുത്തുന്നു"},{"SurahNumber":72,"VerseNumber":28,"Text":"അവര്‍ തങ്ങളുടെ നാഥന്റെ സന്ദേശങ്ങള്‍ എത്തിച്ചുകൊടുത്തിരിക്കുന്നുവെന്ന് അവനറിയാനാണിത്. അവരുടെ വശമുള്ളതിനെപ്പറ്റി അവന്ന് നന്നായറിയാം. എല്ലാ വസ്തുക്കളുടെയും എണ്ണം അവന്‍ തിട്ടപ്പെടുത്തിയിരിക്കുന്നു"},{"SurahNumber":73,"VerseNumber":1,"Text":"മൂടിപ്പുതച്ചവനേ"},{"SurahNumber":73,"VerseNumber":2,"Text":"രാത്രിയില്‍ എഴുന്നേറ്റ് നമസ്കരിക്കുക -കുറച്ചുനേരമൊഴികെ"},{"SurahNumber":73,"VerseNumber":3,"Text":"അതായത് രാവിന്റെ പാതി. അല്ലെങ്കില്‍ അതില്‍ അല്‍പം കുറക്കുക"},{"SurahNumber":73,"VerseNumber":4,"Text":"അല്ലെങ്കില്‍ അല്‍പം വര്‍ധിപ്പിക്കുക. ഖുര്‍ആന്‍ നിര്‍ത്തി നിര്‍ത്തി സാവധാനം ഓതുക"},{"SurahNumber":73,"VerseNumber":5,"Text":"നിനക്കു നാം ഭാരിച്ച വചനം അവതരിപ്പിക്കുന്നതാണ്"},{"SurahNumber":73,"VerseNumber":6,"Text":"രാത്രിയില്‍ ഉണര്‍ന്നെഴുന്നേറ്റുള്ള നമസ്കാരം ഏറെ ഹൃദയസാന്നിധ്യം ഉളവാക്കുന്നതാണ്. സംസാരം സത്യനിഷ്ഠമാക്കുന്നതും"},{"SurahNumber":73,"VerseNumber":7,"Text":"പകല്‍സമയത്ത് നിനക്ക് ദീര്‍ഘമായ ജോലിത്തിരക്കുണ്ടല്ലോ"},{"SurahNumber":73,"VerseNumber":8,"Text":"നിന്റെ നാഥന്റെ നാമം സ്മരിക്കുക. മറ്റെല്ലാറ്റില്‍നിന്നും വിട്ടൊഴിഞ്ഞ് അവനില്‍ മാത്രം മുഴുകുക"},{"SurahNumber":73,"VerseNumber":9,"Text":"അവന്‍ ഉദയാസ്തമയ സ്ഥലങ്ങളുടെ ഉടമയാണ്. അവനല്ലാതെ ദൈവമില്ല. അതിനാല്‍ അവനെ മാത്രം ഭരമേല്‍പിക്കുക"},{"SurahNumber":73,"VerseNumber":10,"Text":"സത്യനിഷേധികള്‍ പറയുന്നതൊക്കെ ക്ഷമിക്കുക. അവരില്‍ നിന്ന് മാന്യമായി വിട്ടകന്നു നില്‍ക്കുക"},{"SurahNumber":73,"VerseNumber":11,"Text":"സമ്പന്നരായ ഈ നിഷേധികളുടെ കൈകാര്യം എനിക്ക് വിട്ടേക്കുക. അവര്‍ക്ക് ഈ അവസ്ഥയില്‍ അല്പം കൂടി സമയം അനുവദിക്കുക"},{"SurahNumber":73,"VerseNumber":12,"Text":"തീര്‍ച്ചയായും നമ്മുടെ അടുക്കല്‍ കാല്‍ച്ചങ്ങലകളും കത്തിക്കാളുന്ന നരകത്തീയുമുണ്ട്"},{"SurahNumber":73,"VerseNumber":13,"Text":"ചങ്കില്‍ കുടുങ്ങുന്ന ആഹാരവും നോവേറിയ ശിക്ഷയും"},{"SurahNumber":73,"VerseNumber":14,"Text":"ഭൂമിയും മലകളും വിറകൊള്ളുകയും പര്‍വതങ്ങള്‍ മണല്‍ക്കൂനകള്‍പോലെ ചിതറിപ്പോവുകയും ചെയ്യുന്ന ദിനമാണത്"},{"SurahNumber":73,"VerseNumber":15,"Text":"ഉറപ്പായും നിങ്ങളിലേക്ക് നാം ഒരു ദൂതനെ നിയോഗിച്ചിരിക്കുന്നു- നിങ്ങള്‍ക്ക് സാക്ഷിയായി. ഫറവോന്റെ അടുത്തേക്ക് ദൂതനെ അയച്ചപോലെ"},{"SurahNumber":73,"VerseNumber":16,"Text":"ഫറവോന്‍ ആ ദൂതനെ ധിക്കരിച്ചു. അതിനാല്‍ അവനെ നാം ശക്തമായ ഒരു പിടുത്തം പിടിച്ചു"},{"SurahNumber":73,"VerseNumber":17,"Text":"നിങ്ങള്‍ സത്യത്തെ നിഷേധിക്കുകയാണെങ്കില്‍ കൊച്ചു കുട്ടികളെക്കൂടി നരച്ചവരാക്കുന്ന ആ ദിനത്തെ നിങ്ങള്‍ക്ക് എങ്ങനെ കരുതിയിരിക്കാനാവും"},{"SurahNumber":73,"VerseNumber":18,"Text":"ആകാശം പൊട്ടിപ്പിളരുന്ന ദിനമാണത്. അല്ലാഹുവിന്റെ വാഗ്ദാനം പൂര്‍ത്തീകരിക്കപ്പെടുകതന്നെ ചെയ്യും"},{"SurahNumber":73,"VerseNumber":19,"Text":"ഇത് ഒരുദ്ബോധനമാണ്. അതിനാല്‍ ഇഷ്ടമുള്ളവന്‍ തന്റെ നാഥങ്കലേക്കുള്ള മാര്‍ഗം അവലംബിച്ചു കൊള്ളട്ടെ"},{"SurahNumber":73,"VerseNumber":20,"Text":"നിന്റെ നാഥന്നറിയാം: നീയും നിന്റെ കൂടെയുള്ളവരിലൊരു സംഘവും രാവിന്റെ മിക്കവാറും മൂന്നില്‍ രണ്ടു ഭാഗവും ചിലപ്പോള്‍ പാതിഭാഗവും മറ്റു ചിലപ്പോള്‍ മൂന്നിലൊരു ഭാഗവും നിന്ന് നമസ്കരിക്കുന്നുണ്ട്. രാപ്പകലുകള്‍ കണക്കാക്കുന്നത് അല്ലാഹുവാണ്. നിങ്ങള്‍ക്കത് കൃത്യമായി കണക്കാക്കാന്‍ കഴിയില്ലെന്ന് അവന്നറിയാം. അതിനാല്‍ നിങ്ങള്‍ക്ക് ഇളവ് നല്‍കിയിരിക്കുന്നു. അതുകൊണ്ട് ഖുര്‍ആനില്‍നിന്ന് നിങ്ങള്‍ക്ക് കഴിയുംവിധം പാരായണം ചെയ്ത് നമസ്കാരം നിര്‍വഹിക്കുക. നിങ്ങളില്‍ ചിലര്‍ രോഗികളാണ്. വേറെ ചിലര്‍ അല്ലാഹുവിന്റെ അനുഗ്രഹമന്വേഷിച്ച് ഭൂമിയില്‍ സഞ്ചരിക്കുന്നവരാണ്. ഇനിയും ചിലര്‍ അല്ലാഹുവിന്റെ മാര്‍ഗത്തില്‍ പോരാടുന്നവരും. ഇത് അവന് നന്നായറിയാം. അതിനാല്‍ ഖുര്‍ആനില്‍നിന്ന് സൌകര്യപ്രദമായത് പാരായണം ചെയ്യുക. നമസ്കാരം നിഷ്ഠയോടെ നിര്‍വഹിക്കുക. സകാത്ത് നല്‍കുക. അല്ലാഹുവിന്ന് ഉത്തമമായ കടം കൊടുക്കുക. നിങ്ങള്‍ സ്വന്തത്തിനുവേണ്ടി മുന്‍കൂട്ടി ചെയ്യുന്ന നന്മകളൊക്കെയും അല്ലാഹുവിങ്കല്‍ ഏറെ ഗുണമുള്ളതായി നിങ്ങള്‍ക്കു കണ്ടെത്താം. മഹത്തായ പ്രതിഫലമുള്ളതായും. നിങ്ങള്‍ അല്ലാഹുവോട് മാപ്പപേക്ഷിക്കുക. തീര്‍ച്ചയായും അല്ലാഹു ഏറെ പൊറുക്കുന്നവനും ദയാപരനുമാണ്"},{"SurahNumber":74,"VerseNumber":1,"Text":"പുതച്ചു മൂടിയവനേ"},{"SurahNumber":74,"VerseNumber":2,"Text":"എഴുന്നേല്‍ക്കുക. ജനത്തിന് മുന്നറിയിപ്പ് നല്‍കുക"},{"SurahNumber":74,"VerseNumber":3,"Text":"നിന്റെ നാഥന്റെ മഹത്വം വാഴ്ത്തുക"},{"SurahNumber":74,"VerseNumber":4,"Text":"നിന്റെ വസ്ത്രങ്ങള്‍ വൃത്തിയാക്കുക"},{"SurahNumber":74,"VerseNumber":5,"Text":"അഴുക്കുകളില്‍നിന്ന് അകന്നു നില്‍ക്കുക"},{"SurahNumber":74,"VerseNumber":6,"Text":"കൂടുതല്‍ തിരിച്ചുകിട്ടാന്‍ കൊതിച്ച് നീ ഔദാര്യം കാണിക്കരുത്"},{"SurahNumber":74,"VerseNumber":7,"Text":"നിന്റെ നാഥന്നുവേണ്ടി ക്ഷമ പാലിക്കുക"},{"SurahNumber":74,"VerseNumber":8,"Text":"പിന്നെ കാഹളം ഊതപ്പെട്ടാല്‍"},{"SurahNumber":74,"VerseNumber":9,"Text":"അന്ന് ഏറെ പ്രയാസമേറിയ ദിനമായിരിക്കും"},{"SurahNumber":74,"VerseNumber":10,"Text":"സത്യനിഷേധികള്‍ക്ക് ഒട്ടും സുഖകരമല്ലാത്ത ദിവസം"},{"SurahNumber":74,"VerseNumber":11,"Text":"ഞാന്‍ തനിയെ സൃഷ്ടിച്ച ആ മനുഷ്യനെ എനിക്കിങ്ങു വിട്ടുതരിക"},{"SurahNumber":74,"VerseNumber":12,"Text":"നാമവന് ധാരാളം ധനം നല്‍കി"},{"SurahNumber":74,"VerseNumber":13,"Text":"എന്തിനും പോന്ന മക്കളെയും"},{"SurahNumber":74,"VerseNumber":14,"Text":"അവനാവശ്യമായ സൌകര്യങ്ങളെല്ലാം ഞാനൊരുക്കിക്കൊടുത്തു"},{"SurahNumber":74,"VerseNumber":15,"Text":"എന്നിട്ടും ഞാന്‍ ഇനിയും കൂടുതല്‍ കൊടുക്കണമെന്ന് അവന്‍ കൊതിക്കുന്നു"},{"SurahNumber":74,"VerseNumber":16,"Text":"ഇല്ല; അവന്‍ നമ്മുടെ വചനങ്ങളുടെ കടുത്ത ശത്രുവായിരിക്കുന്നു"},{"SurahNumber":74,"VerseNumber":17,"Text":"വൈകാതെ തന്നെ നാമവനെ ക്ളേശമേറിയ ഒരു കയറ്റം കയറാനിടവരുത്തും"},{"SurahNumber":74,"VerseNumber":18,"Text":"അവന്‍ ചിന്തിച്ചു. ചിലത് ചെയ്യാനുറച്ചു"},{"SurahNumber":74,"VerseNumber":19,"Text":"അതിനാലവന് ശാപം. എങ്ങനെ ചെയ്യാനാണവനുറച്ചത്"},{"SurahNumber":74,"VerseNumber":20,"Text":"വീണ്ടും അവനു നാശം! എങ്ങനെ പ്രവര്‍ത്തിക്കാനാണവന്‍ തീരുമാനിച്ചത്"},{"SurahNumber":74,"VerseNumber":21,"Text":"പിന്നെ അവനൊന്നു നോക്കി"},{"SurahNumber":74,"VerseNumber":22,"Text":"എന്നിട്ട് മുഖം കോട്ടി. നെറ്റി ചുളിച്ചു"},{"SurahNumber":74,"VerseNumber":23,"Text":"പിന്നെ പിന്തിരിയുകയും അഹങ്കരിക്കുകയും ചെയ്തു"},{"SurahNumber":74,"VerseNumber":24,"Text":"എന്നിട്ട് അവന്‍ പുലമ്പി: ഈ ഖുര്‍ആന്‍ പരമ്പരാഗതമായ മായാജാലമല്ലാതൊന്നുമല്ല"},{"SurahNumber":74,"VerseNumber":25,"Text":"ഇത് വെറും മനുഷ്യവചനം മാത്രം"},{"SurahNumber":74,"VerseNumber":26,"Text":"അടുത്തുതന്നെ നാമവനെ നരകത്തീയിലെരിയിക്കും"},{"SurahNumber":74,"VerseNumber":27,"Text":"നരകത്തീ എന്താണെന്ന് നിനക്കെന്തറിയാം"},{"SurahNumber":74,"VerseNumber":28,"Text":"അത് ഒന്നും ബാക്കിവെക്കുകയില്ല. ഒന്നിനെയും ഒഴിവാക്കുകയുമില്ല"},{"SurahNumber":74,"VerseNumber":29,"Text":"അത് തൊലി കരിച്ചുകളയും"},{"SurahNumber":74,"VerseNumber":30,"Text":"അതിന്റെ ചുമതലക്കാരായി പത്തൊമ്പത് പേരുണ്ട്"},{"SurahNumber":74,"VerseNumber":31,"Text":"നാം നരകത്തിന് ഇവ്വിധം ചുമതലക്കാരായി നിശ്ചയിച്ചത് മലക്കുകളെ മാത്രമാണ്. അവരുടെ എണ്ണം സത്യനിഷേധികള്‍ക്കുള്ള നമ്മുടെ ഒരു പരീക്ഷണം മാത്രമാണ്; വേദാവകാശികള്‍ക്ക് ദൃഢബോധ്യം വരാനും സത്യവിശ്വാസികള്‍ക്ക് വിശ്വാസം വര്‍ധിക്കാനുമാണിത്. വേദക്കാരും സത്യവിശ്വാസികളും സംശയത്തിലകപ്പെടാതിരിക്കാനും. അതോടൊപ്പം സത്യനിഷേധികളും രോഗബാധിതമായ മനസ്സിനുടമകളും, അല്ലാഹു ഇതുകൊണ്ട് എന്തൊരുപമയാണ് ഉദ്ദേശിച്ചത് എന്നു പറയാനുമാണ്. ഇവ്വിധം അല്ലാഹു താനിഛിക്കുന്നവരെ വഴികേടിലാക്കുന്നു. താനുദ്ദേശിക്കുന്നവരെ നേര്‍വഴിയിലാക്കുകയും ചെയ്യുന്നു. നിന്റെ നാഥന്റെ സൈന്യങ്ങളെ സംബന്ധിച്ച് അവനല്ലാതെ ആരുമറിയില്ല. ഇത് മനുഷ്യര്‍ക്ക് ഒരുദ്ബോധനമല്ലാതൊന്നുമല്ല"},{"SurahNumber":74,"VerseNumber":32,"Text":"നിസ്സംശയം, ചന്ദ്രനാണ് സത്യം"},{"SurahNumber":74,"VerseNumber":33,"Text":"രാത്രിയാണ് സത്യം- അത് പിന്നിടുമ്പോള്‍"},{"SurahNumber":74,"VerseNumber":34,"Text":"പ്രഭാതമാണ് സത്യം- അത് പ്രശോഭിതമാവുമ്പോള്‍"},{"SurahNumber":74,"VerseNumber":35,"Text":"നരകം ഗൌരവമുള്ള കാര്യങ്ങളിലൊന്നുതന്നെ; തീര്‍ച്ച"},{"SurahNumber":74,"VerseNumber":36,"Text":"മനുഷ്യര്‍ക്കൊരു താക്കീതും"},{"SurahNumber":74,"VerseNumber":37,"Text":"നിങ്ങളില്‍ മുന്നോട്ടുവരാനോ പിന്നോട്ടു പോകാനോ ആഗ്രഹിക്കുന്ന ഏവര്‍ക്കുമുള്ള താക്കീത്"},{"SurahNumber":74,"VerseNumber":38,"Text":"ഓരോ മനുഷ്യനും താന്‍ നേടിയതിന് ബാധ്യസ്ഥനാണ്"},{"SurahNumber":74,"VerseNumber":39,"Text":"വലതു കൈയില്‍ കര്‍മ്മപുസ്തകം കിട്ടുന്നവരൊഴികെ"},{"SurahNumber":74,"VerseNumber":40,"Text":"അവര്‍ സ്വര്‍ഗത്തോപ്പുകളിലായിരിക്കും. അവരന്വേഷിക്കും"},{"SurahNumber":74,"VerseNumber":41,"Text":"കുറ്റവാളികളോട്"},{"SurahNumber":74,"VerseNumber":42,"Text":"നിങ്ങളെ നരകത്തിലെത്തിച്ചത് എന്താണ്?”"},{"SurahNumber":74,"VerseNumber":43,"Text":"അവര്‍ പറയും: \"ഞങ്ങള്‍ നമസ്കരിക്കുന്നവരായിരുന്നില്ല"},{"SurahNumber":74,"VerseNumber":44,"Text":"അഗതികള്‍ക്ക് ആഹാരം കൊടുക്കുന്നവരുമായിരുന്നില്ല"},{"SurahNumber":74,"VerseNumber":45,"Text":"പാഴ്മൊഴികളില്‍ മുഴുകിക്കഴിഞ്ഞവരോടൊപ്പം ഞങ്ങളും അതില്‍ വ്യാപൃതരായിരുന്നു"},{"SurahNumber":74,"VerseNumber":46,"Text":"പ്രതിഫല നാളിനെ ഞങ്ങള്‍ നിഷേധിച്ചിരുന്നു"},{"SurahNumber":74,"VerseNumber":47,"Text":"മരണം ഞങ്ങളില്‍ വന്നെത്തുംവരെ.”"},{"SurahNumber":74,"VerseNumber":48,"Text":"അന്നേരം ശുപാര്‍ശകരുടെ ശുപാര്‍ശ അവര്‍ക്കൊട്ടും ഉപകരിക്കുകയില്ല"},{"SurahNumber":74,"VerseNumber":49,"Text":"എന്നിട്ടും അവര്‍ക്കെന്തുപറ്റി? അവര്‍ ഈ ഉദ്ബോധനത്തില്‍നിന്ന് തെന്നിമാറുകയാണ്"},{"SurahNumber":74,"VerseNumber":50,"Text":"വിറളിപിടിച്ച കഴുതകളെപ്പോലെയാണവര്‍"},{"SurahNumber":74,"VerseNumber":51,"Text":"സിംഹത്തെ ഭയന്ന് വിരണ്ടോടുന്ന"},{"SurahNumber":74,"VerseNumber":52,"Text":"അല്ല; അവരിലോരോരുത്തരും ആഗ്രഹിക്കുന്നു: തനിക്ക് അല്ലാഹുവില്‍നിന്ന് തുറന്ന ഏടുകളുള്ള വേദപുസ്തകം ലഭിക്കണമെന്ന്"},{"SurahNumber":74,"VerseNumber":53,"Text":"ഒരിക്കലുമില്ല. അവര്‍ക്ക് പരലോകത്തെ പേടിയില്ല എന്നതാണ് സത്യം"},{"SurahNumber":74,"VerseNumber":54,"Text":"അറിയുക! ഉറപ്പായും ഇത് ഒരുദ്ബോധനമാണ്"},{"SurahNumber":74,"VerseNumber":55,"Text":"അതിനാല്‍ ഇഷ്ടമുള്ളവന്‍ ഇതോര്‍ക്കട്ടെ"},{"SurahNumber":74,"VerseNumber":56,"Text":"അല്ലാഹു ഇഛിക്കുന്നുവെങ്കിലല്ലാതെ അവരത് സ്വീകരിക്കുകയില്ല. അവനാകുന്നു ഭക്തിക്കര്‍ഹന്‍. പാപമോചനത്തിനുടമയും അവന്‍ തന്നെ"},{"SurahNumber":75,"VerseNumber":1,"Text":"ഉയിര്‍ത്തെഴുന്നേല്‍പ് നാളുകൊണ്ട് ഞാന്‍ സത്യം ചെയ്യുന്നു"},{"SurahNumber":75,"VerseNumber":2,"Text":"കുറ്റപ്പെടുത്തുന്ന മനസ്സാക്ഷിയെ ക്കൊണ്ടും ഞാന്‍ സത്യം ചെയ്യുന്നു"},{"SurahNumber":75,"VerseNumber":3,"Text":"മനുഷ്യന്‍ വിചാരിക്കുന്നുവോ, നമുക്ക് അവന്റെ എല്ലുകളെ ഒരുമിച്ചുകൂട്ടാനാവില്ലെന്ന്"},{"SurahNumber":75,"VerseNumber":4,"Text":"എന്നാല്‍, നാം അവന്റെ വിരല്‍ത്തുമ്പുപോലും കൃത്യമായി നിര്‍മിക്കാന്‍ പോന്നവനാണ്"},{"SurahNumber":75,"VerseNumber":5,"Text":"എന്നിട്ടും മനുഷ്യന്‍ തന്റെ വരുംകാല ജീവിതത്തില്‍ ദുര്‍വൃത്തികള്‍ ചെയ്യാനുദ്ദേശിക്കുന്നു"},{"SurahNumber":75,"VerseNumber":6,"Text":"ഈ ഉയിര്‍ത്തെഴുന്നേല്പു ദിനം എന്നാണെന്ന് അവന്‍ ചോദിക്കുന്നു"},{"SurahNumber":75,"VerseNumber":7,"Text":"കണ്ണ് അഞ്ചിപ്പോവുകയും"},{"SurahNumber":75,"VerseNumber":8,"Text":"ചന്ദ്രന്‍ കെട്ടുപോവുകയും"},{"SurahNumber":75,"VerseNumber":9,"Text":"സൂര്യചന്ദ്രന്മാര്‍ ഒരുമിച്ചു കൂട്ടപ്പെടുകയും ചെയ്താല്‍"},{"SurahNumber":75,"VerseNumber":10,"Text":"അന്ന് ഈ മനുഷ്യന്‍ പറയും: എവിടേക്കാണ് ഓടി രക്ഷപ്പെടുകയെന്ന്"},{"SurahNumber":75,"VerseNumber":11,"Text":"ഇല്ല! ഒരു രക്ഷയുമില്ല"},{"SurahNumber":75,"VerseNumber":12,"Text":"അന്ന് നിന്റെ നാഥന്റെ മുന്നില്‍ തന്നെ ചെന്നു നില്‍ക്കേണ്ടിവരും"},{"SurahNumber":75,"VerseNumber":13,"Text":"അന്നാളില്‍ മനുഷ്യന്‍ താന്‍ ചെയ്യരുതാത്തത് ചെയ്തതിനെ സംബന്ധിച്ചും ചെയ്യേണ്ടത് ചെയ്യാത്തതിനെപ്പറ്റിയും അറിയുന്നു"},{"SurahNumber":75,"VerseNumber":14,"Text":"എന്നല്ല, അന്ന് മനുഷ്യന്‍ തനിക്കെതിരെ തന്നെ തെളിവായിത്തീരുന്നു"},{"SurahNumber":75,"VerseNumber":15,"Text":"അവന്‍ എന്തൊക്കെ ഒഴികഴിവു സമര്‍പ്പിച്ചാലും ശരി"},{"SurahNumber":75,"VerseNumber":16,"Text":"ഖുര്‍ആന്‍ പെട്ടെന്ന് മനഃപാഠമാക്കാനായി നീ നാവു പിടപ്പിക്കേണ്ടതില്ല"},{"SurahNumber":75,"VerseNumber":17,"Text":"അതിന്റെ സമാഹരണവും അത് ഓതിത്തരലും നമ്മുടെ ബാധ്യതയാണ്"},{"SurahNumber":75,"VerseNumber":18,"Text":"അങ്ങനെ നാം ഓതിത്തന്നാല്‍ ആ പാരായണത്തെ നീ പിന്തുടരുക"},{"SurahNumber":75,"VerseNumber":19,"Text":"തുടര്‍ന്നുള്ള അതിന്റെ വിശദീകരണവും നമ്മുടെ ചുമതല തന്നെ"},{"SurahNumber":75,"VerseNumber":20,"Text":"എന്നാല്‍ അങ്ങനെയല്ല; നിങ്ങള്‍ താല്‍ക്കാലിക നേട്ടം കൊതിക്കുന്നു"},{"SurahNumber":75,"VerseNumber":21,"Text":"പരലോകത്തെ അവഗണിക്കുകയും ചെയ്യുന്നു"},{"SurahNumber":75,"VerseNumber":22,"Text":"അന്ന് ചില മുഖങ്ങള്‍ പ്രസന്നങ്ങളായിരിക്കും"},{"SurahNumber":75,"VerseNumber":23,"Text":"തങ്ങളുടെ നാഥനെ നോക്കിക്കൊണ്ടിരിക്കുന്നവയും"},{"SurahNumber":75,"VerseNumber":24,"Text":"മറ്റു ചില മുഖങ്ങളന്ന് കറുത്തിരുണ്ടവയായിരിക്കും"},{"SurahNumber":75,"VerseNumber":25,"Text":"തങ്ങളുടെ മേല്‍ വന്‍ വിപത്ത് വന്നു വീഴാന്‍ പോവുകയാണെന്ന് അവ അറിയുന്നു"},{"SurahNumber":75,"VerseNumber":26,"Text":"മാത്രമല്ല; ജീവന്‍ തൊണ്ടക്കുഴിയിലെത്തുകയും"},{"SurahNumber":75,"VerseNumber":27,"Text":"മന്ത്രിക്കാനാരുണ്ട് എന്ന ചോദ്യമുയരുകയും"},{"SurahNumber":75,"VerseNumber":28,"Text":"ഇത് തന്റെ വേര്‍പാടാണെന്ന് മനസ്സിലാവുകയും"},{"SurahNumber":75,"VerseNumber":29,"Text":"കണങ്കാലുകള്‍ തമ്മില്‍ കൂടിച്ചേര്‍ന്ന് കെട്ടിപ്പിണയുകയും ചെയ്യുമ്പോള്‍"},{"SurahNumber":75,"VerseNumber":30,"Text":"അതാണ് നിന്റെ നാഥങ്കലേക്ക് നയിക്കപ്പെടുന്ന ദിനം"},{"SurahNumber":75,"VerseNumber":31,"Text":"എന്നാല്‍ അവന്‍ സത്യമംഗീകരിച്ചില്ല. നമസ്കരിച്ചതുമില്ല"},{"SurahNumber":75,"VerseNumber":32,"Text":"മറിച്ച്, നിഷേധിക്കുകയും പിന്തിരിയുകയും ചെയ്തു"},{"SurahNumber":75,"VerseNumber":33,"Text":"എന്നിട്ട് അഹങ്കാരത്തോടെ സ്വന്തക്കാരുടെ അടുത്തേക്ക് പോയി"},{"SurahNumber":75,"VerseNumber":34,"Text":"അതുതന്നെയാണ് നിനക്ക് ഏറ്റം പറ്റിയതും ഉചിതവും"},{"SurahNumber":75,"VerseNumber":35,"Text":"അതെ, അതുതന്നെയാണ് നിനക്കേറ്റം പറ്റിയതും ഉചിതവും"},{"SurahNumber":75,"VerseNumber":36,"Text":"മനുഷ്യന്‍ കരുതുന്നോ; അവനെ വെറുതെയങ്ങ് വിട്ടേക്കുമെന്ന്"},{"SurahNumber":75,"VerseNumber":37,"Text":"അവന്‍, തെറിച്ചു വീണ നിസ്സാരമായ ഒരിന്ദ്രിയകണം മാത്രമായിരുന്നില്ലേ"},{"SurahNumber":75,"VerseNumber":38,"Text":"പിന്നെയത് ഭ്രൂണമായി. അനന്തരം അല്ലാഹു അവനെ സൃഷ്ടിച്ചു സംവിധാനിച്ചു"},{"SurahNumber":75,"VerseNumber":39,"Text":"അങ്ങനെ അവനതില്‍ നിന്ന് ആണും പെണ്ണുമായി ഇണകളെ ഉണ്ടാക്കി"},{"SurahNumber":75,"VerseNumber":40,"Text":"അതൊക്കെ ചെയ്തവന്‍ മരിച്ചവരെ വീണ്ടും ജീവിപ്പിക്കാന്‍ പോന്നവനല്ലെന്നോ"},{"SurahNumber":76,"VerseNumber":1,"Text":"താന്‍ പറയത്തക്ക ഒന്നുമല്ലാതിരുന്ന ഒരു കാലഘട്ടം മനുഷ്യന് കഴിഞ്ഞുപോയിട്ടില്ലേ"},{"SurahNumber":76,"VerseNumber":2,"Text":"മനുഷ്യനെ നാം കൂടിക്കലര്‍ന്ന ദ്രവകണ ത്തില്‍നിന്ന് സൃഷ്ടിച്ചു; നമുക്ക് അവനെ പരീക്ഷിക്കാന്‍. അങ്ങനെ നാമവനെ കേള്‍വിയും കാഴ്ചയുമുള്ളവനാക്കി"},{"SurahNumber":76,"VerseNumber":3,"Text":"ഉറപ്പായും നാമവന് വഴികാണിച്ചു കൊടുത്തിരിക്കുന്നു. അവന് നന്ദിയുള്ളവനാകാം. നന്ദികെട്ടവനുമാകാം"},{"SurahNumber":76,"VerseNumber":4,"Text":"ഉറപ്പായും സത്യനിഷേധികള്‍ക്കു നാം ചങ്ങലകളും വിലങ്ങുകളും കത്തിക്കാളുന്ന നരകത്തീയും ഒരുക്കിവെച്ചിരിക്കുന്നു"},{"SurahNumber":76,"VerseNumber":5,"Text":"സുകര്‍മികളോ, തീര്‍ച്ചയായും അവര്‍ കര്‍പ്പൂരം ചേര്‍ത്ത പാനീയം നിറച്ച ചഷകത്തില്‍നിന്ന് പാനം ചെയ്യുന്നതാണ്"},{"SurahNumber":76,"VerseNumber":6,"Text":"അത് ഒരുറവയായിരിക്കും. ദൈവദാസന്മാര്‍ അതില്‍നിന്നാണ് കുടിക്കുക. അവരതിനെ ഇഷ്ടാനുസൃതം കൈവഴികളായി ഒഴുക്കിക്കൊണ്ടിരിക്കും"},{"SurahNumber":76,"VerseNumber":7,"Text":"അവര്‍; നേര്‍ച്ചകള്‍ നിറവേറ്റുന്നവരാണ്. ഒരു ഭീകരനാളിനെ പേടിക്കുന്നവരും. വിപത്ത് പടര്‍ന്നു പിടിക്കുന്ന നാളിനെ"},{"SurahNumber":76,"VerseNumber":8,"Text":"ആഹാരത്തോട് ഏറെ പ്രിയമുള്ളതോടൊപ്പം അവരത് അഗതിക്കും അനാഥക്കും ബന്ധിതന്നും നല്‍കുന്നു"},{"SurahNumber":76,"VerseNumber":9,"Text":"അവര്‍ പറയും: \"അല്ലാഹുവിന്റെ പ്രീതിക്കുവേണ്ടി മാത്രമാണ് ഞങ്ങള്‍ നിങ്ങള്‍ക്ക് അന്നമേകുന്നത്. നിങ്ങളില്‍നിന്ന് എന്തെങ്കിലും പ്രതിഫലമോ നന്ദിയോ ഞങ്ങള്‍ പ്രതീക്ഷിക്കുന്നില്ല"},{"SurahNumber":76,"VerseNumber":10,"Text":"ഞങ്ങളുടെ നാഥനില്‍ നിന്നുള്ള ദുസ്സഹവും ഭീകരവുമായ ഒരു നാളിനെ ഞങ്ങള്‍ ഭയപ്പെടുന്നു.”"},{"SurahNumber":76,"VerseNumber":11,"Text":"അതിനാല്‍ ആ നാളിന്റെ നാശത്തില്‍നിന്ന് അല്ലാഹു അവരെ കാത്തുരക്ഷിച്ചു. അവര്‍ക്ക് സമാശ്വാസവും സന്തോഷവും സമ്മാനിച്ചു"},{"SurahNumber":76,"VerseNumber":12,"Text":"അവര്‍ ക്ഷമ പാലിച്ചതിനാല്‍ പ്രതിഫലമായി അവനവര്‍ക്ക് പൂന്തോപ്പുകളും പട്ടുടുപ്പുകളും പ്രദാനം ചെയ്തു"},{"SurahNumber":76,"VerseNumber":13,"Text":"അവരവിടെ ഉയര്‍ന്ന മഞ്ചങ്ങളില്‍ ചാരിയിരിക്കും. അത്യുഷ്ണമോ അതിശൈത്യമോ അനുഭവിക്കുകയില്ല"},{"SurahNumber":76,"VerseNumber":14,"Text":"സ്വര്‍ഗീയഛായ അവര്‍ക്കു മേല്‍ തണല്‍ വിരിക്കും. അതിലെ പഴങ്ങള്‍, പറിച്ചെടുക്കാന്‍ പാകത്തില്‍ അവരുടെ അധീനതയിലായിരിക്കും"},{"SurahNumber":76,"VerseNumber":15,"Text":"വെള്ളിപ്പാത്രങ്ങളും സ്ഫടികക്കോപ്പകളുമായി പരിചാരകര്‍ അവര്‍ക്കിടയില്‍ ചുറ്റിക്കറങ്ങിക്കൊണ്ടിരിക്കും"},{"SurahNumber":76,"VerseNumber":16,"Text":"ആ സ്ഫടികവും വെള്ളിമയമായിരിക്കും. പരിചാരകര്‍ അവ കണിശതയോടെ കണക്കാക്കിവെക്കുന്നു"},{"SurahNumber":76,"VerseNumber":17,"Text":"ഇഞ്ചിനീരിന്റെ ചേരുവ ചേര്‍ത്ത പാനീയം അവര്‍ക്കവിടെ കുടിക്കാന്‍ കിട്ടും"},{"SurahNumber":76,"VerseNumber":18,"Text":"അത് സ്വര്‍ഗത്തിലെ ഒരരുവിയില്‍ നിന്നുള്ളതാണ്. സല്‍സബീല്‍ എന്നാണ് അതിനെ വിളിക്കുക"},{"SurahNumber":76,"VerseNumber":19,"Text":"നിത്യബാല്യം നല്‍കപ്പെട്ട കുട്ടികള്‍ അവര്‍ക്കിടയിലൂടെ ചുറ്റിനടന്നുകൊണ്ടിരിക്കും. അവരെ കണ്ടാല്‍ ചിതറിത്തെറിച്ച മുത്തുകളായേ നിനക്ക് തോന്നൂ"},{"SurahNumber":76,"VerseNumber":20,"Text":"സ്വര്‍ഗത്തില്‍ മഹത്തായ അനുഗ്രഹങ്ങളും ഒരു മഹാസാമ്രാജ്യത്തിന്റെ അവസ്ഥയും നിനക്കു കാണാം"},{"SurahNumber":76,"VerseNumber":21,"Text":"അവിടെ നേര്‍ത്തുമിനുത്ത പച്ചവില്ലൂസും കട്ടിയുള്ള പട്ടുടവയുമാണ് അവരെ അണിയിക്കുക. അവര്‍ക്ക് അവിടെ വെള്ളിവളകള്‍ അണിയിക്കുന്നതാണ്. അവരുടെ നാഥന്‍ അവരെ പരിശുദ്ധമായ പാനീയം കുടിപ്പിക്കുകയും ചെയ്യും"},{"SurahNumber":76,"VerseNumber":22,"Text":"ഇതാണ് നിങ്ങള്‍ക്കുള്ള പ്രതിഫലം; തീര്‍ച്ച. നിങ്ങളുടെ പ്രവര്‍ത്തനങ്ങള്‍ നന്ദിപൂര്‍വം സ്വീകരിക്കപ്പെട്ടവയത്രെ"},{"SurahNumber":76,"VerseNumber":23,"Text":"ഉറപ്പായും ഈ ഖുര്‍ആന്‍ നിനക്ക് നാം അല്‍പാല്‍പമായി ഇറക്കിത്തന്നിരിക്കുന്നു"},{"SurahNumber":76,"VerseNumber":24,"Text":"അതിനാല്‍ നീ നിന്റെ നാഥന്റെ തീരുമാനത്തെ ക്ഷമയോടെ കാത്തിരിക്കുക. അവരിലെ കുറ്റവാളിയെയോ സത്യനിഷേധിയെയോ നീ അനുസരിക്കരുത്"},{"SurahNumber":76,"VerseNumber":25,"Text":"നിന്റെ നാഥന്റെ നാമം കാലത്തും വൈകുന്നേരവും സ്മരിക്കുക"},{"SurahNumber":76,"VerseNumber":26,"Text":"രാത്രിയില്‍ അവന്ന് സാഷ്ടാംഗം പ്രണമിക്കുക. നീണ്ട നിശാവേളകളില്‍ അവന്റെ മഹത്വം കീര്‍ത്തിക്കുക"},{"SurahNumber":76,"VerseNumber":27,"Text":"എന്നാല്‍ ഇക്കൂട്ടര്‍, ക്ഷണികമായ ഐഹിക നേട്ടമാണ് ഇഷ്ടപ്പെടുന്നത്. വരാനിരിക്കുന്ന ഭാരമേറിയ നാളിന്റെ കാര്യമവര്‍ പിറകോട്ട് തട്ടിമാറ്റുന്നു"},{"SurahNumber":76,"VerseNumber":28,"Text":"നാമാണ് അവരെ സൃഷ്ടിച്ചത്. അവരുടെ ശരീരഘടനക്ക് കരുത്തേകിയതും നാം തന്നെ. നാം ഇഛിക്കുന്നുവെങ്കില്‍ അവരുടെ രൂപം അപ്പാടെ മാറ്റിമറിക്കാവുന്നതാണ്"},{"SurahNumber":76,"VerseNumber":29,"Text":"തീര്‍ച്ചയായും ഇത് ഒരു ഉദ്ബോധനമാണ്. അതിനാല്‍ ഇഷ്ടമുള്ളവന്‍ തന്റെ നാഥങ്കലേക്കുള്ള മാര്‍ഗമവലംബിക്കട്ടെ"},{"SurahNumber":76,"VerseNumber":30,"Text":"അല്ലാഹു ഇഛിക്കുന്നുവെങ്കിലല്ലാതെ നിങ്ങള്‍ക്ക് അതിഷ്ടപ്പെടാനാവില്ല. നിശ്ചയമായും അല്ലാഹു സര്‍വജ്ഞനും യുക്തിമാനുമാണ്"},{"SurahNumber":76,"VerseNumber":31,"Text":"താനിഛിക്കുന്നവരെ അല്ലാഹു തന്റെ അനുഗ്രഹത്തില്‍ പ്രവേശിപ്പിക്കുന്നു. അക്രമികള്‍ക്കോ, നോവേറിയ ശിക്ഷയാണ് അവന്‍ ഒരുക്കിവെച്ചിരിക്കുന്നത്"},{"SurahNumber":77,"VerseNumber":1,"Text":"തുടര്‍ച്ചയായി അയക്കപ്പെടുന്നവ സത്യം"},{"SurahNumber":77,"VerseNumber":2,"Text":"പിന്നെ കൊടുങ്കാറ്റായി ആഞ്ഞുവീശുന്നവ സത്യം"},{"SurahNumber":77,"VerseNumber":3,"Text":"പരക്കെപരത്തുന്നവ സത്യം"},{"SurahNumber":77,"VerseNumber":4,"Text":"പിന്നെ അതിനെ വേര്‍തിരിച്ച് വിവേചിക്കുന്നവ സത്യം"},{"SurahNumber":77,"VerseNumber":5,"Text":"ദിവ്യസന്ദേശം ഇട്ടുകൊടുക്കുന്നവസത്യം"},{"SurahNumber":77,"VerseNumber":6,"Text":"ഒഴികഴിവായോ, താക്കീതായോ"},{"SurahNumber":77,"VerseNumber":7,"Text":"നിങ്ങളോട് വാഗ്ദാനം ചെയ്യപ്പെടുന്നത് സംഭവിക്കുക തന്നെ ചെയ്യും"},{"SurahNumber":77,"VerseNumber":8,"Text":"നക്ഷത്രങ്ങളുടെ പ്രകാശം അണഞ്ഞില്ലാതാവുകയും"},{"SurahNumber":77,"VerseNumber":9,"Text":"ആകാശം പിളര്‍ന്ന് പോവുകയും"},{"SurahNumber":77,"VerseNumber":10,"Text":"പര്‍വതങ്ങള്‍ ഉടഞ്ഞുപൊടിയുകയും"},{"SurahNumber":77,"VerseNumber":11,"Text":"ദൂതന്മാരുടെ വരവ് നിശ്ചയിക്കപ്പെടുകയും ചെയ്താല്‍"},{"SurahNumber":77,"VerseNumber":12,"Text":"ഏതൊരു ദിനത്തിലേക്കാണ് അത് നിശ്ചയിക്കപ്പെട്ടിരിക്കുന്നത്"},{"SurahNumber":77,"VerseNumber":13,"Text":"വിധി തീര്‍പ്പിന്റെ ദിനത്തിലേക്ക്"},{"SurahNumber":77,"VerseNumber":14,"Text":"വിധി തീര്‍പ്പിന്റെ ദിനമെന്തെന്ന് നിനക്കെന്തറിയാം"},{"SurahNumber":77,"VerseNumber":15,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":16,"Text":"മുന്‍ഗാമികളെ നാം നശിപ്പിച്ചില്ലേ"},{"SurahNumber":77,"VerseNumber":17,"Text":"അവര്‍ക്കു പിറകെ പിന്‍ഗാമികളെയും നാം നശിപ്പിക്കും"},{"SurahNumber":77,"VerseNumber":18,"Text":"കുറ്റവാളികളെ നാം അങ്ങനെയാണ് ചെയ്യുക"},{"SurahNumber":77,"VerseNumber":19,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":20,"Text":"നിസ്സാരമായ ദ്രാവകത്തില്‍നിന്നല്ലേ നിങ്ങളെ നാം സൃഷ്ടിച്ചത്"},{"SurahNumber":77,"VerseNumber":21,"Text":"എന്നിട്ടു നാമതിനെ സുരക്ഷിതമായ ഒരിടത്തു സൂക്ഷിച്ചു"},{"SurahNumber":77,"VerseNumber":22,"Text":"ഒരു നിശ്ചിത അവധി വരെ"},{"SurahNumber":77,"VerseNumber":23,"Text":"അങ്ങനെ നാം എല്ലാം കൃത്യമായി നിര്‍ണയിച്ചു. നാം എത്രനല്ല നിര്‍ണയക്കാരന്‍"},{"SurahNumber":77,"VerseNumber":24,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":25,"Text":"ഭൂമിയെ നാം എല്ലാവരെയും ഉള്‍ക്കൊള്ളുന്നതാക്കിയില്ലേ"},{"SurahNumber":77,"VerseNumber":26,"Text":"ജീവിച്ചിരിക്കുന്നവരെയും മരിച്ചവരെയും"},{"SurahNumber":77,"VerseNumber":27,"Text":"ഭൂമിയില്‍ നാം ഉയര്‍ന്ന പര്‍വതങ്ങളുണ്ടാക്കി. നിങ്ങള്‍ക്ക് നാം കുടിക്കാന്‍ തെളിനീര്‍ നല്‍കി"},{"SurahNumber":77,"VerseNumber":28,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":29,"Text":"അവരോട് പറയും: നിങ്ങളെന്നും നിഷേധിച്ചു തള്ളിയിരുന്ന ഒന്നില്ലേ; അതിലേക്ക് പോയിക്കൊള്ളുക"},{"SurahNumber":77,"VerseNumber":30,"Text":"മൂന്ന് ശാഖകളുള്ള ഒരുതരം നിഴലിലേക്ക് പോയിക്കൊള്ളുക"},{"SurahNumber":77,"VerseNumber":31,"Text":"അത് തണല്‍ നല്‍കുന്നതല്ല. തീ ജ്വാലയില്‍നിന്ന് രക്ഷ നല്‍കുന്നതുമല്ല"},{"SurahNumber":77,"VerseNumber":32,"Text":"അത് കൂറ്റന്‍ കെട്ടിടം പോലെ തോന്നിക്കുന്ന തീപ്പൊരി വിതറിക്കൊണ്ടിരിക്കും"},{"SurahNumber":77,"VerseNumber":33,"Text":"അത് കടും മഞ്ഞയുള്ള ഒട്ടകങ്ങളെപ്പോലെയിരിക്കും"},{"SurahNumber":77,"VerseNumber":34,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":35,"Text":"അവര്‍ക്ക് ഒരക്ഷരം ഉരിയാടാനാവാത്ത ദിനമാണത്"},{"SurahNumber":77,"VerseNumber":36,"Text":"എന്തെങ്കിലും ഒഴികഴിവു പറയാന്‍ അവര്‍ക്ക് അനുവാദം നല്‍കപ്പെടുന്നതുമല്ല"},{"SurahNumber":77,"VerseNumber":37,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":38,"Text":"വിധി തീര്‍പ്പിന്റെ ദിനമാണത്. നിങ്ങളെയും നിങ്ങളുടെ മുന്‍ഗാമികളെയും നാം ഒരുമിച്ചുകൂട്ടിയിരിക്കുന്നു"},{"SurahNumber":77,"VerseNumber":39,"Text":"നിങ്ങളുടെ വശം വല്ല തന്ത്രവുമുണ്ടെങ്കില്‍ ആ തന്ത്രമിങ്ങ് പ്രയോഗിച്ചു കൊള്ളുക"},{"SurahNumber":77,"VerseNumber":40,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":41,"Text":"ഭക്തരോ, അന്ന് തണലുകളിലും അരുവികളിലുമായിരിക്കും"},{"SurahNumber":77,"VerseNumber":42,"Text":"അവര്‍ക്കിഷ്ടപ്പെട്ട പഴങ്ങളോടൊപ്പവും"},{"SurahNumber":77,"VerseNumber":43,"Text":"അപ്പോള്‍ അവരെ അറിയിക്കും: സംതൃപ്തിയോടെ തിന്നുകയും കുടിക്കുകയും ചെയ്യുക. നിങ്ങള്‍ പ്രവര്‍ത്തിച്ചിരുന്നതിന്റെ പ്രതിഫലമാണിത്"},{"SurahNumber":77,"VerseNumber":44,"Text":"ഇവ്വിധമാണ് നാം സുകര്‍മികള്‍ക്ക് പ്രതിഫലം നല്‍കുക"},{"SurahNumber":77,"VerseNumber":45,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":46,"Text":"അവരെ അറിയിക്കും: നിങ്ങള്‍ തിന്നുകൊള്ളുക. സുഖിച്ചു കൊള്ളുക. ഇത്തിരി കാലം മാത്രം. നിങ്ങള്‍ പാപികളാണ്; തീര്‍ച്ച"},{"SurahNumber":77,"VerseNumber":47,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":48,"Text":"അവരോട് അല്ലാഹുവിന്റെ മുമ്പില്‍ കുമ്പിടാന്‍ കല്‍പിച്ചാല്‍ അവര്‍ കുമ്പിടുന്നില്ല"},{"SurahNumber":77,"VerseNumber":49,"Text":"അന്നാളില്‍ സത്യനിഷേധികള്‍ക്ക് കൊടിയ നാശം"},{"SurahNumber":77,"VerseNumber":50,"Text":"ഈ ഖുര്‍ആന്നപ്പുറം ഏതു വേദത്തിലാണ് അവരിനി വിശ്വസിക്കുക"}]}