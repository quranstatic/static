{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":2,"VerseNumber":253,"Text":"O elçilerin bazısına diğerlerinden daha fazla lütufta bulunduk. Örneğin, kimileriyle ALLAH konuştu, kimilerini de derecelerle yükseltti. Meryem oğlu İsa'ya apaçık deliller verdik ve onu Kutsal Ruh ile destekledik. ALLAH dileseydi, onların ardından gelenler kendilerine apaçık deliller geldikten sonra birbirleriyle kavga etmezlerdi. Fakat anlaşmazlığa düştüler. Kimisi inandı, kimisi inkar etti. ALLAH dileseydi birbirleriyle savaşmazlardı. Fakat, ALLAH dilediğini yapar"},{"SurahNumber":2,"VerseNumber":254,"Text":"İnananlar, ne alışverişin ne dostluğun ve ne de şefaatin (aracılığın) olmadığı gün gelmeden önce size verdiklerimizden dağıtın. İnkar edenler zalimlerdir"},{"SurahNumber":2,"VerseNumber":255,"Text":"ALLAH: O'ndan başka tanrı yoktur, Yaşayandır, Sonsuzdur. Kendisini ne dalgınlık ne de uyuklama tutmaz. Göklerde ve yerde ne varsa O'nundur. İzni olmadan kim O'nun katında aracılık edebilir? Onların geçmişini ve geleceğini bilir. Dilediği miktar dışında O'nun bilgisinden hiç bir şeyi kavrayamazlar. Egemenliği gökleri ve yeri kapsamıştır. Onları düzen içinde korumak onu yormaz. O Yücedir, Büyüktür"},{"SurahNumber":2,"VerseNumber":256,"Text":"Dinde zorlama yoktur. Artık doğruluk, sapıklıktan ayrılmıştır. Kim ki tağutu (despotları ve şeytani doktrinleri) inkar edip ALLAH'a inanırsa, kopmaz ve sağlam bir bağa yapışmıştır. ALLAH İşitir, Bilir"},{"SurahNumber":2,"VerseNumber":257,"Text":"ALLAH inananların egemeni ve dostudur; onları karanlıklardan aydınlığa çıkarır. İnkar edenlerin dostları ise azgın kişilerdir; onları aydınlıktan karanlığa çıkarır. Onlar ateş halkıdır, onlar orada sürekli kalıcıdır"},{"SurahNumber":2,"VerseNumber":258,"Text":"ALLAH kendisine hükümdarlık verdiği halde, İbrahim ile Rabbi hakkında tartışan dikkatini çekmedi mi? İbrahim, \"Benim Rabbim O'dur ki yaşatır ve öldürür,\" deyince, \"Ben de yaşatır ve öldürürüm,\" demişti. İbrahim, \"ALLAH güneşi doğudan getiriyor. Sen de batıdan getirsene,\" deyince inkarcı adam şaşırıp kalmıştı. ALLAH zalim toplumu doğruya iletmez"},{"SurahNumber":2,"VerseNumber":259,"Text":"Yahut şu kimse gibisi de (dikkatini çekmedi mi?)... Altı üstüne gelmiş yıkıntı bir kasabaya uğrar ve \"ALLAH bunu ölümünden sonra nasıl diriltebilir,\" der. Bunun üzerine ALLAH onu yüz sene ölü bıraktıktan sonra diriltti. \"Burada ne kadar kaldın,\" dedi. \"Bir gün yahut günün bir parçası kadar kaldım,\" dedi. \"Hayır, sen yüz yıl kaldın. Yiyeceğine ve içeceğine bak hala bozulmamış. Eşeğine de bak. Seni halk için bir delil yaptık. Kemiklere dikkat et, onları nasıl üstüste koyuyor, sonra onlara nasıl daet giydiriyoruz.\" Durum kendisine aydınlanınca, \"Artık ALLAH'ın her şeye gücü yettiğini biliyorum,\" dedi"},{"SurahNumber":2,"VerseNumber":260,"Text":"İbrahim, \"Rabbim, ölüleri nasıl dirilttiğini bana göster,\" demişti. \"Yoksa inanmıyor musun,\" dedi. \"Evet; ancak kalbimi güçlendirmesi için.,\" dedi. \"Dört kuş al ve onları iyice incele (farklı özelliklerini tanı). Sonra her bir dağın üzerine onlardan bir parça yerleştir. Daha sonra onları çağır. Sana hemen gelecekler. Bilesin ki ALLAH Güçlüdür, Bilgedir,\" dedi"},{"SurahNumber":2,"VerseNumber":261,"Text":"Paralarını ALLAH yolunda harcayanların örneği, herbirinde yüz tane olmak üzere yedi başak veren tanenin durumuna benzer. ALLAH dileyene katlayarak verir. ALLAH Cömerttir, Bilendir"},{"SurahNumber":2,"VerseNumber":262,"Text":"Paralarını ALLAH yolunda harcadıktan sonra iyiliklerini başa kakıp eziyet etmeyenler için Rab'leri katında ödülleri vardır. Onlara korku ve üzüntü yok"},{"SurahNumber":2,"VerseNumber":263,"Text":"Güzel bir söz ve hoşgörü, peşinden onur kırıcı davranışlar getiren bir yardımdan daha hayırlıdır. ALLAH Zengindir, Şefkatlidir"},{"SurahNumber":2,"VerseNumber":264,"Text":"İnananlar! ALLAH'a ve ahiret gününe inanmadığı halde halka gösteriş için yardımda bulunan kişi gibi yardımlarınızı başa kakmakla ve eziyet etmekle boşa çıkarmayın. Bu tip davranışın örneği, üzerinde toz toprak biriken bir kayaya benzer ki şiddetli bir sağanak onu çıplak bırakır. Yaptıklarından hiç bir şey kazanamazlar. ALLAH inkarcı toplumu doğruya iletmez"},{"SurahNumber":2,"VerseNumber":265,"Text":"ALLAH'ın rızasını kazanmak istedikleri ve buna ikna oldukları için paralarını harcayanların örneği, bol yağmur aldığında iki kat ürün veren, bol yağmur almasa bile çisintiyle yetinen yüksek verimli bir bahçe örneği gibidir. ALLAH yaptıklarınızı görmektedir"},{"SurahNumber":2,"VerseNumber":266,"Text":"Biriniz ister mi ki, altından ırmaklar akan, her çeşit meyveyi içeren hurma ve üzüm bahçelerine ve küçük çocuklara sahip olsun da, kendisine yaşlılık bahçesine de ateşli bir kasırga vursun yakıp kül etsin. Düşünmeniz için ALLAH size ayetlerini böyleaçıklar"},{"SurahNumber":2,"VerseNumber":267,"Text":"İnananlar, kazandıklarınızdan ve sizin için yerden çıkardığımız nimetlerden yardım olarak verin. Size verilse, ancak gözünüz kapalı olarak kabul edebileceğiniz kötü mallarınızı yardım olarak vermeye kalkmayın. Bilin ki ALLAH Zengindir, Övgüye layıktır"},{"SurahNumber":2,"VerseNumber":268,"Text":"Şeytan size fakirliği söz verir ve kötülüğü emreder. ALLAH ise kendi tarafından sizin için bağışlama ve lütuf söz verir. ALLAH Cömerttir, Bilendir"},{"SurahNumber":2,"VerseNumber":269,"Text":"Bilgeliği dilediğine verir. Kime bilgelik verilmişse ona çok büyük iyilik yapılmıştır. Düşünce sahiplerinden başkası öğüt almaz"},{"SurahNumber":2,"VerseNumber":270,"Text":"ALLAH ettiğiniz her ekonomik yardımı, adadığınız her adağı bilir. Zalimlerin yardımcısı yoktur"},{"SurahNumber":2,"VerseNumber":271,"Text":"Yardımlarınızı açıklasanız, ne güzel. Ancak onları gizleyerek muhtaçlara verseniz daha iyidir ve bu bazı günahlarınızı örter. ALLAH yaptığınızı haber alır"},{"SurahNumber":2,"VerseNumber":272,"Text":"Onları doğruya iletmek sana düşmez. Ancak ALLAH dilediğini doğruya iletir. Muhtaçlara ettiğiniz her iyilik kendi yararınızadır. Yardımlarınız yalnız ALLAH için olmalı. Yaptığınız her iyiliğin karşılığı size eksiksiz ödenecektir. Haksızlığa uğratılmayacaksınız"},{"SurahNumber":2,"VerseNumber":273,"Text":"ALLAH yolundaki çalışmasından ötürü özgürlükleri kısıtlanarak göç etme imkanından yoksun bırakılmış ihtiyaç sahiplerine verin. Onları tanımayanlar, onurlu tavırlarından ötürü onları zengin sanır. Onları yüzlerinden tanırsın. Halktan yardım dilenmezler. Ettiğiniz her iyiliği ALLAH bilir"},{"SurahNumber":2,"VerseNumber":274,"Text":"Paralarını gece ve gündüz gizli ve açık yardım için verenlerin ödülü Rab'lerinin yanındadır. Onlara korku yoktur ve onlar üzülmezler"},{"SurahNumber":2,"VerseNumber":275,"Text":"Tefecilikle para yiyenler, şeytanın çarptığı kimse gibi ayağa kalkarlar. Bu, onların, \"Tefecilik alışveriş gibidir,\" demelerinden ötürüdür. Halbuki ALLAH alışverişi helal, tefeciliği ise haram kıldı. Kime Rabbinden bir öğüt gelir de vazgeçerse, geçmişte kazandıklarını tutabilir; işi de ALLAH'a kalmıştır. Devam edenler ise cehennem halkıdır ve orada sürekli kalırlar"},{"SurahNumber":2,"VerseNumber":276,"Text":"ALLAH tefeciliği mahkum eder, karşılıksız yardımı destekler. ALLAH hiçbir günahkar nankörü sevmez"},{"SurahNumber":2,"VerseNumber":277,"Text":"İnanıp erdemli bir hayat sürerek namazı gözetenlerin ve zekatı verenlerin ödülleri Rab'leri katındadır. Onlar için korku yoktur ve onlar üzülmezler"},{"SurahNumber":2,"VerseNumber":278,"Text":"Ey inananlar, gerçekten inanıyorsanız ALLAH'ı dinleyin ve her çeşit tefecilik kalıntısını terkedin"},{"SurahNumber":2,"VerseNumber":279,"Text":"Böyle yapmazsanız ALLAH'tan ve elçisinden bir savaş bekleyin. Tevbe ederseniz anaparanız yine sizindir. Ne haksızlık edin ne de haksızlığa uğrayın"},{"SurahNumber":2,"VerseNumber":280,"Text":"(Borçlu) darlık içinde ise, bir kolaylığa çıkıncaya kadar beklemek gerekir. Borcu karşılıksız yardım olarak bağışlarsanız sizin için daha iyidir, bir bilseniz"},{"SurahNumber":2,"VerseNumber":281,"Text":"ALLAH'a döndürüleceğiniz günden sakının. Herkese kazandığının karşılığı haksızlık edilmeden ödenecek"},{"SurahNumber":2,"VerseNumber":282,"Text":"İnananlar! Belirli bir süre için birbirinize borç verdiğiniz zaman onu yazın. Sizden bir yazıcı onu adaletle yazsın. Yazıcı, ALLAH'ın kendisine öğrettiği gibi yazmaktan kaçınmasın, yazsın. Borçlanan kişi de dikte ettirsin. Rabbi olan ALLAH'tan korksun, onda sahtekarlık yapmasın. Borçlanan kişi aklı ermez, veya çaresiz, ya da dikte etmekten aciz ise velisi adaletle yazdırmalı. Erkeklerinizden iki şahit te tanıklık etsin. İki erkek şahit bulamazsanız dilediğiniz şahitlerden bir erkek ve iki kadın seçiniz ki kadınlardan biri yanıldığında diğeri ona hatırlatsın. Şahitler, çağrıldıkları vakit çekinmesin. Az olsun, çok olsun, ödeme tarihi ile birlikte onu yazmaktan üşenmeyin. Bu, ALLAH katında daha adaletli, tanıklık açısından daha sağlam ve kuşkulanmamanız için daha uygundur. Yalnız, ticaret peşin olursa onu yazmamanızda bir sakınca yok. Alışveriş yaptığınızda tanıklarınız bulunsun. Yazana da tanığa da zarar verilmesin. Aksi halde kendinize kötülük edersiniz. ALLAH'ı dinleyin. ALLAH size öğretiyor. ALLAH herşeyi bilir"},{"SurahNumber":2,"VerseNumber":283,"Text":"Yolculukta olup bir yazıcı bulamasanız, ödemeyi garantileyecek bir senet veya makbuz gönderin. Birbirinize bu şekilde güvenirseniz, senedin sahibi ödemeyi zamanında yapsın ve Rabbi olan ALLAH'ı saysın. Tanıklığı gizlemeyin. Kim gizlerse kalbi günahkardır. ALLAH tüm yaptıklarınızı bilir"},{"SurahNumber":2,"VerseNumber":284,"Text":"Yerde ve göklerde olanlar ALLAH'ındır. İçinizdekini açıklasanız da gizleseniz de ALLAH sizi ondan sorumlu tutar. Dilediğini bağışlar, dilediğini cezalandırır. ALLAH herşeye gücü yetendir"},{"SurahNumber":2,"VerseNumber":285,"Text":"Elçi, Rabbinden kendisine indirilene inandı, inananlar da... Hepsi, ALLAH'a, meleklerine, kitaplarına ve elçilerine inanırlar: \"Elçilerinin hiçbirisi arasında ayırım yapmayız.\" Derler ki: \"İşittik ve uyduk. Rabbimiz bizi bağışla; dönüş sanadır"},{"SurahNumber":2,"VerseNumber":286,"Text":"ALLAH kişiye ancak kapasitesi kadar yükler. Herkesin kazandığı iyilik kendi yararına, kazandığı kötülükse kendi zararınadır. \"Rabbimiz, unutur yahut yanılırsak bizi sorumlu tutma! Rabbimiz, bizden öncekilere yüklediğin gibi bize ağır sorumluluk yükleme! Rabbimiz, gücümüzün yetmeyeceği şeyleri bize yükletme! Bizi hoşgör, bizi bağışla ve bize acı! Sensin bizim mevlamız (efendimiz ve egemenimiz). İnkarcılar topluluğuna karşı bize yardım et"},{"SurahNumber":3,"VerseNumber":1,"Text":"M"},{"SurahNumber":3,"VerseNumber":2,"Text":"ALLAH: O'ndan başka tanrı yoktur; Diridir, Gözetendir"},{"SurahNumber":3,"VerseNumber":3,"Text":"Sana bu kitabı, kendisinden öncekileri onaylayıcı olarak gerçekle indirdi. Tevrat'ı ve İncil'i de indirdi"},{"SurahNumber":3,"VerseNumber":4,"Text":"Bundan önce insanlara yol gösterici olarak... Yasalar kitabını indirdi. ALLAH'ın ayetlerini inkar edenlere çetin bir azap vardır. ALLAH Üstündür, Öc Alandır"},{"SurahNumber":3,"VerseNumber":5,"Text":"Yerde ve gökte hiçbir şey ALLAH'a gizli kalmaz"},{"SurahNumber":3,"VerseNumber":6,"Text":"Rahimlerde size dilediği şekilde biçim veren O'dur. O'ndan başka tanrı yoktur; Üstündür, Bilgedir"},{"SurahNumber":3,"VerseNumber":7,"Text":"O ki sana bu kitabı indirdi. Onun bazı ayetleri kesin anlamlıdır (muhkem), ki bunlar kitabın özüdür. Diğerleri de benzer anlamlıdır (müteşabih). Kalplerinde hastalık bulunanlar, insanları şaşırtmak ve farklı anlam vermek için benzer anlamlı olanlarının ardına düşerler. Onların gerçek anlamını ise kimse bilmez, ancak istisnadır ALLAH ve derin bilgiye sahip olanlar \"Ona inandık, hepsi Rabbimiz katındandır,\" derler. Akıl ve anlayış sahiplerinden başkası öğüt almaz"},{"SurahNumber":3,"VerseNumber":8,"Text":"Rabbimiz, bizi doğruya ulaştırdıktan sonra kalplerimizin eğrilmesine izin verme. Üzerimize rahmetini yağdır; kuşkusuz sen Bağışta Bulunansın"},{"SurahNumber":3,"VerseNumber":9,"Text":"Rabbimiz, gerçekleşmesi kuşku gütürmeyen günde insanları toplayacak olan sensin.\" ALLAH sözünden dönmez"},{"SurahNumber":3,"VerseNumber":10,"Text":"İnkarcıların ne paraları ne de çocukları ALLAH'a karşı hiç bir yarar sağlamaz. Onlar ateşin yakıtıdır"},{"SurahNumber":3,"VerseNumber":11,"Text":"Firavun'un halkı veya onlardan öncekilerin durumu gibi... Ayetlerimizi (vahiy ve mucizelerimizi) yalanladılar ve ALLAH da onları suçüstü yakaladı. ALLAH'ın cezalandırması şiddetlidir"},{"SurahNumber":3,"VerseNumber":12,"Text":"İnkarcılara şunu söyle: \"Yenilecek ve cehenneme sürüleceksiniz.\" Ne kötü bir konuttur"},{"SurahNumber":3,"VerseNumber":13,"Text":"Karşılaşan iki orduda sizin için bir ders var. Ordulardan birisi ALLAH yolunda savaşırken diğeri de inkarcı idi. Onları (inananları), gözleriyle kendilerinin iki katı olarak görüyorlardı. ALLAH dilediğini zaferle destekler. Bunda görüş sahipleri için bir ibret vardır"},{"SurahNumber":3,"VerseNumber":14,"Text":"Kadınları, çocukları, yığınlarla altın ve gümüşü, eğitilmiş atları, davarları ve ekinleri sevmek gibi zevkler insanlara alımlı görünür. Bunlar dünya hayatının nimetleridir. Oysa gidilecek en güzel yer ALLAH katındadır"},{"SurahNumber":3,"VerseNumber":15,"Text":"De ki: \"Bundan daha iyisini size haber vereyim mi? Erdemliler için Rab'lerinin yanında altlarından ırmaklar akan, içinde sonsuz kalacakları cennetler (bahçeler), tertemiz eşler ve ALLAH'ın onayını kazanmaktan dolayı mutluluk vardır.\" ALLAH kulları görür"},{"SurahNumber":3,"VerseNumber":16,"Text":"Onlar ki: \"Rabbimiz, biz inandık, günahlarımızı bağışla ve bizi cehennem azabından koru,\" derler"},{"SurahNumber":3,"VerseNumber":17,"Text":"Onlar, sabredenlerdir, doğru sözlülerdir, gönülden teslim olanlardır, insanlara yardım edenler ve seherlerde bağışlanma dileyenlerdir"},{"SurahNumber":3,"VerseNumber":18,"Text":"ALLAH, kendisinden başka tanrı olmadığına şehadet eder; melekler ve adaleti gözeten ilim sahipleri de... O'ndan başka tanrı yoktur. Üstündür, Bilgedir"},{"SurahNumber":3,"VerseNumber":19,"Text":"ALLAH tarafından onaylanan biricik din, Teslim Olmak (islam) dır. Kitap verilmiş olanlar, kendilerine bilgi geldikten sonra sırf aralarındaki kıskançlık yüzünden anlaşmazlığa düştüler. ALLAH'ın ayetlerini inkar edenler için ALLAH hesabı çabuk görür"},{"SurahNumber":3,"VerseNumber":20,"Text":"Seninle tartışırlarsa, \"Ben ve beni izleyenler kendimizi ALLAH'a teslim ettik,\" de. Kitap verilenlere ve kitap verilmeyenlere (ümmilere), \"Teslim oldunuz mu,\" de. Teslim olurlarsa, doğruyu bulurlar. Yüz çevirirlerse, görevin sadece duyurmaktır. ALLAH kulları görür"},{"SurahNumber":3,"VerseNumber":21,"Text":"ALLAH'ın ayetlerini inkar edenlere, haksız yere peygamberleri öldürenlere ve halkın arasında adaleti savunanları öldürenlere acıklı bir azabı müjdele"},{"SurahNumber":3,"VerseNumber":22,"Text":"Onlar, dünya ve ahirette yaptıkları boşa çıkanlardır. Onlara yardım eden de olmayacak"},{"SurahNumber":3,"VerseNumber":23,"Text":"Kitaptan kendilerine bir pay verilmiş olanlara baksana, aralarında hükmetmeleri için ALLAH'ın kitabına çağrılıyorlar da onlardan bir grup yüz çevirip geri dönüyor"},{"SurahNumber":3,"VerseNumber":24,"Text":"Çünkü onlar, \"Cehennem sayılı bir kaç günün dışında bize dokunmayacak,\" dediler. Uydurdukları şeyler onları dinlerinde böylece yanıltmıştır"},{"SurahNumber":3,"VerseNumber":25,"Text":"Herkese kazandığının karşılığı haksızlık yapılmadan ödeneceği, gerçekleşmesinde kuşku olmayan o gün için onları topladığımızda halleri nice olacak"},{"SurahNumber":3,"VerseNumber":26,"Text":"De ki: \"Yöneticilerin Yöneticisi olan Tanrım, yönetimi dilediğine verir, dilediğini de yönetimden indirirsin. Dilediğini yükseltir, dilediğini de alçaltırsın. Tüm iyilikler senin elinde. Sen her şeye gücü yetensin"},{"SurahNumber":3,"VerseNumber":27,"Text":"Geceyi gündüze katarsın, gündüzü de geceye katarsın. Diriyi ölüden çıkarırsın, ölüyü de diriden çıkarırsın. Dilediğini hesapsız rızıklandırırsın"},{"SurahNumber":3,"VerseNumber":28,"Text":"İnananlar, inananları bırakıp inkarcıları dost edinmesin. Kim bunu yaparsa ALLAH ile bir ilgisi kalmaz. Ancak onlardan korkmanız hali başka... ALLAH kendisi hakkında sizi uyarıyor. Dönüş ALLAH'adır"},{"SurahNumber":3,"VerseNumber":29,"Text":"De ki, \"İçinizdeki düşüncelerinizi ister gizleyin, ister açıklayın, ALLAH bilir.\" Göklerde ve yerde olan her şeyi bilir. ALLAH'ın gücü herşeye yeter"},{"SurahNumber":3,"VerseNumber":30,"Text":"Gün gelecek, her kişi yaptığı her iyiliği önünde hazır bulacaktır. İşlediği her kötülük ile kendisi arasında uzun bir mesafe olmasını isteyecek. ALLAH kendisi hakkında sizi uyarıyor. ALLAH kullara şefkatlidir"},{"SurahNumber":3,"VerseNumber":31,"Text":"De ki, \" ALLAH'ı seviyorsanız beni izleyin ki ALLAH da sizi sevsin ve günahlarınızı bağışlasın. ALLAH Bağışlayandır, Rahimdir"},{"SurahNumber":3,"VerseNumber":32,"Text":"ALLAH'a ve elçiye itaat edin,\" de. Yüz çevirirlerse, elbette ALLAH inkarcıları sevmez"},{"SurahNumber":3,"VerseNumber":33,"Text":"ALLAH Adem'i, Nuh'u, İbrahim ailesini ve İmran ailesini halkların arasından (elçi olarak) seçti"},{"SurahNumber":3,"VerseNumber":34,"Text":"Birbirlerinin soyundan olarak... ALLAH İşitir, Bilir"},{"SurahNumber":3,"VerseNumber":35,"Text":"İmran'ın karısı demişti ki: \"Rabbim, karnımdaki (bebeği) tamamiyle sana adadım, adağımı kabul buyur. Sen İşitensin, Bilensin"},{"SurahNumber":3,"VerseNumber":36,"Text":"Onu doğurunca, \"Rabbim, onu kız doğurdum,\" dedi -ALLAH onun ne doğuracağını biliyordu- \"Erkek kız gibi değil. Ona Meryem adını verdim. Onu ve soyunu, kovulmuş şeytandan koruman için sana yalvarırım"},{"SurahNumber":3,"VerseNumber":37,"Text":"Rabbi, adağını güzel bir şekilde kabul etti ve onu Zekeriya'nın himayesinde güzel bir çiçek gibi yetiştirdi. Zekeriya, tapınakta onun yanına her girişinde yanında yiyecekler bulurdu. \"Meryem, bunlar sana nereden geliyor,\" diye sorduğunda, \"Bu, ALLAH katındandır. ALLAH dilediğini hesapsız rızık verir,\" derdi"},{"SurahNumber":3,"VerseNumber":38,"Text":"Zekeriyya oracıkta Rabbine dua etti: \"Rabbim,\" dedi, \"katından bana tertemiz bir soy ver, Sen duaları işitensin"},{"SurahNumber":3,"VerseNumber":39,"Text":"Tapınakta durmuş namaz kılıyorken melekler ona, \"ALLAH seni, ALLAH'ın Sözünü doğrulayacak, onurlu, iffetli ve erdemli bir peygamber olan Yahya ile müjdeliyor,\" diye seslendiler"},{"SurahNumber":3,"VerseNumber":40,"Text":"Rabbim, ben yaşlı ve karım kısırken nasıl olur da bir oğlum olur,\" deyince, o, \"Evet; ama ALLAH dilediğini yapar,\" dedi"},{"SurahNumber":3,"VerseNumber":41,"Text":"Rabbim, bana bir alamet ver,\" dedi. \"Alametin, üç gün işaretle anlaşmanın dışında halk ile konuşmamandır. Rabbini çokça an, akşam sabah onu düşün"},{"SurahNumber":3,"VerseNumber":42,"Text":"Melekler şöyle demişti: \"Meryem, ALLAH seni seçip arındırdı; seni tüm kadınların üzerine seçti"},{"SurahNumber":3,"VerseNumber":43,"Text":"Meryem, Rabbine teslim ol, secdeye kapan, eğilenlerle birlikte eğil"},{"SurahNumber":3,"VerseNumber":44,"Text":"Bunlar, sana vahyettiğimiz gayb haberlerindendir. Meryem'e hangisi kefil olacak diye zar atarlarken sen onların yanında değildin; çekiştikleri zaman da sen onların yanında değildin"},{"SurahNumber":3,"VerseNumber":45,"Text":"Melekler demişti ki: \"Meryem, ALLAH seni kendisinden bir Söz ile müjdeliyor. Onun adı Meryem oğlu İsa Mesih'dir. Dünyada da ahirette de önderlerdendir ve (Tanrı'ya) yakın olanlardandır"},{"SurahNumber":3,"VerseNumber":46,"Text":"Beşikteyken de büyüyünce de insanlarla konuşacak ve iyilerden olacak"},{"SurahNumber":3,"VerseNumber":47,"Text":"(Meryem), \"Rabbim! Bana bir beşer dokunmamışken nasıl olur da çocuğum olur,\" deyince, (Melek) şöyle cevap verdi: \"ALLAH dilediğini böyle yaratır. Herhangi bir şeyin olmasını dilediği an ona 'Ol' der ve o şey oluverir"},{"SurahNumber":3,"VerseNumber":48,"Text":"Ona kitabı, bilgeliği, Tevrat'ı ve İncil'i öğretecek"},{"SurahNumber":3,"VerseNumber":49,"Text":"İsrailoğullarına gönderilen bir elçi olarak (diyecek ki): 'Ben size, Rabbinizden bir kanıt ile geldim. Size balçıktan kuş heykeli yapıp ona üflerim ve ALLAH'ın izniyle bir kuş oluverir. ALLAH'ın izniyle körü ve cüzzamlıyı iyileştirir, ölüyü diriltirim. Ne yediğinizi ve evlerinizde neler biriktirdiğinizi size bildirebilirim. İnanacaksanız bu kanıtlar sizin için yeterlidir"},{"SurahNumber":3,"VerseNumber":50,"Text":"Benden önceki Tevrat'ı doğrulamak ve size haram edilen bazı şeyleri helal etmek için gönderildim. Size Rabbinizden bir kanıt getirdim. ALLAH'ı dinleyin ve beni izleyin"},{"SurahNumber":3,"VerseNumber":51,"Text":"ALLAH benim de Rabbim, sizin de Rabbiniz; O'na kulluk edin. Budur doğru yol"},{"SurahNumber":3,"VerseNumber":52,"Text":"İsa onlardan inkarcı bir tavır sezince, \"ALLAH yolunda kim bana yardımcı olacak,\" dedi. Öğrencileri, \"Biz ALLAH'ın yardımcılarıyız; ALLAH'a inandık. Müslüman oluşumuza tanık ol,\" diye karşılık verdiler"},{"SurahNumber":3,"VerseNumber":53,"Text":"Rabbimiz, indirdiğine inandık ve elçiye uyduk, bizi tanıklar listesine yaz"},{"SurahNumber":3,"VerseNumber":54,"Text":"Tuzak kurdular, ALLAH da tuzak kurdu. ALLAH tuzak kuranların en iyisidir"},{"SurahNumber":3,"VerseNumber":55,"Text":"ALLAH İsa'ya şöyle demişti: \"Senin dünyadaki hayatına son vereceğim ve kendime yükselteceğim. Seni inkar edenlerden kurtaracağım ve sana uyanları Diriliş Gününe kadar inkar edenlerin üzerinde tutacağım. Sonra, dönüşünüz banadır ve anlaşmazlığa düştüğünüz konularda aranızda ben hüküm vereceğim"},{"SurahNumber":3,"VerseNumber":56,"Text":"Kafirleri ise dünyada ve ahirette şiddetli bir şekilde cezalandıracağım; yardımcıları da olmayacak"},{"SurahNumber":3,"VerseNumber":57,"Text":"İnanıp erdemli bir hayat sürenlere gelince, ödüllerini tam olarak ödeyecek. ALLAH zalimleri sevmez"},{"SurahNumber":3,"VerseNumber":58,"Text":"Sana bu okuduklarımız, ayetlerden ve hikmetli mesajdandır"},{"SurahNumber":3,"VerseNumber":59,"Text":"ALLAH'a göre İsa'nın örneği, Adem'in örneği gibidir; topraktan biçimlendirdikten sonra ona \"Ol,\" dedi ve o da oldu"},{"SurahNumber":3,"VerseNumber":60,"Text":"Bu, Rabbinden gelen gerçektir; kuşkulananlardan olma"},{"SurahNumber":3,"VerseNumber":61,"Text":"Sana gelen bu bilgiden sonra her kim bu konuda seninle tartışırsa, de ki: \"Gelin, çocuklarımızı, çocuklarınızı, kadınlarımızı, kadınlarınızı çağırarak bizlerle sizler bir araya gelelim ve sonra ALLAH'ın lanetinin yalancıların üzerine olması için lanetleşelim"},{"SurahNumber":3,"VerseNumber":62,"Text":"İşte, söylentilerin gerçeği bu. ALLAH'tan başka hiç bir tanrı yoktur ve elbette ALLAH Güçlüdür, Bilgedir"},{"SurahNumber":3,"VerseNumber":63,"Text":"Yüz çevirirlerse, elbette ALLAH bozguncuları bilir"},{"SurahNumber":3,"VerseNumber":64,"Text":"De ki, \"Kitaplılar! Bizimle sizin aranızda aynı olan bir ilkeye geliniz: ALLAH'tan başkasına kulluk etmeyelim ve O'na hiçbir şeyi ortak koşmayalım, birimiz diğerini ALLAH'tan sonra rabler edinmesin.\" Kabul etmezlerse, \"Şahit olun, biz müslümanlarız!,\" deyin"},{"SurahNumber":3,"VerseNumber":65,"Text":"Ey kitap halkı, neden İbrahim hakkında tartışıp duruyorsunuz? Oysa İncil de Tevrat da ondan sonra indirildi. Aklınızı kullanmaz mısınız"},{"SurahNumber":3,"VerseNumber":66,"Text":"Bilgi sahibi olduğunuz konularda tartışıp duruyorsunuz! Peki hakkında hiç bir bilgiye sahip olamadığınız bir konuda nasıl tartışabiliyorsunuz? Siz bilmeyebilirsiniz; ama ALLAH bilir"},{"SurahNumber":3,"VerseNumber":67,"Text":"İbrahim ne Yahudi idi ne de Hıristiyan; tektanrıcı bir müslümandı. Hiç bir zaman ortak koşanlardan olmadı"},{"SurahNumber":3,"VerseNumber":68,"Text":"İnsanların İbrahim'e en yakın olanları, onu izleyenler, bu peygamber ve inananlardır. ALLAH inananların egemeni ve dostudur"},{"SurahNumber":3,"VerseNumber":69,"Text":"Kitap halkından bir grup sizi saptırmak ister. Onlar sadece kendilerini saptırıyor. Farkında bile değiller"},{"SurahNumber":3,"VerseNumber":70,"Text":"Kitap halkı! Tanık olduğunuz halde neden ALLAH'ın ayetlerini inkar ediyorsunuz"},{"SurahNumber":3,"VerseNumber":71,"Text":"Kitap halkı! Neden doğru ile yanlışı birbirine karıştırıyor ve bile bile gerçeği gizliyorsunuz"},{"SurahNumber":3,"VerseNumber":72,"Text":"Kitap halkından bir grup dedi ki: \"İnananlara indirilmiş olana gündüzün başında inanın ve sonunda inkar edin. Böylece belki dinlerinden dönerler"},{"SurahNumber":3,"VerseNumber":73,"Text":"Sizin dininize uyandan başkasına uymayın.\" Sen de onlara, \"Hidayet ALLAH'ın hidayetidir,\" de. \"Size verilenin benzerininin bir başkasına verildiğine de inanmayın; yoksa Rabbiniz hakkında sizinle tartışma hakkı kazanırlar,\" derlerse, \"Lütuf ALLAH'ın elindedir, dilediğine verir,\" de. ALLAH Cömerttir, Bilendir"},{"SurahNumber":3,"VerseNumber":74,"Text":"Rahmetini dilediğine özgü kılar. ALLAH Büyük Lütuf Sahibidir"},{"SurahNumber":3,"VerseNumber":75,"Text":"Kitap halkından öylesi var ki kendisine yığınla emanet bıraksan sana aynen öder. Fakat onlardan öylesi de var ki kendisine bir Dinar emanet etsen, başına dikilip durmadıkça geri ödemez. \"Ümmilere karşı bizim bir sorumluluğumuz yok\" dedikleri için böyle davranıyorlar ve bile bile yalanlarını ALLAH'a yakıştırıyorlar"},{"SurahNumber":3,"VerseNumber":76,"Text":"Kim sözünü yerine getirir ve erdemli bir yaşam sürerse, bilsin ki ALLAH erdemlileri sever"},{"SurahNumber":3,"VerseNumber":77,"Text":"ALLAH'a verdikleri sözü ve yeminlerini az bir fiyata değişenlerin ahirette bir payları yoktur. ALLAH onlarla konuşmaz, Diriliş Gününde onlara bakmaz ve onları arındırmaz. Onlar için acıklı bir azap var"},{"SurahNumber":3,"VerseNumber":78,"Text":"Onların bazısı, kitapta olmayanı kitaptan sanasınız diye dillerini bükerek kitabı taklit eder ve ALLAH katından olmadığı halde, \"Bu ALLAH katındandır,\" derler. Bile bile, ALLAH adına yalan söylerler"},{"SurahNumber":3,"VerseNumber":79,"Text":"ALLAH'ın kendisine kitap, bilgelik ve peygamberlik verdiği hiç bir insan, \"ALLAH'tan sonra bana da kulluk ediniz,\" diye halkı kendisine çağırmaz. Aksine, \"Öğrenip öğrettiğiniz kitap gereğince kendisini Rabbine adayan kullar olun,\" der"},{"SurahNumber":3,"VerseNumber":80,"Text":"Ve size, melekleri ve peygamberleri rabler edinmenizi de emretmez. Siz müslüman olduktan sonra, size hiç inkarı emreder mi"},{"SurahNumber":3,"VerseNumber":81,"Text":"ALLAH peygamberlerden (nebilerden) şöyle misak almıştı: \"Size kitap ve hikmet vereceğim. Daha sonra, beraberinizdekileri doğrulayan bir elçi (resul) geldiğinde ona inanacak ve onu destekleyeceksiniz. Bunu kabul ettiniz mi ve bu sözleşmeyi yerine getireceğinize söz verdiniz mi,\" demişti. Onlar \"Kabul ettik,\" deyince, \"Öyleyse şahid olun, ben de sizinle beraber şahid olanlardanım,\" demişti"},{"SurahNumber":3,"VerseNumber":82,"Text":"Bundan sonra kim dönerse yoldan çıkmıştır"},{"SurahNumber":3,"VerseNumber":83,"Text":"ALLAH'ın dininden başkasını mı arıyorlar? Oysa göklerde ve yerde ne varsa ister istemez O'na teslim olmuştur ve hepsi O'na döndürülecektir"},{"SurahNumber":3,"VerseNumber":84,"Text":"De ki: \"ALLAH'a, bize indirilene, İbrahim'e, İsmail'e, İshak'a, Yakub'a ve torunlara indirilene; Musa'ya, İsa'ya ve peygamberlere Rab'leri tarafından verilene inandık. Onların hiçbiri arasında ayırım yapmayız ve biz O'na teslim olanlarız"},{"SurahNumber":3,"VerseNumber":85,"Text":"Kim islamdan (Tanrı'ya teslim olmaktan) başka bir din ararsa kendisinden kabul edilmeyecek ve o ahirette kaybedenlerden olacaktır"},{"SurahNumber":3,"VerseNumber":86,"Text":"İman ettikten, elçinin doğru olduğuna tanık olduktan ve kendilerine açık deliller geldikten sonra, inkar eden bir toplumu, ALLAH nasıl olur da doğruya iletir? ALLAH zalim toplumu hidayete ulaştırmaz"},{"SurahNumber":3,"VerseNumber":87,"Text":"Onlar, ALLAH'ın, meleklerin ve insanların toplu lanetini hakketmişlerdir"},{"SurahNumber":3,"VerseNumber":88,"Text":"Orada sürekli kalıcıdırlar; azapları hafifletilmez ve kendilerine bakılmaz"},{"SurahNumber":3,"VerseNumber":89,"Text":"Ancak, bundan sonra yönelip durumlarını düzeltenler başka. ALLAH Bağışlayandır, Rahimdir"},{"SurahNumber":3,"VerseNumber":90,"Text":"İmanlarından sonra inkar edip de inkarlarında ileri gidenlerin tevbeleri kabul edilmez; onlar artık tümüyle sapmış demektir"},{"SurahNumber":3,"VerseNumber":91,"Text":"İnkar edip inkarcı olarak ölenler, dünya dolusu altını fidye olarak verseler dahi kendilerinden kabul edilmeyecektir. Onlar acıklı bir azabı hakkettiler ve hiç bir yardımcıları da olmayacak"},{"SurahNumber":3,"VerseNumber":92,"Text":"Sevdiğiniz şeylerden ekonomik yardım olarak vermedikçe erdemli bir kişi olamazsınız. Her neyi verirseniz ALLAH mutlaka onu bilir"}]}