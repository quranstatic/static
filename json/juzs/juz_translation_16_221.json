{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":18,"VerseNumber":75,"Text":"Хидр / : «Мен саған менімен бірге / болуға / сабыр ете алмайсың деп айтпадым ба?»- деді"},{"SurahNumber":18,"VerseNumber":76,"Text":"Мұса / : «Егер бұдан кейін сенен бір нәрсе сұрасам, мені өзіңе серік етпей-ақ қой. Менің алдын сұраған кешірімімді қабыл еткен едің»"},{"SurahNumber":18,"VerseNumber":77,"Text":"Сөйтіп олар жолға шықты. Бір ауылдың тұрғындарына келген кезде, олардан тамақ сұрады. Ал, олар, екеуін қонақ етуден бас тартты. Екеуі сол жердегі құлағалы тұрған бір дуалды көрді. Сонда ол / Хидр / оны тұрғызып қойды. / Мұса / : «Егер қаласаң, бұл үшін ақы алар едің»,- деді"},{"SurahNumber":18,"VerseNumber":78,"Text":"Хидр / : «Міне, мені мен сен екеуміздің арамыздың айрылуы - осы. Енді саған өзің сабыр ете алмаған жайттардың мән-жайынан хабар берейін"},{"SurahNumber":18,"VerseNumber":79,"Text":"Кемеге қатысты, ол теңізде кәсіп ететін кедейлердікі еді. Мен оған бір нұқсан келтіргім келді, өйткені, олардың алдында әрбір / жарамды / кемені тартып алушы бір патша бар еді"},{"SurahNumber":18,"VerseNumber":80,"Text":"Ал балаға келсек, оның ата-анасы иманды адамдар еді. Біз оның ол екеуін / ата-анасын / шектен шығуға және күпірлікке / Аллаһқа қарсы келуге! итермелеуін / Аллаһтың білдіруімен / біліп, қауіп еттік»"},{"SurahNumber":18,"VerseNumber":81,"Text":"Сондықтан Раббысы оларға, оны тазалықта одан жақсы және мейірімділікте одан жақынмен / перзентпен / ауыстыруын қаладық"},{"SurahNumber":18,"VerseNumber":82,"Text":"Ал, дуал болса сол қаладағы екі жетім баланікі еді. Оның астында оларға тиісті қазына бар. Олардың әкесі ізгі кісі еді, сөйтіп Раббың, ол екеуінің ержетіп, Раббыңның мейірімімен қазыналарын шығарып алуын қалады. Мен мұны өз шешіміммен / өздігімнен / істеген жоқпын. Міне осы, сенің сабыр ете алмаған істердің мән-жайы»"},{"SurahNumber":18,"VerseNumber":83,"Text":"Ей, Мұхаммед! / Әрі олар сенен Зұлқарнайын жайында сұрайды. Айт: «Сендерге одан / оған қатысты / бір хабар оқып беремін», - деп"},{"SurahNumber":18,"VerseNumber":84,"Text":"Анығында, Біз оны жерде мықты етіп нығайттық және оған барлық нәрсеге / жетуге! мүмкіндік бердік"},{"SurahNumber":18,"VerseNumber":85,"Text":"Сөйтіп ол бір жолға түсті"},{"SurahNumber":18,"VerseNumber":86,"Text":"Күн бататын жаққа жеткенде, оны лайлы су көзіне батып бара жатқан түрде көрді. Әрі оның қасында бір елді тапты. Біз: «Ей, Зұлқарнайын, не жазалайсың, не болмаса оларға қатысты жақсылық ұстанасың», - дедік"},{"SurahNumber":18,"VerseNumber":87,"Text":"Ол: «Кім әділетсіздік ететін болса, оны жазалаймыз, кейін ол Раббысына қайтарылып, Ол оны қатты азаппен жазалайды"},{"SurahNumber":18,"VerseNumber":88,"Text":"Ал кім иманға келсе және ізгі амал істесе, оған көркем қайтарым сый беріледі. Әрі оған істеріміздің жеңілін айтамыз», - деді"},{"SurahNumber":18,"VerseNumber":89,"Text":"Содан кейін ол бір жолға түсіп"},{"SurahNumber":18,"VerseNumber":90,"Text":"күн шығатын жаққа жеткенде, оны, бір елдің үстінен шыққан түрде тапты. Біз оларға одан / күннен / пана болатын еш нәрсе жасамадық"},{"SurahNumber":18,"VerseNumber":91,"Text":"Осылай болды! Біз онымен / Зұлқарнайынмен / болған нәрсенің бәрін біліммен қамтыдық"},{"SurahNumber":18,"VerseNumber":92,"Text":"Содан кейін ол / тағы да / бір жолға түсті"},{"SurahNumber":18,"VerseNumber":93,"Text":"Ол екі / тау / бөгетінің арасына жеткен кезде, олардың арасынан сөзді / өзге тілді / түсінбейтін бір елді кездестірді"},{"SurahNumber":18,"VerseNumber":94,"Text":"Олар: «Ей, Зұлқарнайын! Яжұж бен Мажұж бұл жерде бұзғыншылық істеп жатыр. Біз бен олардың арасына бір бөгет жасауың үшін саған төлем / салық / жинап берейік пе?» - деді"},{"SurahNumber":18,"VerseNumber":95,"Text":"Ол: «Раббымның маған бергені одан қайырлы. Сендер маған өз күштеріңмен көмектесіңдер, мен сендер мен олардың арасына бір бөгет жасаймын"},{"SurahNumber":18,"VerseNumber":96,"Text":"Маған темір бөліктерін әкеліңдер», деді. Екі қапталдың арасын толтырған кезде: «Көрік басып үрлеңдер», - деді. Оны отқа айналдырған кезде: «Маған балқытылған мысты беріңдер, оның үстіне құямын»,- деді"},{"SurahNumber":18,"VerseNumber":97,"Text":"Сонда олар / Яжұж бен Мажұж / , оған шыға алмады әрі оны тесіп те өте алмады"},{"SurahNumber":18,"VerseNumber":98,"Text":"Ол / Зұлқарнайын / : «Бұл - Раббымнан бір мейірім. Раббымның уәдесі келгенде, оны жермен-жексен етеді. Раббымның уәдесі шындыққа айналады»,- деді"},{"SurahNumber":18,"VerseNumber":99,"Text":"Сол күні Біз оларды бір-бірімен / лек-легімен / араласқан түрде қоямыз. Әрі сүр үріліп, Біз олардың барлығын жинаймыз"},{"SurahNumber":18,"VerseNumber":100,"Text":"Сол күні кәпірлерге тозақты анық көрсетеміз"},{"SurahNumber":18,"VerseNumber":101,"Text":"солар, көздері Менің еске салуымнан перделенгендер және оны ести алмайтындар"},{"SurahNumber":18,"VerseNumber":102,"Text":"Сол күпірлік етушілер / Раббысына серік қосушылар / Менің орныма құлдарымды қамқоршылар етіп алуды ойлады ма? Анығында, Біз, Жаһаннамды кәпірлер үшін тұрақ етіп әзірледік"},{"SurahNumber":18,"VerseNumber":103,"Text":"Ей, Мұхаммед! / Айт: «Сендерге амалдарында ең көп зиян табатындар туралы хабарлайық па"},{"SurahNumber":18,"VerseNumber":104,"Text":"сондай, осы өмірдегі әрекет-ұмтылыстары адасып / жоқ болып / , ал өздері жақсы іс жасап жүрміз деп ойлайтындар / жайлы / », - деп"},{"SurahNumber":18,"VerseNumber":105,"Text":"Міне, солар - Раббысының аят-белгілеріне әрі Оған кездесетініне күпірлік еткендер / сенбегендер / . Олардың амалдары босқа кетіп, Қайта тірілу күні оларға салмақ бермейміз"},{"SurahNumber":18,"VerseNumber":106,"Text":"Күпірлік еткендіктері / қарсы келгендіктері, мойындамағандықтары / және Менің аят-белгілерім мен елшілерімді келеке еткендіктері үшін олардың қайтарым жазасы - Жаһаннам"},{"SurahNumber":18,"VerseNumber":107,"Text":"Күмәнсіз, иманға келген және ізгі амал істегендер үшін, олардың мекені Фирдаус / жәннатының / бақтары болады"},{"SurahNumber":18,"VerseNumber":108,"Text":"Олар онда мәңгі қалып, одан / өзге жаққа / ауысуды қаламайды"},{"SurahNumber":18,"VerseNumber":109,"Text":"Ей, Мұхаммед / / Айт: «Егер де теңіз Раббымның сөздерін / жазатын / сия болғанда, тіпті тағы қосымша сол секілдіні әкелсек те Раббымның сөздері таусылудан бұрын теңіз таусылар еді»,- деп"},{"SurahNumber":18,"VerseNumber":110,"Text":"Айт: «Анығында, мен де сендер секілді адаммын. Маған: «Сендердің құдайларың - жалғыз құдай», - деп уахи етілді. Кім Раббысына жолығуды үміт етсе, ізгі амал істесін және Раббысына құлшылық етуде Оған ешкімді серік етіп қоспасын»,- деп"},{"SurahNumber":19,"VerseNumber":1,"Text":"Кәф, Ха, Йа, 'Айн, Сад"},{"SurahNumber":19,"VerseNumber":2,"Text":"Ей, Мұхаммед! / Бұл - Раббыңның Өз құлы Зәкәрияға / жасаған / игілігін еске салуы"},{"SurahNumber":19,"VerseNumber":3,"Text":"Міне, кезінде ол Раббысына / өзгелерден / жасырын түрде жалбарынды"},{"SurahNumber":19,"VerseNumber":4,"Text":"Ол: «Раббым! Менің сүйегім қаусады, басымды ақ шалды. Раббым! Саған дұға еткенімде бақытсыз болған жоқ едім"},{"SurahNumber":19,"VerseNumber":5,"Text":"Мен артымда қалатын ағайындарымнан қорқамын / қауіптемін / . Әйелім бедеу. Маған өз қасыңнан бір мұрагер бере гөр"},{"SurahNumber":19,"VerseNumber":6,"Text":"Маған да мұрагер әрі Яғқұптың әулетіне де мұрагер болатын. Раббым! Оны Өзің разы болатын / ізгілерден / ет», - деді"},{"SurahNumber":19,"VerseNumber":7,"Text":"«Ей, Зәкәрия! Біз сені ұлмен сүйіншілейміз, есімі Йахйа. Бұған дейін ешкімді ол секілді атамадық»"},{"SurahNumber":19,"VerseNumber":8,"Text":"Зәкәрия / : «Раббым!? Әйелім бедеу, ал, өзім қатты қартайған болсам, менде қалай бала болмақ?» - деді"},{"SurahNumber":19,"VerseNumber":9,"Text":"Періште / : «Міне осылай. Раббың айтты: «Ол маған оңай. Сені, бұрын сен ешнәрсе болмағаныңда да жараттым», - деді"},{"SurahNumber":19,"VerseNumber":10,"Text":"Зәкәрия / : «Раббым, маған бір белгі бер»,- деді. Ол: «Сенің белгің - сау бола тұра адамдарға қатарынан үш түн сөйлемеуің»,- деді"},{"SurahNumber":19,"VerseNumber":11,"Text":"Сөйтіп ол, құлшылық ететін орнынан қауымының алдына шығып, оларға: «Таңертең және кешке Аллаһты / барлық кемшіліктен / пәк деп дәріптеңдер»,- деп / ишарамен / білдірді"},{"SurahNumber":19,"VerseNumber":12,"Text":"Оған / : «Ей, Йахйа! Кітапты мықтап ұста!» - дедік. Әрі Біз оған бала кезінен даналық бердік"},{"SurahNumber":19,"VerseNumber":13,"Text":"Әрі оған Өз тарапымыздан мейірбандық пен тазалық бердік. Ол тақуа / Раббысына бойсұнып, жазасынан қорқып, сақтанушы! еді"},{"SurahNumber":19,"VerseNumber":14,"Text":"Әрі ол ата-анасына игілік істеуші болып, өктемшіл, бойсұнбаушы емес еді"},{"SurahNumber":19,"VerseNumber":15,"Text":"Әрі оған туылған күні, қайтыс болатын күні және қайта тірілетін күні амандық болады"},{"SurahNumber":19,"VerseNumber":16,"Text":"Әрі Кітаптағы Мәриямды есіңе ал. Ол үйіндегілерден шығыс жақтағы бір орынға оңашаланып"},{"SurahNumber":19,"VerseNumber":17,"Text":"олардан тосық артына тасаланып алды. Біз оған Рухымызды / Жәбірейілді / жібердік. Ол оған толыққанды адам бейнесінде көрінді"},{"SurahNumber":19,"VerseNumber":18,"Text":"Мэриям / :«Мен әр-Рахманға / аса Мейірімдіге / сиынып, сенен қорғауын сұраймын. Егер Аллаһқа бойсұнып, жазасынан қорқып, сақтанушы / тақуа / болсаң / тиіспе / », -деді"},{"SurahNumber":19,"VerseNumber":19,"Text":"Періште / : «Анығында мен саған бір таза бала сыйлау үшін Раббыңның жіберген Елшісімін», - деді"},{"SurahNumber":19,"VerseNumber":20,"Text":"Мәриям / : «Маған ешбір адам жақындамаған болса және мен жеңіл жүрісті болмасам, менде қалай бала болмақ?» - деді"},{"SurahNumber":19,"VerseNumber":21,"Text":"Періште / : «Міне осылай. Раббың: «Бұл Маған оңай. Оны адамдар үшін Бізден бір белгі / мұғжиза / және мейірім етеміз. Бүл - шешіліп қойылған іс», - деп айтты»,- деді"},{"SurahNumber":19,"VerseNumber":22,"Text":"Сөйтіп, ол оған жүкті болып, онымен / кұрсағындағымен / алыс бір орынға барып оңашаланды"},{"SurahNumber":19,"VerseNumber":23,"Text":"Сонда, толғақ оны бір құрма ағашының діңіне алып келді. Ол: «Қап, бұдан бұрын өліп кетсем әрі мүлдем ұмытылған болсам еді», - деді"},{"SurahNumber":19,"VerseNumber":24,"Text":"Періште / оған төменгі жақтан үн қатып: «Қайғырма! Раббың аяқ астыңнан бастау ағызды"},{"SurahNumber":19,"VerseNumber":25,"Text":"Құрманың діңін өзіңе қарай сілкі. Саған жаңа піскен кұрма түседі"},{"SurahNumber":19,"VerseNumber":26,"Text":"Құрмадан / же, су іш әрі тыныштыққа болен! Егер адамдардан біреуді көрсең: «Мен әр-Рахман / аса Мейірімді / үшін ауыз бекітуге нәзір атадым. Енді бүгін ешбір адаммен сөйлеспеймін», - деп айт»,- деді"},{"SurahNumber":19,"VerseNumber":27,"Text":"Ол оны көтеріп еліне келді. Олар: «Ей, Мэриям! Сен шошынарлық нәрсе келтірдің"},{"SurahNumber":19,"VerseNumber":28,"Text":"Ей, Һарұнның қарындасы! Әкең жаман кісі емес еді, әрі анаң да теріс жолда емес еді»,-деді"},{"SurahNumber":19,"VerseNumber":29,"Text":"Сонда ол оған / балаға / меңзеді. Олар: «Біз құндақтағы нәрестемен қайтып сөйлесеміз?» - деді"},{"SurahNumber":19,"VerseNumber":30,"Text":"Иса / : «Мен - Аллаһтың құлымын. Ол маған Кітапты берді әрі мені Пайғамбар етті"},{"SurahNumber":19,"VerseNumber":31,"Text":"Әрі қайда болсам да мені берекелі етті. Өмір сүріп тұрған кезімде намазды және зекетті / өтеуді / бұйырды"},{"SurahNumber":19,"VerseNumber":32,"Text":"Әрі анама игілік етуші / перзент / етті және мені өктемшіл, бақытсыз етпеді"},{"SurahNumber":19,"VerseNumber":33,"Text":"Әрі маған, мен туылған күні, қайтыс болатын күні және қайта тірілетін күні амандық / болады / », - деді"},{"SurahNumber":19,"VerseNumber":34,"Text":"Міне бұл - олар күмәнданып, тартысатын Мәриямның ұлы Иса жайлы хақ сөз"},{"SurahNumber":19,"VerseNumber":35,"Text":"Аллаһтың бала иемденуі мүмкін емес. Ол - / барлық кемшіліктен / пәк. Ол бір істің болуын үкім етсе, оған тек қана «бол» дейді. Сонда ол, болады"},{"SurahNumber":19,"VerseNumber":36,"Text":"Иса / «Ақиқатында, Аллаһ - менің Раббым әрі сендердің Раббың. Оған құлшылық етіңдер. Міне осы тура жол», - деді"},{"SurahNumber":19,"VerseNumber":37,"Text":"Ал айда топтар өзара қайшылыққа түсті. Сондай күпірлік етушілерге / хақ дінді бұрмалаушы ағымдарға / Ұлы күннің / Қияметтің / көрінісінен үлкен қасірет бар"},{"SurahNumber":19,"VerseNumber":38,"Text":"Бізге келген күні, олардың есту, көрулері өте анық болады. Алайда бүгін әділетсіздер ашық адасуда"},{"SurahNumber":19,"VerseNumber":39,"Text":"Ей, Мұхаммед! / Оларға барлық іс шешілетін - қасіретті Күнді ескерт. Ал, олар қаперсіздік танытуда / бейғамдықта / әрі сенбеуде"},{"SurahNumber":19,"VerseNumber":40,"Text":"Ақиқатында жер және оның үстіндегілері Бізде қалады. Әрі олар Бізге қайтарылады"},{"SurahNumber":19,"VerseNumber":41,"Text":"Ей, Мұхаммед! / Әрі Кітаптағы Ибраһимді есіңе ал. Анығында, ол өте шыншыл және Пайғамбар еді"},{"SurahNumber":19,"VerseNumber":42,"Text":"Міне, кезінде ол әкесіне: «Әй, әкешім! Неге сен естімейтін, көрмейтін және өзіңе ешпайда бермейтін нәрсеге табынасың"},{"SurahNumber":19,"VerseNumber":43,"Text":"Әй, әкетайым! Шын мәнінде маған, саған келмеген бір білім келді. Сондықтан маған ілес, сені тура жолға бастаймын"},{"SurahNumber":19,"VerseNumber":44,"Text":"Әй, әкешім! Шайтанға табынба! Анығында, шайтан, әр-Рахманға / аса Қайырымдыға / бойсұнбаушы болды"},{"SurahNumber":19,"VerseNumber":45,"Text":"Әй, әкешім! Мен саған әр-Рахманнан азап тиіп, шайтанға жақын болып қалуыңнан қорқамын», - деді"},{"SurahNumber":19,"VerseNumber":46,"Text":"Әкесі / : «Ей, Ибраһим! Сен менің құдайларымнан бас тартасың ба? Егер, тыйылмасаң, менің сөгісіме ұшырайсың. Менен біраз уақыт аулақ жүр», - деді"},{"SurahNumber":19,"VerseNumber":47,"Text":"Ибраһим / : «Саған амандық болсын. Мен сен үшін Раббымнан кешірім тілеймін. Шын мәнінде, Ол маған Мейірбан"},{"SurahNumber":19,"VerseNumber":48,"Text":"Әрі мен сендерден және сендердің Аллаһтан өзге тілейтіндеріңнен араны ашамын әрі Раббымнан тілеймін. Раббыма сиынып, тілек етуімде бақытсыз болмауды үміт етемін»,- деді"},{"SurahNumber":19,"VerseNumber":49,"Text":"Сөйтіп ол олардан және олардың Аллаһтан өзге табынатындарынан алыстап, бөлек кеткенде, Біз оған Исхақ пен Яғқұпты тарту еттік әрі олардың барлығын пайғамбар қылдық"},{"SurahNumber":19,"VerseNumber":50,"Text":"Әрі оларға Өз мейірімізден тарту етіп, олар жайлы ақиқат сөзін жоғары еттік"},{"SurahNumber":19,"VerseNumber":51,"Text":"Ей, Мұхаммед! / Әрі Кітаптағы Мұсаны есіңе ал. Ол таңдалған және Елші / расул / әрі Пайғамбар / нәби / еді"},{"SurahNumber":19,"VerseNumber":52,"Text":"Біз оған таудың оң жағынан үн қаттық және сөйлесу үшін оны жақындаттық"},{"SurahNumber":19,"VerseNumber":53,"Text":"Әрі Өз мейірімізбен оған бауыры Һарұнды пайғамбар етіп сыйладық"},{"SurahNumber":19,"VerseNumber":54,"Text":"Ей, Мұхаммед! / Әрі Кітаптағы Исмаъилды есіңе ал. Ол уәдеге адал әрі Елші және Пайғамбар еді"},{"SurahNumber":19,"VerseNumber":55,"Text":"Ол үй-ішін намазға / оны орындауға / және зекетке / парыз, нәпіл садақа беруге / бұйыратын. Әрі Раббысы одан разы болған еді"},{"SurahNumber":19,"VerseNumber":56,"Text":"Ей, Мұхаммед! / Әрі Кітаптағы Идристі есіңе ал. Ол шыншыл әрі Пайғамбар еді"},{"SurahNumber":19,"VerseNumber":57,"Text":"Біз оны жоғары орынға көтердік"},{"SurahNumber":19,"VerseNumber":58,"Text":"Міне осылар - Аллаһ игілік берген Адамның ұрпағындағы пайғамбарлардан әрі Біз Нұхпен бірге алып жүргендеріміздің және Ибраһим мен Исраилдың ұрпағындағы әрі Біз тура жолмен жүргізіп және таңдап алғандардан. Оларға әр-Рахманның / аса Қайырымдының / аяттары оқылған кезде олар жылаған күйлерінде сәждеге жығылады"},{"SurahNumber":19,"VerseNumber":59,"Text":"Олардан кейін намазды зая қылған әрі тән құмарлықтарына / шәһуәттарына / ергендер келді. Жақында олар Ғайға / тозақтағы терең шұңқырға / тасталады"},{"SurahNumber":19,"VerseNumber":60,"Text":"Тек істеген күнәсіне шынайы өкініп, Раббысына бойсұнуға қайтып / тәубе етіп / , иманға келген әрі ізгі амал істегендер басқа. Олар Жәннатқа кіреді әрі Оларға еш әділетсіздік жасалмайды"},{"SurahNumber":19,"VerseNumber":61,"Text":"Олар ’Адн / жәннатының / бақтарына / кіреді / , сондай, әр-Рахман құлдарына ғайып түрде / көрсетпестен / уәде еткен. Ақиқатында оның уәдесі орындалады"},{"SurahNumber":19,"VerseNumber":62,"Text":"Олар ол жерде бос сөз естімейді. Еститіндері тек «Сәлам» / Амандық болсын / - деген сөздер. Әрі олардың ондағы ризықтары таңертең де, кешке де / қалаған кездерінде"},{"SurahNumber":19,"VerseNumber":63,"Text":"Құлдарымыздан тақуа болғандарға / Раббысына бойсұнып, жазасынан қорқып, сақтанғандарға / мұра ететін Жәннат - осы"},{"SurahNumber":19,"VerseNumber":64,"Text":"Ей, Жәбірейіл Мұхаммедке айт! / : «Біз / періштелер / Раббыңның әмірімен ғана түсеміз. Біздің алдымыздағы және артымыздағы әрі осының арасындағылар Оның иелігінде. Раббың - ұмытушы емес"},{"SurahNumber":19,"VerseNumber":65,"Text":"Ол - аспандардың және жердің әрі олардың арасындағыларының Раббысы. Оған құлшылық ет және Оған құлшылық етуде сабырлы бол. Оған ұқсас біреуді білесің бе?», - деп"},{"SurahNumber":19,"VerseNumber":66,"Text":"Әрі адам баласы: «Мен өлгеннен кейін, / қайтадан / тірі күйімде шығарыламын ба?» - дейді"},{"SurahNumber":19,"VerseNumber":67,"Text":"Адам баласы әуелде Біздің оны жаратқанымызды есіне алмай ма? Ал, ол ешнәрсе болмаған еді"},{"SurahNumber":19,"VerseNumber":68,"Text":"Раббыңмен ант етемін! Біз оларды және шайтандарды әлбетте жинаймыз. Содан кейін оларды Жаһаннамның айналасына тізерлетіп қоямыз"},{"SurahNumber":19,"VerseNumber":69,"Text":"Кейін әрбір топтан, олардың ішіндегі әр-Рахманға / аса Қайырымдыға / бойсұнбауда ең қатты болғандарын шығарып аламыз"},{"SurahNumber":19,"VerseNumber":70,"Text":"Одан кейін, әлбетте онда жандырылуға ең лайықтылардың кім екенін Біз жақсы білеміз"},{"SurahNumber":19,"VerseNumber":71,"Text":"Сендерден әрбіреу оған келеді. Бұл - Раббыңның міндетіндегі, шешілген бір үкім"},{"SurahNumber":19,"VerseNumber":72,"Text":"Кейін, тақуа болғандарды / Раббысына бойсұнып, жазасынан қорқып, сақтанғандарды / құтқарамыз. Ал, әділетсіздерді оның ішінде тізерлеген күйінде қалдырамыз"},{"SurahNumber":19,"VerseNumber":73,"Text":"Оларға анық түрдегі аяттарымыз оқылған кезде, күпірлік еткендер / имансыздар / иманға келгендерге: «Екі топтың / имандылар мен имансыздардың / қайсысы жағдайы және жиыны / құрамы / тұрғысында артық?» - дейді"},{"SurahNumber":19,"VerseNumber":74,"Text":"Ал, олардан бұрын қанша халықтарды жойған едік. Олар байлықтарында және түр-тұрпатында жақсырақ еді"},{"SurahNumber":19,"VerseNumber":75,"Text":"Ей, Мұхаммед! / Айт: «Кім адасуда болса, әр-Рахман оларға оны / адасуларын / өздеріне уәде етілген - не азап, не Сағатты / қияметті / көргендеріне дейін ұзартып қойсын. Сол кезде олар, кімнің орын тұрғысынан жаман әрі әскері әлсіз екенін біледі»,- деп"},{"SurahNumber":19,"VerseNumber":76,"Text":"Әрі Аллаһ тура жолда болғандардың туралығын арттырады. Ал, қалатын / жойылмайтын / ізгі амалдар - Раббыңның құзырында қайтарым сый әрі нәтиже ретінде одан қайырлы"},{"SurahNumber":19,"VerseNumber":77,"Text":"Аяттарымызға күпірлік етіп / сенбей / : «Маған мал және балалар беріледі»,- дегенді көрдің бе"},{"SurahNumber":19,"VerseNumber":78,"Text":"Ол ғайыпты білді ме, әлдеәр-Рахманнан / аса Қайырымдыдан / серт алды ма"},{"SurahNumber":19,"VerseNumber":79,"Text":"Жоқ! Олай емес! Біз оның айтқанын жазып қоямыз әрі оған азапты арттырамыз"},{"SurahNumber":19,"VerseNumber":80,"Text":"Әрі оның айтқан нәрселері Бізге қалады да, ол Бізге бір өзі келеді"},{"SurahNumber":19,"VerseNumber":81,"Text":"Олар өздеріне абырой / күш-құдірет / болуы үшін Аллаһтан өзгелерді құдай етіп алды"},{"SurahNumber":19,"VerseNumber":82,"Text":"Жоқ! Олай емес! Олар / табынғандары / бұлардың құлшылықтарын теріске шығарады және бұларға қарсы болады"},{"SurahNumber":19,"VerseNumber":83,"Text":"Ей, Мұхаммед! / Біз кәпірлердің үстінен шайтандарды, оларға түрткі салып, итермелеуші етіп жібергенімізді көрмедің бе"},{"SurahNumber":19,"VerseNumber":84,"Text":"Сондықтан оларға / жазаның келуіне / асықпа. Біз олар үшін / нақты / есеп жүргізушіміз"},{"SurahNumber":19,"VerseNumber":85,"Text":"Сол / қайта тірілу / Күні, тақуаларды / Раббысына бойсұнып, жазасынан қорқып, сақтанғандарды / әр-Рахманға таңдаулы өкілдер тобы етіп жинап"},{"SurahNumber":19,"VerseNumber":86,"Text":"ал қылмыскерлерді қатты шөлдеген халдерінде Жаһаннамға айдаймыз"},{"SurahNumber":19,"VerseNumber":87,"Text":"Әр-Рахманнан уәде алғандардан басқалары арашалық ету / шапағат ету / құқығына ие болмайды"},{"SurahNumber":19,"VerseNumber":88,"Text":"Әрі олар: «әр-Рахман / аса Қайырымды / Өзіне бала алды», - деді"},{"SurahNumber":19,"VerseNumber":89,"Text":"Расында сендер өрескел нәрсе істедіңдер"},{"SurahNumber":19,"VerseNumber":90,"Text":"Бұдан аспандар жарылып әрі жер айрылып және таулар күйреп, құлап түсе жаздайды"},{"SurahNumber":19,"VerseNumber":91,"Text":"олардың әр-Рахманға бала таңғандықтары үшін"},{"SurahNumber":19,"VerseNumber":92,"Text":"Өзіне бала иемдену әр-Рахманға лайықты емес / үйлеспейді"},{"SurahNumber":19,"VerseNumber":93,"Text":"Аспандар мен жердегілердің барлығы әр-Рахманға бар болғаны құл ғана болып келеді"},{"SurahNumber":19,"VerseNumber":94,"Text":"Ол / Аллаһ / оларды санап, есептеп қойған"},{"SurahNumber":19,"VerseNumber":95,"Text":"Олардың барлығы Қайта тірілу күні Оған жалғыз келеді"},{"SurahNumber":19,"VerseNumber":96,"Text":"Иманға келген және ізгі амал істегендерге әр-Рахман / аса Қайырымды / сүйіспеншілік салады"},{"SurahNumber":19,"VerseNumber":97,"Text":"Ей, Мұхаммед! / Шын мәнінде, Біз бұны / Құранды / өз тіліңде жеңіл еттік, сенің онымен тақуаларды / Раббысына бойсұнып, жазасынан қорқып, сақтанушыларды / қуандыруың және қасарысқан керісшіл адамдарды ескертуің үшін"},{"SurahNumber":19,"VerseNumber":98,"Text":"Әрі олардан бұрын қанша халықтарды жоқ еттік. Енді сен олардың бірін сезіп, біле аласың ба немесе олардың сыбдырын естисің бе"},{"SurahNumber":20,"VerseNumber":1,"Text":"Та, Ха"},{"SurahNumber":20,"VerseNumber":2,"Text":"Біз саған Құранды ауыртпашылық салу / бақытсыз болуың / үшін түсірген жоқпыз"},{"SurahNumber":20,"VerseNumber":3,"Text":"тек / Аллаһтан / қорқатындар үшін еске салу / ескерту, насихат / етіп"},{"SurahNumber":20,"VerseNumber":4,"Text":"жерді және биік аспандарды Жаратқанның түсіргені"},{"SurahNumber":20,"VerseNumber":5,"Text":"Әр-Рахман / аса Қайырымды / Аршыға көтерілді"},{"SurahNumber":20,"VerseNumber":6,"Text":"Аспандардағы және жердегілер әрі ол екеуінің арасындағылар және жердің астындағылардың барлығы - Онікі"},{"SurahNumber":20,"VerseNumber":7,"Text":"Егер сен қатты сөйлесең де, анығында, Ол жасырын нәрсені әрі одан да арғы құпияны біледі"},{"SurahNumber":20,"VerseNumber":8,"Text":"Аллаһ - Одан басқа ешбір құдай жоқ. Ең көркем есімдер - Онікі"},{"SurahNumber":20,"VerseNumber":9,"Text":"Ей, Мұхаммед! / Саған Мұса жайлы хабар келді ме"},{"SurahNumber":20,"VerseNumber":10,"Text":"Кезінде ол бір от көргенде, үй ішіне: «тұра тұрындар. Мен бір от көрдім. Мүмкін сендерге одан бір тамызыққа от әкелермін немесе оттың қасында, бір жол көрсетуші табармын»,- деді"},{"SurahNumber":20,"VerseNumber":11,"Text":"Ол оған барған кезде, үн қатылды: «Ей, Мұса"},{"SurahNumber":20,"VerseNumber":12,"Text":"Ақиқатында, Мен - сенің Раббыңмын. Аяқ киіміңді шеш. Анығында, сен қасиетті Туа алқабындасың"},{"SurahNumber":20,"VerseNumber":13,"Text":"Мен сені тандап алдым. Енді / өзіңе / уахи етілетінді тыңда"},{"SurahNumber":20,"VerseNumber":14,"Text":"Анығында, Мен - Аллаһпын. Менен басқа ешбір құдай жоқ. Сондықтан Маған құлшылық ет және Мені еске алу үшін намазды / барлық шарттарын сақтап, беріле / толық орында"},{"SurahNumber":20,"VerseNumber":15,"Text":"Әрбір жанға, әрекет-ұмтылыстарына лайықты қайтарым сыйы не жазасы берілу үшін Мен құпия еткен Сағат / қайта тірілу күні / анық келеді"},{"SurahNumber":20,"VerseNumber":16,"Text":"Оған / қайта тірілуге / сенбей, көңілқұмарлығына ергендер, сені одан қайтармасын. Онда сен құрисың"},{"SurahNumber":20,"VerseNumber":17,"Text":"Ей, Мұса! Оң қолыңдағы не нәрсе?» - деді"},{"SurahNumber":20,"VerseNumber":18,"Text":"Мұса / : «Бұл менің таяғым. Оған сүйенемін және онымен қойларыма талдан жапырақ қағып беремін. Әрі онда басқа да қажеттерім бар», - деді"},{"SurahNumber":20,"VerseNumber":19,"Text":"Аллаһ / : «Ей, Мұса! Оны таста!»- деді"},{"SurahNumber":20,"VerseNumber":20,"Text":"Ол оны тастады. Сонда ол ирелеңдеген жыланға айналды"},{"SurahNumber":20,"VerseNumber":21,"Text":"Аллаһ / '. «Оны ұста, қорықпа! Оны әуелгі қалпына қайтарамыз"},{"SurahNumber":20,"VerseNumber":22,"Text":"Әрі қолыңды қолтығыңа қыс. Ол, зиянсыз аппақ / нұрлы / болып шығады. Бұл - тағы бір белгі"},{"SurahNumber":20,"VerseNumber":23,"Text":"ұлы белгілеріміздің кейбірін саған көрсетуіміз үшін"},{"SurahNumber":20,"VerseNumber":24,"Text":"Фиръаунға бар. Ол, шектен шықты», деді"},{"SurahNumber":20,"VerseNumber":25,"Text":"Ол: «Раббым! Көкірегімді кеңіте гөр"},{"SurahNumber":20,"VerseNumber":26,"Text":"әрі маған ісімді жеңілдет"},{"SurahNumber":20,"VerseNumber":27,"Text":"және тілімнің түйінін шеш"},{"SurahNumber":20,"VerseNumber":28,"Text":"олар сөзімді түсінуі үшін"},{"SurahNumber":20,"VerseNumber":29,"Text":"Әрі әулетімнен маған бір көмекші бер"},{"SurahNumber":20,"VerseNumber":30,"Text":"Һарұн бауырымды"},{"SurahNumber":20,"VerseNumber":31,"Text":"Онымен мені қуаттап"},{"SurahNumber":20,"VerseNumber":32,"Text":"осы істерімде / пайғамбарлық міндетімде / оны маған қоса гөр"},{"SurahNumber":20,"VerseNumber":33,"Text":"Сені / кемшіліктен / пәк деп көп дәріптеуіміз"},{"SurahNumber":20,"VerseNumber":34,"Text":"әрі Өзіңді көп еске алуымыз үшін"},{"SurahNumber":20,"VerseNumber":35,"Text":"Анығында, Сен - бізді көрушісің», - деді"},{"SurahNumber":20,"VerseNumber":36,"Text":"Аллаһ / : «Ей, Мұса! Саған сұрағандарың берілді"},{"SurahNumber":20,"VerseNumber":37,"Text":"Біз / ілгеріде / саған бұдан басқа да игілік жасаған едік"},{"SurahNumber":20,"VerseNumber":38,"Text":"Сол кезде анаңның көкейіне білдірілуі тиісті нәрсені салған едік"},{"SurahNumber":20,"VerseNumber":39,"Text":"«Оны сандыққа салып, өзенге қоя бер. Өзен жағаға шығарып, оны Маған дұшпан болған әрі оған да дұшпан болған біреу / тауып / алсын», - деп. Әрі көз алдымда өсуің үшін Мен саған Өз тарапымнан сүйіспеншілік салдым"},{"SurahNumber":20,"VerseNumber":40,"Text":"Сол кезде әпкең / артыңнан / еріп жүріп: «Сендерге оған қамқорлық ететін / емізетін / біреуді көрсетейін бе?» - деді. Сөйтіп анаңның көзайым болуы әрі қайғырмауы үшін сені оған қайтардық. Кейін сен бір адамды өлтірдің. Сонда сені уайымнан құтқардық және түрлі сынаққа салдық. Ей, Мұса, содан кейін Мәдиян елінде бірнеше жыл болып, белгіленген мерзімде / қайтып / келдің"},{"SurahNumber":20,"VerseNumber":41,"Text":"Мен сені Өзім үшін таңдадым"},{"SurahNumber":20,"VerseNumber":42,"Text":"Сен және бауырың белгілеріммен барыңдар, әрі Мені еске алуда әлсіздік танытпаңдар"},{"SurahNumber":20,"VerseNumber":43,"Text":"Фиръаунға барыңдар, өйткені ол шектен шықты"},{"SurahNumber":20,"VerseNumber":44,"Text":"Оған жұмсақ сөз сөйлеңдер, мүмкін ол еске алар, не қорқар», - деді"},{"SurahNumber":20,"VerseNumber":45,"Text":"Олар: «Раббымыз! Біз оның бізді дереу жазаға тартуынан не шектен шығуынан қорқамыз», - деді"},{"SurahNumber":20,"VerseNumber":46,"Text":"Аллаһ / : «Қорықпаңдар! Мен сен екеуіңмен біргемін, естимін және көремін"},{"SurahNumber":20,"VerseNumber":47,"Text":"Оған барып: «Біз - Раббыңның елшілеріміз. Исраил ұрпақтарын бізбен бірге жібер әрі оларды қинама. Біз саған Раббыңнан белгі алып келдік. Тура жолға ергенге амандық болады"},{"SurahNumber":20,"VerseNumber":48,"Text":"Анығында, өтірікке шығарғандар және теріс бұрылғандар азапқа тартылатыны жайлы Бізге уахи етілді» - деп айтыңдар», - деді"},{"SurahNumber":20,"VerseNumber":49,"Text":"Фиръаун / : «Ей, Мұса, сендердің Раббың кім?» - деді"},{"SurahNumber":20,"VerseNumber":50,"Text":"Мұса / : «Біздің Раббымыз сондай, әрбір нәрсеге жаратылысын / бейне-бітімін / берген, кейін жолдарын белгілеп көрсеткен», -деді"},{"SurahNumber":20,"VerseNumber":51,"Text":"Фиръаун / : «Өтіп кеткен ұрпақтардың жағдайы қандай болмақ?» - деді"},{"SurahNumber":20,"VerseNumber":52,"Text":"Мұса / : «Олар жайлы білім Раббымдағы Кітапта / Ләухул-Махфузда / . Раббым жаңылмайды әрі ұмытпайды"},{"SurahNumber":20,"VerseNumber":53,"Text":"Ол сендер үшін жерді жазық етті және онда сендер үшін жолдар жасады. Әрі аспаннан су түсірді», - деді. Сөйтіп онымен түрлі өсімдіктерді жұбымен шығардық"},{"SurahNumber":20,"VerseNumber":54,"Text":"Олардан / жеңдер әрі малдарыңды жайыңдар. Ақиқатында, мұнда - ақыл иелері үшін белгілер бар"},{"SurahNumber":20,"VerseNumber":55,"Text":"Одан / топырақтан / сендерді жараттық және / өлгендеріңнен кейін / оған қайтарамыз әрі / қайта тірілу күні / одан қайта шығарамыз"},{"SurahNumber":20,"VerseNumber":56,"Text":"Ақиқатында, Біз оған / Фиръаунға / белгілеріміздің барлығын көрсеттік. Бірақ ол өтірік санап, бас тартты"},{"SurahNumber":20,"VerseNumber":57,"Text":"Фиръаун / : «Ей, Мұса! Сен бізді сиқырың арқылы жерімізден шығаруға келдің бе"},{"SurahNumber":20,"VerseNumber":58,"Text":"Біз де саған, міндетті түрде осы секілді сиқыр әкелеміз. Бізбен өзіңнің аранда бір уәделі мерзім белгіле. Одан біз де, сен де айнымайтын болайық. Ол ашық бір жер болсын», -деді"},{"SurahNumber":20,"VerseNumber":59,"Text":"Мұса / : «Сендермен уәделі мерзім мереке күні / болсын / . Әрі адамдар сәске мезгілінде жиналсын»,- деді"},{"SurahNumber":20,"VerseNumber":60,"Text":"Сөйтіп, Фиръаун қайтып кетті де, кейін өзінің қулық-сұмдығын / сиқыршыларын / жиып келді"},{"SurahNumber":20,"VerseNumber":61,"Text":"Мұса оларға: «Ей, сорың құрғырлар! Аллаһқа қатысты өтірікті құрастырмаңдар. Әйтпесе Ол сендерді азаппен жойып жібереді. Кім ойдан өтірікті құрастырса, ол зиянға ұшырайды», - деді"},{"SurahNumber":20,"VerseNumber":62,"Text":"Сонда олар / сиқыршылар / бұл іс жайлы тартысып, сөздерін құпия қалдырды"},{"SurahNumber":20,"VerseNumber":63,"Text":"Олар: «Анығында, бұл екеуі сиқыршы. Сендерді сиқырлары арқылы жерлеріңнен шығаруды және үлгілі жолдарыңды жоюды қалайды"},{"SurahNumber":20,"VerseNumber":64,"Text":"Айла-тәсілдеріңді жиып, қатарланып келіңдер. Әлбетте, бүгін үстем болғандар мұратына жетеді»,- деді"},{"SurahNumber":20,"VerseNumber":65,"Text":"Олар: «Ей, Мұса! Сен тастайсың ба, әлде алғашқы тастаушы біз болайық па?» - деді"},{"SurahNumber":20,"VerseNumber":66,"Text":"Мұса!: «Жоқ, сендер тастаңдар», - деді.Сол кезде оған олардың жіптері мен таяқтары сиқырларының әсерінен ирелеңдеп жүрген секілді көрінді"},{"SurahNumber":20,"VerseNumber":67,"Text":"Мұса іштей бір қорқыныш сезді"},{"SurahNumber":20,"VerseNumber":68,"Text":"Біз: «Қорықпа! Сен әлбетте үстем боласың"},{"SurahNumber":20,"VerseNumber":69,"Text":"Оң қолыңдағыны таста! Ол олардың жасағандарын жұтады. Негізінде, олардың жасағандары -сиқыршының айласы ғана. Сиқыршы қайда барса да мақсатына жетпейді», - дедік"},{"SurahNumber":20,"VerseNumber":70,"Text":"Сонда сиқыршылар, сәждеге жығылып: «Біз Һарұн мен Мұсаның Раббысына сендік»,- деді"},{"SurahNumber":20,"VerseNumber":71,"Text":"Фиръаун / : «Мен сендерге рұқсат бермей тұрып сендіңдер ме? Әлбетте ол сендерге сиқыр үйреткен өздеріңнің үлкендерің екен. Енді, сендердің қол-аяқтарыңды қарама-қарсы / оң қол сол аяқ, сол қол оң аяқ / етіп кесемін және сендерді құрма ағаштарына керіп тастаймын. Сонда сендер біздің қайсымыздың азабымыз қатты және тұрақты екенін білетін боларсыңдар»,- деді"},{"SurahNumber":20,"VerseNumber":72,"Text":"Олар: «Біз өзімізге келген анық дәлелдерден және бізді Жаратқаннан сені ешқашан жоғары қоймаймыз. Шығаратын үкіміңді шығар. Сен бар болғаны осы өмірде ғана үкім шығарасың"},{"SurahNumber":20,"VerseNumber":73,"Text":"Ақиқатында,біз Раббымызға сендік, Оның қателерімізді әрі сен мәжбүр еткен сиқырымызды кешіруі үшін. Әрі Аллаһ қайырлы және мәңгілік"},{"SurahNumber":20,"VerseNumber":74,"Text":"Кім Раббысына қылмыскер / күнәһар / болған күйде келсе, оғанкүмәнсіз, Жаһаннам бар. Ол онда не өлмейді, не өмір де сүрмейді"},{"SurahNumber":20,"VerseNumber":75,"Text":"Ал, кім Оған иманды / мүмін / болып, ізгі амал істеген күйде келсе, міне соларға ең биік дәрежелер"},{"SurahNumber":20,"VerseNumber":76,"Text":"астынан өзендер ағып жататын және олар онда мәңгі қалатын ’Адн / жәннатының / бақтары бар. Тазарғандардың қайтарым сыйы -осы"},{"SurahNumber":20,"VerseNumber":77,"Text":"Әрі біз Мұсаға: «Түнде құлдарымды алып жүр де оларға теңізде құрғақ жол аш. Қуып жетуінен қауіптенбе және қорықпа», - деп уахи еттік"},{"SurahNumber":20,"VerseNumber":78,"Text":"Сонда Фиръаун әскерімен олардың соңына түсті. Сөйтіп оларды теңізден жабатын нәрсе / су / жапты"},{"SurahNumber":20,"VerseNumber":79,"Text":"Фиръаун елін адастырды әрі тура жолға бастамады"},{"SurahNumber":20,"VerseNumber":80,"Text":"Ей, Исраил ұрпақтары! Біз сендерді жауларыңнан құтқардық және сендермен таудың оң жақ баурайында уәделестік. Әрі сендерге мәнн мен сәлуаны түсірдік"},{"SurahNumber":20,"VerseNumber":81,"Text":"Біз сендерге ризық етіп бергеннің жақсыларынан жеңдер. Әрі онда шектен шықпаңдар. Әйтпесе, сендерге қаһарым түседі. Ал, кімге Менің ашуым түссе, ол сөзсіз құрыды"},{"SurahNumber":20,"VerseNumber":82,"Text":"Күмәнсіз, Мен, істеген күнәсіне шынайы өкініп, Мағанбойсұнуға қайтқанды / тәубеге келгенді / әрі иманға келген және ізгі амал істеген, кейін тура жүргендерді көп Кешірушімін / Ғаффар"},{"SurahNumber":20,"VerseNumber":83,"Text":"Аллаһ / айтты: «Ей, Мұса! Сені қауымыңды / қалдыруға / не асықтырды?»"},{"SurahNumber":20,"VerseNumber":84,"Text":"Ол: «Олар менің соңымда жақын жерде келе жатыр. Ал мен, Раббым, разы болуың үшін саған асықтым», -деді"},{"SurahNumber":20,"VerseNumber":85,"Text":"Аллаһ / айтты: «Біз, сенен кейін еліңді сынаққа салдық. Оларды, сәмірилік адастырды», - деп"},{"SurahNumber":20,"VerseNumber":86,"Text":"Сонда Мұса ашуланған, қайғырған түрде, еліне қайтты. Ол: «Әй, елім! Сендердің Раббың сендерге жақсы уәде бермеп пе еді? Сендерге белгіленген мерзім ұзақ келді ме? Немесе өздеріңнің Раббыңның сендерге қаһары түсуін қалап, маған берген уәделеріңненайныдыңдар ма?»- деді"},{"SurahNumber":20,"VerseNumber":87,"Text":"Олар: «Біз саған берген уәдемізді өздігімізше бұзған жоқпыз. Бірақ бізде, ол елдің / Мысырдың / әшекей бұйымдарынан едәуір жүк бар еді. Сонда оларды тастадық. Осылайша сәмірилік те тастады», - деді"},{"SurahNumber":20,"VerseNumber":88,"Text":"Сонда ол / сәмірилік / оларға мөңірейтін үні бар бұзау мүсінін / жасап / шығарды. Олар / оған ергендер / : «Міне, мынау сендердің құдайларың әрі Мұсаның кұдайы. Бірақ ол оны ұмытты»,- деді"},{"SurahNumber":20,"VerseNumber":89,"Text":"Олар шынымен-ақ, оның / мүсіннің / өздеріне сөз қайтара алмайтынын әрі не зиян, не пайда тигізуге жарамсыз екенін көрмей ме"},{"SurahNumber":20,"VerseNumber":90,"Text":"Һарұн оларға бұған дейін: «Әй, елім! Шын мәнінде сендер осы / жасалған мүсін / арқылы сыналудасыңдар. Ақиқатында сендердің Раббың әр-Рахман / аса Қайырымды / . Сондықтан сендер маған еріңдер әрі бұйрығыма бағыныңдар»,- деді"},{"SurahNumber":20,"VerseNumber":91,"Text":"Қауымы / : «Мұса қайтып келгенше, біз оған / мүсінге / табынуды тоқтатпаймыз», -деді"},{"SurahNumber":20,"VerseNumber":92,"Text":"Мұса келіп / : «Ей, Һарұн! Олардың адасқанын көрген кезіңде, саған не кедергі болды"},{"SurahNumber":20,"VerseNumber":93,"Text":"соңымнан маған келуіңе. Әлде бұйрығыма бағынбадың ба?»- деді"},{"SurahNumber":20,"VerseNumber":94,"Text":"Һарун / : «Ей, анамның ұлы! Менің сақалым мен басымнан жармаспа. Негізінде, мен сенің: «Исраил ұрпақтарының арасын бөлдің және сөзімді ескермедің», - деп айтуыңнан қорықтым»,- деді"},{"SurahNumber":20,"VerseNumber":95,"Text":"Мұса / : «Ей, сәмірилік! Бұл не істегенің?» - деді"},{"SurahNumber":20,"VerseNumber":96,"Text":"Ол / сәмірилік / : «Мен олардың көрмегенін көрдім және елшінің ізінен бір уыс алып, оны / мүсінге / тастадым. Көңілім маған осылай істеуді әдемі көрсетті»,- деді"},{"SurahNumber":20,"VerseNumber":97,"Text":"Мұса / : «Бар, кет! Енді сен бұл өмірде: «Жақындамаңдар»,- деп айтатын боласың. Әрі саған, сен өзгерте алмайтын белгіленген мерзім бар. Енді беріліп табынған құдайыңа қара, біз оны өртеп, кейін теңізге шашып жібереміз"},{"SurahNumber":20,"VerseNumber":98,"Text":"Ақиқатында, сендердің құдайларың - Аллаһ, одан басқа ешбір құдай жоқ. Оның білімі барлық нәрсені қамтыған», - деді"},{"SurahNumber":20,"VerseNumber":99,"Text":"Ей, Мұхаммед! / Біз саған осылай, бұрын болып өткен хабарларды айтып береміз. Әрі саған Өз тарапымыздан Еске салатынды / Құранды / бердік"},{"SurahNumber":20,"VerseNumber":100,"Text":"Кім одан / Құраннан / бет бұрса, әлбетте, Қайта тірілу күні ол ауыр жүк / күнә / арқалайды"},{"SurahNumber":20,"VerseNumber":101,"Text":"Олар онда мәңгі қалады. Қайта тірілу күні олардың жүгі неткен жаман еді"},{"SurahNumber":20,"VerseNumber":102,"Text":"Ол күні сүр үрленеді. Әрі сол күні қылмыскерлерді көгерген халде жинаймыз"},{"SurahNumber":20,"VerseNumber":103,"Text":"Олар өзара сыбырласып: «Сендер небары он болдыңдар», - дейді"},{"SurahNumber":20,"VerseNumber":104,"Text":"Біз олардың не айтатындарын жақсы білеміз. Сол кезде олардың ішінен жол тұрғысынан дұрыс болғандары: «Сендер небары бір күн болдыңдар»,- дейді"},{"SurahNumber":20,"VerseNumber":105,"Text":"Ей, Мұхаммед! / Олар сенен таулар жайлы сұрайды. Айт: «Раббым оларды / түбінен жұлып / , шашып жібереді"},{"SurahNumber":20,"VerseNumber":106,"Text":"Сөйтіп оны теп-тегіс жазық етіп қалдырады"},{"SurahNumber":20,"VerseNumber":107,"Text":"Онда ешбір ойпаң да, дөңес те көрмейсің», - деп"},{"SurahNumber":20,"VerseNumber":108,"Text":"Сол күні олар шақырушыға ереді. Одан жалтарып қалуға мүмкіндік жоқ. Әр-Рахманның / аса Қайырымдының / алдында дауыстар тынып, сыбдырдан басқаны естімейсің"},{"SurahNumber":20,"VerseNumber":109,"Text":"Сол күні ешбір араға түсушілік / шапағат ету / пайда бермейді, тек әр-Рахман рұқсат еткеннің және сөзінен разы болғанның ара түсуі пайда береді"},{"SurahNumber":20,"VerseNumber":110,"Text":"Ол / Аллаһ / олардың алдындағысын әрі артындағысын біледі. Ал олар мұны біліммен қамти алмайды"},{"SurahNumber":20,"VerseNumber":111,"Text":"Әрі жүздер әл-Хайй / мәңгі Тірі / және әл-Қаййумға / бәріне тіршілік беріп Басқарушыға / бағынып, төмен қарайды. Әділетсіздікті арқалап келген үмітсіздікке ұшырайды"},{"SurahNumber":20,"VerseNumber":112,"Text":"Ал, кім иманды болған күйде ізгі амал істесе, ол әділетсіздіктен де, / жақсылықтарының / кемітілуінен де қорықпайды"},{"SurahNumber":20,"VerseNumber":113,"Text":"Міне, Біз осылай, оны / еске салатынды / арабша Құран етіп түсірдік. Әрі олардың тақуалық етуін / Аллаһтың жаза­сынан қорқып, сақтануын / не еске алуларын ояту / пайда ету / үшін онда түрлі ескерту-қорқытуларды келтірдік"},{"SurahNumber":20,"VerseNumber":114,"Text":"әл-Мәлик / барлық нәрсенің шын Билеушісі / әрі әл-Хақ / кемел Хақ / Аллаһ өте жоғары. / Ей, Мұхаммед! / Саған уахи етілуі аяқталмай тұрып, Құранмен / оны қайталауға / асықпа. Әрі айт: «Раббым! Менің білімімді арттыр»,- деп"},{"SurahNumber":20,"VerseNumber":115,"Text":"Біз бұрын Адамнан серт алған едік, бірақ ол ұмытты. Одан беріктік таппадық"},{"SurahNumber":20,"VerseNumber":116,"Text":"Әрі кезінде Біз періштелерге: «Адамға сәжде жасаңдар», - дедік. Сонда олар сәждеетті. Ал, Ібіліс бас тартты"},{"SurahNumber":20,"VerseNumber":117,"Text":"Сонда Біз: «Ей, Адам! Шын мәнінде бүл / Ібіліс / саған және сенің жұбайыңа жау. Ол екеуіңді Жәннаттан шығарып жібермесін. Онда бақытсыз боласың"},{"SurahNumber":20,"VerseNumber":118,"Text":"Сен онда / жәннатта / аш болмайсың әрі жалаңаш та болмайсың"},{"SurahNumber":20,"VerseNumber":119,"Text":"Сен онда шөлдемейсің және ыстықтан да қиналмайсың», - дедік"},{"SurahNumber":20,"VerseNumber":120,"Text":"Сонда шайтан оны азғырып: «Ей, Адам! Саған мәңгілік ағашын және бітіп таусылмас билікті көрсетейін бе?» - деді"},{"SurahNumber":20,"VerseNumber":121,"Text":"Екеуі одан жеді. Сонда оларға ұятты жерлері көрініп, олар өздеріне жәннаттың жапырақтарын жапсыра бастады. Адам Раббысына бойсұнбай адасты"},{"SurahNumber":20,"VerseNumber":122,"Text":"Кейін Раббысы оны таңдап, істеген күнәсіне шынайы өкініп, Өзіне бойсұнуға қайтуын / тәубесін / қабыл етті әрі тура жолға түсірді"},{"SurahNumber":20,"VerseNumber":123,"Text":"Аллаһ / айтты: «Екеуің / Адам менХауа / одан / жәннаттан / бірге түсіңдер, сендер бір-бірлеріңе жаусыңдар. Ал, енді Менен сендерге тура жол келіп, кім Менің басшылығыма / тура жолыма / ерсе, онда ол адаспайды әрі бақытсыз болмайды», - деді"},{"SurahNumber":20,"VerseNumber":124,"Text":"Ал, кім Менің еске салуымнан / Құраннан / теріс бұрылса, оған тар өмір болады әрі Қайта тірілу күні оны соқыр күйде тірілтеміз"},{"SurahNumber":20,"VerseNumber":125,"Text":"Ол: «Раббым! Мені не үшін соқыр күйде тірілттің?! Мен көретін едім ғой»,- дейді"},{"SurahNumber":20,"VerseNumber":126,"Text":"Аллаһ / айтты: «Міне, осылай. Саған аяттарымыз келген еді, бірақ сен оларды ұмыттың. Сол секілді бүгін сен де ұмытыласың», - дейді"},{"SurahNumber":20,"VerseNumber":127,"Text":"Әрі шектен шыққан және Раббысының аяттарына сенбегендердің де қайтарым жаза­сын осылай береміз. Ал соңғы, мәңгілік өмірдің / ақиреттің / азабы өте қатты әрі үздіксіз / тұрақты"},{"SurahNumber":20,"VerseNumber":128,"Text":"Оларға дейін болған, бүгін өздері жұрттарынан өтіп жүрген, қаншама халықты жойып жіберуіміз, Оларға тура жол көрсетпеді ме? Ақиқатында, Мұнда ақыл иелері үшін белгі-ғибраттар бар"},{"SurahNumber":20,"VerseNumber":129,"Text":"Ей, Мұхаммед! / Раббыңнан алдын-ала Сөз және белгіленген мерзім болмағанда, әлбетте / жазаның бірден болуы / міндетті түрде болар еді"},{"SurahNumber":20,"VerseNumber":130,"Text":"Сондықтан олардың айтып жатқандарына сабыр ет. Әрі ризалыққа жету үшін Раббыңды күн шығардан және күн батардан алдын мақтап, дәріпте және түннің бір уақыттары мен күндіздің айналасында дәріпте"},{"SurahNumber":20,"VerseNumber":131,"Text":"Біз олардың кейбіреулеріне сынақ үшін берген осы өмірдің сән-салтанаты болған түрлі нәрселерге көзіңді салма. Ал, Раббыңның ризығы қайырлы әрі тұрақты"},{"SurahNumber":20,"VerseNumber":132,"Text":"Үй-ішіңді намазға бұйыр әрі өзің де оған сабырлы бол. Біз сенен ризық сұрамаймыз. Саған ризықты Біз береміз. Соңғы нәтиже тақуалардікі / Раббысына бойсұнып, жазасынан қорқып, сақтанушылардікі"},{"SurahNumber":20,"VerseNumber":133,"Text":"Олар / кәпірлер / : «Неге ол бізге Раббысынан бір белгі-мұғжизалар келтірмейді?»- деді. Оларға бұрынғы жазбалардағы / сухуфтардағы / анық дәлелдер келген жоқ па"},{"SurahNumber":20,"VerseNumber":134,"Text":"Егер де оларды осыған дейін бір азаппен жойып жібергенімізде, олар: «Раббымыз! Қор болып және қасірет шекпей тұрып, аяттарыңа еруіміз үшін бізге неге бір Елші жібермедің?» - дейтін еді"},{"SurahNumber":20,"VerseNumber":135,"Text":"Ей, Мұхаммед! / Айт: «Барлығы күтуде. Сендер де күтіңдер. Жақында тура жолдың иелері кім екендігін және кімнің тура жолмен жүргенін білесіңдер», - деп"}]}