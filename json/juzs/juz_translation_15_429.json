{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Eksiklikten uzaktır O (Allah) ki gecenin bir vaktinde kulunu, ayetlerimizden bir bölümünü, kendisine göstermemiz için, Mescid-i Haram'dan, çevresini bereketli kıldığımız Mescid-i Aksa'ya yürüttü. Gerçekten O, işitendir, görendir"},{"SurahNumber":17,"VerseNumber":2,"Text":"Biz Musa'ya Kitabı verdik ve onu İsrail oğullarına \"Benden başka bir vekil tutmayın!\" diye bir kılavuz yaptık"},{"SurahNumber":17,"VerseNumber":3,"Text":"Ey Nuh ile beraber (gemide) taşıdıklarımızın çocukları, doğrusu o (Nuh), çok şükreden bir kuldu. (Siz de atanız gibi olun)"},{"SurahNumber":17,"VerseNumber":4,"Text":"Kitapta İsrail oğullarına şu hükmü verdik: \"Siz o ülkede iki kez bozgunculuk yapacaksınız ve çok böbürleneceksiniz (zorbalık edeceksiniz)"},{"SurahNumber":17,"VerseNumber":5,"Text":"Birincisinin zamanı gelince üzerinize çok güçlü kullarımızı gönderdik, evlerin aralarına girip (sizi) araştırdılar. Bu, yapılması gereken bir va'd idi"},{"SurahNumber":17,"VerseNumber":6,"Text":"Sonra tekrar size, onları yenme imkanı verdik ve sizi mallarla, oğullarla destekledik ve savaşçılarınızı çoğalttık"},{"SurahNumber":17,"VerseNumber":7,"Text":"İyilik ederseniz, kendinize iyilik etmiş olursunuz. Kötülük ederseniz, o da kendi aleyhinizedir. Son taşkınlığınızın zamanı gelince (yine öyle kullar göndeririz) ki, yüzlerinizi kötü duruma soksunlar (üzüntüden suratlarınızın asılmasına sebeb olsunlar) ve ilk kez girdikleri gibi yine Mescid'e (Kudüs'e) girsinler ve ele geçirdiklerini mahvetsinler"},{"SurahNumber":17,"VerseNumber":8,"Text":"(Bundan sonra) Belki Rabbiniz size acır, ama siz (bozgunculuk yapmaya) dönerseniz, biz de (sizi cezalandırmağa) döneriz. Cehennemi, kafirler için kuşatıcı (bir zindan) yapmışızdır"},{"SurahNumber":17,"VerseNumber":9,"Text":"Gerçekten bu Kur'an da en doğru yola iletir ve iyi işler yapan mü'minlere, kendileri için büyük bir ecir olduğunu müjdeler"},{"SurahNumber":17,"VerseNumber":10,"Text":"Ahirete inanmayanlara da acı bir azab hazırlamışızdır"},{"SurahNumber":17,"VerseNumber":11,"Text":"İnsan, hayra du'a eder gibi, şerre du'a etmekte(hayrı ister gibi şerri istemekte)dir. İnsan pek acelecidir"},{"SurahNumber":17,"VerseNumber":12,"Text":"Biz gece ve gündüzü, (kudretimizi gösteren) iki ayet yaptık. Gece ayetini sildik, gündüz ayetini aydınlatıcı yaptık ki hem Rabbinizin lutfunu arayasınız ve hem de yılların sayısını ve hesabı bilesiniz. Biz her şeyi açık açık anlattık"},{"SurahNumber":17,"VerseNumber":13,"Text":"Her insanın tair(kuş)ini boynuna bağladık, kıyamet günü onun için, açılmış olarak bulacağı bir Kitap çıkarırız"},{"SurahNumber":17,"VerseNumber":14,"Text":"Kitabını oku, bugün nefsin sana hesapçı olarak yeter! (deriz)"},{"SurahNumber":17,"VerseNumber":15,"Text":"Kim yola gelirse kendisi için yola gelmiş olur, kim de saparsa kendi aleyhine sapar. Hiçbir günahkar, başkasının günah yükünü taşımaz. Biz elçi göndermedikçe azab edecek değiliz"},{"SurahNumber":17,"VerseNumber":16,"Text":"Biz bir kenti helak etmek istediğimiz zaman onun varlıklılarına emrederiz, orada kötü işler yaparlar, böylece o ülkeye (azab) karar(ı) gerekli olur, biz de orayı darmadağın ederiz"},{"SurahNumber":17,"VerseNumber":17,"Text":"Nitekim Nuh'dan sonra nice kuşakları helak ettik. Kullarının günahlarını haber alıcı, görücü olarak Rabbin yeter"},{"SurahNumber":17,"VerseNumber":18,"Text":"Kim bu aceleci(dünya)yı isterse, orada ona, (evet) istediğimiz kimseye hemen çabucak dilediğimiz kadar veririz; ama sonra yerini cehennem yaparız! Kınanmış ve kovulmuş olarak oraya girer"},{"SurahNumber":17,"VerseNumber":19,"Text":"Kim de ahireti ister ve inanarak ona yaraşır biçimde çalışırsa, öylelerinin çalışmalarının karşılığı verilir"},{"SurahNumber":17,"VerseNumber":20,"Text":"Hepsine onlara da, onlara da (dünyayı isteyenlere de, ahireti isteyenlere de, mü'minlere de, kafirlere de) Rabbinin vergisiden uzatırız. Rabbinin vergisi kesilmez"},{"SurahNumber":17,"VerseNumber":21,"Text":"Bak, (rızık bakımından) nasıl onların kimini kiminden üstün yaptık. Elbette ahiret, dereceler bakımından da daha büyük, üstünlük bakımından da daha büyüktür"},{"SurahNumber":17,"VerseNumber":22,"Text":"Allah ile beraber başka bir tanrı edinme, sonra kınanmış ve yalnız başına bırakılmış olarak oturup kalırsın"},{"SurahNumber":17,"VerseNumber":23,"Text":"Rabbin, yalnız kendisine tapmanızı ve anaya babaya, iyilik etmenizi emretti. İkisinden birisi, yahut her ikisi, senin yanında ihtiyarlık çağına ulaşır(ihtiyarlık zamanlarında senin yanında kalırlar)sa sakın onlara \"Öf!\" deme, onları azarlama! Onlara güzel söz söyle"},{"SurahNumber":17,"VerseNumber":24,"Text":"Onlara acımadan dolayı, küçülme kanadını indir, (onlara karşı alçak gönüllü ol) ve: \"Ey (her varlığı terbiye edip yetiştiren) Rabbim! Bunlar, beni küçükken nasıl (acıyıp) yetiştirdilerse sen de bunlara (öyle) acı!\" de"},{"SurahNumber":17,"VerseNumber":25,"Text":"Rabbiniz içlerinizdekini daha iyi bilir. Eğer siz iyi kişiler olursanız şüphesiz O, tevbe edenleri bağışlayandır"},{"SurahNumber":17,"VerseNumber":26,"Text":"Akrabaya, yoksula ve yolcuya hakkını ver, fakat saçıp savurma"},{"SurahNumber":17,"VerseNumber":27,"Text":"Çünkü savurganlar, şeytanların kardeşleri olmuşlardır. Şeytan ise Rabbine karşı çok nankördür"},{"SurahNumber":17,"VerseNumber":28,"Text":"Eğer (elin dar olduğu için) Rabbinden umduğun bir rahmeti bekleyerek onlardan yüz çevirecek, (onlara birşey vermeyecek) olursan, bari onlara yumuşak söz söyle"},{"SurahNumber":17,"VerseNumber":29,"Text":"El(ler)ini boynuna bağlanmış yapma, tamamen de açma, sonra kınanır, hasret içinde kalırsın"},{"SurahNumber":17,"VerseNumber":30,"Text":"Rabbin dilediğine rızkı açar (bol bol verir, dilediğine) kısar. Çünkü O, kulları(nın hali)ni bilir, görür"},{"SurahNumber":17,"VerseNumber":31,"Text":"Fakirlik korkusuyla çocuklarınızı öldürmeyin. Onları da sizi de biz besliyoruz. Onları öldürmek, büyük günahtır"},{"SurahNumber":17,"VerseNumber":32,"Text":"Zinaya yaklaşmayın, çünkü o, açık bir kötülüktür, çok kötü bir yoldur"},{"SurahNumber":17,"VerseNumber":33,"Text":"Allah'ın haram kıldığı canı haksız yere öldürmeyin. Kim haksızlıkla öldürülürse, onun velisi(olan mirasçısı)na yetki vermişizdir (öldürülenin hakkını arar. Fakat o da) öldürmede aşırı gitmesin. Çünkü kendisine yardım edilmiş(yetki verilmiş)tir"},{"SurahNumber":17,"VerseNumber":34,"Text":"Yetimin malına yaklaşmayın, ancak erginlik çağına erişinceye kadar en güzel bir tarzda (onun malını kullanıp geliştirebilirsiniz). Ahdi de yerine getirin, çünkü ahd'den sorulacaktır"},{"SurahNumber":17,"VerseNumber":35,"Text":"Ölçtüğünüz zaman ölçüyü tam yapın, doğru terazi ile tartın. Bu daha iyidir, sonuç bakımından da daha güzeldir"},{"SurahNumber":17,"VerseNumber":36,"Text":"Bilmediğin bir şeyin ardına düşme, çünkü kulak, göz ve gönül, bunların hepsi o(yaptığı)ndan sorumludur"},{"SurahNumber":17,"VerseNumber":37,"Text":"Yeryüzünde kabara kabara yürüme. Çünkü sen yeri yırtamazsın, boyca da dağlara erişemezsin"},{"SurahNumber":17,"VerseNumber":38,"Text":"Bunlar(\"Allah ile beraber başka tanrı edinme!\" ayetinden itibaren sayılan fiiler)in hepsi, kötü olan, Rabbinin katında hoş görülmeyen şeylerdir"},{"SurahNumber":17,"VerseNumber":39,"Text":"Şunlar, Rabbinin, Hikmet'ten sana vahyettiği(emirleri)ndendir. Allah ile berebar başka tanrı edinme, sonra kınanmış, (Allah'ın rahmetinden) uzaklaştırılmış olarak cehenneme atılırsın"},{"SurahNumber":17,"VerseNumber":40,"Text":"Rabbiniz, oğulları size seçti de kendisine meleklerden kadınlar mı edindi? Gerçekten siz büyük (çok tehlikeli) bir söz söylüyorsunuz"},{"SurahNumber":17,"VerseNumber":41,"Text":"Biz Kur'an'da sözü türlü biçimlerde anlattık ki, düşünüp anlasınlar. Fakat bu, onların sadece kaçışlarını artırıyor"},{"SurahNumber":17,"VerseNumber":42,"Text":"De ki: \"Eğer dedikleri gibi O'nunla beraber (başka) tanrılar olsaydı o zaman onlar da Arşın sahibine gitmenin yolunu ararlardı"},{"SurahNumber":17,"VerseNumber":43,"Text":"Haşa, O, onların dediklerinden çok yücedir, uludur"},{"SurahNumber":17,"VerseNumber":44,"Text":"Yedi gök, arz ve bunların içinde bulunanlar, O'nu tesbih ederler. O'nu övgü ile tesbih etmeyen hiçbir şey yoktur, ama siz onların tesbihlerini anlamazsınız. O, halimdir, çok bağışlayandır"},{"SurahNumber":17,"VerseNumber":45,"Text":"Kur'an okuduğun zaman seninle, ahirete inanmayanların arasına gizli bir perde çekeriz"},{"SurahNumber":17,"VerseNumber":46,"Text":"Kablerine -onu anlamalarına engel olacak- kabuklar, kulaklarına da bir ağırlık koyarız. Kur'an'da yalnız Rabbini andığın zaman (tek Tanrı inancından hoşlanmadıkları için) arkalarına dönüp kaçarlar"},{"SurahNumber":17,"VerseNumber":47,"Text":"Biz onların, seni dinlerken ne sebeple dinlediklerini, kendi aralarında gizli konuşurlarken de o zalimlerin: \"Siz büyülenmiş bir adamdan başkasına uymuyorsunuz!\" dediklerini gayet iyi biliyoruz"},{"SurahNumber":17,"VerseNumber":48,"Text":"Bak, nasıl misaller verdiler (seni şa'ire, büyücüye, kahine ve mecnuna benzettiler) de şaştılar. Artık bir daha yolu bulamazlar"},{"SurahNumber":17,"VerseNumber":49,"Text":"Dediler ki: \"Biz kemikler haline geldikten, ufalanıp toprak olduktan sonra mı sahiden biz mi yeni bir yaratılışla diriltileceğiz"},{"SurahNumber":17,"VerseNumber":50,"Text":"De ki: \"İster taş olun, ister demir"},{"SurahNumber":17,"VerseNumber":51,"Text":"İster gönlünüzde büyüyen, (aklınıza tuhaf gelen) herhangi bir yaratık, (ne olursanız olun, Allah sizi mutlaka diriltecektir). Bizi kim tekrar (hayata) döndürebilir?\" diyecekler. \"Sizi ilk defa yaratan (döndürür)\" de. Sana alaylı alaylı başlarını sallayacaklar ve: \"Ne zaman o?\" diyecekler. \"Pek yakın olabilir\" de"},{"SurahNumber":17,"VerseNumber":52,"Text":"Sizi çağıracağı gün O'na hamdederek çağrısına uyarsınız (dirilip kalkarsınız) ve (dünyada) pek az kaldığınızı sanırsınız"},{"SurahNumber":17,"VerseNumber":53,"Text":"Kullarıma söyle: En güzel sözü söylesinler (puta tapanlara sert davranmasınlar). Çünkü şeytan aralarına girer (onları tartışmaya ve kavgaya dürtükler). Doğrusu şeytan, insanın apaçık düşmanıdır"},{"SurahNumber":17,"VerseNumber":54,"Text":"Rabbiniz sizi daha iyi bilir. Dilerse size acır, dilerse size azabeder. Biz seni, onların üzerine vekil göndermedik"},{"SurahNumber":17,"VerseNumber":55,"Text":"Rabbin, göklerde ve yerde olan kimseleri daha iyi bilir (O, peygamber olmağa kimi layık görürse onu seçer). Andolsun ki biz, peygamberlerin kimini kimine üstün kıldık, Davud'a da Zebur'u verdik"},{"SurahNumber":17,"VerseNumber":56,"Text":"De ki: \"O'ndan başka (tanrı olduğunu) sandığınız şeylere yalvarın; onlar ne sizden sıkıntıyı kaldırabilirler, ne de (onu) başka bir yana çevirebilirler"},{"SurahNumber":17,"VerseNumber":57,"Text":"O yalvardıkları da, onların (Allah'a) en yakın olan(lar)ı da Rablerine yaklaşmak için vesile ararlar; O'nun merhametini umarlar, azabından korkarlar. Çünkü Rabbinin azabı, cidden korkunçtur"},{"SurahNumber":17,"VerseNumber":58,"Text":"Hiçbir kent yoktur ki biz, kıyamet gününden öne onu yok edecek, yahut ona şiddetli bir şekilde azabedecek olmayalım. Bu, Kitapta yazılmıştır"},{"SurahNumber":17,"VerseNumber":59,"Text":"Bizi ayetler (mu'cizeler) göndermekten alıkoyan şey, evvelkilerin, (onları) yalanlamış olmasıdır. Semud(kavmin)e açık bir mu'cize olarak dişi deveyi verdik, o zulmetmelerine sebeb oldu (deveyi boğazlayarak kedilerine yazık etmiş oldular). Biz mu'cizeleri, yalnız korkutmak için göndeririz"},{"SurahNumber":17,"VerseNumber":60,"Text":"Bir zaman sana: \"Rabbin insanları kuşatmıştır, (suçluları cezalandırmak üzeredir)\" demiştik. Sana gösterdiğimiz rü'yayı ve Kur'an'da la'netlenmiş ağacı, insanları(n imanını) sınama (aracı) yaptık. Biz onları (çeşitli biçimlerde) korkutuyoruz. Fakat korkutmamız onların azgınlıklarını daha da artırmaktan başka bir katkı yapmıyor"},{"SurahNumber":17,"VerseNumber":61,"Text":"Bir zaman meleklere: \"Adem'e secde edin!\" demiştik. Secde ettiler, yalnız İblis etmedi: \"Ben çamur olarak yarattığın kimseye secde eder miyim? dedi"},{"SurahNumber":17,"VerseNumber":62,"Text":"Şu benden üstün yaptığını gördün mü (nesi var onun ki onu benden üstün kıldın)? Andolsun, eğer beni kıyamet gününe kadar ertelersen, onun zürriyetini, pek azı hariç kökünden koparıp sürükleyeceğim! dedi"},{"SurahNumber":17,"VerseNumber":63,"Text":"(Allah) \"(defol) git, dedi, onlardan kim sana uyarsa cezanız cehennemdir, mükemmel bir ceza (size)"},{"SurahNumber":17,"VerseNumber":64,"Text":"Onlardan gücünün yettiğini sesinle yerinden oynat; atlıların ve yayalarınla onların üzerine yaygarayı bas; mallarda ve evladlarda onlara ortak ol; onlara (çeşitli) va'dler yap (va'dlerinle onları oyala); şeytan, onlara aldatmadan başka bir şey va'detmez"},{"SurahNumber":17,"VerseNumber":65,"Text":"Benim (gerçek) kullarım(a gelince) senin onlar(ı kandırmağ)a gücün yetmez! vekil olarak Rabbin yeter"},{"SurahNumber":17,"VerseNumber":66,"Text":"(Ey insanlar), Rabbiniz O'dur ki lutfundan (payınızı) aramanız için size gemileri denizde yürütür. Doğrsu O, size çok acır"},{"SurahNumber":17,"VerseNumber":67,"Text":"Denizde size bir sıkıntı (boğulma korkusu) dokunduğu zaman O'ndan başka bütün yalvardıklarınız kaybolur (artık o zaman, Allah'tan başka kimseden yardım istemezsiniz. Çünkü O'ndan başka sizi kurtaracak kimse yoktur). Fakat (O) sizi kurtarıp karaya çıkarınca yine (Allah'ı bir tanımaktan) yüz çevirirsiniz. Gerçekten insan nankördür"},{"SurahNumber":17,"VerseNumber":68,"Text":"(Allah'ın) Karayı ters çevirip sizi batırmayacağından, yahut üzerinize taşlar savuran bir kasırga göndermeyeceğinden emin misiniz? (Ki bunlar olduktan) Sonra kendinize bir koruyucu bulamazsınız"},{"SurahNumber":17,"VerseNumber":69,"Text":"Yoksa O'nun sizi bir kez daha denize gönderip, üstünüze, kırıp geçiren bir fırtına salarak inkar ettiğinizden dolayı sizi boğmayacağından emin misiniz? O zaman bize karşı sizi izleyip koruyacak birini bulamazsınız"},{"SurahNumber":17,"VerseNumber":70,"Text":"Andolsun biz, Adem oğullarına çok ikram ettik: onları karada ve denizde (hayvanlar ve taşıtlar üzerinde) taşıdık. Onları güzel rızıklarla besledik ve onları yarattıklarımızın bir çoğundan üstün kıldık"},{"SurahNumber":17,"VerseNumber":71,"Text":"Her milleti, imamıyla (eylemlerini saptayan defteriyle veya izlediği önderiyle) çağırdığımız gün, kimlerin Kitabı sağından verilirse işte onlar, Kitaplarını okurlar ve en ufak bir haksızlığa uğratılmazlar"},{"SurahNumber":17,"VerseNumber":72,"Text":"Şu dünyada kör olan kimse, ahirette de kördür (dünyada doğru yolu göremeyen, ahirette de kurtuluş yolunu göremeyecektir, hatta onun) yolu daha da sapıktır"},{"SurahNumber":17,"VerseNumber":73,"Text":"Az daha onlar, baskı ile seni, sana vahyettiğimizden ayırarak ondan başkasını üstümüze atman için kandıracaklardı. İşte o zaman seni dost edinirlerdi"},{"SurahNumber":17,"VerseNumber":74,"Text":"Eğer biz seni sağlamlaştırmamış olsaydık, onlara bir parça yanaşacaktın"},{"SurahNumber":17,"VerseNumber":75,"Text":"O takdirde sana hayatın da, ölümün de kat kat(azab)ını taddırırdık. Sonra bize karşı bir yardımcı da bulamazdın"},{"SurahNumber":17,"VerseNumber":76,"Text":"Neredeyse seni yurdundan çıkarmak için tedirgin edeceklerdi. O takdirde kendileri de senin ardından pek az kalabilirler"},{"SurahNumber":17,"VerseNumber":77,"Text":"Senden önce gönderdiğimiz elçilerimizin de yasası (budur). Bizim yasamızda bir değişiklik bulamazsın"},{"SurahNumber":17,"VerseNumber":78,"Text":"Güneşin sarkmasından (aşağı kaymasından) gecenin kararmasına (yatsı vaktine) kadar namaz kıl ve sabahın Kur'an'ın(ı, uzunca Kur'an okunan sabah namazını) da (unutma). Çünkü sabah Kur'an (okuması) görülecek şeydir"},{"SurahNumber":17,"VerseNumber":79,"Text":"Ayrıca sana özgü olarak gecenin bir kısmında da Kur'an oku(yup namaz kıl)mak üzere uyan! Rabbinin seni güzel bir makama ulaştırması umulur"},{"SurahNumber":17,"VerseNumber":80,"Text":"De ki: \"Rabbim, beni doğruluk girdirişiyle girdir ve beni doğruluk çıkarışiyle çıkar. Bana katından yardımcı bir güç ver"},{"SurahNumber":17,"VerseNumber":81,"Text":"De ki: \"Hak geldi, batıl gitti; zaten batıl yok olmağa mahkumdur"},{"SurahNumber":17,"VerseNumber":82,"Text":"Biz Kur'an'dan mü'minlere şifa ve rahmet olan şeyler indiriyoruz. Ama bu, zalimlerin ziyanını artırmaktan başka bir katkıda bulunmaz"},{"SurahNumber":17,"VerseNumber":83,"Text":"İnsana ni'met verdiğimiz zaman, yüz çevirip yan çizer. Ona bir zarar dokununca da umutsuzluğa düşer"},{"SurahNumber":17,"VerseNumber":84,"Text":"De ki: \"Herkes kendi karakterine göre hareket eder. Rabbiniz kimin en doğru yolda olduğunu daha iyi bilir"},{"SurahNumber":17,"VerseNumber":85,"Text":"Sana ruhtan sorarlar. De ki: \"Ruh, Rabbimin emrindendir. Size ilimden pek az bir şey verilmiştir"},{"SurahNumber":17,"VerseNumber":86,"Text":"Andolsun, biz dilesek, sana vahyettiğimiz(ayetler)i tamamen gideririz; sonra onun (geri alınması) için bize karşı sana bir yardımcı bulamazsın"},{"SurahNumber":17,"VerseNumber":87,"Text":"Ancak Rabbin sana acıyarak ayetlerini geri almamaktadır. Çünkü O'nun sana olan lutfu cidden büyüktür"},{"SurahNumber":17,"VerseNumber":88,"Text":"De ki: \"Andolsun eğer insan(lar) ve cin(ler) bu Kur'an'ın bir benzerini getirmek üzere toplansalar ve birbirlerine arka ol(up yardım et)seler yine onun benzerini getiremezler"},{"SurahNumber":17,"VerseNumber":89,"Text":"Andolsun biz bu Kur'an'da insanlara her çeşit misali türlü biçimlerde anlattık, ama insanlardan çoğu inkarda direttiler"},{"SurahNumber":17,"VerseNumber":90,"Text":"Dediler ki: \"Yerden bize bir göze fışkırtmadıkça sana inanmayız"},{"SurahNumber":17,"VerseNumber":91,"Text":"Yahut senin hurmalardan ve üzümlerden oluşan bir bahçen olmalı, aralarından ırmaklar fışkırtmalısın"},{"SurahNumber":17,"VerseNumber":92,"Text":"Yahut zannettiğin gibi üzerimize gökten parçalar düşürmelisin, yahut Allah'ı ve melekleri karşımıza getirmelisin (onlar senin doğru söylediğine şahidlik etmelidirler)"},{"SurahNumber":17,"VerseNumber":93,"Text":"Yahut altundan bir evin olmalı, ya da göğe çıkmalısın. Ama, sen üzerimize, okuyacağımız bir Kitap indirmedikçe senin sadece göğe çıkmana da inanmayız! De ki: \"Rabbimin şanı yücedir. (Böyle şeyleri yapmak benim işim değildir). Ben, sadece elçi ol(arak gönderil)en bir insan değil miyim"},{"SurahNumber":17,"VerseNumber":94,"Text":"Zaten kendilerine hidayet geldiği zaman insanları doğru yola gelmekten alıkoyan şey, hep: \"Allah, bir insanı elçi mi gönderdi?\" demeleridir"},{"SurahNumber":17,"VerseNumber":95,"Text":"De ki: \"Eğer yer yüzünde uslu uslu yürüyen melekler olsaydı, elbette onlara gökten bir meleği elçi gönderirdik"},{"SurahNumber":17,"VerseNumber":96,"Text":"De ki: \"Benimle sizin aranızda şahid olarak Allah yeter. O, kulları(nın halleri)ni haber alır, görür"},{"SurahNumber":17,"VerseNumber":97,"Text":"Allah kime hidayet ederse, işte doğru yolu bulan odur. Kimi de sapıklıkta bırakırsa artık onlar için O'ndan başka veliler bulamazsın. Kıyamet günü onları, yüzü koyun, kör, dilsiz ve sağır bir halde süreriz. Varacakları yer cehennemdir. Ateş her dindikçe, onlara çılgın alevi artırırız"},{"SurahNumber":17,"VerseNumber":98,"Text":"İşte cezaları budur. Çünkü onlar, ayetlerimizi inkar ettiler ve: \"Biz kemikler ve ufalanmış toprak haline geldikten sonra mı, biz mi yeni bir yaratılışla diriltileceğiz?\" dediler"},{"SurahNumber":17,"VerseNumber":99,"Text":"Görmediler mi ki, gökleri ve yeri yaratan Allah, kendilerinin benzerini yaratmağa da kadirdir? Kendileri için, bir süre koymuştur, onda hiç şüphe yoktur. Ama zalimler inkardan başka bir şey yapmazlar"},{"SurahNumber":17,"VerseNumber":100,"Text":"De ki: \"Eğer Rabbimin rahmet hazinelerine siz sahip olsaydınız, harcamaktan korkarak tutardınız. Gerçekten insan çok cimridir"},{"SurahNumber":17,"VerseNumber":101,"Text":"Andolsun biz Musa'ya açık açık dokuz mu'cize vermiştik. İşte İsrail oğullarına sor: Musa onlara gelmiş; Fir'avn ona: \"Ey Musa, ben seni büyülenmiş sanıyorum\" demişti"},{"SurahNumber":17,"VerseNumber":102,"Text":"Musa dedi ki: \"Bunları, ancak göklerin ve yerin Rabbinin, (benim doğruluğumu belgeleyen) kanıtlar olarak indirdiğini pekala bildin. Ey Fir'avn, ben de seni mahvolmuş görüyorum"},{"SurahNumber":17,"VerseNumber":103,"Text":"Fir'avn onları o ülkeden sürüp çıkarmak istedi, biz de onu, yanındakilerle birlikte toptan boğduk"},{"SurahNumber":17,"VerseNumber":104,"Text":"Onun ardından İsrail oğullarına: \"O ülkede oturun, ahiret zamanı gelince hepinizi toplayıp bir araya getireceğiz,\" dedik"},{"SurahNumber":17,"VerseNumber":105,"Text":"Biz o(Kur'a)nı hak olarak indirdik ve o, hak ile inmiştir. Seni de ancak bir müjdeleyici ve uyarıcı olarak gönderdik"},{"SurahNumber":17,"VerseNumber":106,"Text":"Onu, insanlara ağır ağır okuman için, okuma parçalarına ayırdık ve onu azar azar indirdik"},{"SurahNumber":17,"VerseNumber":107,"Text":"De ki: \"Siz ister ona inanın, ister inanmayın, O, daha önce kendilerine bilgi verilenlere okunduğu zaman onlar, derhal çeneleri üstüne secdeye kapanırlar"},{"SurahNumber":17,"VerseNumber":108,"Text":"Rabbimizin şanı yücedir, gerçekten Rabbimizin sözü mutlaka yerine getirilir! derler"},{"SurahNumber":17,"VerseNumber":109,"Text":"Ağlayarak çeneleri üstüne kapanırlar ve Kur'an onların derin saygısını artırır"},{"SurahNumber":17,"VerseNumber":110,"Text":"De ki: \"İster Allah diye çağırın, ister Rahman diye çağırın. Hangisiyle çağırsanız en güzel isimler O'nundur. Namazında pek bağırma, pek de sesini gizleme, bu ikisinin arasında bir yol tut"},{"SurahNumber":17,"VerseNumber":111,"Text":"Çocuk edinmeyen, mülkte ortağı olmayan, acze düşüp de yardımcıya ihtiyacı bulunmayan Allah'a hamdolsun! de ve O'nu gereği gibi tekbir et (saygı ve tekbir ile an)"},{"SurahNumber":18,"VerseNumber":1,"Text":"Allah'a hamdolsun ki, kuluna Kitabı indirdi ve ona hiçbir eğrilik koymadı"},{"SurahNumber":18,"VerseNumber":2,"Text":"Onu dosdoğru (bir Kitap) olarak indirdi ki katından gelecek şiddetli azaba karşı (insanları) uyarsın ve iyi işler yapan mü'minlere de kendileri için güzel mükafat bulunduğunu müjdelesin"},{"SurahNumber":18,"VerseNumber":3,"Text":"Onlar sürekli olarak o mükafat içinde bulunacaklardır"},{"SurahNumber":18,"VerseNumber":4,"Text":"Ve: \"Allah çocuk edindi\" diyenleri de uyarsın"},{"SurahNumber":18,"VerseNumber":5,"Text":"Bu hususta ne kendilerinin, ne de atalarının hiçbir bilgisi yoktur. Ağızlarından ne büyük (küstahça) söz çıkıyor! Onlar, yalandan başka bir şey söylemiyorlar"},{"SurahNumber":18,"VerseNumber":6,"Text":"Herhalde sen, onlar bu söze inanmıyorlar diye, peşlerinde üzüntüden kendini helak edeceksin"},{"SurahNumber":18,"VerseNumber":7,"Text":"Biz yeryüzündeki şeyleri, kendisine süs olsun diye yarattık ki onların, hangisinin daha güzel iş yaptığını deneyelim"},{"SurahNumber":18,"VerseNumber":8,"Text":"Biz elbette (bir gün) yerin üzerindekileri kupkuru bir toprak yaparız"},{"SurahNumber":18,"VerseNumber":9,"Text":"Yoksa sen, sadece Kehf ve Rakim sahiplerinin bizim şaşılacak ayetlerimizden olduklarını mı sandın? (onlardan başka çok daha acaip ayetlerimiz vardır. Arzı yeşertip sonra kurutmamız da şaşılacak ayetlerimizden değil midir)"},{"SurahNumber":18,"VerseNumber":10,"Text":"O gençler mağaraya sığındılar: Rabbimiz, bize katından bir rahmet ver ve bize şu işimizden bir çıkış yolu hazırla!\" dediler"},{"SurahNumber":18,"VerseNumber":11,"Text":"Bunun üzerine mağarada nice yıllar onların kulaklarına ağırlık vurduk (onları derin bir uykuya daldırdık)"},{"SurahNumber":18,"VerseNumber":12,"Text":"Sonra onları uyandırdık ki, (onların uyuma müddetleri hakkında ihtilaf eden) iki zümreden hangisinin, (onların) kaldıkları süreyi daha iyi hesabedeceğini bilelim"},{"SurahNumber":18,"VerseNumber":13,"Text":"Biz sana onların haberlerini gerçek olarak anlatıyoruz: Onlar Rablerine inanmış gençlerdi. Biz de onların hidayetlerini artırmıştık"},{"SurahNumber":18,"VerseNumber":14,"Text":"Kalblerinin üstüne metanet bağlamıştık. Kalktılar, dediler ki: \"Rabbimiz göklerin ve yerin Rabbidir. Biz O'ndan başkasına Tanrı demeyiz. Yoksa saçma söylemiş oluruz"},{"SurahNumber":18,"VerseNumber":15,"Text":"Şunlar, şu kavmimiz O'ndan başka tanrılar edindiler. Onların tanrı olduğuna açık bir delil getirmeleri gerekmez miydi? Allah'a karşı yalan uydurandan daha zalim kim olabilir"},{"SurahNumber":18,"VerseNumber":16,"Text":"(İçlerinden biri şöyle dedi): \"Madem ki siz onlardan ve Allah'tan başka taptıkları şeylerden ayrıldınız, o halde mağaraya sığının ki, Rabbiniz size rahmetinden bir parça yaysın (rızkınızı açıp bollaştırsın) ve (şu) işinizden size yararlı bir şey hazırlasın"},{"SurahNumber":18,"VerseNumber":17,"Text":"Güneşi görürsün, doğduğu zaman mağaralarından sağa doğru eğiliyor, battığı zaman da sola doğru onları makaslayıp geçiyor (hiçbir halde onların üzerine düşüp kendilerini rahatsız etmiyor) ve onlar, mağaranın geniş bir dehlizi içindedirler. Bu (durum), Allah'ın ayetlerindendir. Allah kimi doğru yola iletirse o, yolu bulmuştur; kimi de sapıklıkta bırakırsa, artık onun için yol gösteren bir dost bulamazsın"},{"SurahNumber":18,"VerseNumber":18,"Text":"Uykuda oldukları halde sen onları uyanıklar sanırsın onları (uykuda) sağa sola çeviririz. Köpekleri de girişte iki kolunu (ön ayaklarını) uzatmış vaziyettedir. Onların durumunu görseydin, mutlaka onlardan dönüp kaçardın. Ve onlardan içine korku dolardı"},{"SurahNumber":18,"VerseNumber":19,"Text":"Yine böyle onları dirilttik ki, kendi aralarında (birbirlerine) sorsunlar: İçlerinden biri: \"Ne kadar kaldınız?\" dedi. \"Bir gün, ya da günün bir parçası (kadar kaldık).\" dediler. (Fakat işin içyüzünü iyice bilmediklerinden herşeyi en iyi bilenin Allah olduğunu ifade ettiler): \"Ne kadar kaldığınızı Rabbiniz daha iyi bilir, dediler, birinizi şu gümüş (para) ile şehre gönderin, baksın, hangi yiyecek daha temiz (ve nefis) ise ondan size bir azık getirsin; fakat çok dikkatli davransın, sakın sizi birisine sezdirmesin"},{"SurahNumber":18,"VerseNumber":20,"Text":"Çünkü onlar sizi ellerine geçirirlerse taşlayarak öldürürler, yahut kendi dinlerine döndürürler ki, o takdirde asla iflah olamazsınız"},{"SurahNumber":18,"VerseNumber":21,"Text":"(Nasıl onları uyutup sonra uyandırdıksa yine) böylece onları (bazı insanlara) buldurduk ki, Allah'ın (öldükten sonra diriltme) va'dinin gerçek olduğunu ve (Duruşma) saatin(in geleceğin)de asla şüphe olmadığını bilsinler. (Bulanlar), o sırada kendi aralarında onların durumlarını tartışıyorlardı: \"Onların üstüne bir bina yapın!\" dediler. Rableri onları daha iyi bilir. Onların işine gaalip gelen(yetkili)ler: \"Mutlaka onların üstüne bir mescid yapacağız\" dediler"},{"SurahNumber":18,"VerseNumber":22,"Text":"Görülmeyene taş atar gibi: \"Onlar üçtür, dördüncüleri köpekleridir\" diyecekler; \"Beştir, altıncıları köpekleridir\" diyecekler. \"(Hayır,) Yedidir, sekizincileri köpekleridir.' diyecekler. De ki: \"Onların sayısını Rabbim daha iyi bilir. Onları bilen azdır. Onun için onlar hakkında, sathi tartışma dışında, derin münakaşaya girme ve onlar hakkında bunlardan hiçbirine bir şey sorma"},{"SurahNumber":18,"VerseNumber":23,"Text":"Hiçbir şey için \"Bunu yarın yapacağım\" deme"},{"SurahNumber":18,"VerseNumber":24,"Text":"Ancak \"Allah dilerse (yapacağım)\" (de). Unuttuğun zaman Rabbini an ve \"Rabbimin beni bundan daha doğru bir bilgiye ulaştırcağını umarım\" de"},{"SurahNumber":18,"VerseNumber":25,"Text":"Mağaralarında üçyüz yıl kaldılar. Dokuz (yıl) da ilave ettiler"},{"SurahNumber":18,"VerseNumber":26,"Text":"De ki: \"Onların ne kadar kaldıklarını Allah daha iyi bilir. Göklerin ve yerin gaybı O'nundur. O ne güzel görendir, ne güzel işitendir! Onların, O'ndan başka bir yardımcısı yoktur. Ve O, kendi hükmüne kimseyi ortak etmez"},{"SurahNumber":18,"VerseNumber":27,"Text":"Rabbinin Kitabı'ndan sana vahyedileni oku; O'nun sözlerini değiştirecek yoktur. O'ndan başka sığınılacak bir kimse de bulamazsın"},{"SurahNumber":18,"VerseNumber":28,"Text":"Nefsini, sabah akşam, rızasını isteyerek Rablerine yalvaranlarla beraber tut (onlarla beraber bulunmağa candan sabret). Gözlerin, dünya hayatının süsünü isteyerek onlardan başka yana sapmasın. Kalbini bizi anmaktan alıkoyduğumuz keyfine uyan ve işi, hep aşırılık olan kişiye itaat etme"},{"SurahNumber":18,"VerseNumber":29,"Text":"De ki: \"Bu gerçek, Rabbinizdendir. Artık dileyen inansın, dileyen inkar etsin.\" Çünkü biz zalimlere öyle bir ateş hazırladık ki, çadırı onları kuşatmıştır. Eğer (susuzluktan) feryad edip yardım isteseler erimiş maden gibi yüzleri haşlayan bir su ile kendilerine yardım edilir! O ne kötü bir içecektir ve ne kötü bir dayanacak(koltuk)dur"},{"SurahNumber":18,"VerseNumber":30,"Text":"Onlar ki inandılar ve iyi işler yaptılar; elbette biz işi güzel yapanın ecrini zayi etmeyiz"},{"SurahNumber":18,"VerseNumber":31,"Text":"Onlar öyle kimselerdir ki kendileri için Adn cennetleri vardır. Altlarından ırmaklar akar. Orada altın bileziklerle bezenirler; ince ipekten yeşil giysiler giyerek koltuklar üzerine yaslanırlar. Ne güzel sevap ve ne güzel dayanacak (koltuk)"},{"SurahNumber":18,"VerseNumber":32,"Text":"Onlara şu iki adamı misal olarak anlat: İkisinden birine iki üzüm bağı vermiş, onların etrafını hurmalarla çevirmiş, ortalarında da ekin bitirmiştik"},{"SurahNumber":18,"VerseNumber":33,"Text":"Her iki bağ da yemişini vermiş, ondan hiçbir şey eksik etmemişti. Aralarından bir de ırmak akıtmıştık"},{"SurahNumber":18,"VerseNumber":34,"Text":"O(adam)ın (başka) ürünü de vardı. Arkadaşiyle konuşurken ona; \"Ben malca senden zenginim, adamca da senden güçlüyüm.\" dedi"},{"SurahNumber":18,"VerseNumber":35,"Text":"(Böylece) kendisine yazık ederek bağına girdi: \"Bunun yok olacağını hiç sanmam\" dedi"},{"SurahNumber":18,"VerseNumber":36,"Text":"Kıyametin kopacağını da sanmıyorum. Şayet Rabbime döndürülsem bile (orada) bundan daha güzel bir sonuç (daha güzel bir yer) bulurum"},{"SurahNumber":18,"VerseNumber":37,"Text":"Kendisiyle konuşan arkadaşı ona dedi ki: \"Seni topraktan, sonra nutfe (sperm)den yaratan, sonra da seni bir adam biçimine koyan Rabbine nankörlük mü ettin"},{"SurahNumber":18,"VerseNumber":38,"Text":"Fakat O Allah benim Rabbimdir, ben Rabbime hiç kimseyi ortak koşmam"},{"SurahNumber":18,"VerseNumber":39,"Text":"Bağına girdiğin zaman: Maşaallah (Allah dilemiş de olmuş), kuvvet yalnız Allah iledir! demen gerekmez miydi? Gerçi sen beni malca ve evlatça senden az görüyorsun ama"},{"SurahNumber":18,"VerseNumber":40,"Text":"Rabbim bana, senin bağından daha iyisini verebilir. Ve o(senin bağı)nın üzerine de gökten bir hesap görme afeti gönderir de bağın kupkuru bir toprak kesilir"},{"SurahNumber":18,"VerseNumber":41,"Text":"Yahut suyu dibe çekilir de bir daha su arayamazsın"},{"SurahNumber":18,"VerseNumber":42,"Text":"Derken (o inkarcı kişinin) ürünü yok edildi, çardakları üzerine yıkılmış durumda olan(bağ)ın karşısında ona harcadıklarına acıyarak ellerini uğuşturmağa başladı: \"Ah nolaydı, ben Rabbime kimseyi ortak koşmamış olaydım!\" diyordu"},{"SurahNumber":18,"VerseNumber":43,"Text":"Allah'tan başka, kendisine yardım eden bir topluluğu da olmadı, kendi kendisini de kurtaramadı"},{"SurahNumber":18,"VerseNumber":44,"Text":"İşte o durumda velilik (koruyuculuk) yalnız hak olan Allah'a mahsustur. O'nun vereceği sevap da daha hayırlıdır, sonuç da daha hayırlıdır"},{"SurahNumber":18,"VerseNumber":45,"Text":"Onlara dünya hayatının, tıpkı şöyle olduğunu anlat: Gökten bir su indirdik, Yerin bitkisi onunla karıştı ve (sonunda bitkiler), rüzgarların savurduğu çöp kırıntıları haline geliverdi. Allah, her şeye kadirdir"},{"SurahNumber":18,"VerseNumber":46,"Text":"Mal ve oğullar dünya hayatının süsüdür. Kalıcı olan güzel işler ise Rabbinin katında sevapça da daha hayırlıdır, umutça da daha hayırlıdır"},{"SurahNumber":18,"VerseNumber":47,"Text":"(Yalnız kalıcı eylemlerin yarar sağlayacağı) O gün dağları yürütürüz; yeri al açık (çırılçıplak) görürsün (dağlar savrulup dümdüz olmuş, engebeler kalkmıştır) onları (hep bir yere) toplamışız, hiçbirini bırakmamışızdır"},{"SurahNumber":18,"VerseNumber":48,"Text":"Ve hepsi sıra sıra senin Rabbine sunulmuşlardır: \"Andolsun, sizi ilk defa yarattığımız gibi (çırılçıplak, yalnız, malsız, mülksüz) bize geldiniz! Oysa siz, size (yaptıklarınızdan hesap sorulacak) bir zaman tayin etmeyeceğimizi sanmıştınız"},{"SurahNumber":18,"VerseNumber":49,"Text":"Kitap (ortaya) konulmuştur. Suçluların onun içindekilerden korkarak: \"Vah bize, bu Kitaba da ne oluyor, ne küçük ne de büyük hiçbir şey bırakmıyor, her (yaptığımız) şeyi sayıp döküyor!\" dediklerini görürsün. Yaptıklarını hazır bulmuşlardır. Rabbin kimseye zulmetmez"},{"SurahNumber":18,"VerseNumber":50,"Text":"Meleklere: \"Adem'e secde edin!\" demiştik; secde ettiler, yalnız İblis etmedi. O cinlerdendi, Rabbinin buyruğu dışına çıktı. Şimdi siz, benden ayrı olarak onu ve onun neslini dostlar mı ediniyorsunuz? Oysa onlar, sizin düşmanınızdır. Zalimler için ne kötü bir değiştirmedir (bu. Dost olan Allah'ı bırakıp düşman olan şeytanı ve zürriyetini dost tutmak)"},{"SurahNumber":18,"VerseNumber":51,"Text":"Ben onları ne göklerin, yerin, yaratılmasında ve ne de kendilerinin yaratılmasında hazır bulundurdum; yoldan şaşırtanları (kendime) yardımcı tutmuş da değilim"},{"SurahNumber":18,"VerseNumber":52,"Text":"O gün (Allah, kafirlere) der ki: \"Benim ortaklarım zannettiğiniz şeyleri çağırın (da sizi azabımdan kurtarsınlar)! İşte çağırdılar ama (çağırdıkları), kendilerine cevap vermediler. Ve biz onların aralarına tehlikeli bir uçurum koyduk"},{"SurahNumber":18,"VerseNumber":53,"Text":"Suçlular ateşi gördüler, artık içine düşeceklerini iyice anladılar, fakat ondan kaçacak bir yer bulamadılar"},{"SurahNumber":18,"VerseNumber":54,"Text":"Andolsun biz bu Kur'an'da insanlara her çeşit misali türlü biçimlerde anlattık. Ama insan, tartışmaya her şeyden daha çok düşkündür"},{"SurahNumber":18,"VerseNumber":55,"Text":"Kendilerine hidayet geldiği zaman insanları inanmaktan ve Rablerine istiğfar etmekten alıkoyan şey, ancak evvelkilerin yasasının kendilerine de gelmesi(ni) yahut azabın açıkça karşılarına gelmesi(ni beklemeleri)dir"},{"SurahNumber":18,"VerseNumber":56,"Text":"Biz elçileri sadece müjdeleyiciler ve uyarıcılar olarak göndeririz. İnkar edenler, hakkı batılla gidermek için mücadele ediyorlar. (Onlar), ayetlerimle ve uyarıldıkları şeylerle alay ettiler"},{"SurahNumber":18,"VerseNumber":57,"Text":"Kendisine Rabbinin ayetleri hatırlatıldığı halde onlardan yüz çeviren ve ellerinin (yapıp) öne sürdüğü(günahlarını, isyanları)nı unutandan daha zalim kim olabilir? Biz onların kalbleri üzerine, onu anlamalarına engel olan örtüler, kulaklarının içine de ağırlık koymuşuz. Onları doğru yola çağırsan da bu halde asla doğru yola gelmezler (çünkü gerçeğe basiretlerini kapamışlardır)"},{"SurahNumber":18,"VerseNumber":58,"Text":"Ama çok bağışlayan, esirgeyen Rabbin eğer onları, yaptıklariyle hemen cezalandıracak olsaydı, onların azabını çabuklaştırırdı. Fakat onlar için va'dedilen bir zaman vardır ki, ondan (kaçıp) sığınacak bir yer bulamayacaklardır"},{"SurahNumber":18,"VerseNumber":59,"Text":"İşte şu kentler de zulmetmeğe başlayınca onları helak ettik. Onları helak etmek için de bir süre belirlemiştik"},{"SurahNumber":18,"VerseNumber":60,"Text":"Musa uşağına demişti ki: \"Durmayıp ya iki denizin birleştiği yere varacağım veya uzun bir zaman yürüyeceğim"},{"SurahNumber":18,"VerseNumber":61,"Text":"İkisi (yürüdüler), iki denizin birleştiği yere varınca, balıklarını unuttular, (balık) sıyrılıp denizde yolunu tuttu"},{"SurahNumber":18,"VerseNumber":62,"Text":"Orayı geçip gittiklerinde (Musa) uşağına: \"Kahvaltımızı bize getir (de yiyelim), andolsun ki, bu yolculuğumuzdan (epey) yorgunluk çektik.\" dedi"},{"SurahNumber":18,"VerseNumber":63,"Text":"(Uşağı): \"Gördün mü, dedi, kayaya sığındığımız vakit balığı unuttum. Onu söylememi, bana ancak şeytan unutturdu. (Balık), şaşılacak biçimde denizin içinde yolunu tuttu"},{"SurahNumber":18,"VerseNumber":64,"Text":"(Musa): \"İşte aradığımız o idi.\" dedi. Tekrar izlerini ta'kibederek geriye döndüler, (kayaya vardılar)"},{"SurahNumber":18,"VerseNumber":65,"Text":"(Orada) Kullarımızdan bir kul buldular ki, biz ona katımızdan bir rahmet vermiştik ve ona katımızdan bir ilim öğretmiştik"},{"SurahNumber":18,"VerseNumber":66,"Text":"Musa ona: \"Sana öğretilenden, bana da bir bilgi öğretmen için sana tabi olabilir miyim?\" dedi"},{"SurahNumber":18,"VerseNumber":67,"Text":"(O da): \"Sen benimle beraber bulunmağa dayanamazsın\" dedi"},{"SurahNumber":18,"VerseNumber":68,"Text":"Sana bildirilmeyen bir şeye nasıl dayanabilirsin"},{"SurahNumber":18,"VerseNumber":69,"Text":"(Musa): \"İnşaallah, dedi, beni sabredici bulursun, senin emrine karşı gelmem"},{"SurahNumber":18,"VerseNumber":70,"Text":"(O kul): \"O halde, dedi, eğer bana tabi olursan ben sana anlatıncaya kadar (yaptığım) hiçbir şey hakkında bana soru sorma"},{"SurahNumber":18,"VerseNumber":71,"Text":"Bunun üzerine yürüdüler. Nihayet gemiye bindikleri zaman gemiyi deliverdi. (Musa): \"Halkını boğmak için mi gemiyi deldin? Gerçekten sen çok tehlikeli bir iş yaptın!\" dedi"},{"SurahNumber":18,"VerseNumber":72,"Text":"(O kul): \"Sen benimle beraber bulunmağa dayanamazsın demedim mi?\" dedi"},{"SurahNumber":18,"VerseNumber":73,"Text":"(Musa): \"Unuttuğum şeyden ötürü beni kınama ve bana bu işimden dolayı bir güçlük çıkarma.\" dedi"},{"SurahNumber":18,"VerseNumber":74,"Text":"Yine yürüdüler. Nihayet bir oğlana rastladılar. (O kul) hemen onu öldürdü. (Musa): \"Bir can karşılığı olmadan temiz bir cana kıydın ha? Doğrusu sen, çirkin bir iş yaptın!\" dedi"}]}