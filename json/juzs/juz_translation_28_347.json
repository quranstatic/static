{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":58,"VerseNumber":1,"Text":"Аллах је чуо речи оне која се са тобом о своме мужу расправљала и Аллаху се јадала, а Аллах чује ваш међусобни разговор. Аллах је, уистину, све чује и све види"},{"SurahNumber":58,"VerseNumber":2,"Text":"Они од вас који својим женама кажу да су им забрањене попут њихових мајки, а оне нису њихове мајке - њихове мајке су само оне које су их родиле, они, заиста, говоре страшне речи и неистину - а Аллах, заиста, грехе поништава и опрашта"},{"SurahNumber":58,"VerseNumber":3,"Text":"Они који својим женама кажу да су им забрањене попут њихових мајки, а онда се поврате у ономе што су рекли, дужни су, пре него што једно друго додирну, једног роба ропства да ослободе. То је оно што вам се наређује - а Аллах у потпуности зна шта ви радите"},{"SurahNumber":58,"VerseNumber":4,"Text":"Онај који не нађе, дужан је да пости два месеца узастопно пре него једно друго додирну. А онај ко не може, дужан је да нахрани шездесет сиромаха, зато да бисте потврдили да у Аллаха и Његовог Посланика верујете – то су Аллахови прописи. А невернике чека болна казна"},{"SurahNumber":58,"VerseNumber":5,"Text":"Заиста, они који се супротстављају Аллаху и Његовом Посланику биће одбачени и понижени, као што су били одбачени и понижени и они пре њих. А Ми смо објавили јасне доказе и знакове, а невернике чека понижавајућа патња"},{"SurahNumber":58,"VerseNumber":6,"Text":"на Дан кад их Аллах све оживи, па их обавести о оном шта су радили; Аллах је о томе свео рачун, а они су то заборавили - Аллах је свему сведок"},{"SurahNumber":58,"VerseNumber":7,"Text":"Зар не знаш да Аллах зна све што је на небесима и што је на Земљи?! Нема тајних разговора међу тројицом, а да Он није четврти, ни кад их је мање, ни кад их је више, а да Он није са њима где год они били; Он ће да их обавести на Судњем дану о оном што су радили. Аллах заиста све добро зна"},{"SurahNumber":58,"VerseNumber":8,"Text":"Зар не видиш оне којима је забрањено да се сашаптавају како се затим враћају ономе што им је забрањено и сашаптавају се о греху, непријатељству и непослушности према Посланику?! А кад ти долазе, поздрављају те онако како те Аллах никад није поздравио, и међу собом говоре: “Требало би да нас Аллах већ једном казни за оно што говоримо!” Довољан ће да им буде Пакао! У њему ће да горе, а ужасно је то крајње одредиште"},{"SurahNumber":58,"VerseNumber":9,"Text":"О ви који верујете, када се међу собом дошаптавате, не дошаптавајте се о греху, непријатељству и непослушности према Посланику, већ се дошаптавајте о доброчинству и богобојазности, и бојте се Аллаха, пред Којим ћете да будете окупљени"},{"SurahNumber":58,"VerseNumber":10,"Text":"Такво сашаптавање је ђаволски посао, да би растужио оне који верују, а то не може њима нимало да науди, осим ако то Аллах допусти. А верници нека се поуздају само у Аллаха"},{"SurahNumber":58,"VerseNumber":11,"Text":"О ви који верујете, кад вам се каже: “Направите места другима тамо где се седи”, ви направите, па и вама ће Аллах место да направи; а кад вам се каже: “Дигните се”, ви се дигните, и Аллах ће на високе степене да уздигне оне међу вама који верују и којима је дато знање. А Аллах у потпуности зна оно шта радите"},{"SurahNumber":58,"VerseNumber":12,"Text":"О ви који верујете, кад хоћете да се са Послаником сашаптавате, пре тога милостињу уделите. То је за вас боље и чистије. А ако не нађете ништа - па, Аллах је, заиста, Опростилац греха, Милостиви"},{"SurahNumber":58,"VerseNumber":13,"Text":"Зар вас је страх да пре разговора свога уделите милостињу?! А ако не уделите и Аллах вам опрости, онда обављајте молитву и дајте обавезну милостињу и будите покорни Аллаху и Његовом Посланику! Аллах у потпуности зна оно што ви радите"},{"SurahNumber":58,"VerseNumber":14,"Text":"Зар не видиш оне који за пријатеље и заштитнике узимају људе на које се Аллах разљутио?! Они нису ни ваши ни њихови, заклињу се лажно, а знају то"},{"SurahNumber":58,"VerseNumber":15,"Text":"Аллах је њима припремио жестоку патњу, а заиста је ружно оно што раде"},{"SurahNumber":58,"VerseNumber":16,"Text":"Штите се својим заклетвама, и тако одвраћају од Аллаховог пута, па им зато припада понижавајућа патња"},{"SurahNumber":58,"VerseNumber":17,"Text":"Ни њихова имовина, ни њихова деца нимало неће да им помогну код Аллаха, они ће да буду становници у Ватри, у њој ће вечно да бораве"},{"SurahNumber":58,"VerseNumber":18,"Text":"На Дан када ће Аллах све да их оживи они ће да Му се заклињу, као што се вама заклињу, мислећи да ће то нешто да им користи. Они су, заиста, прави лажљивци"},{"SurahNumber":58,"VerseNumber":19,"Text":"Њима је овладао ђаво и учинио да забораве да спомињу Аллаха, они су ђавољева странка, а збиља, они из ђавољеве странке су прави губитници"},{"SurahNumber":58,"VerseNumber":20,"Text":"Они који се супротстављају Аллаху и Његовом Посланику биће, сигурно, међу оним најпониженијим"},{"SurahNumber":58,"VerseNumber":21,"Text":"Аллах је записао: “Ја и посланици Моји сигурно ћемо да победимо!” Аллах је, заиста, моћан и силан"},{"SurahNumber":58,"VerseNumber":22,"Text":"Нећеш наћи да људи који у Аллаха и Судњи дан верују буду у љубави са онима који се Аллаху и Његовом Посланику супротстављају, па били то њихови очеви, или њихови синови, или њихова браћа, или њихови рођаци. Њима је Он у срца усадио веровање и оснажио их Својим светлом, и Он ће да их уведе у рајске баште, кроз које теку реке, да у њима вечно остану. Аллах је њима задовољан, а и они су задовољни Њиме. Они су Аллахови следбеници а, заиста, Аллахови следбеници ће сигурно да успеју"},{"SurahNumber":59,"VerseNumber":1,"Text":"Аллаха слави и велича све што је на небесима и што је на Земљи, Он је силан и мудар"},{"SurahNumber":59,"VerseNumber":2,"Text":"Он је приликом првог прогонства протерао из њихових домова оне следбенике Књиге који нису веровали. Ви нисте мислили да ће да оду, а они су мислили да ће њихове тврђаве да их одбране од Аллаха, али их је Аллах казнио одакле се нису надали и Он је у њихова срца улио страх; властитим рукама и рукама верника своје домове су рушили. Зато узмите из тога поуку, о ви разборити"},{"SurahNumber":59,"VerseNumber":3,"Text":"А да им Аллах није већ био прописао изгнанство, Он би их другој патњи још на овом свету подвргао! А њима на Будућем свету припада патња у Ватри"},{"SurahNumber":59,"VerseNumber":4,"Text":"То је зато што су се супротстављали Аллаху и Његовом Посланику; а онај ко се Аллаху супротставља – па Аллах, заиста, жестоко кажњава"},{"SurahNumber":59,"VerseNumber":5,"Text":"То што сте неке палме посекли или их, да усправно стоје, оставили - са Аллаховим допуштењем сте учинили, и зато да Он невернике понизи"},{"SurahNumber":59,"VerseNumber":6,"Text":"А ви нисте гонили коње ни камиле због онога што је Аллах од њих, као плен, даровао Своме Посланику, него, Аллах препушта власт Својим посланицима над онима над којима Он хоће; Аллах над свиме има моћ"},{"SurahNumber":59,"VerseNumber":7,"Text":"Плен становника села и градова који Аллах Своме Посланику дарује припада: Аллаху и Његовом Посланику, и његовим ближњима, и сирочадима, и сиромашним, и путницима намерницима - да не би прелазио само из руку у руке ваших богаташа; оно што вам Посланик да, то прихватите, а оно што вам забрани - оставите, и бојте се Аллаха. Аллах, заиста, жестоко кажњава"},{"SurahNumber":59,"VerseNumber":8,"Text":"И сиромашним исељеницима на Божјем путу који су протерани из својих домова и из својих поседа, трагајући за Аллаховим обиљем и задовољством, и који Аллаху и Његовом Посланику помажу, то су, заиста, искрени"},{"SurahNumber":59,"VerseNumber":9,"Text":"А они који су пре њих Медину населили и веру прихватили, они воле оне који им се досељавају, и у својим грудима никакву завист, зато што им се даје, не осећају, и више воле њима него себи, мада им је и самима потребно. А они који се причувају похлепе и тврдичлука, они ће сигурно да успеју"},{"SurahNumber":59,"VerseNumber":10,"Text":"Они који после њих долазе - говоре: “Господару наш, опрости нама и нашој браћи која су нас претекла у вери и не допусти да у нашим срцима буде имало злобе према верницима; Господару наш, Ти си, заиста, милосрдан и милостив.”"},{"SurahNumber":59,"VerseNumber":11,"Text":"Зар ниси видео лицемере како говоре својим пријатељима, следбеницима Књиге који не верују: “Ако будете протерани, ми ћемо сигурно са вама да пођемо и кад се вас буде тицало, никада никоме нећемо да се покоримо; а ако будете нападнути, сигурно ћемо да вам у помоћ притекнемо”, а Аллах је сведок да су они, заиста, лажљивци"},{"SurahNumber":59,"VerseNumber":12,"Text":"Ако би били протерани, они не би са њима пошли; ако би били нападнути, они им не би у помоћ притекли; а ако би им у помоћ притекли, сигурно би побегли и они би без помоћи остали"},{"SurahNumber":59,"VerseNumber":13,"Text":"Они се више боје вас него Аллаха, зато што су они људи који не схватају"},{"SurahNumber":59,"VerseNumber":14,"Text":"Само у утврђеним градовима или иза зидина они против вас смеју заједно да се боре. Њихово међусобно непријатељство је жестоко. Ти мислиш да су они сложни, међутим, срца су њихова разједињена, зато што су то људи који не разумеју"},{"SurahNumber":59,"VerseNumber":15,"Text":"Слични су онима који су, ту недавно, искусили сву погубност својих поступака - њих чека болна патња"},{"SurahNumber":59,"VerseNumber":16,"Text":"Слични су ђаволу кад каже човеку: “Буди неверник!” Па кад постане неверник, он онда каже: “Ја више немам ништа са тобом; ја се, заиста, бојим Аллаха, Гоподара светова.”"},{"SurahNumber":59,"VerseNumber":17,"Text":"Обојицу их, на крају, чека Ватра у којој ће вечно да бораве, а то ће да буде казна за све насилнике"},{"SurahNumber":59,"VerseNumber":18,"Text":"О ви који верујете, бојте се Аллаха, и нека сваки човек гледа шта је припремио за сутра, и бојте се Аллаха. Аллах, заиста; у потпуности зна оно шта радите"},{"SurahNumber":59,"VerseNumber":19,"Text":"И не будите као они који су заборавили Аллаха, па је Он учинио да забораве сами себе; то су прави грешници"},{"SurahNumber":59,"VerseNumber":20,"Text":"Нису једнаки становници Пакла и становници Раја; становници Раја су успели"},{"SurahNumber":59,"VerseNumber":21,"Text":"Да овај Кур'ан објавимо каквом брду, ти би видео како је пуно страхопоштовања и како би се распало од страха пред Аллахом. Такве примере наводимо људима да би размислили"},{"SurahNumber":59,"VerseNumber":22,"Text":"Он је Аллах, осим Којег нема другог истинског бога, познавалац оног што је недокучиво чулима, а и оног што је појавно, Свемилосни, Милостиви"},{"SurahNumber":59,"VerseNumber":23,"Text":"Он је Аллах, осим Којег нема другог истинског бога, Владар, Благословљени и Свети, Савршени - Онај Који је без недостатака, Онај Који пружа сигурност, Онај Који над свим бди, Силни, Узвишени, Горди. Слављен и Узвишен је Аллах од оних које поред Њега обожавају"},{"SurahNumber":59,"VerseNumber":24,"Text":"Он је Аллах, Креатор, Творац, Обликовалац, Он има најлепша имена. Њега слави и велича све што је на небесима и на Земљи, Он је Силни и Мудри"},{"SurahNumber":60,"VerseNumber":1,"Text":"О ви који верујете! Не узимајте Моје непријатеље и своје непријатеље за присне пријатеље, волећи их, а они поричу Истину која је вама дошла, и изгоне Посланика и вас само зато што верујете у Аллаха, вашега Господара, ако сте већ изашли ради борбе на Моме Путу и тражећи Моје задовољство. Ви њима љубав тајно исказујете, а Ја најбоље знам шта ви скривате и шта обзнањујете. А ко то од вас буде радио, па - тај је залутао са Правог пута"},{"SurahNumber":60,"VerseNumber":2,"Text":"Ако вас се они домогну, биће ваши непријатељи и пружиће према вама, у злој намери, своје руке и своје језике, и желеће да будете неверници"},{"SurahNumber":60,"VerseNumber":3,"Text":"Ни ваша родбина ни ваша деца неће да вам буду од користи, на Судњем дану Он ће да вас раздвоји. Аллах добро види оно што радите"},{"SurahNumber":60,"VerseNumber":4,"Text":"Имате добар узор у Авраму и у онима који су са њим били кад су своме народу казали: „Ми са вама немамо ништа, а ни са онима које ви, уместо Аллаха, обожавате, ми вас се одричемо, и непријатељство и мржња између нас стално ће да се јавља све док не будете у Аллаха, Њега Јединог, веровали!“ Али не и у Аврамовим речима своме оцу: „Ја ћу за тебе да молим опрост, али не могу од Аллаха да те одбраним.\" Господару наш, на Тебе се ослањамо, Теби се обраћамо и код Тебе је крајње одредиште"},{"SurahNumber":60,"VerseNumber":5,"Text":"Господару наш, не учини да будемо искушење онима који не верују и опрости нам, Господару наш! Ти си, заиста, Силни и Мудри.“"},{"SurahNumber":60,"VerseNumber":6,"Text":"Они су добар узор сваком оном ко се нада Аллаху и очекује Судњи дан. А свако ко одбије ислам - па, Аллах је, заиста, Независтан и Хваљен"},{"SurahNumber":60,"VerseNumber":7,"Text":"Аллах ће сигурно да успостави љубав између вас и оних са којима сте у непријатељству; Аллах је свемоћан, и Аллах је опрашта грехе и милостив је"},{"SurahNumber":60,"VerseNumber":8,"Text":"Аллах вам не забрањује да чините добро и да будете праведни према онима који нису ратовали против вас због вере и који вас из ваших домова нису изгнали - Аллах, заиста, воли оне који су праведни"},{"SurahNumber":60,"VerseNumber":9,"Text":"али вам забрањује да будете блиски са онима који су ратовали против вас због вере и који су вас из домова ваших изгнали и који су помогли да будете прогнани. Они који су са њима блиски су неправедни"},{"SurahNumber":60,"VerseNumber":10,"Text":"О ви који верујете, кад вам вернице као исељенице из Мекке дођу, испитајте их; Аллах најбоље зна какво је њихово веровање, па ако се уверите да су вернице, онда их не враћајте неверницима; оне њима нису допуштене, нити су они њима допуштени; а њима дајте оно што су потрошили. Није вам грех да се њима жените кад им венчане дарове њихове дате. У браку невернице не задржавајте! Тражите оно што сте потрошили, а нека и они траже оно што су потрошили! То је Аллахов суд, Он суди међу вама, а Аллах све зна и мудар је"},{"SurahNumber":60,"VerseNumber":11,"Text":"А ако нека од жена ваших неверницима умакне, и ако ви после у борби плен заробите, онда онима чије су жене умакле венчане дарове које су им дали намирите. И бојте се Аллаха, у Кога верујете"},{"SurahNumber":60,"VerseNumber":12,"Text":"О Веровесниче, када ти дођу вернице да ти дају обећање на верност: да неће Аллаху никога у обожавању да придружују, и да неће да краду, и да неће мужевима туђу децу да подмећу, и да неће ни у чему, што је добро, послушност да ти одбијају, ти обећање њихово прихвати и моли Аллаха да им опрости; Аллах, заиста, опрашта грехе и милостив је"},{"SurahNumber":60,"VerseNumber":13,"Text":"О ви који верујете, не узимајте за присне пријатеље и заштитнике људе на које се Аллах расрдио; они су изгубили наду да ће било какву награду на Будућем свету да имају, исто као што су неверници изгубили наду у вези са онима који су у гробовима"},{"SurahNumber":61,"VerseNumber":1,"Text":"Аллаха слави и велича оно што је на небесима и оно што је на Земљи; Он је Силни и Мудри"},{"SurahNumber":61,"VerseNumber":2,"Text":"О ви који верујете, зашто говорите оно што не радите"},{"SurahNumber":61,"VerseNumber":3,"Text":"Како само Аллах презире да говорите оно што не радите"},{"SurahNumber":61,"VerseNumber":4,"Text":"Аллах, заиста, воли оне који се боре на Његовом путу у редовима као да су утврђено здање"},{"SurahNumber":61,"VerseNumber":5,"Text":"Када Мојсије рече своме народу: „О народе мој, зашто ме узнемиравате, а добро знате да сам вам ја Аллахов посланик!” И кад они скренуше у страну, Аллах скрену њихова срца, а Аллах неће да упути народ који је огрезао у греху"},{"SurahNumber":61,"VerseNumber":6,"Text":"А када Исус, Маријин син, рече: “О синови Израиљеви, ја сам вам Аллахов посланик, да вам потврдим пре мене објављену Тору и да вам донесем радосну вест о посланику чије је име Ахмед, који ће после мене да дође”, и кад им је донео јасне доказе, они рекоше: “Ово је очигледна враџбина!”"},{"SurahNumber":61,"VerseNumber":7,"Text":"А има ли већег насилника од онога који о Аллаху износи лажи док се у Ислам позива?! А Аллах неће да упути народ који неправду чини"},{"SurahNumber":61,"VerseNumber":8,"Text":"Они желе да утру Аллахово светло својим устима, а Аллах ће да употпуни Своје светло, макар то мрзели неверници"},{"SurahNumber":61,"VerseNumber":9,"Text":"Он је послао Свог Посланика са Упутом и Вером Истине да би је уздигао изнад свих вера, макар то мрзели незнанобошци"},{"SurahNumber":61,"VerseNumber":10,"Text":"О ви који верујете, хоћете ли да вам укажем на трговину, која ће да вас спаси из болне патње"},{"SurahNumber":61,"VerseNumber":11,"Text":"Верујте у Аллаха и Његовог Посланика и својим богатствима и својим животима борите се на Аллаховом путу - то вам је, да знате, боље"},{"SurahNumber":61,"VerseNumber":12,"Text":"Он ће ваше грехе да вам опрости и да вас уведе у рајске баште, кроз које теку реке, и у дивне дворове у вртовима Едена; то је велики успех"},{"SurahNumber":61,"VerseNumber":13,"Text":"А даће вам и другу благодат коју волите: Аллахову помоћ и скору победу! Зато обрадуј вернике"},{"SurahNumber":61,"VerseNumber":14,"Text":"О ви који верујете, будите Аллахови помагачи, као што је рекао Исус, Маријин син, блиским следбеницима: “Ко су моји помагачи у позивању Аллаху?” Они одговорише: “Ми смо Аллахови помагачи!” Па је једна група из Израиљевих потомака поверовала, а друга група узневеровала! Па смо оне који су веровали против њихових непријатеља оснажили и били су надмоћни"},{"SurahNumber":62,"VerseNumber":1,"Text":"Аллаха слави и велича све што је на небесима и оно што је на Земљи, Владара, Благословљеног и Светог, Силног и Мудрог"},{"SurahNumber":62,"VerseNumber":2,"Text":"Он је неписменима послао Посланика, једног између њих, да им речи Његове казује и да их очисти и да их Књизи и мудрости научи, иако су пре били у очигледној заблуди"},{"SurahNumber":62,"VerseNumber":3,"Text":"и другима који им се још нису прикључили, Он је Силни и Мудри"},{"SurahNumber":62,"VerseNumber":4,"Text":"То је Аллахова милост коју Он даје ономе коме хоће – а Аллах је поседник великог обиља"},{"SurahNumber":62,"VerseNumber":5,"Text":"Они којима је Тора дата да је следе, а затим је не следе, слични су магарцу који носи књиге. О како су лоши они који Аллахове доказе и знакове поричу! А Аллах неће да упути на Прави пут људе насилнике"},{"SurahNumber":62,"VerseNumber":6,"Text":"Реци: “О Јевреји, ако тврдите да сте ви од свих људи једини Аллахови миљеници, онда пожелите смрт, ако истину говорите.”"},{"SurahNumber":62,"VerseNumber":7,"Text":"А због онога што њихове руке раде неће никад да је пожеле; Аллах добро зна насилнике"},{"SurahNumber":62,"VerseNumber":8,"Text":"Реци: “Смрт од које бежите заиста ће да вас стигне. Затим ћете Оном који зна духовни и појавни свет да будете враћени и Он ће вас, о оном што сте радили, обавестити.”"},{"SurahNumber":62,"VerseNumber":9,"Text":"О ви који верујете, кад у петак на молитву будете позвани, пожурите на слављење Аллаха, и оставите се трговине, то вам је боље, ако знате"},{"SurahNumber":62,"VerseNumber":10,"Text":"А кад се молитва заврши, онда се по земљи разиђите и трагајте за Аллаховим добрима и Аллаха много славите, да бисте успели"},{"SurahNumber":62,"VerseNumber":11,"Text":"Али, кад они какву трговачку робу или забаву угледају, похрле јој и тебе оставе самог да стојиш. Реци: “Оно што је код Аллаха боље је и од забаве и од трговине. А Аллах је најбољи Опскрбитељ.”"},{"SurahNumber":63,"VerseNumber":1,"Text":"Кад ти лицемери долазе, они говоре: „Ми сведочимо да си ти, заиста, Аллахов посланик!” И Аллах зна да си ти, заиста, Његов посланик, а Аллах сведочи и да су лицемери прави лажљивци"},{"SurahNumber":63,"VerseNumber":2,"Text":"Они су своје заклетве узели као штит, па одвраћају од Аллаховог пута. Ружно је, заиста, како поступају"},{"SurahNumber":63,"VerseNumber":3,"Text":"То је зато што су били верници, а затим неверници, па су им срца запечаћена, па не схватају"},{"SurahNumber":63,"VerseNumber":4,"Text":"Кад их погледаш, њихов те изглед задивљује; а кад проговоре, ти слушаш њихове речи - међутим, они су као шупљи наслоњени балвани, и мисле да је сваки повик против њих. Они су прави непријатељи, па их се причувај! Аллах их убио куда се одмећу"},{"SurahNumber":63,"VerseNumber":5,"Text":"А кад им буде речено: “Дођите, Аллахов Посланик ће да моли да вам се опрости!” Они својим главама тресу и видиш их како охоло одбијају"},{"SurahNumber":63,"VerseNumber":6,"Text":"Исто им је – молио ти за њих опрост или не молио, Аллах неће да им опрости. Аллах, заиста, неће на Прави пут да упути невернички народ"},{"SurahNumber":63,"VerseNumber":7,"Text":"Они говоре: “Не удељујте ништа онима који су уз Аллаховог Посланика, да би га напустили!” А ризнице небеса и Земље су Аллахове, али лицемери не схватају"},{"SurahNumber":63,"VerseNumber":8,"Text":"Они говоре: “Ако се вратимо у Медину, сигурно ће јачи да истерају из ње слабијег!” А снага је код Аллаха и код Његовог Посланика и код верника, али лицемери не знају"},{"SurahNumber":63,"VerseNumber":9,"Text":"О ви који верујете, нека вас ваша имања и ваша деца не забаве од спомињања Аллаха. А они који то учине, прави су губитници"},{"SurahNumber":63,"VerseNumber":10,"Text":"И удељујте од онога чиме вас Ми опскрбљујемо пре него што неком од вас дође смрт, па да онда каже: “Господару мој, да ме још само кратко време задржиш у животу, па да милостињу удељујем и да будем добар!”"},{"SurahNumber":63,"VerseNumber":11,"Text":"Аллах сигурно неће да остави у животу никога коме дође његова смрт. Аллах у потпуности зна оно што ви радите"},{"SurahNumber":64,"VerseNumber":1,"Text":"Аллаха слави и велича све што је на небесима и све што је на Земљи. Њему припада сва власт и Њему припада сва похвала; Он над свиме има моћ"},{"SurahNumber":64,"VerseNumber":2,"Text":"Он вас је створио, па има међу вама и неверника, а има међу вама и верника. Све што ви радите Аллах добро види"},{"SurahNumber":64,"VerseNumber":3,"Text":"Он је небеса и Земљу створио са Истином и уобличио вас и ваше ликове чини најлепшим, и код Њега је коначно одредиште"},{"SurahNumber":64,"VerseNumber":4,"Text":"Он зна шта постоји на небесима и на Земљи и зна шта кријете и шта показујете! Аллах добро зна шта груди крију"},{"SurahNumber":64,"VerseNumber":5,"Text":"Није ли до вас дошла вест о онима који још давно нису веровали, па су кобност свога поступка искусили - а још их и болна казна чека"},{"SurahNumber":64,"VerseNumber":6,"Text":"То је зато што су говорили, кад су им њихови посланици јасне доказе доносили: “Зар да нас људи упућују?” Па нису веровали и окретали су се; а Аллаху није нико потребан, Аллах је независтан и хваљен"},{"SurahNumber":64,"VerseNumber":7,"Text":"Неверници мисле да неће да буду оживљени. Реци: “Хоћете, Господара ми мога, сигурно ћете да будете оживљени, па ћете о оном што сте радили, заиста, да будете обавештени!” А то је Аллаху лако"},{"SurahNumber":64,"VerseNumber":8,"Text":"Зато, верујте у Аллаха и Његовог Посланика и у Светло које објављујемо, Аллах у потпуности зна оно шта ви радите"},{"SurahNumber":64,"VerseNumber":9,"Text":"Онда када вас Он сакупи на Судњем дану, тог дана схватићете да сте били обмањени. Ко буде веровао и радио добра дела, Аллах ће да му прекрије лоша дела и увешће га у рајске баште кроз које теку реке, у њима ће вечно да бораве. То ће да буде велики успех"},{"SurahNumber":64,"VerseNumber":10,"Text":"А они који нису веровали и који су Наше речи и доказе порицали, биће становници у Ватри; у њој ће вечно да остану, а ужасно је то место"},{"SurahNumber":64,"VerseNumber":11,"Text":"Никаква невоља не погађа осим са Аллаховом дозволом! А ко у Аллаха верује, Он ће да упутити његово срце, а Аллах све добро зна"},{"SurahNumber":64,"VerseNumber":12,"Text":"И покоравајте се Аллаху и Његовом Посланику; а ако се окренете, па обавеза Нашег Посланика је само јасна обзнана"},{"SurahNumber":64,"VerseNumber":13,"Text":"Само је Аллах Бог, и нека се верници само у Аллаха поуздају"},{"SurahNumber":64,"VerseNumber":14,"Text":"О ви који верујете, међу вашим супругама и вашом децом, заиста, имате непријатеља, па их се причувајте! А ако преко тога пређете и не корите и опростите, па Аллах, заиста, опрашта грехе и милостив је"},{"SurahNumber":64,"VerseNumber":15,"Text":"Ваша имања и ваша деца само су искушење, а код Аллаха је велика награда"},{"SurahNumber":64,"VerseNumber":16,"Text":"Па Аллаха се бојте колико год можете, и слушајте и покоравајте се и удељујте за своје добро. А они који буду сачувани похлепе и тврдичлука, такви су успели"},{"SurahNumber":64,"VerseNumber":17,"Text":"А ако Аллаху леп зајам дате, Он ће да вам га увећа и опростиће вам. Аллах је Захвалан и Благ"},{"SurahNumber":64,"VerseNumber":18,"Text":"Познавалац онога што је недокучиво чулима и онога што је појавно, Силни и Мудри"},{"SurahNumber":65,"VerseNumber":1,"Text":"О Веровесниче, кад хоћете жене да разведете, ви их разведите у време кад су чисте, и рачунајте то време, и Аллаха, свога Господара, се бојте. Не изгоните их из њихових кућа, а ни оне нека не излазе, осим ако учине очигледно срамно дело. То су Аллахове границе. Онај који крши Аллахове прописе, сам себи је учинио неправду. Шта знаш, Аллах ће, можда, после тога нешто ново да одреди"},{"SurahNumber":65,"VerseNumber":2,"Text":"Па када оне испуне време свог чекања, ви их или на леп начин задржите, или се лепо од њих коначно раставите, и као сведоке узмите двојицу својих праведних људи, и обавите сведочење ради Аллаха! То је савет за оног који верује у Аллаха и у Судњи дан - а ономе који се Аллаха боји, Он ће излаз дати"},{"SurahNumber":65,"VerseNumber":3,"Text":"и опскрбиће га одакле се и не нада; ономе који се у Аллаха узда, Он му је довољан. Аллах ће, заиста, да испуни оно што је одлучио; Аллах је свему већ рок одредио"},{"SurahNumber":65,"VerseNumber":4,"Text":"А оне ваше жене, које су изгубиле наду у месечно прање - ако сумњате - оне треба да чекају три месеца, а и оне које га још нису добиле! Време чекања за трудне жене јесте порођај. А ономе ко се Аллаха боји, Он ће у свему лакоћу да подари"},{"SurahNumber":65,"VerseNumber":5,"Text":"То је Аллахов пропис који вам Он објављује. А ономе ко се буде Аллаха бојао, Он ће да покрије лоше поступке и још ће да му увећа награду"},{"SurahNumber":65,"VerseNumber":6,"Text":"Њих оставите да станују тамо где и ви станујете, према својим могућностима, и не чините им тешкоће, зато да бисте на њих извршили притисак. Ако су трудне, сносите трошкове њиховог издржавања све док се не породе; а ако вам доје децу, онда им дајте накнаду и споразумите се међусобно на леп начин. А ако настану размирице, нека му онда друга доји дете"},{"SurahNumber":65,"VerseNumber":7,"Text":"Нека имућан према своме богатству сноси трошак дојења, а онај који је у оскудици, нека издваја према томе колико му је дао Аллах. Аллах никог не задужује више него што му је дао; Аллах ће, сигурно, после тегобе, олакшање да подари"},{"SurahNumber":65,"VerseNumber":8,"Text":"А колико ли је само било насеља која су се о заповеди свога Господара и Његових посланика оглушила?! Па смо са њима жестоко рачун свели и казнили их - а и казнићемо их - патњом ужасном"},{"SurahNumber":65,"VerseNumber":9,"Text":"Они су погубност својих поступака искусили, а пропаст је била - и биће - њихов крај"},{"SurahNumber":65,"VerseNumber":10,"Text":"Аллах је за њих припремио болну патњу; зато се бојте Аллаха, о ви који сте разумом обдарени, ви који верујете! Аллах вам је већ спустио Опомену"},{"SurahNumber":65,"VerseNumber":11,"Text":"и послао Посланика, који вам Аллахове јасне речи казује, да би извео из тмина на светло оне који верују и добра дела чине. А онога који буде у Аллаха веровао и добро радио, увешће у рајске баште кроз које теку реке. У њима ће вечно, заувек да остану; најлепшу опскрбу Аллах му је припремио"},{"SurahNumber":65,"VerseNumber":12,"Text":"Аллах је седам небеса створио, а исто толико је и земаља створио; Његова одредба до свих њих доспева да бисте ви знали да Аллах над свиме има моћ и да Аллах знањем Својим све обухвата"},{"SurahNumber":66,"VerseNumber":1,"Text":"О Веровесниче, зашто себи забрањујеш оно што ти је Аллах дозволио - желећи задовољство својих супруга? А Аллах опрашта грехе и милостив је"},{"SurahNumber":66,"VerseNumber":2,"Text":"Аллах вам је прописао како да искупите своје заклетве; Аллах је ваш Господар; Он је Свезнајући и Мудри"},{"SurahNumber":66,"VerseNumber":3,"Text":"А кад Посланик једној својој супрузи тајно говор повери, па га она разгласи, а Аллах му то обзнани, он је упозна са нечим што је казала, а нешто прећути. Па кад је он о томе обавести, она упита: „Ко тебе о томе обавести?“ Он одговори: „Обавестио ме је Свезнајући, Онај Који у потпуности све зна.“"},{"SurahNumber":66,"VerseNumber":4,"Text":"Ако се вас две покајете Богу, па, ви сте биле учиниле оно због чега је требало да се покајете. А ако се против њега удружите, па, Бог је заштитник његов, и анђео Гаврило, и честити верници; најпосле, и сви анђели ће му подршка бити"},{"SurahNumber":66,"VerseNumber":5,"Text":"Ако вас он разведе, његов Господар ће да му подари, уместо вас, боље супруге; муслиманке, вернице, покорне Аллаху, покајнице, побожне, које посте, и удаване и девице"},{"SurahNumber":66,"VerseNumber":6,"Text":"О ви који верујете, себе и своје породице чувајте од Ватре којој су гориво људи и камење, о којој се брину анђели строги и снажни, који се ономе што им Аллах заповеди не опиру, и који оно што им се нареди извршавају"},{"SurahNumber":66,"VerseNumber":7,"Text":"„О ви који нисте веровали, данас се не правдајте, бићете кажњени само за оно што сте радили.“"},{"SurahNumber":66,"VerseNumber":8,"Text":"О ви који верујете, покајте се чинећи Аллаху искрено покајање, како би вам ваш Господар ваше лоше поступке избрисао и да би вас у рајске баште, кроз које теку реке, увео, на Дан у којем Аллах неће да понизи Веровесника и оне који су заједно са њим веровали; њихово светло ће да иде испред њих, са њихове десне стране. „Господару наш“, говориће они, „учини потпуним наше светло и опрости нам. Ти, заиста, над свиме имаш моћ.“"},{"SurahNumber":66,"VerseNumber":9,"Text":"О Веровесниче, бори се против неверника и лицемера и буди строг према њима! Њихово пребивалиште биће Пакао, а ужасно је то крајње одредиште"},{"SurahNumber":66,"VerseNumber":10,"Text":"Аллах наводи као пример оних који не верују Нојеву жену и Лотову жену: биле су удате за Наше две честите слуге, па су их изневериле, и њих двојица им неће моћи ништа код Аллаха помоћи, и биће речено: „Улазите вас две у Ватру, са онима који у њу улазе!“"},{"SurahNumber":66,"VerseNumber":11,"Text":"А Аллах наводи као пример оних који верују фараонову жену, кад је рекла: „Господару мој, сагради ми код Себе кућу у Рају и спаси ме од фараона и његових поступака, и избави ме од насилних људи!“"},{"SurahNumber":66,"VerseNumber":12,"Text":"И Марију, кћер Јоакимову, која је своју невиност сачувала, па смо у њу живот удахнули, и она је у речи свога Господара и Његове књиге поверовала и била је од оних који су покорни"}]}