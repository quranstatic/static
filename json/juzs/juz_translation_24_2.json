{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":39,"VerseNumber":32,"Text":"Soe leubeh teuma nyang lalem leupah Jipeuna-peuna sulet keu Tuhan Jikheun sulet lom ‘oh troh peurintah Teumpat si kaphe kon lam nuraka"},{"SurahNumber":39,"VerseNumber":33,"Text":"Laen ureueng ba nyang beuna leupah Geuba peurintah geupeubeuna lom Nyan keuh ureueng nyan takwa keu Allah"},{"SurahNumber":39,"VerseNumber":34,"Text":"Peue nyang h‘eut gopnyan na bak Po gopnyar Meunan balasan nyang buet jroh leupah"},{"SurahNumber":39,"VerseNumber":35,"Text":"Buet-buet nyang salah dilee di gopnyan Neuteuboh bandum teuma le Allah Neubalah pahla lom leubeh thatgot Sabab geupubuet dilee jroh leupah"},{"SurahNumber":39,"VerseNumber":36,"Text":"Kon sep that Tuhan Neuhiroe hamba Di jih keu gata laen jipeugah Jipeutakot teuh ngon nyang kon Tuhan Di jih dum nyang nyan keuh nyang jiseumah Teuma soe-soe nyang Tuhan peusisat Barangsoe meuhat han ek jipeuglah Hana meusidroe pih ek peutunyok"},{"SurahNumber":39,"VerseNumber":37,"Text":"Nyang Neupeutunyok teuma le Allah Hana meusidroe pih ek peusisat Kon deuh Hadharat kuasa leupah Kuasa Tuhan meunyo Neuhukom Bandum Neuhukom soe-soe nyang salah"},{"SurahNumber":39,"VerseNumber":38,"Text":"Meunyo tatanyong bak jih soe peujeut Angkasa langet lagee nyan luah Soe peujeut bumoe teuntee jijaweub Meuhat nyang peujeut cit sidroe Allah Takheun boh taeu dum tuhan gata Dum nyang tapuja nyang bukon Allah Meunyo meularat Neubri le Tuhan Keu lon barangjan peue ek jipeuglah Atawa keu lon Neumeung bri rahmat Ek jitheun siat han jeut jipeugah Takheun sep di lon Allah Tuhanlon Tawakai bandum keunan bak Allah Soe nyang tawakai hana ho laen"},{"SurahNumber":39,"VerseNumber":39,"Text":"Takheun hai kawom tapubuet bagah Ban laku kada amai tapubuet Di lon lonpubuet sit hana ubah Dudoe cit teuma akan tateupue"},{"SurahNumber":39,"VerseNumber":40,"Text":"Azeub nyan keu soe Neubri le Allah Soe nyang that hina di dalam azeub Keukai lam azeub hana soe peuglah"},{"SurahNumber":39,"VerseNumber":41,"Text":"Ka Kamoe peutron kitab bak gata Keu manusia beuna that leupah Soe nyang teurimong peutunyok Tuhan Droejih nyang seunang Neubri le Allah Teuma nyang sisat meularat keu droe Kon gop nyang rugoe nyang jeut keu susah Han ek di gata tabantu jihnyan"},{"SurahNumber":39,"VerseNumber":42,"Text":"Ube na nyawong bandum bak Allah ‘Oh mate nyawong Neucok le Tuhan Nyang ladom pingsan mate goh sudah Watee teungeut jih nyawong bak Tuhan Meu mate lheuhnyan nyawong bak Allah Ladom Neupeulheuh ajai gohlom troh Jiwoe bak tuboh teuma le bagah Di sinan bandum pih jeut keu tanda Keu kawom nyang na pikiran ceudah"},{"SurahNumber":39,"VerseNumber":43,"Text":"Ladom jilakee teuma chupheuʻat Peulheuh meularat bak nyang kon Allah Takheun meunyo jih hana kuasa Keunan cit gata droe tayue peuglah Meuakai jihtan peue bi chupheuʻat"},{"SurahNumber":39,"VerseNumber":44,"Text":"Takheun chupheuʻat sit meubak Allah £ Chupheuʻat bandum miìlek Hadharat Meunan pih langet ngon bumoe luah Lheuhnyan sit bandum tawoe bak Tuhan"},{"SurahNumber":39,"VerseNumber":45,"Text":"‘Oh geukheun Tuhan beunci jih leupah Hana jiiman uroe akhirat Atejih luat geuseubot Allah Meunyo geuseubot nyang bukon Tuhan Di jih atranyan galak jih leupah"},{"SurahNumber":39,"VerseNumber":46,"Text":"Takheun Tuhanku Droeneuh nyang peujeut Angkasa langet ngon bumoe luah Nyang teupue ayeb nyang han deuh meueu Got nyang deuh meueu nyata dum leumah Droeneuh nyang hukom bandum na hamba Nyang peugot dawa meubantah-bantah"},{"SurahNumber":39,"VerseNumber":47,"Text":"Bandum peue nyang na di ateuh bumoe Laen lom dumnoe teuma geutamah Sangkira bandum milek si lalem Jiteuboh jitem bek geutueng balah Bek geuazeub jih uroe kiamat Dumnan azeub that keu jih geupeuhah Keubit cit dilee hana jisangka Jinoe ka nyata azeub that leupah Kuasa Tuhan nyata treuk bak jih"},{"SurahNumber":39,"VerseNumber":48,"Text":"Nyata treuk buet jih dilee bit salah Jiulok-ulok yoh masa dilee Jinoe ka teuntee bandum geubalah"},{"SurahNumber":39,"VerseNumber":49,"Text":"Insan dum teuma meu ka meularat Bak Kamoe ligat jilakee beu glah Teuma ‘oh meubri keu jihnyan nikmat Jikheun carong that droejih jipeugah Sabab di jih le jikheun ‘eleumee Jeut keuh meuteumee nikmat le leupah Tapi ujian bandum keu jihnyan Teuma le jihnyan hana jipapah Nyang le that jihnyan hana jiteupue"},{"SurahNumber":39,"VerseNumber":50,"Text":"Dilee pih meunoe ka lheuh jipeugah Ureueng nyang dilee pih saban ngon jih Nyata treuk bak jih hana phaedah Usaha jih dum hana meuguna"},{"SurahNumber":39,"VerseNumber":51,"Text":"Laju ka teuka bak jih musibah Sabab buet jeuheut nyang jipeulaku Soe lalem laju akan geubalah Han ek jilawan bandum nyan le jih"},{"SurahNumber":39,"VerseNumber":52,"Text":"Han meuphom dijih kuasa Allah Peue han jiteupue kuasa Tuhan Raseuki jihnyan bandum bak Allah Soe nyang hʻeut Tuhan sit le raseuki Nyang ladom Neubri han sep napakah Bandum atranyan cit jeut keu tanda Keu kawom nyang na iman keu Allah"},{"SurahNumber":39,"VerseNumber":53,"Text":"Takheun bak hamba Lon nyang ka silap Keudroe jih meuhat jipubuet salah Bek putoh asa keu rahmat Tuhan Amponan Tuhan leupah that luah Bandum na dacha ek Neupeuampon Maha Pengampon sit sipheut Allah Maha Pemurah lom sipheut Tuhan"},{"SurahNumber":39,"VerseNumber":54,"Text":"Beudoh hai rakan jak tobat bagah Tobat bak Tuhan keunan tajok droe Yoh goh troh sampoe azeub that leupah Meu ka troh azeub keunan bak gata Hana le daya soe keumeung peuglah"},{"SurahNumber":39,"VerseNumber":55,"Text":"Taikot laju peue-peue nyang got that Uleh Hadharat ka Iheuh Neupeugah Ka Iheuh Neupeutron keunan bak gata Yoh gohlom teuka azeub that leupah ‘Oh teuka azeub hana tathee-thee"},{"SurahNumber":39,"VerseNumber":56,"Text":"Takheun peue lagee yohnyan that teulah Meunyesai that lon lonpubuet dacha Allah Taʻala ka Iheuh Neupeugah Peue nyang geupeugah lon ulok-ulok"},{"SurahNumber":39,"VerseNumber":57,"Text":"Adak Neutunyok keuh lon le Allah Teuntee ka jeut lon ureueng takwa Meunan lom gata teuma tapeugah"},{"SurahNumber":39,"VerseNumber":58,"Text":"Atawa takheun ‘oh taeu azeub Di lon adak jeut lonwoe beubagah Lonwoe u donya lonjak pubuet got Han le lonseutot bak buet nyang salah"},{"SurahNumber":39,"VerseNumber":59,"Text":"Tapi ka lheuh troh dilee ayat Lon Bandum nyan takheun sulet sileupah Teukabo gata lom ngon takaphe"},{"SurahNumber":39,"VerseNumber":60,"Text":"Uroenyan han le jeut taseumeugah Uroe kiamat jeut itam muka Soe nyang duseuta jikheun keu Allah Boh kon nuraka teumpat jih teuntee Soe-soe nyang dilee teukabo leupah"},{"SurahNumber":39,"VerseNumber":61,"Text":"Tuhan Neupeuglah ureueng takwa Neubri bahgia seunang sileupah Hana nyang jeuheut teupeh keu gopnyan Lagi pih gopnyan hana tom susah"},{"SurahNumber":39,"VerseNumber":62,"Text":"Tuhan nyang peujeut bandum lat batat Neujaga meuhat bandum blah bicah"},{"SurahNumber":39,"VerseNumber":63,"Text":"Aneuk gunci dum langet ngon bumoe Bandum atranyoe lam jaroe Allah Ureueng nyang kaphe keu ayat Tuhan Bandum awaknyan rugoe that leupah"},{"SurahNumber":39,"VerseNumber":64,"Text":"Takheun peue tayue dum gata bak lon Nyang bukon Tuhan tayue jak seumah Hai ureueng jahe keubit dum gata"},{"SurahNumber":39,"VerseNumber":65,"Text":"Teuma bak gata tren wahyu Allah Ureueng nyang dilee dum nibak gata Lagee bak gata wahyu Neupeugah Meunyo roh gata tapeucharikat Akan Hadharat rugoe that leupah Abeh dum luroh dum amai gata"},{"SurahNumber":39,"VerseNumber":66,"Text":"Sabab nyan gata taseumah Allah Lom beu tachuko gata keu Tuhan"},{"SurahNumber":39,"VerseNumber":67,"Text":"Di jih nyang tan-tan jikheun keu Allah Kon ban nyang kada jikheun keu Tuhan Lam geupai Tuhan bumoe nyang luah Cit saboh geupai uroe kiamat ` Meunan pih langet Neugulong sudah Ngon jaroe uneun Neugulong langet Maha Suci that cit sidroe Allah Allah Taʻala Maha Manyang that Nibak charikat lagee jih peugah"},{"SurahNumber":39,"VerseNumber":68,"Text":"Geuyup beuragoe le malaikat Ureueng di langet mate le bagah Ureueng di bumoe pih abeh teupat Meulengkan meuhat nyang kheundak Allah Nyang hana mate soe nyang h‘eut Tuhan Sigo treuk Iheuhnyan geuyup lom bagah Abeh teukeujet ureueng nyang mate Beudoh jinoe le preh hukom Allah"},{"SurahNumber":39,"VerseNumber":69,"Text":"Bumoe pih peungeuh ngon cahya Tuhan Cahya Po jihnyan peungeuh trang leupah Geuleung ngon kitab geuhoi dum Nabi Ngon saksi-saksi keunan troh bagah Peuputoh hukom laju wateenyan Leumah di sinan beuna ngon salah Hukom that beuna hana elanya"},{"SurahNumber":39,"VerseNumber":70,"Text":"Amai dum teuma laju geubalah Peue nyang tapubuet Tuhan Neuteupue Hana meusapeue pih na meuilah"},{"SurahNumber":39,"VerseNumber":71,"Text":"Nyang kaphe bandum geuparoh teuma Dalam nuraka geuyue jak bagah Meutamon-tamon keunan dum teuka Pinto nuraka teuma geupeuhah Ube na pinto bandum geubuka Le ureueng jaga geutanyeng bagah Kon na troh Rasul dilee bak gata Bandum geubaca ngon ayat Allah Geupeugah bandum ayat Po gata Mangat dum gata tatueng phaedah Kon geupeuingat bandum na gata Uroenyoe teuka akan geubalah Jikheun bandum na ka troh bak kamoe Tapi bandum nyoe hana phaedah Putusan Tuhan azeub keu kaphe"},{"SurahNumber":39,"VerseNumber":72,"Text":"Geukheun tamong le pinto ka teuhah Bandum ka teuhah pinto nuraka Keukai rok masa sinan geukeubah Ureueng teukabo sit brok that teumpat"},{"SurahNumber":39,"VerseNumber":73,"Text":"Ureueng ibadat nyan nyang meutuah Ureueng takwa ubak Po gopnyan Churuga Tuhan ka Iheuh Neukeubah Meutamon-tamon pih dum ureuengnyan Geutamong keunan pinto ka teuhah Geukheun seulamat le ureueng jaga Keu bandum gata Neubri le Allah Teumpat nyang got that Neubri keu gata Tatamong sigra seunang that leupah Bandum na gata keukai di sinan"},{"SurahNumber":39,"VerseNumber":74,"Text":"Geukheun le yohnyan al-Hamdulillah Pujoe keu Tuhan neupeutroh janji Keu kamoe Neubri lagee Neupeugah Neubri pusaka bumoe keu kamoe Ho nyang h‘eut kamoe jinoe meulangkah Dalam churuga keubit that nikmat Pahla raya that kamoe Neubalah Soe nyang got amai pahla nikmat that"},{"SurahNumber":39,"VerseNumber":75,"Text":"Ngon malaikat dum le sileupah Malaikat dum jak keudeh keunoe Takalon laloe dilingka ‘arasy Ucap teuseubeh geupujoe Tuhan Yohnyan putusan Neubri le Allah Beuna ngon ade putusan Tuhan Geukheun le yohnyan al-Hamdulillah Sigala pujoe meuwoe keu Tuhan Nyang Po dum alam deungon blah bicah AL-MUKMIN (UREUENG MEUIMAN) Ngon nama Allah lon puphon surat Tuhan Hadharat nyang Maha Murah Tuhanku sidroe geumaseh that-that Donya akhirat rahmat Neulimpah"},{"SurahNumber":40,"VerseNumber":1,"Text":"HaMim Tuhan nyang teupue meukeusud ayat Sabab Hadharat hana Neupeugah"},{"SurahNumber":40,"VerseNumber":2,"Text":"Kitab nyan tron bak Allah Taʻala Nyang that Perkasa hana ban peugah Dumpeue Neuteupue Allah Taʻala"},{"SurahNumber":40,"VerseNumber":3,"Text":"Neuampon dacha ureueng nyang salah Lom Neuteurimong tobat dum hamba Watee Neusiksa pih brat that leupah Nikmat karonya sit milek Tuhan Tan laen Tuhan meulengkan Allah Bandum teuh tawoe keudeh bak Tuhan"},{"SurahNumber":40,"VerseNumber":4,"Text":"Dum ayat Tuhan hana soe bantah Nyang bantah cit meukaphe ceulaka Teuma bek gata pih ek jihilah Bek roh teutipee gata ngon kaphe Jijak-jak sabe sang seunang leupah Takalon kaphe di dalam nanggroe Jijak-jak jiwoe hana soe bantah"},{"SurahNumber":40,"VerseNumber":5,"Text":"Dilee kawom Noh pih saban ngon jih Han jitem pateh peue nyang Noh peugah Kawom nyang dudoe nibak awaknyan Saban lagee nyan sit hana ubah Jimeung drop jipoh Rasul awaknyan Meupakat jihnyan jipubuet salah Deungon buet salah jiboh nyang beuna Jeut jihnyan teuma Lon hukom bagah Pakriban taeu Lon bri hukoman"},{"SurahNumber":40,"VerseNumber":6,"Text":"Kaphe pih meunan bandum geubalah Cit ka meuteuntee hukom Po gata Asoe nuraka kaphe seurakah"},{"SurahNumber":40,"VerseNumber":7,"Text":"Ureueng me ‘arasy dum malaikat Ngon rakan sahbat silingka ‘arasy Geukheun le teusbeh pujoe Po gopnyan Bandum meuiman turot peurintah Geulakee ampon lom di ureueng nyan Keu ureueng mukmin nyang na buet salah Hai Tuhan kamoe rahmat Neuh le that ‘Eleumee meuhat pih le that leupah Neuampon dacha urueng nyang tobat Jalan nyang teupat jiikot sudah Jalan Droeneuh nyang jiikot le jih Neuplihara jih bak apui mirah Bek Neubri keu jih azeub nuraka"},{"SurahNumber":40,"VerseNumber":8,"Text":"Dalam churuga keudeh Neukeubah l Ka lIheuh Neujanji wahe Po kamoe Neubri keu jih nyoe churuga indah Soe-soe nyang saleh nibak awaknyan Tamong dum keunan sapat ngon ayah Ayah-ayah jih ngon peurumoh jih Aneuk cuco jih bandum meutuah Droeneuh Tuhanku Maha Perkasa Ngon bijaksana areh sileupah"},{"SurahNumber":40,"VerseNumber":9,"Text":"Neuplihara jih nibak nyang jeuheut Uroenyan jih jeut geunaseh Allah Barangsoe nyang ka jih Neuplihara Rahmat Droeneuh ka keu jih Neuruah Nyan keumenangan nyang raya that-that"},{"SurahNumber":40,"VerseNumber":10,"Text":"Nyang kaphe meuhat muruka Allah Geuhei jih teuma Tuhan Neubeunci Raya that Neubri muruka keu kah Leubeh nibak droekeuh beunci keudroe Keuh salah that droekeuh han ban peugah Geuyue meuiman di kah kakaphe"},{"SurahNumber":40,"VerseNumber":11,"Text":"Teuma jikheun le wahe ya Allah Ka Neupeumate kamoe dua go Udep dua go pih kamoe sudah Kamoe meungaku dum dacha kamoe Jeut teuma jinoe kamoe Neupeuglah Ek na ret teubiet nibak teumpat nyoe"},{"SurahNumber":40,"VerseNumber":12,"Text":"Atra bandum nyoe dilee kabantah Di kah kakaphe keubit wateenyan ‘Oh geuyue Tuhan sidroe kaseumah Meunyo geuyue kah seumah peue laen Laju sit katem kaiman bagah Jinoe hukomnyan bandum bak Tuhan Nyang Maha Manyang ngon raya leupah"},{"SurahNumber":40,"VerseNumber":13,"Text":"Neupeuleumah dum ayat droe Tuhan Droeneuh nyang peutren raseuki mudah Di langet sideh asai raseuki Keu gata Neubri bandum le Allah Nyang ingat sit nyan ureueng nyang tobat Ureuengnyan meuhat nyang tueng phaedah"},{"SurahNumber":40,"VerseNumber":14,"Text":"Teuma talakee dumpeue bak Tuhan Agama teuh nyan beu bit ikheulah Beuthat jibeunci le awak kaphe"},{"SurahNumber":40,"VerseNumber":15,"Text":"Deurajat tinggi cit meuhat Allah : Tuhan Po ‘arasy Neukirem waki Nyan keuh Jibrai nyang ba peurintah i Ho nyang hʻ‘eut Tuhan keunan Neuyue ba Bak rasul hamba Neuh nyang meutuah Akan meureumpok uroe kiamat Neuyue peuingat dum hamba Allah"},{"SurahNumber":40,"VerseNumber":16,"Text":"Uroenyan bandum jak peuleumah droe Hana meusidroe jeut mita hilah Hana nyang meusom sapeue bak Tuhan Leumah Neukalon bah ubit leupah Keu soe keurajeun teuma uroenyoe Keu Tuhan sidroe nyang kha that leupah Tuhan nyang Esa Maha Perkasa"},{"SurahNumber":40,"VerseNumber":17,"Text":"Uroenyoe teuma bandum Neubalah RENE N NUE L MN I TaN T Ta T TT Neubalah bandum keu manusia Ban nyang usaha masa nyang sudah Bandum uroenyoe hana elanya Hisab keunira leupah that bagah Keunira Tuhan sit bagah that-that"},{"SurahNumber":40,"VerseNumber":18,"Text":"Jih tapeuinagt uroe toe leupah Uroenyan teuma that haro-hara ; Ate dum sang ka bak uram lidah Ate meutot-tot saket hanaban Awak nyang laen hana soe peuglah Hana le rakan hana chupheuʻat Meu kon Hadharat nyang bri peurintah"},{"SurahNumber":40,"VerseNumber":19,"Text":"Meu takhianat bandum Neuteupue Hana meusapeue pih na meuilah Peue nyang lam dada hana leumah roe Bandum Neutukri meunyo le Allah"},{"SurahNumber":40,"VerseNumber":20,"Text":"Tuhan nyang hukom deungon sibeuna Laen dum teuma sit hana salah č Peue nyang jiseumah nyang bukon Tuhan Seungap dum yohnyan han jeut seumeugah Han jeut jihukom di jih meusapeue Nyang deungo dumpeue cit sidroe Allah Neudeungo dumpeue Neukalon dumpeue Hana meusapeue pih na meuilah"},{"SurahNumber":40,"VerseNumber":21,"Text":"Pakon han jijak di dalam bumoe Jikalon bagoe ureueng nyang salah Pakri akibat dum dilee masa Kawom nyang teuga ngon beuho leupah Takalon euncit jih dalam bumoe Nibak awaknyoe leubeh jih meugah Teuma le Tuhan bandum Neusiksa Nyang pubuet dacha bandum Neubalah Meu ka Neuhukom teuma le Tuhan Hana le jalan soe keumeung peuglah"},{"SurahNumber":40,"VerseNumber":22,"Text":"Atranyan sabab troh rasul bak jih Geujakba bak jih peurintah Allah ę& Teuma jikaphe han jitem pateh Neuhukom treuk jih teuma le Allah Teuga that Tuhan meunyo Neusiksa Han peue takira sit brat sileupah"},{"SurahNumber":40,"VerseNumber":23,"Text":"Yoh dilee Kamoe meukirem Musa Mangat geujakba keudeh risalah Ngon ayat Kamoe keunan geujakba Mvu'ʻjizat raya lom geupeuleumah"},{"SurahNumber":40,"VerseNumber":24,"Text":"Ubak Peuraʻun Haman ngon Karun s Teuma jih bandum hana jipapah Jikheun nyan sihe narit sulet that"},{"SurahNumber":40,"VerseNumber":25,"Text":"Bak kawom ligat teuma jipeugah ‘Oh ban troh bak jih nyang keubenaran Asai bak Tuhan nyang Maha Murah Jikheun dum aneuk ureueng meuiman Meunyo nyang agam bek le kakeubah Nyang inong mantong bek kapoh mate Keubit sikaphe sisat sileupah Tipee daya jih hana roe ase"},{"SurahNumber":40,"VerseNumber":26,"Text":"Peuraʻun kheun le teuma jipeugah Bah kupoh mate keudeh Musa nyan Nak jihoi Tuhan jih jiyue peuglah Di lon kutakot agama gata Jikeumeung tuka jiyue nyang salah Jimeung peurusak dum dalam bumoe"},{"SurahNumber":40,"VerseNumber":27,"Text":"Musa kheun meunoe teuma geupeugah Keubit di lon nyoe lonlakee lindong Ubak Tuhanlon nyang Maha Murah Po lon Po gata sinan lonlakee Neupeumeusilee nibak si jadah Sombong teukabo hana meuiman Uroe hisab tan di jih jipeugah"},{"SurahNumber":40,"VerseNumber":28,"Text":"Teuma na sidroe kawom Peuraʻun Nyang na meuiman gopnyan keu Allah r Hana leumah roe gopnyan meuiman n Geukheun le gopnyan meunoe geupeugah Keu peue tameupoh teuma ureueng nyan Nyang peugah Tuhan sit sidroe Allah Geuba bak gata dali nyang nyata Nibak Po gata bandum geupeugah Meu sulet gopnyan salah droe gopnyan Meu beuna gopnyan raya musibah Bala nyang raya keunong keu gata Lagee bak gata janji geupeugah Han Neupeutunyok teuma le Tuhan Ureueng nyang lalem jipubuet salah Nyang tukang sulet saban cit meunan"},{"SurahNumber":40,"VerseNumber":29,"Text":"Gata hai rakan keurajeun luah Uroenyoe gata nyang mat keurajeun Lam bumoe Tuhan gata peurintah o. Soe nyang ek tulong teuma gatanyoe : Meunyo troh keunoe azeub bak Allah Peuraʻun jikheun di lon bak gata Meu lon peunyata peue nyang lonpeugah Lon bri peutunyok keu bandum gata Jalan nyang rata mangat bek salah"},{"SurahNumber":40,"VerseNumber":30,"Text":"Ureueng meuiman kheun lom bak kawom Wahe rakanlon lontakot leupah Lontakot keunong ubak dum gata Saban ngon bala masa nyang sudah Awak nyang dilee pih sapeue pakat"},{"SurahNumber":40,"VerseNumber":31,"Text":"Kawom Noh ngon ‘Ad Tsamud seurakah Meunan pih kawom dudoe nibaknyan Bandum awaknyan ka abeh sudah Tan napsu Tuhan elanya hamba"},{"SurahNumber":40,"VerseNumber":32,"Text":"Lontakot gata pih saban leupah Lontakot gata han got akibat Uroe kiamat han ek soe peuglah Tameuhoi bantu bandum uroenyan"},{"SurahNumber":40,"VerseNumber":33,"Text":"Taplueng dum yohnyan droe tapeusiblah Han ek soe peuglah teuma dum gata Meunyo Neusiksa gata le Allah Barangsoe nyang ka Tuhan peusisat Han soe peuteupat kawom meutuah"},{"SurahNumber":40,"VerseNumber":34,"Text":"Yoh dilee Yusuf ka troh bak gata Geuba bak gata peurintah Allah Geuba ngon dali nyang trang ngon nyata Teuma di gata ragu that leupah Sabe chok gata keu peue nyang geuba Hingga gopnyan ka geuwoe bak Allah Di likot gopnyan pih ka lheuh takheun Hana le ureueng nyang ba risalah Han le Neukirem rasul le Tuhan Meunan keuh macam meunyo ka salah Ureueng nyang lalem ngon ragu jih that Sit Neupeusisat jihnyan le Allah"},{"SurahNumber":40,"VerseNumber":35,"Text":"Jibantah di jih dum ayat Tuhan Hana alasan peue nyang jipeugah Keu jih raya that muruka Tuhan Mukmin dum meunan pih hana ubah Musoh jih Tuhan ngon ureueng mukmin Ka Neucap meunan keu jih le Allah Soe nyang teukabo Neucap lam ate Sabab jipike droejih kha leupah"},{"SurahNumber":40,"VerseNumber":36,"Text":"Peuraʻun jikheun teuma hai Haman Kapeugot sinan geudong nyang meugah Kumeung ek keudeh kapeugot rinyeun Beumanyang rinyeun kapeugot bagah"},{"SurahNumber":40,"VerseNumber":37,"Text":"U pinto langet kapeuek keudeh Kumeung eu sideh Tuhan jipeugah Kumeung jakkalon pat Tuhan Musa Bit sulet raya jihnyan beurakah Meunan keuh jeuħeut Peuraʻun pubuet Teuma jipeujeut jisangka indah Jitham bek jijak bak jalan teupat Keubit rugoe that Peuraʻun jadah Tipee daya jih jeut sia-sia"},{"SurahNumber":40,"VerseNumber":38,"Text":"Geumarit teuma ureueng meutuah Ureueng meuiman geukheun bak kawom Taikot kheun lon kawom meutuah Lontunyok gata bak jalan teupat Bek roh lam sisat tapubuet salah"},{"SurahNumber":40,"VerseNumber":39,"Text":"Udep lam donya wahe kawomlon Seunang meu bak phon akhe jih susah Nanggroe akhirat nyan keuh nyang keukai"},{"SurahNumber":40,"VerseNumber":40,"Text":"Soe nyang brok amai brok cit geubalah Soe nyang got amai agam ngon inong Lom jimeuiman keupada Allah Ureueng nyan teuma tamong churuga c Han ek takira raseuki mudah"},{"SurahNumber":40,"VerseNumber":41,"Text":"Wahe kawomlon pakon dum gata Watee lon maba han tatem langkah Lon maba gata bak jalan teupat Di gata meuhat taba bak salah Tamaba jak lon dalam nuraka"},{"SurahNumber":40,"VerseNumber":42,"Text":"Lon nyoe tamába kaphe keu Allah Tapeucharikat Tuhan ngon laen Nyang han lon tuban tayue jak seumah Di lon lonmaba gata bak Tuhan Nyan keuh nyang Tuhan Perkasa leupah Maha Pengampon sigala dacha"},{"SurahNumber":40,"VerseNumber":43,"Text":"Nyang gata maba ka trang that salah Ka trang that di jih nyan hana daya Hana kuasa meuube seupah Di dalam donya jih tan kuasa Akhirat teuma hana peue peugah Gata nyoe bandum tawoe bak Tuhan Teuma nyang lalem lam apui mirah Nyang elanya droe asoe nuraka"},{"SurahNumber":40,"VerseNumber":44,"Text":"Dudoe cit nyata peue nyang lonpeugah Akan taingat peue nyang lonkheun nyoe Di lon lonjok droe keudeh bak Allah Urusan lon nyoe pulang bak Tuhan Nyang deuh Neukalon buet hamba Allah"},{"SurahNumber":40,"VerseNumber":45,"Text":"Teuma ureueng nyan Tuhan plihara Jikeumeung siksa han ek jihilah Kawom Peuraʻun nyang laen bandum Tuhan peukeunong azeub that leupah"},{"SurahNumber":40,"VerseNumber":46,"Text":"Beungoh ngon seupot jieu nuraka Leumah di mata jih apui mirah Uroe kiamat Neuyue peutamong Kawom Peuraʻun lam azeub leupah"},{"SurahNumber":40,"VerseNumber":47,"Text":"Wateenyan bandum jih lam nuraka Jipeugot dawa peusalah-salah Kheun awak leumoh ubak keupala Kamoe dum taba dilee bak salah Kamoe yoh dilee meuikot gata Jinoe teh daya kamoe tapeuglah Peutubiet kamoe nibak nuraka"},{"SurahNumber":40,"VerseNumber":48,"Text":"Seuot keupala hana le hilah Bandum geutanyoe asoe nuraka Teurimong saja hukoman Allah Ka putoh hukom Neubri keu hamba"},{"SurahNumber":40,"VerseNumber":49,"Text":"Asoe nuraka teuma dum peugah Jikheun abk ureueng kawai nuraka Pakriban daya kamoe beuleupah Talakee siat ubak Po gata Neupeuphui hamba azeub that leupah Neupeuphui azeub si uroe mantong"},{"SurahNumber":40,"VerseNumber":50,"Text":"Seuot ureueng nyan kon ka geupeugah Kon ka lheuh geujak rasul bak gata Geupeutrang nyata bandum peurintah Jikheun bit ka lheuh kheun treuk ureueng nyar Meuduʻa kaman laju dum di kah Duʻa si kaphe pane geutemtueng Awaknyan bandum sisat sileupah"},{"SurahNumber":40,"VerseNumber":51,"Text":"Kamoe meutulong dum rasul kamoe Mukmin sinaroe pih hana ubah Lam udep donya sampoe “an dudoe ‘Oh teuka uroe nyang hebat leupah Uroenyan saksi rame that teuka"},{"SurahNumber":40,"VerseNumber":52,"Text":"Hana le guna peue nyang tapeugah Awak nyang lalem jilakee ampon Uroenyan bandum hana phaedah Ka geubri keu jih kutok ngon laknat Lom brok that teumpat keu jih geukeubah"},{"SurahNumber":40,"VerseNumber":53,"Text":"Kamoe peutunyok dilee keu Musa Meubri pusaka lom nyang got leupah Bani Israil meubri pusaka Kitab nyang raya keu jih meukeubah"},{"SurahNumber":40,"VerseNumber":54,"Text":"Peutunyok Tuhan haba peuingat Saket ngon mangat sinan geupeugah Soe-soe nyang lisek jeut keu peuingat"},{"SurahNumber":40,"VerseNumber":55,"Text":"Di gata meuhat saba that leupah Tasaba beu got taingat janji Tuhanku Rabbi ka lheuh Neupeugah Nyang janji Tuhan sit that sibeuna Neuampon dacha talakee bagah Takheun teuseubeh tapujoe Tuhan Talakee ampon barang nyang salah Seupot ngon beungoh tapujoe Tuhan"},{"SurahNumber":40,"VerseNumber":56,"Text":"Teuma awaknyan cit ka lam salah Di jih jibantah dum ayat Tuhan Hana alasan peue nyang jipeugah i Dalam dada jih teukabo that-that Napsu jih that-that di jih keu meugah Han troh napsu jih hana soe tulong Talakee lindong teuma bak Allah Di Tuhan teuma Neudeunge dumpeue Neukalon dumpeue hana meuilah"},{"SurahNumber":40,"VerseNumber":57,"Text":"Tuhan Neupeujeut langet ngon bumoe Neupeujeut tanyoe leubeh that mudah Leubeh that mudah Neupeujeut insan Nibak atranyan nyang pueh sileupah Teuma nyang le that dum manusia Hana jikira ʻeleumee Allah Hana jiteupue kuasa Tuhan"},{"SurahNumber":40,"VerseNumber":58,"Text":"Hana roe saban ureueng nyang salah Ureueng nyang buta ngon nyang deuh kalon a Pane ek saban laen that leupah i Ureueng meuiman lom geupubuet got Teuntee laen that ngon ureueng salah Pane ek saban ngon ureueng jeuhuet Teuma nit roe that nyang tueng phaedah Nit that dum gata jeut keu peuingat"},{"SurahNumber":40,"VerseNumber":59,"Text":"Uroe kiamat sit troh le bagah Hana peue tachok uroe kiamat Cit troh le siat Neubri le Allah Tapi nyang le that takalon insan Han jimeuiman di jih keu Allah"},{"SurahNumber":40,"VerseNumber":60,"Text":"Po gata neukheun talakee bak Lon Meuhat Lon tulong gata dum bagah Sit Lon teurimong duʻa dum gata Asai bek gata teukabo leupah Soe nyang teukabo han jiibadat Nyang Lon yue meuhat di jih jikeubah Dudoe jih dilop dalam nuraka Ayeb ngon hina hanaban peugah"},{"SurahNumber":40,"VerseNumber":61,"Text":"Tuhan nyang peujeut keu gata malam Bak taeh teunang tapiyoh payah Neupeujeut uroe peungeuh meukuprak Mangat tajak-jak mita napakah Karonya Tuhan keu manusia Hana jikira chuko keu Allah"},{"SurahNumber":40,"VerseNumber":62,"Text":"Allah keuh Tuhan Po gata bandum Nyang peujeut bandum alam blah bicah Bandum peukara peuneujeut Tuhan Tan laen Tuhan meulengkan Allah Pakon sit gata ek jipeupaleng"},{"SurahNumber":40,"VerseNumber":63,"Text":"Meunan keuh lazem ureueng nyang salah Soe nyang meuungki keu ayat Tuhan Sit jipeupaleng le chetan jadah"},{"SurahNumber":40,"VerseNumber":64,"Text":"Tuhan Neupeujeut bumoe keu gata Mangat tamita sinan napakah Jeut teumpat tanuep sinan dum gata Langet Neubina leupah that luah Neupeujeut langet saboh bangunan Gata pih meunan rupa dum indah Neupeujeut rupa indah han sakri Neubri raseuki teuh dumpeue mudah Raseuki nyang got cita ngon rasa Nyan keuh Po gata cit sidroe Allah Maha Suci Droeneuh Po dum alam s"},{"SurahNumber":40,"VerseNumber":65,"Text":"Nyan keuh nyang Tuhan meusipheut hayah 4 Udep Neuh sabe tan kesudahan Tan laen Tuhan meulengkan Allah Talakee duʻa teuma bak Tuhan Agama teuh nyan beu bit ikheulah Sigala pujoe meuwoe bak Tuhan Nyang Po dum alam deungon blah bicah"},{"SurahNumber":40,"VerseNumber":66,"Text":"Takheun lon Neutham lonseumah laen f Nyang takheun Tuhan nyang bukon Allah Ayat nyang nyata ka troh ubak lon Sideh bak Po lon teuka peurintah Neuyue lonjok droe keudeh bak Tuhan Nyang Po dum alam deungon blah bicah"},{"SurahNumber":40,"VerseNumber":67,"Text":"Asai bak tanoh Neupeujeut gata Allah Taʻala kuasa leupah Lheuh nyan Neupeujeut bak ie saboh tep Darah saboh cep ‘oh Iheuhnyan sudah Teuma lahe jeut keu aneuk ubit Lheuh nyan rayek bit gata ka gagah ‘Oh Iheuh nyan gata ka tuha ladom Nyang mate gohlom tuha that leupah Nyang ladom teuma preh-preh troh ajai Nak jeut ngon akai tatueng phaedah"},{"SurahNumber":40,"VerseNumber":68,"Text":"Tuhan peuudep Tuhan peumate Sinan tapike kuasa Allah ‘Oh Neumeung peujeut uleh Hadharat Barangpeue hajat Neumeung peurintah Neukheun jeut di kah jinoe le ligat Ase le siat hana meupayah"},{"SurahNumber":40,"VerseNumber":69,"Text":"Peue hana taeu roe dum awaknyan Keu ayat Tuhan bandum jibantah Pakri ek di jih dum jipeupaleng"},{"SurahNumber":40,"VerseNumber":70,"Text":"Sulet lom jikheun keu kitab Allah Peue nyang meuyue ba bak rasul Kamoe Sulet cit dum nyoe di jih jipeugah Akan jiteupue akibat teuma"},{"SurahNumber":40,"VerseNumber":71,"Text":"Watee geusukla ngon rante mirah Geusukla takue jih geuboh rante Geuhei keudeh le lam apui bagah"},{"SurahNumber":40,"VerseNumber":72,"Text":"Lam ie tutong that Iheuh nyan lam apui Keunan geubalui azeub sileupah"},{"SurahNumber":40,"VerseNumber":73,"Text":"Geukheun toh dum nyang ka peucharikat"},{"SurahNumber":40,"VerseNumber":74,"Text":"Kakheun Hadharat nyang bukon Allah Jikheun hana jih sinoe ngon kamoe Dilee pih kamoe hana meuseumah Hana meuseumah dilee meusapeue Kaphe beurakah sisat sileupah Meunan keuh kaphe Tuhan peusisat"},{"SurahNumber":40,"VerseNumber":75,"Text":"Dilee galak that di bumoe di kah Nyang hana beutoi dilee kapubuet Seunang ngon mangat galak keuh leupah"},{"SurahNumber":40,"VerseNumber":76,"Text":"Jaklop treuk dalam pinto nuraka Sinan rok masa keukai dum di kah Ureueng teukabo teumpat cit brok that"},{"SurahNumber":40,"VerseNumber":77,"Text":"Di gata meuhat saba beu leupah Tasaba beu that preh janji Tuhan Nyang janji Tuhan han tom meuubah Nyang Kamoe janji keu jih dum siksa Kadang bak gata Kamoe peuleumah Siksa nyan ladom taeu le gata Nyang ladom gata tawoe bak Allah Di jih pih jiwoe bandum bak Kamoe Hana meusidroe pih nyang na leupah"},{"SurahNumber":40,"VerseNumber":78,"Text":"Rasul dum dilee ka Kamoe kirem Teuma nyang ladom ka Kamoe peugah Nyang ladom hana Kamoe peuhaba Keunan bak gata hana meukisah Teuma di rasul ‘oh geuba ayat Bandum nyan meuhat ngon izin Allah Oh watee ka troh peurintah Tuhan Bandum putusan hana soe ubah Putusan Tuhan beuna ade that Yohnyan rugoe that awak nyang salah Nyang pubuet bateu raya that rugoe"},{"SurahNumber":40,"VerseNumber":79,"Text":"Tuhanku sidroe kuasa leupah Tuhan nyang peujeut binatang ternak Ladom tagiduek ho tameulangkah Ladom tapajoh sie jih pih mangat"},{"SurahNumber":40,"VerseNumber":80,"Text":"Le that munaphaʻat tatueng phaedah Peue nyang tahajat di dalam dada Teuka le sigra hana meupayah Ateuh jih taduek ngon ateuh kapai Tame ngon beukai ho tameulangkah"},{"SurahNumber":40,"VerseNumber":81,"Text":"Tuhan peuleumah ayat keu gata Nyang toh di gata nyang takheun salah Nyang toh taungki dum ayat Tuhan"},{"SurahNumber":40,"VerseNumber":82,"Text":"Pakon han tuan tajak ziarah Pakon han jijak di dalam bumoe Jikalon bagoe dum ureueng salah Ureueng nyang dilee le lom nibak jih Teuga nibak jih hanaban peugah Di dalam bumoe euncit jih le that Hana munaphaʻat keu jih phaedah"},{"SurahNumber":40,"VerseNumber":83,"Text":"‘Oh teuka rasul ubak awaknyan Geujakba keunan peurintah Allah Di jih that seunang ngon peue nyang ka na ‘Eleumee donya bak jih le leupah Jiulok-ulok bandum ureueng nyan Jinoe atranyan bandum geubalah"},{"SurahNumber":40,"VerseNumber":84,"Text":"‘Oh ban jikalon dum azeub Kamoe | jikheun treuk kamoe meuiman bagah Kamoe meuiman keu Tuhan sidroe Han le dì kamoe laen meuseumah Nyang kamoe dilee meupeucharikat Meukaphe meuhat keu jihnyan sudah"},{"SurahNumber":40,"VerseNumber":85,"Text":"Hana guna le iman jih yohnyan $ Meu ka jikalon azeub that leupah Meu ka Kamoe bri azeub keu jihnyan Nyan sunnah Tuhan han jeut meuubah Nyan sunnah Tuhan keu bandum hamba Ka dilee masa saban that leupah Watee nyan kaphe jeut rugoe that-that Binasa meuhat hana soe peuglah"},{"SurahNumber":41,"VerseNumber":1,"Text":"HaMim Tuhan nyang teupue meukeusud ayat Sabab Hadharat hana Neupeugah"},{"SurahNumber":41,"VerseNumber":2,"Text":"Neupeutron kitab sideh bak Tuhan Meusipheut Rahman nyang Maha Murah Tuhanku sidroe geumaseh that-that"},{"SurahNumber":41,"VerseNumber":3,"Text":"Nyoe keuh nyang kitab nyang trang sileupah Ayat Neupeutrang di dalam kitab Lam bahsa Arab Qur'an Neupeugah Kawom nyang teupue jitueng munaphaʻat"},{"SurahNumber":41,"VerseNumber":4,"Text":"Haba peuingat beuna ngon salah Haba peugalak haba peutakot Teuma nyang surot pih le that leupah Jipaleng laju watee jideungo Han ek jideungo di jih jipeugah"},{"SurahNumber":41,"VerseNumber":5,"Text":"Jikheun di kamoe atemeuh teutop Han ek meuikot peue nyang tapeugah Geulinyueng kamoe pih ka meusumpai Han jitem sagai deungo peurintah Antara kamoe lom deungon gata Binteh meusangga han ek tapeuhah Pubuet di gata ban nyang hʻeut gata Kamoe keurija pih ban nyang mudah Kamoe meupubeut ban nyang h‘eut kamoe"},{"SurahNumber":41,"VerseNumber":6,"Text":"Takheun di lon nyoe meulon seumeugah Lon manusia sit lagee gata Teuma Neuyue ba wahyu le Allah Keu bandum gata Neuwahyu bak lon Tuhan gata dum cit sidroe Allah Teuma beu teutap keuh ate gata Bek na meutuka iman meuubah Talakee ampon ubak Droeneuh nyan Ceulaka yohnyan keu awak salah Jipeucharikat Tuhan ngon laen"},{"SurahNumber":41,"VerseNumber":7,"Text":"Lom pih han jitem bayeue seudeukah Han jitem bayeue seudeukah wajeb Han jibri zakeuet keu hamba Allah Lom pih jikaphe akan akhirat Hana akhirat di jih jipeugah"},{"SurahNumber":41,"VerseNumber":8,"Text":"Ureueng meuiman lom geupubuet got Pahla raya that Neubri le Allah Hana tom putoh keu gopnyan pahla"},{"SurahNumber":41,"VerseNumber":9,"Text":"Takheun peue gata kaphe keu Allah Pakon takaphe gata keu Tuhan Kuasa Tuhan hanaban peugah Neupeujeut bumoe lam dua uroe Di gata dumnyoe laen tapeugah Tapeugah dum le Tuhan nyang laen Padahai Tuhan cit sidroe Allah Nyan keuh nyang Tuhan nyang Po dum alam"},{"SurahNumber":41,"VerseNumber":10,"Text":"Neupeujeut gunong raya ngon meugah Neubri beureukat lom bak dum gunong Le that makan sinan Neukeubah Nyan pih Neukada dalam peut uroe Saban geutanyoe tatueng phaedah"},{"SurahNumber":41,"VerseNumber":11,"Text":"Tuhan Neupeukeu teuma u langet Mantong meuasap gohlom got sudah Neukheun bak langet deungon bak bumoe Boh jak leh keunoe bandua di kah Kajak ngon seunag got pih terpaksa Jiseuot lanja seunang that leupah Ngon seunang ate kamoe meuteuka"},{"SurahNumber":41,"VerseNumber":12,"Text":"Neupeugot lanja treuk jih le Allah Tujoh boh langet Neupeugot jinoe Lam dua uroe sagai ka sudah Teuma neuwahi bak bandum langet Peue-peue nyang patot urusan di kah Kamoe peuindah bak langet nyang toe Lampu sinaroe hu meujeureulah Lom meuplihara meupeugot kada Keubit perkasa Kamoe that leupah Bandum meuteupeue sigala rupa"},{"SurahNumber":41,"VerseNumber":13,"Text":"Takheun le gata meunyo jibantah i Meunyo jipaleng jih tapeuingat Dilee kawom ‘Ad binasa sudah Bak ‘Ad ngon Tsamud teuka geulanteu Keu jih pih meunoe hana meuubah"},{"SurahNumber":41,"VerseNumber":14,"Text":"Awaknyan dilee ‘oh teuka rasul 3 Han jitem kabui peue nyang geupeugah Di keu di likot jih rasul teuka Allah Taʻala dum geuyue seumah Bek seumah laen meulengkan Tuhan Jikheun le yohnyan peue tajak peugah Meunyo Neukheundak uleh Hadharat Sit malaikat Neupeutron bagah Meunyo sit gata Neukirem keunoe Meukaphe kamoe peue nyang tapeugah"},{"SurahNumber":41,"VerseNumber":15,"Text":"Awak ‘Ad teuma leupah teukabo Jipeucot baho di bumoe Allah Hana hak di jih jikheun lom teuma z Soe nyang that teuga teuma tapeugah si Peue hana jieu Tuhan peujeut jih Leubeh nibak jih teuga that leupah Biek meunan di jih keu ayat Kamoe Jiungki dum nyoe jikheun nyan salah"},{"SurahNumber":41,"VerseNumber":16,"Text":"Kamoe kirem treuk angen nyang kreuh that Jeut jih meularat hanaban peugah 8: Na padum uroe jih dum meularat c Jirasa azeub ayeb that leupah i$ Ayeb that azeub lam udep donya Akhirat teuma han ek tapeugah Leubeh that ayeb azeub akhirat Hana meusapat pih soe ek peuglah"},{"SurahNumber":41,"VerseNumber":17,"Text":"Teuma si Tsamud Kamoe peutunyok Han jitueng jicok di jih nyang salah Galak keu buta jih nibak teubleut Teuka treuk azeub hina sileupah Geulanteu azeub keu jih dum teuka"},{"SurahNumber":41,"VerseNumber":18,"Text":"Meupeuglah sigra ureueng meutuah Ureueng meuiman leupah bak bala Sabab takwa gopnyan keu Allah"},{"SurahNumber":41,"VerseNumber":19,"Text":"Ureueng nyan teuma dum geupeusapat Musoh Hadharat lam apui mirah Geubagì-bagi jih lam nuraka"},{"SurahNumber":41,"VerseNumber":20,"Text":"Saksi dum jiba keu jih jipeugah y Geulinyueng mata jih jiek saksi s Han jeut jiungki jipubuet salah Kulet bak tuboh jih pih jimarit Peue nyang jipubuet bandum jipeugah"},{"SurahNumber":41,"VerseNumber":21,"Text":"Jikheun bak kulet jih pakon meunoe Nyang salah kamoe dum kajak peugah Jiseuot kulet jeut kamoe marit Ka Neuyue marit kamoe le Allah Tuhan kuasa Neuh Neuyue marit Dumpeue jimarit ‘oh Neupeurintah Tuhan nyang peujeut gata phon dilee Tawoe meuteuntee bandum bak Allah"},{"SurahNumber":41,"VerseNumber":22,"Text":"Peue-peue nyang tatop hana le daya “$ Dum salah gata ka beh jipeuhah Geulinyueng mata kulet keu saksi Takeumeung ungki hana le hilah Tasangka Tuhan hana Neuteupue Tapubuet bateu dum le sileupah"},{"SurahNumber":41,"VerseNumber":23,"Text":"Meunan tasangka keu Tuhan gata Ka keuh binasa gata Neubalah Meujeut treuk gata raya that rugoe"},{"SurahNumber":41,"VerseNumber":24,"Text":"Saba treuk jinoe dang-dang peurintah \\ Meunyo jisaba dalam buet dacha Dalam nuraka dum jih geukeubah Meunyo jilakee bak gata ampon Han geupeuampon raya that salah"},{"SurahNumber":41,"VerseNumber":25,"Text":"Kamoe bri rakan teuma dum keu jih i Jikheun treuk buet jih nyan got sileupah i Buet nyang di keu jih got dilikot jih 5 Bandum got bak jih nyan hana salah Meu hak treuk keu jih putosan Tuhan Bak jen ngon insan nyang sudah-sudah Putosan Tuhan sit ka meuteuntee Rugoe meuribee jih han ban peugah"},{"SurahNumber":41,"VerseNumber":26,"Text":"Bek kajak deungo Qur'an jihnyoe i Meunan keuh bagoe kaphe jipeugah ; Kasurak mantong watee kadeungo Bek deuh kadeungo bek jeut keu susah Ngon nyan meunang keuh talo awaknyan"},{"SurahNumber":41,"VerseNumber":27,"Text":"Rasa treuk yohnyan azeub that leupah Kamoe peurasa azeub keu kaphe Hana guna le meunyesai teulah Leubeh brok that lom nibak jih pubuet Meunan keuh azeub keu jih meubalah"},{"SurahNumber":41,"VerseNumber":28,"Text":"Meunan keuh sitree Allah Taʻala Dalam nuraka bandum Neukeubah Keukai jih sinan hana teubiet le Sabab jiungki keu ayat Allah Balah jiungki keu ayat Kamoe"},{"SurahNumber":41,"VerseNumber":29,"Text":"Kaphe dum jinoe teuma jipeugah Dua jeuneh nyang peusisat kamoe Hai Tuhan kamoe Neubri beuleumah Jen deungon insan Neupeuleumah roe Yup tapak gaki kamoe meukeubah Kamoe meugidong jih u yup that-that Kamoe dum sisat jih peugot ulah"},{"SurahNumber":41,"VerseNumber":30,"Text":"Teuma soe nyang kheun Po kamoe Tuhan / Jimeudong sinan bak jalan Allah Malaikat tron dum bak ureueng nyan Geukheun bak gopnyan bek susah-susah Takot ngon gundah bek na bak gata Teumpat dum gata churuga indah Teutap teuh sinan meusuka-suka Janji ngon gata jinoe Neubalah"},{"SurahNumber":41,"VerseNumber":31,"Text":"Kamoe nyoe bandum keu rakan gata Lam udep donya dilee phon sudah Meunan pih jinoe troh u akhirat Peue-peue nyang hajat teuh ka Neukeubah Peue nyang talakee sit na le laju"},{"SurahNumber":41,"VerseNumber":32,"Text":"Nikmat Tuhanku Neubri hadiyah Tuhanku sidroe Maha Pengampon Lagi pih Tuhan Maha Pemurah"},{"SurahNumber":41,"VerseNumber":33,"Text":"Soe na nyang laen leubeh got narit Meu kon nyang marit geumeuhoi Allah Geupubuet nyang got lom geukheun keudroe Ka lon peujok droe di lon bak Allah Ulon nyoe keuh nyang ureueng Iseulam"},{"SurahNumber":41,"VerseNumber":34,"Text":"Nyang got han saban deungon nyang salah Nyang got ngon jeuheut han sagai saban Tamaba rakan beugot tapeugah Meunyo tamarit mameh suara Musoh ngon gata han jadeh marah Musoh barokon ka jeut keu rakan Kon le jih lawan ka rakan leupah"},{"SurahNumber":41,"VerseNumber":35,"Text":"Nyang ek teumee nyan ureueng nyang saba Nyang raya laba Neubri le Allah"},{"SurahNumber":41,"VerseNumber":36,"Text":"Meunyo jidaya gata le chetan Talakee lindong laju bak Allah Tuhan Neudeungo lom that Neuteupue Hana meusapeue pih na meuilah"},{"SurahNumber":41,"VerseNumber":37,"Text":"Tanda kuasa lom Tuhan sidroe Malam ngon uroe han tom meuubah Mata uroe lom teuma ngon buleun Teuma bek takheun jihnyan taseumah Bek tasujud bak mata uroe Buleun pih meunoe peuneujeut Allah Keudeh tasujud bak Tuhan sidroe Nyang peujeut jihnyoe deungon blah bicah Meunyo bit gata taseumah Tuhan"},{"SurahNumber":41,"VerseNumber":38,"Text":"Bek sagai rakan teukabo leupah Meunyo teukabo jih dum awaknyan Nyang toe ngon Tuhan bandum meunyerah Geukheun teuseubeh malam ngon uroe Tuhan geupujoe hana tom leulah"},{"SurahNumber":41,"VerseNumber":39,"Text":"Lom saboh tanda kuasa Tuhan Bumoe takalon ka tho sileupah ‘Oh meubri ujeun meugr‘ak jih udep Bandum peunyaket gadoh le bagah Meunyo bumoe nyan ek Neupeuudep Ek keuh Neubangket bandum le Allah Ureueng nyang mate bandum Neubangket Tuhan cit sabet kuasa leupah Ateuh barangpeue Tuhan kuasa"},{"SurahNumber":41,"VerseNumber":40,"Text":"Laen keunira nyang awak salah Nyang han tem pateh dum ayat Kamoe Bandum di Kamoe meuteupue sudah Hana nyang meusom dumpeue bak Kamoe Soe got awaknyoe ngon nyang meutuah Soe got nyang geutiek dalam nuraka Nibak soe nyang ka iman keu Allah Ureueng nyan aman uroe kiamat Pubuet treuk ligat peue nyang hʻ‘eut di kah Peue nyang tapubuet Neueu le Tuhan Meu sapeue pih tan nyang hana leumah"},{"SurahNumber":41,"VerseNumber":41,"Text":"Keubit ceulaka keu awak kaphe l ‘Oh teuka Zike bak jih jibantah Padahai Zike kitab mulia"},{"SurahNumber":41,"VerseNumber":42,"Text":"Hana tom teuka keunan nyang salah Dikeu dilikot jih tan nyang bateu Neupeutron keunoe sideh bak Allah That bijaksana hak that tapujoe Tuhanku sidroe nyang Maha Murah"},{"SurahNumber":41,"VerseNumber":43,"Text":"Peue nyang geupeugah keunan bak gata Yoh dilee pih ka bandum geupeugah Bak Rasul-rasul sigohlom gata Tuhan Po gata kuasa leupah Ek Neupeuampon lom ek Neusiksa Peudeh that rasa keu soe nyang salah"},{"SurahNumber":41,"VerseNumber":44,"Text":"Meunyo Neupeujeut teuma Qur'an Lam bahsa laen bandum meupeugah Teuntee jikheun sit pakon hana trang Ayat di dalam hana geucharah Nyang saboh laen nyang saboh Arab Pakri ek sapat meupisah-pisah Takheun nyoe milek urueng meuiman Peutunyok Tuhan nyang Maha Murah Lom jeut keu ubat Neubri le Tuhan Nyang han meuiman droejih nyang salah Ka jiboh sumpai lam geulinyueng jih Buta mata jih han sapeue leumah Tameuhoi jihnyan bak teumpat jioh Pajan keuh ek troh peue nyang tapeugah"},{"SurahNumber":41,"VerseNumber":45,"Text":"Dilee Kamoe bri kitab keu Musa Jipeudong dawa teuma jibantah Adak kon ka na putosan Tuhan Abeh awaknyan binasa sudah Di jih dalam chok ragu jih sit that"},{"SurahNumber":41,"VerseNumber":46,"Text":"(Ureueng pubuet got cit got Neubalah Meuwoe got keudroe jih dudoe teuma Meunan pih teuma nyang pubuet salah Ateuh droe jih sit meuwoe meularat Po gata meuhat ade that leupah JUZ 25) Han Neuelanya Tuhan keu hamba"}]}