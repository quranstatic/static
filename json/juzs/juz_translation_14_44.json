{"Id":44,"LanguageCodes":["az","aze"],"Name":"aze-khanmusayev","Author":"Khan Musayev","Language":"Azerbaijani","Description":"Azerbaijani","Direction":"ltr","Source":"","Translations":[{"SurahNumber":15,"VerseNumber":1,"Text":"Əlif. Ləm. Ra. Bunlar Ki­ta­bın və açıq-aydın Quranın ayə­lə­ri­dir"},{"SurahNumber":15,"VerseNumber":2,"Text":"Kafirlər mütləq müsəl­man olma­la­rını arzulayacaq­lar"},{"SurahNumber":15,"VerseNumber":3,"Text":"Qoy onlar bir müddət ye­yib-içsin­lər, əylənsinlər və xam xə­yal­lar onların başlarını qat­sın. Tez­liklə biləcəklər"},{"SurahNumber":15,"VerseNumber":4,"Text":"Məhv etdiyimiz hər bir di­yarın mə­lum bir yazısı var idi (hə­lak ola­caq­la­rı vaxt əv­vəl­cə­dən müəyyən edil­miş­di)"},{"SurahNumber":15,"VerseNumber":5,"Text":"Heç bir ümmət öz əcəlini nə qa­baq­laya bilər, nə də yu­bada bi­lər"},{"SurahNumber":15,"VerseNumber":6,"Text":"Kafirlər dedilər: “Ey özü­nə Zikr na­zil edilən kəs! Doğru­dan da, sən də­li­sən"},{"SurahNumber":15,"VerseNumber":7,"Text":"Əgər doğru danışanlar­dan­­sansa, nə­­yə görə dediyinə şa­hid­lik edə bilən mə­lək­ləri bizə gə­tir­mirsən?”"},{"SurahNumber":15,"VerseNumber":8,"Text":"Biz mələkləri ancaq haq­qı bərqərar etmək üçün endiri­rik. O za­man kafirlərə möhlət ve­ril­məz"},{"SurahNumber":15,"VerseNumber":9,"Text":"Şübhəsiz ki, Zikri Biz na­zil etdik, əlbəttə, Biz də onu qo­ruya­ca­ğıq"},{"SurahNumber":15,"VerseNumber":10,"Text":"Biz səndən öncə də əv­vəlki mil­lət­lərə elçilər göndər­mişdik"},{"SurahNumber":15,"VerseNumber":11,"Text":"Onlara elə bir elçi gəl­məzdi ki, ona istehza etmə­sin­lər"},{"SurahNumber":15,"VerseNumber":12,"Text":"Beləcə, Biz küfrü gü­nah­karların qəl­binə yeridirik"},{"SurahNumber":15,"VerseNumber":13,"Text":"Onlar hələ də Qu­rana inan­mır­lar. Halbuki əv­vəlkilərin ba­şı­na gə­lənlər on­lara bəllidir"},{"SurahNumber":15,"VerseNumber":14,"Text":"Əgər onlara göydən bir qapı aç­saydıq və onlar dayan­ma­dan oraya qalx­saydılar"},{"SurahNumber":15,"VerseNumber":15,"Text":"yenə də inanmayıb: “Göz­lərimiz du­manlanmış, daha doğ­­ru­su biz sehr­lən­mi­şik”– deyər­dilər"},{"SurahNumber":15,"VerseNumber":16,"Text":"Biz səmada bürclər ya­rat­dıq və onu baxanlar üçün bəzədik"},{"SurahNumber":15,"VerseNumber":17,"Text":"Onları qo­vulmuş hər bir şeytan­dan qoruduq"},{"SurahNumber":15,"VerseNumber":18,"Text":"Ancaq şeytanlardan kim göy əh­li­nin danışıqlarına xəl­vət­cə qu­laq assa, onu yandırıb ya­xan alov təqib edər"},{"SurahNumber":15,"VerseNumber":19,"Text":"Biz yeri döşədik, orada möh­kəm dağlar yerləşdirdik və ora­da hər şey­dən lazım oldu­ğu qədər yetişdirdik"},{"SurahNumber":15,"VerseNumber":20,"Text":"Orada həm sizin üçün, həm də si­zin ruzi vermədik­lə­riniz üçün do­la­nı­şıq vasitələri yaratdıq"},{"SurahNumber":15,"VerseNumber":21,"Text":"Elə bir şey yoxdur ki, onun xə­zi­nələri Bizdə olmasın. Biz onu ancaq mü­əyyən öl­çü­də endiririk"},{"SurahNumber":15,"VerseNumber":22,"Text":"Biz küləkləri dölləndi­ri­ci – bulud­larda su əmələ gəti­rən, bit­ki­lə­ri toz­lan­dıran bir vasitə ki­mi göndərdik, göy­dən yağ­mur yağdı­rıb onu sizə içirt­dik. Belə ol­ma­saydı, siz onu yığıb saxla­ya bil­məz­diniz"},{"SurahNumber":15,"VerseNumber":23,"Text":"Şübhəsiz ki, Biz həm di­ril­dir, həm də öldürürük və hər şeyə va­ris olan da Bizik"},{"SurahNumber":15,"VerseNumber":24,"Text":"Həqiqətən, sizdən əvvəl gəlib-ge­dənləri də bilirik, son­ra kim­lərin gələ­cə­yini də bili­rik"},{"SurahNumber":15,"VerseNumber":25,"Text":"Həqiqətən, Rəbbin onla­rı bir yerə toplayacaq. Çünki O, hikmət sahibidir, hər şeyi bilən­dir"},{"SurahNumber":15,"VerseNumber":26,"Text":"Biz insanı başqa şəklə düş­müş qara palçıqdan, toxun­duq­da sax­sı kimi səs çıxaran quru gildən yaratdıq"},{"SurahNumber":15,"VerseNumber":27,"Text":"Cinləri isə daha öncə qız­mar alovdan yaratmışdıq"},{"SurahNumber":15,"VerseNumber":28,"Text":"Bir zaman Rəbbin mə­lək­lərə de­di: “Mən başqa şəklə düş­müş qara pal­çıqdan, toxun­duqda saxsı kimi səs çıxa­ran qu­ru gildən in­san yarada­cağam"},{"SurahNumber":15,"VerseNumber":29,"Text":"Mən ona biçim verib Öz ruhum­dan üfürdüyüm zaman siz ona səcdə edin!”"},{"SurahNumber":15,"VerseNumber":30,"Text":"Mələklərin hamısı ona səcdə etdi­lər"},{"SurahNumber":15,"VerseNumber":31,"Text":"Yalnız İblisdən başqa. O, səcdə edənlər arasında ol­maq­dan imtina etdi"},{"SurahNumber":15,"VerseNumber":32,"Text":"Allah dedi: “Ey İblis! Nə üçün sən səcdə edənlər ara­sın­da de­yilsən?”"},{"SurahNumber":15,"VerseNumber":33,"Text":"İblis dedi: “Sənin, başqa şəklə düş­­müş qara palçıqdan, to­xun­duqda sax­sı kimi səs çı­xa­ran quru gildən yarat­dı­ğın in­sana səc­də etmək mənə ya­raş­maz!”"},{"SurahNumber":15,"VerseNumber":34,"Text":"Allah dedi: “Oradan çıx! Artıq sən qo­vuldun"},{"SurahNumber":15,"VerseNumber":35,"Text":"Haqq-hesab gününə qə­dər sənə lənət olacaqdır”"},{"SurahNumber":15,"VerseNumber":36,"Text":"İblis dedi: “Ey Rəbbim! Onların di­rildiləcəkləri günə qə­dər mə­nə möhlət ver”"},{"SurahNumber":15,"VerseNumber":37,"Text":"Allah dedi: “Sən möhlət verilən­lər­dənsən"},{"SurahNumber":15,"VerseNumber":38,"Text":"Ancaq məlum vaxtın gü­­nünə qə­dər”"},{"SurahNumber":15,"VerseNumber":39,"Text":"İblis dedi: “Ey Rəbbim! Sən məni yoldan çıxartdığına görə, mən də yer üzündə on­lara pis işləri gözəl göstərib onların ha­mı­sını az­dıracağam"},{"SurahNumber":15,"VerseNumber":40,"Text":"Yalnız Sənin seçilmiş, ix­laslı qul­la­rından başqa”"},{"SurahNumber":15,"VerseNumber":41,"Text":"Allah dedi: “Bu, Mənə tə­­rəf gə­ti­rib çıxaran düz yoldur"},{"SurahNumber":15,"VerseNumber":42,"Text":"Şübhəsiz ki, qullarım üzə­rində sə­nin heç bir hökmün yox­dur. Yalnız sənə uyan az­ğın­lar­dan başqa”"},{"SurahNumber":15,"VerseNumber":43,"Text":"Həqiqətən, Cəhənnəm on­la­rın ha­mısına vəd olunmuş yer­dir"},{"SurahNumber":15,"VerseNumber":44,"Text":"Onun yeddi qapısı var­. Hər qapı üçün onlardan müəy­yən bir dəstə təyin olun­muşdur"},{"SurahNumber":15,"VerseNumber":45,"Text":"Sözsüz ki, müttəqilər cən­nətlərdə və çeşmələr ba­şın­da ola­caq­lar"},{"SurahNumber":15,"VerseNumber":46,"Text":"Onlara deyiləcək: “Oraya sağ-sala­mat və xatircəmliklə da­xil olun!”"},{"SurahNumber":15,"VerseNumber":47,"Text":"Biz onların köksündəki kin-kü­durəti çıxarıb kənar et­dik. On­lar taxtlar üstündə qarşı-qarşıya oturan qar­daş­lar ola­caq­lar"},{"SurahNumber":15,"VerseNumber":48,"Text":"Onlara orada heç bir yor­ğunluq toxunmayacaq və on­lar ora­­dan çıxarıl­mayacaqlar"},{"SurahNumber":15,"VerseNumber":49,"Text":"Qullarıma xəbər ver ki, Mən Ba­ğışlayanam, Rəhmli­yəm"},{"SurahNumber":15,"VerseNumber":50,"Text":"Əzabım isə ağrılı-acılı əzab­dır"},{"SurahNumber":15,"VerseNumber":51,"Text":"Onlara İbrahimin qo­naq­ları barə­sində də xəbər ver"},{"SurahNumber":15,"VerseNumber":52,"Text":"O zaman onlar İbrahi­min yanına daxil olub: “Salam!”– de­di­­lər. İbrahim: “Biz sizdən eh­tiyat edirik!”– dedi"},{"SurahNumber":15,"VerseNumber":53,"Text":"Mələklər: “Qorxma! Hə­qi­­qətən, biz səni bilikli bir oğulla müj­dələyirik!”– dedilər"},{"SurahNumber":15,"VerseNumber":54,"Text":"İbrahim dedi: “Qocalıq mə­ni haq­ladığı bir vaxtda mənə müj­də ve­rir­si­niz? Məni nə ilə müjdələ­yirsiniz?”"},{"SurahNumber":15,"VerseNumber":55,"Text":"Onlar dedilər: “Biz sənə həqi­qət­lə müjdə veririk. Sən ümi­di­ni üzən­lər­dən olma!”"},{"SurahNumber":15,"VerseNumber":56,"Text":"İbrahim dedi: “Doğru yol­­­dan azan­lardan başqa Rəb­bi­nin mər­həmətindən kim ümi­dini üzər?”"},{"SurahNumber":15,"VerseNumber":57,"Text":"İbrahim dedi: “Ey elçi­lər! Vəzi­fə­niz nədir?”"},{"SurahNumber":15,"VerseNumber":58,"Text":"Onlar dedilər: “Biz gü­nah­kar adamları məhv etməyə gön­də­ril­mişik"},{"SurahNumber":15,"VerseNumber":59,"Text":"yalniz Lutun ailəsindən başqa. Biz onların hamısını xi­las edə­cəyik"},{"SurahNumber":15,"VerseNumber":60,"Text":"Lutun arvadından baş­qa. Biz onun geridə əzab içində qa­lan­lardan ol­ma­sına qə­rar verdik”"},{"SurahNumber":15,"VerseNumber":61,"Text":"Elçilər Lut əhlinin ya­nı­na gəl­dik­də"},{"SurahNumber":15,"VerseNumber":62,"Text":"o dedi: “Siz yad adam­lar­sınız!”"},{"SurahNumber":15,"VerseNumber":63,"Text":"Onlar dedilər: “Xeyr, biz sənin ya­nına onların şübhə et­diyi əzab ilə gəl­mi­şik"},{"SurahNumber":15,"VerseNumber":64,"Text":"Biz sənin yanına doğru xə­bərlə gəl­mişik. Həqiqətən də, biz doğru danı­şanlarıq"},{"SurahNumber":15,"VerseNumber":65,"Text":"Gecənin bir vaxtı ailəni yola çı­xart və özün də onların ar­xa­sın­ca get. Sizdən heç kəs çevri­lib arxaya bax­ma­sın. Sizə əmr olu­nan yerə yollanın”"},{"SurahNumber":15,"VerseNumber":66,"Text":"Biz ona vəhy etdik ki, sübh çağı on­ların kökü kəsi­lə­cək"},{"SurahNumber":15,"VerseNumber":67,"Text":"Şəhər əhalisi bir-birini muş­tu­luq­layaraq onun yanına gəl­di­lər"},{"SurahNumber":15,"VerseNumber":68,"Text":"Lut dedi: “Bunlar mə­nim qo­naq­la­rımdır. Məni bia­bır et­mə­yin"},{"SurahNumber":15,"VerseNumber":69,"Text":"Allahdan qorxun və mə­ni hör­mət­dən salmayın!”"},{"SurahNumber":15,"VerseNumber":70,"Text":"Onlar dedilər: “Məgər biz sənə bu­ra gələn adamları qo­naq sax­lamağı qada­ğan et­mə­mi­şik?”"},{"SurahNumber":15,"VerseNumber":71,"Text":"O dedi: “Bunlar mənim qızlarım­dır! Əgər istəyir­siniz­sə, on­larla evlənin!”"},{"SurahNumber":15,"VerseNumber":72,"Text":"Ey Muhəmməd! Sənin ca­nına and olsun ki, onlar sər­xoş­luq­la­rı içində veyl-veyl gəzir­dilər"},{"SurahNumber":15,"VerseNumber":73,"Text":"Günəş doğanda qor­xunc səs on­la­rı yaxaladı"},{"SurahNumber":15,"VerseNumber":74,"Text":"Oranın altını üstünə çe­vir­dik və onların üzərinə odda biş­miş gil­ daşlar yağdırdıq"},{"SurahNumber":15,"VerseNumber":75,"Text":"Şübhəsiz ki, bunda başa düşən­lər üçün dəlillər vardır"},{"SurahNumber":15,"VerseNumber":76,"Text":"Həqiqətən, onlar Məkkə­dən Şama gedən yolun üstündə yaşa­yır­dılar"},{"SurahNumber":15,"VerseNumber":77,"Text":"Şübhəsiz ki, bunda mö­minlər üçün dəlillər vardır"},{"SurahNumber":15,"VerseNumber":78,"Text":"Əykə əhli də zalım idi"},{"SurahNumber":15,"VerseNumber":79,"Text":"Onlardan da intiqam al­dıq. Hər iki kənd aydın görü­nən yol üzərində yerləşirdi"},{"SurahNumber":15,"VerseNumber":80,"Text":"Hicr əhli də elçiləri ya­lançı saydı"},{"SurahNumber":15,"VerseNumber":81,"Text":"Biz onlara ayələrimizi gön­dər­dik, lakin onlar bu ayə­lərdən üz döndər­di­lər"},{"SurahNumber":15,"VerseNumber":82,"Text":"Onlar təhlükəsizlikdə qal­maq üçün dağlarda evlər yo­nur­du­lar"},{"SurahNumber":15,"VerseNumber":83,"Text":"Onları sübh çağı qor­xunc səs ya­xaladı"},{"SurahNumber":15,"VerseNumber":84,"Text":"Qazandıqları dünya malı isə on­la­ra heç bir fayda ver­mə­di"},{"SurahNumber":15,"VerseNumber":85,"Text":"Biz göyləri, yeri və on­la­rın ara­sında olanları yalnız haqq ola­raq yarat­dıq. O Saat mütləq gələ­cəkdir. Odur ki, Sən onları gö­zəl tərzdə bağışla"},{"SurahNumber":15,"VerseNumber":86,"Text":"Həqiqətən, Rəbbin Yara­dan­dır, Bi­ləndir"},{"SurahNumber":15,"VerseNumber":87,"Text":"Biz sənə təkrarlanan yed­di ayə­ni və əzəmətli Quranı verdik"},{"SurahNumber":15,"VerseNumber":88,"Text":"Onların bəzi təbəqələ­ri­nə verdi­yimiz fani dünya ma­lı­na gö­zü­nü dik­mə, onlara görə kədər­lənmə, mömin­lər­lə yum­şaq davran"},{"SurahNumber":15,"VerseNumber":89,"Text":"və de: “Şübhəsiz ki, mən açıq-aş­kar bir xəbərdar edə­nəm!”"},{"SurahNumber":15,"VerseNumber":90,"Text":"Biz Quranı bölənlərə də beləcə əzab endirmişdik"},{"SurahNumber":15,"VerseNumber":91,"Text":"Onlar Quranı hissələrə böl­dülər (bir qisminə inanıb, digər qis­mini inkar etdilər)"},{"SurahNumber":15,"VerseNumber":92,"Text":"Rəbbinə and olsun ki, Biz onların hamısından soruşa­ca­ğıq –"},{"SurahNumber":15,"VerseNumber":93,"Text":"törətdikləri əməllər barə­sində"},{"SurahNumber":15,"VerseNumber":94,"Text":"Sənə buyurulanı açıq-aş­kar bə­yan et və müşriklərdən üz çe­vir"},{"SurahNumber":15,"VerseNumber":95,"Text":"Sözsüz ki, istehza edən­lərə qarşı Biz sənə yetərik"},{"SurahNumber":15,"VerseNumber":96,"Text":"O kəslər ki, Allaha baş­qa məbudu şə­rik qoşurlar. Onlar tez­lik­lə biləcəklər"},{"SurahNumber":15,"VerseNumber":97,"Text":"Biz onların dediklərin­dən sənin qəl­binin daraldığını bi­lirik"},{"SurahNumber":15,"VerseNumber":98,"Text":"Sən həmd-səna ilə Rəb­bini təriflə və səcdə edən­lər­dən ol"},{"SurahNumber":15,"VerseNumber":99,"Text":"Sənə ölüm gələnədək Rəb­binə iba­dət et"},{"SurahNumber":16,"VerseNumber":1,"Text":"Allahın əmri gələcəkdir. Odur ki, onun tez gəlməsini is­təmə­yin. Allah müş­riklərin Ona qoşduqları şəriklərdən uzaq­dır və uca­dır"},{"SurahNumber":16,"VerseNumber":2,"Text":"Allah Öz hökmü ilə qul­la­rından is­tə­diyi kimsəyə mə­lək­ləri vəhy­lə gön­də­rib buyu­rur: “Qulla­rımı qorxudub xə­bər­dar edin ki, Məndən başqa ibadətə layiq olan məbud yox­dur. Mən­dən qor­xun!”"},{"SurahNumber":16,"VerseNumber":3,"Text":"Allah göyləri və yeri ger­çək yarat­mışdır. O, müş­riklə­rin qoş­duqları şə­riklərdən ucadır"},{"SurahNumber":16,"VerseNumber":4,"Text":"Allah insanı nütfədən ya­rat­dı. O isə açıq-aşkar mübahi­səçi­yə çevrildi"},{"SurahNumber":16,"VerseNumber":5,"Text":"Mal-qaranı da O yaratdı. On­larda sizin üçün bə­dəninizi isti sax­la­yan yun ge­yim və baş­qa faydalar var­dır. Həmçi­nin onlar­dan yeyirsiniz"},{"SurahNumber":16,"VerseNumber":6,"Text":"Mal-qaranı axşam töv­ləyə qay­tar­dıqda, səhər çölə burax­dıq­da onlara baxıb fərəh­lənir­siniz"},{"SurahNumber":16,"VerseNumber":7,"Text":"Onlar yüklərinizi, özünü­zün çə­tin­liklə apara biləcə­yi­niz bir öl­kəyə da­şıyırlar. Həqi­qə­tən də, Rəbbiniz çox şəf­qət­lidir, rəhm­lidir"},{"SurahNumber":16,"VerseNumber":8,"Text":"Atları, qatırları və uzun­qu­laqları sizə həm minik, həm də zi­nət olsun de­yə Allah ya­ratdı. O, sizin hələ bilmədiyi­niz bir çox şey­lə­ri də yaradır"},{"SurahNumber":16,"VerseNumber":9,"Text":"Doğru yol göstərmək Al­laha aid­dir. Əyri yollar da var­dır. Əgər O is­tə­səydi, sizin ha­mınızı doğru yola yö­nəl­dərdi"},{"SurahNumber":16,"VerseNumber":10,"Text":"Göydən su endirən Odur. Bu, həm sizin içməyi­niz, həm də içində mal-qaranızı otar­dığınız otların bitməsi üçün­dür"},{"SurahNumber":16,"VerseNumber":11,"Text":"Allah onunla sizin üçün dənli bit­kilər, zeytun, xurma, üzüm və başqa mey­vələr­in ha­mısından yetişdirir. Həqi­qə­tən, bunda düşünən bir qövm üçün də­lil­lər vardır"},{"SurahNumber":16,"VerseNumber":12,"Text":"O, gecəni və gündüzü, gü­nəşi və ayı sizə xidmət et­mə­yə yö­nəlt­di. Ul­duz­lar da Onun əm­ri ilə ram edilmişdir. Sözsüz ki, bun­lar­da anlayan insanlar üçün əla­mətlər vardır"},{"SurahNumber":16,"VerseNumber":13,"Text":"Yer üzündə sizin üçün ya­ratdığı müxtəlif rəngli şey­ləri də si­zə ram etdi. Şübhəsiz ki, bunda düşünüb ibrət alan insanlar üçün də­lillər vardır"},{"SurahNumber":16,"VerseNumber":14,"Text":"O, dənizi də sizin xid­mə­ti­nizə ver­di ki, ondan yemək üçün tə­zə balıq və taxmaq üçün bəzək şeyləri əldə edə­si­niz. Sən gəmi­lə­rin dənizi yara-yara üz­­dü­yü­nü görürsən. Bütün bun­lar Alla­hın lüt­fün­dən sizə nəsib olan­ları axta­rıb tapmağı­nız və şü­kür etməyiniz üçün­dür"},{"SurahNumber":16,"VerseNumber":15,"Text":"O, sizi silkələməsin de­yə, yer üzün­də möhkəm dağ­lar və düz­gün səmt gö­türəsi­niz deyə, çaylar və yollar ya­ratdı"},{"SurahNumber":16,"VerseNumber":16,"Text":"Əlamətlər yaratdı. İn­san­lar ul­duz­lar vasitəsilə də get­dik­ləri yo­lu müəy­yənləşdirirlər"},{"SurahNumber":16,"VerseNumber":17,"Text":"Heç yaradan da yarada bil­mə­yən kimi ola bilərmi? Dü­şü­nüb ibrət götürməyəcək­si­niz­mi"},{"SurahNumber":16,"VerseNumber":18,"Text":"Əgər Allahın nemətlə­ri­ni saymalı olsanız, onları sa­yıb qur­ta­ra bil­məz­si­niz. Həqi­qə­tən, Allah Bağışlayandır, Rəhm­­li­dir"},{"SurahNumber":16,"VerseNumber":19,"Text":"Allah sizin gizli saxla­dıq­larınızı da, aşkara çıxart­dıq­la­rı­nızı da bilir"},{"SurahNumber":16,"VerseNumber":20,"Text":"Allahdan başqa tapındıq­ları büt­lər heç bir şey yarada bil­məz­lər. Çünki onlar özləri yaradıl­mışlar"},{"SurahNumber":16,"VerseNumber":21,"Text":"Onlar ölüdürlər – diri de­yillər və nə vaxt dirildilə­cək­lə­rini də bilmirlər"},{"SurahNumber":16,"VerseNumber":22,"Text":"Sizin məbudunuz Tək olan İlah­dır. Axi­rətə inanma­yan­la­rın qəlbləri haqqı in­kar edir. Öz­ləri də təkəbbürlüdürlər"},{"SurahNumber":16,"VerseNumber":23,"Text":"Şübhə yoxdur ki, Allah on­ların gizli saxladıqlarını da, aşka­ra çıxart­dıq­larını da bilir. Həqi­qətən də, O, təkəb­bürlü olanları sev­mir"},{"SurahNumber":16,"VerseNumber":24,"Text":"Onlardan: “Rəbbiniz pey­ğəmbərinə nə nazil etmişdir?”– deyə soruşduqda, onlar: “Bu, keç­mişdəkilərin nağıl­ları­dır!”– deyərlər"},{"SurahNumber":16,"VerseNumber":25,"Text":"Qoy onlar Qiyamət gü­nü öz gü­nahlarının hamısını və na­dan­lıqları üzün­­dən azdır­dıq­ları kəs­lərin günah­la­rının bir qismini daşısınlar. Bax gör, da­şıyacaq­ları yük necə də pisdir"},{"SurahNumber":16,"VerseNumber":26,"Text":"Onlardan öncəkilər də hiylə qur­muşdular. Sonra Allah on­la­rın tikililərini özülündən da­ğıtdı, ta­vanları başlarına uçdu və əzab onlara gözləmədikləri yer­dən gəldi"},{"SurahNumber":16,"VerseNumber":27,"Text":"Sonra Qiyamət günü Allah onları rüsvay edəcək və deyə­cək: “Haqqında mü­bahisə et­di­yiniz şə­riklərim harada­dır?” Elm ve­rilmiş kimsələr deyə­cək­lər: “Şübhəsiz ki, bu gün kafir­lərə rüs­vay­çılıq və əzab üz ve­rə­cək!”"},{"SurahNumber":16,"VerseNumber":28,"Text":"Mələklər özlərinə zülm edən kim­sələrin canlarını aldıq­ları za­man onlar bo­yun əyib: “Biz heç bir pislik et­mir­dik!”– deyə­cəklər. On­­la­ra belə deyiləcək: “Xeyr! Şübhəsiz ki, Allah sizin nələr et­diyinizi bi­lir"},{"SurahNumber":16,"VerseNumber":29,"Text":"Elə isə içində əbədi qa­la­cağınız Cəhənnəmin qapıla­rına gi­rin! Təkəb­bürlülərin qa­lacağı yer necə də pisdir!”"},{"SurahNumber":16,"VerseNumber":30,"Text":"Müttəqilərə: “Allah nə nazil etmiş­dir?”– deyildikdə, onlar: “Xe­yir nazil et­mişdir!”– deyərlər. Bu dünyada xeyirli iş­lər görənlər üçün gözəl mü­ka­fat ha­zır­­lanmış­dır. Axirət yur­du isə daha xe­yir­li­dir. Müt­tə­qi­lərin yurdu necə də gö­zəldir"},{"SurahNumber":16,"VerseNumber":31,"Text":"Onlar ağacları altından çay­lar axan Ədn cən­nətlərinə gi­rə­cək­lər. Orada onla­rın ürəklə­ri­nin istədiyi hər şey var­dır. Allah müt­tə­qiləri belə müka­fat­lan­dırır"},{"SurahNumber":16,"VerseNumber":32,"Text":"O kəslər ki, tər-təmiz ol­duqları halda, mələklər onla­rın ca­nı­nı alıb de­yirlər: “Sizə sa­lam olsun! Əməllərinizə görə Cənnətə gi­rin!”"},{"SurahNumber":16,"VerseNumber":33,"Text":"Yoxsa kafirlər mələklə­rin onların yanına gəlməsindən və ya­xud Rəbbi­nin əmrinin (Qiyamət gününün) gəl­mə­sin­dən başqa bir şeymi göz­lə­yirlər? On­lardan əvvəlki­lər də be­lə etmiş­dilər. Allah onlara zülm etmədi, la­kin onlar özləri özlərinə zülm edir­di­lər"},{"SurahNumber":16,"VerseNumber":34,"Text":"Onlara törətdikləri əməl­lə­rin pis cəzası nəsib oldu və is­teh­za etdikləri əzab onları ağu­şuna aldı"},{"SurahNumber":16,"VerseNumber":35,"Text":"Müşriklər dedilər: “Əgər Allah is­təsəydi, biz də, ataları­mız da Ondan baş­qa heç nəyə ibadət etməz və Onun izni ol­madan heç nəyi haram say­maz­dıq!” Bəli, on­lardan əvvəl­kilər də eynilə dav­ran­mışdılar. Məgər elçilərin vəzi­fə­si ancaq açıq-aydın təbliğ et­mək de­yil­mi"},{"SurahNumber":16,"VerseNumber":36,"Text":"Biz hər ümmətə: “Allaha ibadət edin, tağutdan uzaq olun”– deyə, elçi gön­dərdik. Onlardan kimisini Allah doğ­ru yola yö­nəlt­miş, kimisinə də az­maq nə­sib etmişdir. Yer üzün­də gə­zib dola­şın və görün haq­qı yalan sayan­ların aqibəti ne­cə oldu"},{"SurahNumber":16,"VerseNumber":37,"Text":"Sən onların doğru yola gəl­məsinə nə qədər çalışsan da, bil ki, Allah az­dır­dığı kimsələri doğru yola yönəltməz və on­lara kö­mək edən də olmaz"},{"SurahNumber":16,"VerseNumber":38,"Text":"Onlar Allaha möhkəm and içdi­lər ki: “Allah ölən bir kəsi di­rilt­mə­yə­cəkdir!” Xeyr! Allahın ölüləri diriltməsi Onun doğru və­di­nə görə olacaq, la­kin insanların çoxu bunu bil­mir"},{"SurahNumber":16,"VerseNumber":39,"Text":"Allah ölüləri dirildəcək­dir ki, ixti­laf­da olduqları şey­ləri on­lara bildirsin və kafir­lər də özlə­rinin yalançı olduqlarını dərk et­sinlər"},{"SurahNumber":16,"VerseNumber":40,"Text":"Biz bir şeyi yaratmaq is­tə­dik­də, ona ancaq: “Ol!”– de­yirik, o da olur"},{"SurahNumber":16,"VerseNumber":41,"Text":"Zülmə uğradıldıqdan son­ra Allah yolunda hicrət edən­ləri dün­ya­da gözəl bir məs­kəndə sakin edəcəyik. Axi­rət mü­kafatı isə da­ha böyük­dür. Kaş bi­ləy­dilər"},{"SurahNumber":16,"VerseNumber":42,"Text":"Onlar səbirli olanlar və an­caq Rəbbinə təvəkkül edən­lərdir"},{"SurahNumber":16,"VerseNumber":43,"Text":"Biz səndən əvvəl də, öz­lə­rinə vəhy etdiyimiz məhz ki­şiləri el­çi gön­dərmiş­dik. Əgər bilmirsi­nizsə, Zikr əh­lindən so­­­ruşun"},{"SurahNumber":16,"VerseNumber":44,"Text":"Biz onları aydın dəlillər və ki­tab­larla göndərdik. Sənə də Zikri nazil etdik ki, insan­lara, on­lara nazil olanı izah edə­sən və bəlkə on­lar fikirləşələr"},{"SurahNumber":16,"VerseNumber":45,"Text":"Alçaq hiylələrə əl atan­lar Allahın onları yerə batır­ma­yaca­ğı­na və yaxud gözləmə­dik­ləri bir yerdən əzabın on­la­ra gəlməyə­cə­yi­nə əmindir­lər­mi"},{"SurahNumber":16,"VerseNumber":46,"Text":"Ya da gəzib dolaşdıqları zaman Allahın onları yaxala­ma­ya­ca­ğınımı dü­şünürlər? Axı onlar Allahdan yaxa qur­tara bil­məyə­cək­lər"},{"SurahNumber":16,"VerseNumber":47,"Text":"Yaxud vahimə içində ol­duqları halda Allahın onları ya­xa­la­mayaca­ğını­mı düşünür­lər? Hə­qiqətən də, Rəbbiniz çox şəf­qət­lidir, rəhm­lidir"},{"SurahNumber":16,"VerseNumber":48,"Text":"Məgər onlar Allahın xəlq etdiyi hər hansı bir şeyi müşa­hidə etmə­yib­lərmi? Onların köl­gələri müti surətdə Allaha səc­də edərək sağa-sola əyilir"},{"SurahNumber":16,"VerseNumber":49,"Text":"Göylərdə və yerdə olan­la­rın ha­mısı, heyvanlar da, mə­ləklər də təkəb­bür göstər­mə­dən Allaha səcdə qılırlar"},{"SurahNumber":16,"VerseNumber":50,"Text":"Onlar özlərinin fövqün­də olan Rəb­bindən qorxur və on­lara əmr olu­nanları yerinə yeti­rirlər"},{"SurahNumber":16,"VerseNumber":51,"Text":"Allah: “İki məbuda sita­yiş etmə­yin! O, yalnız Tək bir İlah­dır. Yalnız Mən­dən qor­xun!”– dedi"},{"SurahNumber":16,"VerseNumber":52,"Text":"Göylərdə və yerdə nə var­sa, Onun­dur. Din də daim Ona məx­susdur. Siz Allahı qo­yub başqasın­danmı qor­xur­su­nuz"},{"SurahNumber":16,"VerseNumber":53,"Text":"Sizə verilən nemətlərin ha­mısı Allahdandır. Sonra sizə bəla gəl­diyi za­man ancaq Ona yalva­rırsınız"},{"SurahNumber":16,"VerseNumber":54,"Text":"Bəlanı sizdən sovuşdur­duq­dan son­ra sizlərdən bəzilə­ri Rəb­bi­nə şərik qoşur"},{"SurahNumber":16,"VerseNumber":55,"Text":"Onlar Bizim onlara ver­di­yimiz ne­­mətlərə nan­korluq etsin­lər deyə belə edir­lər. Hə­ləlik əy­lənin! Tezliklə biləcək­siniz"},{"SurahNumber":16,"VerseNumber":56,"Text":"Onlar özlərinə verdiyi­miz ruzi­dən heç nə dərk et­mək qabi­liyyətində ol­mayanlara pay ayı­rırlar. Allaha and ol­sun ki, atdı­ğı­nız iftiralara görə müt­ləq sorğu-sual olunacaqsınız"},{"SurahNumber":16,"VerseNumber":57,"Text":"Onlar qızları Allaha aid edir­lər. O, pak və müqəddəs­dir. Öz­lərinə isə is­tədik­lərini məx­sus edirlər"},{"SurahNumber":16,"VerseNumber":58,"Text":"Onlardan birinə qızı ol­ması ilə müjdə verildikdə hik­kə­sin­dən üzü qap­qara qaralır"},{"SurahNumber":16,"VerseNumber":59,"Text":"Verilən bəd xəbər ucba­tın­dan ca­maatdan gizlənir. Bil­mir nə et­sin, körpə­ni rüsvay­çı­lıq içində saxlasınmı, yoxsa onu torpağa göm­sün? Onların ver­dik­ləri qərar necə də pisdir"},{"SurahNumber":16,"VerseNumber":60,"Text":"Yaramaz sifət axirətə inan­ma­yan­lara xasdır. Ən Uca sifət isə Allaha məx­susdur. O, Qüd­rət­lidir, Hikmət sahibidir"},{"SurahNumber":16,"VerseNumber":61,"Text":"Əgər Allah insanları et­dikləri zülmə görə cəza­lan­dır­say­dı, yer üzün­də heç bir can­lını sağ qoymazdı. Lakin Allah onlara müəyyən vaxta qədər möh­lət ve­­rir. Onların əcəlinin çatdığı an bir­cə saat belə nə yubanar, nə də tezləşə bilər"},{"SurahNumber":16,"VerseNumber":62,"Text":"Onlar özlərinin xoş­lama­dıq­ları qız­ları Allaha aid edir­lər. Dil­­ləri də yalan­dan ən gö­zəl aqibətin onların olacağını söy­ləyir. Şüb­hə­siz ki, od onlar üçün ha­zır­lanmış­dır və onlar orada tərk olu­na­­caq­lar"},{"SurahNumber":16,"VerseNumber":63,"Text":"Allaha and olsun ki, sən­dən əvvəl də ümmətlərə elçilər gön­dərmişdik. Şey­tan isə o ka­fir ümmətlərin əməl­lərini öz­lə­rinə gö­zəl­ gös­tərmişdi. Şeytan bu gün də onların dos­tu­dur. Onlar üçün ağrılı-acılı bir əzab vardır"},{"SurahNumber":16,"VerseNumber":64,"Text":"Biz Kitabı sənə yalnız ona görə nazil etdik ki, onlara ixti­laf­da olduqları şeyləri bə­yan edə­sən və bu, mömin adamlar üçün doğ­ru yol göstəricisi və mər­həmət olsun"},{"SurahNumber":16,"VerseNumber":65,"Text":"Allah göydən yağmur yağ­dırıb onunla ölmüş yeri di­riltdi. Hə­qiqətən, bunda eşi­dən bir qövm üçün dəlillər vardır"},{"SurahNumber":16,"VerseNumber":66,"Text":"Şübhəsiz ki, mal-qarada da sizin üçün bir ibrət vardır. Biz si­zə, onların qarınlarındakı ifrazat və qan arasından çıxan, içən­lə­rin boğazından rahat ke­çən təmiz süd içirdirik"},{"SurahNumber":16,"VerseNumber":67,"Text":"Siz xurma ağacının mey­vələ­rindən və üzümlərdən sər­xoş­edi­ci içki və xe­yir­li ruzi ha­zırla­yırsınız. Həqiqətən, bun­da an­la­yan bir qövm üçün dəlillər var­dır"},{"SurahNumber":16,"VerseNumber":68,"Text":"Rəbbin bal arısına belə vəhy et­di: “Dağlarda, ağac­lar­da və in­sanların düzəlt­dik­ləri çardaq­larda özünə pətək­lər hör"},{"SurahNumber":16,"VerseNumber":69,"Text":"Sonra bütün meyvələr­dən ye və Rəbbinin səndən ötrü asan­laş­dır­dığı yol­larla get”. O arıların qarınlarından tər­ki­bin­də insan­lar üçün şəfa olan müx­tə­lif rəngli bal çıxır. Həqi­qə­tən, bunda dü­şü­nən bir qövm üçün dəlillər vardır"},{"SurahNumber":16,"VerseNumber":70,"Text":"Sizi Allah yaratmışdır. Sonra O sizi öldürəcək. Siz­lər­dən bəziləri vax­tilə bildiyi şey­ləri unutsun deyə öm­rü­nün ən rəzil ça­ğı­na çatdırılacaq. Hə­qi­qətən, Allah hər şeyi biləndir, hər şeyə qa­dir­dir"},{"SurahNumber":16,"VerseNumber":71,"Text":"Allah ruzi baxımından biri­nizi di­gərindən üstün et­miş­dir. Üs­tünlük ve­ri­lənlər kölə­lə­­rinə öz ruzilərindən ver­mirlər ki, bu yön­dən bərabər olsun­lar. Belə olduğu təqdirdə onlar Al­lahın ne­mə­tini inkarmı edir­lər"},{"SurahNumber":16,"VerseNumber":72,"Text":"Allah sizin üçün özü­nüz­dən zöv­cələr yaratdı, zövcələ­ri­niz­dən də sizin üçün övlad­lar və nəvələr yaratdı və si­zə pak ruzilər ver­di. İndi onlar ba­tilə ina­nıb Allahın nemətini in­karmı edir­lər"},{"SurahNumber":16,"VerseNumber":73,"Text":"Müşriklər Allahı qoyub on­lara göy­lərdə və yerdə olan ruzi­dən heç bir şey verməyən və buna gücləri çatmayan büt­lərə ibadət edirlər"},{"SurahNumber":16,"VerseNumber":74,"Text":"Heç kəsi Allaha oxşat­ma­yın. Hə­qiqətən, Allah bilir, siz isə bil­mirsiniz"},{"SurahNumber":16,"VerseNumber":75,"Text":"Allah, heç bir şeyə gücü çat­ma­yan və başqasının malı olan bir kölə ilə, dərgahı­mız­dan özünə verdiyimiz gözəl ru­zi­dən gizli və aşkar xərcləyən kim­sə­ni məsəl çəkdi. Heç on­lar eyni ola bilər­lər­mi? Həmd Allaha məxsus­dur, lakin onla­rın çoxu bunu bilmir"},{"SurahNumber":16,"VerseNumber":76,"Text":"Allah eləcə də iki kişi ba­rə­sində məsəl çəkdi; onlar­dan biri lal­dır, heç bir şeyə gücü çat­mır və öz ağasına bir yükdür. Onu ha­ra yollasa, xe­yirlə qa­yıt­maz. Məgər doğru yolda olub əda­lətli işlər gör­məyi əmr edən bir kimsə ilə belə bir adam ey­ni ola bilərmi"},{"SurahNumber":16,"VerseNumber":77,"Text":"Göylərin və yerin qeybi Allaha aiddir. O Saatın gəl­mə­si bir göz qırpımı kimidir və ya daha tezdir. Həqiqətən, Allah hər şeyə qa­dirdir"},{"SurahNumber":16,"VerseNumber":78,"Text":"Allah sizi analarınızın bət­­nindən heç nə anlamadığı­nız bir halda çıxart­dı, sizə qu­laq, göz və ürək verdi ki, bəl­kə şükür edə­si­niz"},{"SurahNumber":16,"VerseNumber":79,"Text":"Məgər onlar Allaha tabe olub ha­vada uçan quşları gör­mür­lər­mi? Onları havada sax­layan ancaq Allahdır. Həqi­qə­tən, bunda iman gətirən insan­lar üçün dəlil­lər vardır"},{"SurahNumber":16,"VerseNumber":80,"Text":"Allah evlərinizi sizin üçün yaşayış yeri etdi, mal-qaranın də­rilərindən istər səfərə çıxdı­ğınız vaxt, istərsə düşərgə sal­­dığınız zaman sizin üçün asan­lıqla apara biləcəyiniz çadır­lar, üstəlik də on­­ların yunundan, tiftiyindən və tükün­dən müəy­­yən vaxta qədər is­tifadə edə­cəyi­niz ev əşyaları və başqa şey­lər dü­zəltdi"},{"SurahNumber":16,"VerseNumber":81,"Text":"Allah, yaratdıqları şey­lər­­dən sizin üçün kölgələr əmə­lə gə­tir­di, dağ­larda sizin üçün ma­ğa­ralar saldı, sizi istidən qo­ru­yacaq pal­tarlar və döyüşdə mü­ha­fi­zə edə­cək zirehli ge­yimlər düzəltdi. Be­ləcə, Allah Öz ne­mətini sizə tamam­layır ki, bəl­kə müsəlman ola­sı­nız"},{"SurahNumber":16,"VerseNumber":82,"Text":"Əgər üz çevirsələr, bil ki, sənin və­zifən ancaq aşkar təb­liğ etməkdir"},{"SurahNumber":16,"VerseNumber":83,"Text":"Onlar Allahın neməti haq­qında bil­dikləri halda, sonra­dan onu inkar edir­lər. Onların ço­xu kafirdir"},{"SurahNumber":16,"VerseNumber":84,"Text":"Hər ümmətdən bir şa­hid gön­də­rə­cəyimiz gün, kafirlərə üzr­xahlıq etməyə izin verilmə­yəcək və üzr diləmələri də tə­ləb olun­ma­ya­caqdır"},{"SurahNumber":16,"VerseNumber":85,"Text":"Zalımlar əzabı gördükdə, artıq onlardan əzab nə yüngül­ləş­di­riləcək, nə də onlara möhlət veriləcək"},{"SurahNumber":16,"VerseNumber":86,"Text":"Müşriklər Allaha qoş­duq­la­rı şərik­lə­rini gördükdə de­yə­cək­lər: “Ey Rəbbi­miz! Bunlar bizim Səndən başqa ibadət et­diyimiz şə­rik­lə­rimizdir!” Büt­lər isə on­la­ra: “Şübhəsiz ki, siz ya­lançı­sı­nız!”– deyə ca­vab qay­taracaq­lar"},{"SurahNumber":16,"VerseNumber":87,"Text":"O gün müşriklər Allaha təs­lim ol­duq­larını bildirəcək və uy­dur­duqları büt­lər onlardan uzaq­laşıb qeyb ola­caq­lar"},{"SurahNumber":16,"VerseNumber":88,"Text":"Kafir olub insanları Allah yolundan sapdıranlara törət­dik­lə­ri fitnə-fəsada görə əzab üs­tündən əzab artıra­cağıq"},{"SurahNumber":16,"VerseNumber":89,"Text":"O gün hər ümmətə özlə­rin­dən bir şahid göndərəcəyik, səni də onlara şahid gətirə­cə­yik. Biz Kitabı sənə hər şey üçün bir izah, müsəlmanlara da doğ­ru yol gös­təricisi, mərhəmət və müjdə ola­raq na­zil etdik"},{"SurahNumber":16,"VerseNumber":90,"Text":"Həqiqətən, Allah əda­lət­li olmağı, yaxşılıq etməyi və qo­hum­­la­ra haqqını verməyi əmr edir, iyrənc işlər görməyi, pis əməllər tö­rət­məyi və azğın­lıq etmə­yi isə qadağan edir. O si­zə öyüd-nəsihət ve­rir ki, bəlkə düşünüb ibrət ala­sınız"},{"SurahNumber":16,"VerseNumber":91,"Text":"Allahla bağladığınız əh­də sadiq olun; möhkəm and iç­dik­dən sonra and­larınızı poz­ma­yın. Çünki siz Allahı özü­nü­zə zamin etmi­siniz. Şübhəsiz ki, Allah sizin nələr etdiyinizi bilir"},{"SurahNumber":16,"VerseNumber":92,"Text":"İpliyini möhkəm əyir­dik­­dən sonra onu açıb sökən qa­dın ki­mi olmayın. Bir camaat di­gər bir camaatdan sayca və ma­lca daha çox olduğu üçün andları­nı­zı aranızda hiylə vasitəsinə çevirir­siniz. Allah bununla sizi sınayır. O, ixtilafda olduğunuz şeyləri Qiyamət günü sizə müt­ləq bildi­rəcəkdir"},{"SurahNumber":16,"VerseNumber":93,"Text":"Əgər Allah istəsəydi, si­zi vahid bir ümmət edərdi. La­kin O, istədiyini az­dırır, istə­di­yini də doğru yola yönəl­dir. Siz etdiyiniz əməllərə görə mütləq sorğu-sual olunacaqsınız"},{"SurahNumber":16,"VerseNumber":94,"Text":"Andlarınızı aranızda hiy­lə vasi­tə­si­nə çevirməyin. Yox­sa aya­ğınız möh­kəm dayanmış ikən sü­rüşər və insanları Allah yolun­dan döndərdiyinizə görə əzabı dadar­sınız. Sizin üçün axirətdə də böyük bir əzab ha­zırlanar"},{"SurahNumber":16,"VerseNumber":95,"Text":"Allahla bağladığınız əh­di ucuz qiy­mətə satmayın. Əgər bi­lir­­sinizsə, Allah yanında olan savab sizin üçün daha xe­yir­li­dir"},{"SurahNumber":16,"VerseNumber":96,"Text":"Sizdə olan nemətlər tü­kə­nəcək, Allah yanında olan nemət­lər isə daim qala­caq­dır. Sə­birli olanlara etdik­ləri yaxşı əməl­lərə gö­rə müka­fatlarını ve­rə­cəyik"},{"SurahNumber":16,"VerseNumber":97,"Text":"Mömin olaraq yaxşı iş gö­rən kişi və qadınlara, əl­bət­tə, gözəl həyat bəxş edəcək və et­dikləri ən yaxşı əməllərə gö­rə onları müt­ləq mükafatlan­dıra­ca­ğıq"},{"SurahNumber":16,"VerseNumber":98,"Text":"Quran oxuduqda qo­vul­muş şey­tan­dan Allaha sı­ğın"},{"SurahNumber":16,"VerseNumber":99,"Text":"Şübhəsiz ki, şeytanın, iman gə­ti­rib yalnız öz Rəbbinə təvək­kül edənlər üzərində heç bir hökm­ranlığı yoxdur"},{"SurahNumber":16,"VerseNumber":100,"Text":"Onun hakimiyyəti yal­nız onu özünə dost tutanlar və Alla­ha şərik qo­şanlar üzərin­də­dir"},{"SurahNumber":16,"VerseNumber":101,"Text":"Biz bir ayəni başqa bir ayə ilə əvəz etdikdə onlar: “Sən an­caq bir ifti­ra­çısan!”– deyir­lər. Halbuki Allah nə na­zil et­diyini daha yaxşı bilir. Xeyr! On­la­rın çoxu bunu bilmir"},{"SurahNumber":16,"VerseNumber":102,"Text":"De: “Müqəddəs Ruh Cəb­rail onu sənin Rəbbindən iman gə­ti­rənləri sa­bit­qədəm et­­mək üçün, həm də mü­səlman­lara doğru yol göstəricisi və müjdə olsun deyə gerçək ola­raq na­zil etmişdir”"},{"SurahNumber":16,"VerseNumber":103,"Text":"Biz onların: “Quranı ona bir in­san öyrədir!”– de­dik­lə­ri­ni bi­lirik. Onla­rın istinad et­dik­ləri şəx­sin dili əcnəbi dil­dir. Bu isə açıq-aydın ərəb dilidir"},{"SurahNumber":16,"VerseNumber":104,"Text":"Allahın ayələrinə inan­ma­yan­la­rı, əlbəttə ki, Allah doğ­ru yo­la yönəlt­məz və onlar üçün ağrılı-acılı bir əzab var­dır"},{"SurahNumber":16,"VerseNumber":105,"Text":"Yalanı ancaq Allahın ayə­lərinə inanmayanlar uydu­rurlar. Məhz onlar­dır yalan­çı­lar"},{"SurahNumber":16,"VerseNumber":106,"Text":"Qəlbi imanla sabit qal­dığı halda haqqı danmağa məc­bur edi­lən kəslər is­tisna ol­maq­la, kim iman gətirdikdən sonra Allahı in­kar etsə və qəlbini küf­rə açsa, Allahın qəzəbinə dü­çar olar. On­lar üçün böyük bir əzab vardır"},{"SurahNumber":16,"VerseNumber":107,"Text":"Bu ona görədir ki, on­lar dünya həyatını axirətdən üs­tün tu­turlar. Həm də Allah ka­firləri doğru yola yönəltmir"},{"SurahNumber":16,"VerseNumber":108,"Text":"Bunlar o kəslərdir ki, Allah on­ların qəlbinə, qulaqla­rına və göz­lərinə möhür vur­muşdur. Onlar əsl qafil­dir­lər"},{"SurahNumber":16,"VerseNumber":109,"Text":"Heç şübhəsiz ki, zi­ya­na uğra­yan­lar da onlardır"},{"SurahNumber":16,"VerseNumber":110,"Text":"Sınağa çəkildikdən son­ra hicrət edənləri, daha sonra cihad edib çətin­lik­lə­rə dözən­lə­ri, bun­lar­dan sonra əlbəttə, Rəb­bin Bağış­­la­yandır, Rəhmli­dir"},{"SurahNumber":16,"VerseNumber":111,"Text":"O gün hər kəs öz ca­nı­nı qurtar­mağa çalışacaq, hər kəsə et­di­yi əməl­lə­rin əvəzi tam verilə­cək və onlara zülm edil­məyə­cəkdir"},{"SurahNumber":16,"VerseNumber":112,"Text":"Allah təhlükəsizlik və əmin-aman­lıq içində olan bir diyarı (Mək­­kə­ni) məsəl çəkir. Ona öz ruzisi hər yer­dən bol-bol gəlirdi. La­kin o diyarın əha­lisi Allahın nemətlərinə nan­korluq etdi, Allah da onları et­dikləri əməllərə görə aclıq və qorxu libasına bürüdü"},{"SurahNumber":16,"VerseNumber":113,"Text":"Onlara özlərindən bir elçi gəldi. Onlar isə onu ya­lan­çı say­dı­lar. Buna gö­rə də zülm et­dikləri zaman əzab onları ya­xaladı"},{"SurahNumber":16,"VerseNumber":114,"Text":"Allahın sizə verdiyi ha­lal və pak ruzilərdən yeyin və əgər Allaha ibadət edirsi­nizsə, Onun nemətinə şükür edin"},{"SurahNumber":16,"VerseNumber":115,"Text":"O sizə ancaq ölü hey­va­nı, qanı, donuz ətini və Allah­dan baş­qa­sı üçün kəsilən hey­vanı haram etmişdir. Hər kəs harama meyl etmə­dən və həd­di aş­madan bun­lardan yemə­yə məcbur olarsa, ona günah gəl­məz. Həqiqətən, Allah Ba­ğışla­yan­dır, Rəhmlidir"},{"SurahNumber":16,"VerseNumber":116,"Text":"Dilinizin uydurduğu ya­lana əsa­sən: “Bu halaldır, o ha­ram­dır!”– demə­yin, çünki Alla­ha qarşı ya­lan uydur­muş olur­sunuz. Şüb­hə­siz ki, Allaha qar­şı yalan uydu­ranlar nicat tap­maz­lar"},{"SurahNumber":16,"VerseNumber":117,"Text":"İndi onlar az bir mən­fə­ət əldə et­mişlər, axirətdə isə on­la­rı ağ­rı­lı-acılı bir əzab göz­ləyir"},{"SurahNumber":16,"VerseNumber":118,"Text":"Sənə xəbər verdiyimiz şey­ləri da­ha öncə yəhudilərə də ha­ram etmişdik. Biz onlara zülm et­mədik, lakin onlar özləri öz­lə­­rinə zülm edirdilər"},{"SurahNumber":16,"VerseNumber":119,"Text":"Şübhəsiz ki, Rəbbin, avam­lıq­la­rı üzündən pis iş gö­rən, on­dan sonra tövbə edib öz­lərini islah edənləri, bütün bun­lar­dan son­ra, əlbəttə ki, Rəb­bin ba­ğış­layacaq və rəhm edəcək"},{"SurahNumber":16,"VerseNumber":120,"Text":"Həqiqətən, İbrahim Alla­ha mü­ti, hənif bir rəhbər idi. O, müş­riklərdən deyil­di"},{"SurahNumber":16,"VerseNumber":121,"Text":"O, Allahın nemətlərinə şü­kür edən idi. Allah onu seç­miş və doğru yola yönəlt­miş­di"},{"SurahNumber":16,"VerseNumber":122,"Text":"Biz ona dünyada gözəl nemət verdik. Şübhəsiz ki, o, axi­rətdə də əmə­lisalehlər­dən­dir"},{"SurahNumber":16,"VerseNumber":123,"Text":"Sonra sənə belə vəhy et­dik: “Hə­nif İb­rahimin dininə ta­be ol. O, müşrik­lər­dən deyil­di”"},{"SurahNumber":16,"VerseNumber":124,"Text":"Şənbə günü ancaq o gü­nün barə­sində ixtilafa düşən­lərə va­cib edildi. Şübhəsiz ki, Rəbbin Qiyamət günü, ix­tilafa düş­dük­lə­ri şey barəsində onla­rın arasında hökm verəcəkdir"},{"SurahNumber":16,"VerseNumber":125,"Text":"İnsanları Rəbbinin yo­luna hik­mətlə, gözəl öyüd-nə­sihətlə də­vət et və onlarla ən gözəl tərzdə mübahisə et. Şüb­həsiz ki, Rəb­bin azğınlığa dü­şənləri də, doğru yolda olan­la­rı da yaxşı tanı­yır"},{"SurahNumber":16,"VerseNumber":126,"Text":"Günahkarı cəzalan­dır­maq istəsə­niz, sizə nə cəza ve­rilibsə, siz də ona ey­nilə cəza verin. Əgər səbir etsəniz, bu, səbir edənlər üçün daha xeyir­lidir"},{"SurahNumber":16,"VerseNumber":127,"Text":"Səbir et! Sənin səbrin an­caq Allah­dandır. Onlara gö­rə kə­dər­lənmə və qurduqları hiy­lələr­dən ötrü də sıxılma"},{"SurahNumber":16,"VerseNumber":128,"Text":"Həqiqətən də, Allah On­dan qor­xanlar və yaxşı işlər gö­rən­lər­lədir"}]}