{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":51,"VerseNumber":31,"Text":"Abraham kaa sε: “Asomafoͻ, na mo amaneε paa ne sεn?”"},{"SurahNumber":51,"VerseNumber":32,"Text":"Wͻ’kaa sε: “Y’asoma yεn wͻ amanfoͻ nnebͻneεfoͻ bi hͻ"},{"SurahNumber":51,"VerseNumber":33,"Text":"Sε yεnkͻto aboͻ a yεde nεteε a yatoo na ayε ngu wͻn so"},{"SurahNumber":51,"VerseNumber":34,"Text":"(Aboͻ a yεde nεteε a yato na ayε a) yahyε no nso fri wo Wura Nyankopͻn hͻ dema abͻneεfoͻ no (a obiara din wͻ nedeε soͻ)“"},{"SurahNumber":51,"VerseNumber":35,"Text":"Enti Yeyii obiara a na ͻyε gyedieni frii mu"},{"SurahNumber":51,"VerseNumber":36,"Text":"Na Y’annya efie biara gyesε (efie) baako pε na na εyε Muslimifoͻ (fie)"},{"SurahNumber":51,"VerseNumber":37,"Text":"Enti Ye’gyaa nsεnkyerεnee wͻ hͻ maa wͻn a wͻ’suro asotwee yaaya no"},{"SurahNumber":51,"VerseNumber":38,"Text":"Mose hͻ nso, εberε a Yε’de nyinasoͻ pefee somaa no kͻͻ Farao hͻ"},{"SurahNumber":51,"VerseNumber":39,"Text":"Nanso (Farao) de neho too netumi so kaa sε: “Nkoyaayini anaasε ͻbͻdamfoͻ”"},{"SurahNumber":51,"VerseNumber":40,"Text":"Enti Yε’pari sͻͻ ͻne nedͻm no mu, na Yε’de wͻn guu ͻpo mu; na ͻyε obi a ͻfata soboͻ"},{"SurahNumber":51,"VerseNumber":41,"Text":"Aadfoᴐ no hᴐ nso , εberε a Yε’somaa mframa nini no baa wͻn soͻ"},{"SurahNumber":51,"VerseNumber":42,"Text":"Adeε biara nnihͻ a εtoo no na egyaee no, na mmom ebubuu mu yεε no muhumuhu tesε nsoo (anaa kasεε a ahunu)"},{"SurahNumber":51,"VerseNumber":43,"Text":"Samuudfoͻ no hͻ nso; εberε a yεka kyerεε wͻn sε: “Modeε monye moani nkosi εberε bi “"},{"SurahNumber":51,"VerseNumber":44,"Text":"Nanso wͻ’tee wͻn Wura Nyankopͻn ahyεdeε no so atua. Enti nteamu asotwee no sͻͻ wͻn mu aberε a na wͻn ani tua"},{"SurahNumber":51,"VerseNumber":45,"Text":"Wͻ’antumi ansͻre anyina (wͻn nan so), na wͻ’antumi ammoa wͻn ho nso"},{"SurahNumber":51,"VerseNumber":46,"Text":"Noa nkorͻfoͻ na wͻ’dii kan; na wͻ’yε nnipa nsεmͻnedifoͻ"},{"SurahNumber":51,"VerseNumber":47,"Text":"Yε’de Yetumi na esii ͻsoro no, na nokorε sε, Yεn ara na Yε’bae (ͻsoro) ntrεmu no mu"},{"SurahNumber":51,"VerseNumber":48,"Text":"Ɛna Yε’de asaase no nso asε hͻ; na sεdeε Y’asi atrε mu yie paa"},{"SurahNumber":51,"VerseNumber":49,"Text":"Adeε biara no Ya’bͻ no mmienu mmienu (onini ne ͻbedeε) sεdeε mobεkaeε"},{"SurahNumber":51,"VerseNumber":50,"Text":"Enti monwane nkͻ mo Wura Nyankopͻn hͻ. Nokorε sε meyε kͻkͻbͻni pefee fri Nehͻ mamo"},{"SurahNumber":51,"VerseNumber":51,"Text":"Na monhwε na moanyε awurade foforͻ biara anka Nyankopͻn ho. Nokorε sε, meyε kͻkͻbͻni pefee fri Nehͻ mamo"},{"SurahNumber":51,"VerseNumber":52,"Text":"Saa ara nso na Asomafoͻ a wͻ’baa amanfoͻ a wͻ’dii wͻn anim kan no hͻ no, wͻ’ka kyerεε wͻn sε wͻ’yε nkoyaayifoͻ anaasε wͻn abobͻ adam"},{"SurahNumber":51,"VerseNumber":53,"Text":"(Tetefoͻ no) na wͻ’tuu wͻn fo saa anaa? Daabi, wͻn ara yε nnipa a wͻ’to mmara"},{"SurahNumber":51,"VerseNumber":54,"Text":"Enti twe woho fri wͻn ho, na yεmmͻ wo soboͻ"},{"SurahNumber":51,"VerseNumber":55,"Text":"Na tufo, efrisε afutuo no ho wͻ mfasoͻ ma agyidiefoͻ no"},{"SurahNumber":51,"VerseNumber":56,"Text":"Ɛnyε hwee ho nti na Mebͻͻ Jinn ne nnipa, na mmom (Mebͻͻ wͻn) sε wͻ’nsom Me"},{"SurahNumber":51,"VerseNumber":57,"Text":"Mennhwehwε akͻnhoma biara wͻ wͻn hͻ, na mennhwehwε nso sε wͻ’ma Me biribi nni"},{"SurahNumber":51,"VerseNumber":58,"Text":"Nokorε sε, Nyankopͻn ne Ɔkyε adeε Hene; Otumfoͻ Ɔhoͻdenfoͻ paa ne no"},{"SurahNumber":51,"VerseNumber":59,"Text":"Nokorε sε, wͻn a wͻ’di bͻne no wͻ bͻne so asotwee tesε wͻn a wͻ’dii kan wͻ wͻn anim no ara pεpεεpε; enti εmma wͻn mpre ho sε Memfa (asotwee no) mmra"},{"SurahNumber":51,"VerseNumber":60,"Text":"Enti due nka wͻn a wͻ’po (nokorε) no wͻ wͻn Da a yahyε wͻn ho bͻ no mu"},{"SurahNumber":52,"VerseNumber":1,"Text":"Mede Bepͻ Tuur (a Mene Mose kasaa wͻ soͻ)"},{"SurahNumber":52,"VerseNumber":2,"Text":"Ne Nwoma a yatwerε"},{"SurahNumber":52,"VerseNumber":3,"Text":"Wͻ aboa nwoma a yatrε mu soͻ"},{"SurahNumber":52,"VerseNumber":4,"Text":"Ne Efie no a ( Soro abͻfoͻ) twa ho hyia"},{"SurahNumber":52,"VerseNumber":5,"Text":"Ne (ͻsoro) nkurusoͻ a yapagya"},{"SurahNumber":52,"VerseNumber":6,"Text":"Ne ͻpo a nsuo ayiri ayε mma (anaasε ͻpo a egya bεtͻ mu wͻ Atemmuda) no di nse sε"},{"SurahNumber":52,"VerseNumber":7,"Text":"“Nokorε, wo Wura Nyankopͻn asotwee no besi ampa"},{"SurahNumber":52,"VerseNumber":8,"Text":"Na enni obia obetumi asi ano kwan"},{"SurahNumber":52,"VerseNumber":9,"Text":"Ɛda a ͻsoro bεwoso nwosoeε paa no"},{"SurahNumber":52,"VerseNumber":10,"Text":"Na mmepͻ betutu afri hͻ tutu paa no"},{"SurahNumber":52,"VerseNumber":11,"Text":"Saa Da no due nka wͻn a wͻ’faa nokorε no atorᴐsԑm no"},{"SurahNumber":52,"VerseNumber":12,"Text":"Wͻn a wͻ’de ahuhudeε na εgye wͻn ani no"},{"SurahNumber":52,"VerseNumber":13,"Text":"Ɛda no a yεbepia wͻn wͻ ͻhyε so akͻ Amanehunu gya no mu no"},{"SurahNumber":52,"VerseNumber":14,"Text":"(Yε’bεka akyerε wͻn sε): “Ogya no a na moka sε εyε nkontompo no nie"},{"SurahNumber":52,"VerseNumber":15,"Text":"Woi yε nkonyaa anaa naadaasεm, anaasε monhunu?”"},{"SurahNumber":52,"VerseNumber":16,"Text":"Monhye wͻ mu; sε mosi aboterε o, sε monsi aboterε o, εyε asεm korͻ mamo. Dwuma a modiiε no ara ho akatua na yεde tua moka"},{"SurahNumber":52,"VerseNumber":17,"Text":"Nokorε sε Nyamesurofoͻ no benya Aheman ne anigyeε"},{"SurahNumber":52,"VerseNumber":18,"Text":"Wͻ’bεgye wͻn ani wͻ deε wͻn Wura Nyankopͻn de ama wͻn no ho; (efrisε) wͻn Wura ayi wͻn afri Amane hunu gya asotwee no mu"},{"SurahNumber":52,"VerseNumber":19,"Text":"“Monfa anigyeε nnidi na monom wͻ dwuma (pa) a modiiε no ho”"},{"SurahNumber":52,"VerseNumber":20,"Text":"Wͻ’bεgyegye adamu wᴐ ahennwa a yahyehyε no santen so; na yεde ‘Huur’ (ͻsoro aheman mu mmaa no a) wͻn ani mma akεse-akεse fεfεεfε bεka wͻn ho"},{"SurahNumber":52,"VerseNumber":21,"Text":"Wͻn a wͻ’agye adie na wͻn mma dii wͻn akyi wͻ gyidie mu no, Yε’de wͻn mma no bεka wͻn ho; na Yε’nte hwee mfri wͻn dwumadie akatua no so. Yε’de onipa biara kraa asi awowa ama dwuma a nensa diiε"},{"SurahNumber":52,"VerseNumber":22,"Text":"Yε’bεma nnuaba ne εnam, emu deε εyε wͻn akͻnnͻ biara abu wͻn so"},{"SurahNumber":52,"VerseNumber":23,"Text":"Nkuruwa (a nsa pa) a εmma ahuhusεm anaa εmfa bͻne mma befri woi hͻ akͻ woi hͻ"},{"SurahNumber":52,"VerseNumber":24,"Text":"Mmeranteε asomfoͻ a wͻ’yε wͻn dea, wͻ’te sε nhwene pa a yε’de asie, betwa wͻn ho ahyia (asom wͻn)"},{"SurahNumber":52,"VerseNumber":25,"Text":"Wͻ’bεdane wͻn ho de wͻn anim ahwε wͻn ho anim abisa"},{"SurahNumber":52,"VerseNumber":26,"Text":"Wͻ’bεka sε: “Kane a na yε’wͻ y’abusuafoͻ mu no (nyinaa) na yesuro (Nyankopͻn abufuo ne N’asotwee no)"},{"SurahNumber":52,"VerseNumber":27,"Text":"Enti Nyankopͻn adom yεn, εna W’ayi yεn afri (Amanehunu gya) mframa hyehyeε no mu"},{"SurahNumber":52,"VerseNumber":28,"Text":"Nokorε sε, kanee no yesu frεε no. Nokorε sε Ͻyε Otumfoͻ a Ɔwͻ ayεmyε, Ɔne Mmͻborͻhunufoͻ Hene no"},{"SurahNumber":52,"VerseNumber":29,"Text":"Enti (Nkͻmhyεni), wodeε tu (amanfoͻ no) fo; na wo Wura Nyankopͻn adom ho nti no wonnyε pε-adeε-hununi anaa ͻbͻdamfoͻ"},{"SurahNumber":52,"VerseNumber":30,"Text":"Anaasε wͻ’ka sε (Nkͻmhyεni) yε ͻdwomtoni, enti montwεn no wͻ mmusuo berε bi mu"},{"SurahNumber":52,"VerseNumber":31,"Text":"(Nkͻmhyεni), ka sε: “Montwεn, na menso meka mo ne wͻn a wͻ’retwεn no ho“"},{"SurahNumber":52,"VerseNumber":32,"Text":"Anaasε wͻn adwen na εhyε wͻn saa, anaasε wͻ’yε nnipa a wͻ’te atua"},{"SurahNumber":52,"VerseNumber":33,"Text":"Anaasε wͻ’ka sε, (Nkͻmhyεni) no ara na abͻ netrim (atwerε Qur’aan no)? Daabi, gye na wͻ’nnye nnie"},{"SurahNumber":52,"VerseNumber":34,"Text":"Ɛneε wͻ’mfa asεm bi a εte saa mmra sε wͻ’yε nokwafoͻ ampa a"},{"SurahNumber":52,"VerseNumber":35,"Text":"Anaasε εnyε biribi mu na yεbͻͻ wͻn fire? Anaasε wͻn ara ne Ɔbͻͻ adeε no"},{"SurahNumber":52,"VerseNumber":36,"Text":"Anaasε wͻn na wͻ’bͻͻ soro ne asaase? Daabi, gye na wͻ’nnye nnie"},{"SurahNumber":52,"VerseNumber":37,"Text":"Anaasε wo Wura Nyankopͻn akoradeε no wͻ wͻn hͻ? Anaasε wͻn wͻ so tumi"},{"SurahNumber":52,"VerseNumber":38,"Text":"Anaasε wͻn wͻ atwedeε (a wͻ’de foro kͻ soro) kotie (Soro abͻfoͻ no, ne deε εrekͻso wͻhͻ)? Ɛneε wͻn atiefoͻ no mfa wͻn nyinasoͻ pefee mmra"},{"SurahNumber":52,"VerseNumber":39,"Text":"Anaasε (Nyankopͻn) wͻ mma mmaa εna monso mowͻ mma mmarima"},{"SurahNumber":52,"VerseNumber":40,"Text":"Anaasε (Nkͻmhyεni) wobisa wͻn akatua εna εka no mu ayε duduudu ama wͻn"},{"SurahNumber":52,"VerseNumber":41,"Text":"Anaasε Asumade (anaasε) Ahuntasεm no wͻ wͻn hͻ na wͻ’twerε to hͻ"},{"SurahNumber":52,"VerseNumber":42,"Text":"Anaasε wͻ’pε sε wͻ’bͻ pͻ (bͻne) bi (tia Nkͻmhyεni)? Ɛneε wͻn a wͻ’nnye nnie no ara na wͻ’bεtͻ fidie no mu"},{"SurahNumber":52,"VerseNumber":43,"Text":"Anaasε wͻn wͻ awurade foforͻ bi ka Nyankopͻn ho? Kronkron Hene ne Nyankopͻn, Ɔkorͻn kyεn deε wͻ’de bata Neho no"},{"SurahNumber":52,"VerseNumber":44,"Text":"Sε wͻ’rehunu ͻsoro no fa bi sε εrete ahweε a, anka wͻ’bεka sε: “Mununkum a ano aboa’’"},{"SurahNumber":52,"VerseNumber":45,"Text":"Enti (Nkͻmhyεni), wodeε gyae wͻn kosi sε wͻ’behyia wͻn Da no a (ehu ne suro) bεma wͻn atwitwa ahwe ama adeε atͻ wͻn soͻ no"},{"SurahNumber":52,"VerseNumber":46,"Text":"Ɛda no a wͻn pͻ a wͻ’bͻeε no ho mma mfasoͻ biara mma wͻn, na obiara mmoa wͻn no"},{"SurahNumber":52,"VerseNumber":47,"Text":"Nokorε sε wͻn a wͻ’di bͻne no san wͻ asotwee foforͻ (wͻ wiase ha); nanso nnipa pii nnim"},{"SurahNumber":52,"VerseNumber":48,"Text":"Enti (Nkͻmhyεni), wodeε si aboterε fama wo Wura Nyankopͻn atemmuo no, na nokorε sε wo wͻ Y’ani so (anaasε Yehu wo anaa Yε’bͻ woho ban); na bͻ wo Wura Nyankopͻn abodin wͻ εberε a wobεsͻre (afri nna mu)"},{"SurahNumber":52,"VerseNumber":49,"Text":"Na fa anadwo no mu bi nso bͻ no abodin, na εberε a nsoromma bεkͻ akͻtͻ no nso (bͻ no abodin)"},{"SurahNumber":53,"VerseNumber":1,"Text":"Mede εberε a nsoromma rekͻtͻ no di nse sε"},{"SurahNumber":53,"VerseNumber":2,"Text":"Moyͻnko (Muhammad) nyerae, na ͻmmane (mfrii ͻkwan tenenee no so) nso"},{"SurahNumber":53,"VerseNumber":3,"Text":"Na ͻmfa ͻno ara nepε nnkasa"},{"SurahNumber":53,"VerseNumber":4,"Text":"Na mmom εyε Adiyisεm a yεreyi (ma no)"},{"SurahNumber":53,"VerseNumber":5,"Text":"(Ɔbͻfoͻ) hoͻdenfoͻ paa (Gabriel) na ͻkyerεε no"},{"SurahNumber":53,"VerseNumber":6,"Text":"Ɔyε obia ͻwͻ ahoͻden wͻ adwen mu, na afei osi pi wͻ gyinaberε mu"},{"SurahNumber":53,"VerseNumber":7,"Text":"Ԑberε a (Gabriel) wͻ sorosoro paa no"},{"SurahNumber":53,"VerseNumber":8,"Text":"Afei ͻbεnee, na opinkyεε (Nkͻmhyεni) paa"},{"SurahNumber":53,"VerseNumber":9,"Text":"Na ͻwͻ bεyε sε tadua mmienu ntεm anaasε εbεn kyεn saa"},{"SurahNumber":53,"VerseNumber":10,"Text":"Enti Nyankopͻn yii deε obeyie demaa N’akoa (Muhammad)"},{"SurahNumber":53,"VerseNumber":11,"Text":"(Nkͻmhyεni) akoma nni atorͻ wͻ deε ohunuiε no ho"},{"SurahNumber":53,"VerseNumber":12,"Text":"Anaasε moregye no akyinnye wͻ deε ohunuiε no ho"},{"SurahNumber":53,"VerseNumber":13,"Text":"Ampa sε, (Nkͻmhyεni) hunuu (Gabriel) sε ͻresiane deε εtͻso mmienu –"},{"SurahNumber":53,"VerseNumber":14,"Text":"Wͻ dua Sidratul-Muntahaa no ho –"},{"SurahNumber":53,"VerseNumber":15,"Text":"Ɛho hͻ na Daa asetena Soro aheman no wͻ"},{"SurahNumber":53,"VerseNumber":16,"Text":"Ɛberε a deε εkataa Sidratu dua no soͻ no kataa soͻ no"},{"SurahNumber":53,"VerseNumber":17,"Text":"(Nkͻmhyεni) ani annane (ankͻ benkum anaa nifa), na annnkͻ nso antra so"},{"SurahNumber":53,"VerseNumber":18,"Text":"Na ampa sε, ohunuu ne Wura Nyankopͻn nsεnkyerεnee akεseε no mu bi"},{"SurahNumber":53,"VerseNumber":19,"Text":"Moahunu (Arabfoͻ no abosom) Laata ne Uzza –"},{"SurahNumber":53,"VerseNumber":20,"Text":"Ne Manaat, baako no a ͻtͻso mmiεnsa no"},{"SurahNumber":53,"VerseNumber":21,"Text":"Mmarima no wͻ mo εna mmaa no nso wͻ Ɔno (Nyankopͻn)"},{"SurahNumber":53,"VerseNumber":22,"Text":"Ɛno yε adekyε a εmfa kwan soͻ"},{"SurahNumber":53,"VerseNumber":23,"Text":"Woi nom nyinaa yε din a mone moagya nom na atotoͻ a Nyankopͻn Nsianee ho tumi anaa nyinasoͻ biara. Sεdeε wͻn adwen yε wͻn, ne wͻn kraa apεdeε na wͻ’di akyire; ampa nso sε (yεde) kwankyerε no fri wͻn Wura Nyankopͻn hͻ abrε wͻn"},{"SurahNumber":53,"VerseNumber":24,"Text":"Anaasε onipa nsa ka deε ͻpε"},{"SurahNumber":53,"VerseNumber":25,"Text":"Nyankopͻn na Daakye (asetena) no ne seesei deε yi nyinaa wͻ no"},{"SurahNumber":53,"VerseNumber":26,"Text":"Soro abͻfoͻ no pii na εwͻ soro a wͻn ntwitwagyeε nnsi hwee, gyesε akyire yi a Nyankopͻn ama obi a Ɔpε na Ɔgye no tumu no kwan"},{"SurahNumber":53,"VerseNumber":27,"Text":"Nokorε sε wͻn a wͻ’nnye Daakye no nnie no na wͻ’de mmaa din to soro abͻfoͻ no"},{"SurahNumber":53,"VerseNumber":28,"Text":"Wͻ’nni ho nimdeε. Deε wᴐn adwen kyerε wᴐn na wͻ’di akyire, na deԑ wᴐn adwen kyerε wᴐn no ntumi ne nokorε nyina wͻ hwe ho"},{"SurahNumber":53,"VerseNumber":29,"Text":"Enti twe woho fri obi a ͻdane ne ho fri Y’afutusεm no ho no ho, na ͻno deε wiase asetena yi na ͻpε no"},{"SurahNumber":53,"VerseNumber":30,"Text":"(Wͻn a wiase ho) na wͻn nimdeε kͻpem no. Nokorε sε, wo Wura Nyankopͻn Nim nea w’ayera afri Nekwan no soͻ, εna Onim nea ͻnam kwan tenenee no nso soͻ"},{"SurahNumber":53,"VerseNumber":31,"Text":"Deε εwͻ soro ne deε εwͻ asaase so nyinaa wͻ Nyankopͻn; sεdeε Obetua dwuma a wͻn a wͻ’di bͻne no diiε no so ka, na Ɔde papa nso atua wͻn a wͻ’yε ayεmyε no nso ka"},{"SurahNumber":53,"VerseNumber":32,"Text":"Wͻn a wͻ’twe wͻn ho fri bͻne akεseε ne akohwi bra ho, gyesε mfomsoͻ nketenkete no, nokorε sε Nyankopͻn bͻnefakyε no so paa. Onim mo wͻ εberε a Ɔbͻͻ mo fri asaase mu, ne εberε a na moyε mogya toa da mo maame nom awodeε mu. Enti εmma moara monnhoahoa moho sε moyε kronkron. Nyankopͻn na Onim obi a osuro Nyankopͻn"},{"SurahNumber":53,"VerseNumber":33,"Text":"W’ahunu obi a ͻdane neho fri (Islam) ho no"},{"SurahNumber":53,"VerseNumber":34,"Text":"Na ͻde ketewaabi maeε na ogyaee fama"},{"SurahNumber":53,"VerseNumber":35,"Text":"Enti ͻwͻ kokoa mu nimdeε a enti ohunu (deε εbεba)"},{"SurahNumber":53,"VerseNumber":36,"Text":"Anaasε yabͻ no deε na εwͻ Mose Nwoma no mu no ho amaneε"},{"SurahNumber":53,"VerseNumber":37,"Text":"Ne Abraham a odii (ahyεdeε) soͻ no"},{"SurahNumber":53,"VerseNumber":38,"Text":"Obia ͻso adesoa nnsoa obi foforͻ adesoa"},{"SurahNumber":53,"VerseNumber":39,"Text":"Nokorε sε onipa nni (akatua) bi, na mmom gyesε mmͻden a ͻbͻeε ho (akatua na obenya)"},{"SurahNumber":53,"VerseNumber":40,"Text":"Na εnkyε biara yεbehunu ne mmͻdemmͻ"},{"SurahNumber":53,"VerseNumber":41,"Text":"Afei yεbetua no akatua a εyε pεpεεpε"},{"SurahNumber":53,"VerseNumber":42,"Text":"Nokorε sε wo Wura Nyankopͻn hͻ na awieε no wͻ"},{"SurahNumber":53,"VerseNumber":43,"Text":"Nokorε sε Ɔno na Ɔma (onipa) sereε εna Ɔma (onipa) suu"},{"SurahNumber":53,"VerseNumber":44,"Text":"Ɔno na Ɔma (obi) wuo εna Ɔma (obi) nkwa"},{"SurahNumber":53,"VerseNumber":45,"Text":"Ɔno na Ɔbͻͻ adeε mmienu mmienu, ͻbarima ne ͻbaa"},{"SurahNumber":53,"VerseNumber":46,"Text":"Fri ahobaeε mu wͻ εberε a εbεpue aba"},{"SurahNumber":53,"VerseNumber":47,"Text":"Ɔno na Daakye Wusͻreε no (ho asεm) da Nesoͻ"},{"SurahNumber":53,"VerseNumber":48,"Text":"Ɔno na Ɔma ahonya εna Ɔma ohia"},{"SurahNumber":53,"VerseNumber":49,"Text":"Ɔne (nsoromma Shi’ira) Kyεkyε (a Arabfoͻ abosomsomfoͻ no som no no) Wura"},{"SurahNumber":53,"VerseNumber":50,"Text":"Ɔno na Ɔsεee Aad, tetefoͻ no"},{"SurahNumber":53,"VerseNumber":51,"Text":"Samuudfoͻ no nso W’amma wͻn mu biara anka"},{"SurahNumber":53,"VerseNumber":52,"Text":"Ɛna Noa nkorͻfoͻ no a wͻ’dii (Aadfoͻ ne Samuudfoͻ no) anim kan no, na wͻ’yε nnebͻneεfoͻ, atuatefoͻ"},{"SurahNumber":53,"VerseNumber":53,"Text":"Ne nkuro a abͻ no (Sodom ne Gomora), Ɔno ara na Ɔsεee no"},{"SurahNumber":53,"VerseNumber":54,"Text":"Deε eyiri faa wͻn no yiri faa wͻn"},{"SurahNumber":53,"VerseNumber":55,"Text":"Enti (ͻdasani), wo Wura Nyankopͻn adom no mu deε εwͻ hen na w’adwen nnsi wo pi wͻ ho"},{"SurahNumber":53,"VerseNumber":56,"Text":"(Nkͻmhyεni) woi yε kͻkͻbͻni tesε tetefoͻ no kͻkͻbͻfoͻ no ara pεpεεpε"},{"SurahNumber":53,"VerseNumber":57,"Text":"Ɛberε no bεn ara na (eguso) rebεn"},{"SurahNumber":53,"VerseNumber":58,"Text":"Obiara nni hͻ a obetumi afri Nyankopͻn akyi asi ho kwan"},{"SurahNumber":53,"VerseNumber":59,"Text":"Enti saa asεm woi na εyε mo nwanwa"},{"SurahNumber":53,"VerseNumber":60,"Text":"Ɛna moresereε, εna monnsuu"},{"SurahNumber":53,"VerseNumber":61,"Text":"Ɛna mode agorͻ resεe mo berε kwa, εna monnwene ho"},{"SurahNumber":53,"VerseNumber":62,"Text":"Enti monfa moanim mutu fͻm ma Nyankopͻn na monsom (no)"},{"SurahNumber":54,"VerseNumber":1,"Text":"Dͻnhwere no abεn, na bosome no mu apae"},{"SurahNumber":54,"VerseNumber":2,"Text":"Na sε wͻ’hunu nsεnkyerεnee bi a wͻ’twe wͻn ho (fri ho), na wͻ’ka sε: ”Woi yε nkonyaa anaa naadaasεm a εbetwamu“"},{"SurahNumber":54,"VerseNumber":3,"Text":"Wͻ’fa no atorɔsɛm, na wͻ’di wͻn apεdeε hunu akyi. Na asεm biara wͻ neberε"},{"SurahNumber":54,"VerseNumber":4,"Text":"Ampa sε (Qur’aan) de amanebͻ a afutuo ne adesua (ahodoͻ pii) wͻ mu abrε wͻn"},{"SurahNumber":54,"VerseNumber":5,"Text":"Adwen ne nimdeε a εkͻ aso mu (wͻ mu), nanso afutuo no ho amma wͻn mfasoͻ"},{"SurahNumber":54,"VerseNumber":6,"Text":"Enti twe wo ho fri wͻn ho. Ɛda a Ɔfrεfoͻ (Israafiil) bεfrε (wͻn) akͻ asεm kεseε mu no"},{"SurahNumber":54,"VerseNumber":7,"Text":"(Aniwuo bεma) w’abrε wͻn ani ase; wͻ’bepue afri adakamena no mu tesε mmεbε a wͻ’abͻ asanteε"},{"SurahNumber":54,"VerseNumber":8,"Text":"Wͻ’de mmirika tεntε na εbεkͻ Ɔfrεfoͻ no hͻ. (Saa Da no) boniayεfoͻ no bεka sε: ”Saa Da yi yε Ɛda a emu yε den! “"},{"SurahNumber":54,"VerseNumber":9,"Text":"Noa nkorͻfoͻ dii wͻn anim kan buu Y’akoa no ᴐtorofo. Wͻ’kaa sε: “Bͻdamfoͻ.“ Wͻ’kasa tiaa no, hunahunaa no, poo no"},{"SurahNumber":54,"VerseNumber":10,"Text":"Enti osu frεε ne Wura Nyankopͻn sε: (Awurade) “Wͻ’abu afa me so, enti boa (me)“"},{"SurahNumber":54,"VerseNumber":11,"Text":"Enti Ye’buee ͻsoro apono maa nsuo hwie guu pii"},{"SurahNumber":54,"VerseNumber":12,"Text":"Yε’maa nsuwa-nsuwa nso puee wͻ asaase no so, na (ͻsoro ne asaase so) nsuo no hyia bͻͻ mu sεdeε yahyehyε ato hͻ no"},{"SurahNumber":54,"VerseNumber":13,"Text":"Enti Yε’soaa no wͻ (nsuom hyεn a) yεde nnua ne nnadewa na ayε so"},{"SurahNumber":54,"VerseNumber":14,"Text":"Na (nsuom hyεn no) nam (nsuo no so) a Y’ani hwε. (Saa nsuyire yi yε) akatua ma obia w’anye annie"},{"SurahNumber":54,"VerseNumber":15,"Text":"Ampa sε, Y’agya de ayε nsεnkyerεnee. Enti obi wͻhͻ a ͻde betu nehofoͻ"},{"SurahNumber":54,"VerseNumber":16,"Text":"Sεdeε M’asotwee ne Mekͻkͻbͻ (huu) siteε"},{"SurahNumber":54,"VerseNumber":17,"Text":"Ampa sε Y’ama Qur’aan yi nkaekaeε ne emu afutusεm no ayε mmrε. Enti obi wͻhͻ a ͻde betu neho foͻ"},{"SurahNumber":54,"VerseNumber":18,"Text":"Aad (Nkorͻfoͻ no) faa no atorᴐsԑm. Na sεdeε M’asotwee ne Mekͻkͻbͻ (huu) siteε"},{"SurahNumber":54,"VerseNumber":19,"Text":"Nokorε sε, Y’εsomaa mframa denden bi a εbͻ toatoaso baa wͻn so wͻ da bͻne bi mu"},{"SurahNumber":54,"VerseNumber":20,"Text":"Ɛtetee nnipa maa wͻ’yεε sε akyiresua dua bi a yatu aseε da hͻ"},{"SurahNumber":54,"VerseNumber":21,"Text":"Sεdeε M’asotwee ne Mekͻkͻbͻ (huu) siteε"},{"SurahNumber":54,"VerseNumber":22,"Text":"Ampa sε Y’ama Qur’aan yi nkaekaeε ne emu afutusεm no ayε mmrε. Enti obi wͻhͻ a ͻde betu neho foͻ"},{"SurahNumber":54,"VerseNumber":23,"Text":"Samuudfoͻ no faa kͻkͻbͻ no atorᴐsԑm"},{"SurahNumber":54,"VerseNumber":24,"Text":"Deε wͻ’kaeε ne sε: “Onipa baako pε a ͻwͻ yεn mu na yeni n’akyi? Nokorε sε, εneε na yε’wͻ ͻyera ne abͻdamsεm paa mu"},{"SurahNumber":54,"VerseNumber":25,"Text":"Enti yεn (dodoͻ yi) mu no, ͻno nko ara na εsεsε yεde Afutusεm no ma no? Daabi, ͻyε nkontomponi, asoͻden (nipa)”"},{"SurahNumber":54,"VerseNumber":26,"Text":"Ɔkyena wͻ’behunu nea ͻyε nkontomponi, asoͻden (nipa) no"},{"SurahNumber":54,"VerseNumber":27,"Text":"Nokorε sε Yε’resoma yoma bedeε de ayε wͻn nsͻhwε. Enti wodeε hwε wͻn na si aboterε"},{"SurahNumber":54,"VerseNumber":28,"Text":"Na ka kyerε wͻn sε, yakyε nsuo no mu ama (wͻn ne yoma no), obiara bεkͻ nsuo no mu wͻ ne berε (a yahyε ama no) mu"},{"SurahNumber":54,"VerseNumber":29,"Text":"Nanso wͻ’frεε wͻn yͻnko no na ͻfaa (sekan) de wͻͻ (yoma) no kum no"},{"SurahNumber":54,"VerseNumber":30,"Text":"Sεdeε M’asotwee ne Mekͻkͻbͻ (huu) siteε"},{"SurahNumber":54,"VerseNumber":31,"Text":"Nokorε sε, Yε’somaa nteamu baako pε na εbaa wͻn soͻ, na wͻ’bεyεε gͻsͻͻ tesε mmabaa a awoͻ na abubu asin-asin a εwͻ mmoa adidieε"},{"SurahNumber":54,"VerseNumber":32,"Text":"Ampa sε Y’ama Qur’aan yi nkaekaeε ne emu afutusεm no ayε mmrε. Enti obi wͻhͻ a ͻde betu neho foͻ"},{"SurahNumber":54,"VerseNumber":33,"Text":"Lut nkorͻfoͻ no anye kͻkͻbͻ no anni"},{"SurahNumber":54,"VerseNumber":34,"Text":"Nokorε sε Yε’somaa aboͻ nsuo tͻ guu wͻn so, gyesε Lut abusuafoͻ nko ara (na asotwee no bi anka wͻn), Yε’gyee wͻn wͻ anadwo a etwa toᴐ no mu"},{"SurahNumber":54,"VerseNumber":35,"Text":"(Ɛyε) adom a efri Yεn hͻ. Saa ara na Ye’tua wͻn a wͻ’yi (Nyankopͻn) ayε no ka"},{"SurahNumber":54,"VerseNumber":36,"Text":"Ampa sε (Lut) bͻͻ wͻn kͻkͻ wͻ Y’asotwee no ho, nanso wͻn adwen ansi wͻn pi wͻ kͻkͻ bͻ no ho"},{"SurahNumber":54,"VerseNumber":37,"Text":"Ampa sε wͻ’pεε sε wͻ’hwim n’ahͻhoͻ fri nensam. Na Yefiraa wͻn ani (kaa sε): “Ɛneε monka M’asotwee ne Me kͻkͻbͻ no nhwε “"},{"SurahNumber":54,"VerseNumber":38,"Text":"Ampa sε, daa asotwee no sͻͻ wͻn mu ahomakye paa"},{"SurahNumber":54,"VerseNumber":39,"Text":"Enti monka M’asotwee ne Mekͻkͻbͻ no nhwε"},{"SurahNumber":54,"VerseNumber":40,"Text":"Ampa sε Y’ayε Qur’aan yi nkaekaeε ne emu afutusεm no mmrε. Enti obi wͻ hͻ a ͻde betu neho foͻ"},{"SurahNumber":54,"VerseNumber":41,"Text":"Ampa sε kͻkͻbͻ no baa Farao nkorͻfoͻ no hͻ"},{"SurahNumber":54,"VerseNumber":42,"Text":"Wͻ’faa Yε’nsεnkyerεnee no nyinaa atorᴐsԑm. Enti Yε’de Otumfoͻ a Otumi ade nyinaa yε no Tumi no pari sͻͻ wͻn mu dendeenden"},{"SurahNumber":54,"VerseNumber":43,"Text":"Enti mo (mu) boniayεfoͻ no kyεn woi nom (a y’aseε wͻn no)? Anaasε modeε moanya (bͻhyε) wͻ Twerεsεm no mu sε y’ayi mu afri (asotwee no) mu"},{"SurahNumber":54,"VerseNumber":44,"Text":"Anaasε deε wͻ’ka nesε: ”Yε’deε yε’yε dͻm (kεseε) enti yεbedi nkonim"},{"SurahNumber":54,"VerseNumber":45,"Text":"Yε’bεka wͻn dͻm no agu ama wͻ’adane wͻn akyi adwane"},{"SurahNumber":54,"VerseNumber":46,"Text":"Aane, Dͻnhwere no ne εberε a yεde ahyε wͻn bͻ; na Dͻnhwere no ano yε den na (εyε berε nso) a emu (nsɛm) yε nyono"},{"SurahNumber":54,"VerseNumber":47,"Text":"Nokorε sε, abͻneεfoͻ no wͻ ͻyera ne abͻdamsεm paa mu"},{"SurahNumber":54,"VerseNumber":48,"Text":"Ɛda a yεbεtwe wͻn ase wͻ fͻm wͻ wͻn anim so akͻ egya no mu no, (yεbεka akyerε wͻn sε): ”Monka Ogya no atenka no nhwε “"},{"SurahNumber":54,"VerseNumber":49,"Text":"Nokorε sε Yε’de nhyehyεeε na abͻ biribiara"},{"SurahNumber":54,"VerseNumber":50,"Text":"Na Y’ahyεdeε no deε εyε baako pε, εtesε wa’bͻ w’ani prε"},{"SurahNumber":54,"VerseNumber":51,"Text":"Ampa sε Y’asεe (amanfoͻ bi) a na wͻ’te sε mo. Enti obi wͻhͻ a ͻde betu neho foͻ"},{"SurahNumber":54,"VerseNumber":52,"Text":"Dwuma a wͻ’die biara no nso y’atwerε no wͻ Nwoma no mu"},{"SurahNumber":54,"VerseNumber":53,"Text":"Biribiara, ketewa ne kεseε nyinaa yatwerε"},{"SurahNumber":54,"VerseNumber":54,"Text":"Nokorε sε, Nyamesurofoͻ no wͻ Aheman mu ne nsubͻnten ho"},{"SurahNumber":54,"VerseNumber":55,"Text":"Wͻ Nokorε Ahennwa no ho wͻ Ɔhene Tumfoͻ no a, Otumi adeε nyinaa yε no hͻ"},{"SurahNumber":55,"VerseNumber":1,"Text":"Ahummͻborͻ Hene (Nyankopͻn)"},{"SurahNumber":55,"VerseNumber":2,"Text":"Ɔno na W’akyerε (Nkͻmhyεni) Qur’aan no"},{"SurahNumber":55,"VerseNumber":3,"Text":"Ɔno na Ɔbͻͻ onipa"},{"SurahNumber":55,"VerseNumber":4,"Text":"Kyerεε no kasa nkyerεkyerεmu"},{"SurahNumber":55,"VerseNumber":5,"Text":"Awia ne bosome nnam wͻ nhyehyεε so"},{"SurahNumber":55,"VerseNumber":6,"Text":"Wira mu nhoma (anaasε nsoromma) ne nnua nso (nyinaa) berε wͻn ho ase (ma Nyankopͻn)"},{"SurahNumber":55,"VerseNumber":7,"Text":"Ɛna W’apagya ͻsoro, εna Ɔde nsania ato ho"},{"SurahNumber":55,"VerseNumber":8,"Text":"Sεdeε monyε mfomsoͻ wͻ ade susuo ho"},{"SurahNumber":55,"VerseNumber":9,"Text":"Na moma nsania no nyina pεpεεpε, na monnte adeε a mobesusuo no so"},{"SurahNumber":55,"VerseNumber":10,"Text":"Ɛna Ɔde asaase no ato hͻ ama abͻdeε (a wͻ’tumi tena asaase soͻ)"},{"SurahNumber":55,"VerseNumber":11,"Text":"Emu na nnuaba, ne akyiresua a εbͻ esa-esa wͻ"},{"SurahNumber":55,"VerseNumber":12,"Text":"Ne nnuaba (ahodoͻ tesε aburoo, ayuo, atokoͻ ne deε εkeka ho) a εwͻ nhahamma a nyεmmoa weε, εne nnuaba a etu hwa pa"},{"SurahNumber":55,"VerseNumber":13,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":14,"Text":"Ɔno na Ɔde nԑteε a awoͻ bͻͻ onipa tesε ayowa anaa kukuo a yanwene atotoo"},{"SurahNumber":55,"VerseNumber":15,"Text":"Ɛna Ɔbͻͻ Jinnfoͻ no nso fri ogya frama (anaa) ogya kεterεma mu"},{"SurahNumber":55,"VerseNumber":16,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":17,"Text":"Apueε mmienu no Wura, ne Atͻeε mmienu no Wura"},{"SurahNumber":55,"VerseNumber":18,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":19,"Text":"Ɔno na W’ama ͻpo mmienu no (nsupa ne nkyene nsuo) behyia mu"},{"SurahNumber":55,"VerseNumber":20,"Text":"Ɛhyeε da ne mmienu ntεm a emu biara ntumi mmu mfa baako soͻ"},{"SurahNumber":55,"VerseNumber":21,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":22,"Text":"Y’eyi nhwenepa ne aboͻ a εhyerεn wͻ (ͻpo no) mmienu mu"},{"SurahNumber":55,"VerseNumber":23,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":24,"Text":"Ɔno na nsuom hyεn a εnenam po so tesε mmepͻ atenten no yε Nedea"},{"SurahNumber":55,"VerseNumber":25,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":26,"Text":"Adeε a εwͻ (asaase) soͻ biara befri hͻ"},{"SurahNumber":55,"VerseNumber":27,"Text":"Na εbεka wo Wura Nyankopͻn Kεseε Onimuonyamfoͻ no animuonyam nko ara"},{"SurahNumber":55,"VerseNumber":28,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":29,"Text":"Wͻn a wͻ’wͻ soro ne wͻn a wͻ’wͻ asaase so nyinaa bisa no. Da biara N’animuonyam da adi"},{"SurahNumber":55,"VerseNumber":30,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":31,"Text":"Mo akuo mmienu no (Jinn ne nnipa) Yε’bεtoto (montotoeε anaasε yεbebu mo atεn no) ama mo"},{"SurahNumber":55,"VerseNumber":32,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":33,"Text":"Jinn ne nnipa fekuo, sε mobetumi akͻ soro ne asaase ntweaso babiara a motumi kͻ. Nanso montumi nkͻ gyesε monya tumi anaa nyinasoͻ bi (fri Nyankopͻn hͻ ansa)"},{"SurahNumber":55,"VerseNumber":34,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":35,"Text":"Ɔbεsoma ogya tanaa ne yaawa (a yananee) aba moso, na montumi mmͻ mo ho ban"},{"SurahNumber":55,"VerseNumber":36,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":37,"Text":"Sε ͻsoro mu dwidwa a afei εbεyε kͻͻ tesε aboa nwoma (a yahyε no) kͻͻ"},{"SurahNumber":55,"VerseNumber":38,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":39,"Text":"Saa Da no yemmisa onipa anaa Jinn biara bͻne ho asεm"},{"SurahNumber":55,"VerseNumber":40,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":41,"Text":"Y’εde abͻneεfoͻ no nsohyεdeε na εbehu wͻn, enti yε’bεsͻ wͻn mu wͻ wͻn apampamu nwii ne wͻn nnan mu (na atwe wͻn aseε)"},{"SurahNumber":55,"VerseNumber":42,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":43,"Text":"Woi ne Amanehunu gya no a abͻneεfoͻ no faa no atorͻsεm no"},{"SurahNumber":55,"VerseNumber":44,"Text":"Wͻ’betwa ahyia wͻ (Ogya) a ayε hyehyeehye ne nsuo a ayε hye atrasoͻ no ntεm"},{"SurahNumber":55,"VerseNumber":45,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":46,"Text":"Obi a osuro sε obegyina ne Wura Nyankopͻn anim no ͻwͻ Turo mmienu"},{"SurahNumber":55,"VerseNumber":47,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":48,"Text":"Nnua mman a atrεtrε sononko-sononko ayε mu mma"},{"SurahNumber":55,"VerseNumber":49,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":50,"Text":"Asutire mmienu bi wͻ mu a εtenee"},{"SurahNumber":55,"VerseNumber":51,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":52,"Text":"Na nnuaba biara a egu mmienu mmienu wͻ ne mmienu nyinaa mu"},{"SurahNumber":55,"VerseNumber":53,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":54,"Text":"W’agyegye adamu wͻ mpa anaa ahennwa a emu kuntu no yε kyeme ntoma a yadi mu adwini a ԑyԑ fԑ so. Aheman no mmienu no mu nnuaba no bεn (wͻn)"},{"SurahNumber":55,"VerseNumber":55,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":56,"Text":"Mmaa a wͻ’hwε wͻn ani so yie (anaasε wͻ’fεre adeε) a onipa (biara) anaasε Jinn mfaa wͻn ho nkaa wͻn da wͻ ne mmienu mu"},{"SurahNumber":55,"VerseNumber":57,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":58,"Text":"Wͻn (ho fε) tesε dwetε ne sika aboͻ a εhyerεn"},{"SurahNumber":55,"VerseNumber":59,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":60,"Text":"Enti εnyε papa akatua ne papa"},{"SurahNumber":55,"VerseNumber":61,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":62,"Text":"(Turo) mmienu no akyiri nso, Turo mmienu (foforͻ) bi nso wͻ hͻ"},{"SurahNumber":55,"VerseNumber":63,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":64,"Text":"(Turo mmienu no mu) nhahan yԑ mono, εyε bunu paa"},{"SurahNumber":55,"VerseNumber":65,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":66,"Text":"Nsuo aniwa mmienu bi wͻ ne mmienu mu a epue ba aberε biara"},{"SurahNumber":55,"VerseNumber":67,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":68,"Text":"Nnuaba ne akyiresua ne ‘Rumaan’ (nyinaa) bi wͻ ne mmienu mu"},{"SurahNumber":55,"VerseNumber":69,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":70,"Text":"Mmaa papa ahoͻfεfoͻ wͻ mu"},{"SurahNumber":55,"VerseNumber":71,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":72,"Text":"Mmaa ahotewfoͻ a wͻn ani akεseε fεfεεfε hyehyε ntoma dan mu"},{"SurahNumber":55,"VerseNumber":73,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":74,"Text":"Onipa biara anaasε Jinn nnii kan mfaa ne ho nkaa wͻn da"},{"SurahNumber":55,"VerseNumber":75,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":76,"Text":"W’agyegye adamu wᴐ atε anaa mpikyi anaa sumuε a εyε ahahamono ne ‘Kapεt’ fεfεεfε so"},{"SurahNumber":55,"VerseNumber":77,"Text":"Enti (Jinn ne nnipa), mo Wura Nyankopͻn adom no emu deε εwͻ hen na mopoɔ"},{"SurahNumber":55,"VerseNumber":78,"Text":"Nhyira ne wo Wura Nyankopͻn din, Ɔno na Kεseyε ne Animuonyam yε Nedea"},{"SurahNumber":56,"VerseNumber":1,"Text":"Sε Asεm (kεseε a εrebesie) no nya si a"},{"SurahNumber":56,"VerseNumber":2,"Text":"Nkontompo biara nni si a ebesie no ho"},{"SurahNumber":56,"VerseNumber":3,"Text":"(Saa Da no), yεbεbrε (nnipa no) bi ase, ama (ebinom nso) so"},{"SurahNumber":56,"VerseNumber":4,"Text":"Sε asaase woso nwosoeε (denden) no"},{"SurahNumber":56,"VerseNumber":5,"Text":"Na yebubu mmepͻ gͻsͻgͻsͻ –"},{"SurahNumber":56,"VerseNumber":6,"Text":"Na εyε sε mfuturo a εretu hwete a"},{"SurahNumber":56,"VerseNumber":7,"Text":"(Saa Da no) mobεyε akuo ahodoͻ mmiεnsa"},{"SurahNumber":56,"VerseNumber":8,"Text":"Wͻn a wͻ’yε Nifa so foͻ no; hwan nom ne wͻn a wͻ’yε Nifa so foͻ no"},{"SurahNumber":56,"VerseNumber":9,"Text":"Ɛne wͻn a wͻ’yε Benkum so foͻ no; hwan nom ne wͻn a wͻ’yε benkum so foͻ no"},{"SurahNumber":56,"VerseNumber":10,"Text":"Ɛne (gyidie ho nyuma mu) adikanfoͻ no; wͻn ne (daakye no mu) adikanfoͻ"},{"SurahNumber":56,"VerseNumber":11,"Text":"Woinom na wͻ’bεbεn (Nyankopͻn)"},{"SurahNumber":56,"VerseNumber":12,"Text":"Wͻ Anigyeε Aheman no mu"},{"SurahNumber":56,"VerseNumber":13,"Text":"Dodoͻ no befri tetefoͻ no mu"},{"SurahNumber":56,"VerseNumber":14,"Text":"Ԑna kakraabi nso befri nkyirimma no mu"},{"SurahNumber":56,"VerseNumber":15,"Text":"Wͻ’bεtena ahennwa a yεde sika kͻkͻͻ ne dwetε na anwene so"},{"SurahNumber":56,"VerseNumber":16,"Text":"Wͻ’bεgyegye ada mu ahwε wͻn ho wͻn ho anim"},{"SurahNumber":56,"VerseNumber":17,"Text":"Mmeranteε a wͻ’te nkwa mu daa na wͻ’nnwu da bedi wͻn hͻ akͻneaba (asom wͻn)"},{"SurahNumber":56,"VerseNumber":18,"Text":"Wͻ’de nkoraa ne sanya nkuruwaa ne gyansee a nsa korͻgyee wͻ mu"},{"SurahNumber":56,"VerseNumber":19,"Text":"Wͻn ti mmpae wͻn, na wͻ’mmoro nso"},{"SurahNumber":56,"VerseNumber":20,"Text":"Ne nnuaba biara a wͻn ara bεhwε mu ayi deε wͻ’pε"},{"SurahNumber":56,"VerseNumber":21,"Text":"Ne nnomaa nnam biara a wͻn kͻn dͻ"},{"SurahNumber":56,"VerseNumber":22,"Text":"Ne (mmaa) akronkron ahoͻfεfoͻ a wͻn ani akεse-akεse"},{"SurahNumber":56,"VerseNumber":23,"Text":"(Wͻn ho fε) tesε nhwene pa bi a yahyε da de asie abͻ ho ban"},{"SurahNumber":56,"VerseNumber":24,"Text":"(Woi) yε akatua ma dwuma (pa) a wͻ’diiε no"},{"SurahNumber":56,"VerseNumber":25,"Text":"Wͻ’nnte nsεm hunu anaa kasa bͻne biara wͻ hͻ"},{"SurahNumber":56,"VerseNumber":26,"Text":"Gyesε ‘Salaaman Salaaman’ Asomdweε! Asomdweε"},{"SurahNumber":56,"VerseNumber":27,"Text":"Ɛna Nifasofoͻ no; hwan nom ne Nifaso foͻ no"},{"SurahNumber":56,"VerseNumber":28,"Text":"(Wͻn wͻ) nnua bi a εho yε trͻmtrͻm a nkasεε nni ho bi mu"},{"SurahNumber":56,"VerseNumber":29,"Text":"Ne nkwadu a abͻ esa-esa"},{"SurahNumber":56,"VerseNumber":30,"Text":"Ne enyunu a εbae trε mu"},{"SurahNumber":56,"VerseNumber":31,"Text":"Ne nsuo a εtene ba (abrε biara)"},{"SurahNumber":56,"VerseNumber":32,"Text":"Ne nnuaba a abu soͻ"},{"SurahNumber":56,"VerseNumber":33,"Text":"(Nnuaba no berε) to nntwa, na yennsi wͻn ho kwan nso"},{"SurahNumber":56,"VerseNumber":34,"Text":"(Wͻn) wͻ aban soroͻ a εwͻ soro so"},{"SurahNumber":56,"VerseNumber":35,"Text":"Nokorε sε Ya’bͻ wͻn (mmeͻε foforͻ) paa"},{"SurahNumber":56,"VerseNumber":36,"Text":"Ɛna Y’ama wͻn ayε mmabunu"},{"SurahNumber":56,"VerseNumber":37,"Text":"Ɔdͻ ne ahomeka (wͻ wͻn mu); na wͻn (nyinaa) bͻ atipεn"},{"SurahNumber":56,"VerseNumber":38,"Text":"(Woi) wͻ Nifaso foͻ no"},{"SurahNumber":56,"VerseNumber":39,"Text":"Dodoͻ no befri tetefoͻ no mu"},{"SurahNumber":56,"VerseNumber":40,"Text":"Na dodoͻ no nso afri nkyirimma yi mu"},{"SurahNumber":56,"VerseNumber":41,"Text":"Ɛna Benkum so foͻ no; hwan nom ne Benkum so foͻ no"},{"SurahNumber":56,"VerseNumber":42,"Text":"(Wͻn) wͻ mframa hyew ne nsuo hyeε mu"},{"SurahNumber":56,"VerseNumber":43,"Text":"Ne wisie tumm nyunu mu"},{"SurahNumber":56,"VerseNumber":44,"Text":"(Saa wisie no) nyε nyunu na (wͻ’nnya emu) anigyeε anaa papa biara"},{"SurahNumber":56,"VerseNumber":45,"Text":"Nokorε sε, kane no na wͻ’gye wͻn ani"},{"SurahNumber":56,"VerseNumber":46,"Text":"Na wͻ’tͻ kͻ bͻne akεseε so"},{"SurahNumber":56,"VerseNumber":47,"Text":"Na wͻ’ka sε: “Sε yewu na yε’yε mfuturo ne nnompe a, nokorε sε yεbεsan anyane yεn"},{"SurahNumber":56,"VerseNumber":48,"Text":"Anaasε yεn agyanom tetefoͻ no (nso)"},{"SurahNumber":56,"VerseNumber":49,"Text":"(Nkͻmhyεni), ka sε: “Tetefoͻ no ne nkyirimma no (nyinaa)"},{"SurahNumber":56,"VerseNumber":50,"Text":"Nokorε sε yε’bεboa wͻn ano akͻ εberε a yahyε no wͻ saa Da no mu no“"},{"SurahNumber":56,"VerseNumber":51,"Text":"Afei mo ayerafoͻ no a mofaa (nokorε no) nkontompo no"},{"SurahNumber":56,"VerseNumber":52,"Text":"Mobedidi afri dua Zaqqum so"},{"SurahNumber":56,"VerseNumber":53,"Text":"Na mode ahyε (mo) afru ma"},{"SurahNumber":56,"VerseNumber":54,"Text":"Na moanom nsuo hyeε agu so"},{"SurahNumber":56,"VerseNumber":55,"Text":"Na (mo) bεnom no sεdeε yoma a sukͻm deno renom nsuo"},{"SurahNumber":56,"VerseNumber":56,"Text":"Woi na εbεyε wͻn brεsuo a yεde bεma wͻn akwaaba wͻ (daakye) akatua Da no"},{"SurahNumber":56,"VerseNumber":57,"Text":"Yεn na Yε’bͻͻ mo na afei adεn nti na monye nnie"},{"SurahNumber":56,"VerseNumber":58,"Text":"Moahunu (ahobaeε) a mohwie gu (ͻbaa awodeε mu) no"},{"SurahNumber":56,"VerseNumber":59,"Text":"Mo na mobͻ (akͻdaa no) anaasε Yε’ne Ɔbͻͻ Adeε no"},{"SurahNumber":56,"VerseNumber":60,"Text":"Yεn na Y’ahyehyε owuo de ato mo soͻ; na entumi mmu mfa Yεn so"},{"SurahNumber":56,"VerseNumber":61,"Text":"Sε Yε’bεsesa mo tebea yi abͻ mo akͻ (tebea foforͻ) a mo nnnim mu"},{"SurahNumber":56,"VerseNumber":62,"Text":"Ampa sε, monim mmͻeε a edi kan no; afei adεn na monfa nkͻ adwen-dwene mu"},{"SurahNumber":56,"VerseNumber":63,"Text":"Moahunu (nneεma) a modua no"},{"SurahNumber":56,"VerseNumber":64,"Text":"Mona moma no fifiri na enyin, anaasε Yεn na Yε’ma no fifiri na enyin"},{"SurahNumber":56,"VerseNumber":65,"Text":"Sε Yε’pε a anka Yε’bεma no ayam (anaasε Yε’bεma no asεe) ama mo atwa adwo"},{"SurahNumber":56,"VerseNumber":66,"Text":"(Ama moasu sε): “Nokorε yabͻ ka.”"},{"SurahNumber":56,"VerseNumber":67,"Text":"Aane, yahwere (y’agyapadeε)"},{"SurahNumber":56,"VerseNumber":68,"Text":"Moahunu nsuo a monom no"},{"SurahNumber":56,"VerseNumber":69,"Text":"Mo na mosiane fri mununkum no mu ba, anaasε Yεn na Yesiane ba"},{"SurahNumber":56,"VerseNumber":70,"Text":"Sε Yε’pε a anka Yε’bεma no ayε nkyene-nkyene. Adεn na afei monna (Nyankopͻn) aseε"},{"SurahNumber":56,"VerseNumber":71,"Text":"Moahunu egya a mosͻ no"},{"SurahNumber":56,"VerseNumber":72,"Text":"Mona mobͻ ne nnua no anaasε Yεn na Yε’bͻeε"},{"SurahNumber":56,"VerseNumber":73,"Text":"Y’ayε egya no nkaeε (a mode bεkae Amanehunu gya no), εsan nso wͻ mfasoͻ dema onipa biara a ohia gya, ne εserε so akwantufoͻ no"},{"SurahNumber":56,"VerseNumber":74,"Text":"Enti bͻ wo Wura Nyankopͻn Kεseε no abodin"},{"SurahNumber":56,"VerseNumber":75,"Text":"Mede faako a nsoromma kͻtͻ di nse"},{"SurahNumber":56,"VerseNumber":76,"Text":"Nokorε sε, εyε nsedie a εso paa sε anka monim a"},{"SurahNumber":56,"VerseNumber":77,"Text":"Nokorε sε, εyε Qur’aan animuonyam (Nwoma) noa"},{"SurahNumber":56,"VerseNumber":78,"Text":"Ɛwͻ Nwoma a yε’bͻ ho ban no mu"},{"SurahNumber":56,"VerseNumber":79,"Text":"Abᴐfoᴐ ahotewfoᴐ no na wᴐ’sᴐ mu"},{"SurahNumber":56,"VerseNumber":80,"Text":"(Qur’aan) yε Adiyisεm a efri Abͻdeε nyinaa Wura Nyankopͻn no hͻ"},{"SurahNumber":56,"VerseNumber":81,"Text":"Enti saa Asεm yi na mobu no animtia"},{"SurahNumber":56,"VerseNumber":82,"Text":"Ɛna moayε po a mopo (Qur’aan no sε εnam so) na monya mo akͻnhoma"},{"SurahNumber":56,"VerseNumber":83,"Text":"Afei adεn na sε (obi a ͻrewuo nkwa no) duru ne mene mu a (monsi nkwa no kwan)"},{"SurahNumber":56,"VerseNumber":84,"Text":"Na saa berε no na morehwε"},{"SurahNumber":56,"VerseNumber":85,"Text":"(Saa berε no) Yε’bεn no kyεn mo, nanso monnhunu"},{"SurahNumber":56,"VerseNumber":86,"Text":"Sε anka monhyε tumi bi ase a mobebu akonta a"},{"SurahNumber":56,"VerseNumber":87,"Text":"Adεn na momma (nkwa) no nsan n’akyi (nkͻ onipa no mu bio) sε moyε nokwafoͻ ampa a"},{"SurahNumber":56,"VerseNumber":88,"Text":"Enti sε (saa nipa no) ka wͻn a wͻ’bεn (Nyankopͻn) no ho a"},{"SurahNumber":56,"VerseNumber":89,"Text":"(Obenya) ahomegyeε, ne akͻnhoma ne Anigyeε Aheman no"},{"SurahNumber":56,"VerseNumber":90,"Text":"Na sε ͻka Nifaso foͻ no nso ho a"},{"SurahNumber":56,"VerseNumber":91,"Text":"Ɛneε asomdweε nka wo, Nifaso foͻ no"},{"SurahNumber":56,"VerseNumber":92,"Text":"Na mmom sε ͻka wͻn a wͻ’po nokorԑ, ayerafoͻ no ho nso a"},{"SurahNumber":56,"VerseNumber":93,"Text":"Ɛneε nsuo-hyeε na yεde bεma no brεsuo"},{"SurahNumber":56,"VerseNumber":94,"Text":"Na yakͻhye no wͻ Amanehunu gya no mu"},{"SurahNumber":56,"VerseNumber":95,"Text":"Nokorε sε, ampa woi ne Nokorε pefee no"},{"SurahNumber":56,"VerseNumber":96,"Text":"Enti bͻ wo Wura Nyankopͻn Kεseε no abodin tontom no"},{"SurahNumber":57,"VerseNumber":1,"Text":"Adeε a εwͻ soro ne asaase so nyinaa bͻ Nyankopͻn abodin tontom no. Ɔne Otumfoͻ no a Otumi ade nyinaa yε, Ɔne Onyansafoͻ no"},{"SurahNumber":57,"VerseNumber":2,"Text":"Ɔno na ͻsoro ne asaase so ahennie yε Nedea. Ɔno na Ɔma nkwa εna Ɔma (obi) wuo, na Ɔno na Ɔwͻ biribiara so tumi"},{"SurahNumber":57,"VerseNumber":3,"Text":"Ɔne Odikanfoͻ no, ne Okyidifoͻ no, Ɔno na Ɔda adi pefee, εna Osuma, na Ɔne biribiara ho Nimdefoͻ"},{"SurahNumber":57,"VerseNumber":4,"Text":"Ɔno na Ɔde nna nsia bͻͻ soro ne asaase, εna Ɔde Neho sii Tumi Ahenwa no soͻ. Onim deε εkͻ asaase mu, ne deε efri mu nso pue, ne deε esiane fri soro (ba asaase soͻ) ne deε (efri asaase so) fro kͻ hͻ. Faako a mowͻ biara no Ɔka mo ho. Nyankopͻn deε Ohu dwuma a modie nyinaa"},{"SurahNumber":57,"VerseNumber":5,"Text":"Ɔno na ͻsoro ne asaase so ahennie yε Nedea. Nyankopͻn hͻ na nsԑm nyinaa kowie"},{"SurahNumber":57,"VerseNumber":6,"Text":"Ɔma adesaeε wura adekyeε mu, εna Ɔma adekyeε nso wura adesaeε mu. Ɔno na Onim deε εwͻ akoma mu"},{"SurahNumber":57,"VerseNumber":7,"Text":"Monye Nyankopͻn ne Nesomafoͻ no ni, na monyi deε W’ama mo abedi ho adeε no mu bi ma. Enti wͻn a wͻ’agye adie wͻ mo mu na wͻ’yi (wͻn agyapadeε mu bi) dema no, wͻn wͻ akatua kεseε paa"},{"SurahNumber":57,"VerseNumber":8,"Text":"Deεn na εha mo a enti monnye Nyankopͻn nnie? Abrε a Ɔsomafoͻ no refrε mo sε monye mo Wura Nyankopͻn ni, aberε a moasuae akyerε no; sε moyε agyidiefoͻ ampa a"},{"SurahNumber":57,"VerseNumber":9,"Text":"Ɔno na Osiane nsεnkyerεnee pefee ma N’akoa sεdeε obeyi mo afri esum no mu akͻ εhyεn no mu. Nokorε sε, Nyankopͻn yε ayεmyε hene mamo, na Ɔne Mmͻborͻhunufoͻ"},{"SurahNumber":57,"VerseNumber":10,"Text":"Deεn na εha mo a enti monnyi (moagyapadeε) wͻ Nyankopͻn kwan soͻ? Aberε nso a Nyankopͻn na ͻsoro ne asaase so akoradeε wͻ no? Momu wͻn a wͻ’yii (wͻn agyapadeε) na wͻ’koeε ansa na nkonimdie no (reba no, ne wͻn a aka no) nnsε. Woi nom na wͻn wͻ gyinaberε a εsoo paa mu kyεn wͻn a (nkonimdie no) akyi na wͻ’yii wͻn (agyapadeε) na wͻ’koeε no. Na mmom Nyankopͻn (de ade) papa ahyε wͻn nyinaa bͻ. Nyankopͻn ne dwuma a modie nyinaa ho Amanebͻfoͻ"},{"SurahNumber":57,"VerseNumber":11,"Text":"Hwan na ͻbεbͻ Nyankopͻn bosea pa ama Ͻde abͻ ho ama no? Ɔno na Ɔwͻ akatua a animuonyam wͻ mu paa"},{"SurahNumber":57,"VerseNumber":12,"Text":"Ɛda no na wobehunu agyidiefoͻ mmarima ne agyidiefoͻ mmaa no sε wͻ’nhyerεnee ahyerεn di wͻn anim ne wͻn nifa so. (Yε’bεka akyerε wͻn sε): “Mowͻ anigyesεm nnε! Aheman a nsubͻnten nenam aseε no, emu na (mo) bεtena. Ԑno ne nkonimdie kεseε no"},{"SurahNumber":57,"VerseNumber":13,"Text":"Ɛda no na nkͻnkͻnsafoͻ mmarima ne nkͻnkͻnsafoͻ mmaa no bεka akyerε wͻn a wͻ’agye adie no sε: “Montwεn yεn na yεnfa monhyerεnee no (nante bi)”. Yε’bεka akyerε wͻn sε: “Monsan nkͻ moakyi (wͻ wiase) nkͻpε nhyerεnee”. Na fasuo bi a εpono wͻ mu bεba abetware wͻn’tεm. Na emu no ahummͻborͻ na εwͻ hͻ, na akyire no nso yε asotwee"},{"SurahNumber":57,"VerseNumber":14,"Text":"(Nkͻnkͻnsafoͻ no) bεfrε (agyidiefoͻ no) sε: “Na yεnnka mo ho (wͻ wiase)?“ (Agyidiefoͻ no) bεka sε: “Aane, nanso modaadaa moho, εna motwεnee (sε ebia agyidiefoͻ no bedi nkoguo), na moadwen ansi mo pi, na apεdeε hunu daadaa mo kͻpem sε Nyankopͻn ahyεdeε no baeε, na (ͻbonsam) daadaafoͻ no daadaa mo wͻ Nyankopͻn ho “"},{"SurahNumber":57,"VerseNumber":15,"Text":"Enti εnnε da yi, yε’nnye mpata biara mfri mo hͻ, anaasε wͻn a wͻ’annye annie no hͻ. Mofie ne egya no mu, εno ne mokyitaafoͻ, na εhͻ yε nnkyi bͻne paa"},{"SurahNumber":57,"VerseNumber":16,"Text":"Enti εberε no nnso maa agyidiefoͻ no sε wͻ’bεbrε wͻn akoma ase ama Nyankopͻn nkaekaeε ne deε yasiane a εyε nokorε no, na wͻn ankͻyε sε wͻn a yedii kan maa wͻn Nyamesom Nwoma no? Ɛberε yεε tenten maa wͻn, enti wͻn akoma yεε den. Na na wͻn mu dodoͻ no ara yε nsԑmɔnefoͻ"},{"SurahNumber":57,"VerseNumber":17,"Text":"Monhunu sε, Nyankopͻn nyane asaase wͻ newuo akyi. Ampa sε Y’akyerεkyerε nsεm no mu pefee sεdeε mobεte aseε"},{"SurahNumber":57,"VerseNumber":18,"Text":"Nokorε sε mmarima a wͻ’yε adͻeε ne mmaa a wͻ’yε adͻeε na wͻ’bͻ Nyankopͻn bosea pa no, yεde bεbͻ ho ama wͻn, na wͻn wͻ animuonyam akatua (da hͻ Daakye)"},{"SurahNumber":57,"VerseNumber":19,"Text":"Wͻn a wͻ’agye Nyankopͻn ne Nesomafoͻ no adie no, wͻn ne nokwafoͻ no, ne mogya ho adansefoͻ no wͻ wͻn Wura Nyankopͻn hͻ. Wͻ’benya wͻn akatua ne wͻn nhyerεnee. Wͻn a wͻ’nnye nnie na wͻ’fa Yεn Nsεm no atorͻsεm no nso, saa nkorͻfoͻ no ne Amanehunu gya no mu foͻ no"},{"SurahNumber":57,"VerseNumber":20,"Text":"Monhunu sε, wiase asetena yi yε agodie ne ahurusie ne afεεfεdeε ne ahotuo a εda montεm, ne agyapadeε ne mma ho apere-apereε. Ne mfatoho tesε mfudeε a nsutͻ akyi no akuafoͻ anigye nennuaba no ho, afei wobehunu sε ahoa afei na adwan. Daakye no asotwee a ano yε den paa wͻ hͻ, ne bͻnefakyε a efri Nyankopͻn hͻ ne nyetumu. Wiase asetena deε εyε anigyesεm a εyε nnaadaa"},{"SurahNumber":57,"VerseNumber":21,"Text":"Monsi akan nkͻ mo Wura Nyankopͻn bͻnefakyε no mu, nhwehwԑ Aheman a ne tεtrεtε bεyε sε ͻsoro ne asaase tεtrεtε a yasiesie ama wͻn a wͻ’agye Nyankopͻn ne Nesomafoͻ no die no. Woi yε Nyankopͻn adom, Ɔde ma obi a Ɔpε. Na Nyankopͻn ne Adom Kεseε no Wura no"},{"SurahNumber":57,"VerseNumber":22,"Text":"Mmusuo biara a εbesi wͻ asaase soͻ, anaasε εbεto mo nnipa dua no, na εwͻ Nwoma mu ansa na Y’ama no asi. Nokorε sε εno deε εyε adeε a εyε mmrε ma Nyankopͻn"},{"SurahNumber":57,"VerseNumber":23,"Text":"Sεdeε mowerε nnho (pii) wͻ deε moahwereε no ho, na monfa deε yεde ama mo no nso nntu mo ho. Nyankopͻn deε Ɔmpε obi a ͻyε ahomasoͻ na otu neho no asεm"},{"SurahNumber":57,"VerseNumber":24,"Text":"(Saa ara nso na Ɔmpε) wͻn a wͻ’yε pεpεε na wͻ’hyε amanfoͻ ma wͻ’yε pεpεε no (asεm). Na obi a ͻbεdane n’akyi ama (nokorε no), nokorε sε Nyankopͻn ne Ɔdefo, Ɔne Ayeyie Wura no"},{"SurahNumber":57,"VerseNumber":25,"Text":"Ampa sε Yε’de nkyerεkyerεmu ne nyinasoͻ pefee somaa Y’asomafoͻ no, de Nwoma no ne nsania kaa wͻn ho sεdeε adasamma begyina so ayε biribiara pεpεεpε, εna Y’asiane dadeε a ano yε den papaapa na mfasoͻ pii nso wͻ so ama nnipa, sεdeε Nyankopͻn de behunu obia ͻboa no ne N’asomafoͻ no wͻ kokoa mu. Nokorε sε Onyankopͻn ne Ɔhoͻdenfoͻ, Ɔne Otumfoͻ a Otumi ade nyinaa yε"},{"SurahNumber":57,"VerseNumber":26,"Text":"Ampa sε Yε’somaa Noa ne Abraham, na Yε’maa wͻn asefoͻ no nkͻmhyε (adwuma) ne Nwoma. Wͻn mu bi faa kwantenenee no, na wͻn mu dodoͻ no ara na wͻ’buu akohwi bra"},{"SurahNumber":57,"VerseNumber":27,"Text":"Afei Yε’maa Y’asomafoͻ no bεfaa wͻn anamͻn so, na Yε’maa Mar’yam ba Yesu bedii so, na Yε’maa no Injeel, na Yε’maa wͻn a wͻ’dii n’akyi no ayεmyε ne ahummͻborͻ akoma. Na ‘Rah’baaniyya’ no deε, εyε sakratom a wͻn ara na wͻ’yͻeε, εnyε Yεn na Yε’hyehyε maa wͻn , (na mmom wͻ’yεε no) sε wͻ’de hwehwε Nyankopͻn nyetumu; nanso w’annhwε so yie sεdeε anka εsεsε wͻ’hwε soͻ no. Enti Yε’de wͻn a wͻ’gye dii wͻ wͻn mu no akatua maa wͻn, na mmom na wͻn mu dodoͻ no ara yε abͻnefoͻ"},{"SurahNumber":57,"VerseNumber":28,"Text":"Mo a moagye adie, monsuro Nyankopͻn, na monye Nesomafoͻ no nni, na Ɔbεma mo N’ahummͻborͻ no mu kyεfa mmienu, na W’ama mo nhyerεnee a mode bεnanteε, na Ɔde mo bͻne akyε mo. Nyankopͻn ne Bͻnefakyε Hene, Ɔne Mmͻborͻhunufoͻ Hene"},{"SurahNumber":57,"VerseNumber":29,"Text":"Sεdeε wͻn a yama wͻn Nyamesom ho Nwoma no behunu sε wͻ’nni tumi biara wͻ Nyankopͻn adom no so; na adom no deε Nyankopͻn nsam na εwͻ, na Ɔde ma obi a Ɔpε. Onyankopͻn ne Adom Kεseε no Wura no"}]}