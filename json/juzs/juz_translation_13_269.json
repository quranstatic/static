{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":12,"VerseNumber":53,"Text":"En ik pleit mijzelf niet vrij, want de ziel is toch iets wat tot het kwaad aanzet, behalve wanneer mijn Heer erbarmen heeft. Mijn Heer is vergevend en barmhartig"},{"SurahNumber":12,"VerseNumber":54,"Text":"De koning zei: \"Brengt hem bij mij. Ik wil hem tot mijn vertrouweling maken.\" En toen hij tot hem sprak, zei hij: \"Heden heb jij je positie bij ons gevestigd en geniet jij vertrouwen"},{"SurahNumber":12,"VerseNumber":55,"Text":"Hij zei: \"Stel mij aan over de voorraadschuren van het land. Ik ben een kundig beheerder"},{"SurahNumber":12,"VerseNumber":56,"Text":"Zo gaven Wij Joesoef een machtige positie in het land om zich erin te vestigen waar hij wilde. Wij treffen met Onze barmhartigheid wie Wij willen. Wij laten het loon van hen die goed doen niet verloren gaan"},{"SurahNumber":12,"VerseNumber":57,"Text":"En het loon van het hiernamaals is beter voor hen die geloven en die godvrezend zijn"},{"SurahNumber":12,"VerseNumber":58,"Text":"En de broers van Joesoef kwamen en gingen bij hem binnen en hij herkende hen, maar zij herkenden hem niet"},{"SurahNumber":12,"VerseNumber":59,"Text":"En toen hij hen van hun proviand voorzien had zei hij: \"Brengt een broer van jullie van vaderskant mee. Zien jullie niet dat ik een vol rantsoen geef en dat ik de beste ben van hen die een onderkomen geven"},{"SurahNumber":12,"VerseNumber":60,"Text":"En als jullie hem niet meebrengen, dan is er bij mij helemaal geen rantsoen voor jullie en dan hoeven jullie mij niet te benaderen"},{"SurahNumber":12,"VerseNumber":61,"Text":"Zij zeiden: \"Wij zullen proberen zijn vader daartoe over te halen, dat zullen we zeker doen"},{"SurahNumber":12,"VerseNumber":62,"Text":"En hij zei tot zijn slaven: \"Doet hun koopwaar in hun reiszakken, misschien zullen zij ze herkennen wanneer zij bij hun mensen weergekeerd zijn; misschien zullen zij terugkeren"},{"SurahNumber":12,"VerseNumber":63,"Text":"Toen zij dan bij hun vader teruggekeerd waren zeiden zij: \"O onze vader, ons wordt het rantsoen ontzegd; stuur dus onze broer mee om een rantsoen te krijgen; wij zullen wel over hem waken"},{"SurahNumber":12,"VerseNumber":64,"Text":"Hij zei: \"Kan ik hem jullie op een andere manier toevertrouwen dan zoals ik vroeger zijn broer aan jullie heb toevertrouwd? En God waakt het best en Hij is de barmhartigste van de barmhartigen"},{"SurahNumber":12,"VerseNumber":65,"Text":"Toen zij hun spullen openden vonden zij dat hun koopwaar was teruggegeven en zij zeiden: \"O onze vader, wat wensen wij nog meer, onze koopwaar is aan ons teruggegeven. Wij zullen onze mensen voorzien, over onze broer waken en een kameellading meer rantsoen krijgen; dat is een gemakkelijk rantsoen"},{"SurahNumber":12,"VerseNumber":66,"Text":"Hij zei: \"Ik zal hem niet met jullie meesturen zolang jullie mij niet voor God een waarborg geven dat jullie hem weer naar mij brengen, behalve als jullie omkomen.\" Toen zij dan hun waarborg gegeven hadden zei hij: \"God staat garant voor wat jullie zeggen"},{"SurahNumber":12,"VerseNumber":67,"Text":"En hij zei: \"O mijn zonen, gaat niet door één poort naar binnen, maar gaat door verschillende poorten naar binnen. Maar tegen God baat ik jullie niets. Het oordeel komt alleen God toe. Op Hem stel ik mijn vertrouwen en op Hem moeten zij die vertrouwen hebben hun vertrouwen stellen"},{"SurahNumber":12,"VerseNumber":68,"Text":"En toen zij binnengegaan waren waarlangs hun vader hen bevolen had, baatte hun dat tegen God niets. Het was alleen maar een innerlijke behoefte van Ja'koeb die hij bevredigde. En hij was zeker iemand die kennis had van wat Wij hem onderwezen hadden. Maar de meeste mensen weten het niet"},{"SurahNumber":12,"VerseNumber":69,"Text":"Toen zij bij Joesoef binnenkwamen haalde hij zijn broer bij zich. Hij zei: \"Ik ben het, jouw broer; wees dus niet bedroefd over wat zij gedaan hebben"},{"SurahNumber":12,"VerseNumber":70,"Text":"Maar toen hij hen van hun proviand voorzien had, deed hij de drinkbeker in de reiszak van zijn broer. Daarop riep een omroeper uit: \"Hé, jullie van de karavaan, jullie zijn dieven"},{"SurahNumber":12,"VerseNumber":71,"Text":"Zij zeiden terwijl zij op hem toekwamen: \"Wat missen jullie dan"},{"SurahNumber":12,"VerseNumber":72,"Text":"Zij zeiden: \"Wij missen de bokaal van de koning. Wie hem terugbrengt die krijgt een kameellading. Daarvoor sta ik borg"},{"SurahNumber":12,"VerseNumber":73,"Text":"Zij zeiden: \"Bij God! Jullie weten wel dat wij niet gekomen zijn om op aarde verderf te brengen en wij zijn geen dieven"},{"SurahNumber":12,"VerseNumber":74,"Text":"Zij zeiden: \"Wat is dan de vergelding ervoor als jullie leugenaars zijn"},{"SurahNumber":12,"VerseNumber":75,"Text":"Zij zeiden: \"De vergelding ervoor is dat hij, in wiens reiszak hij gevonden wordt, het zelf moet ontgelden. Zo vergelden wij aan de onrechtplegers"},{"SurahNumber":12,"VerseNumber":76,"Text":"En hij begon met hun zakken vóór de zak van zijn broer. Toen haalde hij hem tevoorschijn uit de zak van zijn broer. Zo beraamden Wij een list voor Joesoef. Hij had volgens de wet van de koning zijn broer niet vast kunnen houden, maar [het gebeurde zo] omdat God het wilde. Wij geven hogere rangen aan wie Wij willen. En boven ieder die kennis bezit is er een wetende"},{"SurahNumber":12,"VerseNumber":77,"Text":"Zij zeiden: \"Als hij al steelt; een broer van hem heeft vroeger ook gestolen.\" Maar Joesoef hield het in zijn binnenste geheim en liet het aan hen niet blijken. Hij zei: \"Jullie verkeren in een nog slechtere positie. En God weet het best wat jullie beschrijven"},{"SurahNumber":12,"VerseNumber":78,"Text":"Zij zeiden: \"O excellentie, hij heeft een oude bejaarde vader; neem dus een van ons in zijn plaats. Wij zien dat u behoort tot hen die goed doen"},{"SurahNumber":12,"VerseNumber":79,"Text":"Hij zei: \"Dat verhoede God, dat ik iemand anders zou nemen dan hem bij wie wij ons eigendom gevonden hebben. Anders zouden wij onrechtplegers zijn"},{"SurahNumber":12,"VerseNumber":80,"Text":"Toen zij dan voor hem geen hoop meer hadden gingen zij apart staan voor een vertrouwelijk gesprek. De oudste van hen zei: \"Weten jullie niet van de waarborg die jullie je vader voor God hebben gegeven en wat jullie eerder met Joesoef niet zijn nagekomen? En ik zal het land niet verlaten totdat mijn vader het mij toestaat of God oordeel velt ten gunste van mij; Hij is de beste van hen die oordelen"},{"SurahNumber":12,"VerseNumber":81,"Text":"Keert terug naar jullie vader en zegt: 'O onze vader, jouw zoon heeft gestolen en wij geven alleen maar getuigenis van wat wij weten en over het verborgene waken wij niet"},{"SurahNumber":12,"VerseNumber":82,"Text":"En vraag de stad waarin wij waren en de karavaan waarmee wij gekomen zijn. Wij zijn echt oprecht"},{"SurahNumber":12,"VerseNumber":83,"Text":"Hij zei: \"Jullie hebben jezelf iets wijsgemaakt! Dus maar mooi geduldig verdragen. Misschien dat God hen gezamenlijk bij mij zal brengen. Hij is de wetende, de wijze"},{"SurahNumber":12,"VerseNumber":84,"Text":"En hij wendde zich van hen af en zei: \"Wat een verdriet om Joesoef.\" En zijn ogen werden wit van droefheid, maar hij hield zijn woede in"},{"SurahNumber":12,"VerseNumber":85,"Text":"Zij zeiden: \"Bij God, jij houdt niet op aan Joesoef te denken, totdat jij ineenstort of bij hen behoort die te gronde gaan"},{"SurahNumber":12,"VerseNumber":86,"Text":"Hij zei: \"Ik klaag mijn verdriet en droefheid alleen maar aan God. En ik weet van God wat jullie niet weten"},{"SurahNumber":12,"VerseNumber":87,"Text":"Mijn zonen, gaat heen om inlichtingen over Joesoef en zijn broer in te winnen. Aan Gods bemoediging wanhopen slechts de ongelovige mensen"},{"SurahNumber":12,"VerseNumber":88,"Text":"Toen zij dan bij hem binnenkwamen zeiden zij: \"O excellentie, ons en onze familie heeft tegenspoed getroffen en wij komen met onbeduidende koopwaar, maar geef ons toch een vol rantsoen en geef het ons als aalmoes. God beloont hen die aalmoezen geven"},{"SurahNumber":12,"VerseNumber":89,"Text":"Hij zei: \"Weten jullie wat jullie Joesoef en zijn broer aangedaan hebben toen jullie zo dom waren"},{"SurahNumber":12,"VerseNumber":90,"Text":"Zij zeiden: \"Ben jij werkelijk Joesoef?\" Hij zei: \"Ik ben Joesoef en dit is mijn broer. God heeft ons een gunst bewezen. Als iemand godvrezend is en geduldig volhardt dan laat God het loon van hen die goed doen niet verloren gaan"},{"SurahNumber":12,"VerseNumber":91,"Text":"Zij zeiden: \"Bij God! God heeft aan jou wel de voorkeur boven ons gegeven. En wij hebben echt verkeerd gedaan"},{"SurahNumber":12,"VerseNumber":92,"Text":"Hij zei: \"Jullie wordt vandaag niets verweten. God zal jullie vergeven en Hij is de barmhartigste van de barmhartigen"},{"SurahNumber":12,"VerseNumber":93,"Text":"Gaat heen met dit hemd van mij en werpt het over het gezicht van mijn vader dan wordt hij ziende en brengt jullie familie allemaal naar mij"},{"SurahNumber":12,"VerseNumber":94,"Text":"En toen de karavaan afreisde zei hun vader: \"Ik bespeur de geur van Joesoef. Als jullie nu maar niet gaan zeggen dat ik seniel word"},{"SurahNumber":12,"VerseNumber":95,"Text":"Zij zeiden: \"Bij God! Jij verkeert weer in je oude dwaling"},{"SurahNumber":12,"VerseNumber":96,"Text":"Maar toen de verkondiger van het goede nieuws kwam wierp die het hemd over zijn gezicht en hij werd weer ziende. Hij zei: \"Heb ik jullie niet gezegd dat ik van God weet wat jullie niet weten"},{"SurahNumber":12,"VerseNumber":97,"Text":"Zij zeiden: \"O onze vader, vraag vergeving voor onze zonden; wij hebben verkeerd gedaan"},{"SurahNumber":12,"VerseNumber":98,"Text":"Hij zei: \"Ik zal mijn Heer voor jullie om vergeving vragen; Hij is de vergevende, de barmhartige"},{"SurahNumber":12,"VerseNumber":99,"Text":"Toen zij dan bij Joesoef binnenkwamen haalde hij zijn ouders bij zich en zei: \"Komt Egypte, zo God het wil, veilig binnen"},{"SurahNumber":12,"VerseNumber":100,"Text":"En hij verhief zijn ouders op de troon. En zij vielen eerbiedig buigend voor hem neer. En hij zei: \"O mijn vader, dit is de uitleg van mijn droom van vroeger. Mijn Heer heeft hem waargemaakt en Hij heeft mij goed gedaan toen Hij mij uit de gevangenis heeft laten komen en Hij heeft jullie uit de steppe laten komen nadat de satan tussen mij en mijn broers tweedracht had gebracht. Mijn Heer is welwillend voor wie Hij wil; Hij is de wetende, de wijze"},{"SurahNumber":12,"VerseNumber":101,"Text":"Mijn Heer, U hebt mij heerschappij gegeven en mij in de uitleg van droomverhalen onderwezen. Grondlegger van de hemelen en de aarde, U bent mijn beschermer in het tegenwoordige leven en in het hiernamaals, neem mij weg als iemand die zich [aan God] heeft overgegeven en voeg mij bij de rechtschapenen"},{"SurahNumber":12,"VerseNumber":102,"Text":"Dat zijn mededelingen over het verborgene die Wij aan jou openbaren. Jij was immers niet bij hen toen zij overeenkwamen plannen te beramen"},{"SurahNumber":12,"VerseNumber":103,"Text":"Maar de meeste mensen zijn, ook al zou jij het graag willen, niet gelovig"},{"SurahNumber":12,"VerseNumber":104,"Text":"En jij vraagt hun er geen loon voor; het is slechts een vermaning voor de wereldbewoners"},{"SurahNumber":12,"VerseNumber":105,"Text":"En hoe menig teken is er niet in de hemelen en op de aarde waaraan zij voorbijgaan terwijl zij zich ervan afwenden"},{"SurahNumber":12,"VerseNumber":106,"Text":"En de meesten van hen geloven niet in God zonder te geloven dat Hij [zogenaamd goddelijke] metgezellen heeft"},{"SurahNumber":12,"VerseNumber":107,"Text":"Wanen zij zich er veilig voor dat zij door Gods bestraffing overdekt worden of dat het uur onverwachts tot hen komt zonder dat zij het beseffen"},{"SurahNumber":12,"VerseNumber":108,"Text":"Zeg: \"Dit is mijn weg, ik roep op tot God op grond van een inzichtelijk bewijs, ik en wie mij volgen. God zij geprezen, ik behoor niet tot de veelgodendienaars"},{"SurahNumber":12,"VerseNumber":109,"Text":"En Wij hebben voor jouw tijd slechts mannen uitgezonden uit de inwoners van de steden aan wie Wij een openbaring gegeven hadden. Hebben zij dan niet op de aarde rondgereisd zodat zij konden zien hoe het einde was van hen die er voor hen waren? En de woning van het hiernamaals is voor hen die godvrezend zijn werkelijk beter. Hebben jullie dan geen verstand"},{"SurahNumber":12,"VerseNumber":110,"Text":"En wanneer dan de gezanten geen hoop meer hadden en zij vermoedden dat er tegen hen gelogen was, dan kwam Onze hulp tot hen en dan werden wie Wij wilden gered. Maar Ons geweld kan niet worden afgewend van de misdadige mensen"},{"SurahNumber":12,"VerseNumber":111,"Text":"Zeker, in het verhaal over hen is een les voor de verstandigen; het is geen bericht dat verzonnen is, maar het is een bevestiging van wat er voordien al was en de uiteenzetting van alles en een leidraad en barmhartigheid voor mensen die geloven"},{"SurahNumber":13,"VerseNumber":1,"Text":"A[lif] L[aam] M[iem] R[aa?]. Dat zijn de tekenen van het boek. En wat van jouw Heer naar jou is neergezonden is de waarheid, maar de meeste mensen geloven niet"},{"SurahNumber":13,"VerseNumber":2,"Text":"God die de hemelen zonder steun die jullie kunnen zien heeft opgericht. Toen vestigde Hij zich op de troon en maakte de zon en de maan dienstbaar; alles loopt tot een vastgestelde termijn. Hij regelt het bestuur terwijl Hij de tekenen uiteenzet; misschien zullen jullie van de ontmoeting met jullie Heer overtuigd zijn"},{"SurahNumber":13,"VerseNumber":3,"Text":"En Hij is het die de aarde uitgebreid heeft en er stevige bergen en rivieren op heeft gemaakt en die er van alle vruchten twee stuks, paarsgewijs, op heeft gemaakt. Hij laat de nacht de dag bedekken. Daarin zijn werkelijk tekenen voor mensen die nadenken"},{"SurahNumber":13,"VerseNumber":4,"Text":"En op de aarde zijn er bij elkaar in de buurt liggende stukken en tuinen met wijnstokken en landbouwgewassen en palmen met meervoudige en zonder meervoudige stammen die door een en hetzelfde water bevloeid worden. We laten sommige andere in vruchtopbrengst overtreffen. Daarin zijn tekenen voor mensen die verstandig zijn"},{"SurahNumber":13,"VerseNumber":5,"Text":"En als jij je al verwondert, dan is het zeker verwonderlijk dat zij zeggen: \"Zullen wij wanneer wij stof geworden zijn, deel uitmaken van een nieuwe schepping?\" Dat zijn zij die ongelovig zijn aan hun Heer en dat zijn zij die de halsketenen om hun nekken hebben en dat zijn zij, die in het vuur thuishoren; zij zullen daarin altijd blijven"},{"SurahNumber":13,"VerseNumber":6,"Text":"En zij willen van jou dat jij eerder het slechte dan het goede haastig brengt, hoewel er toch voor hun tijd al tot voorbeeld strekkende straffen zijn voltrokken. En jouw Heer is vol van vergeving voor de mensen, ondanks dat zij onrecht doen, maar jouw Heer is ook streng in de afstraffing"},{"SurahNumber":13,"VerseNumber":7,"Text":"Zij die ongelovig zijn zeggen: \"Had er dan geen teken van zijn Heer tot hem neergezonden kunnen worden?\" Maar jij bent slechts een waarschuwer; voor elke gemeenschap is er een gids die de goede richting wijst"},{"SurahNumber":13,"VerseNumber":8,"Text":"God weet wat iedere vrouw draagt en hoe de baarmoeders afnemen en hoe zij toenemen en alles heeft bij Hem een maat"},{"SurahNumber":13,"VerseNumber":9,"Text":"De kenner van het verborgene en het waarneembare, de grote, de verhevene"},{"SurahNumber":13,"VerseNumber":10,"Text":"Het maakt niet uit of iemand van jullie in het geheim spreekt of in het openbaar of zich 's nachts verbergt of overdag openlijk rondloopt"},{"SurahNumber":13,"VerseNumber":11,"Text":"Hij heeft een gevolg voor en achter zich die hem op Gods bevel bewaken. God verandert niet wat er in mensen is zolang zij niet veranderen wat er in henzelf is en wanneer God het met mensen slecht voor heeft dan is dat onafwendbaar en zij hebben buiten God niemand die hen beschermt"},{"SurahNumber":13,"VerseNumber":12,"Text":"Hij is het die jullie in vrees en begeerte de bliksem laat zien en die de zware wolken laat ontstaan"},{"SurahNumber":13,"VerseNumber":13,"Text":"En de donder prijst Zijn lof; de engelen eveneens, uit vrees voor Hem. En Hij zendt de donderslagen en treft daarmee wie Hij wil, terwijl zij over God twisten. Hij is sterk in arglistigheid"},{"SurahNumber":13,"VerseNumber":14,"Text":"Tot Hem is het ware gebed en zij tot wie door hen in plaats van tot God wordt gebeden verhoren hen in niets; zij zijn slechts als iemand die zijn handen naar het water uitstrekt opdat het zijn mond bereikt, maar het bereikt hem niet. Het gebed van de ongelovigen mist steeds zijn doel"},{"SurahNumber":13,"VerseNumber":15,"Text":"Voor God buigen zich eerbiedig neer wie in de hemelen en op de aarde zijn, goedschiks of kwaadschiks, evenals hun schaduwen, in de morgenstond en in de avond"},{"SurahNumber":13,"VerseNumber":16,"Text":"Zeg: \"Wie is de Heer van de hemelen en de aarde?\" Zeg: \"God.\" Zeg: \"Nemen jullie je dan in plaats van Hem beschermers die niet eens macht hebben om voor zichzelf tot nut of tot schade te zijn?\" Zeg: \"Zijn de blinde en de ziende gelijk of zijn de duisternis en het licht gelijk of hebben zij naast God metgezellen geplaatst die geschapen zouden hebben zoals Hij geschapen heeft zodat voor hen het scheppen gelijksoortig lijkt?\" Zeg: \"God is de schepper van alles en Hij is de éne, de albeheerser"},{"SurahNumber":13,"VerseNumber":17,"Text":"Hij laat uit de hemel water neerdalen zodat de beddingen naar hun omvang volstromen en de stroom er dan schuim bovenop heeft. Uit wat men in het vuur verhit om sieraden of nuttige dingen te vervaardigen komt een overeenkomstig schuim. Zo laat God dat op de waarheid en de onzin slaan. Wat het schuim betreft, dat gaat waardeloos verloren. Maar wat voor de mens nut heeft dat blijft in de aarde. Zo trekt God vergelijkingen"},{"SurahNumber":13,"VerseNumber":18,"Text":"Voor hen die aan hun Heer gehoor geven is er het beste. En zij die Hem geen gehoor geven, als zij alles wat er op de aarde is hadden en nog eens evenveel, dan zouden zij zich ermee willen vrijkopen. Voor hen is er de vreselijke afrekening, hun verblijfplaats is de hel. Dat is pas een slechte rustplaats"},{"SurahNumber":13,"VerseNumber":19,"Text":"Is dan iemand die weet, dat wat van jouw Heer naar jou is neergezonden de waarheid is, gelijk aan iemand die blind is? Alleen de verstandigen laten zich vermanen"},{"SurahNumber":13,"VerseNumber":20,"Text":"Zij die Gods verbintenis nakomen en de overeenkomst niet verbreken"},{"SurahNumber":13,"VerseNumber":21,"Text":"en zij die samenvoegen wat God geboden heeft samen te voegen, hun Heer vrezen en bang zijn voor de vreselijke afrekening"},{"SurahNumber":13,"VerseNumber":22,"Text":"en zij die geduldig volharden in hun verlangen naar het aangezicht van hun Heer, de salaat verrichten, in het geheim en openbaar bijdragen geven van wat Wij hun voor hun levensonderhoud gegeven hebben en met het goede het slechte afweren, zij zijn het voor wie de uiteindelijke woning is"},{"SurahNumber":13,"VerseNumber":23,"Text":"de tuinen van 'Adn. Zij zullen ze binnengaan en ook die voorvaderen, echtgenotes en nakomelingen van hen die rechtschapen waren. En de engelen zullen bij hen door elke poort binnenkomen"},{"SurahNumber":13,"VerseNumber":24,"Text":"Vrede zij met jullie omdat jullie geduldig hebben volhard.\" Dat is pas een goede uiteindelijke woning"},{"SurahNumber":13,"VerseNumber":25,"Text":"Maar zij die de verbintenis met God verbreken nadat zij is bekrachtigd, scheiden wat God geboden heeft samen te voegen en verderf op aarde brengen, zij zijn het voor wie de vloek en voor wie de slechte woning is"},{"SurahNumber":13,"VerseNumber":26,"Text":"God voorziet ruimschoots in het levensonderhoud van wie Hij wil en ook met mate. En zij verheugen zich over het tegenwoordige leven; het tegenwoordige leven is in verhouding tot het hiernamaals slechts een gering genot"},{"SurahNumber":13,"VerseNumber":27,"Text":"En zij die ongelovig zijn zeggen: \"Had er dan geen teken van zijn Heer tot hem neergezonden kunnen worden?\" Zeg: \"God brengt wie Hij wil tot dwaling en leidt tot Hem wie zich schuldbewust betoont"},{"SurahNumber":13,"VerseNumber":28,"Text":"Zij die geloven en wier harten gerustgesteld worden doordat zij God gedenken -- zeker, door God te gedenken worden de harten gerustgesteld"},{"SurahNumber":13,"VerseNumber":29,"Text":"zij die geloven en de deugdelijke daden doen, voor hen is er zaligheid en een goede terugkomst"},{"SurahNumber":13,"VerseNumber":30,"Text":"Zo hebben Wij jou naar een gemeenschap gezonden, waaraan andere gemeenschappen zijn voorafgegaan, om aan hen voor te lezen wat Wij aan jou hebben geopenbaard, maar toch hechten zij geen geloof aan de Erbarmer. Zeg: \"Hij is mijn Heer, er is geen god dan Hij; op Hem stel ik mijn vertrouwen en tot Hem wend ik mij berouwvol"},{"SurahNumber":13,"VerseNumber":31,"Text":"En ook al zou er een Koran zijn waarmee de bergen in beweging gezet werden of de aarde in stukken gesneden of de doden toegesproken? Welnee, aan God behoort de zeggenschap geheel toe. Is het voor hen die geloven dan niet duidelijk dat God, als Hij gewild had, de mensen allen tezamen op het goede pad gebracht had. Steeds weer zal hen die ongelovig zijn een catastrofe treffen voor wat zij gedaan hebben of die zal dicht bij hun woning plaatsvinden, totdat Gods aanzegging komt. God zal de afspraak niet afzeggen"},{"SurahNumber":13,"VerseNumber":32,"Text":"Er werd al voor jouw tijd met gezanten de spot gedreven, maar Ik heb aan hen die ongelovig zijn uitstel gegeven. Toen heb Ik hen gegrepen. En hoe was Mijn afstraffing dan"},{"SurahNumber":13,"VerseNumber":33,"Text":"Wie is dan Hij die van elke ziel nagaat wat zij heeft begaan? En toch kennen zij aan God metgezellen toe. Zeg: \"Noemt hen. Of willen jullie Hem iets meedelen dat Hij op de aarde niet kent of iets wat alleen uit woorden blijkt?\" Welnee, voor hen die ongelovig zijn is wat zij beramen aantrekkelijk gemaakt en zij worden van de weg afgehouden. En als God iemand tot dwaling brengt dan is er voor hem niemand die de goede richting wijst"},{"SurahNumber":13,"VerseNumber":34,"Text":"Voor hen is er een bestraffing in het tegenwoordige leven en de bestraffing van het hiernamaals is nog heviger en tegen God hebben zij geen beschermer"},{"SurahNumber":13,"VerseNumber":35,"Text":"De tuin die de godvrezenden is toegezegd ziet er zo uit: Er stromen rivieren onderdoor en het voedsel en de schaduw ervan zijn duurzaam. Dat is de eindbestemming van hen die godvrezend zijn en de eindbestemming van de ongelovigen is het vuur"},{"SurahNumber":13,"VerseNumber":36,"Text":"Zij aan wie Wij het boek gegeven hebben verheugen zich over wat naar jou is neergezonden. En onder de partijen zijn er die een deel ervan verwerpen. Zeg: \"Mij is slechts bevolen God te dienen en aan Hem geen metgezellen toe te voegen. Tot Hem roep ik op en naar Hem is mijn terugkomst"},{"SurahNumber":13,"VerseNumber":37,"Text":"En zo hebben Wij hem neergezonden als een Arabische beoordelingscode. Maar als jij na de kennis die er tot jou gekomen is hun neigingen volgt, dan heb jij tegen God geen helper en geen beschermer"},{"SurahNumber":13,"VerseNumber":38,"Text":"Wij hebben al voor jouw tijd gezanten gezonden en Wij hebben hun echtgenotes en nageslacht gegeven. Het komt een gezant niet toe zonder Gods toestemming met een teken te komen. En voor iedere termijn is er een boek"},{"SurahNumber":13,"VerseNumber":39,"Text":"God wist uit en bevestigt wat Hij wil. Bij Hem is het oorspronkelijke boek"},{"SurahNumber":13,"VerseNumber":40,"Text":"En of Wij jou iets laten zien van wat Wij hun toegezegd hebben of dat Wij jou wegnemen, jij hebt slechts de plicht van de verkondiging, maar Wij hebben de taak van de afrekening"},{"SurahNumber":13,"VerseNumber":41,"Text":"Hebben zij dan niet gezien dat Wij naar het land komen om de uiteinden ervan in te korten? God oordeelt en niemand kan Zijn oordeel ongedaan maken; Hij is snel met de afrekening"},{"SurahNumber":13,"VerseNumber":42,"Text":"Zij die er voor hun tijd waren beraamden al plannen maar het plannen beramen behoort geheel aan God toe; Hij weet wat elke ziel begaat. En de ongelovige zal weten voor wie de uiteindelijke woning is"},{"SurahNumber":13,"VerseNumber":43,"Text":"En zij die ongelovig zijn zeggen: \"Jij bent geen gezondene.\" Zeg: \"God is goed genoeg als getuige tussen jullie en mij en wie kennis van het boek hebben"},{"SurahNumber":14,"VerseNumber":1,"Text":"A[lif] L[aam] R[aa?]. Een boek dat naar jou is neergezonden opdat jij de mensen met de toestemming van hun Heer uit de duisternis naar het licht brengt, naar de weg van de machtige, de lofwaardige"},{"SurahNumber":14,"VerseNumber":2,"Text":"God, van wie is wat er in de hemelen en wat er op de aarde is. En wee de ongelovigen wegens een strenge bestraffing"},{"SurahNumber":14,"VerseNumber":3,"Text":"Zij die het tegenwoordige leven meer liefhebben dan het hiernamaals en die de weg van God versperren en verlangen dat het een kronkelweg is, zij zijn het die in vergaande dwaling verkeren"},{"SurahNumber":14,"VerseNumber":4,"Text":"En Wij hebben geen gezant gezonden of het was in de taal van zijn volk om aan hen duidelijkheid te verschaffen. En God brengt tot dwaling wie Hij wil en Hij brengt op het goede pad wie Hij wil; Hij is de machtige, de wijze"},{"SurahNumber":14,"VerseNumber":5,"Text":"En Wij hadden Moesa met Onze tekenen gezonden: \"Breng jouw volk uit de duisternis naar het licht en breng hun Gods dagen in herinnering; daarin zijn zeker tekenen voor ieder die geduldig volhardt en die dank betuigt"},{"SurahNumber":14,"VerseNumber":6,"Text":"En toen Moesa tot zijn volk zei: \"Denkt aan Gods genade aan jullie toen Hij jullie van Fir'auns mensen redde die jullie een vreselijk leed berokkenden en die jullie zonen afslachtten en alleen jullie vrouwen in leven lieten. Daarin was een geweldige beproeving van jullie Heer"},{"SurahNumber":14,"VerseNumber":7,"Text":"En toen jullie Heer aankondigde: 'Als jullie dankbaar zijn zal Ik jullie nog meer geven, maar als jullie in ondankbaarheid ongelovig zijn, dan is Mijn bestraffing streng"},{"SurahNumber":14,"VerseNumber":8,"Text":"En Moesa zei: \"Al zijn jullie in ondankbaarheid ongelovig, jullie en wie er op de aarde zijn tezamen, dan nog is God behoefteloos en lofwaardig"},{"SurahNumber":14,"VerseNumber":9,"Text":"Is tot jullie niet de mededeling gekomen over hen die er voor jullie tijd waren, het volk van Noeh en de 'Aad en de Thamoed en hen die er na hen waren die alleen God kent. Tot hen kwamen hun gezanten met de duidelijke bewijzen, maar zij stopten hun handen in hun monden en zeiden: \"Waarmee jullie gezonden zijn daaraan hechten wij geen geloof. Wij verkeren namelijk in hevige twijfel over dat waartoe jij ons oproept"},{"SurahNumber":14,"VerseNumber":10,"Text":"Hun gezanten zeiden: \"Valt er dan aan God te twijfelen, de grondlegger van de hemelen en de aarde? Hij roept jullie op, om jullie vergeving te schenken voor zonden van jullie en om jullie uitstel te verlenen tot een vastgestelde termijn.\" Zij zeiden: \"Jullie zijn slechts mensen zoals wij. Jullie willen ons afbrengen van wat onze vaderen gewoon waren te dienen. Brengt ons dan een duidelijke machtiging"},{"SurahNumber":14,"VerseNumber":11,"Text":"Hun gezanten zeiden tot hen: \"Wij zijn slechts mensen zoals jullie, maar God bewijst gunsten aan wie van Zijn dienaren Hij wil. En het komt ons niet toe jullie zonder Gods toestemming een machtiging te brengen. Op God moeten de gelovigen hun vertrouwen stellen"},{"SurahNumber":14,"VerseNumber":12,"Text":"Waarom zouden wij op God niet ons vertrouwen stellen? Hij heeft ons toch op onze wegen de goede richting gewezen. En wij zullen het leed dat jullie ons aandoen geduldig verdragen. Op God moeten de gelovigen hun vertrouwen stellen"},{"SurahNumber":14,"VerseNumber":13,"Text":"Zij die ongelovig waren zeiden tot hun gezanten: \"Wij zullen jullie uit ons land verdrijven of jullie zullen tot ons geloof terugkeren.\" Toen openbaarde hun Heer aan hen: \"Wij zullen de onrechtplegers vernietigen"},{"SurahNumber":14,"VerseNumber":14,"Text":"En Wij zullen jullie de aarde na hen laten bewonen. Dat is voor wie vreest om voor Mij te staan en voor wie Mijn dreigement vreest"},{"SurahNumber":14,"VerseNumber":15,"Text":"En zij vroegen om een goede afloop en elke weerspannige geweldenaar werd teleurgesteld"},{"SurahNumber":14,"VerseNumber":16,"Text":"Hem wacht de hel en hem wordt etterwater te drinken gegeven"},{"SurahNumber":14,"VerseNumber":17,"Text":"dat hij opslurpt maar bijna niet kan doorslikken. En de dood komt van alle kanten tot hem, maar hij sterft niet en hem wacht een harde bestraffing"},{"SurahNumber":14,"VerseNumber":18,"Text":"Met hen die aan hun Heer geen geloof hechten is het zo gesteld: hun daden zijn als as waarover op een stormdag de wind raast. Zij hebben geen macht over iets wat zij verworven hebben. Dat is de vergaande dwaling"},{"SurahNumber":14,"VerseNumber":19,"Text":"Zie jij dan niet dat God de hemelen en de aarde in waarheid geschapen heeft? Als Hij wil vaagt Hij jullie weg en brengt Hij een nieuwe schepping"},{"SurahNumber":14,"VerseNumber":20,"Text":"Dat is voor God niet lastig"},{"SurahNumber":14,"VerseNumber":21,"Text":"En zij zullen tezamen bij God vóórkomen. Dan zullen de zwakken tegen hen die hoogmoedig waren zeggen: \"Wij waren toch volgelingen van jullie, baten jullie ons dan iets tegen Gods bestraffing?\" Zij zeggen: \"Als God ons de goede richting gewezen had, dan hadden wij jullie ook de goede richting gewezen. Voor ons maakt het niet uit of wij bezorgd weifelen of geduldig volharden, voor ons is er geen ontsnapping"},{"SurahNumber":14,"VerseNumber":22,"Text":"En de satan zegt, wanneer de beslissing is gevallen: \"God heeft een waarachtige toezegging gedaan. Ik heb jullie toezeggingen gedaan, maar ik ben ze niet nagekomen. Ik had geen macht over jullie; ik riep jullie slechts op en jullie gaven aan mij gehoor. Verwijt mij dus niets maar verwijt het jullie zelf. Ik kan jullie geen hulp bieden en jullie kunnen mij geen hulp bieden. Ik hechtte er geen geloof aan toen jullie mij vroeger als metgezel van God vereerden.\" Voor de onrechtplegers is er een pijnlijke bestraffing"},{"SurahNumber":14,"VerseNumber":23,"Text":"Zij die geloven en de deugdelijke daden doen zullen in tuinen binnengebracht worden, waar de rivieren onderdoor stromen. Zij zullen met de toestemming van hun Heer daarin altijd blijven; hun begroeting daarin zal zijn: \"Vrede"},{"SurahNumber":14,"VerseNumber":24,"Text":"Heb jij niet gezien hoe God een goed woord vergelijkt met een goede boom waarvan de wortel stevig staat en de takken in de hemel reiken"},{"SurahNumber":14,"VerseNumber":25,"Text":"Hij geeft te allen tijde met de toestemming van zijn Heer vruchtopbrengst. En God maakt deze vergelijkingen voor de mensen; misschien zullen zij zich laten vermanen"},{"SurahNumber":14,"VerseNumber":26,"Text":"En een slecht woord lijkt op een slechte boom die ontworteld is [zodat hij] boven op de aarde [staat] en die geen standplaats heeft"},{"SurahNumber":14,"VerseNumber":27,"Text":"God sterkt hen die geloven met de vaststaande uitspraak in het tegenwoordige leven en in het hiernamaals en God brengt de onrechtplegers tot dwaling; God doet wat Hij wil"},{"SurahNumber":14,"VerseNumber":28,"Text":"Heb jij hen niet gezien die Gods genade voor ongeloof verwisseld hebben en hun volk in de woning van de ondergang terecht hebben laten komen"},{"SurahNumber":14,"VerseNumber":29,"Text":"in de hel waarin zij braden? Dat is pas een slechte standplaats"},{"SurahNumber":14,"VerseNumber":30,"Text":"En zij schrijven aan God gelijken toe om van Zijn weg te laten afdwalen. Zeg: \"Geniet maar, jullie bestemming is in het vuur"},{"SurahNumber":14,"VerseNumber":31,"Text":"Zeg tot Mijn dienaren die geloven, dat zij de salaat verrichten en dat zij in het geheim en openbaar bijdragen geven van wat Wij hun voor hun levensonderhoud gegeven hebben voordat er een dag komt waarop er geen handel en geen vriendschap is"},{"SurahNumber":14,"VerseNumber":32,"Text":"God is het die de hemelen en de aarde geschapen heeft en die uit de hemel water heeft laten neerdalen en die daarmee vruchten heeft voortgebracht voor jullie levensonderhoud. En Hij maakte voor jullie de schepen dienstbaar om op Zijn bevel op zee te varen en Hij maakte voor jullie de rivieren dienstbaar"},{"SurahNumber":14,"VerseNumber":33,"Text":"Hij maakte voor jullie de zon en de maan dienstbaar in hun vaste loop en Hij maakte voor jullie de dag en de nacht dienstbaar"},{"SurahNumber":14,"VerseNumber":34,"Text":"Hij heeft jullie van alles wat jullie Hem gevraagd hebben gegeven en als jullie Gods genade willen tellen dan kunnen jullie het niet opsommen. De mens is werkelijk een zeer ondankbare zondaar"},{"SurahNumber":14,"VerseNumber":35,"Text":"Toen Ibrahiem zei: \"Mijn Heer, maak deze plaats veilig en houd mij en mijn zoons ervan af de afgoden te dienen"},{"SurahNumber":14,"VerseNumber":36,"Text":"Mijn Heer, zij hebben veel van de mensen tot dwaling gebracht. Wie mij volgt, die behoort bij mij en als iemand aan mij ongehoorzaam is, dan bent U vergevend en barmhartig"},{"SurahNumber":14,"VerseNumber":37,"Text":"Onze Heer, ik heb enkelen van mijn nakomelingen in een vallei zonder gewas bij Uw heilige huis laten wonen, onze Heer, om de salaat te verrichten. Maak dan dat de harten van sommige mensen toeneiging tot hen krijgen en voorzie met vruchten in hun levensbehoeften; misschien zullen zij dank betuigen"},{"SurahNumber":14,"VerseNumber":38,"Text":"Onze Heer, U weet wat wij in het verborgene en wat wij openlijk doen; niets is op de aarde en in de hemel voor God verborgen"},{"SurahNumber":14,"VerseNumber":39,"Text":"Lof zij God die mij ondanks mijn ouderdom Isma'iel en Ishaak geschonken heeft. Mijn Heer is werkelijk de hoorder van het gebed"},{"SurahNumber":14,"VerseNumber":40,"Text":"Mijn Heer, maak dat ik de salaat verricht en dat zij die tot mijn nageslacht behoren [het ook doen], onze Heer, en aanvaard mijn gebed"},{"SurahNumber":14,"VerseNumber":41,"Text":"Onze Heer, schenk aan mij, aan mijn ouders en aan de gelovigen vergeving op de dag dat de afrekening plaatsvindt"},{"SurahNumber":14,"VerseNumber":42,"Text":"En denk niet dat God niet goed let op wat de onrechtplegers doen. Hij geeft hun slechts uitstel tot een dag waarop de blikken verstarren"},{"SurahNumber":14,"VerseNumber":43,"Text":"terwijl zij zich voortspoeden met hun hoofden uitgestoken, hun oogleden die zich niet sluiten en hun harten leeg [van schrik]"},{"SurahNumber":14,"VerseNumber":44,"Text":"En waarschuw de mensen voor een dag waarop de bestraffing tot hen komt. Dan zullen zij die onrecht pleegden zeggen: \"Onze Heer, verleen ons nog een kort uitstel, dan zullen wij aan Uw oproep gehoor geven en de gezanten volgen.\" Hadden jullie vroeger niet ook al gezworen dat er voor jullie geen ondergang was"},{"SurahNumber":14,"VerseNumber":45,"Text":"En jullie bewoonden de woonhuizen van hen die zichzelf onrecht aandeden en het is jullie duidelijk geworden hoe Wij met hen gehandeld hebben. Wij hebben jullie toch voorbeelden ter vergelijking gegeven"},{"SurahNumber":14,"VerseNumber":46,"Text":"Zij hebben hun list beraamd, maar hun list is bij God bekend, ook al was hun list dat de bergen ermee zouden vergaan"},{"SurahNumber":14,"VerseNumber":47,"Text":"En denk niet dat God Zijn toezegging aan de gezanten niet nakomt. God is machtig en wraakgierig"},{"SurahNumber":14,"VerseNumber":48,"Text":"Op de dag dat de aarde vervangen zal worden door een andere aarde en de hemelen ook en waarop zij vóórkomen bij God, de ene, de albeheerser"},{"SurahNumber":14,"VerseNumber":49,"Text":"Jij ziet op die dag de boosdoeners in boeien aaneengeketend"},{"SurahNumber":14,"VerseNumber":50,"Text":"met hun kleren van pek en hun gezichten bedekt met het vuur"},{"SurahNumber":14,"VerseNumber":51,"Text":"opdat God aan elke ziel vergeldt wat zij begaan heeft. En God is snel met de afrekening"},{"SurahNumber":14,"VerseNumber":52,"Text":"Dit is een verkondiging voor de mensen, opdat zij erdoor gewaarschuwd worden, opdat zij weten dat Hij één god is en opdat de verstandigen zich laten vermanen"}]}