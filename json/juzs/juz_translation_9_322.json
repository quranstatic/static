{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":7,"VerseNumber":88,"Text":"Eaba baetapele ba baikhantsi har’a batho ba habo ba re: “Shuaib! Ruri re tla u leleka motseng oa rona hammoho le baetsana ba kholoang le uena, haese ha feela eba u ka boela tumelong ea rona”. Eena o ile a re: “le haeba re e hloile"},{"SurahNumber":7,"VerseNumber":89,"Text":"Re tla be re qapile leshano khahlanong le Allah haeba re ka khutlela tumelong ea lona kamor’a hoba Eena A re pholose ho eona. Ha ho kamoo re ka boelang ho eona kantle le haeba Allah A ratile joalo. Mong`a rona U utloisisa tsohle ka tsebo. Re ts’epetse ho Allah. Mong`a rona! Rarolla ka toka lipakeng tsa rona le batho ba habo rona, hobane ke Uena ea chatsi tharollong ho feta bohle"},{"SurahNumber":7,"VerseNumber":90,"Text":"Baetapele, mahana-tumelo har’a batho ba habo ba ile ba re: “Haeba le latela Shuaib, Ruri le ba lahlehetsoeng”"},{"SurahNumber":7,"VerseNumber":91,"Text":"Ho reketla ha lefats’e ho`a ba tsometsa, hosasa ba fumanoa ba oele mofela ka har’a malapa a bona"},{"SurahNumber":7,"VerseNumber":92,"Text":"Batho ba ileng ba latola Shuaib ba eba joaloka ha e ka hohang ba ne ba es’o phele malapeng a bona moo ba neng ba atlehile. Batho ba ile ba latola Shuaib, ke bona ba lahlehetsoeng"},{"SurahNumber":7,"VerseNumber":93,"Text":"Eaba Shuaib o boela ho bona a re: “Oho batho ba heso! Ke fetiselitse melaetsa ea Mong`a ka ho lona, ka ba ka le neha keletso e nepahetseng; joale hana nka ba le kutloelo bohloko joang ho batho ba hanang ho kholoa?”"},{"SurahNumber":7,"VerseNumber":94,"Text":"Ha Re’a s’o romelle moporofeta motseng ofe kapa ofe, empa Re sa ka Ra lihela seoa holim’a batho ba teng sa tubeho le bomalimabe, e le hore ba tle ba be le boikokobetso"},{"SurahNumber":7,"VerseNumber":95,"Text":"Hamorao e be Re fetolela ts’otleho eo ea bona ka katleho, ho fihlela ba atile ba re: “Bo-ntat’a rona le bona ba ile ba oeloa ke tubeho le bokhorane”. Ke moo Re ileng Ra ba hlaha tsome, ba sa elelloa"},{"SurahNumber":7,"VerseNumber":96,"Text":"Hoja e be baahi ba metse eo ba ile ba kholoa le ho ts`aba Allah, Ruri Re ka be Re ba ts`olletse mahlohonolo a tsoang leholimong le lefats’eng. Empa ba ile ba latola Moromuoa, Ra ba ahlola ke hona ka lebaka la litlolo tsa bona"},{"SurahNumber":7,"VerseNumber":97,"Text":"Baahi ba metse eo ba ile ba ikutloa ba bolokehile khahlanong le khalefo ea Rona bosiu ha ba robetse"},{"SurahNumber":7,"VerseNumber":98,"Text":"Kapa ba ne ba ikutloa ba bolokehile khahlanong le ho tla ha eona har’a mots’eare ba sa nyakaletse"},{"SurahNumber":7,"VerseNumber":99,"Text":"E be ba ile ba ikutloa ba bolokehile khahlanong le morero oa Allah? Empa ha ho ea ka ikutloang a bolokehile khahlanong le morero oa Allah haese ba lo ketsoeng ke lefu"},{"SurahNumber":7,"VerseNumber":100,"Text":"Na e be ha se sesupo ho batlang ho ja lefa lefats’eng kamorao ho beng ba lona ba mehleng, ba ileng ba kotula pheletso ea ho etsa-libe; haeba Re ne Re lakalitse joalo Re ka be Re ba nehile kotlo ho latela libe tsa bona, eaba Re kaba lipelo tsa bona e le hore ba tle se ke ba utloa letho"},{"SurahNumber":7,"VerseNumber":101,"Text":"E bile joalo metse ena eo Re u phetelang lipale tsa eona. Ruri baromuoa ba ile ba tla ho bona ka lits’upiso tse hlakileng tsa puso ea Allah, empa ba sitiloe ho lumela hobane ba ‘nile ba latola Tumelo"},{"SurahNumber":7,"VerseNumber":102,"Text":"Ho bongata ba bona ha Re’a fumana ‘nete selekaneng sefe kapa sefe sa bona. Empa boholo ba bona Re ba fumane e le baetsa-libe"},{"SurahNumber":7,"VerseNumber":103,"Text":"Kamorao ho bona Re ile Ra romella Moshe ka lits’upiso tsa Rona ho Faro le matona a hae, empa ba ile ba li latolela phosong. Joale bonang hore na e bile efe pheletso ea ba fehlang morusu"},{"SurahNumber":7,"VerseNumber":104,"Text":"Moshe o ile a re: “Oho Faro! Bona! Ke moromuoa ea tsoang ho Mong`a Mafats’e"},{"SurahNumber":7,"VerseNumber":105,"Text":"Eo e leng ts’oanelo ho buoa letho haese ‘nete ka Allah. Joale ke tlile ho lona ka lits’upiso tse hlakileng tse tsoang ho Mong`a lona; Kahoo Lokollang bana ba Israele batsamae le ‘na”"},{"SurahNumber":7,"VerseNumber":106,"Text":"Faro a re: “Haeba o tlile le sesupo ak’u se hlahise, ha feela eba u har’a ba buoang ‘nete.”"},{"SurahNumber":7,"VerseNumber":107,"Text":"Ebile Moshe a ileng a lahlela lere la hae fats’e. Bonang! E ne e le noha ponts’eng ea bohle"},{"SurahNumber":7,"VerseNumber":108,"Text":"O boetse a nts’a letsoho la hae kahare ho liaparo tsa hae, bonang! Le ile la eba le soeu toa! Ho bohle ba shebileng"},{"SurahNumber":7,"VerseNumber":109,"Text":"Eaba marena a batho ba Faro a re: “Enoa ke moloi e mong ea tsebang haholo"},{"SurahNumber":7,"VerseNumber":110,"Text":"Morero oa ha eke ho o leleka naheng ea hau. Joale keletso ea lona ekaba efeng?”"},{"SurahNumber":7,"VerseNumber":111,"Text":"Ba re: “Ak’u mo senyetse nako hanyane feela eena le moena’e – e be o romella lititmi metseng"},{"SurahNumber":7,"VerseNumber":112,"Text":"Ho ea u bitsetsa moloi ofe kapa ofe ea tsebang”"},{"SurahNumber":7,"VerseNumber":113,"Text":"Eaba baloi ba ea tla pitsong ea faro: Ba re: “Ruri re tla ts’oanela ho fumana moputso haeba re ka mo fekisa”"},{"SurahNumber":7,"VerseNumber":114,"Text":"Faro a arabela: “Ehlile, ka ‘nete le tla ba har’a ba haufinyane le ‘na”"},{"SurahNumber":7,"VerseNumber":115,"Text":"Eababare: “Oho Moshe! Na e be u tla akhela pele, kapa e be rona ba tla akhela pele?”"},{"SurahNumber":7,"VerseNumber":116,"Text":"Moshe o ile a re: “Akhelang pele!” Eitse ha ba akhela, ba lepa mahlo a batho, bakenya ts’abo ho bona; ba ile ba hlahisa boloi bo boholo"},{"SurahNumber":7,"VerseNumber":117,"Text":"Ra Kenya monahong ho Moshe ka hore: “Akhela lere la hau!” Bonang! E ile ea koenya lintho tsohle tsa bona tseo ba neng ba li lekisitse"},{"SurahNumber":7,"VerseNumber":118,"Text":"Ke kamoo ‘nete e ileng ea totobatsoa kateng, lintho tsohle tseobali entseng li ile tsa fetoha mafeela"},{"SurahNumber":7,"VerseNumber":119,"Text":"Ke kamoo ba ileng bafe’ngoa le hona ho nyenyefatsoa kateng"},{"SurahNumber":7,"VerseNumber":120,"Text":"Eaba baloi ba oela fats’e ba khumama ba rapela"},{"SurahNumber":7,"VerseNumber":121,"Text":"Ba re: “Re kholoa ho Mong`a Mafats’e"},{"SurahNumber":7,"VerseNumber":122,"Text":"E leng Mong`a Moshe le Aarone”"},{"SurahNumber":7,"VerseNumber":123,"Text":"Eaba Faro o re: “le kholoa ho Eena pele ‘na ke le neha tumello! Bonang! Ona ke morabaraba oo le o rerileng motseng koana e le hore le tle le lelekelle baahi ba ona kantle. Empa haufinane le tla ntseba"},{"SurahNumber":7,"VerseNumber":124,"Text":"Ke tla le poma matsoho le maoto a lona mots’ekalle. Ke nto le thakhisa ka bo-’ngoe”"},{"SurahNumber":7,"VerseNumber":125,"Text":"Ba re ho eena: “Re ts’oanetse ho khutlela ho Mong`a rona"},{"SurahNumber":7,"VerseNumber":126,"Text":"U mpa u nts’etsa malokobe ho rona hobane feela re khotsoe lits’upisong tsa Mong`a rona ha li fihla ho rona. Mong`a rona! Ak’u ts’ollele tihisetso le mamello holim’a rona, u be u etse hore re shoe joaloka banna ba inehetseng ho uena thatong ea Hau”"},{"SurahNumber":7,"VerseNumber":127,"Text":"Eaba matona a batho ba Faro a re: “Na u tlohela Moshe le batho ba hae ho fehla mofere-fere kahar’a naha le hona ho u otlanya hammoho le melingoana ea hau?” Eaba Faro o re: “Ruri re tla fenetha bara ba bona e be re tlohela barali ba bona, hobane re na la matla holim’a bona”"},{"SurahNumber":7,"VerseNumber":128,"Text":"Moshe a re ho batho ba hae: “Rapellang thuso e tsoang ho Allah ka mamello le tihisetso le lebelle. Bonang! Ruri lefats’e ke la Allah. O fana ka lona hoba lefa ho makhabunyane a Hae ka thato ea Hae. Katleho ke’a ba ipolokileng.”"},{"SurahNumber":7,"VerseNumber":129,"Text":"Eaba ba re: “Re ile ra sotleha haholo pele o tla ho rona, le kamor’a hoba o be teng har’a rona”. Eaba o re: “Kamohlomong Mong`a lona o tla ripitla lira tsa lona, hamorao a le etse majalefa a lefats’e, e le hore a tle a bone kamoo le tlang ho its’oara kateng”"},{"SurahNumber":7,"VerseNumber":130,"Text":"Re ile Ra otla batho ba Faro ka tlala le hona ho bola ha litholoana, e le hore ka mohlomong ba ka ts’oha ba utloa"},{"SurahNumber":7,"VerseNumber":131,"Text":"Empa ka linako tsohle ha mahlohonolo a ne a ba oetse, ba ne ba re: “Tsena ke tsa rona”; ha ba oeloa ke malimabe ba ne ba re ke’a Moshe le batho ba hae. Ruri malimabe a bona e ne e le ao bona ba ipaketseng ona a tsoang ho Allah. Empa bongata ba bona ha bo tsebe letho"},{"SurahNumber":7,"VerseNumber":132,"Text":"Ba boela ba re: “Oho Moshe! Ts’upiso efe kapa efe eo e bang o tlile le eona ho tla tla re loea ka eona, Ruri re ke ke ra lumela ho oena ho hang”"},{"SurahNumber":7,"VerseNumber":133,"Text":"Eaba Re ba romella seoa sa litsie, linta, liqaqana le mali – e le tatellano ea lits’upiso tse hlakileng. Empa ba ne ba qoetse boikhomosong, – baetsa-libe"},{"SurahNumber":7,"VerseNumber":134,"Text":"Empa ha ba oeloa ke koluoa ba ne ba memetsa ba re: “Oho Moshe! Ak’u re rapelle ho Mong`a hau, hobane u thehile selekane le uena. Haeba u ka tlosa koluoa ena ho rona, Ruri re tla beha ts’epo ea rona ho uena le hona ho lokolla bana ba Israele ho tsamaea le uena”"},{"SurahNumber":7,"VerseNumber":135,"Text":"Empa nakong eo Re tlositseng koluoa eo ho bona ka nakoana, bonang! ba boele ba hatikele selekane seo sa bona ka maoto"},{"SurahNumber":7,"VerseNumber":136,"Text":"Ka lebaka leo re ile ra nka boiphetetso khahlanong le bona; eaba Re ba khamisa ka leoatle: hobane ba ile ba latola lits’enolo tsa Rona le hona ho se li tsotelle"},{"SurahNumber":7,"VerseNumber":137,"Text":"Eaba Re etsa batho ba neng ba nkoa ba fokola majalefa a bochabela le Bophirima – ba naha eo re neng re e hlohonolofalitse. Ts’episo ea lents’oe la `Mopi ea phethahatsoa baneng ba Israele ho latela mamello le tiisetso ea bona; eaba re ripitla le hona ho pshatla meaho le mesebetsi e meholo eo Faro le batho ba hae ba neng ba li ahile"},{"SurahNumber":7,"VerseNumber":138,"Text":"Re ile ra ts’elisetsa bana ba Israele ka mosoeu oa ne ho leoatle, eaba ba fihlela har’a batho ba neng ba inehetse ho melingoana eo bona ba neng ba bile le eona pele. Ke moo ba ileng bare: “Oho Moshe! Ak’u re etsetse molingoana le hoja bona ba ena le eona”. Eaba Moshe o re: “Ruri le batho ba se nang tsebo"},{"SurahNumber":7,"VerseNumber":139,"Text":"Batho bana, tsela ea bona e tla ripitloa, lintho tsohle tseo ba li etsang ha se letho haese manyala”"},{"SurahNumber":7,"VerseNumber":140,"Text":"A boela a re: “Nka le etsetsa molingoana joang kantle ho Allah, empa ele Eena ea le apesitseng ka melemo ho feta libopuoa tsohle?”"},{"SurahNumber":7,"VerseNumber":141,"Text":"Le hopole mohlang Re neng Re le pholosa litleneng tsa batho ba Faro ba neng ba le sotla ka likotlo tse nyarosang, ba bile ba fenetha bara ba lona, empa ba tlohela ba bats’ehali. Ruri seno e bile teko e matla e tsoang ho Mong`a lona"},{"SurahNumber":7,"VerseNumber":142,"Text":"Eaba Re khethela Moshe masiu a mashome a mararo a le nots’i, Ra boela Ra mo phaella ka a leshome hape ho phethahatsa nako ea pallo ea Mong`a Hae eo kaofela e bileng masiu a mashome a mane; ebile moo Moshe a ileng a re ho moena’e: “Ak’u nts’oarela molepo har’a batho bana. U etse botle, empa u se ke be oa latela tsela ea ba fehlang mofere-fere”"},{"SurahNumber":7,"VerseNumber":143,"Text":"Eitse hoba Moshe a fihle sebakeng se khethiloeng ke Rona, eaba Mong`a hae o buoa le eena. Ke moo Moshe a ileng a re: “Oho Mong`a ka! Ak’u iponahats’e ho ‘na, e le hore ke tle ke u shalime. Eaba Mong`a hae o re: “Ruri u ke ke oa mpona, empa shalima holim’a thaba! Haeba e ka tsitsa malulong a eona, joale ke moo o tla mpona. Eaba Mong`a hae o senola khanya ea Hae holim’a thaba, eleng moo a ileng a e ranthanya le hona ho e hasanya maqhetsoana ho ea tlase. Moshe o ile a oela fats’e a ilibana. Hoba a hlaphoheloe, a re: “Khanya e be ho Uena! Ke boela ho Uena ka boinyatso, e bile ke e mong oa ba kholoang”"},{"SurahNumber":7,"VerseNumber":144,"Text":"Mopi A re: “Oho Moshe! Ke u khethile har’a batho bohle ka melaetsa ea ka le lipolelo tsa ka ho uena. Kahoo its’oarelle he! Ke hona ho seo ke u nehileng sona, u be har’a ba nang le liteboho”"},{"SurahNumber":7,"VerseNumber":145,"Text":"Ebile Re mo ngolla melao ea lintho tsohle matlapeng, e le melao e neng e hlalosa lintho tsohle, rabara re: “Kakatlela melao ena ka tieo; u be u laele batho ba heno ho kakatlela ka mamello le ka tieo ho eona. Haufinyane ke tla u joents’a malapa a baetsa-libe"},{"SurahNumber":7,"VerseNumber":146,"Text":"Bohle ba ikhants’ang ka ho nyefola lefats’eng ke tla ba lelekella thoko le lits’enolo tsa ka, hobane leha ho ka etsahala hore ba bone lits’upo tsohle ha ba na ho li lumela, leha ba ka ba bona tsela ea ba nepahetseng ba ke ke ba ikhethela eona, empa ha ba ka bona tsela ea bakhopo, ke eona eo ba ikhethelang eona. Sena ke hobane ba latotse lits’enolo tsa rona le hona ho se tsotelle tlhokomeliso e teng ho tsona"},{"SurahNumber":7,"VerseNumber":147,"Text":"Ba latolang lits’enolo tsa rona le Kopano ea Bo-tlang, mesebetsi ea bona ke mafeela. Ba ka lebella joang moputso o fapaneng le mesebetsi eo ba e etsang"},{"SurahNumber":7,"VerseNumber":148,"Text":"Eitse hoba Moshe a sie batho ba habo, ba ile ba ikhethela ho rapela namane e e ntsoeng ka lipetja tsa bona tsa khauta, e ne e ka hoja e lla. Na ba ne ba sa bone hore e ke ke ea buoa le hona ho ba tataisetsa tseleng? Empa ba ile ba ikhethela eona, ba ile ba fetoha baetsa-liphoso"},{"SurahNumber":7,"VerseNumber":149,"Text":"Hoba ba elelloe phoso eo ba e entseng le hona ho bona kamoo ba khelohileng kateng, ba re: “Ruri re tla ba ba lahlehileng haese ha feela eba Mong`a rona a ka ba le mohau holim’a rona le hona hore ts’oarela”"},{"SurahNumber":7,"VerseNumber":150,"Text":"Hoba Moshe a khutlele ho batho ba habo, a koatile le hona ho utloa bohloko; o ile a re: “Ke sebe sena seo le se entseng hoba ke tlohe ho lona. Le potlakisetsang kahlolo ea Mong`a lona? Ke moo a ileng a ptjhatlanya matlapa fats’e, a nyafutsa moena’e Aarone ka moriri hloohong, a mo hulela ho eena. Eena a re: “mora oa ‘Me ’! Ruri batho bana ba ile ba nkuka ke se letho, ba batlile ba mpolaea. Oho, se etse hore lira tsa ka li thabele malimabe a ka, u se ke oa mpalla har’a baetsa-libe!”"},{"SurahNumber":7,"VerseNumber":151,"Text":"Moshe o ile a re: “Oho Mong`a ka! Ak’u be le mohau holim’a ka le moena’a ka; u re amohelle mohaung oa Hau, hobane ke uena ea khaphatsehang mohau har’a bohle ba bonts’ang mohau”"},{"SurahNumber":7,"VerseNumber":152,"Text":"Haele baikhethetseng ho rapela namane, khalefo le tlotloloho tse tsoang ho Mong`a bona li tla ba aparela bophelong ba lefats’e lena. Ke kamoo re lefang ba qapang leshano"},{"SurahNumber":7,"VerseNumber":153,"Text":"Empa haele ba etsang liketso tse soabisang, kamorao ho moo ebe ba ea inyatsa le hona ho lumela; – Sebakeng sa bona kamorao ho moo, Allah U ts’oarela-khafetsa, e bile U Khaphatseha Mohau"},{"SurahNumber":7,"VerseNumber":154,"Text":"Hoba khalefo ea Moshe e kokobele, eaba o thonaka matlapa ao mengolo e neng e le ho ona e neng e le tataiso le mohau sebakeng sa bohle ba ts’abang Mong`a bona"},{"SurahNumber":7,"VerseNumber":155,"Text":"Eaba Moshe o khetha banna ba mashome a supileng hoba teng kopanong ea pallo ea Rona, hona nakong eona eo ba ile ba tsukutloa ke letsoalo, eaba Moshe o re: “Oho Mong`a ka! Hoja e bile takatso ea hau eka be eba khale U re ripitlile e sa le pele, ‘na le bona. Na U ka re ripitla ka lebaka la liphoso tsa maoatla har’a rona? Hona empa e le teko ea Hau feela ho rona. Ke Uena ea ikhethelang bao U ba khelosang, ebile U tataisa bao U ikhethetseng bona. Ke Uena mots’ireletsi oa rona, ka lebaka leo U re ts’oarela le hona hoba le mohau holim’a rona; hobane ke Uena ea molemo ho feta bohle ba ts’oarelang"},{"SurahNumber":7,"VerseNumber":156,"Text":"U re abele tsohle tse lokileng lefats’eng lena le ho Bo-tlang! Re boetse ho uena”. Eaba Allah U re: “Ka kotlo ea Ka Ke otla ope eo Ke ikhethetseng eena, mohau oa ka O aparetse lintho tsohle, e bile ona mohau oo Ke tla O abela ba etsang botle le ba fanang ka linyehelo, le bohle ba kholoang lits’enolong tsa Rona"},{"SurahNumber":7,"VerseNumber":157,"Text":"Haele ba latelang Moromuoa, Moporofeta ea sa tsebeng ho ngola le ho bala, eena eo ba fumaneng a hlalositsoe kahar’e ho Torah le kahar’a Evangeli tse teng ho bona. O tla ba khothaletsa tsohle tse lokileng le hona hoba hanela ka tse mpe. O tla ba lumella ka tsohle tse nepahetseng le hona hoba hanela ka tseo tse fosahetseng; o tla ba imolla mejarong ea bona e boima le tsona linyepa tse ba imetseng mahetla. Ba kholoang ho eena, ba bile ba mo tlotlisa le hona ho mo thusa, ba latela leseli leo le romeletsoeng lefats’eng le eena: Ruri ke bona ba tla atleha"},{"SurahNumber":7,"VerseNumber":158,"Text":"E re: “Oho batho! Bonang! Ke rometsoe ho lona bohle joalo ka Morumuoa oa Allah – – Eena eo puso ea maholimo le lefats’e e leng ea Hae. Etsoe ha ho `Mopi e mong haese Eena Allah. O fana ka bophelo le lefu. Kahoo, kholoang ho Allah le ho Moromuoa oa Hae, e leng Moporofeta ea sa tsebeng ho bala le ho ngola; ea khotsoeng ho Allah le lipolelo tsa Hae. Mo lateleng e le hore le tle le be tataisoe"},{"SurahNumber":7,"VerseNumber":159,"Text":"Ho batho ba habo Moshe, ho teng lequloana le tataisong le bileng le etsang toka kahar’a leseli la ‘nete"},{"SurahNumber":7,"VerseNumber":160,"Text":"Re ile Ra ba arola lihlopha tse leshome le metso e `meli ea merabe; Re ile Ra susumetsa Moshe nakong eo batho ba habo ba neng ba mo kopa metsi, ka hore: “Otla lefika ka lere la hau!” Eaba ho ts’akhunya liliba tse leshome le metso e li, e le hore sechaba ka seng se tle se tsebe sebaka sa sona sa ho noa. Re ile Ra ba etsetsa moriti ka leru le lesoeu, eaba Re ba romella manna le likhoale, Ra Re: “Ejang lintho tse lokileng tseo Re le sitsitseng ka tsona”. Ha ba ka ba re fosetsa, empa ba ile ba fosetsa meea ea bona"},{"SurahNumber":7,"VerseNumber":161,"Text":"Hopola ho ile ha thoe ho bona: “Phelang kahar’e ho motes ona le be le je lintho tsohle tseo le li labalabelang, empa le buoe mantsoe a ts’okoloho le be le kene khorong ka boikokobetso; Re tla le ts’oarela libe tsa lona; Re tla phaella moputso oa ba etsang botle"},{"SurahNumber":7,"VerseNumber":162,"Text":"Empa ba bang ba bona ba ile ba tlola molao ka ho fetola lentsoe leo ba neng ba ile ba le bolello eaba Re ba romella seoa se tsoang leholimong hoba ba tlotse meeli khafetsa"},{"SurahNumber":7,"VerseNumber":163,"Text":"Ak’u ba botse ka motse o neng o le pel’a leoatle, kamoo baahi ba ona ba ileng ba tlola molao oa sabata, le kamoo tlhapi e kholo e ileng ea tla ho bona sefahla mahlo kateng ka letsatsi la bona la sabata; empa letsatsing leo e neng e se la sabata, tsa se ke tsa tla ho bona. Ke kamoo Re ba behang tekong kateng hobane e ne e le baetsa-libe"},{"SurahNumber":7,"VerseNumber":164,"Text":"Eaba batloli ba meeli har’a bona ba re: “Hobaneng ha le shomaela har’a batho bao Allah a tlang ho ba ripitla le hona ho ba otla ka kotlo e sehloho?” ba shomaelang ba ile ba re: “Re etsa joalo, e le hore re tle re se ke ra oela phosong kapel’a Mong`a lona ea ho se phethahatse ts’ebetso ea hae, ba ka ts’oha ba sesefa bobe”"},{"SurahNumber":7,"VerseNumber":165,"Text":"Ba ile ba lebala litlhokomeliso tseo ka tsona ba neng ba hopotsoa, eaba Re pholosa ba ileng basesefa bobe, Ra chakela ba neng ba entse liphoso ka kotlo e sehloho ho latela bobe boo ba neng ba bo entse"},{"SurahNumber":7,"VerseNumber":166,"Text":"Eaba boikakasong boo ba bona ha ba ntse batlola melao, Ra Re ho bona: “Le be lits’oene hape le tellehe!”"},{"SurahNumber":7,"VerseNumber":167,"Text":"Hopolang hore Mong`a lona o buile hore o tla hlahisa bo- mphato ba bona ba tla ba sotla ka kotlo e malimabe khahlanong le bona ho isa letsatsing latsoho. Bonang! Ruri Mong`a lona U potlakela kahlolo, U Ts’oarela joalo-joalo, U khaphatseha Mohau"},{"SurahNumber":7,"VerseNumber":168,"Text":"Re ile Ra ba arola likotoana lefats’eng lena joaloka lichaba tse karohanong. Har’a bona ho teng ba lokileng, empa ba bang bona ba thoko le toka. Re ile Ra ba leka ka lintho tse hloekileng le ka lintho tse sa hloekang, e le hore ba tle ba sokolohe"},{"SurahNumber":7,"VerseNumber":169,"Text":"Ba ile ba hlahlangoa ke letlobo le ileng la ja Lengolo lefa. Empa ba ikhethela thepa ea bophelo bona bo fokolang, joaloka ha e le theko ea sebe, ba re: “Thepa eo, e tla ba pholosa”. Empa le ha ho ka tla hape ho bona thepa e joalo, ba ne ba tla e amohela; ebe ba etsa sebe hape. Na e be selekane sa Lengolo ha se ea thehoa le bona, hore ba ke ke ba rehella `Mopi ka se seng haese ‘nete feela? Ba ithutile litemana tseo tse teng ka hare ho lona. Haele sebakeng sa batho ba sesefang bobe, se molemo ho bona ke lehae la Bo-tlang. Na le sa tla utloisisa"},{"SurahNumber":7,"VerseNumber":170,"Text":"Ba hlokomelisang batho ho its’oarella le hona ho boloka Lengolo ba bile ba phethahatsa thapelo, – Ruri re ke ke ra liehisa meputso ea moifo o tsosolosang"},{"SurahNumber":7,"VerseNumber":171,"Text":"Le be le hopole nakong eo Re neng Re tsukutla thaba e neng eba okametse joaloka lephephe, ba ile ba nahana hore e tloha e helehela holim’a bona; eaba Re Re: “Kakatlelang ka tieo ho seo re le nehileng sona, le be le hopole tseo tse teng kahar’a lona, e le hore le tle le sesefe bobe”"},{"SurahNumber":7,"VerseNumber":172,"Text":"Le be le hopole nakong eo Mong`a lona A neng A hlahisa ho tsoa mathekeng a bana ba Adama litloholo, A ba A theha selekane sa bopaki bo khahlanong le bona ka hore: “Na ha se ‘Na Mong`a lona?”. Bona ba ile ba re: “Ahe, Ruri re’a paka”. Seo e bile hore le tle le se ke la tloha la re mohla letsatsi la tsoho: “Ruri! Ka sena ha re’a ka ra tsotella”"},{"SurahNumber":7,"VerseNumber":173,"Text":"Kapa le se tlohe la re: “ke ka hobane feela bo-ntat’a rona moholo ba ile ba bapisa Allah le melingoana, joale rona re bile litloholo tsa bona kamor’a bona”. Na joale u ka re ripitla ka lebaka la liketso tsa batho ba neng balatela bohata"},{"SurahNumber":7,"VerseNumber":174,"Text":"Ke kamoo re hlalosang lits’nolo tsa rona kateng ka botlalo, e le hore le tle le sokolohe"},{"SurahNumber":7,"VerseNumber":175,"Text":"Ak’u ba phetele pale ea monna eo Re kileng Ra mo neha lits’enolo tsa Rona, empa a sa ka a li tsotella; kahoo satane o ile a mo salama hoo a bileng a oela har’a ba khelohileng"},{"SurahNumber":7,"VerseNumber":176,"Text":"Hoja e bile takatso ea Rona, Re ka be Re ile Ra mo phahamisa ka malebela a tsona, empa o ile a imatahanya le lefats’e; eaba o latela litakatso tsa hae tsa mafeela. Kahoo papiso ea hae e ts’oana le’a ntja eo e reng ha u e otla e be e leketlisa leleme la eona, ha u se u e tlohetse e be e ntse e le leketlisitse kantle. Ena ke eona papiso ea batho ba latolang lits’enolo tsa Rona. Joale ak’u ba phetele pale ka mohlomong ba ka tloha ba inahana"},{"SurahNumber":7,"VerseNumber":177,"Text":"Mohlala o fosahetseng ke oa batho ba latotseng lits’enolo tsa Rona, ba fosetsa meea ea bona"},{"SurahNumber":7,"VerseNumber":178,"Text":"Eo Allah a mo tataisang, Ruri o tataisong e nepahetseng; eo a mo qhelelang kathoko ho tataiso ea hae – Ruri baea lahleha"},{"SurahNumber":7,"VerseNumber":179,"Text":"Ruri bongata ba Masabonoeng le batho bao re ba abetseng lihele, e bile ba na le lipelo tseo ka tsona ba sa utloisising letho, ba bile ba na le mahlo ao ka ona ba sa boneng letho, ebile ba na le litsebe tseo ka tsonabasa utloeng letho. Ba ts’oana le likhomo – Che! ba lahlehile ho feta! ha ba tsotelle"},{"SurahNumber":7,"VerseNumber":180,"Text":"Mabitso ohle a matle ka ho fetisisa a loketse Allah. Le ‘mitse ka ona. Empa le tlohe har’a mokhopi oa ba buoang hampe ka mabitso a Hae. Ba tla phetetsoa ka tseo ba li etsang"},{"SurahNumber":7,"VerseNumber":181,"Text":"Har’a batho bao Re ba hlotseng ho teng sechaba se tataisitsoeng ka ‘nete, e bile ba phethahatsa toka ka eona"},{"SurahNumber":7,"VerseNumber":182,"Text":"Haelebanyefolang lits’enolo tsa Rona, – Re tlabaetela hanyane- hanyane ka litsela tseobake kengbali elelloa"},{"SurahNumber":7,"VerseNumber":183,"Text":"Ke tla ba neha nakoana, hobane Ruri morero oa Ka o matla"},{"SurahNumber":7,"VerseNumber":184,"Text":"Na ebe ba ea inahana, hore ha ho bohlanya bo teng ho molekane oa bona? Empa e le mohlokomelisi ea totobetseng"},{"SurahNumber":7,"VerseNumber":185,"Text":"Na ebe ha ba ke ba nahana ka puso ea maholimo le ea lefats’e, le lintho tsohle tseo Allah A li hlotseng, etsoe na ha ba bone hore nako ea bona ea pallo e se e le haufinyane? E be ke molaetsa ofe oo ba tlang ho lumela ho ona kamor’a o"},{"SurahNumber":7,"VerseNumber":186,"Text":"Haele bao Allah A ba qheletseng ka thoko ho molaetsa, Ruri tataiso ha e eo ho bona. U ba lesitse tubehong e fifetseng ea booatla ba bona"},{"SurahNumber":7,"VerseNumber":187,"Text":"Ba u botsa ka hora ea pallo, hore na e tla tla neng. E re: “Tsebo ea eona e ho Mong`a ka feela. Ke Eena feela ea tla e senolang ka nako ea eona. E boima maholimong le lefats’eng. E tla tla ho lona ka ts’ohanyetso”. Ba u botsa joaloka ha e ka u na le tsebo ka eona. E re: “Tsebo ea eona e ho Allah A inotsi, empa boholo ba batho ha ba tsebe"},{"SurahNumber":7,"VerseNumber":188,"Text":"E re: “Ha ke na matla holim’a botle, kapa ona matla a ho hlahisa kotsi; haese feela seo Allah a se ratang; haeba ke ne ke ena le tsebo ea Masabonoeng, nka be ke menahantse thepa hoo malimabe a neng a ke ke a nkama. Ke mpa ke le mohlokomelisi, e bile ke le motsamaisi oa litaba tse molemo ho batho ba kholoang”"},{"SurahNumber":7,"VerseNumber":189,"Text":"Ke Eena ea le hlotseng ka moea o le mong, A ba A bopa molekane oa hae ka ona, e le hore a tle a phele le eena. Eitse hoba ba kopane, eaba o jara mojaro o bobebe ka mokhoa o sa hlokomeleheng, empa nakong eo o bang boima; bobeli ba rapela Allah, Mong`a bona: “Haeba u ka re neha ngoana ea lokileng, Ruri re tla ba har’a ba fanang ka liteboho”"},{"SurahNumber":7,"VerseNumber":190,"Text":"Empa ha a se a fane ka ngoana ea lokileng ho bona, ba Mo kopanya le batlatsetsi mphong eo A ba nehileng eona. Ke Eena ea phahametseng tsohle ka ho fetisisa tseo ba li kopanyang le Eena"},{"SurahNumber":7,"VerseNumber":191,"Text":"Na ba kopanya Allah le batlatsetsi ba sa kang ba hlola letho, empa bona ka bo-bona e le lihloliloeng"},{"SurahNumber":7,"VerseNumber":192,"Text":"Ho se thuso eo ba ka ba nehang eona, kapa hona ho ithusa ka bo-bona"},{"SurahNumber":7,"VerseNumber":193,"Text":"Haeba u ka ba bitsetsa tataisong, ba ke ke ba u latela. Ho ea ts’oana ebang u ka ba bitsa kapa u sa ba bitseng"},{"SurahNumber":7,"VerseNumber":194,"Text":"Ruri! bao le bitsang ho bona kathoko ho Allah ke makhabunyane joaloka lona. Ba bitseng hona joale ba arabele lithapelo tsa lona haeba le na le ‘nete"},{"SurahNumber":7,"VerseNumber":195,"Text":"Na ba na le maoto ao ba tsamaeang ka ona, le matsoho ao ba ts’oarang ka ona, kapa mahlo ao ba bonang ka ona, le haele litsebe tseo ba utloang ka tsona? E re: “Bitsang melingoana ea lona ea batlatsetsi ba Allah, e be le ntherela bobe; le se mphe khefutso ho hang"},{"SurahNumber":7,"VerseNumber":196,"Text":"Motsoalle-mots’ireletsi oa ka ke Allah ea senotseng Lengolo. U tla khetha ho ba motsoalle oa ba lokileng"},{"SurahNumber":7,"VerseNumber":197,"Text":"Empa bao le bitsang ho bona kantle ho Eena, ha ba sna matla a ho le thusa, kapa hona ho ithusa ka bo-bona”"},{"SurahNumber":7,"VerseNumber":198,"Text":"Ha le ba bitsetsa tataisong ha ba utloe; U tla ba bona ba u shalimile, empa ha ho seo ba sse bonang"},{"SurahNumber":7,"VerseNumber":199,"Text":"Ikakatlele ts’oarelong, u khothaletse tse nepahetseng; empa sutha pel’a bahloka tsebo"},{"SurahNumber":7,"VerseNumber":200,"Text":"Haeba liabolosi a u nyenyeletsa, kopa ts’ireletso ho Allah. Hobane U utloa tsohle, U utloa tsohle"},{"SurahNumber":7,"VerseNumber":201,"Text":"Ba ts’abang Allah, ha monahano o mobe o tsoang ho liabolosi o mo hlasela, ba tlisa Allah mohopolong; hang ba bone hantle"},{"SurahNumber":7,"VerseNumber":202,"Text":"Empa bana ba bo-bona, baba suthumeletsa botebong ba bobe ba sa khaotse"},{"SurahNumber":7,"VerseNumber":203,"Text":"Nakong eo u sa ba tlisetseng ts’enolo, ba re: “Ke ka lebaka la eng u sa e khethang? E re: “Ke mpa ke latela feela ts’uts’umetso eo ke e senoletsoeng e tsoang ho Mong`a ka. Koran ena Mong`a lona o e tseba ka kotloloho, e bile e le tataiso le mohau ho batho ba nang le Tumelo”"},{"SurahNumber":7,"VerseNumber":204,"Text":"Nakong eo koran e phetoang, thehang litsebe ka hloko le mamele le thole, le tle le fumane mohau"},{"SurahNumber":7,"VerseNumber":205,"Text":"U ee u tlise Mong`a hau khopolong botebong ba moea oa hau, ka boikokobetso le tlhonepho u sa phamise lentsoe; mesong le mantsiboea. U se be har’a ba sa tsotelleng"},{"SurahNumber":7,"VerseNumber":206,"Text":"Ba haufi le Mong`a hau, ha ba khathale ho mo khumamela; ba keteka Lithoriso tsa Hae le ho inama kapela Hae. Ka lebitso la Allah, Ea Lereko, Mong`a hao"},{"SurahNumber":8,"VerseNumber":1,"Text":"Ba u botsa malebana le lintho tse hapiloeng ntoeng, ere: “tse hapiloeng, li matsohong a Allah le moromuoa, ka hoo ts’abang Allah, le be le boloke kotlolohong likamano lipakeng tsa lóna. Le mamele Allah le moromuoa oa hae haeba le kholoa"},{"SurahNumber":8,"VerseNumber":2,"Text":"Hobane, ba kholoang ke bao e reng ha ho boleloa ka Allah, ba utloang ho thothomela ka lipelong ba bileng ereng ha ba utloa ho memetsoa ka lits’upiso tsa hae, ba fumanang tumelo ea jóna e matlafala, ba beha ts’epo ea bona eohle ho Mong`a bona"},{"SurahNumber":8,"VerseNumber":3,"Text":"Ba rapela ka linako tsohle, ba etsa linyehelo ka bolokolohi ka limpho tseo Re ba fileng tsona bakeng sa boipheliso"},{"SurahNumber":8,"VerseNumber":4,"Text":"Ba ‘neteng ke ba kaoloang baruile maemo a tlhonepho ho Mong`a bona, le eona ts’oarelo, le boipheliso bo hlamatsehang"},{"SurahNumber":8,"VerseNumber":5,"Text":"Joaloka ha Mong`a hau a ne a u laela ho tsoa katlung ea hau ka ‘nete hoo le lebepa le leng har’a ba kholoang, le sa kang la rata"},{"SurahNumber":8,"VerseNumber":6,"Text":"Ba phehisana khang le uena khahlanong le ‘nete hoba e totobatsoe, joaloka haeka ba ne ba khanneloa lefung leo ba neng ba bile ba le bóna"},{"SurahNumber":8,"VerseNumber":7,"Text":"Bónang! Allah U le ts’episitse lebotho le leng la a mabeli a lireng, hore e tle ebe la lóna. Lóna le ne le lakalitse hore lane le neng le sa hlomela ebe la lóna, empa Allah U ratile ho tókafatsa nnete ho latela mantsoe a hae le hóna ho khaola methapo ea ba sa kholoeng"},{"SurahNumber":8,"VerseNumber":8,"Text":"E le hore A tle a tókafatse nnete a be a kholise hore bohata efela e le bohata, le hoja ketso eo e ke keng ea latsoeha ho ba nang le molato"},{"SurahNumber":8,"VerseNumber":9,"Text":"U hopole hore u ile oa kopa Mong`a hau ho u thusa, o ile a u arabela: “ke tla u thusa ka mangeloi ka maemo ho fapana.”"},{"SurahNumber":8,"VerseNumber":10,"Text":"Allah U entse hoo e le molaetsa o molemo, le hóna e le tiisetso lipelong tsa lóna etsoe ho ntse ho se na thuso kantle le ho etsoang ke Allah ebile Allah U tlotlehile matleng, O Seli"},{"SurahNumber":8,"VerseNumber":11,"Text":"Hopolang hore o ile a le apesa ka kotselo, e le ho le khatholla meea ebile e le khothatso e tsoang ho eena. A ba a etsa hore le kolobisoe ke pula e tsoang mahólimóng, ho le hloekisa ka eona, ho tlosa ho lóna sekhobo sa Satane le ho tiisa lipelo tsa lóna, le ho matlafatsa bohato ba maoto a lóna ka eóna"},{"SurahNumber":8,"VerseNumber":12,"Text":"Hopolang hore Mong`a lóna o ile a etsa ts’usumetso ho mangeloi ka molaetsa: “ke na le lóna, fanang ka tiisetso ho ba kholoang: ke tla kenya letsoalo lipelong tsa ba sa kholoeng. Le ba nathe kahólim’a melala le be le ba khaole linókó tsa menoana"},{"SurahNumber":8,"VerseNumber":13,"Text":"Hona ho etsahale ka hobane ba ile ba hanyetsa Allah le moromuoa oa hae. Ha ho kaba le e mong ea hanyetsang Allah le moromuoa oa hae, Allah U kahlolo e boima ho mahanaa- tumelo"},{"SurahNumber":8,"VerseNumber":14,"Text":"Ho tla thoe: “latsoang ke hóna kahlolo ea ba latolang Allah; kahlolo ea mollo.”"},{"SurahNumber":8,"VerseNumber":15,"Text":"Oho lóna ba kholoang! Ha le teana le ba sa kholoeng meleng ea ntoa, le se basupe ka lirethe"},{"SurahNumber":8,"VerseNumber":16,"Text":"Ha ho ka bale ea ba supang ka lirethe, kantle le haeba e le moritaoke oa ntoa, kapa e le ho khutlela lebothong la habo jóna, o tla be a ikhuletse khalefo ea Allah. Bolulo ba hae ke liheleng; bo bóbe bolulo Ruri"},{"SurahNumber":8,"VerseNumber":17,"Text":"Ha se lónababa bolaileng empa ba bolailoe ke Allah. Ha uena u akhotsa lerole ka letsoho, e ne e se ketso ea hau empa e ne e le ketso ea Allah e le ho etsetsa bakholoang teko ka mokhoa o babatsehang o tsoang ho eena hobane ke Eena Allah ea utloang le ho tseba lintho tsohle"},{"SurahNumber":8,"VerseNumber":18,"Text":"Hape, ke hobane ke Eena Allah ea bebofatsang merero le maqiti a basalumeleng"},{"SurahNumber":8,"VerseNumber":19,"Text":"Oho lóna ba sa kholoeng! Haeba le ne le rapella tlholo le kahlolo, joale kahlolo e tlile ho lóna, ha le ka furalla bóbe ho kabachatsi ka ho fetisa ho lóna. Ha le ka boea sekoele le Róna Re tla etsa joalo ha ho letho le letle le tla hlahela mabotho a lóna, le ha mabotho a lóna a ne a ka eketseha ka makhetlo hobane Ruri Allah U na le bohle ba kholoang"},{"SurahNumber":8,"VerseNumber":20,"Text":"Oho lóna ba kholoang! Mamelang Allah le moromuoa oa hae, le se ke la mo furalla ha le utloa a bua"},{"SurahNumber":8,"VerseNumber":21,"Text":"Le mpe le se ts’oane le bareng: “re’a utloa,” empa ba sa mamele"},{"SurahNumber":8,"VerseNumber":22,"Text":"Liphoofolong tse nyonyehang ho fetisa sefahlehong sa Allah ke litholo le limumu, basa utloisising"},{"SurahNumber":8,"VerseNumber":23,"Text":"Haeba Allah A fumane ka ho jóna botle bo itseng, Ruri a ka be a ile a etsa horebamamele. Ho ea kamoo ho leng kateng, le haeba a ne a entse hore ba mamele baka be ba ile ba’nabafuralla le ho hana tumelo"},{"SurahNumber":8,"VerseNumber":24,"Text":"Oho lóna ba kholoang! Fanang ka mamelo ea lóna ho Allah le ho moromuoa oa hae ha a le bitsetsa ho se tla le neha bophelo. le tsebe hore Allah U kena lipakeng tsa motho le pelo ea hae, ke ho eena le tlang ho bokelleloang bohle"},{"SurahNumber":8,"VerseNumber":25,"Text":"Le ts’abe morusu le khatello tse sa tlong ho ama feela bao e leng ba etsang bóbe le be le tsebe hore Allah ha a kebe kotlong"},{"SurahNumber":8,"VerseNumber":26,"Text":"Hopolang hore le lona le kile la ebá lequlaona le fokolang, le telleha naha ka bophara, le ts’aba hore batho ba ne ba ka le fenya kapa ho le koetela, empa Allah U ile a le neha ts’ireletso ea ‘nete abaa le matlafatsa ka thuso ea hae, a ba a le neha tsohle tse molemo tsa boipheliso, e le hore le tle le be le khotsofalo"},{"SurahNumber":8,"VerseNumber":27,"Text":"Oho lóna ba kholoang! Le se koenehele Allah le moromuoa oa hae, kapa hóna ho sebelisa hampe tseo le li ts’epetsoeng"},{"SurahNumber":8,"VerseNumber":28,"Text":"Le be le tsebe hore maruo a lóna le banabalóna empa e le teko feela; ebile ke ho Allah feela moo moputso o moholohali oa lóna o le letetseng"},{"SurahNumber":8,"VerseNumber":29,"Text":"Oho lóna ba kholoang! Haeba le ts’a ba Allah, o tla le neha tsebo ea ho khetha pakeng tsa botle le bóbe, a be a tlose bóbe bohle ho lóna bo neng bo ka ts’oana bo le ts’oenya, a be a le ts’oarele. Hobane Allah ke Eena Mong`a tsohle, Mong`a hao o se nang tekano"},{"SurahNumber":8,"VerseNumber":30,"Text":"Hopolang hore ba sa lumelengbakilebarera ho le boloka bokhobeng, le ho le bolaea kapa hóna ho le phalalisa mah’a lóna. Ba a rera ba be ba kunute empa Moreri ea fetang bohle ke Allah"},{"SurahNumber":8,"VerseNumber":31,"Text":"Ha ba hlokomelisoa lits’upiso tsa Róna ba re: “re se re kile ra se utloa sena. Haeba re ne re ratile, re ka be re buile joalo: hona ha se letho empa e le lits’omo tsa mehleng ea khale.”"},{"SurahNumber":8,"VerseNumber":32,"Text":"Hopolang ha ba ne ba re: “oho Allah! Haeba Ruri hona ke ‘nete e tsoang ho uena, ak’u nesetse hólim’a róna majoe a theohang marung kapa o re nehe kotlo e bohloko.”"},{"SurahNumber":8,"VerseNumber":33,"Text":"Empa Allah U ne a ke ke a ba theolela kotlo nakong eo le ntseng le le har’a bona; ebile o ne a ke ke a e romella ha feela ba ne ba se na le monyetla oa ho kópa ts’oarelo"},{"SurahNumber":8,"VerseNumber":34,"Text":"Empa hana thapeli eo ba nang le eona ke efeng hore Allah a se ba otle, ha ba hanela batho ho kena tlung e halalelang – empa e se bona balebeli ba eona? Ha ho batho ba ka bang balebeli ba eona haese feela batókafalo; empa ba bangata ba bóna ha bana kutloisiso"},{"SurahNumber":8,"VerseNumber":35,"Text":"Thapelo ea bona tlung ea Allah ha se letho haese ho letsa meloli le ho ópa liatla. Karabelo ea eona e ka ba feela hore: “lóna latsoang kahlolo hoba le nyefotse.”"},{"SurahNumber":8,"VerseNumber":36,"Text":"Ba sa kholoeng ba sebelisa maruo a bona ho sitisa batho ba bang ho kena tseleng ea Allah, ba tla phehella joalo ts’ebelisong ea maruo a bona; empa qetellong ba tla salloa ke boinyatso le mesarelo ka mora nako ba tla khathala. Ba sa kholoeng bohle ba tla bokelleloa liheleng"},{"SurahNumber":8,"VerseNumber":37,"Text":"Hore Allah a tle a arole tse hloekileng ho tse sa hloekang, o tla beha ba sa hloekang, o tla beha e mong hólim’a e mong a ba ahe sebota, a nto ba lahlela liheleng. E tla be e le bona ba lahlehileng"},{"SurahNumber":8,"VerseNumber":38,"Text":"Le re ho ba sa kholoeng, e bang ba ka furalla ho se lumele ha bona, batla ts’oareloa liketsong tsa bona tse fetileng. Empa ha ba phehella, kahlolo e oetseng batho ba bileng teng pele ho bona, ke tlhokomeliso ho bona"},{"SurahNumber":8,"VerseNumber":39,"Text":"Le ba loants’e ho fihlela morusu le khatello tsa bona li felile ho rena tóka le tumelo ho Allah hohle. Empa ha ba khaotsa, Ruri Allah U bóna tsohle tseo ba li etsang"},{"SurahNumber":8,"VerseNumber":40,"Text":"Empa ha ba ngangella, ebang le tiisetso ea hore Allah ke mots’ireletsi oa lóna; ke Eena Ea ts’ireletsang ho fetisisa ebile ke Eena Ea thusang ho fetisisa"}]}