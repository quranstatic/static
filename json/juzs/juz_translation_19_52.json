{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":25,"VerseNumber":21,"Text":"আর যারা আমাদের সাক্ষাতের আশা করে না তারা বলে, ‘আমাদের কাছে ফিরিশতা নাযিল করা হয় না কেন? অথবা আমরা আমাদের রবকে দেখি না কেন?’ তারা তো তাদের অন্তরে অহংকার পোষণ করে [১] এবং তারা গুরুতর অবাধ্যতায় মেতে উঠেছে।"},{"SurahNumber":25,"VerseNumber":22,"Text":"যেদিন তারা ফিরিশতাদেরকে দেখতে পাবে সেদিন অপরাধীদের জন্য কোনো সুসংবাদ থাকবে না এবং তারা বলবে, ‘রক্ষা কর, রক্ষা কর[১]।’"},{"SurahNumber":25,"VerseNumber":23,"Text":"আর আমরা তাদের কৃতকর্মের প্রতি অগ্রসর হয়ে সেগুলোকে বিক্ষিপ্ত ধূলিকণায় পরিণত করব।"},{"SurahNumber":25,"VerseNumber":24,"Text":"সেদিন জান্নাতবাসীদের বাসস্থান হবে উৎকৃষ্ট এবং বিশ্রামস্থল হবে মনোরম [১]।"},{"SurahNumber":25,"VerseNumber":25,"Text":"আর সেদিন আকাশ বিদীর্ণ হবে মেঘপুঞ্জ দ্বারা [১] এবং দলে দলে ফিরিশতাদেরকে নামিয়ে দেয়া হবে"},{"SurahNumber":25,"VerseNumber":26,"Text":"সে দিন চুড়ান্ত কর্তৃত্ব হবে দয়াময়ের [১] এবং কাফেরদের জন্য সে দিন হবে অত্যন্ত কঠিন।"},{"SurahNumber":25,"VerseNumber":27,"Text":"যালিম [১] ব্যক্তি সেদিন নিজের দু‘হাত দংশন করতে করতে বলবে, ‘হায়, আমি যদি রাসূলের সাথে কোনো পথ অবলম্বন করতাম [২]"},{"SurahNumber":25,"VerseNumber":28,"Text":"‘হায়, দুর্ভোগ আমার, আমি যদি অমুককে বন্ধুরুপে গ্রহণ না করতাম"},{"SurahNumber":25,"VerseNumber":29,"Text":"‘আমাকে তো সে বিভ্রান্ত করেছিল আমার কাছে উপদেশ পৌঁছার পর।’ আর শয়তান তো মানুষের জন্য মহাপ্রতারক।"},{"SurahNumber":25,"VerseNumber":30,"Text":"আর রাসূল বললেন, ‘হে আমার রব! আমার সম্প্রদায় তো এ কুরআনকে পরিত্যাজ্য সাব্যস্ত করেছে।’"},{"SurahNumber":25,"VerseNumber":31,"Text":"আল্লাহ্‌ বলেন, ‘আর এভাবেই আমরা প্রত্যেক নবীর জন্য অপরাধীদের থেকে শত্রু বানিয়ে থাকি। আর আপনার রবই পথপ্রদর্শক ও সাহায্যকারীরূপে যথেষ্ট।’"},{"SurahNumber":25,"VerseNumber":32,"Text":"আর কাফেররা বলে, ‘সমগ্র কুরআন তার কাছে একবারে নাযিল হলো না কেন?’ এভাবেই আমরা নাযিল করেছি আপনার হৃদয়কে তা দ্বারা মযবুত করার জন্য এবং তা ক্রমে ক্ৰমে স্পষ্টভাবে আবৃত্তি করেছি।"},{"SurahNumber":25,"VerseNumber":33,"Text":"আর তারা আপনার কাছে যে বিষয়ই উপস্থিত করে না কেন, আমরা সেটার সঠিক সমাধান ও সুন্দর ব্যাখ্যা আপনার কাছে নিয়ে আসি।"},{"SurahNumber":25,"VerseNumber":34,"Text":"যাদেরকে মুখের উপর ভর দিয়ে চলা অবস্থায় জাহান্নামের দিকে একত্র করা হবে, তারা স্থানের দিক থেকে অতি নিকৃষ্ট এবং অধিক পথভ্রষ্ট।"},{"SurahNumber":25,"VerseNumber":35,"Text":"আর আমরা তো মূসাকে কিতাব দিয়েছিলাম এবং তার সাথে তার ভাই হারূনকে সাহায্যকারী করেছিলাম"},{"SurahNumber":25,"VerseNumber":36,"Text":"অতঃপর আমরা বলেছিলাম, ‘তোমরা সে সম্প্রদায়ের কাছে যাও যারা আমার নিদর্শনাবলীতে মিথ্যারোপ করেছে [১]।’ তারপর আমরা তাদেরকে সম্পূর্ণরূপে বিধ্বস্ত করেছিলাম"},{"SurahNumber":25,"VerseNumber":37,"Text":"আর নূহের সম্প্রদায়কেও, যখন তারা রাসূলগণের প্রতি মিথ্যা আরোপ করল [১] তখন আমরা তাদেরকে ডুবিয়ে দিলাম এবং তাদেরকে মানুষের জন্য নিদর্শনস্বরূপ করে রাখলাম। আর যালিমদের জন্য আমরা যন্ত্রণাদায়ক শাস্তি প্ৰস্তুত করে রেখেছি।"},{"SurahNumber":25,"VerseNumber":38,"Text":"আর আমরা ধ্বংস করেছিলাম ‘আদ, সামূদ, ‘রাস্‌’ [১] -এর অধিবাসীকে এবং তাদের অন্তর্বর্তীকালের বহু প্ৰজন্মকেও৷"},{"SurahNumber":25,"VerseNumber":39,"Text":"আর আমরা তাদের প্রত্যেকের জন্য দৃষ্টান্ত বর্ণনা করেছিলাম এবং তাদের সকলকেই আমরা সম্পূর্ণরূপে ধ্বংস করেছিলাম।"},{"SurahNumber":25,"VerseNumber":40,"Text":"আর তারা তো সে জনপদ দিয়েই যাতায়াত করে যার উপর বর্ষিত হয়েছিল অকল্যাণের বৃষ্টি, তবে কি তারা এসব দেখতে পায় না [১]? বস্তুত তারা পুনরুত্থানের আশাই করে না।"},{"SurahNumber":25,"VerseNumber":41,"Text":"আর তারা যখন আপনাকে দেখে, তখন তারা আপনাকে শুধু ঠাট্টা-বিদ্ররূপের পাত্ররূপে গণ্য করে, বলে, ‘এ-ই কি সে, যাকে আল্লাহ্‌ রাসূল করে পাঠিয়েছেন"},{"SurahNumber":25,"VerseNumber":42,"Text":"‘সে তো আমাদেরকে আমাদের উপাস্যগণ হতে দূরে সরিয়েই দিত, যদি না আমরা তাদের আনুগত্যের উপর অবিচল থাকতাম।’ আর যখন তারা শাস্তি প্রত্যক্ষ করবে, তখন জানতে পারবে কে অধিক পথভ্ৰষ্ট।"},{"SurahNumber":25,"VerseNumber":43,"Text":"আপনি কি তাকে দেখেছেন, যে তার প্রবৃত্তিকে ইলাহরূপে গ্ৰহণ করে? তবুও কি আপনি তার যিম্মাদার হবেন"},{"SurahNumber":25,"VerseNumber":44,"Text":"নাকি আপনি মনে করেন যে, তাদের অধিকাংশ শোনে অথবা বোঝে? তারা তো পশুর মতই; বরং তারা আরও অধিক পথভ্ৰষ্ট।"},{"SurahNumber":25,"VerseNumber":45,"Text":"আপনি কি আপনার রবের প্রতি লক্ষ্য করেন না [১] কিভাবে তিনি ছায়া সম্প্রসারিত করেন? তিনি ইচ্ছে করলে এটাকে তো স্থির রাখতে পারতেন; তারপর আমরা সূর্যকে করেছি এর নির্দেশক।"},{"SurahNumber":25,"VerseNumber":46,"Text":"তারপর আমরা এটাকে আমাদের দিকে ধীরে ধীরে গুটিয়ে আনি।"},{"SurahNumber":25,"VerseNumber":47,"Text":"আর তিনিই তোমাদের জন্য রাতকে করেছেন আবরণস্বরূপ, বিশ্রামের জন্য তোমাদের দিয়েছেন নিদ্ৰা [১] এবং ছড়িয়ে পড়ার জন্য করেছেন দিন [২]।"},{"SurahNumber":25,"VerseNumber":48,"Text":"আর তিনিই তাঁর রহমতের বৃষ্টির আগে সুসংবাদবাহীরূপে বায়ু প্রেরণ করেন এবং আমরা আকাশ হতে পবিত্ৰ পানি বর্ষণ করি [১]"},{"SurahNumber":25,"VerseNumber":49,"Text":"যাতে তা দ্বারা আমরা মৃত ভূ-খণ্ডকে সঞ্জীবিত করি এবং আমরা যা সৃষ্টি করেছি তার মধ্য হতে বহু জীবজন্তু ও মানুষকে তা পান করাই [১]"},{"SurahNumber":25,"VerseNumber":50,"Text":"আর আমরা তো তা তাদের মধ্যে বিতরণ করি যাতে তারা স্মরণ করে। অতঃপর অধিকাংশ লোক শুধু অকৃতজ্ঞতাই প্রকাশ করে [১]।"},{"SurahNumber":25,"VerseNumber":51,"Text":"আর আমরা ইচ্ছে করলে প্রতিটি জনপদে একজন সতর্ককারী পাঠাতে পারতাম।"},{"SurahNumber":25,"VerseNumber":52,"Text":"কাজেই আপনি কাফেরদের আনুগত্য করবেন না এবং আপনি কুরআনের সাহায্যে তাদের সাথে বড় জিহাদ চালিয়ে যান।"},{"SurahNumber":25,"VerseNumber":53,"Text":"আর তিনিই দুই সাগরকে সমান্তরালে প্রবাহিত করেছেন, একটি মিষ্ট, সুপেয় এবং অন্যটি লোনা, খর; আর তিনি উভয়ের মধ্যে রেখে দিয়েছেন এক অন্তরায়, এক অনতিক্রম্য ব্যবধান [১]।"},{"SurahNumber":25,"VerseNumber":54,"Text":"আর তিনিই মানুষকে সৃষ্টি করেছেন পানি হতে; তারপর তিনি তাকে বংশগত ও বৈবাহিক সম্পর্কশীল করেছেন [১]। আর আপনার রব হলেন প্রভূত ক্ষমতাবান।"},{"SurahNumber":25,"VerseNumber":55,"Text":"আর তারা আল্লাহ্‌র পরিবর্তে এমন কিছুর ‘ইবাদাত করে যা তাদের উপকার করতে পারে না এবং তাদের অপকারও করতে পারে না। আর কাফের তো তার রবের বিরোধিতায় সহযোগিতাকারী।"},{"SurahNumber":25,"VerseNumber":56,"Text":"আর আমরা তো আপনাকে শুধু সুসংবাদদাতা ও সতর্ককারীরূপেই পাঠিয়েছি।"},{"SurahNumber":25,"VerseNumber":57,"Text":"বলুন, ‘আমি তোমাদের কাছে এর জন্য কোনো বিনিময় চাই না, তবে যে তার রবের দিকের পথ অবলম্বন করার ইচ্ছে করে।’"},{"SurahNumber":25,"VerseNumber":58,"Text":"আর আপনি নির্ভর করুন তাঁর উপর যিনি চিরঞ্জীব, যিনি মরবেন না এবং তাঁর সপ্ৰশংস পবিত্রতা ও মহিমা ঘোষণা করুন, তিনি তাঁর বান্দাদের পাপ সম্পর্কে অবহিত হিসেবে যথেষ্ট।"},{"SurahNumber":25,"VerseNumber":59,"Text":"তিনি আসমানসমূহ, যমীন ও এ দু’য়ের মধ্যবর্তী সবকিছু ছয় দিনে সৃষ্টি করেন; তারপর তিনি ‘আরশের উপর উঠলেন। তিনিই ‘রাহমান’, সুতরাং তাঁর সম্বন্ধে যে অবহিত তাকে জিজ্ঞেস করে দেখুন।"},{"SurahNumber":25,"VerseNumber":60,"Text":"আর যখন তাদেরকে বলা হয়, ‘সাজদাবনত হও ‘রাহমান’ -এর প্রতি,’ তখন তারা বলে, ‘রাহমান আবার কী [১]? তুমি কাউকে সাজদা করতে বললেই কি আমরা তাকে সাজদা করব?’ আর এতে তাদের পলায়নপরতাই বৃদ্ধি পায়।"},{"SurahNumber":25,"VerseNumber":61,"Text":"কত বরকতময় তিনি যিনি নভোমণ্ডলে সৃষ্টি করেছেন বিশাল তারকাপুঞ্জ এবং তাতে স্থাপন করেছেন প্ৰদীপ [১] ও আলো বিকিরণকারী চাঁদ।"},{"SurahNumber":25,"VerseNumber":62,"Text":"আর তিনিই করেছেন রাত ও দিনকে পরস্পরের অনুগামীরূপে তার জন্য--- যে উপদেশ গ্রহণ করতে বা কৃতজ্ঞ হতে চায়।"},{"SurahNumber":25,"VerseNumber":63,"Text":"আর ‘রাহমান’ -এর বান্দা তারাই, যারা যমীনে অত্যন্ত বিনম্রভাবে চলাফেরা করে [১] এবং যখন জাহেল ব্যক্তিরা তাদেরকে (অশালীন ভাষায়) সম্বোধন করে, তখন তারা বলে, ‘সালাম’ [২]"},{"SurahNumber":25,"VerseNumber":64,"Text":"এবং তারা রাত অতিবাহিত করে তাদের রবের উদ্দেশ্যে সিজদাবনত হয়ে ও দাঁড়িয়ে থেকে [১]"},{"SurahNumber":25,"VerseNumber":65,"Text":"এবং তারা বলে, হে আমাদের রব! আপনি আমাদের থেকে জাহান্নামের শাস্তি হটিয়ে দিন, তার শাস্তি তো অবিচ্ছিন্ন।"},{"SurahNumber":25,"VerseNumber":66,"Text":"নিশ্চয় সেটা বসবাস ও অবস্থানস্থল হিসেবে খুব নিকৃষ্ট।"},{"SurahNumber":25,"VerseNumber":67,"Text":"এবং যখন তারা ব্যয় করে তখন অপব্যয় করে না, কৃপনতাও করে না, আর তাদের পন্থা হয় এতদুভয়ের মধ্যবর্তী [১]।"},{"SurahNumber":25,"VerseNumber":68,"Text":"এবং তারা আল্লাহ্‌র সাথে কোনো ইলাহকে ডাকে না [১]। আর আল্লাহ্‌ যার হত্যা নিষেধ করেছেন, যথার্থ কারণ ছাড়া তাকে হত্যা করে না [২]। আর তারা ব্যভিচার করে না [৩]; যে এগুলো করে, সে শাস্তি ভোগ করবে।"},{"SurahNumber":25,"VerseNumber":69,"Text":"কিয়ামতের দিন তার শাস্তি বর্ধিতভাবে প্ৰদান করা হবে এবং সেখানে সে স্থায়ী হবে হীন অবস্থায়"},{"SurahNumber":25,"VerseNumber":70,"Text":"তবে যে তাওবা করে, ঈমান আনে ও সৎকাজ করে, ফলে আল্লাহ্‌ তাদের গুণাহসমূহ নেক দ্বারা পরিবর্তন করে দেবেন। আর আল্লাহ্‌ ক্ষমাশীল, পরম দয়ালু।"},{"SurahNumber":25,"VerseNumber":71,"Text":"আর যে তাওবা করে ও সৎকাজ করে, সে তো সম্পূর্ণরূপে আল্লাহ্‌র অভিমুখী হয়।"},{"SurahNumber":25,"VerseNumber":72,"Text":"আর যারা মিথ্যার সাক্ষ্য হয় না এবং অসার কার্যকলাপের সম্মুখীন হলে আপন মর্যাদা রক্ষার্থে তা পরিহার করে চলে [১]।"},{"SurahNumber":25,"VerseNumber":73,"Text":"এবং যারা তাদের রবের আয়াতসমূহ স্মরণ করিয়ে দিলে তার উপর অন্ধ এবং বধিরের মত পড়ে থাকে না [১]।"},{"SurahNumber":25,"VerseNumber":74,"Text":"এবং যারা প্রার্থনা করে বলে, ‘হে আমাদের রব! আমাদের জন্য এমন স্ত্রী ও সন্তান-সন্ততি দান করুন যারা হবে আমাদের জন্য চোখজুড়ানো। আর আপনি আমাদেরকে করুন মুত্তাকীদের জন্য অনুসরণযোগ্য।"},{"SurahNumber":25,"VerseNumber":75,"Text":"তারাই, যাদেরকে প্রতিদান হিসেবে দেয়া হবে জান্নাতের সুউচ্চ কক্ষ [১] যেহেতু তারা ছিল ধৈর্যশীল। আর তারা প্রাপ্ত হবে সেখানে অভিবাদন ও সালাম।"},{"SurahNumber":25,"VerseNumber":76,"Text":"সেখানে তারা স্থায়ী হবে। অবস্থানস্থল ও বাসস্থান হিসেবে তা কত উৎকৃষ্ট"},{"SurahNumber":25,"VerseNumber":77,"Text":"বলুন, ‘আমার রব তোমাদের মোটেই ভ্ৰক্ষেপ করেন না, যদি না তোমরা তাকে ডাক [১]। অতঃপর তোমরা মিথ্যারোপ করেছ, সুতরাং অচিরেই অপরিহার্য হবে শাস্তি।’"},{"SurahNumber":26,"VerseNumber":1,"Text":"ত্বা-সীন-মীম।"},{"SurahNumber":26,"VerseNumber":2,"Text":"এগুলো সুস্পষ্ট কিতাবের আয়াত।"},{"SurahNumber":26,"VerseNumber":3,"Text":"তারা মুমিন হচ্ছে না বলে আপনি হয়ত মনোকষ্টে আত্মঘাতী হয়ে পড়বেন।"},{"SurahNumber":26,"VerseNumber":4,"Text":"আমরা ইচ্ছে করলে আসমান থেকে তাদের কাছে এক নিদর্শন নাযিল করতাম, ফলে সেটার প্রতি তাদের ঘাড় বিনত হয়ে পড়ত।"},{"SurahNumber":26,"VerseNumber":5,"Text":"আর যখনই তাদের কাছে দয়াময়ের কাছ থেকে কোনো নতুন উপদেশ আসে, তখনই তারা তা থেকে মুখ ফিরিয়ে নেয়।"},{"SurahNumber":26,"VerseNumber":6,"Text":"অতএব, তারা তো মিথ্যারোপ করেছে। কাজেই তারা যা নিয়ে ঠাট্টা-বিদ্রূপ করত তার প্রকৃত বার্তা তাদের কাছে শীঘ্রই এসে পড়বে।"},{"SurahNumber":26,"VerseNumber":7,"Text":"তারা কি যমীনের দিকে লক্ষ্য করে না? আমরা তাতে প্ৰত্যেক প্রকারের অনেক উৎকৃষ্ট উদ্ভিদ উদ্গত করেছি [১]"},{"SurahNumber":26,"VerseNumber":8,"Text":"নিশ্চয় এতে আছে নিদর্শন, আর তাদের অধিকাংশই মুমিন নয়।"},{"SurahNumber":26,"VerseNumber":9,"Text":"আর নিশ্চয় আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":10,"Text":"আর স্মরণ করুন, যখন আপনার রব মূসাকে ডেকে বললেন, ‘আপনি যালিম সম্পপ্রদায়ের কাছে যান"},{"SurahNumber":26,"VerseNumber":11,"Text":"‘ফির‘আউনের সম্পপ্রদায়ের কাছে; তারা কি তাকওয়া অবলম্বন করবে না?’"},{"SurahNumber":26,"VerseNumber":12,"Text":"মূসা বলেছিলেন, ‘হে আমার রব! আমি আশংকা করছি যে, তারা আমার উপর মিথ্যারোপ করবে"},{"SurahNumber":26,"VerseNumber":13,"Text":"‘এবং আমার বক্ষ সংকুচিত হয়ে পড়ছে, আর আমার জিহ্বা তো সাবলীল নেই। কাজেই হারূনের প্রতিও ওহী পাঠান।"},{"SurahNumber":26,"VerseNumber":14,"Text":"‘আর আমার বিরুদ্ধে তো তাদের এক অভিযোগ আছে, সুতরাং আমি আশংকা করছি যে, তারা আমাকে হত্যা করবে।’"},{"SurahNumber":26,"VerseNumber":15,"Text":"আল্লাহ্‌ বললেন, ‘না, কখনই নয়, অতএব আপনারা উভয়ে আমাদের নিদর্শনসহ যান, আমরা তো আপনাদের সাথেই আছি, শ্রবণকারী।"},{"SurahNumber":26,"VerseNumber":16,"Text":"‘অতএব, আপনারা উভয়ে ফির‘আউনের কাছে যান এবং বলুন, ‘আমরা তো সৃষ্টিকুলের রবের রাসূল"},{"SurahNumber":26,"VerseNumber":17,"Text":"যাতে তুমি আমাদের সাথে যেতে দাও বনী ইসরাইলকে [১]।’"},{"SurahNumber":26,"VerseNumber":18,"Text":"ফির‘আউন বলল, ‘আমরা কি তোমাকে শৈশবে আমাদের মধ্যে লালন-পালন করিনি? আর তুমি তো তোমার জীবনের বহু বছর আমাদের মধ্যে কাটিয়েছ"},{"SurahNumber":26,"VerseNumber":19,"Text":"‘এবং তুমি তোমার কাজ যা করার তা করেছ; তুমি তো অকৃতজ্ঞ।’"},{"SurahNumber":26,"VerseNumber":20,"Text":"মূসা বললেন, ‘আমি তো এটা করেছিলাম তখন, যখন আমি ছিলাম বিভ্ৰান্ত’ [২]।"},{"SurahNumber":26,"VerseNumber":21,"Text":"‘তারপর আমি যখন তোমাদের ভয়ে ভীত হলাম তখন আমি তোমাদের কাছ থেকে পালিয়ে গিয়েছিলাম। এরপর আমার রব আমাকে প্রজ্ঞা (নবুওয়ত) দিয়েছেন এবং আমাকে রাসূলদের অন্তর্ভুক্ত করেছেন।"},{"SurahNumber":26,"VerseNumber":22,"Text":"‘আর আমার প্রতি তোমার যে অনুগ্রহের কথা উল্লেখ করে তুমি দয়া দেখাচ্ছ তা তো এই যে, তুমি বনী ইসরাঈলকে দাসে পরিণত করেছ [১] ।’"},{"SurahNumber":26,"VerseNumber":23,"Text":"ফির‘আউন বলল, ‘সৃষ্টিকুলের রব আবার কী?’"},{"SurahNumber":26,"VerseNumber":24,"Text":"মূসা বললেন, ‘তিনি আসমানসমূহ ও যমীন এবং তাদের মধ্যবর্তী সব কিছুর রব, যদি তোমরা নিশ্চিত বিশ্বাসী হও।’"},{"SurahNumber":26,"VerseNumber":25,"Text":"ফির‘আউন তার আশেপাশের লোকদের লক্ষ করে বলল, ‘তোমরা কি ভাল করে শুনছ না?’"},{"SurahNumber":26,"VerseNumber":26,"Text":"মূসা বললেন, ‘তিনি তোমাদের রব এবং তোমাদের পূর্বপুরুষদেরও রব।’"},{"SurahNumber":26,"VerseNumber":27,"Text":"ফির‘আউন বলল, ‘তোমাদের প্রতি প্রেরিত তোমাদের রাসূল তো অবশ্যই পাগল।’"},{"SurahNumber":26,"VerseNumber":28,"Text":"মূসা বললেন, ‘তিনি পূর্ব ও পশ্চিমের এবং তাদের মধ্যবর্তী সব কিছুর রব; যদি তোমরা বুঝে থাকো!’"},{"SurahNumber":26,"VerseNumber":29,"Text":"ফির‘আউন বলল, ‘তুমি যদি আমার পরিবর্তে অন্যকে ইলাহরূপে গ্ৰহণ কর আমি তোমাকে অবশ্যই কারারুদ্ধ করব।’"},{"SurahNumber":26,"VerseNumber":30,"Text":"মূসা বললেন, ‘আমি যদি তোমার কাছে কোনো স্পষ্ট বিষয় নিয়ে আসি, তবুও [১]?’"},{"SurahNumber":26,"VerseNumber":31,"Text":"ফির‘আউন বলল, ‘তুমি যদি সত্যবাদী হও তবে তা উপস্থিত কর।’"},{"SurahNumber":26,"VerseNumber":32,"Text":"তারপর মূসা তাঁর লাঠি নিক্ষেপ করলে তৎক্ষণাৎ তা এক স্পষ্ট অজগরে [১] পরিণত হল।"},{"SurahNumber":26,"VerseNumber":33,"Text":"আর মূসা তার হাত বের করলে তৎক্ষনাৎ তা দর্শকদের দৃষ্টিতে শুভ্র উজ্জ্বল প্রতিভাত হল।"},{"SurahNumber":26,"VerseNumber":34,"Text":"ফির‘আউন তার আশেপাশের পরিষদবৰ্গকে বলল, ‘এ তো এক সুদক্ষ জাদুকর"},{"SurahNumber":26,"VerseNumber":35,"Text":"‘সে তোমাদেরকে তোমাদের দেশ থেকে তার জাদুবলে বহিস্কৃত করতে চায়। এখন তোমরা কী করতে বল?’"},{"SurahNumber":26,"VerseNumber":36,"Text":"তারা বলল, ‘তাকে ও তার ভাইকে কিছু অবকাশ দাও এবং নগরে নগরে সংগ্রাহকদেরকে পাঠাও"},{"SurahNumber":26,"VerseNumber":37,"Text":"‘যেন তারা তোমার কাছে প্রতিটি অভিজ্ঞ জাদুকরকে উপস্থিত করে।’"},{"SurahNumber":26,"VerseNumber":38,"Text":"অতঃপর এক নির্ধারিত দিনে নির্দিষ্ট সময়ে জাদুকরদেরকে একত্র করা হল"},{"SurahNumber":26,"VerseNumber":39,"Text":"এবং লোকদেরকে বলা হল, ‘তোমরাও সমবেত হচ্ছে কি"},{"SurahNumber":26,"VerseNumber":40,"Text":"‘যেন আমরা জাদুকরদের অনুসরণ করতে পারি, যদি তারা বিজয়ী হয়।’"},{"SurahNumber":26,"VerseNumber":41,"Text":"অতঃপর জাদুকরেরা এসে ফির‘আউনকে বলল, ‘আমরা যদি বিজয়ী হই আমাদের জন্য পুরস্কার থাকবে তো?’"},{"SurahNumber":26,"VerseNumber":42,"Text":"ফির‘আউন বলল, ‘হ্যাঁ, তখন তো তোমরা অবশ্যই আমার ঘনিষ্ঠদের শামিল হবে।’"},{"SurahNumber":26,"VerseNumber":43,"Text":"মূসা তাদেরকে বললেন, ‘তোমরা যা নিক্ষেপ করার তা নিক্ষেপ কর।’"},{"SurahNumber":26,"VerseNumber":44,"Text":"অতঃপর তারা তাদের রশি ও লাঠি নিক্ষেপ করল এবং তারা বলল, ‘ফির‘আউনের ইযযতের শপথ! আমরাই তো বিজয়ী হব।’"},{"SurahNumber":26,"VerseNumber":45,"Text":"অতঃপর মূসা তার লাঠি নিক্ষেপ করলেন, সহসা সেটা তাদের অলীক কীর্তিগুলোকে গ্ৰাস করতে লাগল।"},{"SurahNumber":26,"VerseNumber":46,"Text":"তখন জাদুকরেরা সাজদাবনত হয়ে পড়ল।"},{"SurahNumber":26,"VerseNumber":47,"Text":"তারা বলল, ‘আমরা ঈমান আনলাম সৃষ্টিকুলের রবের প্রতি"},{"SurahNumber":26,"VerseNumber":48,"Text":"‘যিনি মূসা ও হারূনেরও রব।’"},{"SurahNumber":26,"VerseNumber":49,"Text":"ফির‘আউন বলল, ‘কী! আমি তোমাদেরকে অনুমতি দেয়ার আগেই তোমরা তার প্রতি বিশ্বাস করলে? সে-ই তো তোমাদের প্রধান যে তোমাদেরকে জাদু শিক্ষা দিয়েছে। সুতরাং শীঘ্রই তোমরা এর পরিণাম জানবে। আমি অবশ্যই তোমাদের হাত এবং তোমাদের পা বিপরীত দিক থেকে কেটে ফেলব এবং তোমাদের সবাইকে শূলবিদ্ধ করবই।’"},{"SurahNumber":26,"VerseNumber":50,"Text":"তারা বলল, ‘কোনো ক্ষতি নেই [১], আমরা তো আমাদের রবের কাছেই প্রত্যাবর্তনকারী।"},{"SurahNumber":26,"VerseNumber":51,"Text":"আমরা আশা করি যে, আমাদের রব আমাদের অপরাধ ক্ষমা করবেন, কারণ আমরা মুমিনদের মধ্যে অগ্রণী।’"},{"SurahNumber":26,"VerseNumber":52,"Text":"আর আমরা মূসার প্রতি ওহী করেছিলাম এ মর্মে যে, ‘আমার বান্দাদেরকে নিয়ে রাতে বের হউন [১], অবশ্যই তোমাদের পশ্চাদ্ধাবন করা হবে।’"},{"SurahNumber":26,"VerseNumber":53,"Text":"তারপর ফির‘আউন শহরে শহরে লোক সংগ্রহকারী পাঠাল"},{"SurahNumber":26,"VerseNumber":54,"Text":"এ বলে, ‘এরা তো ক্ষুদ্র একটি দল"},{"SurahNumber":26,"VerseNumber":55,"Text":"আর তারা তো আমাদের ক্ৰোধ উদ্রেক করেছে"},{"SurahNumber":26,"VerseNumber":56,"Text":"আর আমরা তো সবাই সদা সতর্ক।’"},{"SurahNumber":26,"VerseNumber":57,"Text":"পরিণামে আমরা ফির‘আউন গোষ্ঠীকে বহিষ্কৃত করলাম তাদের উদ্যানরাজি ও প্রস্রবণ হতে"},{"SurahNumber":26,"VerseNumber":58,"Text":"এবং ধন-ভাণ্ডার ও সুরম্য সৌধমালা হতে।"},{"SurahNumber":26,"VerseNumber":59,"Text":"এরূপই ঘটেছিল এবং আমরা বনী ইসরাঈলকে করেছিলাম এসবের অধিকারী [১]।"},{"SurahNumber":26,"VerseNumber":60,"Text":"অতঃপর তারা সূর্যোদয়কালে তাদের পিছনে এসে পড়ল।"},{"SurahNumber":26,"VerseNumber":61,"Text":"অতঃপর যখন দু‘দল পরস্পরকে দেখল, তখন মূসার সঙ্গীরা বলল, ‘আমরা তো ধরা পড়ে গেলাম!’"},{"SurahNumber":26,"VerseNumber":62,"Text":"মূসা বললেন, ‘কখনই নয়! আমার সঙ্গে আছেন আমার রব [১]; সত্বর তিনি আমাকে পথনির্দেশ করবেন।’"},{"SurahNumber":26,"VerseNumber":63,"Text":"অতঃপর আমরা মূসার প্রতি ওহী করলাম যে, আপনার লাঠি দ্বারা সাগরে আঘাত করুন। ফলে তা বিভক্ত প্ৰত্যেক ভাগ বিশাল পর্বতের মত হয়ে গেল [১]"},{"SurahNumber":26,"VerseNumber":64,"Text":"আর আমরা সেখানে কাছে নিয়ে এলাম অন্য দলটিকে"},{"SurahNumber":26,"VerseNumber":65,"Text":"এবং আমরা উদ্ধার করলাম মূসা ও তার সঙ্গী সকলকে"},{"SurahNumber":26,"VerseNumber":66,"Text":"তারপর নিমজ্জিত করলাম অন্য দলটিকে।"},{"SurahNumber":26,"VerseNumber":67,"Text":"এতে তো অবশ্যই নিদর্শন রয়েছে, কিন্তু তাদের অধিকাংশই মুমিন নয়।"},{"SurahNumber":26,"VerseNumber":68,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":69,"Text":"আর আপনি তাদের কাছে ইবরাহীমের বৃত্তান্ত বর্ণনা করুন।"},{"SurahNumber":26,"VerseNumber":70,"Text":"যখন তিনি তার পিতা ও তার সম্প্রদায়কে বলেছিলেন, ‘তোমরা কিসের ইবাদাত করা?’"},{"SurahNumber":26,"VerseNumber":71,"Text":"তারা বলল, ‘আমরা মূর্তির পূজা করি সুতরাং আমরা নিষ্ঠার সাথে সেগুলোকে আঁকড়ে থাকব।’"},{"SurahNumber":26,"VerseNumber":72,"Text":"তিনি বললেন, ‘তোমরা যখন আহ্বান কর তখন তারা তোমাদের আহ্বান শোনে কি?’"},{"SurahNumber":26,"VerseNumber":73,"Text":"‘অথবা তারা কি তোমাদের উপকার কিংবা অপকার করতে পারে?’"},{"SurahNumber":26,"VerseNumber":74,"Text":"তারা বলল, ‘না, তবে আমরা আমাদের পিতৃপুরুষদেরকে পেয়েছি, তারা এরূপই করত।’"},{"SurahNumber":26,"VerseNumber":75,"Text":"ইবরাহীম বললেন, ‘তোমরা কি ভাবে দেখেছ, যাদের ‘ইবাদাত তোমরা করে থাক"},{"SurahNumber":26,"VerseNumber":76,"Text":"‘তোমরা এবং তোমাদের পূর্ববর্তী পিতৃপুরুষরা"},{"SurahNumber":26,"VerseNumber":77,"Text":"সৃষ্টিকুলের রব ব্যতীত এরা সবাই তো আমার শত্ৰু।"},{"SurahNumber":26,"VerseNumber":78,"Text":"‘যিনি আমাকে সৃষ্টি করেছেন, অতঃপর তিনিই আমাকে হেদায়াত দিয়েছেন।"},{"SurahNumber":26,"VerseNumber":79,"Text":"আর ‘তিনিই আমাকে খাওয়ান ও পান করান।"},{"SurahNumber":26,"VerseNumber":80,"Text":"‘এবং রোগাক্রান্ত হলে তিনিই আমাকে আরোগ্য দান করেন [১]"},{"SurahNumber":26,"VerseNumber":81,"Text":"‘আর তিনিই আমার মৃত্যু ঘটাবেন, তারপর আমাকে পুনর্জীবিত করবেন।"},{"SurahNumber":26,"VerseNumber":82,"Text":"‘এবং যার কাছে আশা করি যে, তিনি কিয়ামতের দিন আমার অপরাধ ক্ষমা করে দেবেন।"},{"SurahNumber":26,"VerseNumber":83,"Text":"‘হে আমার রব! আমাকে প্রজ্ঞা দান করুন এবং সৎকর্মশীলদের সাথে মিলিয়ে দিন।"},{"SurahNumber":26,"VerseNumber":84,"Text":"‘আর আমাকে পরবর্তীদের মধ্যে যশস্বী করুন [১]"},{"SurahNumber":26,"VerseNumber":85,"Text":"‘এবং আমাকে সুখময় জান্নাতের অধিকারীদের অন্তর্ভুক্ত করুন"},{"SurahNumber":26,"VerseNumber":86,"Text":"‘আর আমার পিতাকে ক্ষমা করুন, তিনি তো পথভ্রষ্টদের শামিল ছিলেন [১]।"},{"SurahNumber":26,"VerseNumber":87,"Text":"‘এবং আমাকে লাঞ্ছিত করবেন না পুনরুত্থানের দিনে [২]"},{"SurahNumber":26,"VerseNumber":88,"Text":"‘যে দিন ধন-সম্পদ ও সন্তান-সন্ততি কোনো কাজে আসবে না"},{"SurahNumber":26,"VerseNumber":89,"Text":"‘সে দিন উপকৃত হবে শুধু সে, যে আল্লাহ্‌র কাছে আসবে বিশুদ্ধ অন্তঃকরণ নিয়ে।’"},{"SurahNumber":26,"VerseNumber":90,"Text":"আর মুত্তাকীদের নিকটবর্তী করা হবে জান্নাত"},{"SurahNumber":26,"VerseNumber":91,"Text":"এবং পথভ্রষ্টদের জন্য উন্মোচিত করা হবে জাহান্নাম [১]"},{"SurahNumber":26,"VerseNumber":92,"Text":"তাদেরকে বলা হবে, ‘তারা কোথায়, তোমরা যাদের ‘ইবাদাত করতে"},{"SurahNumber":26,"VerseNumber":93,"Text":"‘আল্লাহ্‌র পরিবর্তে? তারা কি তোমাদের সাহায্য করতে পারে অথবা তারা কি আত্মরক্ষা করতে সক্ষম?’"},{"SurahNumber":26,"VerseNumber":94,"Text":"অতঃপর তাদেরকে এবং পথ ভ্ৰষ্টকারীদেরকে জাহান্নামে নিক্ষেপ করা হবে অধোমুখী করে [১]"},{"SurahNumber":26,"VerseNumber":95,"Text":"এবং ইবলীসের বাহিনীর সকলকেও।"},{"SurahNumber":26,"VerseNumber":96,"Text":"তারা সেখানে বিতর্কে লিপ্ত হয়ে বলবে"},{"SurahNumber":26,"VerseNumber":97,"Text":"‘আল্লাহ্‌র শপথ! আমরা তো স্পষ্ট পথভ্রষ্টতায় নিমজ্জিত ছিলাম,’"},{"SurahNumber":26,"VerseNumber":98,"Text":"‘যখন আমরা তোমাদেরকে সৃষ্টিকুলের রবের সমকক্ষ গণ্য করতাম।"},{"SurahNumber":26,"VerseNumber":99,"Text":"‘আর আমাদেরকে কেবল দুস্কৃতিকারীরাই পথভ্ৰষ্ট করেছিল"},{"SurahNumber":26,"VerseNumber":100,"Text":"‘অতএব, আমাদের কোনো সুপারিশকারী নেই।"},{"SurahNumber":26,"VerseNumber":101,"Text":"এবং কোনো সহৃদয় বন্ধুও নেই।"},{"SurahNumber":26,"VerseNumber":102,"Text":"‘হায়, যদি আমাদের একবার ফিরে যাওয়ার সুযোগ ঘটত, তাহলে আমরা মুমিনদের অন্তর্ভুক্ত হয়ে যেতাম [১]!’"},{"SurahNumber":26,"VerseNumber":103,"Text":"এতে তো অবশ্যই নিদর্শন রয়েছে, কিন্তু তাদের অধিকাংশই মুমিন নয়।"},{"SurahNumber":26,"VerseNumber":104,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":105,"Text":"নূহের সম্প্রদায় রাসূলগণের প্রতি মিথ্যা আরোপ করেছিল।"},{"SurahNumber":26,"VerseNumber":106,"Text":"যখন তাদের ভাই নূহ তাদেরকে বলেছিলেন, ‘তোমরা কি তাকওয়া অবলম্বন করবে না"},{"SurahNumber":26,"VerseNumber":107,"Text":"‘আমি তো তোমাদের জন্য এক বিশ্বস্ত রাসূল।"},{"SurahNumber":26,"VerseNumber":108,"Text":"‘অতএব, তোমরা আল্লাহ্‌র তাকওয়া অবলম্বন কর এবং আমার আনুগত্য কর [১]।"},{"SurahNumber":26,"VerseNumber":109,"Text":"‘আর আমি তোমাদের কাছে এর জন্য কোনো প্রতিদান চাই না; আমার পুরস্কার তো সৃষ্টিকুলের রবের কাছেই আছে।"},{"SurahNumber":26,"VerseNumber":110,"Text":"‘কাজেই তোমরা আল্লাহ্‌র তাকওয়া অবলম্বন কর এবং আমার আনুগত্য কর।’"},{"SurahNumber":26,"VerseNumber":111,"Text":"তারা বলল, ‘আমরা কি তোমার প্রতি বিশ্বাস স্থাপন করব অথচ ইতরজনেরা তোমার অনুসরণ করছে?’"},{"SurahNumber":26,"VerseNumber":112,"Text":"নূহ বললেন, ‘তারা কী করত তা আমার জানার কি দরকার?’"},{"SurahNumber":26,"VerseNumber":113,"Text":"‘তাদের হিসেব গ্রহণ তো আমার রবেরই কাজ; যদি তোমরা বুঝতে"},{"SurahNumber":26,"VerseNumber":114,"Text":"আর আমি তো ‘মুমিনদেরকে তাড়িয়ে দেয়ার নই।"},{"SurahNumber":26,"VerseNumber":115,"Text":"‘আমি তো শুধু একজন স্পষ্ট সতর্ককারী।’"},{"SurahNumber":26,"VerseNumber":116,"Text":"তারা বলল, ‘হে নূহ! তুমি যদি নিবৃত্ত না হও তবে তুমি অবশ্যই পাথরের আঘাতে নিহতদের মধ্যে শামিল হবে।’"},{"SurahNumber":26,"VerseNumber":117,"Text":"নূহ বললেন, ‘হে আমার রব! আমার সম্প্রদায় তো আমার উপর মিথ্যারোপ করেছে।"},{"SurahNumber":26,"VerseNumber":118,"Text":"কাজেই আপনি আমার ও তাদের মধ্যে স্পষ্ট মীমাংসা করে দিন এবং আমাকে ও আমার সাথে যেসব মুমিন আছে, তাদেরকে রক্ষা করুন [১]।’"},{"SurahNumber":26,"VerseNumber":119,"Text":"অতঃপর আমরা তাকে ও তার সঙ্গে যারা ছিল, তাদেরকে রক্ষা করলাম বোঝাই নৌযানে [১]।"},{"SurahNumber":26,"VerseNumber":120,"Text":"এরপর আমরা বাকী সবাইকে ডুবিয়ে দিলাম।"},{"SurahNumber":26,"VerseNumber":121,"Text":"এতে তো অবশ্যই নিদর্শন রয়েছে, কিন্তু তাদের অধিকাংশই ঈমানদার নয়।"},{"SurahNumber":26,"VerseNumber":122,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":123,"Text":"‘আদ সম্প্রদায় রাসূলদের প্রতি মিথ্যারোপ করেছিল।"},{"SurahNumber":26,"VerseNumber":124,"Text":"যখন তাদের ভাই হূদ তাদেরকে বললেন, ‘তোমরা কি তাকওয়া অবলম্বন করবে না"},{"SurahNumber":26,"VerseNumber":125,"Text":"‘আমি তো তোমাদের জন্য এক বিশ্বস্ত রাসূল।"},{"SurahNumber":26,"VerseNumber":126,"Text":"‘অতএব, তোমরা আল্লাহ্‌র তাকওয়া অবলম্বন কর এবং আমার আনুগত্য কর।"},{"SurahNumber":26,"VerseNumber":127,"Text":"‘আর আমি তোমাদের কাছে এর জন্য কোনো প্রতিদান চাই না, আমার পুরস্কার তো সৃষ্টিকুলের রবের কাছেই।"},{"SurahNumber":26,"VerseNumber":128,"Text":"‘তোমরা কি প্রতিটি উচ্চ স্থানে [১] স্তম্ভ নির্মাণ করছ নিরর্থক [২]"},{"SurahNumber":26,"VerseNumber":129,"Text":"‘আর তোমরা প্রাসাদসমূহ [১] নির্মাণ করছ যেন তোমরা স্থায়ী হবে [২]।"},{"SurahNumber":26,"VerseNumber":130,"Text":"আর যখন তোমরা আঘাত হান তখন আঘাত হেনে থাক স্বেচ্ছাচারী হয়ে।"},{"SurahNumber":26,"VerseNumber":131,"Text":"সুতরাং তোমরা আল্লাহ্‌র তাকওয়া অবলম্বন কর এবং আমার আনুগত্য কর।"},{"SurahNumber":26,"VerseNumber":132,"Text":"আর তোমরা তাঁর তাকওয়া অবলম্বন কর যিনি তোমাদেরকে দান করেছেন সে সমুদয়, যা তোমরা জান।"},{"SurahNumber":26,"VerseNumber":133,"Text":"তিনি তোমাদেরকে দান করেছেন চতুস্পদ জন্তু ও পুত্ৰ সন্তান"},{"SurahNumber":26,"VerseNumber":134,"Text":"এবং উদ্যান ও প্রস্রবণ"},{"SurahNumber":26,"VerseNumber":135,"Text":"‘আমি তো তোমাদের জন্য আশংকা করি মহাদিনের শাস্তির।’"},{"SurahNumber":26,"VerseNumber":136,"Text":"তারা বলল, ‘তুমি উপদেশ দাও বা না-ই দাও, উভয়ই আমাদের জন্য সমান।"},{"SurahNumber":26,"VerseNumber":137,"Text":"‘এটা তো কেবল পূর্ববর্তীদেরই স্বভাব।"},{"SurahNumber":26,"VerseNumber":138,"Text":"‘আমরা মোটেই শাস্তিপ্রাপ্ত হবো না।’"},{"SurahNumber":26,"VerseNumber":139,"Text":"সুতরাং তারা তার প্রতি মিথ্যারোপ করল ফলে আমরা তাদেরকে ধ্বংস করলাম। এতে তো অবশ্যই আছে নিদর্শন; কিন্তু তাদের অধিকাংশই মুমিন নয় [১]।"},{"SurahNumber":26,"VerseNumber":140,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":141,"Text":"সামূদ সম্প্রদায় রাসূলগণের প্রতি মিথ্যারোপ করেছিল।"},{"SurahNumber":26,"VerseNumber":142,"Text":"যখন তাদের ভাই সালিহ তাদেরকে বললেন, ‘তোমরা কি তাকওয়া অবলম্বন করবে না"},{"SurahNumber":26,"VerseNumber":143,"Text":"‘আমি তো তোমাদের জন্য এক বিশ্বস্ত রাসূল।"},{"SurahNumber":26,"VerseNumber":144,"Text":"সুতরাং তোমরা আল্লাহ্‌র তাকওয়া অবলম্বন কর এবং আমার আনুগত্য কর"},{"SurahNumber":26,"VerseNumber":145,"Text":"‘আর আমি তোমাদের কাছে এর জন্য কোনো প্রতিদান চাই না, আমার প্রতিদান তো সৃষ্টিকুলের রবের কাছেই আছে।"},{"SurahNumber":26,"VerseNumber":146,"Text":"‘তোমাদেরকে কি নিরাপদ অবস্থায় ছেড়ে রাখা হবে, যা এখানে আছে তাতে"},{"SurahNumber":26,"VerseNumber":147,"Text":"‘উদ্যানে, প্রস্রবণে"},{"SurahNumber":26,"VerseNumber":148,"Text":"‘ও শস্যক্ষেত্রে এবং সুকোমল গুচ্ছ বিশিষ্ট খেজুর বাগানে"},{"SurahNumber":26,"VerseNumber":149,"Text":"‘আর তোমরা নৈপুণ্যের সাথে পাহাড় কেটে ঘর নির্মাণ করছ।"},{"SurahNumber":26,"VerseNumber":150,"Text":"সুতরাং তোমরা আল্লাহ্‌র তাকওয়া অবলম্বন কর এবং আমার আনুগত্য কর"},{"SurahNumber":26,"VerseNumber":151,"Text":"আর তোমরা সীমালংঘনকারীদের নির্দেশের আনুগত্য করো না"},{"SurahNumber":26,"VerseNumber":152,"Text":"‘যারা যমীনে বিপর্যয় সৃষ্টি করে এবং সংশোধন করে না।’"},{"SurahNumber":26,"VerseNumber":153,"Text":"তারা বলল, ‘তুমি তো জাদুগ্ৰস্তাদের অন্যতম।"},{"SurahNumber":26,"VerseNumber":154,"Text":"‘তুমি তো আমাদের মতই একজন মানুষ, কাজেই তুমি যদি সত্যবাদী হও তবে একটি নিদর্শন উপস্থিত কর।’"},{"SurahNumber":26,"VerseNumber":155,"Text":"সালিহ বললেন, ‘এটা একটা উষ্ট্ৰী, এর জন্য আছে পানি পানের পালা এবং তোমাদের জন্য আছে নির্ধারিত দিনে পানি পানের পালা"},{"SurahNumber":26,"VerseNumber":156,"Text":"‘আর তোমরা এর কোনো অনিষ্ট সাধন করো না; করলে মহাদিনের শাস্তি তোমাদের উপর আপতিত হবে।’"},{"SurahNumber":26,"VerseNumber":157,"Text":"অতঃপর তারা সেটাকে হত্যা করল, পরিণামে তারা অনুতপ্ত হল।"},{"SurahNumber":26,"VerseNumber":158,"Text":"অতঃপর শাস্তি তাদেরকে গ্ৰাস করল। এতে অবশ্যই রয়েছে নিদর্শন, কিন্তু তাদের অধিকাংশই মুমিন নয়।"},{"SurahNumber":26,"VerseNumber":159,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":160,"Text":"লূতের সম্প্রদায় রাসূলগণের প্রতি মিথ্যারোপ করেছিল"},{"SurahNumber":26,"VerseNumber":161,"Text":"যখন তাদের ভাই লূত তাদেরকে বললেন, ‘তোমরা কি তাকওয়া অবলম্বন করবে না"},{"SurahNumber":26,"VerseNumber":162,"Text":"‘আমি তো তোমাদের জন্য এক বিশ্বস্ত রাসূল।"},{"SurahNumber":26,"VerseNumber":163,"Text":"‘কাজেই তোমরা আল্লাহ্‌র তাকওয়া অবলম্বন কর এবং আমার আনুগত্য কর।"},{"SurahNumber":26,"VerseNumber":164,"Text":"‘আর আমি এর জন্য তোমাদের কাছে কোনো প্রতিদান চাই না, আমার প্রতিদান তো সৃষ্টিকুলের রবের কাছেই আছে।"},{"SurahNumber":26,"VerseNumber":165,"Text":"‘সৃষ্টিকুলের মধ্যে তো তোমরাই কি পুরুষের সাথে উপগত হও"},{"SurahNumber":26,"VerseNumber":166,"Text":"‘আর তোমাদের রব তোমাদের জন্য যে স্ত্রীগণকে সৃষ্টি করেছেন তাদেরকে তোমরা বর্জন করে থাক। বরং তোমরা তো এক সীমালংঘনকারী সম্প্রদায়।’"},{"SurahNumber":26,"VerseNumber":167,"Text":"তারা বলল, ‘হে লূত! তুমি যদি নিবৃত্ত না হও, তবে অবশ্যই তুমি নির্বাসিত হবে।’"},{"SurahNumber":26,"VerseNumber":168,"Text":"লূত বললেন, ‘আমি অবশ্যই তোমাদের এ কাজের ঘৃণাকারী।"},{"SurahNumber":26,"VerseNumber":169,"Text":"‘হে আমার রব! আমাকে এবং আমার পরিবার-পরিজনকে, তারা যা করে তা থেকে রক্ষা করুন।’"},{"SurahNumber":26,"VerseNumber":170,"Text":"তারপর আমরা তাকে এবং তার পরিবার-পরিজনকে সকলকে রক্ষা করলাম।"},{"SurahNumber":26,"VerseNumber":171,"Text":"এক বৃদ্ধা ছাড়া [১], যে ছিল পিছনে অবস্থানকারীদের অন্তর্ভুক্ত।"},{"SurahNumber":26,"VerseNumber":172,"Text":"তারপর আমরা অপর সকলকে ধ্বংস করলাম।"},{"SurahNumber":26,"VerseNumber":173,"Text":"আর আমরা তাদের উপর শাস্তি মূলক বৃষ্টি বর্ষণ করেছিলাম, ভীতি প্রদর্শিতদের জন্য এ বৃষ্টি ছিল কত নিকৃষ্ট [১]"},{"SurahNumber":26,"VerseNumber":174,"Text":"এতে তো অবশ্যই নিদর্শন রয়েছে, কিন্তু তাদের অধিকাংশই মুমিন নয়।"},{"SurahNumber":26,"VerseNumber":175,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":176,"Text":"আইকাবাসীরা [১] রাসূলগণের প্রতি মিথ্যারোপ করেছিল"},{"SurahNumber":26,"VerseNumber":177,"Text":"যখন শু‘আইব তাদেরকে বলেছিলেন, ‘তোমরা কি তাকওয়া অবলম্বন করবে না"},{"SurahNumber":26,"VerseNumber":178,"Text":"আমি তো তোমাদের জন্য এক বিশ্বস্ত রাসূল।"},{"SurahNumber":26,"VerseNumber":179,"Text":"‘কাজেই তোমরা আল্লাহ্‌র তাকওয়া অবলম্বন কর এবং আমার আনুগত্য কর।"},{"SurahNumber":26,"VerseNumber":180,"Text":"‘আর আমি তোমাদের কাছে এর জন্য কোনো প্রতিদান চাই না। আমার পুরস্কার তো সৃষ্টিকুলের রবের কাছেই আছে।"},{"SurahNumber":26,"VerseNumber":181,"Text":"‘মাপে পূর্ণ মাত্রায় দেবে; আর যারা মাপে কম দেয় তোমরা তাদের অন্তর্ভুক্ত হয়ো না"},{"SurahNumber":26,"VerseNumber":182,"Text":"‘এবং ওজন করবে সঠিক দাঁড়িপাল্লায়।"},{"SurahNumber":26,"VerseNumber":183,"Text":"‘আর লোকদেরকে তাদের প্রাপ্য বস্তু কম দিও না এবং পৃথিবীতে বিপর্যয় সৃষ্টি করে বেড়িও না।"},{"SurahNumber":26,"VerseNumber":184,"Text":"আর তাঁর তাকওয়া অবলম্বন কর যিনি তোমাদেরকে ও তোমাদের আগে যারা গত হয়েছে তাদেরকে সৃষ্টি করেছেন।’"},{"SurahNumber":26,"VerseNumber":185,"Text":"তারা বলল, ‘তুমি তো জাদুগ্ৰস্তাদের অন্তর্ভুক্ত"},{"SurahNumber":26,"VerseNumber":186,"Text":"‘আর তুমি তো আমাদের মতই একজন মানুষ, আমরা তো তোমাকে মিথ্যাবাদীদের অন্তর্ভুক্ত মনে করি।"},{"SurahNumber":26,"VerseNumber":187,"Text":"‘সুতরাং তুমি যদি সত্যবাদী হও তবে আকাশের এক খণ্ড আমাদের উপর ফেলে দাও।’"},{"SurahNumber":26,"VerseNumber":188,"Text":"তিনি বললেন, ‘আমার রব ভাল করে জানেন তোমরা যা কর।’"},{"SurahNumber":26,"VerseNumber":189,"Text":"সুতরাং তারা তার প্রতি মিথ্যারোপ করল, ফলে তাদেরকে মেঘাচ্ছন্ন দিনের শাস্তি গ্রাস করল [১]। এ তো ছিল এক ভীষণ দিনের শাস্তি"},{"SurahNumber":26,"VerseNumber":190,"Text":"এতে তো অবশ্যই রয়েছে নিদর্শন [১], আর তাদের অধিকাংশই মুমিন নয়।"},{"SurahNumber":26,"VerseNumber":191,"Text":"আর আপনার রব, তিনি তো পরাক্রমশালী, পরম দয়ালু।"},{"SurahNumber":26,"VerseNumber":192,"Text":"আর নিশ্চয় এটা (আল-কুরআন) সৃষ্টিকুলের রব হতে নাযিলকৃত।"},{"SurahNumber":26,"VerseNumber":193,"Text":"বিশ্বস্ত রূহ (জিবরাঈল) তা নিয়ে নাযিল হয়েছেন।"},{"SurahNumber":26,"VerseNumber":194,"Text":"আপনার হৃদয়ে, যাতে আপনি সতর্ককারীদের অন্তর্ভুক্ত হতে পারেন।"},{"SurahNumber":26,"VerseNumber":195,"Text":"সুস্পষ্ট আরবী ভাষায় [১]।"},{"SurahNumber":26,"VerseNumber":196,"Text":"আর পূর্ববর্তী কিতাবসমূহে অবশ্যই এর উল্লেখ আছে।"},{"SurahNumber":26,"VerseNumber":197,"Text":"বনী ইসরাইলের আলেমগণ এ সম্পর্কে জানে---এটা কি তাদের জন্য নিদর্শন নয় [১]"},{"SurahNumber":26,"VerseNumber":198,"Text":"আর আমরা যদি এটা কোনো অনারবের উপর নাযিল করতাম"},{"SurahNumber":26,"VerseNumber":199,"Text":"এবং এটা সে তাদের কাছে পাঠ করত, তবে তারা তাতে ঈমান আনত না"},{"SurahNumber":26,"VerseNumber":200,"Text":"এভাবে আমরা সেটা অপরাধীদের অন্তরে সঞ্চার করেছি [১]।"},{"SurahNumber":26,"VerseNumber":201,"Text":"তারা এতে ঈমান আনবে না যতক্ষণ না তারা যন্ত্রণাদায়ক শাস্তি দেখতে পাবে"},{"SurahNumber":26,"VerseNumber":202,"Text":"সুতরাং তা তাদের কাছে এসে পড়বে হঠাৎ করে; অথচ তারা কিছুই উপলব্ধি করতে পারবে না।"},{"SurahNumber":26,"VerseNumber":203,"Text":"তখন তারা বলবে, ‘আমাদেরকে কি অবকাশ দেয়া হবে?’"},{"SurahNumber":26,"VerseNumber":204,"Text":"তারা কি তবে আমাদের শাস্তি ত্বরান্বিত করতে চায়"},{"SurahNumber":26,"VerseNumber":205,"Text":"আপনি ভেবে দেখুন, যদি আমরা তাদেরকে দীর্ঘকাল ভোগ-বিলাস করতে দেই [১]"},{"SurahNumber":26,"VerseNumber":206,"Text":"তারপর তাদেরকে যে বিষয়ে সতর্ক করা হয়েছিল তা তাদের কাছে এসে পড়ে"},{"SurahNumber":26,"VerseNumber":207,"Text":"তখন যা তাদের ভোগ-বিলাসের উপকরণ হিসেবে দেয়া হয়েছিল তা তাদের কি উপকারে আসবে"},{"SurahNumber":26,"VerseNumber":208,"Text":"আর আমরা এমন কোনো জনপদ ধ্বংস করিনি যার জন্য সতর্ককারী ছিল না [১]"},{"SurahNumber":26,"VerseNumber":209,"Text":"(তাদের জন্য) স্মরণ হিসেবে, আর আমরা যুলুমকারী নই"},{"SurahNumber":26,"VerseNumber":210,"Text":"আর শয়তানরা এটাসহ নাযিল হয়নি।"},{"SurahNumber":26,"VerseNumber":211,"Text":"আর তারা এ কাজের যোগ্যও নয় এবং তারা এর সামর্থ্যও রাখে না।"},{"SurahNumber":26,"VerseNumber":212,"Text":"তাদেরকে তো শোনার সুযোগ হতে দূরে রাখা হয়েছে।"},{"SurahNumber":26,"VerseNumber":213,"Text":"অতএব আপনি অন্য কোনো ইলাহকে আল্লাহ্‌র সাথে ডাকবেন না, ডাকলে আপনি শাস্তিপ্রাপ্তদের অন্তর্ভুক্ত হবেন।"},{"SurahNumber":26,"VerseNumber":214,"Text":"আর আপনার নিকটস্থ জ্ঞাতি-গোষ্ঠীকে সতর্ক করুন।"},{"SurahNumber":26,"VerseNumber":215,"Text":"এবং যারা আপনার অনুসরণ করে সেসব মুমিনদের প্রতি আপনার পক্ষপুট অবনত করে দিন।"},{"SurahNumber":26,"VerseNumber":216,"Text":"অতঃপর তারা যদি আপনার অবাধ্য হয় তাহলে আপনি বলুন, ‘তোমরা যা কর নিশ্চয় আমি তা থেকে দায়মুক্ত।’"},{"SurahNumber":26,"VerseNumber":217,"Text":"আর আপনি নির্ভর করুন পরাক্রমশালী, পরম দয়ালু আল্লাহ্‌র উপর"},{"SurahNumber":26,"VerseNumber":218,"Text":"যিনি আপনাকে দেখেন যখন আপনি দাঁড়ান [১]"},{"SurahNumber":26,"VerseNumber":219,"Text":"এবং সাজদাকারীদের মাঝে আপনার উঠাবসা [১]।"},{"SurahNumber":26,"VerseNumber":220,"Text":"তিনি তো সর্বশ্রোতা, সর্বজ্ঞ।"},{"SurahNumber":26,"VerseNumber":221,"Text":"তোমাদেরকে কি আমি জানাব কার কাছে শয়তানরা নাযিল হয়"},{"SurahNumber":26,"VerseNumber":222,"Text":"তারা তো নাযিল হয় প্রত্যেকটি ঘোর মিথ্যাবাদী ও পাপীর কাছে।"},{"SurahNumber":26,"VerseNumber":223,"Text":"তারা কান পেতে থাকে এবং তাদের অধিকাংশই মিথ্যাবাদী [১]।"},{"SurahNumber":26,"VerseNumber":224,"Text":"আর কবিগণ, তাদের অনুসরণ তো বিভ্ৰান্তরাই করে।"},{"SurahNumber":26,"VerseNumber":225,"Text":"আপনি কি দেখেন না যে, ওরা উদভ্ৰান্ত হয়ে প্রত্যেক উপত্যকায় ঘুরে বেড়ায়"},{"SurahNumber":26,"VerseNumber":226,"Text":"এবং তারা তো বলে এমন কথা, যা তারা করে না।"},{"SurahNumber":26,"VerseNumber":227,"Text":"কিন্তু তারা ছাড়া যারা ঈমান এনেছে, সৎকাজ করেছে, আল্লাহ্‌কে বেশী পরিমাণ স্মরণ করেছে এবং অত্যাচারিত হওয়ার পর প্রতিশোধ গ্ৰহণ করেছে। আর যালিমরা শীঘ্রই ফিরে যাবে জানবে কোন ধরনের গন্তব্যস্থলে তারা ফিরে যাবে।"},{"SurahNumber":27,"VerseNumber":1,"Text":"ত্বা-সীন; এগুলো আল-কুরআন এবং সুস্পষ্ট কিতাবের আয়াত [১]"},{"SurahNumber":27,"VerseNumber":2,"Text":"পথনির্দেশ ও সুসংবাদ মুমিনদের জন্য [১]।"},{"SurahNumber":27,"VerseNumber":3,"Text":"যারা সালাত কায়েম করে ও যাকাত দেয় আর তারাই আখেরাতে নিশ্চিত বিশ্বাস রাখে [১]।"},{"SurahNumber":27,"VerseNumber":4,"Text":"নিশ্চয় যারা আখেরাতে ঈমান আনে না, তাদের জন্য তাদের কাজকে আমরা শোভন করেছি [১], ফলে তারা বিভ্রান্ত হয়ে ঘুরে বেড়ায়"},{"SurahNumber":27,"VerseNumber":5,"Text":"তাদেরই জন্য রয়েছে নিকৃষ্ট শাস্তি এবং তারাই আখেরাতে সর্বাধিক ক্ষতিগ্রস্থ [১]।"},{"SurahNumber":27,"VerseNumber":6,"Text":"আর নিশ্চয় আপনি আল-কুরআন প্রাপ্ত হচ্ছেন প্রজ্ঞাময়, সর্বজ্ঞের নিকট থেকে [১]।"},{"SurahNumber":27,"VerseNumber":7,"Text":"স্মরণ করুন, যখন মূসা তার পরিবারের লোকদেরকে বলেছিলেন, ‘নিশ্চয় আমি আগুন দেখেছি, অচিরেই আমি সেখান থেকে তোমাদের জন্য কোনো খবর আনব অথবা তোমাদের জন্য আনব জলন্ত অঙ্গার, যাতে তোমরা আগুন পোহাতে পার [১]।’"},{"SurahNumber":27,"VerseNumber":8,"Text":"অতঃপর তিনি যখন সেটার কাছে আসলেন [১], তখন ঘোষিত হল, ‘বরকতময়, যা আছে এ আলোর মধ্যে এবং যা আছে এর চারপাশে [২], আর সৃষ্টিকুলের রব আল্লাহ্‌ পবিত্র ও মহিমান্বিত [৩]"},{"SurahNumber":27,"VerseNumber":9,"Text":"‘হে মূসা! নিশ্চয় আমি আল্লাহ্‌ [১]! পরাক্রমশালী, প্রজ্ঞাময়"},{"SurahNumber":27,"VerseNumber":10,"Text":"‘আর আপনি আপনার লাঠি নিক্ষেপ করুন।’ তারপর যখন তিনি সেটাকে সাপের মত ছুটোছুটি করতে দেখলেন তখন তিনি পিছনের দিকে ছুটতে লাগলেন [১] এবং ফিরেও তাকালেন না। ‘হে মূসা! ভীত হবেন না, নিশ্চয় আমি এমন যে, আমার সান্নিধ্যে রাসূলগণ ভয় পায় না [২]"},{"SurahNumber":27,"VerseNumber":11,"Text":"‘তবে যে যুলুম করে, [১] তারপর তারপর মন্দ কাজের পরিবর্তে সৎকাজ করে, তাহলে নিশ্চয় আমি ক্ষমাশীল, পরম দয়ালু।"},{"SurahNumber":27,"VerseNumber":12,"Text":"‘আর আপনি আপনার হাত আপনার বগলে রাখুন, এটা বের হয়ে আসবে শুভ্র নির্দোষ অবস্থায়। এটা ফির‘আউন ও তার সম্প্রদায়ের কাছে আনীত নয়টি নিদর্শনের অন্তৰ্গত [১]। তারা তো ছিল ফাসেক সম্প্রদায়।’"},{"SurahNumber":27,"VerseNumber":13,"Text":"অতঃপর যখন তাদের কাছে আমাদের নিদর্শনসমূহ দৃশ্যমান হল, তারা বলল, ‘এটা সুস্পষ্ট জাদু।’"},{"SurahNumber":27,"VerseNumber":14,"Text":"আর তারা অন্যায় ও উদ্ধতভাবে নিদর্শনগুলো প্রত্যাখ্যান করল, যদিও তাদের অন্তর এগুলোকে নিশ্চিত সত্য বলে গ্ৰহণ করেছিল [১]। সুতরাং দেখুন, বিপর্যয় সৃষ্টিকারীদের পরিণাম কেমন হয়েছিল"},{"SurahNumber":27,"VerseNumber":15,"Text":"আর অবশ্যই আমরা দাউদ ও সুলাইমানকে জ্ঞান দান করেছিলাম [১] এবং তারা উভয়ে বলেছিলেন, ‘সকল প্রশংসা আল্লাহ্‌র যিনি আমাদেরকে তাঁর বহু মুমিন বান্দাদের উপর শ্রেষ্ঠত্ব দিয়েছেন [২]।’"},{"SurahNumber":27,"VerseNumber":16,"Text":"আর সুলাইমান হয়েছিলেন দাউদের উত্তরাধিকারী [১] এবং তিনি বলেছিলেন, ‘হে মানুষ! আমাদেরকে [২] পাখিদের ভাষা শিক্ষা দেয়া হয়েছে এবং আমাদেরকে সবকিছু দেয়া হয়েছে [৩], এটা অবশ্যই সুস্পষ্ট অনুগ্রহ।’"},{"SurahNumber":27,"VerseNumber":17,"Text":"আর সুলাইমানের সামনে সমবেত করা হল তার বাহিনীকে---জিন, মানুষ ও বিহঙ্গকুলকে এবং তাদেরকে বিন্যস্ত করা হল বিভিন্ন ব্যূহে [১]।"},{"SurahNumber":27,"VerseNumber":18,"Text":"অবশেষে যখন তারা পিপড়া অধ্যুষিত উপত্যকায় পৌঁছল তখন এক পিপড়া বলল, ‘হে পিপড়া-বাহিনী! তোমরা তোমাদের ঘরে প্রবেশ কর, যেন সুলাইমান এবং তার বাহিনী তাদের অজ্ঞাতসারে তোমাদেরকে পায়ের নীচে পিষে না ফেলে।’"},{"SurahNumber":27,"VerseNumber":19,"Text":"অতঃপর সুলাইমান তার এ কথাতে মৃদু হাসলেন এবং বললেন, ‘হে আমার রব! আপনি আমাকে সামর্থ্য দিন [১] যাতে আমি আপনার প্রতি কৃতজ্ঞতা প্রকাশ করতে পারি, আমার প্রতি ও আমার পিতা-মাতার প্রতি আপনি যে অনুগ্রহ করেছেন তার জন্য এবং যাতে আমি এমন সৎকাজ করতে পারি যা আপনি পছন্দ করেন [২]। আর আপনার অনুগ্রহে আমাকে আপনার সৎকর্মপরায়ণ বান্দাদের শামিল করুন [৩]।’"},{"SurahNumber":27,"VerseNumber":20,"Text":"আর সুলাইমান পাখিদের সন্ধান নিলেন [১] এবং বললেন, ‘আমার কি হলো [২] যে, আমি হুদহুদকে দেখছি না! না কি সে অনুপস্থিত"},{"SurahNumber":27,"VerseNumber":21,"Text":"‘আমি অবশ্যই তাকে কঠিন শাস্তি দেব কিংবা তাকে যবেহ করব [১] অথবা সে আমার নিকট উপযুক্ত কারণ দর্শাবে [২]।’"},{"SurahNumber":27,"VerseNumber":22,"Text":"কিছুক্ষণ পরেই হুদহুদ এসে পড়ল এবং বলল, ‘আপনি যা জ্ঞানে পরিবেষ্টন করতে পারেননি আমি তা পরিবেষ্টন করেছি [১] এবং ‘সাবা’ [২] হতে সুনিশ্চিত সংবাদ নিয়ে এসেছি।"},{"SurahNumber":27,"VerseNumber":23,"Text":"‘আমি তো এক নারীকে দেখলাম তাদের উপর রাজত্ব করছে [১]। তাকে দেয়া হয়েছে সকল কিছু হতেই [২] এবং তার আছে এক বিরাট সিংহাসন।"},{"SurahNumber":27,"VerseNumber":24,"Text":"‘আমি তাকে ও তার সম্প্রদায়কে দেখলাম তারা আল্লাহ্‌র পরিবর্তে সূর্যকে সাজদা করছে [১]। আর শয়তান [২] তাদের কার্যাবলী তাদের কাছে সুশোভিত করে দিয়েছে এবং তাদেরকে সৎপথ থেকে বাধাগ্রস্থ করেছে, ফলে তারা হেদায়েত পাচ্ছেনা"},{"SurahNumber":27,"VerseNumber":25,"Text":"‘নিবৃত্ত করেছে এ জন্যে যে, তারা যেন সাজদা না করে আল্লাহ্‌কে, যিনি আসমানসমূহ ও যমীনের লুক্কায়িত বস্তুকে বের করেন [১]। আর যিনি জানেন যা তোমরা গোপন কর এবং যা তোমরা ব্যক্ত কর।"},{"SurahNumber":27,"VerseNumber":26,"Text":"‘আল্লাহ্‌, তিনি ছাড়া সত্য কোনো ইলাহ নেই, তিনি মহা‘আরশের রব [১]।’"},{"SurahNumber":27,"VerseNumber":27,"Text":"সুলাইমান বললেন, ‘আমরা দেখব তুমি কি সত্য বলেছ, নাকি তুমি মিথ্যুকদের অন্তর্ভুক্ত"},{"SurahNumber":27,"VerseNumber":28,"Text":"‘তুমি যাও আমার এ পত্র নিয়ে এবং এটা তাদের কাছে নিক্ষেপ কর; তারপর তাদের কাছ থেকে সরে থেকো [১] এবং লক্ষ্য করো তাদের প্রতিক্রিয়া কি?’"},{"SurahNumber":27,"VerseNumber":29,"Text":"সে নারী বলল, ‘হে পরিষদবর্গ ! আমাকে এক সম্মানিত পত্র [১] দেয়া হয়েছে"},{"SurahNumber":27,"VerseNumber":30,"Text":"‘নিশ্চয় এটা সুলাইমানের কাছ থেকে এবং নিশ্চয় এটা রহমান, রহীম আল্লাহ্‌র নামে [১]"},{"SurahNumber":27,"VerseNumber":31,"Text":"‘যাতে তোমরা আমার বিরোধিতার ঔদ্ধত্য প্রকাশ না করো এবং আনুগত্য স্বীকার করে আমার কাছে উপস্থিত হও [১]।’"},{"SurahNumber":27,"VerseNumber":32,"Text":"সে নারী বলল, ‘হে পরিষদবর্গ ! আমার এ ব্যাপারে তোমাদের মতামত দাও [১]। আমি কোনো ব্যাপারে চূড়ান্ত সিদ্ধান্ত গ্রহণ করি না তোমাদের উপস্থিতি ছাড়া।"},{"SurahNumber":27,"VerseNumber":33,"Text":"তারা বলল, ‘আমরা তো শক্তিশালী ও কঠোর যোদ্ধা; তবে সিদ্ধান্ত গ্রহণের ক্ষমতা আপনারই, কি আদেশ করবেন তা আপনি ভেবে দেখুন।’"},{"SurahNumber":27,"VerseNumber":34,"Text":"সে নারী বলল, ‘রাজা-বাদশারা যখন কোনো জনপদে প্রবেশ করে তখন তো সেটাকে বিপর্যস্ত করে দেয় এবং সেখানকার মর্যাদাবান ব্যক্তিদেরকে অপদস্ত করে, আর এরূপ করাই তাদের রীতি [১]"},{"SurahNumber":27,"VerseNumber":35,"Text":"‘আর আমি তো তাদের নিকট উপঢৌকন পাঠাচ্ছি, দেখি, দূতেরা কী নিয়ে ফিরে আসে [১]।’"},{"SurahNumber":27,"VerseNumber":36,"Text":"অতঃপর দূত সুলাইমানের কাছে আসলে সুলাইমান বললেন, ‘তোমরা কি আমাকে ধন-সম্পদ দিয়ে সাহায্য করছ? আল্লাহ্‌ আমাকে যা দিয়েছেন, তা তোমাদেরকে যা দিয়েছেন তার চেয়ে উৎকৃষ্ট [১] বরং তোমরাই তোমাদের উপঢৌকন নিয়ে উৎফুল্ল বোধ কর [২]।"},{"SurahNumber":27,"VerseNumber":37,"Text":"‘তাদের কাছে ফিরে যাও, অতঃপর আমরা অবশ্যই তাদের বিরুদ্ধে নিয়ে আসব এক সৈন্য বাহিনী যার মুকাবিলা করার শক্তি তাদের নেই। আর আমরা অবশ্যই তাদেরকে সেখান থেকে বহিষ্কৃত করব লাঞ্ছিতভাবে এবং তারা হবে অপদস্থ।’"},{"SurahNumber":27,"VerseNumber":38,"Text":"সুলাইমান বললেন, ‘হে পরিষদবর্গ! তারা আত্মসমর্পণ করে [১] আমার কাছে আসার [২] আগে তোমাদের মধ্যে কে তার সিংহাসন আমার কাছে নিয়ে আসবে"},{"SurahNumber":27,"VerseNumber":39,"Text":"এক শক্তিশালী জিন বলল, ‘আপনি আপনার স্থান থেকে উঠার আগেই আমি তা এনে দেব [১] এবং এ ব্যাপারে আমি অবশ্যই শক্তিমান, বিশ্বস্ত [২]।’"},{"SurahNumber":27,"VerseNumber":40,"Text":"কিতাবের জ্ঞান যার ছিল [১], সে বলল, ‘আপনি চোখের পলক ফেলার আগেই আমি তা আপনাকে এনে দেব।’ অতঃপর সুলাইমান যখন তা সামনে স্থির অবস্থায় দেখলেন তখন তিনি বললেন, ‘এ আমার রবের অনুগ্রহ, যাতে তিনি আমাকে পরীক্ষা করেন যে, আমি কৃতজ্ঞতা প্রকাশ করি, না অকৃতজ্ঞতা প্রকাশ করি। আর যে কৃতজ্ঞতা প্রকাশ করে, সে তো কৃতজ্ঞতা প্রকাশ করে নিজেরই কল্যাণের জন্য, আর যে কেউ অকৃতজ্ঞ হবে, সে জেনে রাখুক যে, আমার রব অভাবমুক্ত, মহানুভাব [২]।’"},{"SurahNumber":27,"VerseNumber":41,"Text":"সুলাইমান বললেন, ‘তোমরা তার সিংহাসনের আকৃতি তার কাছে অপরিচিত করে বদলে দাও; দেখি সে সঠিক দিশা পায়, না সে তাদের অন্তর্ভুক্ত যাদের দিশা নেই [১]"},{"SurahNumber":27,"VerseNumber":42,"Text":"অতঃপর সে নারী যখন আসল, তখন তাকে জিজ্ঞেস করা হল, ‘তোমার সিংহাসন কি এরূপই?’ সে বলল, ‘মনে হয় এটা সেটাই। আর আমাদেরকে ইতিপূর্বেই প্রকৃত জ্ঞান দান করা হয়েছে এবং আমরা আজ্ঞাবহও হয়ে গেছি [১]।’"},{"SurahNumber":27,"VerseNumber":43,"Text":"আর আল্লাহ্‌র পরিবর্তে সে যার পূজা করত সেটাই তাকে নিবৃত্ত করেছিল [১], সে তো ছিল কাফের সম্প্রদায়ের অন্তর্ভুক্ত।"},{"SurahNumber":27,"VerseNumber":44,"Text":"তাকে বলা হল, ‘প্রাসাদটিতে প্রবেশ কর।’ অতঃপর যখন সে সেটা দেখল তখন সে সেটাকে এক গভীর জলাশয় মনে করল এবং সে তার পায়ের গোছা দুটো অনাবৃত করল। সুলাইমান বললেন, এটা তো স্বচ্ছ স্ফটিক মণ্ডিত প্রাসাদ। সেই নারী বলল, ‘হে আমার রব! আমি তো নিজের প্রতি যুলুম করেছিলাম [১], আর আমি সুলাইমানের সাথে সৃষ্টিকুলের রব আল্লাহ্‌র কাছে আত্মসমর্পণ করছি।’"},{"SurahNumber":27,"VerseNumber":45,"Text":"আর অবশ্যই আমরা সামূদ সম্প্রদায়ের কাছে তাদের ভাই সালেহকে পাঠিয়েছিলাম এ আদেশসহ যে, ‘তোমরা আল্লাহ্‌র ‘ইবাদাত কর [১],’ এতে তারা দু’দলে বিভক্ত হয়ে বিতর্কে লিপ্ত হল [২]।"},{"SurahNumber":27,"VerseNumber":46,"Text":"তিনি বললেন, ‘হে আমার সম্প্রদায়! তোমরা কেন কল্যাণের আগে অকল্যাণ ত্বরান্বিত করতে চাচ্ছ [১]? কেন তোমরা আল্লাহ্‌র কাছে ক্ষমা প্রার্থনা করছ না, যাতে তোমরা রহমত পেতে পার?’"},{"SurahNumber":27,"VerseNumber":47,"Text":"তারা বলল, ‘তোমাকে ও তোমার সঙ্গে যারা আছে তাদেরকে আমরা অমঙ্গলের কারণ মনে করি [১]।’ সালেহ বললেন, ‘তোমাদের ‘কুলক্ষণ গ্রহণ করা’ আল্লাহ্‌র ইখ্‌তিয়ারে, বস্তুত তোমরা এমন এক সম্প্রদায় যাদেরকে পরীক্ষা করা হচ্ছে [২]।’"},{"SurahNumber":27,"VerseNumber":48,"Text":"আর সে শহরে ছিল এমন নয় ব্যক্তি [১], যারা দেশে বিপর্যয় সৃষ্টি করত এবং সংশোধন করত না।"},{"SurahNumber":27,"VerseNumber":49,"Text":"তারা বলল, ‘তোমরা পরস্পর আল্লহর নামে শপথ গ্রহণ কর, আমরা রাতেই শেষ করে দেব তাকে ও তার পরিবার-পরিজনকে; তারপর তার অভিভাবককে নিশ্চিত করে বলব যে, ‘তার পরিবার-পরিজন হত্যা আমরা প্রত্যক্ষ করিনি; আর আমরা অবশ্যই সত্যবাদী [১]।’"},{"SurahNumber":27,"VerseNumber":50,"Text":"আর তারা এক চক্রান্ত করেছিল এবং আমরাও এক কৌশল অবলম্বন করলাম, অথচ তারা উপলব্ধিও করতে পারেনি [১]।"},{"SurahNumber":27,"VerseNumber":51,"Text":"অতএব দেখুন, তাদের চক্রান্তের পরিণাম কি হয়েছে--- আমরা তো তাদেরকে ও তাদের সম্প্রদায়ের সকলকে ধ্বংস করেছি।"},{"SurahNumber":27,"VerseNumber":52,"Text":"সুতরাং এ তো তাদের ঘরবাড়ী--- যুলুমের কারণে যা জনশূন্য অবস্থায় পড়ে আছে; নিশ্চয় এতে নিদর্শন রয়েছে, সে সম্প্রদায়ের জন্য যারা জানে [১]।"},{"SurahNumber":27,"VerseNumber":53,"Text":"আর আমরা উদ্ধার করেছিলাম তাদেরকে, যারা ঈমান এনেছিল। আর তারা তাকওয়া অবলম্বন করত।"},{"SurahNumber":27,"VerseNumber":54,"Text":"আর স্মরণ করুন লূতের কথা [১], তিনি তার সম্প্রদায়কে বলেছিলেন, ‘তোমরা জেনে-দেখে [২] কেন অশ্লীল কাজ করছ"},{"SurahNumber":27,"VerseNumber":55,"Text":"‘তোমরা কি কামতৃপ্তির জন্য নারীকে ছেড়ে পুরুষে উপগত হবে? তোমরা তো এক অজ্ঞ [১] সম্প্রদায়।’"}]}