{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"İnsanların hesapları yaklaştı; ancak onlar hâlâ bir aymazlık içinde yüz çevirmektedirler"},{"SurahNumber":21,"VerseNumber":2,"Text":"Her ne zaman Rab'lerinden kendilerine yeni bir mesaj (zikr) gelse, onu ciddiye almadan dinlerler"},{"SurahNumber":21,"VerseNumber":3,"Text":"Kalpleri pervasızdır. Zalimler gizlice birbirleriyle görüştüler: \"Bu adam sizin gibi bir insan değil mi? Göz göre göre büyüye mi kapılacaksınız"},{"SurahNumber":21,"VerseNumber":4,"Text":"Dedi ki, \"Rabbim yerde ve gökte her sözü bilir. O İşitendir, Bilendir"},{"SurahNumber":21,"VerseNumber":5,"Text":"Hatta, \"Boş hayallerdir,\" \"Onu o uydurmuş,\" ve \"O bir şairdir, daha önceki elçiler gibi o da bize mucizeler getirsin,\" dediler"},{"SurahNumber":21,"VerseNumber":6,"Text":"Bunlardan önce yok ettiğimiz toplumlardan hiç biri inanmamıştı. Şimdi bunlar mı inanacak"},{"SurahNumber":21,"VerseNumber":7,"Text":"Senden önce, insanların dışında elçi göndermedik; onlara vahyediyorduk. Bilmiyorsanız uzmanlara sorunuz"},{"SurahNumber":21,"VerseNumber":8,"Text":"Onları, yemek yemeyen bedenler olarak yaratmadık. Onlar ölümsüz de değillerdi"},{"SurahNumber":21,"VerseNumber":9,"Text":"Sonra onlara verdiğimiz sözü yerine getirdik; onları dilediklerimizle birlikte kurtardık; aşırı gidenleri de helak ettik"},{"SurahNumber":21,"VerseNumber":10,"Text":"Size, size olan mesajı içeren bir kitabı indirmiş bulunuyoruz. Aklınızı kullanmaz mısınız"},{"SurahNumber":21,"VerseNumber":11,"Text":"Nice ülkeleri, haksızlık etmelerinden ötürü kırıp geçirdik ve ardlarından başka toplumlar varettik"},{"SurahNumber":21,"VerseNumber":12,"Text":"Azabımızı hissettikleri anda ondan kaçmaya çalışıyorlardı"},{"SurahNumber":21,"VerseNumber":13,"Text":"Kaçmayın, lüks ve savurganlık için yaşadığınız yere, evlerinize dönünüz. Çünkü sorguya çekileceksiniz"},{"SurahNumber":21,"VerseNumber":14,"Text":"Vay bize, biz gerçekten zulmedenlermişiz,\" dediler"},{"SurahNumber":21,"VerseNumber":15,"Text":"Onları biçip tüketinceye kadar bu yalvarışlarını tekrarlayıp duracaklar"},{"SurahNumber":21,"VerseNumber":16,"Text":"Göğü, yeri ve aralarındakileri oyun oynamak için yaratmadık"},{"SurahNumber":21,"VerseNumber":17,"Text":"Bir eğlence edinmek dileseydik, onu kendi katımızdan edinirdik. Evet, böyle bir işi dileseydik"},{"SurahNumber":21,"VerseNumber":18,"Text":"Hayır, biz gerçeği batılın üstüne atarız da onu tepeler ve yok eder. Yakıştırdıklarınızdan ötürü vay halinize"},{"SurahNumber":21,"VerseNumber":19,"Text":"Göklerde ve yerde kim varsa O'na aittir. Yanındakiler, O'na kulluk etmekten büyüklenmez ve duraksamazlar"},{"SurahNumber":21,"VerseNumber":20,"Text":"Gece ve gündüz, hiç yorulmadan O'nu yüceltip anarlar"},{"SurahNumber":21,"VerseNumber":21,"Text":"Onlar, diriltebilecek yeteneğe sahip tanrılar mı edindiler yeryüzünden"},{"SurahNumber":21,"VerseNumber":22,"Text":"O ikisinde (gökler ve yerde) ALLAH'tan başka tanrılar olsaydı ikisi de kaosa girecekti. Mutlak otoritenin sahibi ALLAH onların nitelemelerinden çok yücedir"},{"SurahNumber":21,"VerseNumber":23,"Text":"O, yaptığından sorulmaz; fakat onlar sorulurlar"},{"SurahNumber":21,"VerseNumber":24,"Text":"O'nun dışında tanrılar mı edindiler? De ki, \"Delilinizi getirin. Bu, benim çağımdakilerin de mesajıdır, benden öncekilerin de mesajıdır.\" Ne var ki, onların çoğu gerçeği bilmediğinden yüz çevirirler"},{"SurahNumber":21,"VerseNumber":25,"Text":"Senden önce bir elçi göndermedik ki kendisine, \"Benden başka tanrı yoktur; sadece Bana kulluk ediniz,\" diye vahyetmiş olmayalım"},{"SurahNumber":21,"VerseNumber":26,"Text":"Rahman bir çocuk edindi,\" dediler. O yücedir. Oysa onlar onurlu kullardır"},{"SurahNumber":21,"VerseNumber":27,"Text":"Onlar O'ndan önce söz söylemezler; O'nun emirlerini ise titizlikle uygularlar"},{"SurahNumber":21,"VerseNumber":28,"Text":"O onların geçmişini ve geleceğini bilir. Onlar O'nun hoşnut olduğu kullarından başkası için şefaat etmezler. Onlar bile O'nun karşısında saygıyla titrerler"},{"SurahNumber":21,"VerseNumber":29,"Text":"Onlardan kim, \"Ben O'nun yanında bir tanrıyım,\" derse onu cehennemle cezalandırırız; zalimleri biz böyle ödüllendiririz"},{"SurahNumber":21,"VerseNumber":30,"Text":"İnkar edenler, görmezler mi ki gökler ve yer bitişik durumda idi de biz onları patlattık? Ayrıca her canlıyı da sudan yarattık. Hâlâ inanmıyacaklar mı"},{"SurahNumber":21,"VerseNumber":31,"Text":"Onları sarsmasın diye yeryüzüne dağları yerleştirdik. Yolu bulmaları için onda geniş geçitler açtık"},{"SurahNumber":21,"VerseNumber":32,"Text":"Göğü korunmuş bir tavan yaptık. Buna rağmen onlar ondaki işaretlere ilgisiz durmaktadırlar"},{"SurahNumber":21,"VerseNumber":33,"Text":"O ki geceyi, gündüzü, güneşi ve ayı yaratmıştır. Bunların hepsi bir yörüngede yüzer"},{"SurahNumber":21,"VerseNumber":34,"Text":"Senden önce hiç bir insanı ölümsüz kılmadık. Sen ölürsen onlar ebedi mi kalacaklar"},{"SurahNumber":21,"VerseNumber":35,"Text":"Her can ölümü tadacaktır. Sizi bir test olarak iyi ve kötü olaylarla sınarız ve dönüşünüz bizedir"},{"SurahNumber":21,"VerseNumber":36,"Text":"Kafirler (gerçeği örtenler) seni gördüklerinde, \"Tanrılarınızı diline dolayan bu mu,\" diye alaylarına hedef yapmaktan başka bir tepki göstermiyorlar. Rahman'ın mesajını tümüyle inkar etmektedir onlar"},{"SurahNumber":21,"VerseNumber":37,"Text":"İnsanlar aceleci olarak yaratılmıştır. Size ayetlerimi (işaretlerimi) göstereceğim; acele etmeyin"},{"SurahNumber":21,"VerseNumber":38,"Text":"Doğru sözlü iseniz O verilen söz ne zaman gerçekleşecek,\" diye meydan okuyorlar"},{"SurahNumber":21,"VerseNumber":39,"Text":"İnkar edenler, yüzlerinden ve arkalarından ateşi savamıyacakları ve yardım da görmeyecekleri anı bir bilselerdi"},{"SurahNumber":21,"VerseNumber":40,"Text":"Nitekim, onlara ansızın gelecek ve onları şaşkına çevirecektir. Ne onu geri çevirmeye güçleri yeter, ne de kendilerine süre verilir"},{"SurahNumber":21,"VerseNumber":41,"Text":"Senden önceki elçilerle de alay edildi. Ancak onlarla alay edenleri, eğlenceye aldıkları şey kuşatıverdi"},{"SurahNumber":21,"VerseNumber":42,"Text":"De ki, \"Sizi Rahman'dan başka kim gece ve gündüz koruyabilir?\" Ama onlar, Rab'lerinin mesajından tümüyle yüz çeviriyorlar"},{"SurahNumber":21,"VerseNumber":43,"Text":"Yoksa onları bize karşı savunacak tanrıları mı var? Halbuki onlar kendilerine bile yardım edemezler ve biz de sahip çıkmayız"},{"SurahNumber":21,"VerseNumber":44,"Text":"Halbuki biz onları ve atalarını yaşlanıncaya kadar nimetlendirdik. Yeryüzünün uçlarından habire eksilttiğimizi görmüyorlar mı? Buna rağmen onlar mı üstün gelecek"},{"SurahNumber":21,"VerseNumber":45,"Text":"Ben sizi ancak vahiy ile uyarıyorum,\" de. Ne var ki, sağırlar uyarıldıkları vakit çağrıyı işitmez"},{"SurahNumber":21,"VerseNumber":46,"Text":"Kendilerine, Rabbinin azabından bir esinti dokunsa, \"Vay bize, biz gerçekten zalimlermişiz,\" derler"},{"SurahNumber":21,"VerseNumber":47,"Text":"Diriliş günü için adalet terazileri kurarız. Kimseye hiç bir haksızlık edilmez. Hardal tanesi kadar bir ağırlığı bile hesaba katacağız. Biz, hesapçı olarak yeteriz"},{"SurahNumber":21,"VerseNumber":48,"Text":"Musa'ya ve Harun'a Yasalar Kitabını, erdemliler için bir ışığı, bir mesajı verdik"},{"SurahNumber":21,"VerseNumber":49,"Text":"Onlar ki kimse kendilerini görmezken bile Rab'lerini sayarlar ve Saatin dehşetini duyarlar"},{"SurahNumber":21,"VerseNumber":50,"Text":"Bu, da ona indirdiğimiz kutsal bir mesajdır. Siz şimdi ona karşı mı çıkıyorsunuz"},{"SurahNumber":21,"VerseNumber":51,"Text":"Biz daha önce de İbrahim'e anlama ve kavrama yeteneğini bağışlamıştık. Biz onu çok iyi biliyorduk"},{"SurahNumber":21,"VerseNumber":52,"Text":"Babasına ve halkına, \"Kendinizi adadığınız bu heykeller de neyin nesidir,\" dedi"},{"SurahNumber":21,"VerseNumber":53,"Text":"Atalarımızı onlara tapar bulduk,\" dediler"},{"SurahNumber":21,"VerseNumber":54,"Text":"Doğrusu, siz ve atalarınız apaçık bir sapıklık içine düşmüşsünüz,\" deyince"},{"SurahNumber":21,"VerseNumber":55,"Text":"Bize gerçeği mi getirdin, yoksa oyun mu oynuyorsun,\" dediler"},{"SurahNumber":21,"VerseNumber":56,"Text":"Dedi ki, \"Aslında sizin Rabbiniz (Sahibiniz) göklerin ve yerin Rabbidir; onları ayırarak yaratmıştır. Ben buna tanıklık edenlerdenim"},{"SurahNumber":21,"VerseNumber":57,"Text":"ALLAH'a and içerim ki, siz gider gitmez, ardınızdan heykellerinize karşı bir plan uygulayacağım"},{"SurahNumber":21,"VerseNumber":58,"Text":"Hepsini param parça etti; ancak belki ona danışırlar diye en büyüklerine dokunmadı"},{"SurahNumber":21,"VerseNumber":59,"Text":"Her kim Tanrılarımıza bunu yaptıysa gerçek bir zalimdir!,\" dediler"},{"SurahNumber":21,"VerseNumber":60,"Text":"Onları diline dolayan bir delikanlı işittik, kendisine İbrahim deniliyormuş,\" dediler"},{"SurahNumber":21,"VerseNumber":61,"Text":"Onu kamunun huzuruna çıkarın ki tanık olsunlar,\" dediler"},{"SurahNumber":21,"VerseNumber":62,"Text":"İbrahim, tanrılarımıza bunu sen mi yaptın,\" dediler"},{"SurahNumber":21,"VerseNumber":63,"Text":"Hayır, o işi işte şu büyükleri yaptı. Onlara sorun, eğer konuşurlarsa!,\" dedi"},{"SurahNumber":21,"VerseNumber":64,"Text":"Kendi vicdanlarına dönüp, kendi kendilerine şunu söylediler: \"Gerçekten sizler haksızsınız"},{"SurahNumber":21,"VerseNumber":65,"Text":"Sonra tekrar eski kafalarına döndüler: \"Bunların konuşamadığını sen gayet iyi bilirsin"},{"SurahNumber":21,"VerseNumber":66,"Text":"ALLAH'ın yanında Size hiç bir yararı ve zararı dokunmayan şeylere mi tapıyorsunuz,\" dedi"},{"SurahNumber":21,"VerseNumber":67,"Text":"Yuh size ve ALLAH'ın yanında taptıklarınıza. Aklınızı kullanmaz mısınız"},{"SurahNumber":21,"VerseNumber":68,"Text":"Bir şey yapacaksanız onu yakın da tanrılarınızı destekleyin,\" dediler"},{"SurahNumber":21,"VerseNumber":69,"Text":"Ey ateş, İbrahim'e karşı serin ve güvenilir ol,\" dedik"},{"SurahNumber":21,"VerseNumber":70,"Text":"Böylece onun için bir plan uygulamak istediler de biz onları başarısızlığa mahkum ettik"},{"SurahNumber":21,"VerseNumber":71,"Text":"Onu ve Lut'u, tüm insanlar için kutsal kıldığımız topraklara ulaştırıp kurtardık"},{"SurahNumber":21,"VerseNumber":72,"Text":"Ona ödül olarak İshak'ı ve Yakub'u verdik. Hepsini erdemli kıldık"},{"SurahNumber":21,"VerseNumber":73,"Text":"Biz onları, emrimize göre yol gösteren önderler kıldık. Onlara iyi işlerin nasıl yapılacağını, namazın nasıl gözetileceğini ve zekatın nasıl verileceğini vahyettik. Onlar bize kulluk edenlerdi"},{"SurahNumber":21,"VerseNumber":74,"Text":"Lut'a da bilgi ve bilgelik verdik. Onu, çirkin işler işleyen topluluktan kurtardık. Onlar, yoldan çıkmış kötü bir toplumdu"},{"SurahNumber":21,"VerseNumber":75,"Text":"Onu merhametimizin kapsamına aldık, çünkü o erdemlilerden idi"},{"SurahNumber":21,"VerseNumber":76,"Text":"Daha önce Nuh da bizi çağırmıştı. Onu ve ailesini büyük sıkıntıdan kurtararak duasına cevap verdik"},{"SurahNumber":21,"VerseNumber":77,"Text":"Ayetlerimizi inkar eden toplumlara karşı onu destekledik. Onlar, kötü bir toplum olduklarından hepsini boğduk"},{"SurahNumber":21,"VerseNumber":78,"Text":"Davut ve Süleyman da... Bir defasında, halkın koyunlarının yayıldığı birilerinin ekini hakkında hüküm veriyorlardı. Biz onların kararına tanık olduk"},{"SurahNumber":21,"VerseNumber":79,"Text":"Süleyman'a, doğru anlama yeteneği bağışladık. Herbirine bilgi ve bilgelik verdik. Davud'un emrine dağları ve kuşları verdik. Biz bunları yapmıştık"},{"SurahNumber":21,"VerseNumber":80,"Text":"Ve sizi savaşlarınızda korusun diye ona zırh yapmayı öğrettik. Artık şükreder misiniz"},{"SurahNumber":21,"VerseNumber":81,"Text":"Süleyman'a da, bereketli kıldığımız topraklara doğru esen boranın kumandasını verdik. Biz her şeyi iyi biliriz"},{"SurahNumber":21,"VerseNumber":82,"Text":"Ve onun için dalgıçlık yapan ve bunun yanında başka işler de gören şeytanları da... Onları biz gözetiyorduk"},{"SurahNumber":21,"VerseNumber":83,"Text":"Eyyub da... Rabbine şöyle yalvarmıştı: \"Bana felaket dokundu. Sen merhametlilerin en merhametlisisin"},{"SurahNumber":21,"VerseNumber":84,"Text":"Biz ona cevap vererek ne sıkıntısı varsa onu giderdik. Katımızdan bir rahmet, kulluk edenlere bir hatırlatma olarak kendisine, ailesini ve onların bir mislini verdik"},{"SurahNumber":21,"VerseNumber":85,"Text":"Ayrıca İsmail, İdris ve ZülKifl de... Hepsi güçlüklere karşı dirençli kişilerdi"},{"SurahNumber":21,"VerseNumber":86,"Text":"Biz onları rahmetimiz kapsamına aldık; çünkü onlar erdemli kişilerdi"},{"SurahNumber":21,"VerseNumber":87,"Text":"ZanNun (yani isminde 'Nun' harfi bulunan Yunus) da... Protesto ederek görevini terketmişti. Kendisini kontrol edemiyeceğimizi sandı. Sonunda, (balığın karnındaki) karanlıklar içinde, \"Senden başka tanrı yok. Sen yücesin. Ben yanlış davrandım,\" diye yalvardı"},{"SurahNumber":21,"VerseNumber":88,"Text":"Yalvarışına karşılık verdik ve onu üzüntüden kurtardık. İnananları işte böyle kurtarırız"},{"SurahNumber":21,"VerseNumber":89,"Text":"Zekeriya da... Rabbine şöyle yalvarmıştı: \"Rabbim, beni tek bırakma; sen kalıtçıların en iyisisin"},{"SurahNumber":21,"VerseNumber":90,"Text":"Duasını kabul ettik ve ona Yahya'yı verdik. Kendisi için karısının durumunu düzelttik. Çünkü onlar iyi işlerde yarışıyorlar ve bize hem umutluyken ve hem de korku içindeyken yalvarıyorlardı. Onlar bize saygı duyanlardı"},{"SurahNumber":21,"VerseNumber":91,"Text":"Ve ırzını koruyan kadın da... Nitekim ona ruhumuzdan üflemiştik. Onu ve oğlunu tüm dünyaya bir işaret yaptık"},{"SurahNumber":21,"VerseNumber":92,"Text":"İşte sizin topluluğunuz böyle bir (elçiler) topluluğudur. Ben sizin Rabbinizim; sadece bana kulluk edin"},{"SurahNumber":21,"VerseNumber":93,"Text":"Fakat onlar işlerinde ayrılığa düştüler; hepsi bize döneceklerdir"},{"SurahNumber":21,"VerseNumber":94,"Text":"Kim inançlı olarak erdemli işler yaparsa onun bu çabası boşa gitmeyecektir; biz sürekli olarak kaydetmekteyiz"},{"SurahNumber":21,"VerseNumber":95,"Text":"Helak ettiğimiz bir toplumun tekrar dönmesi yasaktır"},{"SurahNumber":21,"VerseNumber":96,"Text":"Nihayet, Yecuc ve Mecuc'un önü açıldığı zaman, onlar her yönden saldırırlar"},{"SurahNumber":21,"VerseNumber":97,"Text":"Hak sözün gerçekleşmesi yaklaşmış ve kafirlerin gözleri korkudan dona kalmıştır: \"Vah bize, Biz bundan gaflet içinde idik. Biz gerçekten zalimler olduk"},{"SurahNumber":21,"VerseNumber":98,"Text":"Siz ve ALLAH'ın yanında taptıklarınız cehennemin yakıtısınız; sizler oraya girmeye layıksınız"},{"SurahNumber":21,"VerseNumber":99,"Text":"Onlar tanrılar olsaydı oraya girmeyeceklerdi. Oysa hepsi orada ebedi kalıcıdırlar"},{"SurahNumber":21,"VerseNumber":100,"Text":"Onlar için orada iç çekip inlemek vardır; hiç bir şey de işitemezler"},{"SurahNumber":21,"VerseNumber":101,"Text":"Ancak kendilerine mutlu bir son belirlediklerimiz hariç, onlar ondan uzaklaştırılacaklardır"},{"SurahNumber":21,"VerseNumber":102,"Text":"Onun uğultusunu işitmezler. Canlarının istediği şeyler içinde ebedi kalırlar"},{"SurahNumber":21,"VerseNumber":103,"Text":"O en büyük korku onları üzmez. Kendilerini melekler, \"İşte bu, size söz verilen gününüzdür!,\" diye karşılar"},{"SurahNumber":21,"VerseNumber":104,"Text":"O gün göğü dosyaları dürer gibi katlar ve yaratılışın ilk durumunu nasıl başlatmışsak ona çeviririz"},{"SurahNumber":21,"VerseNumber":105,"Text":"Zikir'den sonra Zebur'da da, \"Yeryüzüne benim erdemli kullarım varis olacak,\" diye yazıp belirtmiştik"},{"SurahNumber":21,"VerseNumber":106,"Text":"Kulluk eden bir toplum için bunda bir bildiri vardır"},{"SurahNumber":21,"VerseNumber":107,"Text":"Biz seni tüm halklara bir rahmet olarak gönderdik"},{"SurahNumber":21,"VerseNumber":108,"Text":"De ki, \"Sizin tanrınızın bir tek tanrı olduğu bana vahyediliyor. Artık teslim olacak mısınız"},{"SurahNumber":21,"VerseNumber":109,"Text":"Eğer yüz çevirirlerse de ki, \"Size yeterli ölçüde bildirdim. Size söz verilen şeyin yakın mı, yoksa uzak mı olduğunu bilmem"},{"SurahNumber":21,"VerseNumber":110,"Text":"O, açıklanan sözü de bilir, gizlediklerinizi de bilir"},{"SurahNumber":21,"VerseNumber":111,"Text":"Hiç bilmiyorum; belki sizin için bir test ve belli bir süreye kadar bir hoşlanma vesilesi olur"},{"SurahNumber":21,"VerseNumber":112,"Text":"De ki, \"Rabbim, hükmünü gerçekleştir. Sizin yakıştırdıklarınıza karşı sadece Rahman olan Rabbimizden yardım istenir"},{"SurahNumber":22,"VerseNumber":1,"Text":"Ey halk, Rabbinize saygı gösteriniz, çünkü Saatin (dünyanın sonunun) depremi korkunç bir şeydir"},{"SurahNumber":22,"VerseNumber":2,"Text":"Ona tanık olduğunuz gün, her emziren ana emzirdiğini atar, her gebe kadın yükünü bırakır. Sarhoş olmadıkları halde insanları sarhoş gibi göreceksin. Halbuki ALLAH'ın cezası şiddetlidir"},{"SurahNumber":22,"VerseNumber":3,"Text":"İnsanlardan öyleleri var ki ALLAH hakkında bilgisizce tartışır ve her azılı şeytana uyar"},{"SurahNumber":22,"VerseNumber":4,"Text":"Bu, kendisini dost edinen kimseyi saptırır ve alevli azaba yol gösterir,\" diye hakkında hüküm verilmiştir"},{"SurahNumber":22,"VerseNumber":5,"Text":"Ey insanlar, diriliş konusunda kuşku besliyorsanız, (hatırlayın ki) sizi topraktan, sonra bir damlacıktan, sonra asılı duran bir madde (embriyo) dan, sonra biçimi belli ve belirsiz bir dölütten yarattık. Böylece size bildiriyoruz. Neyi dilemişsek belli bir süreye kadar onu rahimlerde tutarız. Sonra sizi bir bebek olarak çıkarırız, ve ardından olgunlaşıp erginleşirsiniz. Kiminizin hayatına son verilir, kiminiz de en kötü yaşa kadar ulaştırılır. Böylece bir bilgiye sahip olduktan sonra bir şey bilemez olsun. Toprağı kuru ve ölü görürsün, ancak üzerine su yağdırdığımız zaman titreşip kabarır ve çeşit çeşit güzel bitkiler bitirir"},{"SurahNumber":22,"VerseNumber":6,"Text":"Çünkü, ALLAH tek gerçektir; ölüleri diriltir; herşeye gücü yeter"},{"SurahNumber":22,"VerseNumber":7,"Text":"Ve dünyanın sonu hiç bir kuşkuya yer bırakmadan gelmekte ve ALLAH mezarlardakileri diriltecektir"},{"SurahNumber":22,"VerseNumber":8,"Text":"İnsanlardan kimi, bir bilgiye, bir yol göstericiye ve aydınlatıcı bir kitaba sahip olmadan ALLAH hakkında tartışır"},{"SurahNumber":22,"VerseNumber":9,"Text":"ALLAH'ın yolundan saptırmak için kibirle kasılarak gayret eder. Bu dünya hayatında onun için rezillik vardır. Diriliş gününde de ona yakıcı azabı tattırırız"},{"SurahNumber":22,"VerseNumber":10,"Text":"Bu, ellerinin senin için yapıp öne sürdüğü işlerden ötürüdür.\" ALLAH kullara zulmedici değildir"},{"SurahNumber":22,"VerseNumber":11,"Text":"İnsanlardan öyleleri var ki ALLAH'a koşullu olarak kulluk eder. İşleri yolunda gidince sevinir; ancak başına bir bela gelince yüzünü çevirir. Böylece dünyayı da ahireti de kaybeder. Gerçek kayıp işte budur"},{"SurahNumber":22,"VerseNumber":12,"Text":"ALLAH'tan ayrı olarak, kendisine yarar ve zarar veremiyenlere yalvarır. Sapıklığın en aşırı noktası budur"},{"SurahNumber":22,"VerseNumber":13,"Text":"Zararı yararından daha yakın olana yalvarır. Ne kötü bir mevla ve ne kötü bir arkadaştır"},{"SurahNumber":22,"VerseNumber":14,"Text":"ALLAH inanıp erdemli davrananları, içinde ırmaklar akan cennetlere sokar. ALLAH istediğini yapar"},{"SurahNumber":22,"VerseNumber":15,"Text":"Kim ALLAH'ın dünya ve ahirette kendisine yardım edemiyeceğini sanıyorsa göğe (Tanrı'ya) doğru yönelsin ve sonra (umut bağladığı diğerlerinden) umudunu kessin de uyguladığı bu planın, kendisinin canını sıkan her şeyden kurtarıp kurtarmadığına bir baksın"},{"SurahNumber":22,"VerseNumber":16,"Text":"Böylece, biz onu apaçık ayetler olarak indirdik. ALLAH dilediğini ve dileyeni doğruya ulaştırır"},{"SurahNumber":22,"VerseNumber":17,"Text":"İnananlar, yahudiler, din değiştirenler, hıristiyanlar, zerdüştiler ve ortak koşanlar... ALLAH diriliş günü aralarında hüküm verecektir. ALLAH her şeye tanıktır"},{"SurahNumber":22,"VerseNumber":18,"Text":"Göklerde ve yerde bulunan kimselerin, güneşin, ayın, yıldızların, dağların, ağaçların, hayvanların ve insanlardan bir çok kişinin ALLAH'a secde ettiklerini (boyun eğdiklerini) görmez misin? Bir çok kişi de azabı hakketmiştir. ALLAH'ın alçalttığını hiç kimse onurlu kılamaz. ALLAH dilediğini yapar"},{"SurahNumber":22,"VerseNumber":19,"Text":"İşte şunlar, Rab'leri hakkında tartışan iki karşıt grubtur. İnkarcı olanlar için ateşten elbiseler biçilir ve başlarından aşağı kaynar su dökülür"},{"SurahNumber":22,"VerseNumber":20,"Text":"Onunla karınlarında ne varsa, derileriyle birlikte eritilir"},{"SurahNumber":22,"VerseNumber":21,"Text":"Onlar için demirden topuzlar vardır"},{"SurahNumber":22,"VerseNumber":22,"Text":"Her ne vakit oradaki sıkıntıdan çıkmak isteseler oraya geri çevrilirler: \"Yakıcı azabı tadın"},{"SurahNumber":22,"VerseNumber":23,"Text":"ALLAH inanıp erdemli bir hayat sürenleri içlerinden ırmaklar akan cennetlere (bahçelere) sokar. Orada altın bilezikler ve inciler takınırlar. Orada giysileri de ipektir"},{"SurahNumber":22,"VerseNumber":24,"Text":"Onlar sözün güzeline iletilmişlerdir, onlar En Çok Övülen'in yoluna iletilmişlerdir"},{"SurahNumber":22,"VerseNumber":25,"Text":"İnkar edenler, yerli ve dışarıdan gelen tüm insanlar için eşit olarak ayırdığımız Kutsal Mescid'den ve ALLAH'ın yolundan geri çevirenler ve orada zulüm ve sapıklık arayanlar, tarafımızdan acı bir azap tadacaklardır"},{"SurahNumber":22,"VerseNumber":26,"Text":"İbrahim'i Evin (Kabe'nin) mekanına yerleştirmiştik: \"Bana hiç bir şeyi ortak etme. Evimi de, ziyaretçiler, orada yerleşenler, rukü ve secde edenler için temizle"},{"SurahNumber":22,"VerseNumber":27,"Text":"İnsanlara Hac ziyaretini ilan et. Sana yaya olarak veya çeşitli taşıt araçlarıyla uzaklardan gelsinler"},{"SurahNumber":22,"VerseNumber":28,"Text":"Ki kendileri için bir takım (sosyal, politik, ekonomik) yararlara tanık olsunlar ve kendilerine çiftlik hayvanlarını rızık olarak verdiği için ALLAH'ın ismini bilinen günlerde ansınlar. \"Onlardan yeyin ve sıkıntı içindeki yoksullara da yedirin"},{"SurahNumber":22,"VerseNumber":29,"Text":"Sonra yükümlülüklerini tamamlasınlar, vermiş oldukları sözlerini yerine getirsinler ve o Tarihi Evi ziyaret etsinler"},{"SurahNumber":22,"VerseNumber":30,"Text":"İşte böyle. Kim ALLAH'ın yasaklarına saygı gösterirse Rabbinin yanında kendisi için daha iyidir. Size özellikle bildirilenlerin haricindeki tüm çiftlik hayvanları helal (yasal) kılınmıştır. O halde putperestliğin felaketinden kaçının, yalan sözden sakının"},{"SurahNumber":22,"VerseNumber":31,"Text":"ALLAH'a ortak koşmayarak, kendinizi sadece O'na adayın. Kim ALLAH'a ortak koşarsa sanki gökten düşmüş ve kendisini akbaba kapmış veya rüzgar tarafından derin bir fiyortta sürükleniyor gibidir"},{"SurahNumber":22,"VerseNumber":32,"Text":"Kimler ALLAH'ın emirlerine saygı gösterirse kalplerindeki erdemi sergilemiştir"},{"SurahNumber":22,"VerseNumber":33,"Text":"Onları o Tarihi Eve bağışlanmadan önce o (hayvan) lardan belli bir süre yararlanırsınız"},{"SurahNumber":22,"VerseNumber":34,"Text":"Kendilerine çiftlik hayvanlarını rızık olarak vermesinden ötürü ALLAH'ın ismini anmaları için, her topluluğa ayrı bir ibadet biçimi belirledik. Tanrınız bir tek tanrıdır. Sadece O'na teslim olun. İtaat edenlere müjde ver"},{"SurahNumber":22,"VerseNumber":35,"Text":"Onlar öyle kimselerdir ki, ALLAH'tan söz edildiğinde yürekleri ürperir. Başlarına gelene sabrederler, namazı gözetirler ve kendilerine verdiğimiz rızıktan yardım için harcarlar"},{"SurahNumber":22,"VerseNumber":36,"Text":"ALLAH'a kulluğun bir işareti olarak, hayvanların kurban edilmesinde sizin için yararlar mevcuttur. Onlar sırada diziliyken üzerlerinde ALLAH'ın ismini anmalısınız. Yanları üzerine düştükleri zaman da onlardan yeyin ve dilenene de dilenmeyen yoksula da yedirin. Şükredesiniz diye onları size amade kıldık"},{"SurahNumber":22,"VerseNumber":37,"Text":"ALLAH'a ne onların etleri, ne de kanları ulaşır; O'na ancak sizin erdemli davranışınız ulaşır. Onları böylece sizin hizmetinize vermiştir ki, sizi doğruya ulaştırdığı için ALLAH'ın büyüklüğünü anasınız"},{"SurahNumber":22,"VerseNumber":38,"Text":"ALLAH inananları savunur. ALLAH hainleri ve nankörleri sevmez"},{"SurahNumber":22,"VerseNumber":39,"Text":"Zulmedilerek kendilerine savaş açılanlara izin verilmiştir. ALLAH onları desteklemeye elbette kadirdir"},{"SurahNumber":22,"VerseNumber":40,"Text":"Onlar ki yalnızca, \"Rabbimiz ALLAH'tır,\" dedikleri için haksız yere ülkelerinden çıkarıldılar. ALLAH halkın bir kısmını bir kısmına karşı savunmasaydı içlerinde ALLAH'ın isminin çokça anıldığı manastırlar, kiliseler, sinagoglar ve mescidler yıkılırdı. ALLAH kendisine yardım edenlere elbette yardım edecektir. ALLAH Kuvvetlidir, Güçlüdür"},{"SurahNumber":22,"VerseNumber":41,"Text":"Onlar ki kendilerini yeryüzüne yöneticiler kıldığımız zaman namazı gözetir, zekatı verir, iyiliği emreder ve kötülükten menederler. Son karar ALLAH'a aittir"},{"SurahNumber":22,"VerseNumber":42,"Text":"Seni yalanlarlarsa, onlardan önce Nuh, Ad ve Semud halkları da yalanlamışlardı"},{"SurahNumber":22,"VerseNumber":43,"Text":"İbrahim'in halkı, Lut'un halkı da"},{"SurahNumber":22,"VerseNumber":44,"Text":"Medyen yerlileri de... Musa dahi yalanlandı. Ben o kafirlere süre tanıdım ve sonra onları hesaba çektim; beni tanımamak da nasılmış"},{"SurahNumber":22,"VerseNumber":45,"Text":"Nice kentlerin halkını, işledikleri haksızlıklardan ötürü helak ettik. Onlardan arta kalanlar, çökmüş çatılar, terkedilmiş kuyular ve ıssız saraylardı"},{"SurahNumber":22,"VerseNumber":46,"Text":"Düşünen beyinlerle ve işiten kulaklarla yeryüzünü dolaşmadılar mı? Gerçek körlük, gözlerin körlüğü değil; göğüslerdeki gönüllerin körlüğüdür"},{"SurahNumber":22,"VerseNumber":47,"Text":"O azabı çabuk getirmen için sana meydan okuyorlar. ALLAH sözünü bozmaz. Rabbinin katında bir gün, onların hesabıyla bin sene gibidir"},{"SurahNumber":22,"VerseNumber":48,"Text":"Nice kentlerin halkına, zalim oldukları halde süre tanıdım ve sonra onları hesaba çektim; son dönüş Banadır"},{"SurahNumber":22,"VerseNumber":49,"Text":"De ki: \"Ey insanlar, ben sizin için ancak apaçık bir uyarıcıyım"},{"SurahNumber":22,"VerseNumber":50,"Text":"İnanıp erdemli işler yapanlar, bağışlanma ve bol nimet hakketmişlerdir"},{"SurahNumber":22,"VerseNumber":51,"Text":"Ayetlerimize karşı mücadele edenler ise cehennemin halkı olmayı hakketmişlerdir"},{"SurahNumber":22,"VerseNumber":52,"Text":"Senden önce, arzularına şeytanın karışmadığı hiç bir elçi ve hiç bir peygamberi göndermedik. ALLAH şeytanın attığı şeyleri ortadan kaldırır ve sonra ALLAH ayetlerini sağlamlaştırır. ALLAH Bilendir, Bilgedir"},{"SurahNumber":22,"VerseNumber":53,"Text":"Böylece şeytanın attığını kalplerinde hastalık bulunanlar ve kalpleri katı olanlar için bir test haline sokar. Zalimler, elbette apaçık bir karşıtlık içindedirler"},{"SurahNumber":22,"VerseNumber":54,"Text":"Bu durum, aynı zamanda, kendilerine bilgi verilmiş olanların bunun Rabbinden gelen bir gerçek olduğunu anlamalarını sağlar. Böylece kalpleri onu benimser ve iman ederler. ALLAH, elbette, inananları doğru yola ulaştırır"},{"SurahNumber":22,"VerseNumber":55,"Text":"İnkarcılar ise, Saat (dünyanın sonu) kendilerine ansızın gelinceye kadar, yahut o müthiş günün cezası kendilerine çatıncaya kadar sürekli ondan kuşku duyacaklardır"},{"SurahNumber":22,"VerseNumber":56,"Text":"Yönetim ve otorite, o gün tümüyle ALLAH'a aittir. Onların arasında hüküm verecektir. İnanıp erdemli davrananlar nimet cennetlerindedir"},{"SurahNumber":22,"VerseNumber":57,"Text":"Ayetlerimizi yalanlayıp inkar edenler ise küçük düşürücü bir cezayı hakkederler"},{"SurahNumber":22,"VerseNumber":58,"Text":"ALLAH yolunda göç ettikten sonra ölenler veya öldürülenler, ALLAH tarafından güzel bir rızık ile besleneceklerdir. Kuşkusuz ALLAH rızık verenlerin en iyisidir"},{"SurahNumber":22,"VerseNumber":59,"Text":"Hoşnut olacakları bir kabul ile katına alacaktır onları. ALLAH Bilendir, Şefkatlidir"},{"SurahNumber":22,"VerseNumber":60,"Text":"Bu böyledir. Kim, kendisine uygulanan haksızlığa karşı aynı şekilde karşılık verir de bundan dolayı da kendisine saldırılırsa ALLAH ona yardım edecektir. Elbette ALLAH Affedendir, Bağışlayandır"},{"SurahNumber":22,"VerseNumber":61,"Text":"Bu gerçekleşecektir. Çünkü ALLAH geceyi gündüze sokar, gündüzü geceye sokar ve ALLAH İşitendir, Bilendir"},{"SurahNumber":22,"VerseNumber":62,"Text":"Bu gerçekleşecektir. Çünkü ALLAH Gerçektir, O'nun dışında yalvardıkları ise asılsızdır ve ALLAH Yücedir, Büyüktür"},{"SurahNumber":22,"VerseNumber":63,"Text":"ALLAH'ın gökten bir su indirdiğini ve yeryüzünün yeşerdiğini görmez misin? ALLAH Şefkatlidir, Haberdardır"},{"SurahNumber":22,"VerseNumber":64,"Text":"Göklerde ve yerde ne varsa O'na aittir. Elbette ALLAH Zengindir, En Çok Övülendir"},{"SurahNumber":22,"VerseNumber":65,"Text":"ALLAH'ın yerdeki şeyleri ve emriyle denizde akıp giden gemileri hizmetinize sunduğunu ve göğü, izni olmadan yerin üzerine düşmekten alıkoyduğunu görmez misin? ALLAH insanlara karşı Şefkatlidir, Rahimdir"},{"SurahNumber":22,"VerseNumber":66,"Text":"O'dur size can veren, sonra sizi öldüren ve sonra sizi dirilten... İnsan elbette pek nankördür"},{"SurahNumber":22,"VerseNumber":67,"Text":"Her bir topluluğu, uygulayacakları bir dizi kural ile yükümlü kıldık. Onun için bu konuda seninle çekişmesinler. Sen Rabbine çağır. Kuşkusuz sen doğru bir yol üzerindesin"},{"SurahNumber":22,"VerseNumber":68,"Text":"Seninle çekişirlerse de ki, \"ALLAH yaptığınız her şeyi en iyi bilendir"},{"SurahNumber":22,"VerseNumber":69,"Text":"Tartıştığınız konularda, diriliş günü aranızda ALLAH hüküm verecektir"},{"SurahNumber":22,"VerseNumber":70,"Text":"ALLAH'ın gökte ve yerde olan her şeyi bildiğini bilmez misin? Tüm bunlar bir kitapta kayıtlıdır. Elbette bu ALLAH'a kolaydır"},{"SurahNumber":22,"VerseNumber":71,"Text":"ALLAH'ın yanında öylelerine tapıyorlar ki, kendilerine hiç bir güç verilmemiştir ve haklarında bir bilgiye de sahip değillerdir. Bu zalimlerin hiç bir yardımcısı yoktur"},{"SurahNumber":22,"VerseNumber":72,"Text":"Kendilerine apaçık ayetlerimiz okunduğunda, inkarcıların yüzünde inkarcılığı okursun. Kendilerine ayetlerimizi okuyanların üzerine neredeyse saldıracaklardır. De ki, \"Bundan daha kötüsünü size bildireyim mi? Ateş! ALLAH onu kafirlere vadetmiştir. Ne kötü bir sonuçtur"},{"SurahNumber":22,"VerseNumber":73,"Text":"İnsanlar, işte size, dikkatle dinleyeceğiniz bir örnek: ALLAH'ın yanında taptıklarınız, toplansalar dahi bir sinek bile yaratamazlar. Hatta sinek onlardan bir şey kapsa onu ondan geri alamazlar. İsteyen de aciz, istenen de"},{"SurahNumber":22,"VerseNumber":74,"Text":"Onlar ALLAH'a gereken değeri vermediler. ALLAH elbette Güçlüdür, Üstündür"},{"SurahNumber":22,"VerseNumber":75,"Text":"ALLAH meleklerden ve insanlardan elçiler seçer. Elbette ALLAH İşitendir, Görendir"},{"SurahNumber":22,"VerseNumber":76,"Text":"Onların geçmişini ve geleceğini bilir. Her şeyin nihai kontrol ve yönetimi ALLAH'a aittir"},{"SurahNumber":22,"VerseNumber":77,"Text":"İnananlar, eğiliniz, secde ediniz, Rabbinize kulluk ediniz ve iyilik işleyiniz ki başarasınız"},{"SurahNumber":22,"VerseNumber":78,"Text":"Ve ALLAH uğrunda gereken çaba ve gayreti gösteriniz. O'dur sizi seçen. O, babanız İbrahim'in yolu olan bu dini, sizin için güç ve ağır kılmadı. Elçinin size tanık olması, sizin de halka tanık olmanız için, sizi, daha önce de şimdi de \"müslümanlar = teslim olanlar\" olarak adlandıran O'dur. Namazı gözetin, zekatı verin ve ALLAH'a sarılın; Mevlanız (Sahibiniz) O'dur. Ne güzel sahip ve ne güzel Yardımcıdır"}]}