{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"(این مردم) درباره‌ی چه چیز از یکدیگر می‌پرسند؟"},{"SurahNumber":78,"VerseNumber":2,"Text":"از خبر بزرگ (و مهمّ رستاخیز می‌پرسند)"},{"SurahNumber":78,"VerseNumber":3,"Text":"آن خبری که راجع بدان اختلاف دارند"},{"SurahNumber":78,"VerseNumber":4,"Text":"نه چنین است (که می‌پندارند)! به زودی خواهند فهمید"},{"SurahNumber":78,"VerseNumber":5,"Text":"باز هم نه چنین است (که می‌پندارند)! به زودی خواهند فهمید"},{"SurahNumber":78,"VerseNumber":6,"Text":"آیا ما زمین را جایگاه آماده‌ای (برای زندگی شما انسانها) نساخته‌ایم؟"},{"SurahNumber":78,"VerseNumber":7,"Text":"و آیا کوهها را میخهائی (برای نگاهداری زمین در برابر فشار موادّ مذاب درونی) ننموده‌ایم؟"},{"SurahNumber":78,"VerseNumber":8,"Text":"و شما را به صورت جفتهای (نر و ماده) نیافریده‌ایم؟"},{"SurahNumber":78,"VerseNumber":9,"Text":"و خوابتان را مایه‌ی آرامش و آسایشتان نکرده‌ایم؟"},{"SurahNumber":78,"VerseNumber":10,"Text":"و شب را جامه و پوشش ننموده‌ایم؟ (تا در خلوت شب، دور از دیدگان مردمان آرامش و آسایش کنید، و به تجدید قوا بپردازید)"},{"SurahNumber":78,"VerseNumber":11,"Text":"و روز را وقت تلاش و کوشش زندگی نکرده‌ایم؟ (تا پس از تجدید قوا در شب، در روز به کار و کسب بپردازید)"},{"SurahNumber":78,"VerseNumber":12,"Text":"و بالای سر شما هفت آسمان استوار نساخته‌ایم؟ (و بر فراز فرش زمین، خرگاه آسمان را برافراشته نکرده‌ایم؟)"},{"SurahNumber":78,"VerseNumber":13,"Text":"و چراغ درخشان و فروزانی را نیافریده‌ایم؟ (تا در بزمگاه جهان محیط را برایتان روشن و گرم دارد؟)"},{"SurahNumber":78,"VerseNumber":14,"Text":"و از ابرهای افشارنده، آب فراوان ریزنده فرو نفرستاده‌ایم؟"},{"SurahNumber":78,"VerseNumber":15,"Text":"تا با آن برویانیم دانه‌ها و گیاهها را"},{"SurahNumber":78,"VerseNumber":16,"Text":"و باغهای درهم و انبوه را"},{"SurahNumber":78,"VerseNumber":17,"Text":"روزِ داوری (خداوند جهان در بین مردمان) و جدائی (حق از باطل، و حقائق از اوهام، و مؤمنان از کافران)، وقت مقرّر (رستاخیز همگان) است"},{"SurahNumber":78,"VerseNumber":18,"Text":"همان روزی که در صور دمیده می‌شود و شما گروه گروه و دسته دسته (به سوی میدان محشر) می‌آئید"},{"SurahNumber":78,"VerseNumber":19,"Text":"و آسمان باز و گشوده می‌گردد و به درها و دروازه‌ها تبدیل می‌شود"},{"SurahNumber":78,"VerseNumber":20,"Text":"و کوهها به حرکت انداخته می‌شوند (و روان می‌گردند و در فضا به شکل غباری در می‌آیند) و یک سراب بزرگی را تشکیل می‌دهند"},{"SurahNumber":78,"VerseNumber":21,"Text":"دوزخ کمینگاه بزرگی است (و در انتظار نخجیرهای گریزان از فرمان یزدان، و ورودشان به کام خود است)"},{"SurahNumber":78,"VerseNumber":22,"Text":"مرجع و مأوای سرکشان است"},{"SurahNumber":78,"VerseNumber":23,"Text":"روزگاران متوالی بیکران، در آن می‌مانند"},{"SurahNumber":78,"VerseNumber":24,"Text":"در آنجا نه (هوای) خنکی می‌چشند، و نه نوشیدنی گوارائی می‌نوشند"},{"SurahNumber":78,"VerseNumber":25,"Text":"ولیکن آب جوشان و سوزان، و زردابه و خونابه (ی زخم دوزخیان) را می‌نوشند"},{"SurahNumber":78,"VerseNumber":26,"Text":"(این) کیفری است مناسب و موافق (با اعمال آنان. ایشان در دنیا از فرمان خدا سرکشی کردند، دلهای ستمدیدگان را سوزاندند، جانشان را به آتش کشیدند، و با ظلم و زر و زور خود بر کسی رحم ننمودند، هم اینک سزاوار است که در دوزخ کیفرشان چنان و نوشابه‌هایشان چنین باشد)"},{"SurahNumber":78,"VerseNumber":27,"Text":"این بدان خاطر است که ایشان توقّع بازپرسی و حسابرسی نداشتند (و معتقد به رستاخیز و دادگاهیِ آخرت و سزا و جزای نیکان و بدان نبودند)"},{"SurahNumber":78,"VerseNumber":28,"Text":"آنان، آیه‌های ما را به کلّی تکذیب می‌کردند، و کاملاً دروغ می‌انگاشتند"},{"SurahNumber":78,"VerseNumber":29,"Text":"ما همه‌ی چیزها را کاملاً شمارش نموده‌ایم و با دقّت ثبت و ضبط کرده‌ایم"},{"SurahNumber":78,"VerseNumber":30,"Text":"پس بچشید! ما هرگز چیزی جز عذاب و درد و رنج، برایتان نمی‌افزائیم"},{"SurahNumber":78,"VerseNumber":31,"Text":"مسلّماً پرهیزگاران، رستگاری (از دوزخ) و دستیابی (به بهشت) بهره‌ی ایشان می‌گردد"},{"SurahNumber":78,"VerseNumber":32,"Text":"باغهای سرسبز، و انواع رزها (بهره‌ی ایشان می‌گردد)"},{"SurahNumber":78,"VerseNumber":33,"Text":"و دختران نوجوان نارپستان همسنّ و سال"},{"SurahNumber":78,"VerseNumber":34,"Text":"و جام پر از شراب"},{"SurahNumber":78,"VerseNumber":35,"Text":"بهشتیان در آنجا نه سخن پوچ و بیهوده‌ای می‌شنوند، و نه دروغگوئی و دروغگو نامیدنی"},{"SurahNumber":78,"VerseNumber":36,"Text":"این پاداش پروردگار تو است و عطیّه‌ی بسنده‌ای (برای برآوردن خواستها و آرزوهای بهشتیان است)"},{"SurahNumber":78,"VerseNumber":37,"Text":"پروردگار مهربان آسمانها و زمین و همه‌ی چیزهائی که در میان آنها قرار دارد. هیچ کسی توان گفتن و یارای آغاز سخن با او را ندارد"},{"SurahNumber":78,"VerseNumber":38,"Text":"در آن روزی که جبرئیل و فرشتگان به صف می‌ایستند، و هیچ کدام زبان به سخن نمی‌گشایند، مگر کسی که خداوند مهربان بدو اجازه دهد و او نیز سخن راست و درست بگوید"},{"SurahNumber":78,"VerseNumber":39,"Text":"آن روز واقعیّت دارد (و حتمی و قطعی است؛ نه پندار و خیال و داستان و افسانه). پس هرکس که بخواهد می‌تواند به سوی پروردگارش برگردد و (راه رضای خدا و خوشبختی را در پیش گیرد)"},{"SurahNumber":78,"VerseNumber":40,"Text":"ما شما را از عذاب نزدیکی بیم می‌دهیم (که رخ می‌دهد در) آن روزی که انسان همه‌ی کارهائی را که کرده است می‌بیند، و انسان کافر فریاد برمی‌آورد: کاش من خاک می‌بودم"},{"SurahNumber":79,"VerseNumber":1,"Text":"سوگند به همه‌ی چیزهائی که (نیروئی بدانها داده شده است که بدان اشیاء را از قرارگاه خود) کاملاً برمی‌کنند و بیرون می‌کشند"},{"SurahNumber":79,"VerseNumber":2,"Text":"و سوگند به همه‌ی چیزهائی که (نیروئی بدانها داده شده است که بدان اشیاء را از قرارگاه خود) چابکانه و استادانه بیرون می‌کشند"},{"SurahNumber":79,"VerseNumber":3,"Text":"و سوگند به همه‌ی چیزهائی که (سرعتی بدانها داده شده است که در پرتو آن، وظائف خود را هر چه زودتر) به گونه‌ی ساده و آسان انجام می‌دهند"},{"SurahNumber":79,"VerseNumber":4,"Text":"و سوگند به همه‌ی چیزهائی که (در انجام وظائف محوّله بر دیگران) کاملاً سبقت می‌گیرند"},{"SurahNumber":79,"VerseNumber":5,"Text":"و سوگند به همه‌ی چیزهائی که (با ویژگیهائی که بدانها داده شده است) به اداره‌ی امور می‌پردازند"},{"SurahNumber":79,"VerseNumber":6,"Text":"(رستاخیز و قیامت برپا می‌گردد) در آن روزی که (نفخه‌ی اوّل، در صور دمیده می‌شود و) زلزله‌ای در می‌گیرد (و دنیا خراب می‌گردد و همگان می‌میرند)"},{"SurahNumber":79,"VerseNumber":7,"Text":"سپس (نفخه‌ی دوم، در صور دمیده می‌شود و زلزله‌ی نخستین) زلزله‌ی دیگری به دنبال خواهد داشت (که مردگان زنده می‌گردند و رستاخیز و قیامت آغاز می‌شود، و جهان ابدی آغاز می‌گردد)"},{"SurahNumber":79,"VerseNumber":8,"Text":"دلهائی در آن روز تپان و پریشان می‌گردند"},{"SurahNumber":79,"VerseNumber":9,"Text":"و چشمانشان فرو افتاده و فروخفته می‌گردد"},{"SurahNumber":79,"VerseNumber":10,"Text":"(آنان در دنیا) می‌گفتند: آیا ما دوباره (زنده می‌گردیم و) به زندگی بازگردانده می‌شویم؟"},{"SurahNumber":79,"VerseNumber":11,"Text":"آیا وقتی که استخوانهای پوسیده و فرسوده‌ای خواهیم شد (به زندگی بازگردانده می‌شویم؟)"},{"SurahNumber":79,"VerseNumber":12,"Text":"(تمسخرکنان) می‌گفتند: این (بازگشت به زندگی دوباره، اگر انجام‌پذیر گردد) در این صورت بازگشت زیانبار و زیان‌بخشی خواهد بود! (و ما هرگز از این زیانها نخواهیم کرد، و چنین کاری ممکن نیست)"},{"SurahNumber":79,"VerseNumber":13,"Text":"(بازگشت آنان چندان مشکل نیست) تنها صدائی (از صور) برمی‌خیزد و بازگشت انجام می‌پذیرد"},{"SurahNumber":79,"VerseNumber":14,"Text":"ناگهان همگان (به پا می‌خیزند و) در دشت پهناور و سفید محشر آماده می‌شوند"},{"SurahNumber":79,"VerseNumber":15,"Text":"آیا خبر داستان موسی به تو رسیده است؟"},{"SurahNumber":79,"VerseNumber":16,"Text":"بدان گاه که پروردگارش او را در زمین مقدّس طُوی صدا زد"},{"SurahNumber":79,"VerseNumber":17,"Text":"(بدو گفت:) برو به سوی فرعون که سرکشی و طغیان کرده است"},{"SurahNumber":79,"VerseNumber":18,"Text":"بگو: آیا میل داری (از آنچه در آن هستی)، رها و پاک گردی؟"},{"SurahNumber":79,"VerseNumber":19,"Text":"و تو را به سوی پروردگارت رهبری کنم (و او را به تو بشناسانم) تا تو (از او) اندیشناک و بیمناک گردی (و خلاف نکنی؟)"},{"SurahNumber":79,"VerseNumber":20,"Text":"(موسی به پیش فرعون رفت و) معجزه‌ی بزرگ (خود، یعنی تبدیل عصا به اژدها) را بدو نشان داد"},{"SurahNumber":79,"VerseNumber":21,"Text":"امّا فرعون، موسی را دروغگو نامید و (نبوّت او را نپذیرفت، و از چیزی که از جانب خدا با خود آورده بود) سرپیچی کرد"},{"SurahNumber":79,"VerseNumber":22,"Text":"سپس پشت کرد و رفت و (برای مبارزه‌ی با موسی) به سعی و تلاش پرداخت"},{"SurahNumber":79,"VerseNumber":23,"Text":"آن گاه (جادوگران را) گرد آورد و (مردمان را) دعوت کرد"},{"SurahNumber":79,"VerseNumber":24,"Text":"و گفت: من والاترین معبود شما هستم"},{"SurahNumber":79,"VerseNumber":25,"Text":"خدا او را به عذاب دنیا و آخرت گرفتار کرد"},{"SurahNumber":79,"VerseNumber":26,"Text":"در این (داستانِ موسی و فرعون، درس) عبرت بزرگی است برای کسی که (از خدا) بترسد"},{"SurahNumber":79,"VerseNumber":27,"Text":"(ای منکرانِ معاد!) آیا آفرینش (مجدّد پس از مرگ) شما سخت‌تر است یا آفرینش آسمان که خدا آن را (با این همه عظمت سرسام‌آور و نظم و نظام شگفت، بالای سرتان همچون کاخی) بنا نهاده است؟"},{"SurahNumber":79,"VerseNumber":28,"Text":"ارتفاع و بلندای آن را بالا برد و گسترشش داد، و آن را آراسته و پیراسته کرد و سر و سامانش بخشید"},{"SurahNumber":79,"VerseNumber":29,"Text":"و شب آن را تاریک کرد، و روزِ آن را پدیدار و روشن ساخت"},{"SurahNumber":79,"VerseNumber":30,"Text":"و پس از آن، زمین را غلتاند و (به شکل بیضی در آورد و) گستراند"},{"SurahNumber":79,"VerseNumber":31,"Text":"آب آن را و چراگاه آن را پدیدار کرد"},{"SurahNumber":79,"VerseNumber":32,"Text":"و کوهها را محکم و استوار کرد"},{"SurahNumber":79,"VerseNumber":33,"Text":"برای استفاده‌ی شما و چهارپایان شما (همه‌ی اینها را سر و سامان داده و سرگشته و فرمانبردار کرده‌ایم)"},{"SurahNumber":79,"VerseNumber":34,"Text":"هنگامی که بزرگترین حادثه (و بلای سخت طاقت‌فرسای قیامت) فرا می‌رسد"},{"SurahNumber":79,"VerseNumber":35,"Text":"در آن روز، انسان به یاد می‌آورد همه‌ی کوششها و تلاشهائی را که کرده است"},{"SurahNumber":79,"VerseNumber":36,"Text":"و دوزخ برای هر فرد بینائی، آشکار و نمایان می‌گردد (و بر کسی مخفی نمی‌ماند)"},{"SurahNumber":79,"VerseNumber":37,"Text":"امّا آن کسی که طغیان و سرکشی کرده باشد"},{"SurahNumber":79,"VerseNumber":38,"Text":"و زندگی دنیا را (برگزیده باشد و بر آخرت) ترجیح داده باشد"},{"SurahNumber":79,"VerseNumber":39,"Text":"قطعاً دوزخ جایگاه (او) است"},{"SurahNumber":79,"VerseNumber":40,"Text":"و امّا آن کس که از جاه و مقام پروردگار خود ترسیده باشد، و نفس را از هوا و هوس بازداشته باشد"},{"SurahNumber":79,"VerseNumber":41,"Text":"قطعاً بهشت جایگاه (او) است"},{"SurahNumber":79,"VerseNumber":42,"Text":"از تو درباره‌ی قیامت می‌پرسند که در چه زمانی واقع می‌شود؟"},{"SurahNumber":79,"VerseNumber":43,"Text":"تو را چه آگهی و خبر از آن؟! (تو چیزی از آن نمی‌دانی)"},{"SurahNumber":79,"VerseNumber":44,"Text":"آگاهیِ از زمان قیامت، به پروردگارت واگذار می‌گردد (و اطّلاع از وقوع آن کار پروردگار تو است؛ نه تو)"},{"SurahNumber":79,"VerseNumber":45,"Text":"وظیفه‌ی تو تنها و تنها بیم دادن و هوشدار باش به کسانی است که از قیامت می‌ترسند (و روح حق‌جوئی و حق‌طلبی دارند)"},{"SurahNumber":79,"VerseNumber":46,"Text":"روزی که آنان برپائی رستاخیز را می‌بینند (چنین احساس می‌کنند که در جهان) گوئی جز شامگاهی یا چاشتگاهی از آن درنگ نکرده‌اند و بسر نبرده‌اند"},{"SurahNumber":80,"VerseNumber":1,"Text":"چهره در هم کشید و روی برتافت"},{"SurahNumber":80,"VerseNumber":2,"Text":"از این که نابینائی به پیش او آمد"},{"SurahNumber":80,"VerseNumber":3,"Text":"تو چه می‌دانی، شاید او (از آموزش و پرورش تو بهره گیرد و) خود را پاک و آراسته سازد"},{"SurahNumber":80,"VerseNumber":4,"Text":"یا این که پند گیرد و اندرز بدو سود برساند"},{"SurahNumber":80,"VerseNumber":5,"Text":"امّا آن کس که خود را (از دین و هدایت آسمانی) بی‌نیاز می‌داند"},{"SurahNumber":80,"VerseNumber":6,"Text":"تو بدو روی می‌آوری و می‌پردازی"},{"SurahNumber":80,"VerseNumber":7,"Text":"چه گناهی بر تو است اگر او (با آب ایمان، از چرک کفر) خویشتن را پاک و پاکیزه ندارد؟"},{"SurahNumber":80,"VerseNumber":8,"Text":"امّا کسی که شتابان و مشتاقانه به پیش تو می‌آید"},{"SurahNumber":80,"VerseNumber":9,"Text":"و از خدا ترسان است"},{"SurahNumber":80,"VerseNumber":10,"Text":"تو از او غافل می‌شوی (و بدو اعتناء نمی‌کنی)"},{"SurahNumber":80,"VerseNumber":11,"Text":"نباید چنین باشد! این آیات (قرآنی و شریعت آسمانی) یادآوری و آگاهی است و بس"},{"SurahNumber":80,"VerseNumber":12,"Text":"پس هر که خواهد از آن پند گیرد (و هرکه خواهد سرِ خویش گیرد)"},{"SurahNumber":80,"VerseNumber":13,"Text":"در نامه‌های گرامی و ارجمند ضبط و ثبت است"},{"SurahNumber":80,"VerseNumber":14,"Text":"(نامه‌هائی که) فرا و بالا (از کلام بشر) و دارای مکانت و منزلت والایند (و دور از هرگونه تحریف و آمیزش) و پاک (از هر نوع شائبه‌ی خرافات و عقائد باطل و فاسد، و زدوده از نقص و کم و کاست) هستند"},{"SurahNumber":80,"VerseNumber":15,"Text":"با دست نویسندگانی (نگارش یافته‌اند)"},{"SurahNumber":80,"VerseNumber":16,"Text":"(نویسندگانی) که بزرگوار و نیکمنش و نیکوکردارند"},{"SurahNumber":80,"VerseNumber":17,"Text":"کشته باد انسان! چه خدا نشناس و ناسپاس است"},{"SurahNumber":80,"VerseNumber":18,"Text":"خدا او را از چه چیز می‌آفریند؟"},{"SurahNumber":80,"VerseNumber":19,"Text":"او را از نطفه‌ی ناچیزی می‌آفریند و قوّت و قدرت (و جمال و کمال) بدو می‌بخشد"},{"SurahNumber":80,"VerseNumber":20,"Text":"سپس راه (شناخت خوبی و بدی) را برای او آسان می‌کند (تا راه هدایت را در پیش گیرد، و راه ضلالت را ترک گوید)"},{"SurahNumber":80,"VerseNumber":21,"Text":"بعد او را می‌میراند و وارد گورش می‌گرداند"},{"SurahNumber":80,"VerseNumber":22,"Text":"سپس هر وقت خواست او را زنده می‌گرداند"},{"SurahNumber":80,"VerseNumber":23,"Text":"هرگزا هرگز! انسان (با وجود طول حیات) دستوری را که خدا بدو داده است (و وظائفی را که برای وی تعیین کرده است، آن چنان که شایسته‌ی مقام باعظمت الهی است) هنوز که هنوز است انجام نداده است"},{"SurahNumber":80,"VerseNumber":24,"Text":"انسان باید به غذای خویش بنگرد و درباره‌ی آن بیندیشد (که چگونه ما آن را برای او فراهم کرده‌ایم، و در ساختمان مواد غذائی و اجزاء حیات‌بخش آن، چه دقّت و مهارت و ظرافتی به کار برده‌ایم)"},{"SurahNumber":80,"VerseNumber":25,"Text":"ما آب را از آسمان به گونه‌ی شگفتی می‌بارانیم"},{"SurahNumber":80,"VerseNumber":26,"Text":"سپس زمین را می‌شکافیم و از هم باز می‌کنیم"},{"SurahNumber":80,"VerseNumber":27,"Text":"در آن دانه‌ها را می‌رویانیم (که مایه‌ی اصلی خوراک انسان است)"},{"SurahNumber":80,"VerseNumber":28,"Text":"و رَزها و گیاهان خوردنی را"},{"SurahNumber":80,"VerseNumber":29,"Text":"و درختان زیتون و خرما را"},{"SurahNumber":80,"VerseNumber":30,"Text":"و باغهای پردرخت و انبوه را"},{"SurahNumber":80,"VerseNumber":31,"Text":"و میوه و چَراگاه را"},{"SurahNumber":80,"VerseNumber":32,"Text":"برای استفاده و بهره‌مندی شما و چهارپایان شما"},{"SurahNumber":80,"VerseNumber":33,"Text":"هنگامی که صدای هراس‌انگیز گوش‌خراش (نفخه‌ی صور دوم) برآید"},{"SurahNumber":80,"VerseNumber":34,"Text":"در آن روز که انسان فرار می‌کند از برادر خود"},{"SurahNumber":80,"VerseNumber":35,"Text":"و از مادر و پدرش"},{"SurahNumber":80,"VerseNumber":36,"Text":"و از همسر و فرزندانش"},{"SurahNumber":80,"VerseNumber":37,"Text":"در آن روز هرکدام از آنان وضعی و گرفتاری بزرگی دارد که او را به خود سرگرم می‌کند و از هر چیز دیگری باز می‌دارد"},{"SurahNumber":80,"VerseNumber":38,"Text":"در آن روز، چهره‌هائی شاد و درخشانند"},{"SurahNumber":80,"VerseNumber":39,"Text":"خندان و مسرورند"},{"SurahNumber":80,"VerseNumber":40,"Text":"و در آن روز چهره‌هائی غبار (غم و اندوه) بر آنها نشسته است"},{"SurahNumber":80,"VerseNumber":41,"Text":"ابر تیره و سیاه (هراس و اندوه) آن رخسارها را می‌پوشاند"},{"SurahNumber":80,"VerseNumber":42,"Text":"آنان، کافران بزهکار و بدکردارند"},{"SurahNumber":81,"VerseNumber":1,"Text":"هنگامی که خورشید درهم پیچیده می‌شود (و نظام جهان درهم می‌ریزد)"},{"SurahNumber":81,"VerseNumber":2,"Text":"و هنگامی که ستارگان تیره و تار می‌گردند و فرو می‌افتند"},{"SurahNumber":81,"VerseNumber":3,"Text":"و هنگامی که کوهها (از جای خود برکنده می‌شوند و به این سو و آن سو) رانده می‌شوند"},{"SurahNumber":81,"VerseNumber":4,"Text":"و هنگامی که (با ارزش‌ترین اموال، از جمله) شتران آبستنی که ده ماه از حمل آنها گذشته است به دست فراموشی سپرده می‌شوند"},{"SurahNumber":81,"VerseNumber":5,"Text":"و هنگامی که ددان و جانداران گرد آورده می‌شوند (و خوی درندگی و رمندگی را از ترس فراموش می‌کنند، و برای کاستن از وحشت در کنار هم قرار می‌گیرند و به هم می‌آمیزند)"},{"SurahNumber":81,"VerseNumber":6,"Text":"و هنگامی که دریاها سراسر برافروخته می‌گردند (و گدازه‌ها و گازهای درون زمین طوفانهای آتشین و انفجارهای هولناکی پدید می‌آورند)"},{"SurahNumber":81,"VerseNumber":7,"Text":"و هنگامی که دوباره جانها به پیکرها درآورده می‌شوند و جفت یکدیگر می‌گردند"},{"SurahNumber":81,"VerseNumber":8,"Text":"و هنگامی که از دختر زنده‌بگور پرسیده می‌شود"},{"SurahNumber":81,"VerseNumber":9,"Text":"به سبب کدامین گناه کشته شده است؟"},{"SurahNumber":81,"VerseNumber":10,"Text":"و هنگامی که نامه‌های اعمال پخش و گشوده می‌شود"},{"SurahNumber":81,"VerseNumber":11,"Text":"و هنگامی که آسمان (همچون پوست حیوان) برکنده می‌شود"},{"SurahNumber":81,"VerseNumber":12,"Text":"و هنگامی که دوزخ کاملاً برافروخته و شعله‌ور می‌شود"},{"SurahNumber":81,"VerseNumber":13,"Text":"و هنگامی که بهشت (برای پرهیزگاران) نزدیک آورده می‌شود"},{"SurahNumber":81,"VerseNumber":14,"Text":"(آری! در آن موقع) هرکسی می‌داند چه چیزی را آماده کرده است و تهیّه دیده است (و با خود به قیامت آورده است)"},{"SurahNumber":81,"VerseNumber":15,"Text":"سوگند به ستارگانی که واپس می‌روند (و در پرتو خورشید از دیدگان مردمان پنهان می‌شوند)"},{"SurahNumber":81,"VerseNumber":16,"Text":"سیّارگانی که (حرکت می‌کنند و از دیده‌ها) پنهان و مخفی می‌شوند"},{"SurahNumber":81,"VerseNumber":17,"Text":"و سوگند به شب بدان گاه که پشت می‌کند و به آخر می‌رسد (و رو به سوی روشنائی و نور می‌رود)"},{"SurahNumber":81,"VerseNumber":18,"Text":"و سوگند به صبح بدان گاه که می‌دمد (و با طلوع سپیده، چهره‌ی نورانی و پرفروغ خود را به جهانیان می‌نمایاند، و با نسیم حیات‌بخش خویش خفتگان را به حرکت و تلاش می‌کشاند، و از بی‌خبری به بیداری و هوشیاری می‌رساند)"},{"SurahNumber":81,"VerseNumber":19,"Text":"این قرآن، کلام (خدا و توسّط) فرستاده‌ی بزرگواری (جبرئیل نام برای محمّد پیغمبر اسلام، روانه شده) است"},{"SurahNumber":81,"VerseNumber":20,"Text":"او (در ادای مأموریّت خود توانا و) نیرومند است، و نزد خداوندِ صاحبِ عرش دارای منزلت و مکانت والائی است"},{"SurahNumber":81,"VerseNumber":21,"Text":"او در آنجا (که ملکوت اعلی و عالم فرشتگان است) فرمانروا، و (در کار ابلاغِ وحی و پیام الهی) امین و درستکار است"},{"SurahNumber":81,"VerseNumber":22,"Text":"همدم و معاشر شما (محمّد پسر عبدالله) دیوانه نیست (و خوب او را می‌شناسید و به عقل و شخصیّت و بزرگی او اعتراف دارید)"},{"SurahNumber":81,"VerseNumber":23,"Text":"محمّد به طور مسلّم جبرئیل را در کرانه‌ی روشن (عالم بالا، در سدرةالمُنْتَهی، به صورت فرشتگی خود) مشاهده کرده است"},{"SurahNumber":81,"VerseNumber":24,"Text":"او (که محمّد امین است، مطالب وحی آسمانی را بر شما پوشیده نمی‌دارد، و از اعلام آن دریغ نمی‌ورزد و) نسبت به شما درباره‌ی غیب بخل نشان نمی‌دهد"},{"SurahNumber":81,"VerseNumber":25,"Text":"و این قرآن، گفتار اهریمن رانده و مانده (از درگاه رحمت الهی) نیست"},{"SurahNumber":81,"VerseNumber":26,"Text":"پس کجا می‌روید؟ (محمّد با بیان حجّت و رساندن حق و حقیقت بر شما اتمام حجّت کرده است. پس هرجائی و راهی که بروید، گمراهی و سرگشتگی است)"},{"SurahNumber":81,"VerseNumber":27,"Text":"این قرآن جز پند و اندرز جهانیان نیست (و سراسر آن بیدارباش و هوشیار باش شعور و فطرتهای خفته است)"},{"SurahNumber":81,"VerseNumber":28,"Text":"برای کسانی از شما که (خواستار راستی و درستی و طیّ طریق جاده‌ی مستقیم باشند و) بخواهند راستای راه را در پیش بگیرند"},{"SurahNumber":81,"VerseNumber":29,"Text":"و حال این که نمی‌توانید بخواهید جز چیزهائی را که خداوند جهانیان بخواهد"},{"SurahNumber":82,"VerseNumber":1,"Text":"هنگامی که آسمان شکافته می‌گردد"},{"SurahNumber":82,"VerseNumber":2,"Text":"و هنگامی که ستارگان از هم می‌پاشند و پخش و پراکنده می‌شوند"},{"SurahNumber":82,"VerseNumber":3,"Text":"و هنگامی که دریاها شکاف برمی‌دارند. و به هم می‌پیوندند"},{"SurahNumber":82,"VerseNumber":4,"Text":"و هنگامی که گورها زیر و رو می‌گردند (و مردگان زنده می‌شوند و بیرون می‌آیند و برای حساب آماده می‌شوند)"},{"SurahNumber":82,"VerseNumber":5,"Text":"آن گاه هرکسی می‌داند چه چیزهائی را پیشاپیش فرستاده است، و چه چیزهائی را واپس نهاده است و بر جای گذاشته است"},{"SurahNumber":82,"VerseNumber":6,"Text":"ای انسان! چه چیز تو را در برابر پروردگار بزرگوارت مغرور ساخته است و در حق او گولت زده است (که چنان بی‌باکانه نافرمانی می‌کنی و خود را به گناهان آلوده می‌سازی؟)"},{"SurahNumber":82,"VerseNumber":7,"Text":"پروردگاری که تو را آفریده است و سپس سر و سامانت داده است و بعد معتدل و متناسبت کرده است"},{"SurahNumber":82,"VerseNumber":8,"Text":"و آن گاه به هر شکلی که خواسته است تو را درآورده است و ترکیب بسته است"},{"SurahNumber":82,"VerseNumber":9,"Text":"هرگزا هرگز! (آن چنان که می‌پندارید نیست). اصلاً شما (روز) سزا و جزا را دروغ می‌پندارید و نادرست می‌دانید"},{"SurahNumber":82,"VerseNumber":10,"Text":"بدون شکّ نگاهبانانی بر شما گمارده شده‌اند"},{"SurahNumber":82,"VerseNumber":11,"Text":"نگاهبانانی که (در پیشگاه پروردگار مقرّب و) محترم هستند و پیوسته (اعمال شما را) می‌نویسند"},{"SurahNumber":82,"VerseNumber":12,"Text":"می‌دانند هرکاری را که می‌کنید"},{"SurahNumber":82,"VerseNumber":13,"Text":"مسلّماً نیکان در میان نعمت فراوان بهشت بسر خواهند برد"},{"SurahNumber":82,"VerseNumber":14,"Text":"و مسلّماً بدکاران در میان آتش سوزان دوزخ بسر خواهند برد"},{"SurahNumber":82,"VerseNumber":15,"Text":"در روز سزا و جزا داخل آن می‌گردند و با آتش آن می‌سوزند"},{"SurahNumber":82,"VerseNumber":16,"Text":"و آنان هیچ گاه از دوزخ بیرون نمی‌آیند و از آن دور نمی‌شوند"},{"SurahNumber":82,"VerseNumber":17,"Text":"(ای انسان!) تو چه می‌دانی که روز سزا و جزا چگونه است؟"},{"SurahNumber":82,"VerseNumber":18,"Text":"آخر تو (ای انسان!) چه می‌دانی که روز سزا و جزا چگونه است؟"},{"SurahNumber":82,"VerseNumber":19,"Text":"روزی است که هیچ کسی برای هیچ کسی کاری نمی‌تواند بکند و از دست کسی برای کسی کاری ساخته نیست، و در آن روز فرمان، فرمان خدا است و بس، و کارو بار کلّاً بدو واگذار می‌گردد"},{"SurahNumber":83,"VerseNumber":1,"Text":"وای به حال کاهندگان (از جنس و کالای مردمان به هنگام خرید و فروش با ایشان)"},{"SurahNumber":83,"VerseNumber":2,"Text":"کسانی که وقتی (در معامله) برای خود می‌پیمایند (یا وزن و متراژ می‌نمایند) به تمام و کمال و افزون بر اندازه‌ی لازم دریافت می‌دارند"},{"SurahNumber":83,"VerseNumber":3,"Text":"و هنگامی که (در معامله) برای دیگران می‌پیمایند یا وزن می‌کنند، از اندازه‌ی لازم می‌کاهند"},{"SurahNumber":83,"VerseNumber":4,"Text":"آیا اینان گمان نمی‌برند که دوباره زنده می‌گردند (و باید حساب و کتاب چنین افزایش و کاهشی را پس بدهند؟)"},{"SurahNumber":83,"VerseNumber":5,"Text":"در روز بسیار بزرگ و هولناکی (به نام قیامت)"},{"SurahNumber":83,"VerseNumber":6,"Text":"همان روزی که مردمان در پیشگاه پروردگار جهانیان (برای حساب و کتاب) برپا می‌ایستند"},{"SurahNumber":83,"VerseNumber":7,"Text":"هرگزا هرگز! مسلّماً نوشته‌ی اعمال بزهکاران و بدکاران در «سِجّین» قرار دارد"},{"SurahNumber":83,"VerseNumber":8,"Text":"(ای انسان!) تو چه می‌دانی که «سِجّین» چه و چگونه است؟"},{"SurahNumber":83,"VerseNumber":9,"Text":"کتاب نوشته شده‌ای است (که نشاندار به علائم مشخّصه بوده و نوشته‌هایش خوانا و گویا است)"},{"SurahNumber":83,"VerseNumber":10,"Text":"در آن روز وای به حال دروغ‌نامندگان (قیامت و سزا و جزای آخرت)"},{"SurahNumber":83,"VerseNumber":11,"Text":"آن کسانی که روز سزا و جزا (ی قیامت) را دروغ می‌نامند"},{"SurahNumber":83,"VerseNumber":12,"Text":"روز سزا و جزا را دروغ نمی‌نامند، مگر آن کسانی که در بدکاری از حدّ بگذرند و بسیار بزهکار باشند"},{"SurahNumber":83,"VerseNumber":13,"Text":"آن کسانی که چون آیات ما بر آنان خوانده می‌شود، می‌گویند: افسانه‌های پیشینیان است"},{"SurahNumber":83,"VerseNumber":14,"Text":"هرگزاهرگز! اصلاً کردار و تلاش (پلشت و زشت) ایشان دلهایشان را زنگ زده کرده است (و همچون زنگاری بر قلوبشان نشسته است و سوراخهای هدایت را بر روی ایشان بسته است)"},{"SurahNumber":83,"VerseNumber":15,"Text":"هرگزاهرگز! قطعاً ایشان در آن روز (به سبب کارهائی که کرده‌اند) از (رحمت) پروردگارشان محروم و (از بارگاه قرب و منزلت آفریدگارشان) مطرودند"},{"SurahNumber":83,"VerseNumber":16,"Text":"سپس آنان داخل آتش دوزخ می‌گردند و بدان می‌سوزند"},{"SurahNumber":83,"VerseNumber":17,"Text":"آن گاه بدیشان گفته می‌شود: این، همان چیزی است که آن را دروغ می‌نامیدید"},{"SurahNumber":83,"VerseNumber":18,"Text":"هرگزا هرگز! قطعاً نوشته‌ی اعمال نیکوکاران در «علّیّین» قرار دارد"},{"SurahNumber":83,"VerseNumber":19,"Text":"(ای انسان!) تو چه می‌دانی که «علّیّین» چه و چگونه است؟"},{"SurahNumber":83,"VerseNumber":20,"Text":"کتاب نوشته شده‌ای است (که نشاندار به علائم مشخّصه بوده و نوشته‌هایش خوانا و گویا است)"},{"SurahNumber":83,"VerseNumber":21,"Text":"فرشتگان مقرّب (برای نوشتن مطالب) در آنجا حضور بهم می‌رسانند"},{"SurahNumber":83,"VerseNumber":22,"Text":"بی‌گمان نیکان در میان انواع نعمتهای فراوان بهشت بسر خواهند برد"},{"SurahNumber":83,"VerseNumber":23,"Text":"بر تختهای مجلّل (بهشتی) تکیه می‌زنند و (به زیبائیها و نعمتهای بسیار آنجا) می‌نگرند"},{"SurahNumber":83,"VerseNumber":24,"Text":"(هرگاه بدیشان بنگری) خوشی و خرّمی و نشاط نعمت را در چهره‌هایشان خواهی دید"},{"SurahNumber":83,"VerseNumber":25,"Text":"به آنان از شراب زلال و خالصی داده می‌شود که دست نخورده و سربسته است"},{"SurahNumber":83,"VerseNumber":26,"Text":"مُهر و دربند آن از مشک است (و با دست زدن بدان، بوی عطر مشک در فضا پراکنده می‌شود). مسابقه‌دهندگان باید برای به دست آوردن این (چنین شراب و سایر نعمتهای دیگر بهشت) با همدیگر مسابقه بدهند و بر یکدیگر پیشی بگیرند"},{"SurahNumber":83,"VerseNumber":27,"Text":"آمیزه‌ی آن، تسنیم است"},{"SurahNumber":83,"VerseNumber":28,"Text":"تسنیم چشمه‌ای است که مقرّبان (بارگاه یزدان) از آن می‌نوشند"},{"SurahNumber":83,"VerseNumber":29,"Text":"گناهکاران پیوسته (در دنیا) به مؤمنان می‌خندیدند و ایشان را ریشخند می‌کردند"},{"SurahNumber":83,"VerseNumber":30,"Text":"و هنگامی که مؤمنان از کنار ایشان می‌گذشتند، با اشارات سر و دست و چشم و ابرو، آنان را مورد تمسخر و عیبجوئی قرار می‌دادند"},{"SurahNumber":83,"VerseNumber":31,"Text":"و هنگامی که گناهکاران به میان خانواده‌های خود برمی‌گشتند، شادمانه باز می‌گشتند (و به استهزاءها و تمسخرهایشان مباهات و افتخار می‌کردند! انگار با این کارها فتح عظیمی‌کرده‌اند و پیروزی مهمّی فراچنگ آورده‌اند)"},{"SurahNumber":83,"VerseNumber":32,"Text":"و هنگامی که مؤمنان را (در کوچه و بازار) می‌دیدند، می‌گفتند: اینان قطعاً گمراه و سرگشته‌اند"},{"SurahNumber":83,"VerseNumber":33,"Text":"و حال این که بزهکاران برای نگهبانی مؤمنان و پائیدن کردارشان فرستاده نشده بوده‌اند (پس به چه حقی، و مطابق کدام منطقی بر آنان خُرده می‌گرفته‌اند و برخوردهای ناجوانمردانه و سختی با ایشان می‌کرده‌اند؟)"},{"SurahNumber":83,"VerseNumber":34,"Text":"لذا امروز (که روز سزا و جزای قیامت است) مؤمنان به کافران می‌خندند و ریشخندشان می‌کنند"},{"SurahNumber":83,"VerseNumber":35,"Text":"بر تختهای مجلّل (بهشتی) تکیه می‌زنند و (به زیبائیها و نعمتهای بسیار آنجا، و به حال زار کافران) می نگرند"},{"SurahNumber":83,"VerseNumber":36,"Text":"(خطاب به دوزخیان می‌گویند:) آیا به کافران پاداش و سزای کارهائی که می‌کرده‌اند، داده شده است؟"},{"SurahNumber":84,"VerseNumber":1,"Text":"هنگامی که آسمان می‌شکافد"},{"SurahNumber":84,"VerseNumber":2,"Text":"و فرمان پروردگارش را می‌برد، و چنین هم می‌سزد و حق هم همین است"},{"SurahNumber":84,"VerseNumber":3,"Text":"و هنگامی که زمین گسترده می‌شود (و با زدوده شدن فرازها و نشیبها و پستیها و بلندیهای آن، صاف و هموار می‌گردد)"},{"SurahNumber":84,"VerseNumber":4,"Text":"و آنچه (از خزینه‌ها و مرده‌ها) در درون خود دارد بیرون می‌اندازد، و (از آنها) خالی می‌گردد"},{"SurahNumber":84,"VerseNumber":5,"Text":"و فرمان پروردگارش را می‌برد، و چنین هم می‌سزد و حق هم همین است"},{"SurahNumber":84,"VerseNumber":6,"Text":"هان! ای انسان! تو پیوسته با تلاش بی‌امان و رنج فراوان به سوی پروردگار خود رهسپاری، و سرانجام او را ملاقات خواهی کرد (و نتیجه‌ی رنج و تلاش خود را خواهی دید)"},{"SurahNumber":84,"VerseNumber":7,"Text":"در آن وقت، هرکس نامه‌ی اعمالش به دست راستش داده شود"},{"SurahNumber":84,"VerseNumber":8,"Text":"با او حساب ساده و آسانی خواهد شد"},{"SurahNumber":84,"VerseNumber":9,"Text":"و خرّم و شادان به سوی کسان و خویشان مؤمن خود برمی‌گردد"},{"SurahNumber":84,"VerseNumber":10,"Text":"و امّا کسی که از پشت سر نامه اعمالش بدو داده شود"},{"SurahNumber":84,"VerseNumber":11,"Text":"مرگ را فریاد خواهد داشت و هلاک خود را خواهد طلبید"},{"SurahNumber":84,"VerseNumber":12,"Text":"و به آتش سوزان دوزخ در خواهد آمد و خواهد سوخت"},{"SurahNumber":84,"VerseNumber":13,"Text":"این بدان خاطر است که در میان خانواده و کسان خود (در جهان، سرمست از شهوات و لذائذ حیوانی، و) مسرور (از کفر و گناه خویش) بوده است"},{"SurahNumber":84,"VerseNumber":14,"Text":"و او گمان می‌برده است که وی هرگز (به سوی خدا برای حساب و کتاب) باز نخواهد گشت"},{"SurahNumber":84,"VerseNumber":15,"Text":"(زهی خیال باطل!) آری که (او زنده می‌گردد و به سوی پروردگارش برمی‌گردد، و) پروردگارش او را دیده است و آگاه از (احوال و افعال و اقوال) او بوده است (و در لحظه لحظه زندگیش وی را پائیده است)"},{"SurahNumber":84,"VerseNumber":16,"Text":"سوگند به شفق"},{"SurahNumber":84,"VerseNumber":17,"Text":"و سوگند به شب و هرآنچه که فرا می‌گیرد و زیر تاریکی خود جمع می‌گرداند"},{"SurahNumber":84,"VerseNumber":18,"Text":"و سوگند به ماه، بدان گاه که (بدر کامل می‌شود و نور و شکل آن) جمع و جور می‌گردد"},{"SurahNumber":84,"VerseNumber":19,"Text":"قطعاً مراتب و حالات مختلفی را یکی پس از دیگری (در مسیر زندگی دنیوی) طی خواهید کرد و با اوضاع و احوال گوناگونی (در آخرت) روبرو خواهید شد. (از قبیل: کودکی و جوانی و پیری، سلامت و بیماری، خوشی و ناخوشی، زندگی و مرگ، برزخ و رستاخیز و قیامت، و)"},{"SurahNumber":84,"VerseNumber":20,"Text":"ایشان را چه شده است که ایمان نمی‌آورند؟"},{"SurahNumber":84,"VerseNumber":21,"Text":"و هنگامی که قرآن بر آنان خوانده می‌شود (در برابر صاحب قرآن و پروردگار زمین و آسمان به خاک مذلّت و بندگی نمی‌افتند و) کرنش نمی‌برند؟"},{"SurahNumber":84,"VerseNumber":22,"Text":"بلکه کافران (به سبب تعصّب و تقلید کورکورانه از نیاکان، و حفظ منافع مادی، و کسب آزادی برای اشباع هوسهای اهریمنانه، آیات الهی و رستاخیز و بهشت و دوزخ را) تکذیب می‌دارند و دروغ می‌شمارند"},{"SurahNumber":84,"VerseNumber":23,"Text":"خداوند به خوبی می‌داند که آنان چه چیزیهایی (از کینه و دشمنیها بر ضدّ اسلام در درون دلهای خود) نگاه می‌دارند"},{"SurahNumber":84,"VerseNumber":24,"Text":"پس ایشان را به عذاب دردناکی مژده بده"},{"SurahNumber":84,"VerseNumber":25,"Text":"لیکن کسانی که ایمان آورده‌اند و کارهای شایسته انجام داده‌اند، آنان دارای پاداش ناگسستنی و پایان ناپذیرفتنی هستند"},{"SurahNumber":85,"VerseNumber":1,"Text":"سوگند به آسمان که دارای برجها و باروها است"},{"SurahNumber":85,"VerseNumber":2,"Text":"و سوگند به روز وعده داده شده (برای حساب و کتاب و سزا و جزا)"},{"SurahNumber":85,"VerseNumber":3,"Text":"و سوگند به هر که و هرچه گواهی دهد و به هر که و هرچه مورد گواهی قرار گیرد"},{"SurahNumber":85,"VerseNumber":4,"Text":"نفرین بر صاحبان گودال (شکنجه) باد"},{"SurahNumber":85,"VerseNumber":5,"Text":"گودال پر از آتش و دارای هیمه و افروزینه‌ی فراوان"},{"SurahNumber":85,"VerseNumber":6,"Text":"وقتی آنان بر کناره‌ی گودال آتش (به نظاره‌گری سوختن و جزغاله شدن مؤمنان) نشسته بودند"},{"SurahNumber":85,"VerseNumber":7,"Text":"و ایشان چیزی را تماشا می‌کردند که بر سر مؤمنان می‌آوردند"},{"SurahNumber":85,"VerseNumber":8,"Text":"شکنجه‌گران هیچ ایرادی و عیبی و جرمی بر مؤمنان نمی‌دیدند جز این که ایشان به خداوند قادر و چیره، و شایسته‌ی هرگونه ستایشی، ایمان داشتند"},{"SurahNumber":85,"VerseNumber":9,"Text":"خداوندی که سلطنت و سرزمین آسمانها و زمین از آن او است، و بر هر چیزی حاضر و ناظر است"},{"SurahNumber":85,"VerseNumber":10,"Text":"بی‌گمان کسانی که مردان مؤمن و زنان مؤمن را شکنجه می‌دهند تا از دین الهی برگردند، و سپس توبه نمی‌کنند و از کرده‌ی خویش پشیمان نمی‌شوند، قطعاً عذاب دوزخ دامنگیر ایشان خواهد شد و همچنین عذاب آتش سوزان بهره‌ی آنان خواهد بود"},{"SurahNumber":85,"VerseNumber":11,"Text":"مسلّماً کسانی که ایمان می‌آورند و کارهای شایسته می‌کنند، بدون شکّ باغهای بهشت از آن ایشان است که از زیر (کاخها و درختان) آن رودبارها روان است، و رستگاری و کامیابی بزرگ این است"},{"SurahNumber":85,"VerseNumber":12,"Text":"بی‌گمان پروردگارت یورش و تاخت بردن و درهم کوبیدن و به کیفر رساندنش سخت و شدید است"},{"SurahNumber":85,"VerseNumber":13,"Text":"او است که قبلاً آفرینش را آغازیده است، و او است که بعداً آفرینش را دوباره باز می‌گرداند"},{"SurahNumber":85,"VerseNumber":14,"Text":"خدا آمرزگار و دوستدار (بندگان مؤمن) است"},{"SurahNumber":85,"VerseNumber":15,"Text":"و او صاحب تخت (حکومت مطلقه بر عالم هستی) و دارای مجد و عظمت است"},{"SurahNumber":85,"VerseNumber":16,"Text":"آنچه بخواهد، هرچه زودتر و باقدرت هرچه بیشتر به انجام می‌رساند"},{"SurahNumber":85,"VerseNumber":17,"Text":"آیا خبر لشکرها و سپاهیان (کفّار) به تو رسیده است؟"},{"SurahNumber":85,"VerseNumber":18,"Text":"لشکرهای فرعون و قوم ثمود؟"},{"SurahNumber":85,"VerseNumber":19,"Text":"اصلاً کافران پیوسته کارشان تکذیب (حق و حقیقت) است"},{"SurahNumber":85,"VerseNumber":20,"Text":"خداوند، از پشت سر، ایشان را دَور زده‌است و احاطه کرده است (و راه فراری برای ایشان باقی نگذاشته است و کاملاً مراقب اوضاع و احوالشان است)"},{"SurahNumber":85,"VerseNumber":21,"Text":"(این سخن سحر و دروغ نیست) بلکه این، قرآن بزرگوار و عالیقدر است"},{"SurahNumber":85,"VerseNumber":22,"Text":"در لوح محفوظ جای دارد (و دست نااهلان و شیاطین و کاهنان هرگز به آن نمی‌رسد، و از هرگونه تغییر و تبدیل و زیاده و نقصانی برکنار و در امان است)"},{"SurahNumber":86,"VerseNumber":1,"Text":"سوگند به آسمان و به ستارگانی که شبانگاهان پدیدار می‌آیند"},{"SurahNumber":86,"VerseNumber":2,"Text":"تو چه می‌دانی که ستارگانی که شبانگاهان پدیدار می‌گردند چه هستند؟"},{"SurahNumber":86,"VerseNumber":3,"Text":"ستارگان درخشانی هستند که (با نور خود دل تاریکیها را می‌شکافند و) سوراخ می‌کنند"},{"SurahNumber":86,"VerseNumber":4,"Text":"کسی وجود ندارد مگر این که بر او نگهبانی است (که او را می‌پاید و پندار و کردار و گفتارش را ثبت و ضبط و حفظ می‌نماید)"},{"SurahNumber":86,"VerseNumber":5,"Text":"انسان باید بنگرد و دقّت کند که از چه چیز آفریده شده است؟"},{"SurahNumber":86,"VerseNumber":6,"Text":"او از آب جهنده‌ی ناچیزی آفریده شده است"},{"SurahNumber":86,"VerseNumber":7,"Text":"(و پس از رشد کامل در رحم) از میان پشت و استخوانهای سینه (ی مادر می‌گذرد و) بیرون می‌آید"},{"SurahNumber":86,"VerseNumber":8,"Text":"بی‌گمان خداوند (تعالی که انسان را در آغاز از آب نطفه آفریده است، همو) قادر است که بار دیگر انسان را (پس از مرگ به زندگی) برگرداند"},{"SurahNumber":86,"VerseNumber":9,"Text":"(این بازگشت) روزی تحقّق می‌یابد که رازهای نهان و کارهای پنهان آشکار و آزموده می‌گردد"},{"SurahNumber":86,"VerseNumber":10,"Text":"بدین هنگام برای انسان نه نیروئی است (که بر زشتیهای اعمال و عقائدش پرده بیفکند) و نه یار و یاوری است (که او را از عذاب الهی رهائی بخشد)"},{"SurahNumber":86,"VerseNumber":11,"Text":"سوگند به آسمان برگرداننده (ی امواج رادیوئی و بخارهای آب به صورت برف و باران)"},{"SurahNumber":86,"VerseNumber":12,"Text":"و سوگند به زمین شکاف بردار (در برابر قدرت حرکت گیاهها و ریشه‌دوانی آنها، و یا بر اثر عوامل دیگر)"},{"SurahNumber":86,"VerseNumber":13,"Text":"مسلّماً قرآن سخن فیصله بخشی است (که خیر و شر، و خوب و بد، و حق و باطل را از هم جدا می‌سازد، و یگانه وسیله‌ی راه تشخیص حقائق از اوهام، و دیانتهای آسمانی از خرافه‌های زمینی است)"},{"SurahNumber":86,"VerseNumber":14,"Text":"و سخن گزافه نبوده و شوخی نمی‌باشد. (بلکه جدّی و قطعی است و از آستانه‌ی باعظمت و محکمه‌ی دادگرانه‌ی الهی صادر شده است)"},{"SurahNumber":86,"VerseNumber":15,"Text":"آنان (که دشمنان اسلامند، درباره‌ی قرآن) پیوسته به نیرنگ می‌پردازند و (برای جلوگیری و نابودی اسلام) نقشه می‌کشند"},{"SurahNumber":86,"VerseNumber":16,"Text":"و من هم (در برابر آنان) همیشه نیرنگ می‌زنم و نقشه می‌ریزم (و نیرنگ آنان را بی‌اثر، و نقشه‌ی ایشان را نقش برآب می‌سازم)"},{"SurahNumber":86,"VerseNumber":17,"Text":"پس به کافران مهلت بده، بدیشان مختصر مهلتی بده (تا نسبت به ایشان اتمام حجّت گردد، و بعدها کارشان زار و نزار، و خودشان در دنیا و آخرت شرمسار شوند)"},{"SurahNumber":87,"VerseNumber":1,"Text":"تسبیح و تقدیس کن پروردگار والا مقام خود را"},{"SurahNumber":87,"VerseNumber":2,"Text":"همان خداوندی که (چیزها را) می‌آفریند و سپس (آنها را هماهنگ می‌کند و) می‌آراید"},{"SurahNumber":87,"VerseNumber":3,"Text":"خداوندی که اندازه‌گیری می‌کند و (هرچیزی را آن گونه که شایسته و بایسته است می‌آفریند، و آن گاه آن را به کاری) رهنمود می‌نماید (که باید بکند)"},{"SurahNumber":87,"VerseNumber":4,"Text":"خداوندی که چَراگاه را (برای تغذیه‌ی جانداران از زمین می‌رویاند و) بیرون می‌آورد"},{"SurahNumber":87,"VerseNumber":5,"Text":"سپس آن را خشک و سیاه می‌گرداند"},{"SurahNumber":87,"VerseNumber":6,"Text":"ما قرآن را بر تو خواهیم خواند و به تو خواهیم آموخت، و تو دیگر آن را فراموش نخواهی کرد"},{"SurahNumber":87,"VerseNumber":7,"Text":"مگر چیزی را که خدا بخواهد. قطعاً او آشکارا و نهان را می‌داند. (چنین خدائی نگاهبان قرآن است و آنچه مورد نیاز بشر بوده و هست از طریق وحی قرآن به تو می‌رساند، و چیزی را در این زمینه فروگذار نمی‌کند)"},{"SurahNumber":87,"VerseNumber":8,"Text":"ما تو را برای شریعت ساده و آسان (آئین اسلام) آماده می‌سازیم (و کارهای خیری را برای تو آسان می‌نمائیم و در انجام آنها توفیقت می‌دهیم)"},{"SurahNumber":87,"VerseNumber":9,"Text":"اگر پند و اندرز سودمند باشد، پند و اندرز بده"},{"SurahNumber":87,"VerseNumber":10,"Text":"کسی که (احساس مسؤولیّت می‌کند و از خدا) می‌ترسد، پند و اندرز خواهد گرفت"},{"SurahNumber":87,"VerseNumber":11,"Text":"و بدبخت‌ترین فرد (پند و اندرز را کنار خواهد گذاشت و) از آن دوری خواهد گزید"},{"SurahNumber":87,"VerseNumber":12,"Text":"آن کسی که داخل عظیم‌ترین (و هولناکترین) آتش خواهد شد و بدان خواهد سوخت"},{"SurahNumber":87,"VerseNumber":13,"Text":"سپس در آن آتش (برای همیشه می‌ماند و) نه می‌میرد (و آسوده می‌گردد) و نه زنده (بشمار می‌آید و حالتی که در آن است زندگی نامیده) می‌شود"},{"SurahNumber":87,"VerseNumber":14,"Text":"قطعاً رستگار می‌گردد کسی که خویشتن را (از کثافت کفر و معاصی) پاکیزه دارد"},{"SurahNumber":87,"VerseNumber":15,"Text":"و نام پروردگار خود را ببرَد و نماز بگزارد و فروتنی کند"},{"SurahNumber":87,"VerseNumber":16,"Text":"بلکه (بنا به سرشت انسانی) زندگی دنیا را (که محسوس و نقد است، بر زندگی آخرت که نامحسوس و نسیه است) ترجیح می‌دهید و برمی‌گزینید"},{"SurahNumber":87,"VerseNumber":17,"Text":"در حالی که آخرت (از دنیا) بهتر و پاینده‌تر است (عاقل چرا باید فانی و گذرا را بر باقی و پایا ترجیح دهد؟)"},{"SurahNumber":87,"VerseNumber":18,"Text":"این (چیزها منحصر به این کتاب آسمانی نیست، بلکه) در کتابهای پیشین (نیز آمده و) بوده است"},{"SurahNumber":87,"VerseNumber":19,"Text":"(از جمله در) کتابهای ابراهیم و موسی"},{"SurahNumber":88,"VerseNumber":1,"Text":"آیا خبر حادثه‌ی فراگیر (روز قیامت که مردمان بی‌دین و گناهکار را در بر می‌گیرد) به تو رسیده است؟"},{"SurahNumber":88,"VerseNumber":2,"Text":"مردمانی، در آن روز خوار و زبون خواهند بود"},{"SurahNumber":88,"VerseNumber":3,"Text":"دائماً خواهند کوشید و رنج خواهند کشید"},{"SurahNumber":88,"VerseNumber":4,"Text":"به آتش بس سوزان و گدازان دوزخ در خواهند آمد و خواهند سوخت"},{"SurahNumber":88,"VerseNumber":5,"Text":"از چشمه‌ی بسیار داغ و گرمی نوشانده خواهند شد"},{"SurahNumber":88,"VerseNumber":6,"Text":"آنان خوراکی جز ضریع نخواهند داشت"},{"SurahNumber":88,"VerseNumber":7,"Text":"نه فربه خواهد کرد و نه از گرسنگی خواهد رهاند"},{"SurahNumber":88,"VerseNumber":8,"Text":"مردمانی در آن روز شادان و شاداب و دارای نعمت و لذّت خواهند بود"},{"SurahNumber":88,"VerseNumber":9,"Text":"از کوشش خود خوشنود و به سبب تلاش خویش راضی خواهند بود"},{"SurahNumber":88,"VerseNumber":10,"Text":"در بهشت برین و عالیقدر بسر خواهند برد"},{"SurahNumber":88,"VerseNumber":11,"Text":"در آنجا سخن یاوه‌ای نخواهند شنید"},{"SurahNumber":88,"VerseNumber":12,"Text":"در آنجا چشمه‌های روانی است"},{"SurahNumber":88,"VerseNumber":13,"Text":"در آنجا تختهای بلند و عالی است"},{"SurahNumber":88,"VerseNumber":14,"Text":"و ساغرهائی که (در کنار چنین چشمه‌هائی و در حضور بهشتیان) گذارده شده‌اند"},{"SurahNumber":88,"VerseNumber":15,"Text":"و بالشها و پشتیهائی که به ردیف چیده شده‌اند"},{"SurahNumber":88,"VerseNumber":16,"Text":"و فرشهای فاخر و گرانبهائی که گسترده و پهن گشته‌اند"},{"SurahNumber":88,"VerseNumber":17,"Text":"آیا به شتران نمی‌نگرند که چگونه آفریده شده‌اند؟"},{"SurahNumber":88,"VerseNumber":18,"Text":"و به آسمان نگاه نمی‌کنند که چگونه برافراشته شده است؟"},{"SurahNumber":88,"VerseNumber":19,"Text":"و به کوهها نمی‌نگرند که چگونه نصب و پابرجای شده‌اند؟"},{"SurahNumber":88,"VerseNumber":20,"Text":"و به زمین نمی‌نگرند که چگونه پهن و گسترانیده شده است؟"},{"SurahNumber":88,"VerseNumber":21,"Text":"تو پند و اندرز بده و (مردمان را به وظائفشان) یادآوری کن. چرا که تو تنها پند دهنده و یادآوری کننده‌ای و بس"},{"SurahNumber":88,"VerseNumber":22,"Text":"تو بر آنان چیره و مسلّط نیستی (تا ایشان را به ایمان واداری)"},{"SurahNumber":88,"VerseNumber":23,"Text":"امّا کسی که (از حق و حقیقت روی بگرداند و به آئین الهی) پشت کند و کفر ورزد"},{"SurahNumber":88,"VerseNumber":24,"Text":"خداوند بزرگترین عذاب را بدو می‌رساند (که عذاب اخروی است)"},{"SurahNumber":88,"VerseNumber":25,"Text":"مسلّماً بازگشت آنان (پس از مرگ و رستاخیز) به سوی ما خواهد بود"},{"SurahNumber":88,"VerseNumber":26,"Text":"آن گاه حساب (و کتاب و سروکار) ایشان با ما خواهد بود"},{"SurahNumber":89,"VerseNumber":1,"Text":"به سپیده‌دم (صبحگاهان) سوگند"},{"SurahNumber":89,"VerseNumber":2,"Text":"و به شبهای دهگانه سوگند"},{"SurahNumber":89,"VerseNumber":3,"Text":"و به جفت و تک (هر چیزی) سوگند"},{"SurahNumber":89,"VerseNumber":4,"Text":"و به شب سوگند بدان گاه که (به سوی روشنائی روز) حرکت می‌کند"},{"SurahNumber":89,"VerseNumber":5,"Text":"آیا در آنچه گفته شد، سوگند مهمّی برای افراد خردمند، موجود است؟"},{"SurahNumber":89,"VerseNumber":6,"Text":"آیا ندانسته‌ای که پروردگارت چگونه با قوم عاد رفتار کرده است (و چه بلائی بر سر ایشان آورده است؟)"},{"SurahNumber":89,"VerseNumber":7,"Text":"قوم اِرَم که صاحب قامتهای بلند ستون مانند، و (کاخها و خیمه‌های) ستوندار بودند"},{"SurahNumber":89,"VerseNumber":8,"Text":"کسانی که همسان ایشان (از نظر پیکر تنومند و کاخهای بلند) باشد در شهرها و کشورها، آفریده و پیدا نشده است"},{"SurahNumber":89,"VerseNumber":9,"Text":"و (آیا ندانسته‌ای که پروردگارت) با قوم ثمود چه کرده است؟ همان قومی که صخره‌های عظیم را در وادی القری (میان مدینه و شام) می‌بریدند و می‌تراشیدند (و در دل کوهها خانه‌ها و کاخها می‌ساختند)"},{"SurahNumber":89,"VerseNumber":10,"Text":"و (آیا خبر نداری که پروردگارت) با فرعون چه کرده است؟ فرعونی که دارای (ساختمانهای محکم و استواری به شکل) میخها (ی وارونه همچون هِرَم) بود"},{"SurahNumber":89,"VerseNumber":11,"Text":"اقوامی که در شهرها و کشورها طغیان و سرکشی کردند"},{"SurahNumber":89,"VerseNumber":12,"Text":"و در آنجاها خیلی فساد و تباهی به راه انداختند"},{"SurahNumber":89,"VerseNumber":13,"Text":"لذا پروردگار تو تازیانه‌ی عذاب را بر سر ایشان فرو ریخت (و شلّاق عذاب را پیاپی بر آنان فرو آورد)"},{"SurahNumber":89,"VerseNumber":14,"Text":"مسلّماً پروردگار تو در کمین (مردمان و مترصّد اعمال ایشان) است"},{"SurahNumber":89,"VerseNumber":15,"Text":"امّا انسان (آن انسانی که در پرتو ایمان عقل و خردش رشد نیافته است، و شخص خود را مقیاس همه چیز می‌پندارد) همین که پروردگارش او را بیازماید و برای این کار او را بزرگی ببخشد و بدو نعمت بدهد، خواهد گفت: پروردگارم مرا بزرگوار و گرامی و محترم و مکرم دیده است! (و این عزّت و نعمت، حق من و شایسته‌ی من است)"},{"SurahNumber":89,"VerseNumber":16,"Text":"و امّا زمانی که پروردگارش او را بیازماید و برای این کار روزی او را تنگ و کم نماید، خواهد گفت: پروردگارم مراخوار و زبون داشته است (و با فقر و فاقه، ذلیل و حقیرم نموده است)"},{"SurahNumber":89,"VerseNumber":17,"Text":"هرگزا هرگز! (چنین نیست که کرامت و ذلّت انسان در نزد یزدان به دارائی و ناداری باشد). بلکه شما (گذشته از اقوال زشت، افعال پلشت هم دارید! از جمله:) یتیم را گرامی نمی‌دارید"},{"SurahNumber":89,"VerseNumber":18,"Text":"و همدیگر را تشویق و ترغیب نمی‌کنید به خوراک دادن به مستمند"},{"SurahNumber":89,"VerseNumber":19,"Text":"و میراث را حریصانه یکجا می‌خورید (و ملاحظه‌ی حق بستگان و محرومان و یتیمان و ضعیفان نمی‌کنید، و حلال و حرام را رویهم انباشته و مشتاقانه صرف می‌کنید)"},{"SurahNumber":89,"VerseNumber":20,"Text":"و اموال و دارائی را بسیار دوست می‌دارید (و سخت دلباخته‌ی مال و متاع دنیا هستید، و لذا ملاحظه‌ی مشروع و نامشروع و حلال و حرام را نمی‌کنید)"},{"SurahNumber":89,"VerseNumber":21,"Text":"هرگزا هرگز! (حقیقت آن چنان نیست که می‌پندارید). زمانی که زمین سخت درهم کوبیده می‌شود و صاف و مسطّح می‌گردد"},{"SurahNumber":89,"VerseNumber":22,"Text":"و پروردگارت بیاید و فرشتگان صف صف حاضر آیند"},{"SurahNumber":89,"VerseNumber":23,"Text":"در آن روز دوزخ را حاضر آورند (و نشانش دهند). در آن روز انسان به خود می‌آید، ولی چنین به خود آمدنی کی سودی به حال او دارد؟"},{"SurahNumber":89,"VerseNumber":24,"Text":"خواهد گفت: کاش برای زندگی خود (خیرات و حسناتی) پیشاپیش می‌فرستادم"},{"SurahNumber":89,"VerseNumber":25,"Text":"در آن روز (که چنین احوال و اوضاعی رخ می‌دهد، خداوند کافر را چنان عذابی می‌رساند که) هیچ کس عذابی همسان عذاب او را بدو نمی‌رساند"},{"SurahNumber":89,"VerseNumber":26,"Text":"و (در آن روز) هیچ کسی همچون خداوند او را به بند نمی‌کشد (و به غل و زنجیر نمی‌بندد)"},{"SurahNumber":89,"VerseNumber":27,"Text":"ای انسانِ آسوده خاطر (که در پرتو یاد خدا و پرستش الله، آرامش به هم رسانده‌ای و هم اینک با کوله‌باری از اندوخته‌ی طاعات و عبادات، در اینجا آرمیده‌ای)"},{"SurahNumber":89,"VerseNumber":28,"Text":"به سوی پروردگارت بازگرد، در حالی که تو (از کرده‌ی خود در جهان و از نعمت آخرت یزدان) خوشنودی، و (خدا هم) از تو خوشنود (است)"},{"SurahNumber":89,"VerseNumber":29,"Text":"به میان بندگانم درآی (و همراه شایستگان و از زمره‌ی بایستگان شو)"},{"SurahNumber":89,"VerseNumber":30,"Text":"و به بهشت من داخل شو (و خوش باش)"},{"SurahNumber":90,"VerseNumber":1,"Text":"سوگند به این شهر (مکّه که کعبه در آن است)"},{"SurahNumber":90,"VerseNumber":2,"Text":"شهری که تو ساکن آنجا هستی (و وجود پرفیض و پربرکت تو، بر شرافت و عظمت آن افزوده است)"},{"SurahNumber":90,"VerseNumber":3,"Text":"و سوگند به پدر، و فرزندی که به وجود می‌آورد"},{"SurahNumber":90,"VerseNumber":4,"Text":"ما آدمی را برای رنج و محنت آفریده‌ایم (نه برای راحت و آسایش)"},{"SurahNumber":90,"VerseNumber":5,"Text":"آیا انسان (با وجود این همه درد و رنجی که بدان گرفتار است و نشانه‌ی ضعف او است) گمان می‌برد هرگز کسی بر او توانائی ندارد و بدو دست نمی‌یابد؟ (لذا هر کاری را بکند بازخواست نمی‌شود و از قلمرو مجازات در امن و امان است)"},{"SurahNumber":90,"VerseNumber":6,"Text":"می‌گوید: من دارائی فراوانی را (در راه خوشگذرانیها و لذائذ خرج نموده‌ام و) نابود و تباه کرده‌ام"},{"SurahNumber":90,"VerseNumber":7,"Text":"آیا گمان می‌برد که کسی او را ندیده است؟ (بی‌خبر است که اگر کسی هم از آفریدگان ندیده و ندانسته است، خدا دیده و دانسته است که او این اموال را از کجا به دست آورده است و در چه راهی مصرف کرده است و نیّت وی چه بوده است)"},{"SurahNumber":90,"VerseNumber":8,"Text":"مگر ما برای او دو چشم را ترتیب نداده و نساخته‌ایم؟"},{"SurahNumber":90,"VerseNumber":9,"Text":"و زبانی و دو لب را نیافریده‌ایم؟"},{"SurahNumber":90,"VerseNumber":10,"Text":"(و او را به دو پستان رهنمود نکرده‌ایم؟) و راه خیر و شرّ را بدو ننموده‌ایم؟"},{"SurahNumber":90,"VerseNumber":11,"Text":"(ما که دو راه پیش پای انسان نهاده‌ایم، آن کس که ناسپاس است) او خویشتن را به گردنه (ی رهائی از شقاوت و رسیدن به سعادت) نمی‌زند (و آن را پشت سر نمی‌گذارد)"},{"SurahNumber":90,"VerseNumber":12,"Text":"تو چه می‌دانی آن گردنه چیست؟"},{"SurahNumber":90,"VerseNumber":13,"Text":"آزاد کردن برده و بنده است"},{"SurahNumber":90,"VerseNumber":14,"Text":"یا خوراک دادن در زمان گرسنگی (قحطی و خشکسالی) است"},{"SurahNumber":90,"VerseNumber":15,"Text":"(خاصّه) به یتیمی خویشاوند"},{"SurahNumber":90,"VerseNumber":16,"Text":"یا به مستمندی خاک‌نشین"},{"SurahNumber":90,"VerseNumber":17,"Text":"گذشته از اینها، او باید از زمره‌ی کسانی باشد که ایمان می‌آورند و همدیگر را به صبر و شکیبائی توصیه می‌کنند، و به ترحّم و مهربانی سفارش می‌نمایند"},{"SurahNumber":90,"VerseNumber":18,"Text":"آنان (که دارای چنین صفات و خصالی هستند) سمت راستیها و اهل سعادتند"},{"SurahNumber":90,"VerseNumber":19,"Text":"ولی کسانی که آیات (کتابهای آسمانی و دلائل گسترده در گستره‌ی جهانی) ما را نپذیرند، ایشان سمت چپیها و اهل شقاوتند"},{"SurahNumber":90,"VerseNumber":20,"Text":"آتشی آنان را در بر خواهد گرفت که سرپوشیده و دربسته است"},{"SurahNumber":91,"VerseNumber":1,"Text":"سوگند به خورشید (که منبع نور است) و سوگند به پرتو آن (که سرچشمه‌ی حیات است)"},{"SurahNumber":91,"VerseNumber":2,"Text":"و سوگند به ماه بدان گاه که از پس خورشید برمی‌آید (و به نیابت آفتاب زمین را زیر بال سیمین مهتاب می‌گیرد)"},{"SurahNumber":91,"VerseNumber":3,"Text":"و سوگند به روز بدان گاه که خورشید را ظاهر و جلوه‌گر می‌سازد (و عظمت آن را در سیمای خود می‌نمایاند)"},{"SurahNumber":91,"VerseNumber":4,"Text":"و سوگند به شب بدان گاه که خورشید را می‌پوشاند (و آن را در پس پرده‌ی ظلمت پنهان می‌نماید)"},{"SurahNumber":91,"VerseNumber":5,"Text":"و سوگند به آسمان، و به آن که آن را ساخته است"},{"SurahNumber":91,"VerseNumber":6,"Text":"و سوگند به زمین، و به آن که زمین را پرت کرده است و غلتانده است و (با وجود گرد و کروی بودن و گردش شتاب‌آمیز، آن را برای زندگی انسانها و رویش گیاهان) پهن نموده است و گسترانیده است"},{"SurahNumber":91,"VerseNumber":7,"Text":"و سوگند به نفس آدمی، و به آن که او را ساخته و پرداخته کرده است (و قوای روحی وی را تعدیل، و دستگاههای جسمی او را تنظیم نموده است)"},{"SurahNumber":91,"VerseNumber":8,"Text":"سپس بدو گناه و تقوا را الهام کرده است (و چاه و راه و حسن و قبح را توسّط عقل و وحی به او نشان داده است)"},{"SurahNumber":91,"VerseNumber":9,"Text":"(قسم به همه‌ی اینها!) کسی رستگار و کامیاب می‌گردد که نفس خویشتن را (با انجام طاعات و عبادات، و ترک معاصی و منهیّات) پاکیزه دارد و بپیراید (و آن را با هویدا ساختن هویّت انسانی رشد دهد و بالا برد)"},{"SurahNumber":91,"VerseNumber":10,"Text":"و کسی ناامید و ناکام می‌گردد که نفس خویشتن (و فضائل و مزایای انسانیّت خود را در میان کفر و شرک و معصیت) پنهان بدارد و بپوشاند، و (به معاصی) بیالاید"},{"SurahNumber":91,"VerseNumber":11,"Text":"قوم ثمود با طغیان و سرکشی خود (پیغمبرشان، صالح را) تکذیب کردند (و دروغگویش نامیدند)"},{"SurahNumber":91,"VerseNumber":12,"Text":"آن گاه که بدبخت‌ترین ایشان برخاست و رفت (تا شتر را پَی بکند. دیگران هم جلو او را نگرفتند، و لذا همچون او بزهکار شدند)"},{"SurahNumber":91,"VerseNumber":13,"Text":"فرستاده‌ی خدا (صالح) بدیشان گفت: کاری به شتر خدا نداشته باشید و او را از نوبت آبش باز ندارید"},{"SurahNumber":91,"VerseNumber":14,"Text":"او را دروغگو نامیدند (و بیم و تهدیدش را نادرست شمردند) و شتر را پی کردند و کشتند. پس خدا به سبب گناهشان بر آنان خشم گرفت و ایشان را هلاک کرد و با خاک یکسانشان ساخت"},{"SurahNumber":91,"VerseNumber":15,"Text":"و خدا از عاقبت کارشان نمی‌ترسد"},{"SurahNumber":92,"VerseNumber":1,"Text":"سوگند به شب در آن هنگام که (روی زمین را فرا می‌گیرد، و همه‌ی اشیاء را با تاریکی خود) می‌پوشاند (و مردمان و جانداران را به استراحت و سکون می‌کشاند)"},{"SurahNumber":92,"VerseNumber":2,"Text":"و به روز سوگند در آن هنگام که جلوه‌گر و روشن می‌گردد (و ظلمت شب را می‌راند و مردمان و جانداران را دیگر باره به جنبش و تلاش می‌اندازد)"},{"SurahNumber":92,"VerseNumber":3,"Text":"و به آن که نر و ماده را می‌آفریند"},{"SurahNumber":92,"VerseNumber":4,"Text":"سعی و تلاش شما جوراجور و گوناگون است (و لذا جزا و سزای شما هم متفاوت و مختلف خواهد بود)"},{"SurahNumber":92,"VerseNumber":5,"Text":"کسی که (در راه خدا دارائی خود را) بذل و بخشش کند، و پرهیزگاری پیشه سازد (و از آفریدگار خویش بهراسد)"},{"SurahNumber":92,"VerseNumber":6,"Text":"و به پاداش خوب (خدا در این سرا، و خوبتر خدا در آن سرا) ایمان و باور داشته باشد"},{"SurahNumber":92,"VerseNumber":7,"Text":"(مشکلات و موانع را برای او آسان می‌سازیم و در کار خیر توفیقش می‌دهیم و) او را آماده‌ی رفاه و آسایش می‌نمائیم"},{"SurahNumber":92,"VerseNumber":8,"Text":"و امّا کسی که تنگ‌چشمی بکند (و به بذل و بخشش دارائی در راه خدا دست نیازد) و خود را بی‌نیاز (از خدا و توفیق و پاداش دنیوی و اخروی الهی) بداند"},{"SurahNumber":92,"VerseNumber":9,"Text":"و به پاداش خوب (خدا در این سرا، و خوبتر خدا در آن سرا) ایمان و باور نداشته باشد"},{"SurahNumber":92,"VerseNumber":10,"Text":"او را آماده برای سختی و مشقّت (و زندگی بس مشکل و ناگوار دوزخ) می‌سازیم"},{"SurahNumber":92,"VerseNumber":11,"Text":"در آن هنگام که (به گور) پرت می‌گردد، دارائیش چه سودی به حال او دارد؟"},{"SurahNumber":92,"VerseNumber":12,"Text":"مسلّماً نشان دادن (راه هدایت و ضلالت به مردم) بر عهده‌ی ما است"},{"SurahNumber":92,"VerseNumber":13,"Text":"و قطعاً آخرت و دنیا همه از آن ما است"},{"SurahNumber":92,"VerseNumber":14,"Text":"من شما را از آتش هولناکی بیم می‌دهم که شعله‌ور می‌شود و زبانه می‌کشد"},{"SurahNumber":92,"VerseNumber":15,"Text":"بدان داخل نمی‌شود و نمی‌سوزد مگر بدبخت‌ترین (انسانها)"},{"SurahNumber":92,"VerseNumber":16,"Text":"همان کسی که (حق و حقیقت را دروغ می‌داند و آن را) تکذیب می‌نماید و (به آیات آسمانی) پشت می‌کند"},{"SurahNumber":92,"VerseNumber":17,"Text":"ولیکن پرهیزگارترین (انسانها) از آن (آتش هولناک) به دور داشته خواهد شد"},{"SurahNumber":92,"VerseNumber":18,"Text":"آن کسی که دارائی خود را (در راه خدا خرج می‌کند و) می‌دهد تا خویشتن را (به وسیله‌ی این کار، از کثافت بخل) پاکیزه بدارد"},{"SurahNumber":92,"VerseNumber":19,"Text":"هیچ کسی بر او حق نعمتی ندارد تا (بدین وسیله به نعمتش پاسخ گوید و از سوی او آن) نعمت جزا داده شود"},{"SurahNumber":92,"VerseNumber":20,"Text":"بلکه تنها هدف او جلب رضای ذات پروردگار بزرگوارش می‌باشد"},{"SurahNumber":92,"VerseNumber":21,"Text":"قطعاً (چنین شخصی، از کارهائی که کرده است) راضی خواهد بود و (از پاداشهائی که از پروردگار خود دریافت می‌دارد) خوشنود خواهد شد"},{"SurahNumber":93,"VerseNumber":1,"Text":"سوگند به روز (در آن زمان که آفتاب بلند می‌گردد و همه جا را فرا می‌گیرد)"},{"SurahNumber":93,"VerseNumber":2,"Text":"و سوگند به شب در آن هنگام که می‌آرامد (و تاریک می‌شود و همه‌جا را فرا می‌گیرد)"},{"SurahNumber":93,"VerseNumber":3,"Text":"پروردگارت تو را رها نکرده است و دشمن نداشته است و مورد خشم قرار نداده است"},{"SurahNumber":93,"VerseNumber":4,"Text":"و فرجام (کار و زندگی) برای تو، بهتر از آغاز (آنها) است"},{"SurahNumber":93,"VerseNumber":5,"Text":"و پروردگارت به تو (بهروزی و پیروزی و نعمت و قدرت) عطاء خواهد کرد، و تو خوشنود خواهی شد"},{"SurahNumber":93,"VerseNumber":6,"Text":"آیا خدا تو را یتیم نیافت و پناهت داد؟"},{"SurahNumber":93,"VerseNumber":7,"Text":"و تو را سرگشته و حیران (در میان شرکِ بت‌پرستان و یهودیان و مسیحیان، کفر کافران، فسق و فجور فاسقان و فاجران، ظلم و زور قلدران، کشت و کشتار قبائل به فرمان جاهلان، و خرافه‌پرستی اینان و آنان) نیافت و (در پرتوِ وحی آسمانی به یکتاپرستی یزدانی) رهنمودت کرد؟"},{"SurahNumber":93,"VerseNumber":8,"Text":"و تو را فقیر و بی‌چیز نیافت و ثروتمند و دارایت کرد؟"},{"SurahNumber":93,"VerseNumber":9,"Text":"حال که چنین است، یتیم را زبون مدار (و اموال و دارائی ایشان را با قهر و زور مگیر و تصرّف مکن)"},{"SurahNumber":93,"VerseNumber":10,"Text":"و گدا را با خشونت مران"},{"SurahNumber":93,"VerseNumber":11,"Text":"بلکه نعمتهای پروردگارت را بازگو کن (و از آنها صحبت بدار، و شکر آنها را با بذل و بخشش بگزار)"},{"SurahNumber":94,"VerseNumber":1,"Text":"آیا ما سینه تو را نگشودیم (و دلت را از بند غم حیرت رها نساختیم، و تاب تحمّل نابسامانیهای محیط جاهلیّت و سختیهای مسؤولیّت بزرگ نبوّت را به تو عطاء نکردیم؟)"},{"SurahNumber":94,"VerseNumber":2,"Text":"و بار سنگین (تلاش فراوان، برای هدایت مردمان) را از (دوش) تو برنداشتیم؟"},{"SurahNumber":94,"VerseNumber":3,"Text":"همان بار سنگینی که پشت تو را در هم شکسته بود؟"},{"SurahNumber":94,"VerseNumber":4,"Text":"و آوازه‌ی تو را بلند نکردیم و بالا نبردیم؟"},{"SurahNumber":94,"VerseNumber":5,"Text":"چرا که همراه با سختی و دشواری، آسایش و آسودگی است"},{"SurahNumber":94,"VerseNumber":6,"Text":"مسلّماً با سختی و دشواری، آسایش و آسودگی است"},{"SurahNumber":94,"VerseNumber":7,"Text":"هرگاه (از کار مهمّی) بپرداختی، به دنبال آن (به کار مهمّ دیگری بپرداز و در آن بکوش و) رنج ببر (و فرجام کاری را آغاز کار دیگری‌کن)"},{"SurahNumber":94,"VerseNumber":8,"Text":"و یکسره به سوی پروردگارت روی آر (و تنها بدو دل و امید ببند، و جز به او خود را مشغول مساز)"},{"SurahNumber":95,"VerseNumber":1,"Text":"سوگند به انجیر و زیتون"},{"SurahNumber":95,"VerseNumber":2,"Text":"و سوگند به طور سینین"},{"SurahNumber":95,"VerseNumber":3,"Text":"و سوگند به این شهر امین (مکّه)"},{"SurahNumber":95,"VerseNumber":4,"Text":"ما انسان را (از نظر جسم و روح) در بهترین شکل و زیباترین سیما آفریده‌ایم"},{"SurahNumber":95,"VerseNumber":5,"Text":"سپس ما او را به میان پست‌ترینِ پستان برمی‌گردانیم (و از زمره‌ی بدترینِ مردمان می‌گردانیم)"},{"SurahNumber":95,"VerseNumber":6,"Text":"مگر کسانی که ایمان بیاورند و کارهای شایسته بکنند که آنان پاداش قطع ناشدنی و بی‌منّت دارند"},{"SurahNumber":95,"VerseNumber":7,"Text":"پس (ای انسان ناسپاس! به دنبال مشاهده‌ی این همه دلائل و نشانه‌های معاد) دیگر چه چیز تو را بر آن می‌دارد که روز سزا (و جزای قیامت) را دروغ پنداری (و در دادگاه الهی خویشتن را محکوم به سقوط از درجه‌ی انسانیّت سازی؟)"},{"SurahNumber":95,"VerseNumber":8,"Text":"مگر خداوند فرمانرواترین فرمانروایان (و داورترین داوران) نمی‌باشد؟"},{"SurahNumber":96,"VerseNumber":1,"Text":"(ای محمّد! بخوان چیزی را که به تو وحی می‌شود. آن را بیاغاز و) بخوان به نام پروردگارت. آن که (همه‌ی جهان را) آفریده است"},{"SurahNumber":96,"VerseNumber":2,"Text":"انسان را از خون بسته آفریده است"},{"SurahNumber":96,"VerseNumber":3,"Text":"بخوان! پروردگار تو بزرگوارتر و بخشنده‌تر است (از آنچه تو می‌انگاری. بعد از این، بزرگواریها و بخشندگیها از او خواهی دید که تعلیم قرائت در برابر آنها ساده و ناچیز است)"},{"SurahNumber":96,"VerseNumber":4,"Text":"همان خدائی که به وسیله‌ی قلم (انسان را تعلیم داد و چیزها به او) آموخت"},{"SurahNumber":96,"VerseNumber":5,"Text":"بدو چیزهائی را آموخت که نمی‌دانست"},{"SurahNumber":96,"VerseNumber":6,"Text":"قطعاً (اغلب) انسانها سرکشی و تمرّد می‌آغازند"},{"SurahNumber":96,"VerseNumber":7,"Text":"اگر خود را دارا و بی‌نیاز ببینند"},{"SurahNumber":96,"VerseNumber":8,"Text":"مسلّماً بازگشت (همگان در آن جهان) به سوی پروردگار تو خواهد بود (و او سرکشان و متمرّدان را به کیفر اعمالشان می‌رساند)"},{"SurahNumber":96,"VerseNumber":9,"Text":"آیا دیده‌ای کسی را که نهی می‌کند و باز می‌دارد"},{"SurahNumber":96,"VerseNumber":10,"Text":"بنده‌ای را چون به نماز ایستد؟ (آیا چنین بازدارنده‌ای مستحقّ عذاب الهی نیست؟)"},{"SurahNumber":96,"VerseNumber":11,"Text":"به من بگو: اگر (این طاغی یاغی بر راه راست و) بر طریق هدایت بود، (چه مقام و منزلتی در پیش خدا می‌داشت؟)"},{"SurahNumber":96,"VerseNumber":12,"Text":"یا این که (دیگران را به جای بازداشتن از نماز و سایر عبادات) به تقوا و پرهیزگاری دستور می‌داد (آیا این برایش بهتر نمی‌بود؟)"},{"SurahNumber":96,"VerseNumber":13,"Text":"به من بگو: اگر تکذیب کند (قرآن و همه‌ی کتابها و چیزهائی را که پیغمبران با خود آورده‌اند) و پشت کند (به ایمان و همه‌ی کارهای خوب و پسندیده، آیا سزاوار چه کیفری خواهد بود، و حال و وضعش در قیامت چگونه خواهد شد؟)"},{"SurahNumber":96,"VerseNumber":14,"Text":"آیا او ندانسته است که خداوند (همه‌ی احوال او را می‌پاید، و همه‌ی اعمال وی را) می‌بیند؟"},{"SurahNumber":96,"VerseNumber":15,"Text":"هرگزا هرگز! (آن چنان نیست که او می‌پندارد). اگر او (از کارهای خود دست برندارد و به اعمال زشت خویش) پایان ندهد، موی پیشانیش را می‌گیریم و (او را به سوی آتش دوزخ) کشان کشان می‌بریم"},{"SurahNumber":96,"VerseNumber":16,"Text":"موی پیشانی دروغگوی بزهکار"},{"SurahNumber":96,"VerseNumber":17,"Text":"بگذار او همنشینان و هم‌مجلسان خود را صدا بزند و به کمک بطلبد (تا او را در جنگ با مؤمنان، یاری بدهند)"},{"SurahNumber":96,"VerseNumber":18,"Text":"ما هم به زودی فرشتگان مأمور دوزخ را صدا می‌زنیم (تا او را به دوزخ ببرند و به ژرفای آن بیندازند)"},{"SurahNumber":96,"VerseNumber":19,"Text":"هرگزا هرگز! از او اطاعت مکن و (به نماز خواندن خود ادامه بده و در برابر آفریدگار خویش) سجده ببر و (بدین وسیله به پروردگارت) نزدیک شو"},{"SurahNumber":97,"VerseNumber":1,"Text":"ما قرآن را در شب با ارزش «لیلةالقدر» فرو فرستاده‌ایم"},{"SurahNumber":97,"VerseNumber":2,"Text":"تو چه می‌دانی شب قدر کدام است (و چه اندازه عظیم است؟)"},{"SurahNumber":97,"VerseNumber":3,"Text":"شب قدر شبی است که از هزار ماه بهتر است"},{"SurahNumber":97,"VerseNumber":4,"Text":"فرشتگان و جبرئیل در آن شب با اجازه‌ی پروردگارشان، پیاپی (به کره‌ی زمین و به سوی پرستشگران و عبادت کنندگان شب زنده‌دار) می‌آیند برای هرگونه کاری (که بدان یزدان سبحان دستور داده باشد)"},{"SurahNumber":97,"VerseNumber":5,"Text":"آن شب، شب سلامت و رحمت (و درود فرشتگان بر مؤمنان شب زنده‌دار) است تا طلوع صبح"},{"SurahNumber":98,"VerseNumber":1,"Text":"کافران اهل کتاب، و مشرکان، تا زمانی که حجّت بدیشان نرسد (و برابر سنّت الهی با آنان اتمام حجّت نگردد) به حال خود رها نمی‌شوند"},{"SurahNumber":98,"VerseNumber":2,"Text":"(و آن حجّت)، پیغمبری از سوی خدا است که کتابهای پاک (الهی) را (بر آنان) می‌خواند (و قوانین و احکام آسمانی را بدیشان می‌رساند)"},{"SurahNumber":98,"VerseNumber":3,"Text":"در آنها نوشته‌های راست و درست و پرارزش و والائی است"},{"SurahNumber":98,"VerseNumber":4,"Text":"اهل کتاب پراکنده نشده‌اند (و گروه گروه و دسته دسته نگشته‌اند) مگر آن زمانی که پیغمبری به پیش ایشان آمده است (و دستورات خدا را بدیشان رسانده است. آن وقت کم‌کم دچار تفرّق و اختلاف شده‌اند و فروع و مذاهبی را در دین خدا پدیدار کرده‌اند)"},{"SurahNumber":98,"VerseNumber":5,"Text":"در حالی که جز این بدیشان دستور داده نشده است که مخلصانه و حقگرایانه خدای را بپرستند و تنها شریعت او را آئین (خود) بدانند، و نماز را چنان که باید بخوانند، و زکات را (به تمام و کمال) بپردازند. آئین راستین و ارزشمند این است و بس"},{"SurahNumber":98,"VerseNumber":6,"Text":"مسلّماً کافرانِ اهل کتاب، و مشرکان، جاودانه در میان آتش دوزخ خواهند ماند! آنان بدون شک بدترین انسانها هستند"},{"SurahNumber":98,"VerseNumber":7,"Text":"بی‌گمان کسانی که مؤمنند و کارهای شایسته و بایسته می‌کنند، آنان مسلّماً خوبترین انسانها هستند"},{"SurahNumber":98,"VerseNumber":8,"Text":"پاداش آنان در پیشگاه پروردگارشان باغهای بهشتی است که جای ماندگاری است و رودبارها در زیر (کاخها و درختهای) آن روان است. جاودانه برای همیشه در آنجا خواهند ماند. خدا از ایشان راضی و ایشان هم از خدا خوشنودند! این (همه نعمت و خوشی) از آنِ کسی خواهد بود که از پروردگار خویش بهراسد"},{"SurahNumber":99,"VerseNumber":1,"Text":"هنگامی که زمین سخت به لرزه در انداخته می‌شود"},{"SurahNumber":99,"VerseNumber":2,"Text":"و زمین (از هم می‌شکافد و گدازه‌های درونی و دفینه‌ها و مرده‌ها، و همه‌ی) سنگینیها و بارهای خود را بیرون می‌اندازد (و به گونه‌ی دیگری در می‌آید)"},{"SurahNumber":99,"VerseNumber":3,"Text":"و انسان می‌گوید: زمین را چه شده است؟"},{"SurahNumber":99,"VerseNumber":4,"Text":"در آن روز (که سرآغاز قیامت است) زمین خبرهای خود را بازگو می‌کند (و به زبان قال یا حال خواهد گفت که چه چیزهائی بر آن گذشته است)"},{"SurahNumber":99,"VerseNumber":5,"Text":"(این احوال و اقوال زمین) بدان سبب است که پروردگار تو بدو پیام می‌دهد (که چه بشود و چه بگوید)"},{"SurahNumber":99,"VerseNumber":6,"Text":"در آن روز، مردمان (از گورهای خود) دسته دسته و پراکنده بیرون می‌آیند (و رهسپار صحرای محشر می‌شوند) تا کارهایشان بدیشان نموده شود و (نتیجه‌ی اعمالشان را ببینند)"},{"SurahNumber":99,"VerseNumber":7,"Text":"پس هرکس به اندازه‌ی ذرّه‌ی غباری کار نیکو کرده باشد، آن را خواهد دید (و پاداشش را خواهد گرفت)"},{"SurahNumber":99,"VerseNumber":8,"Text":"و هرکس به اندازه‌ی ذرّه‌ی غباری کار بد کرده باشد، آن را خواهد دید (و سزایش را خواهد چشید)"},{"SurahNumber":100,"VerseNumber":1,"Text":"سوگند به اسبان تازنده‌ای که (به سوی میدان جهاد) نفس‌زنان پیش می‌روند"},{"SurahNumber":100,"VerseNumber":2,"Text":"آن اسبانی که (بر اثر برخورد چخماق سمهایشان به سنگهای سر راه) جرقّه‌ها برمی‌افروزند"},{"SurahNumber":100,"VerseNumber":3,"Text":"همان اسبانی که بامدادان (بر سپاهیان دشمن) یورش می‌برند"},{"SurahNumber":100,"VerseNumber":4,"Text":"و در آن، گرد و غبار زیادی را برمی‌انگیزند"},{"SurahNumber":100,"VerseNumber":5,"Text":"و بامدادان به میان جمع (دشمنان) می‌تازند"},{"SurahNumber":100,"VerseNumber":6,"Text":"(به چنین اسبانی سوگند که) انسان نسبت به پروردگار خود بسیار ناسپاس و حق ناشناس است"},{"SurahNumber":100,"VerseNumber":7,"Text":"خود انسان نیز بر این معنی گواه است (و می‌داند ناسپاس و حق ناشناس است)"},{"SurahNumber":100,"VerseNumber":8,"Text":"و او علاقه‌ی شدیدی به دارائی و اموال دارد"},{"SurahNumber":100,"VerseNumber":9,"Text":"آیا این انسان (ناسپاس و دلباخته‌ی دارائی) نمی‌داند: هنگامی که آنچه در گورها است بیرون آورده می‌شود (و مردگان زنده می‌گردند)"},{"SurahNumber":100,"VerseNumber":10,"Text":"و هنگامی که آنچه در سینه‌ها (از کفر و ایمان و نیّت خوب و بد) است (از میان دفاتر اعمال) جمع‌آوری می‌گردد و به دست می‌آید"},{"SurahNumber":100,"VerseNumber":11,"Text":"در آن روز بدون شکّ پروردگارشان (از احوال آنان و اعمال ایشان) بسیار آگاه است (و پاداش و کیفرشان را می‌دهد؟)"},{"SurahNumber":101,"VerseNumber":1,"Text":"بلای بزرگ"},{"SurahNumber":101,"VerseNumber":2,"Text":"بلای بزرگ چیست و چگونه است؟"},{"SurahNumber":101,"VerseNumber":3,"Text":"تو چه می‌دانی بلای بزرگ چیست و چگونه است؟"},{"SurahNumber":101,"VerseNumber":4,"Text":"روزی است که مردمان، همچو پروانگانِ پراکنده (در اینجا و آنجا حیران و سرگردان) می‌گردند"},{"SurahNumber":101,"VerseNumber":5,"Text":"و کوهها، همسان پشمِ رنگارنگِ حلّاجی شده می‌شوند"},{"SurahNumber":101,"VerseNumber":6,"Text":"کسی که ترازوی (حسنات و نیکیهای) او سنگین باشد"},{"SurahNumber":101,"VerseNumber":7,"Text":"او در زندگی رضایت بخشی بسر می‌برد"},{"SurahNumber":101,"VerseNumber":8,"Text":"و امّا کسی که ترازوی (حسنات و نیکیهای) او سبک شود"},{"SurahNumber":101,"VerseNumber":9,"Text":"مادرِ (مهربان) او، پرتگاه (ژرف دوزخ) است (و برای در آغوش کشیدن او، دهان خود را به سویش باز کرده است)"},{"SurahNumber":101,"VerseNumber":10,"Text":"تو چه می‌دانی، پرتگاه دوزخ چیست و چگونه است؟"},{"SurahNumber":101,"VerseNumber":11,"Text":"آتش بزرگ بسیار گرم و سوزانی است"},{"SurahNumber":102,"VerseNumber":1,"Text":"مسابقه‌ی افزون‌طلبی و نازش (به مال و منال و خدم و حشم و ثروت و قدرت) شما را به خود مشغول و سرگرم می‌دارد"},{"SurahNumber":102,"VerseNumber":2,"Text":"تا بدان گاه که (می‌میرید و) به گورستانها می‌روید (و کار از کار می‌گذرد)"},{"SurahNumber":102,"VerseNumber":3,"Text":"هان بس کنید! (بعد از مرگ) خواهید دانست (که چه خاکی بر سر خود ریخته‌اید)"},{"SurahNumber":102,"VerseNumber":4,"Text":"باز هم (می‌گویم:) هان بس کنید! خواهید دانست (که چگونه خود را خانه خراب و بدبخت کرده‌اید)"},{"SurahNumber":102,"VerseNumber":5,"Text":"هان بس کنید! اگر آگاهی قطعی و یقینی داشته باشید (و از فرجام کار خود کاملاً باخبر باشید، از این مسابقه‌ی افزون‌طلبی و مباهات به قدرت و ثروت دست می‌کشید و گرد ملاهی نمی‌گردید و به کار آخرت می‌پردازید)"},{"SurahNumber":102,"VerseNumber":6,"Text":"شما قطعاً دوزخ را خواهید دید"},{"SurahNumber":102,"VerseNumber":7,"Text":"باز هم (می‌گویم:) شما آشکارا و عیان، خود دوزخ را خواهید دید (و در آن خواهید افتاد)"},{"SurahNumber":102,"VerseNumber":8,"Text":"سپس در آن روز از ناز و نعمت بازخواست خواهید شد"},{"SurahNumber":103,"VerseNumber":1,"Text":"سوگند به زمان (که سرمایه‌ی زندگی انسان، و فرصت تلاش او برای نیل به سعادت دو جهان است)"},{"SurahNumber":103,"VerseNumber":2,"Text":"انسانها همه زیانمندند"},{"SurahNumber":103,"VerseNumber":3,"Text":"مگر کسانی که ایمان می‌آورند، و کارهای شایسته و بایسته می‌کنند، و همدیگر را به تمسّک به حق (در عقیده و قول و عمل) سفارش می‌کنند، و یکدیگر را به شکیبائی (در تحمّل سختیها و دشواریها و دردها و رنجهائی) توصیه می‌نمایند (که موجب رضای خدا می‌گردد)"},{"SurahNumber":104,"VerseNumber":1,"Text":"وای به حال هر که عیبجو و طعنه‌زن باشد"},{"SurahNumber":104,"VerseNumber":2,"Text":"همان کسی که دارائی فراوانی را گرد می‌آورد و آن را بارها و بارها می‌شمارد. (چرا که از شمردن پول و سرشماری دارائی کیف می‌کند و لذّت می‌برد، و فکر و ذکرش اموال، و معبود و مسجودش درهم و دینار است. برق این بت او را غرق شادی می‌کند، و نه تنها شخصیّت خویش که تمام شخصیّتها را در آن خلاصه می‌کند)"},{"SurahNumber":104,"VerseNumber":3,"Text":"آخر گمان می‌برد که دارائیش بدو جاودانگی می‌بخشد! (پس چرا چنین بت مشکل گشائی را نپرستد و شخصیّت همگان را در پای آن قربانی نکند؟)"},{"SurahNumber":104,"VerseNumber":4,"Text":"هرگزا هرگز! (چنین نیست). او بدون شکّ به خُرد کننده و درهم شکننده (ی اعضاء و اندام، آتش دوزخ نام) پرت می‌گردد و فرو انداخته می‌شود"},{"SurahNumber":104,"VerseNumber":5,"Text":"تو چه می‌دانی خُردکننده و درهم شکننده چیست؟"},{"SurahNumber":104,"VerseNumber":6,"Text":"آتش برافروخته‌ی خدا است"},{"SurahNumber":104,"VerseNumber":7,"Text":"آتشی که (به ژرفای قلبها که کانون کفر و کبر و فسق، و مرکز حبّ ثروت و قدرت و منزلت دنیوی بوده است، فرو می‌رود) و بر دلها مسلّط و چیره می‌شود"},{"SurahNumber":104,"VerseNumber":8,"Text":"آن آتشی ایشان را در بر می‌گیرد که سرپوشیده و دربسته است"},{"SurahNumber":104,"VerseNumber":9,"Text":"در حالی که آنان در ستونهای درازی بسته می‌شوند"},{"SurahNumber":105,"VerseNumber":1,"Text":"آیا نشنیده‌ای که پروردگار تو با فیلداران چه کرده است و چه بر سر ایشان آورده است؟"},{"SurahNumber":105,"VerseNumber":2,"Text":"مگر نیرنگ ایشان را تباه و باطل نگردانده است"},{"SurahNumber":105,"VerseNumber":3,"Text":"و مگر پرندگان را گروه گروه بر سر آنان نفرستاده است؟"},{"SurahNumber":105,"VerseNumber":4,"Text":"آن پرندگان به سوی فیلداران سنگهای کوچکی از سنگْ گِل را می‌انداختند (و به سویشان نشانه می‌رفتند)"},{"SurahNumber":105,"VerseNumber":5,"Text":"و ایشان را همچون برگ آفت‌زده (ی کشتزار، سوراخ سوراخ و نابود) می‌کردند"},{"SurahNumber":106,"VerseNumber":1,"Text":"به خاطر أنس و الفت قریش"},{"SurahNumber":106,"VerseNumber":2,"Text":"به خاطر انس و الفت ایشان به کوچ زمستانه و تابستانه (ی بازرگانی به سوی یمن در زمستان و به سوی شام در تابستان)"},{"SurahNumber":106,"VerseNumber":3,"Text":"بایستی خداوندگار این خانه (ی خدا، کعبه) را بپرستند (که این امن و امنیّت را در طول راه و در شهرها و کشورهای پر از کشمکش و ستم و جنگ و غارت، برای ایشان فراهم آورده است)"},{"SurahNumber":106,"VerseNumber":4,"Text":"خداوندگاری که از گرسنگی ایشان را رهانیده است و خوراکشان داده است، و آنان را از خوف و هراس (راهزنان قبائل در راهها، و ستمگران و قلدران در شهرها و کشورها، رهائی بخشیده است و) ایمن ساخته است"},{"SurahNumber":107,"VerseNumber":1,"Text":"کسانی که به دین و آئین، و سزا و جزا (در پیشگاه خدا) ایمان ندارند، می‌فهمی که چگونه کسانیند؟"},{"SurahNumber":107,"VerseNumber":2,"Text":"آنان کسانیند که یتیم را سخت از پیش خود می‌رانند"},{"SurahNumber":107,"VerseNumber":3,"Text":"(و دیگران را به سیر کردن) و به خوراک دادن مستمندان تشویق و ترغیب نمی‌نمایند"},{"SurahNumber":107,"VerseNumber":4,"Text":"واویلا به حال نمازگزاران"},{"SurahNumber":107,"VerseNumber":5,"Text":"همان کسانی که نماز خود را به دست فراموشی می‌سپارند"},{"SurahNumber":107,"VerseNumber":6,"Text":"همان کسانی که ریا و خودنمائی می‌کنند"},{"SurahNumber":107,"VerseNumber":7,"Text":"و از دادن وسائل کمکی ناچیز (منزل که معمولاً همسایگان به یکدیگر به عاریه و امانت می‌دهند) خودداری می‌کنند و (از یاری و کمک به مردمان) دریغ می‌ورزند"},{"SurahNumber":108,"VerseNumber":1,"Text":"ما به تو خیر و خوبی بی‌نهایت فراوانی را عطاء کرده‌ایم (که نبوّت و دین حق و هدایت، و هر آن چیزی است که سعادت دو جهان را به همراه دارد)"},{"SurahNumber":108,"VerseNumber":2,"Text":"حال که چنین است تنها برای پروردگار خود نماز بخوان و قربانی بکن"},{"SurahNumber":108,"VerseNumber":3,"Text":"بدون شکّ، دشمن کینه‌توز تو بی‌خیر و برکت و بی‌نام و نشان خواهد بود"},{"SurahNumber":109,"VerseNumber":1,"Text":"بگو: ای کافران"},{"SurahNumber":109,"VerseNumber":2,"Text":"آنچه را که شما (بجز خدا) می‌پرستید، من نمی‌پرستم"},{"SurahNumber":109,"VerseNumber":3,"Text":"و شما نیز نمی‌پرستید آنچه را که من می‌پرستم"},{"SurahNumber":109,"VerseNumber":4,"Text":"همچنین نه من به گونه‌ی شما پرستش را انجام می‌دهم"},{"SurahNumber":109,"VerseNumber":5,"Text":"و نه شما به گونه‌ی من پرستش را انجام می‌دهید"},{"SurahNumber":109,"VerseNumber":6,"Text":"آئین خودتان برای خودتان، و آئین خودم برای خودم"},{"SurahNumber":110,"VerseNumber":1,"Text":"هنگامی که یاری خدا و پیروزی (و فتح مکّه) فرا می‌رسد"},{"SurahNumber":110,"VerseNumber":2,"Text":"و مردم را می‌بینی که دسته دسته و گروه گروه داخل دین خدا می‌شوند (و به اسلام ایمان می‌آورند)"},{"SurahNumber":110,"VerseNumber":3,"Text":"پروردگار خود را سپاس و ستایش کن، و از او آمرزش (خود و یاران خویش را از شتابگری در فرا رسیدن فتح و وقوع پیروزی، و اظهار دلتنگی و گلایه‌ی از زندگی) بخواه. خدا بسیار توبه‌پذیر است"},{"SurahNumber":111,"VerseNumber":1,"Text":"نابود باد ابولهب! و حتماً هم نابود می‌گردد"},{"SurahNumber":111,"VerseNumber":2,"Text":"دارائی و آنچه (از شغل و مقام) به دست آورده است، سودی بدو نمی‌رساند (و او را از آتش دوزخ نمی‌رهاند)"},{"SurahNumber":111,"VerseNumber":3,"Text":"به آتش بزرگی در خواهد آمد و خواهد سوخت که زبانه‌کش و شعله‌ور خواهد بود"},{"SurahNumber":111,"VerseNumber":4,"Text":"و همچنین همسرش که (در اینجا آتش بیار معرکه و سخن‌چین است در آنجا بدبخت و) هیزم‌کش خواهد بود"},{"SurahNumber":111,"VerseNumber":5,"Text":"در گردنش رشته‌ی طناب تافته و بافته‌ای از الیاف است"},{"SurahNumber":112,"VerseNumber":1,"Text":"بگو: خدا، یگانه‌ی یکتا است"},{"SurahNumber":112,"VerseNumber":2,"Text":"خدا، سَرورِ والای برآورنده‌ی امیدها و برطرف‌کننده‌ی نیازمندیها است"},{"SurahNumber":112,"VerseNumber":3,"Text":"نزاده است و زاده نشده است"},{"SurahNumber":112,"VerseNumber":4,"Text":"و کسی همتا و همگون او نمی‌باشد"},{"SurahNumber":113,"VerseNumber":1,"Text":"بگو: پناه می‌برم به خداوندگار سپیده‌دم"},{"SurahNumber":113,"VerseNumber":2,"Text":"از شر هر آنچه خداوند آفریده است"},{"SurahNumber":113,"VerseNumber":3,"Text":"و از شرّ شب بدان گاه که کاملاً فرا می‌رسد (و جهان را به زیر تاریکی خود می‌گیرد)"},{"SurahNumber":113,"VerseNumber":4,"Text":"و از شرّ کسانی که در گره‌ها می‌دمند (و با نیرنگ‌سازی و حقّه‌بازیِ خود، اراده‌ها، ایمانها، عقیده‌ها، محبّتها، و پیوندها را سست می‌نمایند و فساد و تباهی می‌کنند)"},{"SurahNumber":113,"VerseNumber":5,"Text":"و از شرّ حسود بدان گاه که حسد می‌ورزد"},{"SurahNumber":114,"VerseNumber":1,"Text":"بگو: پناه می‌برم به پروردگار مردمان‌"},{"SurahNumber":114,"VerseNumber":2,"Text":"به مالک و حاکم (واقعی) مردمان"},{"SurahNumber":114,"VerseNumber":3,"Text":"به معبود (به حقّ) مردمان"},{"SurahNumber":114,"VerseNumber":4,"Text":"از شرّ وسوسه‌گری که واپس می‌رود (اگر برای چیره‌شدن بر او، از خدا کمک بخواهی و خویشتن را در پناهش داری)"},{"SurahNumber":114,"VerseNumber":5,"Text":"وسوسه‌گری است که در سینه‌های مردمان به وسوسه می‌پردازد (و ایشان را به سوی زشتی و گناه و ترک خوبیها و واجبات می‌خواند)"},{"SurahNumber":114,"VerseNumber":6,"Text":"(در سینه‌های مردمانی) از جنّیها و انسانها"}]}