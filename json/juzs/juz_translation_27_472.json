{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":51,"VerseNumber":31,"Text":"(Ànábì ’Ibrọ̄hīm) sọ pé: \"Kí tún ni ọ̀rọ̀ tí ẹ bá wá, ẹ̀yin Òjíṣẹ́"},{"SurahNumber":51,"VerseNumber":32,"Text":"Wọ́n sọ pé: \"Dájúdájú Wọ́n rán wa níṣẹ́ sí ìjọ ẹlẹ́ṣẹ̀ ni"},{"SurahNumber":51,"VerseNumber":33,"Text":"nítorí kí á lè fi òkúta amọ̀ (sísun) ránṣẹ́ sí wọn"},{"SurahNumber":51,"VerseNumber":34,"Text":"Wọ́n ti fàmì sí i lára lọ́dọ̀ Olúwa rẹ fún àwọn alákọyọ"},{"SurahNumber":51,"VerseNumber":35,"Text":"Nítorí náà, A mú àwọn t’ó jẹ́ onígbàgbọ́ òdodo jáde kúrò nínú (ìlú náà)"},{"SurahNumber":51,"VerseNumber":36,"Text":"A ò sì rí nínú (ìlú náà) tayọ ilé kan t’ó jẹ́ ti àwọn mùsùlùmí"},{"SurahNumber":51,"VerseNumber":37,"Text":"A sì fi àmì kan sílẹ̀ nínú (ìlú náà) fún àwọn t’ó ń páyà ìyà ẹlẹ́ta-eléro"},{"SurahNumber":51,"VerseNumber":38,"Text":"(Àmì tún wà) lára (Ànábì) Mūsā. Nígbà tí A fi ẹ̀rí pọ́nńbélé rán an níṣẹ́ sí Fir‘aon"},{"SurahNumber":51,"VerseNumber":39,"Text":"Ṣùgbọ́n (Fir‘aon) gbúnrí pẹ̀lú àwọn ọmọ ogun rẹ̀. Ó sì wí pé: \"Òpìdán tàbí wèrè kan (nìyí)"},{"SurahNumber":51,"VerseNumber":40,"Text":"Nítorí náà, A mú òun àti àwọn ọmọ ogun rẹ̀. A sì jù wọ́n sínú agbami odò nígbà tí ó jẹ́ alábùkù"},{"SurahNumber":51,"VerseNumber":41,"Text":"(Àmì tún wà) lára ìjọ ‘Ād. (Rántí) nígbà tí A rán atẹ́gùn ìparun sí wọn"},{"SurahNumber":51,"VerseNumber":42,"Text":"kò fi kiní kan tó fẹ́ sí lára sílẹ̀ bẹ́ẹ̀ àfi kó sọ ọ́ di bí èso rírún túútú"},{"SurahNumber":51,"VerseNumber":43,"Text":"(Àmì tún wà) lára ìjọ Thamūd. (Rántí) nígbà tí A sọ fún wọn pé: \"Ẹ jayé fún ìgbà díẹ̀ ná"},{"SurahNumber":51,"VerseNumber":44,"Text":"Wọ́n ṣègbéraga sí àṣẹ Olúwa wọn. Nítorí náà, igbe ìparun mú wọ́n; wọ́n sì ń wò bọ̀ọ̀"},{"SurahNumber":51,"VerseNumber":45,"Text":"Wọn kò lè dìde nàró. Wọn kò sì lè ran ara wọn lọ́wọ́"},{"SurahNumber":51,"VerseNumber":46,"Text":"Àti ìjọ Nūh tí ó ṣíwájú (wọn), dájúdájú Àwa sì ni olùgbòòrò"},{"SurahNumber":51,"VerseNumber":47,"Text":"Àti pé sánmọ̀, A mọ ọ́n (sí òkè yín) pẹ̀lú agbára. Dájúdájú Àwa sì ni olùgbòòrò"},{"SurahNumber":51,"VerseNumber":48,"Text":"Àti ilẹ̀, A ṣe é ní ìtẹ́. Àwọn olùtẹ́lẹ̀-sílẹ̀ sì dára"},{"SurahNumber":51,"VerseNumber":49,"Text":"Àti pé gbogbo n̄ǹkan ni A ṣẹ̀dá ní oríṣi méjì-méjì nítorí kí ẹ lè lo ìrántí"},{"SurahNumber":51,"VerseNumber":50,"Text":"Nítorí náà, ẹ sá lọ sí ọ̀dọ̀ Allāhu (nípa ìronúpìwàdà). Dájúdájú èmi ni olùkìlọ̀ pọ́nńbélé fun yín láti ọ̀dọ̀ Rẹ̀"},{"SurahNumber":51,"VerseNumber":51,"Text":"Ẹ má ṣe mú ọlọ́hun mìíràn mọ́ Allāhu. Dájúdájú èmi ni olùkìlọ̀ pọ́nńbélé fun yín láti ọ̀dọ̀ Rẹ̀"},{"SurahNumber":51,"VerseNumber":52,"Text":"Báyẹn ni (ọ̀rọ̀ ṣe rí)! Òjíṣẹ́ kan kò wá bá àwọn t’ó ṣíwájú wọn àfi kí wọ́n wí pé: \"Òpìdán tàbí wèrè ni"},{"SurahNumber":51,"VerseNumber":53,"Text":"Ṣé wọn sọ àsọọ́lẹ̀ nípa rẹ̀ láààrin ara wọn ni? Rárá o! Ìjọ olùtayọ-ẹnu-àlà ni wọ́n ni"},{"SurahNumber":51,"VerseNumber":54,"Text":"Nítorí náà, ṣẹ́rí kúrò lọ́dọ̀ wọn ná. Ìwọ kì í ṣe alábùkù"},{"SurahNumber":51,"VerseNumber":55,"Text":"Ṣèrántí nítorí pé, dájúdájú ìrántí máa wúlò fún àwọn onígbàgbọ́ òdodo"},{"SurahNumber":51,"VerseNumber":56,"Text":"Àti pé Èmi kò ṣẹ̀dá àlùjànnú àti ènìyàn bí kò ṣe pé kí wọ́n lè jọ́sìn fún Mi"},{"SurahNumber":51,"VerseNumber":57,"Text":"Èmi kò gbèrò arísìkí kan láti ọ̀dọ̀ wọn. Èmi kò sì gbèrò pé kí wọ́n máa bọ́ Mi"},{"SurahNumber":51,"VerseNumber":58,"Text":"Dájúdájú Allāhu, Òun ni Olùpèsè, Alágbára líle"},{"SurahNumber":51,"VerseNumber":59,"Text":"Dájúdájú ìpín ìyà tí ó máa jẹ àwọn t’ó ṣàbòsí (wọ̀nyí) ni irú ìpín ìyà tí ó jẹ ìjọ ẹlẹ́ṣẹ̀ (irú) wọn. Nítorí náà, kí wọ́n má ṣe kán Mi lójú (nípa ìyà wọn)"},{"SurahNumber":51,"VerseNumber":60,"Text":"Nítorí náà, ègbé ni fún àwọn t’ó ṣàì gbàgbọ́ ní ọjọ́ wọn tí À ń ṣe ní àdéhùn fún wọn"},{"SurahNumber":52,"VerseNumber":1,"Text":"(Allāhu búra pẹ̀lú) àpáta Tūr"},{"SurahNumber":52,"VerseNumber":2,"Text":"(Ó tún búra pẹ̀lú) Tírà tí wọ́n kọ sílẹ̀"},{"SurahNumber":52,"VerseNumber":3,"Text":"sínú tákàdá tí wọ́n tẹ́ sílẹ̀"},{"SurahNumber":52,"VerseNumber":4,"Text":"(Ó tún búra pẹ̀lú) Ilé Àbẹ̀wò náà"},{"SurahNumber":52,"VerseNumber":5,"Text":"(Ó tún búra pẹ̀lú) àjà tí wọ́n gbé sókè (ìyẹn, sánmọ̀)"},{"SurahNumber":52,"VerseNumber":6,"Text":"(Ó tún búra pẹ̀lú) agbami odò iná"},{"SurahNumber":52,"VerseNumber":7,"Text":"Dájúdájú ìyà Olúwa rẹ máa ṣẹlẹ̀"},{"SurahNumber":52,"VerseNumber":8,"Text":"Kò sí olùdènà kan fún un"},{"SurahNumber":52,"VerseNumber":9,"Text":"(Ó máa ṣẹlẹ̀) ní ọjọ́ tí sánmọ̀ máa mì tìtì tààrà"},{"SurahNumber":52,"VerseNumber":10,"Text":"Àwọn àpáta sì máa rìn lọ tààrà (bí eruku àfẹ́dànù)"},{"SurahNumber":52,"VerseNumber":11,"Text":"Ní ọjọ́ yẹn, ègbé ni fún àwọn olùpe-òdodo-nírọ́"},{"SurahNumber":52,"VerseNumber":12,"Text":"àwọn tí wọ́n wà nínú ìsọkúsọ, tí wọ́n ń ṣeré"},{"SurahNumber":52,"VerseNumber":13,"Text":"(Rántí) ọjọ́ tí wọn yóò tì wọ́n lọ́ sínú iná Jahanamọ ní ìtìkutì"},{"SurahNumber":52,"VerseNumber":14,"Text":"Èyí ni Iná náà tí ẹ̀ ń pè nírọ́"},{"SurahNumber":52,"VerseNumber":15,"Text":"Ṣé idán ni èyí ni tàbí ẹ ò ríran"},{"SurahNumber":52,"VerseNumber":16,"Text":"Ẹ wọ inú rẹ̀ lọ. Ẹ fara dà á tàbí ẹ ò fara dà á, bákan náà ni fun yín. Ohun tí ẹ̀ ń ṣe níṣẹ́ ni A óò fi san yín ní ẹ̀san"},{"SurahNumber":52,"VerseNumber":17,"Text":"Dájúdájú àwọn olùbẹ̀rù (Allāhu) máa wà nínú àwọn Ọgbà àti ìdẹ̀ra"},{"SurahNumber":52,"VerseNumber":18,"Text":"Wọn yóò máa jẹ ìgbádùn pẹ̀lú ohun tí Olúwa wọn fún wọn. Àti pé (Allāhu) yóò ṣọ́ wọn nínú ìyà iná Jẹhīm"},{"SurahNumber":52,"VerseNumber":19,"Text":"Ẹ máa jẹ, ẹ máa mu ní gbẹdẹmukẹ nítorí ohun tí ẹ̀ ń ṣe níṣẹ́"},{"SurahNumber":52,"VerseNumber":20,"Text":"Wọn yóò rọ̀gbọ̀kú sórí àwọn ibùsùn tí wọ́n tò ní ọ̀wọ̀ọ̀wọ́. A sì máa fún wọn ní àwọn ìyàwó ẹlẹ́yinjú ẹgẹ́"},{"SurahNumber":52,"VerseNumber":21,"Text":"Àti pé àwọn t’ó gbàgbọ́ ní òdodo, tí àwọn àrọ́mọdọ́mọ wọn tún tẹ̀lé wọn nínú ìgbàgbọ́ òdodo, A máa da àwọn àrọ́mọdọ́mọ wọn pọ̀ mọ́ wọn. A ò sì níí dín kiní kan kù nínú iṣẹ́ wọn. Ẹnì kọ̀ọ̀kan ni onídùúró fún ohun t’ó ṣe níṣẹ́"},{"SurahNumber":52,"VerseNumber":22,"Text":"A máa fún wọn ní àlékún èso àti ẹran tí wọ́n nífẹ̀ẹ́ sí"},{"SurahNumber":52,"VerseNumber":23,"Text":"Wọn yó sì máa gba ife ọtí mu láààrin ara wọn nínú Ọgbà Ìdẹ̀ra. Kò sí ọ̀rọ̀ ìsọkúsọ àti ìwà ẹ̀ṣẹ̀ nínú Ọgbà Ìdẹ̀ra"},{"SurahNumber":52,"VerseNumber":24,"Text":"Àwọn ọmọ-ọ̀dọ̀ wọn yó sì máa lọ bọ̀ láààrin wọn. (Wọ́n) dà bí àlúùúlù àfipamọ́"},{"SurahNumber":52,"VerseNumber":25,"Text":"Apá kan wọn yóò dojú kọ apá kan, wọn yó sì máa bèèrè ọ̀rọ̀ lọ́wọ́ ara wọn"},{"SurahNumber":52,"VerseNumber":26,"Text":"Wọn yóò sọ pé: \"Dájúdájú tẹ́lẹ̀tẹ́lẹ̀ àwa jẹ́ olùpáyà láààrin àwọn ènìyàn wa"},{"SurahNumber":52,"VerseNumber":27,"Text":"Ṣùgbọ́n Allāhu ṣàánú wa. Ó sì là wá níbi ìyà Iná"},{"SurahNumber":52,"VerseNumber":28,"Text":"Dájúdájú àwa máa ń pè É tẹ́lẹ̀tẹ́lẹ̀. Dájúdájú Allāhu, Òun ni Olóore, Àṣàkẹ́-ọ̀run"},{"SurahNumber":52,"VerseNumber":29,"Text":"Nítorí náà, ṣèrántí. Ìwọ kì í ṣe adábigba tàbí wèrè lórí ìdẹ̀ra Olúwa rẹ"},{"SurahNumber":52,"VerseNumber":30,"Text":"Tàbí wọ́n ń wí pé: \"Eléwì kan tí à ń retí ikú rẹ̀ ni"},{"SurahNumber":52,"VerseNumber":31,"Text":"Sọ pé: \"Ẹ máa retí. Dájúdájú èmi náà wà pẹ̀lú yín nínú àwọn olùretí"},{"SurahNumber":52,"VerseNumber":32,"Text":"Tàbí ọpọlọ wọn ń pa wọ́n láṣẹ èyí ni? Tàbí ìjọ alákọyọ ni wọ́n ni"},{"SurahNumber":52,"VerseNumber":33,"Text":"Tàbí wọ́n ń wí pé: \"Ó dá (al-Ƙur’ān) hun fúnra rẹ̀ ni.\" Rárá o, wọn kò gbàgbọ́ ni"},{"SurahNumber":52,"VerseNumber":34,"Text":"Kí àwọn náà mú ọ̀rọ̀ kan bí irú rẹ̀ wá tí wọ́n bá jẹ́ olódodo"},{"SurahNumber":52,"VerseNumber":35,"Text":"Tàbí wọ́n ṣẹ̀dá wọn láì sí Aṣẹ̀dá? Tàbí àwọn ni wọ́n ṣẹ̀dá ara wọn ni"},{"SurahNumber":52,"VerseNumber":36,"Text":"Tàbí àwọn ni wọ́n ṣẹ̀dá àwọn sánmọ̀ àti ilẹ̀? Rárá o, wọn kò màmọ̀ dájú ni"},{"SurahNumber":52,"VerseNumber":37,"Text":"Tàbí lọ́dọ̀ wọn ni àwọn àpótí ọrọ̀ Olúwa rẹ wà? Tàbí àwọn ni olùborí"},{"SurahNumber":52,"VerseNumber":38,"Text":"Tàbí wọ́n ní àkàbà tí wọ́n ń fi gbọ́rọ̀ (nínú sánmọ̀ ni)? Kí olùgbọ́rọ̀ wọn mú ẹ̀rí pọ́nńbélé wá"},{"SurahNumber":52,"VerseNumber":39,"Text":"Tàbí àwọn ọmọbìnrin ni tiRẹ̀, àwọn ọmọkùnrin sì ni tiyín"},{"SurahNumber":52,"VerseNumber":40,"Text":"Tàbí ò ń bèèrè owó-ọ̀yà kan lọ́dọ̀ wọn, ni gbèsè fi wọ̀ wọ́n lọ́rùn"},{"SurahNumber":52,"VerseNumber":41,"Text":"Tàbí ìmọ̀ ìkọ̀kọ̀ wà lọ́dọ̀ wọn, tí wọ́n sì ń kọ ọ́ sílẹ̀"},{"SurahNumber":52,"VerseNumber":42,"Text":"Tàbí wọ́n ń gbèrò ète kan ni? Nígbà náà, àwọn t’ó ṣàì gbàgbọ́, àwọn l’ó máa f’orí kó ète"},{"SurahNumber":52,"VerseNumber":43,"Text":"Tàbí wọ́n ní ọlọ́hun kan lẹ́yìn Allāhu ni? Mímọ́ ni fún Allāhu tayọ n̄ǹkan tí wọ́n ń fi ṣẹbọ sí I"},{"SurahNumber":52,"VerseNumber":44,"Text":"Tí wọ́n bá sì rí apá kan nínú sánmọ̀ t’ó ya lúlẹ̀, wọ́n á wí pé: \"Ẹ̀ṣújò rẹgẹdẹ ni (wọn kò níí gbàgbọ́)"},{"SurahNumber":52,"VerseNumber":45,"Text":"Nítorí náà, fi wọ́n sílẹ̀ títí wọn yóò fi bá ọjọ́ wọn tí wọn máa pa wọ́n sínú rẹ̀ pàdé"},{"SurahNumber":52,"VerseNumber":46,"Text":"Ọjọ́ tí ète wọn kò níí fi kiní kan rọ̀ wọ́n lọ́rọ̀. A ò sì níí ràn wọ́n lọ́wọ́"},{"SurahNumber":52,"VerseNumber":47,"Text":"Àti pé dájúdájú ìyà kan ń bẹ fún àwọn t’ó ṣàbòsí yàtọ̀ sí (ìyà ọ̀run) yẹn, ṣùgbọ́n ọ̀pọ̀lọ́pọ̀ wọn ni kò mọ̀"},{"SurahNumber":52,"VerseNumber":48,"Text":"Ṣe sùúrù fún ìdájọ́ Olúwa Rẹ, dájúdájú ìwọ wà ní ojútó Wa. Kí ó sì ṣe àfọ̀mọ́ pẹ̀lú ìdúpẹ́ fún Olúwa rẹ nígbà tí ó bá ń dìde nàró (fún ìrun kíkí)"},{"SurahNumber":52,"VerseNumber":49,"Text":"Àti ní alẹ́ (nígbà tí) àwọn ìràwọ̀ bá kúrò níta tán, ṣàfọ̀mọ́ fún Un"},{"SurahNumber":53,"VerseNumber":1,"Text":"(Allāhu búra pẹ̀lú) ìràwọ̀ nígbà tí ó bá jábọ́"},{"SurahNumber":53,"VerseNumber":2,"Text":"Ẹni yín kò ṣìnà, kò sì sọnù"},{"SurahNumber":53,"VerseNumber":3,"Text":"Àti pé kò níí sọ̀rọ̀ ìfẹ́-inú"},{"SurahNumber":53,"VerseNumber":4,"Text":"Kò níí sọ ohun kan tayọ ìmísí tí A fi ránṣẹ́ sí i"},{"SurahNumber":53,"VerseNumber":5,"Text":"Alágbára (ìyẹn, mọlāika Jibrīl) l’ó kọ́ ọ ní ìmọ̀ (al-Ƙur’ān)"},{"SurahNumber":53,"VerseNumber":6,"Text":"Ó ní àlàáfíà t’ó péye. Nítorí náà, ó dúró wámúwámú"},{"SurahNumber":53,"VerseNumber":7,"Text":"nígbà tí ó wà nínú òfurufú lókè pátápátá"},{"SurahNumber":53,"VerseNumber":8,"Text":"Lẹ́yìn náà, ó sún mọ́ (Ànábì). Ó sì sọ̀kalẹ̀ (tọ̀ ọ́ wá)"},{"SurahNumber":53,"VerseNumber":9,"Text":"(Àlàfo ààrin àwọn méjèèjì) sì tó ìwọ̀n ọrún ọfà méjì, tàbí kí ó kéré (sí ìyẹn)"},{"SurahNumber":53,"VerseNumber":10,"Text":"Allāhu sì fún ẹrúsìn Rẹ̀ ní ìmísí t’Ó fún un"},{"SurahNumber":53,"VerseNumber":11,"Text":"Ọkàn (Ànábì) kò parọ́ ohun t’ó rí"},{"SurahNumber":53,"VerseNumber":12,"Text":"Ṣé ẹ óò jà á níyàn nípa ohun t’ó rí ni"},{"SurahNumber":53,"VerseNumber":13,"Text":"Àti pé dájúdájú ó rí i nígbà kejì Allāhu (subhānahu wa ta'ālā) ni ó rí bí ó tilẹ̀ jẹ́ pé igun yìí fi kún un pé ọkàn l’ó fi rí Allāhu bíi ọ̀rọ̀ tí ó tọ̀dọ̀ Ọmọ ‘Abbās (rọdiyallāhu 'anhu) wá pé “Ànábì (sollalāhu 'alayhi wa sallam) fi ọkàn rẹ̀ rí Allāhu ni.” Ìyẹn ni pé"},{"SurahNumber":53,"VerseNumber":14,"Text":"níbi igi sidirah al-Muntahā"},{"SurahNumber":53,"VerseNumber":15,"Text":"nítòsí rẹ̀ ni Ọgbà Ibùgbé (gbére) wà"},{"SurahNumber":53,"VerseNumber":16,"Text":"(Rántí) nígbà tí ohun t’ó bo igi Sidirah bò ó mọ́lẹ̀"},{"SurahNumber":53,"VerseNumber":17,"Text":"Ojú (Ànábì) kò yẹ̀, kò sì tayọ ẹnu-àlà"},{"SurahNumber":53,"VerseNumber":18,"Text":"Dájúdájú ó rí nínú àwọn àmì Olúwa rẹ̀, t’ó tóbi jùlọ"},{"SurahNumber":53,"VerseNumber":19,"Text":"Ẹ sọ fún mi nípa òrìṣà Lāt àti òrìṣà ‘Uzzā"},{"SurahNumber":53,"VerseNumber":20,"Text":"àti Mọnāh, òrìṣà kẹta mìíràn"},{"SurahNumber":53,"VerseNumber":21,"Text":"Ṣé ọmọkùnrin ni tiyín, ọmọbìnrin sì ni tiRẹ̀"},{"SurahNumber":53,"VerseNumber":22,"Text":"Ìpín àbòsí nìyẹn nígbà náà"},{"SurahNumber":53,"VerseNumber":23,"Text":"(Àwọn orúkọ òrìṣà wọ̀nyẹn) kò sì jẹ́ kiní kan bí kò ṣe àwọn orúkọ kan tí ẹ̀yin àti àwọn bàbá yín fi sọ (àwọn òrìṣà yín fúnra yín). Allāhu kò sì sọ ẹ̀rí ọ̀rọ̀ kan kalẹ̀ nípa rẹ̀. Wọn kò sì tẹ̀lé kiní kan bí kò ṣe àròsọ àti ohun tí ẹ̀mí (wọn) ń fẹ́. Ìmọ̀nà kúkú ti dé bá wọn láti ọ̀dọ̀ Olúwa wọn"},{"SurahNumber":53,"VerseNumber":24,"Text":"Tàbí ti ènìyàn ni n̄ǹkan t’ó bá ń fẹ́"},{"SurahNumber":53,"VerseNumber":25,"Text":"Ti Allāhu sì ni ọ̀run àti ayé"},{"SurahNumber":53,"VerseNumber":26,"Text":"Àti pé mélòó mélòó nínú àwọn mọlāika t’ó wà nínú àwọn sánmọ̀, tí ìṣìpẹ̀ wọn kò níí rọ̀ wọ́n lọ́rọ̀ kiní kan àyàfi lẹ́yìn ìgbà tí Allāhu bá yọ̀ǹda fún ẹni tí Ó bá fẹ́, tí Ó sì yọ́nú sí"},{"SurahNumber":53,"VerseNumber":27,"Text":"Dájúdájú àwọn tí kò ní ìgbàgbọ́ òdodo nínú Ọjọ́ Ìkẹ́yìn, àwọn ni wọ́n ń fún àwọn mọlāika ní orúkọ obìnrin"},{"SurahNumber":53,"VerseNumber":28,"Text":"Kò sí ìmọ̀ kan fún wọn nípa rẹ̀. Wọn kò sì tẹ̀lé kiní kan bí kò ṣe àròsọ. Dájúdájú àròsọ kò sì níí rọrọ̀ kiní kan lára òdodo"},{"SurahNumber":53,"VerseNumber":29,"Text":"Nítorí náà, ṣẹ́rí kúrò ní ọ̀dọ̀ ẹni t’ó kẹ̀yìn sí ìrántí Wa, tí kò sì gbèrò kiní kan àfi ìṣẹ̀mí ayé"},{"SurahNumber":53,"VerseNumber":30,"Text":"Ìyẹn ni òdíwọ̀n (àti òpin) ìmọ̀ wọn. Dájúdájú Olúwa rẹ, Ó nímọ̀ jùlọ nípa ẹni t’ó ṣìnà kúrò lójú ọ̀nà Rẹ̀. Ó sì nímọ̀ jùlọ nípa ẹni t’ó mọ̀nà"},{"SurahNumber":53,"VerseNumber":31,"Text":"Ti Allāhu ni ohunkóhun t’ó wà nínú àwọn sánmọ̀ àti ohunkóhun t’ó wà nínú ilẹ̀ nítorí kí Ó lè san àwọn t’ó ṣe iṣẹ́ aburú ní ẹ̀san ohun tí wọ́n ṣe níṣẹ́ àti nítorí kí Ó lè san àwọn t’ó ṣe iṣẹ́ rere ni ẹ̀san rere"},{"SurahNumber":53,"VerseNumber":32,"Text":"Àwọn t’ó ń jìnnà sí ẹ̀ṣẹ̀ ńlá ńlá àti ìwà ìbàjẹ́ àyàfi àwọn ẹ̀ṣẹ̀ pẹ́ẹ́pẹ̀ẹ̀pẹ́, dájúdájú Olúwa rẹ gbòòrò ní àforíjìn. Ó nímọ̀ jùlọ nípa yín nígbà tí Ó ṣẹ̀dá yín láti inú ilẹ̀ àti nígbà tí ẹ wà ní ọlẹ̀ nínú àwọn ikùn ìyá yín. Nítorí náà, ẹ má ṣe fọra yín mọ́. Ó nímọ̀ jùlọ nípa ẹni t’ó bẹ̀rù (Rẹ̀)"},{"SurahNumber":53,"VerseNumber":33,"Text":"Sọ fún mi nípa ẹni t’ó gbúnrí (kúrò níbi òdodo)"},{"SurahNumber":53,"VerseNumber":34,"Text":"tí ó fi díẹ̀ tọrẹ, tí ó sì di ìyókù mọ́wọ́"},{"SurahNumber":53,"VerseNumber":35,"Text":"Ṣé ìmọ̀ ìkọ̀kọ̀ wà ní ọ̀dọ̀ rẹ, tí ó sì ń rí i (pé ẹlòmíìràn l’ó ma bá òun jìyà lọ́run)"},{"SurahNumber":53,"VerseNumber":36,"Text":"Tàbí wọn kò fún un ní ìró ohun t’ó wà nínú tírà (Ànábì) Mūsā ni"},{"SurahNumber":53,"VerseNumber":37,"Text":"àti (tírà Ànábì) ’Ibrọ̄hīm, ẹni t’ó mú (òfin Allāhu) ṣẹ"},{"SurahNumber":53,"VerseNumber":38,"Text":"pé dájúdájú ẹlẹ́rù-ẹ̀ṣẹ̀ kan kò níí ru ẹrù-ẹ̀ṣẹ̀ ẹlòmíìràn"},{"SurahNumber":53,"VerseNumber":39,"Text":"Àti pé kò sí kiní kan fún ènìyàn àfi ohun t’ó ṣe níṣẹ́"},{"SurahNumber":53,"VerseNumber":40,"Text":"Àti pé dájúdájú iṣẹ́ rẹ̀, láìpẹ́ wọ́n máa fi hàn án"},{"SurahNumber":53,"VerseNumber":41,"Text":"Lẹ́yìn náà, wọ́n máa san án ní ẹ̀san rẹ̀, ní ẹ̀san t’ó kún jùlọ"},{"SurahNumber":53,"VerseNumber":42,"Text":"Àti pé dájúdájú ọ̀dọ̀ Olúwa rẹ ni òpin (ìrìn-àjò ẹ̀dá)"},{"SurahNumber":53,"VerseNumber":43,"Text":"Dájúdájú Òun l’Ó ń pa (ẹ̀dá) ní ẹ̀rín. Ó sì ń pa (ẹ̀dá) ní ẹkún"},{"SurahNumber":53,"VerseNumber":44,"Text":"Dájúdájú Òun l’Ó ń sọ (ẹ̀dá) di òkú. Ó sì ń sọ (ẹ̀dá) di alààyè"},{"SurahNumber":53,"VerseNumber":45,"Text":"Dájúdájú Òun l’Ó dá ẹ̀dá ní oríṣi méjì, ọkùnrin àti obìnrin"},{"SurahNumber":53,"VerseNumber":46,"Text":"láti ara àtọ̀ nígbà tí wọ́n bá dà á sínú àpòlùkẹ́"},{"SurahNumber":53,"VerseNumber":47,"Text":"Dájúdájú Òun l’Ó máa ṣe ìṣẹ̀dá ìkẹ́yìn fún àjíǹde"},{"SurahNumber":53,"VerseNumber":48,"Text":"Dájúdájú Òun l’Ó ń ṣe púpọ̀, Ó sì ń ṣe kékeré (oore fún ẹ̀dá)"},{"SurahNumber":53,"VerseNumber":49,"Text":"Dájúdájú Òun sì ni Olúwa ìràwọ̀ Ṣi‘rọ̄ (tí wọ́n sọ di òrìṣà)"},{"SurahNumber":53,"VerseNumber":50,"Text":"Dájúdájú Òun l’Ó pa ìran ‘Ād rẹ́, àwọn ẹni àkọ́kọ́"},{"SurahNumber":53,"VerseNumber":51,"Text":"àti ìran Thamūd, kò sì ṣẹ́ wọn kù"},{"SurahNumber":53,"VerseNumber":52,"Text":"àti ìjọ Nūh t’ó ṣíwájú (wọn), dájúdájú wọ́n jẹ́ alábòsí jùlọ, wọ́n sì tayọ ẹnu-àlà jùlọ"},{"SurahNumber":53,"VerseNumber":53,"Text":"àti ìlú tí wọ́n dàwó (ìlú Ànábì Lūt) t’Ó yẹ̀ lulẹ̀ (láti òkè)"},{"SurahNumber":53,"VerseNumber":54,"Text":"Ohun t’ó bò wọ́n mọ́lẹ̀ bò wọ́n mọ́lẹ̀"},{"SurahNumber":53,"VerseNumber":55,"Text":"Nítorí náà, èwo nínú ìdẹ̀ra Olúwa rẹ ni ìwọ (ènìyàn) ń jà níyàn"},{"SurahNumber":53,"VerseNumber":56,"Text":"Èyí ni ìkìlọ̀ kan nínú àwọn ìkìlọ̀ àkọ́kọ́"},{"SurahNumber":53,"VerseNumber":57,"Text":"Ohun t’ó súnmọ́ súnmọ́"},{"SurahNumber":53,"VerseNumber":58,"Text":"Lẹ́yìn Allāhu, kò sí ẹni t’ó lè ṣàfi hàn (Àkókò náà)"},{"SurahNumber":53,"VerseNumber":59,"Text":"Ṣé ọ̀rọ̀ yìí l’ó ń ṣe yín ní kàyéfì"},{"SurahNumber":53,"VerseNumber":60,"Text":"Ẹ̀ ń rẹ́rìn-ín, ẹ ò sì sunkún"},{"SurahNumber":53,"VerseNumber":61,"Text":"Afọ́nú-fọ́ra ni yín"},{"SurahNumber":53,"VerseNumber":62,"Text":"Nítorí náà, ẹ forí kanlẹ̀ fún Allāhu, kí ẹ jọ́sìn (fún Un)"},{"SurahNumber":54,"VerseNumber":1,"Text":"Àkókò náà súnmọ́. Òṣùpá sì là pẹrẹgẹdẹ (sí méjì)"},{"SurahNumber":54,"VerseNumber":2,"Text":"Tí wọ́n bá rí àmì kan, wọ́n máa gbúnrí. Wọn yó sí wí pé: \"Idán kan (t’ó lágbára) t’ó máa lọ ni"},{"SurahNumber":54,"VerseNumber":3,"Text":"Wọ́n pè é nírọ́. Wọ́n sì tẹ̀lé ìfẹ́-inú wọn. Gbogbo iṣẹ́ ẹ̀dá sì máa jókòó tì í lọ́rùn"},{"SurahNumber":54,"VerseNumber":4,"Text":"Dájúdájú èyí tí wọ́n fi ohùn líle kọ̀ wà nínú àwọn ìró t’ó dé bá wọn"},{"SurahNumber":54,"VerseNumber":5,"Text":"Ìjìnlẹ̀ òye t’ó péye ni; ṣùgbọ́n àwọn ìkìlọ̀ náà kò rọ̀ wọ́n lọ́rọ̀"},{"SurahNumber":54,"VerseNumber":6,"Text":"Ṣẹ́rí kúrò ní ọ̀dọ̀ wọn. Ní ọjọ́ tí olùpèpè yóò pèpè fún kiní kan tí ẹ̀mí kórira (ìyẹn, Àjíǹde)"},{"SurahNumber":54,"VerseNumber":7,"Text":"Ojú wọn máa wálẹ̀ ní ti àbùkù. Wọn yó sì máa jáde láti inú sàréè bí ẹni pé eṣú tí wọ́n fọ́nká síta ni wọ́n"},{"SurahNumber":54,"VerseNumber":8,"Text":"Wọn yó sì máa yára lọ sí ọ̀dọ̀ olùpèpè náà. Àwọn aláìgbàgbọ́ yó sì wí pé: \"Èyí ni ọjọ́ ìṣòro"},{"SurahNumber":54,"VerseNumber":9,"Text":"Ìjọ (Ànábì) Nūh pe òdodo nírọ́ ṣíwájú wọn. Nígbà náà, wọ́n pe ẹrúsìn Wa ní òpùrọ́. Wọ́n sì wí pé: \"Wèrè ni.\" Wọ́n sì kọ̀ fún un pẹ̀lú ohùn líle. wọ́n fi ohùn líle kọ òdodo sílẹ̀ fún Ànábì Nūh ('alaehi-ssọlātu wa-ssalām) ní kíkọ̀ àlésá-sẹ́yìn fún wọn nípasẹ̀ sísọ ọ̀rọ̀ burúkú sí i híhalẹ̀ mọ̀ ọn"},{"SurahNumber":54,"VerseNumber":10,"Text":"Nítorí náà, ó pe Olúwa rẹ̀ pé: \"Dájúdájú wọ́n ti borí mi. Ràn mí lọ́wọ́"},{"SurahNumber":54,"VerseNumber":11,"Text":"Nítorí náà, A ṣí àwọn ìlẹ̀kùn sánmọ̀ sílẹ̀ pẹ̀lú omi t’ó lágbára"},{"SurahNumber":54,"VerseNumber":12,"Text":"A tún mú àwọn odò ṣẹyọ lórí ilẹ̀. Omi (sánmọ̀) pàdé (omi ilẹ̀) pẹ̀lú àṣẹ tí A ti kọ (lé wọn lórí)"},{"SurahNumber":54,"VerseNumber":13,"Text":"A sì gbé (Ànábì) Nūh gun ọkọ̀ onípákó, ọkọ̀ eléṣòó"},{"SurahNumber":54,"VerseNumber":14,"Text":"t’ó ń rìn (lórí omi) lójú Wa. (Ó jẹ́) ẹ̀san fún ẹni tí wọ́n takò"},{"SurahNumber":54,"VerseNumber":15,"Text":"Dájúdájú A fi sílẹ̀ ní àmì. Ǹjẹ́ olùrántí wà báyìí bí"},{"SurahNumber":54,"VerseNumber":16,"Text":"Báwo ni ìyà Mi àti ìkìlọ̀ Mi ti rí ná (lára wọn)"},{"SurahNumber":54,"VerseNumber":17,"Text":"Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí"},{"SurahNumber":54,"VerseNumber":18,"Text":"Ìran ‘Ād pé òdodo nírọ́. Báwo ni ìyà Mi àti ìkìlọ̀ Mi ti rí ná (lára wọn)"},{"SurahNumber":54,"VerseNumber":19,"Text":"Dájúdájú Àwa rán atẹ́gùn líle sí wọn ní ọjọ́ burúkú kan t’ó ń tẹ̀ síwájú"},{"SurahNumber":54,"VerseNumber":20,"Text":"Ó ń fa àwọn ènìyàn jáde bí ẹni pé kùkùté igi ọ̀pẹ tí wọ́n fà tu tegbòtegbò ni wọ́n"},{"SurahNumber":54,"VerseNumber":21,"Text":"Báwo ni ìyà Mi àti ìkìlọ̀ Mi ti rí ná (lára wọn)"},{"SurahNumber":54,"VerseNumber":22,"Text":"Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí"},{"SurahNumber":54,"VerseNumber":23,"Text":"Ìjọ Thamūd pe àwọn ìkìlọ̀ nírọ́"},{"SurahNumber":54,"VerseNumber":24,"Text":"Wọ́n wí pé: \"Ṣé abara kan, ẹnì kan ṣoṣo nínú wa ni a óò máa tẹ̀lé. (Bí ó bá rí bẹ́ẹ̀) nígbà náà dájúdájú àwa ti wà nínú ìṣìnà àti ìyà"},{"SurahNumber":54,"VerseNumber":25,"Text":"Ṣé òun ni wọ́n sọ ìrántí kalẹ̀ fún láààrin wa? Rárá o, òpùrọ́ onígbèéraga ni"},{"SurahNumber":54,"VerseNumber":26,"Text":"Ní ọ̀la ni wọn yóò mọ ta ni òpùrọ́ onígbèéraga"},{"SurahNumber":54,"VerseNumber":27,"Text":"Dájúdájú Àwa máa rán abo ràkúnmí sí wọn; (ó máa jẹ́) àdánwò fún wọn. Nítorí náà, máa wò wọ́n níran ná, kí o sì ṣe sùúrù"},{"SurahNumber":54,"VerseNumber":28,"Text":"Kí o sì fún wọn ní ìró pé dájúdájú pípín ni omi láààrin wọn. Gbogbo ìpín omi sì wà fún ẹni tí ó bá kàn láti wá sí odò"},{"SurahNumber":54,"VerseNumber":29,"Text":"Nígbà náà ni wọ́n pe ẹni wọn. Ó wá ọ̀nà láti mú (ràkúnmí náà mọ́lẹ̀). Ó sì pa á"},{"SurahNumber":54,"VerseNumber":30,"Text":"Báwo ni ìyà Mi àti ìkìlọ̀ Mi ti rí ná (lára wọn)"},{"SurahNumber":54,"VerseNumber":31,"Text":"Dájúdájú Àwa rán igbe kan ṣoṣo sí wọn. Wọ́n sì dà bí igi koríko gbígbẹ"},{"SurahNumber":54,"VerseNumber":32,"Text":"Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí"},{"SurahNumber":54,"VerseNumber":33,"Text":"Ìjọ Lūt pe àwọn ìkìlọ̀ nírọ́"},{"SurahNumber":54,"VerseNumber":34,"Text":"Dájúdájú Àwa fi òkúta iná ránṣẹ́ sí wọn àfi ará ilé Lūt, tí A gbàlà ní àsìkò sààrì"},{"SurahNumber":54,"VerseNumber":35,"Text":"(Ó jẹ́) ìkẹ́ kan láti ọ̀dọ̀ Wa. Báyẹn ni A ṣe ń san ẹ̀san fún ẹni t’ó bá dúpẹ́ (fún Wa)"},{"SurahNumber":54,"VerseNumber":36,"Text":"Ó kúkú fi ìgbámú Wa ṣe ìkìlọ̀ fún wọn, ṣùgbọ́n wọ́n ja àwọn ìkìlọ̀ níyàn"},{"SurahNumber":54,"VerseNumber":37,"Text":"Wọ́n kúkú làkàkà lọ́dọ̀ rẹ̀ láti bá àwọn aléjò rẹ̀ ṣèbàjẹ́. Nítorí náà, A fọ́ ojú wọn. Ẹ tọ́ ìyà Mi àti ìkìlọ̀ Mi wò"},{"SurahNumber":54,"VerseNumber":38,"Text":"Àti pé dájúdájú ìyà gbére ni wọ́n mọ́júmọ́ sínú rẹ̀ ní òwúrọ̀ kùtùkùtù"},{"SurahNumber":54,"VerseNumber":39,"Text":"Nítorí náà, ẹ tọ́ ìyà Mi àti ìkìlọ̀ Mi wò"},{"SurahNumber":54,"VerseNumber":40,"Text":"Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí"},{"SurahNumber":54,"VerseNumber":41,"Text":"Dájúdájú àwọn ìkìlọ̀ dé bá àwọn ènìyàn Fir‘aon"},{"SurahNumber":54,"VerseNumber":42,"Text":"Wọ́n pe àwọn āyah Wa nírọ́, gbogbo rẹ̀ pátápátá. A sì gbá wọn mú ní ìgbámú (tí) Alágbára, Olùkápá (ń gbá ẹ̀dá mú)"},{"SurahNumber":54,"VerseNumber":43,"Text":"Ṣé àwọn aláìgbàgbọ́ (nínú) yín l’ó lóore jùlọ sí àwọn wọ̀nyẹn (tí wọ́n ti parẹ́ bọ́ sẹ́yìn) ni tàbí ẹ̀yin ní ìmóríbọ́ kan nínú ìpín-ìpín Tírà (pé ẹ̀yin kò níí jìyà)"},{"SurahNumber":54,"VerseNumber":44,"Text":"Tàbí wọ́n ń wí pé: \"Gbogbo wa ni a óò ranra wa lọ́wọ́ láti borí (Òjíṣẹ́)"},{"SurahNumber":54,"VerseNumber":45,"Text":"A máa fọ́ àkójọ náà lógun. Wọn sì máa fẹsẹ̀ fẹ́ẹ lójú ogun"},{"SurahNumber":54,"VerseNumber":46,"Text":"Àmọ́ sá, Àkókò náà ni ọjọ́ àdéhùn wọn. Àkókò náà burú jùlọ. Ó sì korò jùlọ"},{"SurahNumber":54,"VerseNumber":47,"Text":"Dájúdájú àwọn ẹlẹ́ṣẹ̀ wà nínú ìṣìnà (nílé ayé, wọn yó sì wà nínú) Iná jíjò (ní ọ̀run)"},{"SurahNumber":54,"VerseNumber":48,"Text":"Ní ọjọ́ tí A óò dojú wọn délẹ̀ wọ inú Iná, (A ó sì sọ pé): Ẹ tọ́ ìfọwọ́bà Iná wò"},{"SurahNumber":54,"VerseNumber":49,"Text":"Dájúdájú A ṣẹ̀dá gbogbo n̄ǹkan pẹ̀lú kádàrá"},{"SurahNumber":54,"VerseNumber":50,"Text":"Àṣẹ Wa (fún mímú n̄ǹkan bẹ) kò tayọ (àṣẹ) ẹyọ kan ṣoṣo gẹ́gẹ́ bí ìṣẹ́jú"},{"SurahNumber":54,"VerseNumber":51,"Text":"Àti pé dájúdájú A ti pa àwọn irú yín rẹ́. Ǹjẹ́ olùrántí wà báyìí bí"},{"SurahNumber":54,"VerseNumber":52,"Text":"Gbogbo n̄ǹkan tí wọ́n ṣe níṣẹ́ sì wà nínú ìpín-ìpín tírà"},{"SurahNumber":54,"VerseNumber":53,"Text":"Àti pé gbogbo n̄ǹkan kékeré àti n̄ǹkan ńlá (tí wọ́n ṣe) wà ní àkọsílẹ̀"},{"SurahNumber":54,"VerseNumber":54,"Text":"Dájúdájú àwọn olùbẹ̀rù (Allāhu) yóò wà nínú àwọn Ọgbà (Ìdẹ̀ra) pẹ̀lú àwọn odò (t’ó ń ṣàn ní ìsàlẹ̀ rẹ̀)"},{"SurahNumber":54,"VerseNumber":55,"Text":"Ní ibùjókòó òdodo nítòsí Ọba Alágbára Olùkápá"},{"SurahNumber":55,"VerseNumber":1,"Text":"Àjọkẹ́-ayé"},{"SurahNumber":55,"VerseNumber":2,"Text":"Ó fi ìmọ̀ al-Ƙur’ān mọ (ẹni tí Ó fẹ́)"},{"SurahNumber":55,"VerseNumber":3,"Text":"Ó ṣẹ̀dá ènìyàn"},{"SurahNumber":55,"VerseNumber":4,"Text":"Ó sì fi àlàyé (ọ̀rọ̀ sísọ) mọ̀ ọ́n"},{"SurahNumber":55,"VerseNumber":5,"Text":"Òòrùn àti òṣùpá (ń rìn) fún ìṣírò (ọjọ́ ayé)"},{"SurahNumber":55,"VerseNumber":6,"Text":"Àwọn ìtàkùn ilẹ̀ àti igi ń forí kanlẹ̀ (fún Allāhu)"},{"SurahNumber":55,"VerseNumber":7,"Text":"Àti sánmọ̀, Allāhu gbé e sókè. Ó sì fi òṣùwọ̀n òfin déédé lélẹ̀ (fún ẹ̀dá)"},{"SurahNumber":55,"VerseNumber":8,"Text":"pé kí ẹ má ṣe tayọ ẹnu-àlà níbi òṣùwọ̀n"},{"SurahNumber":55,"VerseNumber":9,"Text":"Ẹ gbé òṣùwọ̀n náà dúró pẹ̀lú dọ́gbadọ́gba. Kí ẹ sì má ṣe dín òṣùwọ̀n kù"},{"SurahNumber":55,"VerseNumber":10,"Text":"Ilẹ̀, (Allāhu) tẹ́ ẹ sílẹ̀ fún àwọn ẹ̀dá"},{"SurahNumber":55,"VerseNumber":11,"Text":"Èso àti dàbínù alápó wà lórí (ilẹ̀)"},{"SurahNumber":55,"VerseNumber":12,"Text":"Àti èso kóró onípòpórò àti eléwé dúdú (wà lórí ilẹ̀)"},{"SurahNumber":55,"VerseNumber":13,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":14,"Text":"(Allāhu) ṣẹ̀dá ènìyàn láti ara amọ̀ gbígbẹ t’ó ń dún kokoko bí ìkòkò amọ̀"},{"SurahNumber":55,"VerseNumber":15,"Text":"Ó sì ṣẹ̀dá àlùjànnú láti ara ahọ́n iná tí kò ní èéfín"},{"SurahNumber":55,"VerseNumber":16,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":17,"Text":"Olúwa ibùyọ òòrùn méjèèjì àti ibùwọ̀ òòrùn méjèèjì"},{"SurahNumber":55,"VerseNumber":18,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":19,"Text":"(Allāhu) mú odò méjì (odò oníyọ̀ àti odò aládùn) ṣàn pàdé ara wọn"},{"SurahNumber":55,"VerseNumber":20,"Text":"Gàgá kan sì wà láààrin àwọn méjèèjì tí wọn kò sì lè tayọ ẹnu-àlà (rẹ̀ láààrin ara wọn)"},{"SurahNumber":55,"VerseNumber":21,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":22,"Text":"Òkúta oníyebíye àti ìlẹ̀kẹ̀ iyùn ń jáde nínú àwọn (odò) méjèèjì náà"},{"SurahNumber":55,"VerseNumber":23,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":24,"Text":"Ti (Allāhu) ni àwọn ọkọ̀ ojú-omi gogoro t’ó ń rìn nínú agbami òdò (tí wọ́n dà) bí àpáta gíga"},{"SurahNumber":55,"VerseNumber":25,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":26,"Text":"Gbogbo ẹni t’ó wà lórí ilẹ̀ máa tán"},{"SurahNumber":55,"VerseNumber":27,"Text":"Ojú Olúwa rẹ, Atóbi, Alápọ̀n-ọ́nlé sì máa wà títí láéláé"},{"SurahNumber":55,"VerseNumber":28,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":29,"Text":"Àwọn t’ó wà nínú àwọn sánmọ̀ àti ilẹ̀ ń bèèrè (n̄ǹkan) lọ́dọ̀ Rẹ̀; Ó sì wà lórí ìṣe lójoojúmọ́"},{"SurahNumber":55,"VerseNumber":30,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":31,"Text":"A óò mú tiyín gbọ́ (lọ́jọ́ ẹ̀san), ẹ̀yin ènìyàn àti àlùjànnú"},{"SurahNumber":55,"VerseNumber":32,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":33,"Text":"Ẹ̀yin àwùjọ àlùjànnú àti ènìyàn, tí ẹ bá lágbára láti sá jáde nínú àwọn agbègbè sánmọ̀ àti ilẹ̀, ẹ sá jáde. Ẹ ò lè sá jáde àfi pẹ̀lú agbára"},{"SurahNumber":55,"VerseNumber":34,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":35,"Text":"Wọ́n máa ju ẹ̀ta-pàrà iná àti ẹ̀ta-pàrà idẹ lé ẹ̀yin méjèèjì lórí, ẹ̀yin méjèèjì kò sì lè ran’ra yín lọ́wọ́"},{"SurahNumber":55,"VerseNumber":36,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":37,"Text":"Nítorí náà, nígbà tí sánmọ̀ bá fàya pẹ́rẹpẹ̀rẹ, ó sì máa pọ́n wá wẹ̀ bí epo pupa"},{"SurahNumber":55,"VerseNumber":38,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":39,"Text":"Nítorí náà, ní ọjọ́ yẹn Wọn ò níí bi ènìyàn àti àlùjànnú kan léèrè nípa ẹ̀ṣẹ̀ rẹ̀; (ó ti wà ní àkọsílẹ̀ ní ọ̀dọ̀ Wa)"},{"SurahNumber":55,"VerseNumber":40,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":41,"Text":"Wọ́n máa mọ àwọn ẹlẹ́ṣẹ̀ pẹ̀lú àmì ara wọn. Wọ́n sì máa fi àásó orí àti ẹsẹ̀ gbá wọn mú"},{"SurahNumber":55,"VerseNumber":42,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":43,"Text":"Èyí ni iná Jahanamọ tí àwọn ẹlẹ́ṣẹ̀ ń pè nírọ́"},{"SurahNumber":55,"VerseNumber":44,"Text":"Wọn yóò máa rìn lọ rìn bọ̀ láààrin Iná àti omi t’ó gbóná parí"},{"SurahNumber":55,"VerseNumber":45,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":46,"Text":"Ọgbà Ìdẹ̀ra méjì ń bẹ fún ẹni t’ó bá páyà ìdúró rẹ̀ níwájú Olúwa rẹ̀"},{"SurahNumber":55,"VerseNumber":47,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":48,"Text":"(Àwọn Ọgbà Ìdẹ̀ra méjèèjì ní) àwọn ẹ̀ka igi gígùn"},{"SurahNumber":55,"VerseNumber":49,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":50,"Text":"Odò méjì t’ó ń ṣàn wà nínú ọgbà méjèèjì"},{"SurahNumber":55,"VerseNumber":51,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":52,"Text":"Oríṣi méjì méjì ni èso kọ̀ọ̀kan t’ó wà nínú ọgbà méjèèjì"},{"SurahNumber":55,"VerseNumber":53,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":54,"Text":"Wọn yóò rọ̀gbọ̀kú lórí ìtẹ́, tí àwọn ìtẹ́ inú rẹ̀ jẹ́ àrán t’ó nípọn. Àwọn èso ọgbà méjèèjì sì wà ní àrọ́wọ́tó"},{"SurahNumber":55,"VerseNumber":55,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":56,"Text":"Àwọn obìnrin tí kì í wo ọkùnrin mìíràn wà nínú Ọgbà Ìdẹ̀ra. Ènìyàn àti àlùjànnú kan kò sì fọwọ́ kàn wọ́n rí ṣíwájú wọn"},{"SurahNumber":55,"VerseNumber":57,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":58,"Text":"Wọ́n dà bíi ìlẹ̀kẹ̀ ṣẹ̀gi àti ìlẹ̀kẹ̀ iyùn"},{"SurahNumber":55,"VerseNumber":59,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":60,"Text":"Ǹjẹ́ ẹ̀san mìíràn wà fún ṣíṣe rere bí kò ṣe (ẹ̀san) rere"},{"SurahNumber":55,"VerseNumber":61,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":62,"Text":"Ọgbà méjì kan tún ń bẹ yàtọ̀ sí méjì (àkọ́kọ́ yẹn)"},{"SurahNumber":55,"VerseNumber":63,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":64,"Text":"Aláwọ̀ ewéko (ni Ọgbà méjèèjì náà)"},{"SurahNumber":55,"VerseNumber":65,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":66,"Text":"Àwọn odò méjì t’ó ń tú omi jáde láì dáwọ́ dúró wà (nínú ọgbà méjèèjì náà)"},{"SurahNumber":55,"VerseNumber":67,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":68,"Text":"Èso ìpanu, dàbínù àti èso rumọ̄n wà nínú ọgbà méjèèjì"},{"SurahNumber":55,"VerseNumber":69,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":70,"Text":"Àwọn obìnrin rere, arẹwà wà nínú àwọn Ọgbà Ìdẹ̀ra"},{"SurahNumber":55,"VerseNumber":71,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":72,"Text":"Àwọn ẹlẹ́yinjú-ẹgẹ́ kan (ni wọ́n), tí A fi pamọ́ sínú ilé-ọ̀ṣọ́"},{"SurahNumber":55,"VerseNumber":73,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":74,"Text":"Ènìyàn àti àlùjànnú kan kò fọwọ́ kàn wọ́n rí ṣíwájú wọn"},{"SurahNumber":55,"VerseNumber":75,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":76,"Text":"Wọn yóò rọ̀gbọ̀kú lórí àwọn tìmùtìmù aláwọ̀ ewéko àti ìtẹ́ t’ó dára"},{"SurahNumber":55,"VerseNumber":77,"Text":"Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè nírọ́"},{"SurahNumber":55,"VerseNumber":78,"Text":"Ìbùkún ni fún orúkọ Olúwa rẹ, Atóbi, Alápọ̀n-ọ́nlé"},{"SurahNumber":56,"VerseNumber":1,"Text":"Nígbà tí Ìṣẹ̀lẹ̀ (Àjíǹde) bá ṣẹlẹ̀"},{"SurahNumber":56,"VerseNumber":2,"Text":"kò sí irọ́ kan nípa ìṣẹ̀lẹ̀ rẹ̀-E"},{"SurahNumber":56,"VerseNumber":3,"Text":"ó máa mú (àwọn kan) wálẹ̀ (sínú Iná), ó sì máa gbé (àwọn kan) sókè (nínú Ọgbà Ìdẹ̀ra)"},{"SurahNumber":56,"VerseNumber":4,"Text":"Nígbà tí wọ́n bá mi ilẹ̀ tìtì ní mímìtìtì"},{"SurahNumber":56,"VerseNumber":5,"Text":"àti nígbà tí Wọ́n bá fọ́ àwọn àpáta ní fífọ́ wómúwómú"},{"SurahNumber":56,"VerseNumber":6,"Text":"wọ́n sì máa di eruku àfẹ́dànù - E"},{"SurahNumber":56,"VerseNumber":7,"Text":"ẹ̀yin sì máa jẹ́ oríṣi mẹ́ta"},{"SurahNumber":56,"VerseNumber":8,"Text":"ìjọ òsì àti ìjọ aṣíwájú. Àmọ́ nínú sūrah al-Balad; 90:18-19 àti sūrah az-Zalzalah; 99:6-8 Allāhu (subhānahu wa ta'ālā) pín wọn sí ìjọ méjì. Ìjọ méjì kúkú ni gbogbo ẹ̀dá ní ọ̀run 8 Àwọn èrò ọwọ́ ọ̀tún, kí ni (ó máa ti dára tó fún) àwọn èrò ọwọ́ ọ̀tún"},{"SurahNumber":56,"VerseNumber":9,"Text":"Àwọn èrò ọwọ́ òsì, kí ni (ó máa ti burú tó fún) àwọn èrò ọwọ́ òsì"},{"SurahNumber":56,"VerseNumber":10,"Text":"Àwọn aṣíwájú sì ni àwọn aṣíwájú"},{"SurahNumber":56,"VerseNumber":11,"Text":"Àwọn wọ̀nyẹn ni alásùn-únmọ́ (Allāhu)"},{"SurahNumber":56,"VerseNumber":12,"Text":"nínú Ọgbà Ìdẹ̀ra"},{"SurahNumber":56,"VerseNumber":13,"Text":"Wọ́n pọ̀ nínú àwọn ẹni àkọ́kọ́"},{"SurahNumber":56,"VerseNumber":14,"Text":"Wọ́n sì kéré nínú àwọn ẹni Ìkẹ́yìn"},{"SurahNumber":56,"VerseNumber":15,"Text":"(Wọn yóò wà) lórí ìtẹ́ tí wọ́n fi góòlù hun"},{"SurahNumber":56,"VerseNumber":16,"Text":"Wọn yóò rọ̀gbọ̀kú sórí rẹ̀, wọn sì máa dojú kọra wọn"},{"SurahNumber":56,"VerseNumber":17,"Text":"Àwọn ọ̀dọ́kùnrin tí kò níí darúgbó yó sì máa lọ bọ̀ láààrin wọn"},{"SurahNumber":56,"VerseNumber":18,"Text":"pẹ̀lú àwọn ife omi, ohun ìrọmi fẹ̀ǹfẹ̀ àti ife ọtí aládùn"},{"SurahNumber":56,"VerseNumber":19,"Text":"Kò níí fọ́ wọn lórí; kò sì níí mú wọn húnrìrà"},{"SurahNumber":56,"VerseNumber":20,"Text":"Èso tí wọn yóò máa ṣẹ̀ṣà nínú rẹ̀ (tún wà fún wọn)"},{"SurahNumber":56,"VerseNumber":21,"Text":"Àti ẹran ẹyẹ, èyí tí wọ́n ń fẹ́ (yó wà fún wọn)"},{"SurahNumber":56,"VerseNumber":22,"Text":"Àwọn obìnrin ẹlẹ́yinjú ẹgẹ́ (tún wà fún wọn)"},{"SurahNumber":56,"VerseNumber":23,"Text":"Wọ́n dà bí òkúta olówó-iyebíye tí wọ́n fi pamọ́"},{"SurahNumber":56,"VerseNumber":24,"Text":"(Ìwọ̀nyí ni) ẹ̀san fún ohun tí wọ́n ń ṣe níṣẹ́"},{"SurahNumber":56,"VerseNumber":25,"Text":"Wọn kò níí gbọ́ ìsọkúsọ àti ọ̀rọ̀ ẹ̀ṣẹ̀ nínú Ọgbà Ìdẹ̀ra"},{"SurahNumber":56,"VerseNumber":26,"Text":"Àyàfi ọ̀rọ̀ àlàáfíà, àlàáfíà"},{"SurahNumber":56,"VerseNumber":27,"Text":"Àwọn èrò ọwọ́ ọtún, kí ni (ó máa ti dára tó fún) àwọn èrò ọwọ́ ọtún"},{"SurahNumber":56,"VerseNumber":28,"Text":"(Wọn yóò wà) ní ìdí igi tí kò ní ẹ̀gún"},{"SurahNumber":56,"VerseNumber":29,"Text":"àti ọ̀gẹ̀dẹ̀ t’ó so jìgbìnnì"},{"SurahNumber":56,"VerseNumber":30,"Text":"àti ibòji t’ó gbòòrò"},{"SurahNumber":56,"VerseNumber":31,"Text":"àti omi t’ó ń ṣàn láì dáwọ́ dúró"},{"SurahNumber":56,"VerseNumber":32,"Text":"àti ọ̀pọ̀lọ́pọ̀ èso"},{"SurahNumber":56,"VerseNumber":33,"Text":"tí kò níí já (ní ọ̀dọ̀ wọn), kò sì níí dèèwọ̀ (fún wọn)"},{"SurahNumber":56,"VerseNumber":34,"Text":"(Wọ́n máa wà lórí) ìtẹ́ tí wọ́n gbé sókè"},{"SurahNumber":56,"VerseNumber":35,"Text":"Dájúdájú Àwa tún (àwọn obìnrin wọn) dá ní ẹ̀dá ọ̀tun"},{"SurahNumber":56,"VerseNumber":36,"Text":"A sì ṣe wọ́n ní wúńdíá"},{"SurahNumber":56,"VerseNumber":37,"Text":"olólùfẹ́ ọkọ. Wọ́n sì dọ́gba ní ọjọ́ orí"},{"SurahNumber":56,"VerseNumber":38,"Text":"(Wọ́n wà) fún àwọn èrò ọwọ́ ọ̀tún"},{"SurahNumber":56,"VerseNumber":39,"Text":"Wọ́n pọ̀ nínú àwọn ẹni àkọ́kọ́"},{"SurahNumber":56,"VerseNumber":40,"Text":"Wọ́n tún pọ̀ nínú àwọn ẹni Ìkẹ́yìn"},{"SurahNumber":56,"VerseNumber":41,"Text":"Àwọn èrò ọwọ́ òsì, kí ni (ó máa ti burú tó fún) àwọn èrò ọwọ́ òsì"},{"SurahNumber":56,"VerseNumber":42,"Text":"(Wọn yóò wà) nínú atẹ́gùn gbígbóná àti omi gbígbóná"},{"SurahNumber":56,"VerseNumber":43,"Text":"àti ní abẹ́ ibòji eléèéfín dúdú"},{"SurahNumber":56,"VerseNumber":44,"Text":"kò tutù, kò sì dára"},{"SurahNumber":56,"VerseNumber":45,"Text":"Dájúdájú wọ́n ti jẹ́ onígbẹdẹmukẹ ṣíwájú ìyẹn"},{"SurahNumber":56,"VerseNumber":46,"Text":"Wọ́n sì máa ń ṣoríkunkun lórí ẹ̀ṣẹ̀ ńlá"},{"SurahNumber":56,"VerseNumber":47,"Text":"Wọ́n sì máa ń wí pé: \"Ṣé nígbà tí a bá di òkú, tí a sì di erùpẹ̀ àti egungun, ǹjẹ́ Wọn yóò tún gbé wa dìde ni"},{"SurahNumber":56,"VerseNumber":48,"Text":"Ṣé àti àwọn bàbá wa, àwọn ẹni àkọ́kọ́"},{"SurahNumber":56,"VerseNumber":49,"Text":"Sọ pé: \"Dájúdájú àwọn ẹni àkọ́kọ́ àti àwọn ẹni Ìkẹ́yìn"},{"SurahNumber":56,"VerseNumber":50,"Text":"dájúdájú A óò kó wọn jọ papọ̀ ní àkókò ọjọ́ kan tí A ti mọ̀"},{"SurahNumber":56,"VerseNumber":51,"Text":"Lẹ́yìn náà, dájúdájú ẹ̀yin olùṣìnà, olùpe-òdodo-nírọ́"},{"SurahNumber":56,"VerseNumber":52,"Text":"dájúdájú ẹ̀yin máa jẹ nínú igi zaƙƙūm (igi iwọ)"},{"SurahNumber":56,"VerseNumber":53,"Text":"Ikùn yín sì máa kún bámúbámú fún (jíjẹ) igi náà"},{"SurahNumber":56,"VerseNumber":54,"Text":"Ẹ̀yin yó sì máa mu omi gbígbóná lé e lórí"},{"SurahNumber":56,"VerseNumber":55,"Text":"Ẹ̀yin yóò máa mu ún ní ìmumi ràkúnmí tí òǹgbẹ ń gbẹ"},{"SurahNumber":56,"VerseNumber":56,"Text":"Èyí ni n̄ǹkan àlejò wọn ní Ọjọ́ ẹ̀san"},{"SurahNumber":56,"VerseNumber":57,"Text":"Àwa l’A ṣẹ̀dá yín. Kí ni kò jẹ́ kí ẹ gbàgbọ́ lódodo"},{"SurahNumber":56,"VerseNumber":58,"Text":"Ẹ sọ fún Mi nípa àtọ̀ tí ẹ̀ ń dà jáde (sínú àpòlùkẹ́)"},{"SurahNumber":56,"VerseNumber":59,"Text":"ṣé ẹ̀yin lẹ ṣẹ̀dá rẹ̀ ni tàbí Àwa l’A ṣẹ̀dá rẹ̀"},{"SurahNumber":56,"VerseNumber":60,"Text":"Àwa l’A yan kádàrá (ọjọ́) ikú fún gbogbo yín. Àwa kò sì lè kágara"},{"SurahNumber":56,"VerseNumber":61,"Text":"láti fi irú yín pààrọ̀ yín, kí á sì tun yín dá sínú ohun tí ẹ kò mọ̀"},{"SurahNumber":56,"VerseNumber":62,"Text":"Ẹ kúkú mọ ìṣẹ̀dá àkọ́kọ́, ẹ ò ṣe lo ìrántí"},{"SurahNumber":56,"VerseNumber":63,"Text":"Ẹ sọ fún Mi nípa n̄ǹkan tí ẹ̀ ń gbìn sínú ilẹ̀"},{"SurahNumber":56,"VerseNumber":64,"Text":"ṣé ẹ̀yin l’ẹ̀ ń jẹ́ kí ó hù jáde ni tàbí Àwa l’À ń jẹ́ kí ó hù jáde"},{"SurahNumber":56,"VerseNumber":65,"Text":"Tí A bá fẹ́ ni, Àwa ìbá sọ ọ́ di gbígbẹ, ẹ̀yin yó sì máa ṣèèmọ̀ (tí ẹ óò máa ká àbámọ̀)"},{"SurahNumber":56,"VerseNumber":66,"Text":"(Ẹ̀yin yó sì wí pé:) \"Dájúdájú àwa ti di onígbèsè"},{"SurahNumber":56,"VerseNumber":67,"Text":"(Àwọn mìíràn yó sì wí pé:) \"Rárá o! Wọ́n ṣe ìkórè oko ní èèwọ̀ fún wa ni"},{"SurahNumber":56,"VerseNumber":68,"Text":"Ẹ sọ fún mi nípa omi tí ẹ̀ ń mu"},{"SurahNumber":56,"VerseNumber":69,"Text":"ṣé ẹ̀yin l’ẹ̀ ń sọ̀ ọ́ kalẹ̀ láti inú ẹ̀ṣújò ni tàbí Àwa l’À ń sọ̀ ọ́ kalẹ̀"},{"SurahNumber":56,"VerseNumber":70,"Text":"Tí A bá fẹ́ ni, Àwa ìbá ṣe é ní omi t’ó móró. Ẹ ò ṣe máa dúpẹ́"},{"SurahNumber":56,"VerseNumber":71,"Text":"Ẹ sọ fún Mi nípa iná tí ẹ̀ ń dá"},{"SurahNumber":56,"VerseNumber":72,"Text":"ṣé ẹ̀yin l’ẹ ṣẹ̀dá igi rẹ̀ ni tàbí Àwa ni Aṣẹ̀dá"},{"SurahNumber":56,"VerseNumber":73,"Text":"Àwa ṣe iná ayé ní ìrántí (fún Iná ọ̀run) àti n̄ǹkan èlò fún àwọn onírìn-àjò"},{"SurahNumber":56,"VerseNumber":74,"Text":"Nítorí náà, ṣàfọ̀mọ́ fún orúkọ Olúwa rẹ, Atóbi"},{"SurahNumber":56,"VerseNumber":75,"Text":"Mò ń búra pẹ̀lú àwọn ibùsọ̀ ìràwọ̀"},{"SurahNumber":56,"VerseNumber":76,"Text":"Dájúdájú ìbúra ńlá ni, tí ẹ bá mọ̀"},{"SurahNumber":56,"VerseNumber":77,"Text":"Dájúdájú (al-Ƙur’ān) ni n̄ǹkan kíké alápọ̀n-ọ́nlé"},{"SurahNumber":56,"VerseNumber":78,"Text":"(t’ó wà) nínú Tírà ààbò (nínú Laohul-Mahfūṭḥ)"},{"SurahNumber":56,"VerseNumber":79,"Text":"Kò sí ẹni tó lè fọwọ́ kàn án (ní ọ̀dọ̀ Allāhu) àfi àwọn ẹni mímọ́ (ìyẹn, àwọn mọlāika)"},{"SurahNumber":56,"VerseNumber":80,"Text":"Wọ́n sọ̀ al-Ƙur’ān kalẹ̀ láti ọ̀dọ̀ Olúwa gbogbo ẹ̀dá"},{"SurahNumber":56,"VerseNumber":81,"Text":"Nítorí náà, ṣé ọ̀rọ̀ (al-Ƙur’ān) yìí l’ẹ̀ ń pè nírọ́"},{"SurahNumber":56,"VerseNumber":82,"Text":"Ẹ sì ń sọ ìdúpẹ́ arísìkí yín di pé dájúdájú ẹ̀ ń pe òdodo nírọ́"},{"SurahNumber":56,"VerseNumber":83,"Text":"Kí ni ó máa ti rí (fun yín) nígbà tí ẹ̀mí (yín) bá dé ọ̀nà ọ̀fun"},{"SurahNumber":56,"VerseNumber":84,"Text":"tí ẹ̀yin yó sì máa wòran nígbà yẹn"},{"SurahNumber":56,"VerseNumber":85,"Text":"Àwa sì súnmọ́ ọn ju ẹ̀yin lọ, ṣùgbọ́n ẹ̀yin kò ríran"},{"SurahNumber":56,"VerseNumber":86,"Text":"Ẹ̀yin kò ṣe jẹ́ ẹni tí A ò níí gbẹ̀san lára rẹ̀"},{"SurahNumber":56,"VerseNumber":87,"Text":"kí ẹ sì dá (ẹ̀mí tí ó fẹ́ bọ́) padà, tí ẹ bá jẹ́ olódodo"},{"SurahNumber":56,"VerseNumber":88,"Text":"Ní ti ẹni tí ó bá wà nínú àwọn alásùn-únmọ́ (Wa)"},{"SurahNumber":56,"VerseNumber":89,"Text":"ìsinmi, èsè t’ó dára àti Ọgbà Ìdẹ̀ra (ni tirẹ̀)"},{"SurahNumber":56,"VerseNumber":90,"Text":"Ní ti ẹni tí ó bá wà nínú àwọn èrò ọwọ́ ọ̀tún"},{"SurahNumber":56,"VerseNumber":91,"Text":"àlàáfíà ni fún ọ láààrin àwọn èrò ọwọ́ ọ̀tún"},{"SurahNumber":56,"VerseNumber":92,"Text":"Ní ti ẹni tí ó bá wà nínú àwọn olùpe-òdodo-nírọ́, àwọn olùṣìnà"},{"SurahNumber":56,"VerseNumber":93,"Text":"n̄ǹkan àlejò (wọn) ni omi gbígbóná"},{"SurahNumber":56,"VerseNumber":94,"Text":"àti wíwọ inú iná Jẹhīm"},{"SurahNumber":56,"VerseNumber":95,"Text":"Dájúdájú èyí, òhun ni òdodo t’ó dájú"},{"SurahNumber":56,"VerseNumber":96,"Text":"Nítorí náà, ṣàfọ̀mọ́ fún orúkọ Olúwa rẹ, Atóbi"},{"SurahNumber":57,"VerseNumber":1,"Text":"Ohunkóhun t’ó wà nínú àwọn sánmọ̀ àti ilẹ̀ ń ṣàfọ̀mọ́ fún Allāhu. Òun sì ni Alágbára, Ọlọ́gbọ́n"},{"SurahNumber":57,"VerseNumber":2,"Text":"TiRẹ̀ ni ìjọba àwọn sánmọ̀ àti ilẹ̀. Ó ń sọ ẹ̀dá di alààyè. Ó sì ń sọ ẹ̀dá di òkú. Òun ni Alágbára lórí gbogbo n̄ǹkan"},{"SurahNumber":57,"VerseNumber":3,"Text":"Òun ni Àkọ́kọ́ àti Ìkẹ́yìn. Ó hàn (pẹ̀lú àmì bíbẹ Rẹ̀). Ó sì pamọ́ (fún gbogbo ojú nílé ayé). Òun ni Onímọ̀ nípa gbogbo n̄ǹkan"},{"SurahNumber":57,"VerseNumber":4,"Text":"Òun ni Ẹni tí Ó ṣẹ̀dá àwọn sánmọ̀ àti ilẹ̀ fún ọjọ́ mẹ́fà. Lẹ́yìn náà, Ó gúnwà sí orí Ìtẹ́-ọlá. Ó mọ n̄ǹkan t’ó ń wọ inú ilẹ̀ àti n̄ǹkan t’ó ń jáde láti inú rẹ̀, àti n̄ǹkan t’ó ń sọ̀kalẹ̀ láti inú sánmọ̀ àti n̄ǹkan t’ó ń gùnkè sínú rẹ̀. Àti pé Ó wà pẹ̀lú yín ní ibikíbi tí ẹ bá wà (pẹ̀lú ìmọ̀ Rẹ̀). Allāhu sì ni Olùríran nípa ohun tí ẹ̀ ń ṣe níṣẹ́"},{"SurahNumber":57,"VerseNumber":5,"Text":"TiRẹ̀ ni ìjọba àwọn sánmọ̀ àti ilẹ̀. Ọ̀dọ̀ Allāhu sì ni wọ́n máa ṣẹ́rí àwọn ọ̀rọ̀ ẹ̀dá padà sí"},{"SurahNumber":57,"VerseNumber":6,"Text":"Ó ń ti òru bọ inú ọ̀sán. Ó sì ń ti ọ̀sán bọ inú òru. Òun sì ni Onímọ̀ nípa ohun t’ó wà nínú igbá-àyà ẹ̀dá"},{"SurahNumber":57,"VerseNumber":7,"Text":"Ẹ gbàgbọ́ nínú Allāhu àti Òjíṣẹ́ Rẹ̀. Kí ẹ sì ná nínú ohun tí Ó fi yín ṣe àrólé lórí rẹ̀. Nítorí náà, àwọn t’ó gbàgbọ́ ní òdodo nínú yín, tí wọ́n sì náwó (sí ojú ọ̀nà ẹ̀sìn), ẹ̀san t’ó tóbi wà fún wọn"},{"SurahNumber":57,"VerseNumber":8,"Text":"Kí ni ó mu yín tí ẹ̀yin kò fi níí gba Allāhu gbọ́ ní òdodo? Òjíṣẹ́ sì ń pè yín nítorí kí ẹ lè gba Olúwa yín gbọ́. Allāhu sì ti gba àdéhùn lọ́wọ́ yín, tí ẹ̀yin bá jẹ́ onígbàgbọ́ òdodo"},{"SurahNumber":57,"VerseNumber":9,"Text":"Òun ni Ẹni t’Ó ń sọ àwọn āyah t’ó yanjú kalẹ̀ fún ẹrúsìn Rẹ̀ nítorí kí ó lè mu yín kúrò nínú àwọn òkùnkùn wá sínú ìmọ́lẹ̀. Dájúdájú Allāhu ni Aláàánú, Àṣàkẹ́-ọ̀run fun yín"},{"SurahNumber":57,"VerseNumber":10,"Text":"Kí ni ó mu yín tí ẹ̀yin kò fi níí náwó fún ẹ̀sìn Allāhu? Ti Allāhu sì ni ogún àwọn sánmọ̀ àti ilẹ̀. Ẹni tí ó náwó ṣíwájú ṣíṣí ìlú Mọkkah, tí ó tún jagun ẹ̀sìn, kò dọ́gba láààrin yín (sí àwọn mìíràn). Àwọn wọ̀nyẹn ni ẹ̀san wọn tóbi jùlọ sí ti àwọn t’ó náwó lẹ́yìn ìgbà náà, tí wọ́n tún jagun ẹ̀sìn. Ẹnì kọ̀ọ̀kan sì ni Allāhu ṣ’àdéhùn ẹ̀san rere fún. Allāhu sì ni Alámọ̀tán nípa ohun tí ẹ̀ ń ṣe níṣẹ́"},{"SurahNumber":57,"VerseNumber":11,"Text":"Ta ni ẹni tí ó máa yá Allāhu ní dúkìá t’ó dára, Ó sì máa ṣàdìpèlé rẹ̀ fún un. Ẹ̀san alápọ̀n-ọ́nlé sì tún wà fún un"},{"SurahNumber":57,"VerseNumber":12,"Text":"Ní ọjọ́ tí o máa rí àwọn onígbàgbọ́ òdodo lọ́kùnrin àti onígbàgbọ́ òdodo lóbìnrin, tí ìmọ́lẹ̀ wọn yóò máa tàn níwájú wọn àti ní ọwọ́ ọ̀tún wọn, (A óò sọ pé:) \"Ìró ìdùnnú yín ní òní ni àwọn Ọgbà Ìdẹ̀ra kan tí àwọn odò ń ṣàn ní ìsàlẹ̀ rẹ̀.\" Olùṣegbére ni yín nínú rẹ̀. Ìyẹn sì ni èrèǹjẹ ńlá"},{"SurahNumber":57,"VerseNumber":13,"Text":"Ní ọjọ́ tí àwọn ṣọ̀bẹ-ṣèlu mùsùlùmí lọ́kùnrin àti àwọn ṣọ̀bẹ-ṣèlu mùsùlùmí lóbìnrin yóò wí fún àwọn t’ó gbàgbọ́ pé: \"Ẹ dúró fún wa ná, ẹ jẹ́ kí á mú nínú ìmọ́lẹ̀ yín.\" A óò sọ fún wọn pé: \"Ẹ padà s’ẹ́yìn yín, kí ẹ lọ mú ìmọ́lẹ̀.” Wọ́n sì máa fi ògiri kan, t’ó ní ìlẹ̀kùn sáàrin wọn. Ìkẹ́ wà nínú rẹ̀, ìyà sì wà ní òde rẹ̀ ní ọwọ́ iwájú rẹ̀"},{"SurahNumber":57,"VerseNumber":14,"Text":"(Àwọn ṣọ̀bẹ-ṣèlu mùsùlùmí) yóò pe (àwọn onígbàgbọ́ òdodo) pé: \"Ṣé àwa kò ti wà pẹ̀lú yín ni?\" Wọ́n sọ pé: \"Rárá, ṣùgbọ́n ẹ kó ìyọnu bá ẹ̀mí ara yín (nípa ìṣọ̀bẹ-ṣèlu), ẹ retí ìparun (wá), ẹ sì ṣiyèméjì (sí òdodo). Àwọn ìfẹ́-ọkàn àti irọ́ ọ̀rọ̀ sì tàn yín jẹ títí àṣẹ Allāhu fi dé. Àti pé (Èṣù) ẹlẹ́tàn sì tàn yín jẹ nípa Allāhu"},{"SurahNumber":57,"VerseNumber":15,"Text":"Nítorí náà, ní òní Àwa kò níí gba ìtánràn kan ní ọwọ́ ẹ̀yin àti àwọn t’ó ṣàì gbàgbọ́. Iná ni ibùgbé yín. Òhun l’ó tọ́ si yín. Ìkángun náà sì burú"},{"SurahNumber":57,"VerseNumber":16,"Text":"Ṣé àkókò kò tí ì tó fún àwọn t’ó gbàgbọ́ ní òdodo pé kí ọkàn wọn rọ̀ fún ìrántí Allāhu àti ohun t’ó sọ̀kalẹ̀ nínú òdodo (ìyẹn, al-Ƙur’ān). Kí wọ́n sì má ṣe dà bí àwọn tí A fún ní Tírà ní ìṣáájú; ìgbà pẹ́ lórí wọn, ọkàn wọn bá le. Ọ̀pọ̀lọ́pọ̀ nínú wọn sì ni òbìlẹ̀jẹ́"},{"SurahNumber":57,"VerseNumber":17,"Text":"Ẹ mọ̀ pé dájúdájú Allāhu l’Ó ń sọ ilẹ̀ di àyè lẹ́yìn tí ilẹ̀ ti kú. A kúkú ti ṣàlàyé àwọn āyah náá nítorí kí ẹ lè ṣe làákàyè"},{"SurahNumber":57,"VerseNumber":18,"Text":"Dájúdájú àwọn olùtọrẹ lọ́kùnrin àti àwọn olùtọrẹ lóbìnrin, tí wọ́n tún yá Allāhu ní dúkìá t’ó dára, (Allāhu) yóò ṣàdìpèlé rẹ̀ fún wọn. Ẹ̀san alápọ̀n-ọ́nlé sì wà fún wọn"},{"SurahNumber":57,"VerseNumber":19,"Text":"Àwọn t’ó gbàgbọ́ nínú Allāhu àti Òjíṣẹ́ Rẹ̀, àwọn wọ̀nyẹn ni àwọn olódodo àti ẹlẹ́rìí ní ọ̀dọ̀ Olúwa wọn. Ẹ̀san wọn àti ìmọ́lẹ̀ wọn wà fún wọn. Àwọn t’ó sì ṣàì gbàgbọ́, tí wọ́n tún pe àwọn āyah Wa nírọ́, àwọn wọ̀nyẹn ni èrò inú iná Jẹhīm"},{"SurahNumber":57,"VerseNumber":20,"Text":"Ẹ mọ̀ pé dájúdájú ìṣẹ̀mí ayé yìí jẹ́ eré, ìranù, ọ̀ṣọ́, ṣíṣe ìyanràn láààrin ara yín àti wíwá ọ̀pọ̀ dúkìá àti ọmọ. (Ìwọ̀nyí) dà bí òjò (t’ó mú irúgbìn jáde). Irúgbìn rẹ̀ sì ń jọ àwọn aláìgbàgbọ́ lójú. Lẹ́yìn náà, ó máa gbẹ. O sì máa rí i ní pípọ́n. Lẹ́yìn náà, ó máa di rírún (tí atẹ́gùn máa fẹ́ dànù). Ìyà líle àti àforíjìn pẹ̀lú ìyọ́nú láti ọ̀dọ̀ Allāhu sì wà ní ọ̀run. Kí sì ni ìṣẹ̀mí ayé yìí bí kò ṣe ìgbádùn ẹ̀tàn"},{"SurahNumber":57,"VerseNumber":21,"Text":"Ẹ yára lọ síbi àforíjìn láti ọ̀dọ̀ Olúwa yín àti Ọgbà Ìdẹ̀ra tí fífẹ̀ rẹ̀ dà bí fífẹ̀ sánmọ̀ àti ilẹ̀. Wọ́n pa á lésè sílẹ̀ de àwọn t’ó gbàgbọ́ nínú Allāhu àti àwọn Òjíṣẹ́ Rẹ̀. Ìyẹn ni oore àjùlọ Allāhu tí Ó ń fún ẹni tí Ó bá fẹ́. Allāhu sì ni Olóore ńlá"},{"SurahNumber":57,"VerseNumber":22,"Text":"Àdánwò kan kò níí ṣẹlẹ̀ ní orí ilẹ̀ tàbí (kí ó ṣẹlẹ̀) sí ẹ̀yin àyàfi kí ó ti wà nínú Tírà ṣíwájú kí A t’ó dá ẹ̀dá. Dájúdájú ìyẹn rọ̀rùn fún Allāhu"},{"SurahNumber":57,"VerseNumber":23,"Text":"(Ìṣẹ̀lẹ̀ ń tọ kádàrá lẹ́yìn) nítorí kí ẹ má ṣe banújẹ́ lórí ohun tí ó bá bọ́ fun yín àti nítorí kí ẹ má ṣe yọ àyọ̀jù lórí ohun tí Ó bá fun yín. Allāhu kò sì nífẹ̀ẹ́ sí gbogbo onígbèéraga, onífáàrí"},{"SurahNumber":57,"VerseNumber":24,"Text":"Àwọn t’ó ń ṣahun, tí wọ́n sì ń pa àwọn ènìyàn láṣẹ ahun ṣíṣe (kí wọ́n mọ̀ pé) ẹnikẹ́ni tí ó bá pẹ̀yìndà (tí kò náwó fún ẹ̀sìn), dájúdájú Allāhu, Òun ni Ọlọ́rọ̀, Ọlọ́pẹ́"},{"SurahNumber":57,"VerseNumber":25,"Text":"Dájúdájú A fi àwọn ẹ̀rí t’ó yanjú rán àwọn Òjíṣẹ́ Wa. A sọ Tírà kalẹ̀ fún wọn àti òṣùwọ̀n nítorí kí àwọn ènìyàn lè rí déédé ṣe (láààrin ara wọn). A tún sọ irin kalẹ̀. Ohun ìjagun t’ó lágbára àti àwọn àǹfààní wà nínú rẹ̀ fún àwọn ènìyàn nítorí kí Allāhu lè ṣàfi hàn ẹni t’ó ń ran (ẹ̀sìn) Rẹ̀ àti Òjíṣẹ́ Rẹ̀ lọ́wọ́ ní ìkọ̀kọ̀. Dájúdájú Allāhu ni Alágbára, Olùborí"},{"SurahNumber":57,"VerseNumber":26,"Text":"Dájúdájú A fi iṣẹ́ rán (Ànábì) Nūh àti (Ànábì) ’Ibrọ̄hīm. A fi ipò Ànábì sínú àwọn àrọ́mọdọ́mọ àwọn méjèèjì pẹ̀lú Tírà (tí A fún wọn). Olùmọ̀nà wà nínú wọn. Ọ̀pọ̀lọ́pọ̀ nínú wọn sì ni òbìlẹ̀jẹ́"},{"SurahNumber":57,"VerseNumber":27,"Text":"Lẹ́yìn náà, A fi àwọn Òjíṣẹ́ Wa tẹ̀lé orípa wọn. A sì mú ‘Īsā ọmọ Mọryam tẹ̀lé wọn. A fún un ni al-’Injīl. A fi àánú àti ìkẹ́ sínú ọkàn àwọn t’ó tẹ̀lé e. Àṣà àdáwà (láì lọ́kọ tàbí láì laya) wọ́n ṣe àdádáálẹ̀ rẹ̀ ni. A ò ṣe é ní ọ̀ran-anyàn lé wọn lórí. (Wọn kò sì ṣe àdáwà fún kiní kan) bí kò ṣe láti fi wá ìyọ́nú Allāhu. Wọn kò sì rí i ṣọ́ bí ó ṣe yẹ kí wọ́n ṣọ́ ọ. Nítorí náà, A fún àwọn t’ó gbàgbọ́ ní òdodo nínú wọn ní ẹ̀san wọn. Ọ̀pọ̀lọ́pọ̀ nínú wọn sì ni òbìlẹ̀jẹ́"},{"SurahNumber":57,"VerseNumber":28,"Text":"Ẹ̀yin tí ẹ gbàgbọ́ ní òdodo, ẹ bẹ̀rù Allāhu, kí ẹ sì gba Òjíṣẹ́ Rẹ̀ gbọ́ ní òdodo, nítorí kí (Allāhu) lè fun yín ní ìlọ́po méjì nínú ìkẹ́ Rẹ̀ àti nítorí kí Ó lè fun yín ní ìmọ́lẹ̀ tí ẹ óò máa fi rìn àti nítorí kí Ó lè forí jìn yín. Allāhu sì ni Aláforíjìn, Àṣàkẹ́-ọ̀run"},{"SurahNumber":57,"VerseNumber":29,"Text":"(Allāhu ṣe bẹ́ẹ̀ fun yín) nítorí kí àwọn ahlu-l-kitāb lè mọ̀ pé àwọn kò ní agbára lórí kiní kan nínú oore àjùlọ Allāhu. Àti pé dájúdájú oore àjùlọ, ọwọ́ Allāhu l’ó wà. Ó sì ń fún ẹni tí Ó bá fẹ́. Allāhu sì ni Olóore ńlá"}]}