{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":25,"VerseNumber":21,"Text":"Uye avo vasina tarisiro yekusangana nesu (avo vanoramba zuva rekutongwa) vakati: “Seiko ngirozi dzisingatumirwewo kwatiri? Kana seiko tisingaone Tenzi vedu?” Zvirokwazvo, vanofunga kuti ndivo vanhu vepamusoro, uye vanhu vakazadzwa nekuzvitutumadza"},{"SurahNumber":25,"VerseNumber":22,"Text":"Zuva iro vachaona ngirozi, hakuna mashoko akanaka pazuva iroro kune avo maMajrimoon (vatadzi). Uye (ngirozi) dzichati: “Mashoko ese akanaka arambidzwa kwamuri.” (Hakuna achabvumidzwa kupinda Paradhiso kunze kweuyo akati: Laa ilaaha illaa illaah (Hakuna chimwe chinhu chine kodzero yekunamatwa kusara kwaAllah) uye akatevedzera mitemo yose"},{"SurahNumber":25,"VerseNumber":23,"Text":"Tichaenda kumabasa ose avakaita (vasingatendi, vatadzi), uye tichave tinoita kuti ave kunge guruva rakaparadzirwa"},{"SurahNumber":25,"VerseNumber":24,"Text":"Vagari vemuParadhiso musi uyo vachange vari munzvimbo yakanaka yekugara, uye nzvimbo yakanaka yekuzorora"},{"SurahNumber":25,"VerseNumber":25,"Text":"Uye (rangarirai) zuva iro apo denga richapatsanurwa nemakore, uye ngirozi dzichave dzinoburutswa dzakawanda, kuburutswa kwakanaka"},{"SurahNumber":25,"VerseNumber":26,"Text":"Humambo hwose hwechokwadi pazuva iri huchange huri wenyanzvi yetsitsi (Allah), uye richave zuva rakaoma kune avo vasingatendi (muIslaam)"},{"SurahNumber":25,"VerseNumber":27,"Text":"Uye (rangarirai) zuva iro mudzvanyiriri (mutadzi) paacharuma maoko ake, achataura kuti: “Aaa! Dai ndakatora nzira namutumwa (Muhammad (SAW)).”"},{"SurahNumber":25,"VerseNumber":28,"Text":"“Aaa! Matambudziko kwandiri! Dai ndisina kutora nhingi nanhingi seshamwari yangu yepedyo!”"},{"SurahNumber":25,"VerseNumber":29,"Text":"“Zvirokwazvo akave anondishevedzera kure kubva kurangaridzo (Qur’aan) mushure mekunge yauya kwandiri. Uye Shaytwaan (Satani) munyengedzi wevanhu anotiza panguva iyo yekuda rubatsiro.”"},{"SurahNumber":25,"VerseNumber":30,"Text":"Uye mutumwa (Muhammad (SAW)) achati: “Tenzi vangu! Zvirokwazvo, vanhu vangu vari kusiya Qur’aan (havasi kuteerera Qur’aan).”"},{"SurahNumber":25,"VerseNumber":31,"Text":"Nekudaro takave tinoita mutumwa wese ave nemuvengi kune avo vanotadza. Asi Tenzi vako vanokwana semutungamiri uye mubatsiri"},{"SurahNumber":25,"VerseNumber":32,"Text":"Uye avo vasingatendi vanotaura kuti: “Seiko Qur’aan risingadzikiswi kwaari kamwe chete?” Nokudaro (rinodzikiswa muzvidimbu) kuti tive tinosimbisa hana yako. Uye tinoridzikisa kwauri zvishoma-zvishoma, nguva nenguva. (Rakadzikiswa kuna Muhammad (SAW) mumakore makumi maviri nematatu"},{"SurahNumber":25,"VerseNumber":33,"Text":"Havambokwanise kukupa muenzaniso (wekupikisa kana kutsvaga zvimhingamupini kwauri kana kubva muQur’aan), asi tinokudzikisira chokwadi uye tsanangudzo yakazara"},{"SurahNumber":25,"VerseNumber":34,"Text":"Avo vachaunganidzwa muGehena nezviso zvavo, ichi chichave chidanho chakashata, uye kurasika kwakanyanya kubva munzira (yakatwasuka)"},{"SurahNumber":25,"VerseNumber":35,"Text":"Zvirokwazvo, takave tinopa Musa, Gwaro (Torah), uye takamupa mukoma wake Haaroon (Aroni) semubatsiri wake"},{"SurahNumber":25,"VerseNumber":36,"Text":"Uye takataura kuti: “Endai imi vaviri kune vanhu avo vakaramba zviratidzo zvedu.” Uye takave tinovaparadza zvachose"},{"SurahNumber":25,"VerseNumber":37,"Text":"Uye vanhu vaNowa pavakaramba vatumwa, takavanyudza (nemafashamu), uye takavaita muenzaniso kuvanhu vose. Uye takave tinogadzirira avo vanoita mabasa akashata marwadzo akaoma"},{"SurahNumber":25,"VerseNumber":38,"Text":"Uye vanhu veAad neveThamood, uye avo vaigara munzvimbo inonzi Ar-Rass, uye mapoka mazhinji evanhu aive pakati pavo"},{"SurahNumber":25,"VerseNumber":39,"Text":"Uye mumwe nemumwe (pakati pavo) takamuisira mienzaniso (sehumboo), uye umwe neumwe (pakati pavo) takave tinovaparadza zvachose"},{"SurahNumber":25,"VerseNumber":40,"Text":"Uye zvirokwazvo, vanopfuura muguta (revanhu vaLoti) rakanaya mvura yemarwadzo. Avo vasingatendi havana kuriona here? Kwete! Asi vange vasina vimbo kuti vachamutswa"},{"SurahNumber":25,"VerseNumber":41,"Text":"Uye vakakuona (Muhammad (SAW)) vanongokubata zviya zvekudzikisira (zvekunyomba) (vachitaura kuti): “Uyu ndiye munhu akatumwa naAllah semutumwa here?”"},{"SurahNumber":25,"VerseNumber":42,"Text":"“Zvirokwazvo, ange aripedyo kutirasisa kubva muvanamwari vedu, dai kusiri kuti takaramba takatsungirira uye takashinga mukuvanamata!” Asi pavachaona marwadzo, vachaziva kuti ndeupi akanyanya kurasika kubva munzira (yakatwasuka)"},{"SurahNumber":25,"VerseNumber":43,"Text":"Hauna kuona here (Muhammad (SAW)) uyo munhu akatora zvido zvake samwari wake? Saka ungave mumiriri wake here (Ungave mutariri wake here)"},{"SurahNumber":25,"VerseNumber":44,"Text":"Kana unofunga here kuti vazhinji vavo vanonzwa kana kunzwisisa? Vakangofanana nemombe, asi vakatonyanya kurasika kubva munzira tsvene (vakatonyanya kurasika kupinda mombe)"},{"SurahNumber":25,"VerseNumber":45,"Text":"Hauna kuona here kuwarirwa kunoitwa mumvuri naTenzi vako? Dai vaida, vaingourega wakamira kudaro, asi vakaita kuti zuva rive mutungamiri wavo (mumvuri unofamba nezuva)"},{"SurahNumber":25,"VerseNumber":46,"Text":"Uye tinoudzora kwatiri zvakavanzika pashoma nepashoma"},{"SurahNumber":25,"VerseNumber":47,"Text":"Uye ndivo (Allah) vanoita kuti usiku huve chiputiro chenyu, uye kurara kuti muve munozorora, uye vanoita zuva kuti muve munomuka (muzvishandire)"},{"SurahNumber":25,"VerseNumber":48,"Text":"Uye ndivo vanotumira mhepo sechiratidzo chezvinhu zvakanaka pamberi petsitsi dzavo (mvura). Uye tinodzikisa mvura yakanaka (yakachena) kubva kudenga"},{"SurahNumber":25,"VerseNumber":49,"Text":"Kuti tive tinopa upenyu kuvhu rinenge rakafa (raoma), uye tinopa (mvura) yokunwa kune mombe nevanhu avo vatakasika"},{"SurahNumber":25,"VerseNumber":50,"Text":"Uye zvirokwazvo tinova tinogova (mvura) kwavari kuti vagove vanorangarira (nyasha dzaAllah), asi vanhu vazhinji havatambiri kunze kwekusatenda"},{"SurahNumber":25,"VerseNumber":51,"Text":"Uye dai taida, taiisa muyambiri muguta roga-roga"},{"SurahNumber":25,"VerseNumber":52,"Text":"Saka usateerere avo vasingatendi, asi simbirira mavari (nekuparidza shoko raAllah) nekupikirira kukuru naro (Qur’aan)"},{"SurahNumber":25,"VerseNumber":53,"Text":"Uye ndivo vanoita kuti nyanza mbiri (dzine mvura yakasiyana-siyana) kuti iyi yakachena uye inotapira, uye iyi ine munyu uye inovava. Uye vakave vanoisa muganhu uye nechivharo chizere pakati padzo (zvekuti hadzisanganisani)"},{"SurahNumber":25,"VerseNumber":54,"Text":"Uye ndivo vakave vanosika munhu kubva kumvura, vakave vanomusarudzira hukama hweropa, uye hukama hwekuroorerana. Uye Tenzi vako vane masimba ose"},{"SurahNumber":25,"VerseNumber":55,"Text":"Uye vanonamata zvimwe zvinhu zvisiri Allah izvo zvisingavabatsiri kana kuvakuvadza, uye munhu asingatendi mubatsiri (wasatani) pana Tenzi vake"},{"SurahNumber":25,"VerseNumber":56,"Text":"Uye takakutuma (Muhammad (SAW)) kuti uve mupi wemashoko akanaka uye muyambiri chete"},{"SurahNumber":25,"VerseNumber":57,"Text":"Taura kuti: “Handisi kuda mubhadharo kubva kwamuri weizvi, kusara kwekuti uyo anoda atore nzira yekuna Tenzi vake.”"},{"SurahNumber":25,"VerseNumber":58,"Text":"Uye iva (Muhammad (SAW)) unovimba neavo vanorarama hupenyu usingaperi vasingafi, uye varumbidze rumbidzo yavo, uye ndivo voga vakakwana (hapadi umwe semubatsiri), vanoziva zvitadzo zvevaranda vavo"},{"SurahNumber":25,"VerseNumber":59,"Text":"Uyo vakasika denga nenyika nezvose zviri pakati pazvose mumazuva matanhatu. Uye vakakwidza vakave pachigaro chehumambo (nenzira iyo inoenderana nehushe hwavo (Allah)). Mupi wetsitsi. Saka vabvunze (Allah), sezvo vachiziva zvose"},{"SurahNumber":25,"VerseNumber":60,"Text":"Uye pazvinonzi kwavari: “Pfugamai (nehuso hwenyu) kune mupi wetsitsi!” vanotaura kuti: “Chii ichocho mupi wetsitisi? Tingapfugama (Muhammad (SAW)) kune izvo zvaunotiudza?” Uye izvi (kuzvitutumadza kwavo) kunovawedzera kurasika chete"},{"SurahNumber":25,"VerseNumber":61,"Text":"Vakakomborerwa ndeavo (Allah) vakaisa nyenyedzi mudenga, uye vakaisa mwenje mukuru (zuva) mariri, uye mwedzi unopa chiedza"},{"SurahNumber":25,"VerseNumber":62,"Text":"Uye ndivo vanoita kuti usiku uye masikati zvive zvinoteverana, kune uyo anoda kurangarira (Tenzi vake), uye uyo anoda kuratidza kutenda kwake"},{"SurahNumber":25,"VerseNumber":63,"Text":"Uye varanda vemupi wengoni (Allah) ndeavo vanoti pavanofamba munyika vanofamba vakazvininipisa, uye vanhu vakarasika vakavataudza (nemashoko akaipa) vanoti: “Rugare! (Vanopindura nemashoko akanaka).”"},{"SurahNumber":25,"VerseNumber":64,"Text":"Uye neavo vanopedza usiku hwose vachinamata Tenzi vavo, vachipfugama, uye vakamira"},{"SurahNumber":25,"VerseNumber":65,"Text":"Uye avo vanotaura kuti: “Tenzi vedu! Ivai munotidzivirira kumarwadzo ekuGehena. Zvirokwazvo, marwadzo arwo (Gehena) marwadzo asingaperi.”"},{"SurahNumber":25,"VerseNumber":66,"Text":"Chokwadi iyi ndiyo nzvimbo yakashata kugara nekuzororera"},{"SurahNumber":25,"VerseNumber":67,"Text":"Uye avo vanoti kana vachishandisa hupfumi hwavo, havatambisi uye havaomere, asi vanoshandisa nenzira iri pakati nepakati panzira mbiri (Kutambisa nekuomera)"},{"SurahNumber":25,"VerseNumber":68,"Text":"Uye avo vasingadani vamwe vanamwari pamwechete naAllah, uye havauraye munhu uyo Allah wavakarambidza kusara pane chinangwa chakakodzera, uye havaite chehupombwe. Uye uyo anoita izvi achawana murango (unorwadza)"},{"SurahNumber":25,"VerseNumber":69,"Text":"Marwadzo achapamidzwa kaviri paari pazuva rekutongwa, uye achagaramo akadzikisirwa (achinyadziswa)"},{"SurahNumber":25,"VerseNumber":70,"Text":"Kusara kweuyo anokumbira ruregerero (anoita Taubah) uye otenda (muhumwechete hwaAllah), uye oita mabasa akanaka. Ava Allah vachachinja zvitadzo zvavo zvova mabasa akanaka, uye Allah vanoregerera zvikuru, uye vane tsitsi dzose"},{"SurahNumber":25,"VerseNumber":71,"Text":"Uye uyo anokumbira ruregerero uye oita mabasa akanaka, zvirokwazvo, anokumbira ruregerero rwaAllah nekumbiro yechokwadi"},{"SurahNumber":25,"VerseNumber":72,"Text":"Uye avo vasingapi uchapupu hwemanyepo, uye vakadarika nepari kutaurwa zvakashata kana pari kutambwa zvakashata, vanodarikapo vane rukudzo"},{"SurahNumber":25,"VerseNumber":73,"Text":"Uye avo vokuti kana vakarangaridzwa mashoko aTenzi vavo, havaite sekunge vasinganzwi (vanamatsi) kana mapofu kwaari"},{"SurahNumber":25,"VerseNumber":74,"Text":"Uye avo vanotaura kuti: “Tenzi vedu! Isai matiri runyevenuko rwemeso edu pavakadzi vedu uye vana vedu, uye tiitei vatungamiriri veavo vanotya Allah.”"},{"SurahNumber":25,"VerseNumber":75,"Text":"Avo vachapiwa mugove wenzvimbo yepamusoro-soro muParadhiso nokuda kwekutsungirira kwavo. Varimo vachasanganikwa navo nekwaziso uye mashoko erugare uye rukudzo"},{"SurahNumber":25,"VerseNumber":76,"Text":"Vachagaramo (zvisingaperi). Inzvimbo yakanaka yokugara uye nzvimbo yokuzororera"},{"SurahNumber":25,"VerseNumber":77,"Text":"Taura kuti (Muhammad (SAW) kune vasingatendi): “Tenzi wangu vanotarira kwamuri nokuda kwekuita kwenyu maDua (Minamato) kwavari. Asi zvino mavaramba. Saka murango uchava wenyu zvachose.”"},{"SurahNumber":26,"VerseNumber":1,"Text":"Twaa – Seen – Meem. (Mavara aya ndemamwe ezvishamiso zviri muQur’aan, uye hapana anoziva zvaanoreva kunze kwaAllah)"},{"SurahNumber":26,"VerseNumber":2,"Text":"Idzi ndidzo ndima dzeGwaro riri pachena (Qur’aan iri, iro rakavimbiswa naAllah muTorah neVhangeri)"},{"SurahNumber":26,"VerseNumber":3,"Text":"Zvimwe (Muhammad (SAW)) ungazviuraye nokuchema nokuti havazi vatendi (muIslaam)"},{"SurahNumber":26,"VerseNumber":4,"Text":"Kana tichida, tinovatumira kubva kudenga chiratidzo icho chokuti huro dzavo dzinoramba dzakakotama (vachizvininipisa)"},{"SurahNumber":26,"VerseNumber":5,"Text":"Uye yambiro haiuyi kwavari semashoko matsva kubva kumupi wenyasha, kusara kwekuti vanowafuratira"},{"SurahNumber":26,"VerseNumber":6,"Text":"Asi zvirokwazvo vanoramba (chokwadi chemuGwaro reQur’aan), uye mashoko eizvo zvavaidzikisira (zvavaiseka) achauya kwavari"},{"SurahNumber":26,"VerseNumber":7,"Text":"Havatarisi kune nyika here – zvingani zvatinoburitsa kubva mairi kubva kuchinhu chose chakanaka (chakakomborerwa)"},{"SurahNumber":26,"VerseNumber":8,"Text":"Zvirokwazvo, mazviri mune chiratidzo, asi vazhinji vavo havatendi (muna Allah)"},{"SurahNumber":26,"VerseNumber":9,"Text":"Uye zvirokwazvo, Tenzi vako, chokwadi ndivo vari pamusoro-soro, uye vane tsitsi zhinji (kupinda zvose)"},{"SurahNumber":26,"VerseNumber":10,"Text":"Uye (rangarira) apo Tenzi vako vakadana Musa (vachiti): “Enda kune vanhu vanoita mabasa akashata.”"},{"SurahNumber":26,"VerseNumber":11,"Text":"“Vanhu vaFarawo. Havatyi (Allah) here uye vova vanhu vakanaka?”"},{"SurahNumber":26,"VerseNumber":12,"Text":"(Musa) akati: “Tenzi vangu! Zvirokwazvo, ndinotya kuti vangandiramba.”"},{"SurahNumber":26,"VerseNumber":13,"Text":"“Uye hana yangu inhete (haina kusimba), uye rurimi rwangu runokakama. Saka tumirai kuna Haaroon (Aroni, kuti ave anoenda neni).”"},{"SurahNumber":26,"VerseNumber":14,"Text":"“Uye vane mutongo wemhosva yangu, saka ndinotya kuti vangandiuraye.”"},{"SurahNumber":26,"VerseNumber":15,"Text":"(Allah) vakati: “Kwete! Endai muri vaviri nezviratidzo zvedu. Zvirokwazvo, tichave tinemi tichiteerera.”"},{"SurahNumber":26,"VerseNumber":16,"Text":"“Uye endai mose muri vaviri kuna Farawo monoti (kwaari): ‘Tiri vatumwa vaTenzi vepasi rose.’”"},{"SurahNumber":26,"VerseNumber":17,"Text":"(Tatumwa kuti tikuudze kuti): “Titumire vana vaIzirairi tiende navo.”"},{"SurahNumber":26,"VerseNumber":18,"Text":"(Farawo) akati: “Hatina kukuchengeta here pakati pedu uri kamwana? Ukagara nesu kwemakore mazhinji ehupenyu hwako.”"},{"SurahNumber":26,"VerseNumber":19,"Text":"“Uye wakaita zvawakaita (zvekuuraya munhu), uye uri veavo vasingatendi.”"},{"SurahNumber":26,"VerseNumber":20,"Text":"(Musa) akati: “Ndakazviita izvi ndichiri weavo vanhu vakarasika.”"},{"SurahNumber":26,"VerseNumber":21,"Text":"“Saka ndakatiza kubva kwamuri nekuda kwekukutyai. Asi Tenzi vangu vakandipa mutongo (ungwaru uye nehuporofita), uye vakandiita umwe wevatumwa.”"},{"SurahNumber":26,"VerseNumber":22,"Text":"“Urwu ndirwo rubatsiro rwavakandiitira kare rwaunondirangaridza, asi iwe uchiita varanda (nekudzvanyirira) vana vaIzirairi.”"},{"SurahNumber":26,"VerseNumber":23,"Text":"Farawo akati: “Uye chii Tenzi vepasi rose (vanhu, nemaJinn nezvose zviripo)?”"},{"SurahNumber":26,"VerseNumber":24,"Text":"(Musa) akati: “Tenzi vepasi nekudenga, nezvose zviri pakati pazvo, kana uchida kunyatsotenda.”"},{"SurahNumber":26,"VerseNumber":25,"Text":"(Farawo) akati kune avo vakamutenderedza (makurukota ake anenge akagara navo samambo): “Muri kunzwa here zvaari kutaura?”"},{"SurahNumber":26,"VerseNumber":26,"Text":"(Musa akataura) akati: “Tenzi venyu uye Tenzi vemadzitateguru enyu!”"},{"SurahNumber":26,"VerseNumber":27,"Text":"(Farawo) akati: “Zvirokwazvo, mutumwa wenyu uyo atumirwa kwamuri anopenga (anorwara nepfungwa)!”"},{"SurahNumber":26,"VerseNumber":28,"Text":"(Musa) akati: “Tenzi vekumabvazuva uye kumavirira (Madokero), uye zvose zviri pakati pavo, ndokunge kana muchinzwisisa!”"},{"SurahNumber":26,"VerseNumber":29,"Text":"(Farawo) akati: “Kana mukatora umwe mwari muchisiya ini, zvirokwazvo, ndinokuita umwe wevasungwa.”"},{"SurahNumber":26,"VerseNumber":30,"Text":"(Musa) akati: “Nyangwe ndakuvigira chinhu chiri pachena?”"},{"SurahNumber":26,"VerseNumber":31,"Text":"(Farawo) akati: “Uya nacho, kana uri umwe weavo vanotaura chokwadi!”"},{"SurahNumber":26,"VerseNumber":32,"Text":"Saka (Musa) akakanda tsvimbo yake pasi, uye nechinguva chisipi yakava nyoka mhenyu iri pachena"},{"SurahNumber":26,"VerseNumber":33,"Text":"Uye akaburitsa ruoko rwake (kubva muhapwa), uye rwaivaima kune avo vose vaiona"},{"SurahNumber":26,"VerseNumber":34,"Text":"(Farawo) akati kune makurukota akanga aripo akamutenderedza: “Zvirokwazvo, uyu munhu anoziva mapipi zvikuru.”"},{"SurahNumber":26,"VerseNumber":35,"Text":"“Ari kuda kukubvisai munyika menyu nekuda kwemapipi ake, saka munoraira chii?”"},{"SurahNumber":26,"VerseNumber":36,"Text":"Vakati: “Chimbomudzorera zvishoma nemukoma wake, uye wotumira vadaidzi kumaguta ese vachidaidza.”"},{"SurahNumber":26,"VerseNumber":37,"Text":"“Kuti vakuvigire muzivi zvakanyanya wese wemapipi.”"},{"SurahNumber":26,"VerseNumber":38,"Text":"Nokudaro vazivi vemapipi vakaunganidzwa nenguva yakatarwa pazuva rakatarwa"},{"SurahNumber":26,"VerseNumber":39,"Text":"Uye zvakanzi kuvanhu: “Muchava munounganawo here?”"},{"SurahNumber":26,"VerseNumber":40,"Text":"“Kuti tive tinotevera n’anga (vaiti vemapipi) kana vave vanokunda.”"},{"SurahNumber":26,"VerseNumber":41,"Text":"Saka n’anga padzakasvika dzakataura kuna Farawo kuti: “Zvirokwazvo, tichave nomubairo here kana tave tinokunda?”"},{"SurahNumber":26,"VerseNumber":42,"Text":"(Farawo) akati: “Hongu, uye muchave zvirokwazvo avo vanogara pedyo neni.”"},{"SurahNumber":26,"VerseNumber":43,"Text":"Musa akati kwavari: “Kandai (tione) izvo zvamurikuda kukanda!”"},{"SurahNumber":26,"VerseNumber":44,"Text":"Nokudaro vakakanda tambo dzavo uye zvitanda (tsvimbo) dazvo, uye vakati: “Nesimba raFarawo, zvirokwazvo tisu tichave tinokunda!”"},{"SurahNumber":26,"VerseNumber":45,"Text":"Uye Musa akakanda tsvimbo yake (pasi), uye yakamedza zvose zvamanyepo zvavairatidza"},{"SurahNumber":26,"VerseNumber":46,"Text":"Uye vaiti vemapipi vose vakabva vapfugama pasi"},{"SurahNumber":26,"VerseNumber":47,"Text":"Vachiti: “Tinotenda muna Tenzi vepasi rose (vanhu, maJinn nezvose zviripo).”"},{"SurahNumber":26,"VerseNumber":48,"Text":"“Tenzi vaMusa naHaaroon (Aroni).”"},{"SurahNumber":26,"VerseNumber":49,"Text":"Farawo akati: “Munotenda maari ndisati ndakupai mvumo. Zvirokwazvo, uyu ndiye mukuru wenyu akakudzidzisai mapipi? Nekudaro zvirokwazvo, muchazvia zvenyu. Zvirokwazvo, ndichadambura maoko enyu uye makumbo enyu kumativi akapesana (ruoko rwerudyi negumbo rekuruboshwe kana kupindura), uye ndichakurovererai mose pamuchinjikwa.”"},{"SurahNumber":26,"VerseNumber":50,"Text":"Vakati: “Hapana chakaipa! Zvirokwazvo, kuna Tenzi vedu tichava tinodzokera.”"},{"SurahNumber":26,"VerseNumber":51,"Text":"“Zvirokwazvo, tinovimba kuti Tenzi vedu vachatiregerera zvitadzo zvedu sezvo tiri vekutanga kutenda (muIslaam uye muna Musa naHaaroon (Aroni)).”"},{"SurahNumber":26,"VerseNumber":52,"Text":"Uye takave tinodzikisa kuna Musa kuti: “Famba husiku nevaranda vangu (kubva kuna Farawo), asi zvirokwazvo muchateverwa.”"},{"SurahNumber":26,"VerseNumber":53,"Text":"Farawo akatumira vadani mumaguta ose"},{"SurahNumber":26,"VerseNumber":54,"Text":"(Achiti): “Zvirokwazvo, vanhu ava kaboka kadiki.”"},{"SurahNumber":26,"VerseNumber":55,"Text":"“Uye zvirokwazvo, vaita zvinhu zvatigumbura.”"},{"SurahNumber":26,"VerseNumber":56,"Text":"“Asi zvirokwazvo, tisu tose takaungana nekuyambirwa.”"},{"SurahNumber":26,"VerseNumber":57,"Text":"Saka takavadzinga kubva mumapindu uye zvitubu"},{"SurahNumber":26,"VerseNumber":58,"Text":"Hupfumi, uye nzvimbo dzose dzakarurama"},{"SurahNumber":26,"VerseNumber":59,"Text":"Nokudaro takaita kuti vana vaIzirairi vave vanogara nhaka yavo"},{"SurahNumber":26,"VerseNumber":60,"Text":"Saka vakavatevera panguva yekubuda kwezuva"},{"SurahNumber":26,"VerseNumber":61,"Text":"Mapoka maviri aya paakaonana, vanhu vaMusa vakati: “Zvirokwazvo, tava kuzobatwa zvino.”"},{"SurahNumber":26,"VerseNumber":62,"Text":"(Musa) akati: “Hazviiti. Zvirokwazvo, Tenzi vangu vaneni. Vachava vanonditungamira.”"},{"SurahNumber":26,"VerseNumber":63,"Text":"Takava tinodzikisa kuna Musa (kuti): “Rova nyanza netsvimbo yako.” Uye yakapatsanuka, uye mafasho (emvura) akasiyana-siyana akaita kunge mazikomo mahombe"},{"SurahNumber":26,"VerseNumber":64,"Text":"Takave tinounza vamwe (vanhu vaFarawo) padyo nenzvimbo iyoyo"},{"SurahNumber":26,"VerseNumber":65,"Text":"Uye takanunura Musa neavo vaiva naye"},{"SurahNumber":26,"VerseNumber":66,"Text":"Uye takave tinonyudza vamwe (Farawo nevanhu vake)"},{"SurahNumber":26,"VerseNumber":67,"Text":"Zvirokwazvo, umu (munyaya yaFarawo naMusa) mune chiratidzo, asi vazhinji vavo havatendi"},{"SurahNumber":26,"VerseNumber":68,"Text":"Uye chokwadi, Tenzi vako (Muhammad (SAW)), zvirokwazvo ndivo vakurusa, uye vane tsitsi zhinji"},{"SurahNumber":26,"VerseNumber":69,"Text":"Uye vaverengere nyaya yaIbrahim (Abrahamu)"},{"SurahNumber":26,"VerseNumber":70,"Text":"Apo paakati kuna baba vake uye vanhu vake: “Munonamatei?”"},{"SurahNumber":26,"VerseNumber":71,"Text":"Vakati: “Tinonamata zvidhori, uye takazvipira kwazviri.”"},{"SurahNumber":26,"VerseNumber":72,"Text":"Ibrahim (Abrahamu)) akati: “Zvinokunzwai here kana manamata kwazviri?”"},{"SurahNumber":26,"VerseNumber":73,"Text":"“Kana (kuti) zvinokubatsirai here kana kukukuvadzai?”"},{"SurahNumber":26,"VerseNumber":74,"Text":"Vakati: “Asi takawana madzibaba edu achiita zvakadai.”"},{"SurahNumber":26,"VerseNumber":75,"Text":"Ibrahim (Abrahamu)) akati: “Munoona here izvo zvamunonamata.”"},{"SurahNumber":26,"VerseNumber":76,"Text":"“Imi nemadzibaba enyu?”"},{"SurahNumber":26,"VerseNumber":77,"Text":"“Zvirokwazvo vavengi vangu kusara kwaTenzi vepasi rose (vanhu, maJinn nezvese zviripo).”"},{"SurahNumber":26,"VerseNumber":78,"Text":"“Vanova vakandisika, uye ndivo vanonditungamira.”"},{"SurahNumber":26,"VerseNumber":79,"Text":"“Uye ndivo vanondipa kudya, uye vanondipa zvekunwa.”"},{"SurahNumber":26,"VerseNumber":80,"Text":"“Uye kana ndichirwara, ndivo vanondiporesa.”"},{"SurahNumber":26,"VerseNumber":81,"Text":"“Uye vachandiita kuti ndife, uye vachandiita kuti ndive mupenyu zvakare.”"},{"SurahNumber":26,"VerseNumber":82,"Text":"“Uye avo vandovimba kuti vachandiregerera zvivi zvangu pazuva rekutongwa.”"},{"SurahNumber":26,"VerseNumber":83,"Text":"“Tenzi vangu! Ndipeiwo ungwaru, uye ndiisei pavaranda avo vakanaka.”"},{"SurahNumber":26,"VerseNumber":84,"Text":"“Uye ndiitei nditaurwe zvakanaka pamusoro pangu pamapoka evanhu achatevera.”"},{"SurahNumber":26,"VerseNumber":85,"Text":"“Uye ndiitei umwe wevagari venhaka yeParadhiso yemufaro.”"},{"SurahNumber":26,"VerseNumber":86,"Text":"“Uye regererai baba vangu, zvirokwazvo, vanova vakarasika.”"},{"SurahNumber":26,"VerseNumber":87,"Text":"“Uye musava munondinyadzisa pazuva iro (zvipuka zvose) zvichamutswa.”"},{"SurahNumber":26,"VerseNumber":88,"Text":"“Zuva iro rokuti upfumi kana vana havabatsiri (hazvishandi kuti wakapfuma here kana kuti une vana vakawanda).”"},{"SurahNumber":26,"VerseNumber":89,"Text":"“Kusara kweuyo achauya kuna Allah nemoyo wakachena (kubva mukusatenda nehunyengedzi).”"},{"SurahNumber":26,"VerseNumber":90,"Text":"Uye paradhiso ichaiswa pedyo peavo vanotya (Allah) vachiita mabasa akanaka (Tarisai Qur’aan)"},{"SurahNumber":26,"VerseNumber":91,"Text":"Uye Gehena richaburitswa pachena pamberi pevanhu vaiita mabasa akashata"},{"SurahNumber":26,"VerseNumber":92,"Text":"Uye zvichanzi kwavari: “Varipiko avo (vanamwari venhema vamaifananidza naAllah) vamainamata.”"},{"SurahNumber":26,"VerseNumber":93,"Text":"“Kunze kwaAllah? Vanokwanisa here kukubatsirai kana kuzvibatsira pachavo?”"},{"SurahNumber":26,"VerseNumber":94,"Text":"Vachakandwa mumoto vachitanga nezviso zvavo, ivo nemaGhaawoon (vanaSatani, uye vanhu vakarasika)"},{"SurahNumber":26,"VerseNumber":95,"Text":"Vachange vari vose nemauto aIblees (Satani)"},{"SurahNumber":26,"VerseNumber":96,"Text":"Vachati vavemo vachipokana"},{"SurahNumber":26,"VerseNumber":97,"Text":"“Tinopika naAllah, chokwadi taive takarasika zviri pachena.”"},{"SurahNumber":26,"VerseNumber":98,"Text":"“Apo pataikufananidzai (pakunamata) naTenzi vepasi rose.”"},{"SurahNumber":26,"VerseNumber":99,"Text":"“Uye hapana munhu akatirasisa kunze kwemaMujrimoon (vanaSatani uye vanhu vaitadza).”"},{"SurahNumber":26,"VerseNumber":100,"Text":"“Iye zvino hatina vamiriri.”"},{"SurahNumber":26,"VerseNumber":101,"Text":"“Kana shamwari yepedyo.”"},{"SurahNumber":26,"VerseNumber":102,"Text":"“Kana tikawana mukana wekudzokera (Panyika), tichava zvirokwazvo pakati peavo vanotenda!”"},{"SurahNumber":26,"VerseNumber":103,"Text":"Zvirokwazvo, mune zvose izvi mune chiratidzo, asi vazhinji vavo havatendi"},{"SurahNumber":26,"VerseNumber":104,"Text":"Uye zvirokwazvo, Tenzi vako ndivo vane simba rakawanda, vane tsitsi zhinji"},{"SurahNumber":26,"VerseNumber":105,"Text":"Vanhu vaNowa vakaramba vatumwa (Kuramba mutumwa mumwechete kuramba vese)"},{"SurahNumber":26,"VerseNumber":106,"Text":"Apo mukoma wavo Nowa paakati kwavari: “Hamutye Allah nekuvateerera?”"},{"SurahNumber":26,"VerseNumber":107,"Text":"“Ndiri mutumwa wechokwadi anovimbika kwamuri.”"},{"SurahNumber":26,"VerseNumber":108,"Text":"“Saka ityai Allah, mova munochengetedza mirairo, uye mova munoteerera ini.”"},{"SurahNumber":26,"VerseNumber":109,"Text":"“Handina mubairo wandinoda kubva kwamuri weizvi (Islaam); mubairo wangu haubvi kuna ani kunze kwaTenzi vepasi rose.”"},{"SurahNumber":26,"VerseNumber":110,"Text":"“Saka chengetedzai mirairo yaAllah, movatya, uye mova munonditeerera.”"},{"SurahNumber":26,"VerseNumber":111,"Text":"Vakati: “Tingatenda mauri ivo varombo (vanhu vari pasi pasi) vachikutevera?”"},{"SurahNumber":26,"VerseNumber":112,"Text":"Akati: “Uye ndorwupi ruzivo rwandinarwo rezvavaiita?”"},{"SurahNumber":26,"VerseNumber":113,"Text":"“Kutongwa kwavo kuna Tenzi vangu, kana muchiziva.”"},{"SurahNumber":26,"VerseNumber":114,"Text":"“Uye handingadzingi vatendi.”"},{"SurahNumber":26,"VerseNumber":115,"Text":"“Ini ndiri muyambiri chete ari pachena.”"},{"SurahNumber":26,"VerseNumber":116,"Text":"Vakati (kuna Nowa): “Iwe Nowa! Ukaramba uchiita izvozvo, zvirokwazvo, uchava veavo vachatemwa nemabwe (kusvikira rufu).”"},{"SurahNumber":26,"VerseNumber":117,"Text":"(Nowa) akati: “Tenzi vangu! Zvirokwazvo, vanhu vangu vave vanondiramba.”"},{"SurahNumber":26,"VerseNumber":118,"Text":"“Nekudaro ivai mutongi pakati pangu navo, uye ivai munondinunura uye nevatendi vaneni.”"},{"SurahNumber":26,"VerseNumber":119,"Text":"Uye takave tinomununura nevose vaakanga ainavo mungarava yakatakura"},{"SurahNumber":26,"VerseNumber":120,"Text":"Takabva tanyudza vose vakanga vasara (vasina kupinda mungarava)"},{"SurahNumber":26,"VerseNumber":121,"Text":"Zvirokwazvo! Umu mune chiratidzo, asi vazhinji vavo havatendi"},{"SurahNumber":26,"VerseNumber":122,"Text":"Uye zvirokwazvo, Tenzi vako ndivo chokwadi vakurusa, uye vane tsitsi zhinji"},{"SurahNumber":26,"VerseNumber":123,"Text":"MaAad (vanhu vaHud) vakaramba vatumwa (Kuramba mutumwa mumwechete kuramba vese)"},{"SurahNumber":26,"VerseNumber":124,"Text":"Apo mukoma wavo Hud akataura kwavari kuti: “Hamutyewo Allah here?”"},{"SurahNumber":26,"VerseNumber":125,"Text":"“Zvirokwazvo ndini mutumwa akavimbika kwamuri.”"},{"SurahNumber":26,"VerseNumber":126,"Text":"“Saka ityai Allah uye moteerera ini.”"},{"SurahNumber":26,"VerseNumber":127,"Text":"“Handina mubairo wandinobvunza kubva kwamuri weizvi. Mubairo wangu haubvi kuna ani kunze kwaTenzi vepasi rose.”"},{"SurahNumber":26,"VerseNumber":128,"Text":"“Munovaka dzimba panzvimbo yese yakakwirira asi musingadzigari?”"},{"SurahNumber":26,"VerseNumber":129,"Text":"“Uyezve mungatore (mungavake) dzimba (dzikuru dzakanaka) sezvinonzi muchagaramo zvachose?”"},{"SurahNumber":26,"VerseNumber":130,"Text":"“Uye kana muchibata (mumwe munhu), munobata zveutsinye?”"},{"SurahNumber":26,"VerseNumber":131,"Text":"“Saka ityai Allah, uye mova munonditeerera.”"},{"SurahNumber":26,"VerseNumber":132,"Text":"“Uye ityai avo vakakupai zvose izvo zvamunoziva.”"},{"SurahNumber":26,"VerseNumber":133,"Text":"“Vakakupai zvipfuwo nevana.”"},{"SurahNumber":26,"VerseNumber":134,"Text":"“Uye mapindu nezvitubu.”"},{"SurahNumber":26,"VerseNumber":135,"Text":"“Zvirokwazvo, ndinokutyirai marwadzo ezuva guru (zuva rekutongwa).”"},{"SurahNumber":26,"VerseNumber":136,"Text":"Vakati: “Zvakafanana kwatiri kutiudza kana kusatiudza.”"},{"SurahNumber":26,"VerseNumber":137,"Text":"“Idzi ndidzo nyaya dzevanhu vekutanga (vekare).”"},{"SurahNumber":26,"VerseNumber":138,"Text":"“Uye isu hatisi kuzombotongwa (kuzomborangwa).”"},{"SurahNumber":26,"VerseNumber":139,"Text":"Saka vakamuramba, uye tikavaparadza. Zvirokwazvo, mune izvi mune chidzidzo, asi vazhinji vavo havatendi"},{"SurahNumber":26,"VerseNumber":140,"Text":"Uye zvirokwazvo, Tenzi vako ndivo chokwadi vakuru, uye vane tsitsi zhinji"},{"SurahNumber":26,"VerseNumber":141,"Text":"Uye maThamood vakaramba vatumwa (Kuramba mutumwa mumwechete kuramba vese)"},{"SurahNumber":26,"VerseNumber":142,"Text":"Rangarirai mukoma wavo Swaalih paakati kwavari: “Hamutyi Allah here?”"},{"SurahNumber":26,"VerseNumber":143,"Text":"“Ndini mutumwa anovimbika kwamuri.”"},{"SurahNumber":26,"VerseNumber":144,"Text":"“Saka ityai Allah, uye monditeerera.”"},{"SurahNumber":26,"VerseNumber":145,"Text":"“Uye handidi mubairo kwamuri weizvi; mubairo wangu hausi kuna ani kunze kwaTenzi venyika yose.”"},{"SurahNumber":26,"VerseNumber":146,"Text":"“Muchasiiwa here makasununguka (makachengetedzeka) nezvamuinazvo pano?”"},{"SurahNumber":26,"VerseNumber":147,"Text":"“Mumapindu nezvitubu.”"},{"SurahNumber":26,"VerseNumber":148,"Text":"“Uye zvirimwa zvakasvika uye madheti akapfava.”"},{"SurahNumber":26,"VerseNumber":149,"Text":"“Uye munoveza mumakomo dzimba nehunyanzvi hukuru.”"},{"SurahNumber":26,"VerseNumber":150,"Text":"“Saka ityai Allah, chengetedzai basa renyu kwavari, uye monditeerera.”"},{"SurahNumber":26,"VerseNumber":151,"Text":"“Uye musava munoteerera mirairo yemaMusrifoon (vatadzi, mhondi, vatungamiriri vezvose zvakaipa).”"},{"SurahNumber":26,"VerseNumber":152,"Text":"“Avo vanoita huori munyika, uye havaiiti zvakanaka.”"},{"SurahNumber":26,"VerseNumber":153,"Text":"Vakati: “Iwe uri weavo vakaroiwa!”"},{"SurahNumber":26,"VerseNumber":154,"Text":"“Iwe uri munhu akafanana nesu. Tipe chiratidzo kana uri munhu anotaura chokwadi.”"},{"SurahNumber":26,"VerseNumber":155,"Text":"Akabva ati: “Heyo ngamera hadzi iyo. Ine kodzero yekunwa mvura, uye imi mune kodzero yekunwa mvura pazuva rinozivikanwa (zvijana zvekunwa mvura).”"},{"SurahNumber":26,"VerseNumber":156,"Text":"“Uye musava munoibata (ngamera hadzi) zvakaipa muchiikuvadza, nekuti marwadzo ezuva guru achava anokubatai (anokuwirai).”"},{"SurahNumber":26,"VerseNumber":157,"Text":"Asi vakaiuraya, asi vakazova vadembi"},{"SurahNumber":26,"VerseNumber":158,"Text":"Saka vakava vanosangana nemarwadzo. Zvirokwazvo, uyu ndiwo muenzaniso, asi vazhinji vavo havatendi"},{"SurahNumber":26,"VerseNumber":159,"Text":"Uye zvirokwazvo, Tenzi vako, ndivo chokwadi vane masimba ose, netsitsi dzose"},{"SurahNumber":26,"VerseNumber":160,"Text":"Vanhu vaLoti vakaramba vatumwa (Kuramba mutumwa mumwechete kuramba vese)"},{"SurahNumber":26,"VerseNumber":161,"Text":"Apo mukoma wavo Loti akati: “Hamutyi Allah nekuvateerera here?”"},{"SurahNumber":26,"VerseNumber":162,"Text":"“Zvirokwazvo, ndiri mutumwa akavimbika kwamuri.”"},{"SurahNumber":26,"VerseNumber":163,"Text":"“Saka ityai Allah, chengetedzai mirairo yavo, uye nditeererei.”"},{"SurahNumber":26,"VerseNumber":164,"Text":"“Handina mubairo wandinobvunza kwamuri weizvi, asi mubairo wangu hausi kuna ani kunze kwaTenzi vepasi rose.”"},{"SurahNumber":26,"VerseNumber":165,"Text":"“Munoenda kuvarume vose.”"},{"SurahNumber":26,"VerseNumber":166,"Text":"“Uye muchisiya avo vamakasikirwa naAllah sevakadzi venyu? Zvirokwazvo, muri vanhu vanopfurikidza mirairo!”"},{"SurahNumber":26,"VerseNumber":167,"Text":"Vakabva vati (kuna Loti): “Iwe Loti! Chokwadi, ukaramba uchidaro, zvirokwazvo, uchava umwe wevanhu vatichadzinga (mudunhu redu)!”"},{"SurahNumber":26,"VerseNumber":168,"Text":"Akabva ati: “Ndiri mumwe wevanhu avo vanopokana nemi nekugumbuka zvakanyanya nezvamunoita zvakashata (Chingochani).”"},{"SurahNumber":26,"VerseNumber":169,"Text":"“Tenzi vangu! Ndichengetedzei ini nemhuri yangu kubva kune zvavanoita.”"},{"SurahNumber":26,"VerseNumber":170,"Text":"Saka takamununura nemhuri yake yese"},{"SurahNumber":26,"VerseNumber":171,"Text":"Kusara kwechembere (mukadzi wake) akava weavo vakasara (muguta)"},{"SurahNumber":26,"VerseNumber":172,"Text":"Mushure mezvo takaparadza vamwe vose"},{"SurahNumber":26,"VerseNumber":173,"Text":"Uye takava tinovatumira marwadzo ainaya. Uye kunaya kwacho kwaiva kwakashata kune avo vakayambirwa"},{"SurahNumber":26,"VerseNumber":174,"Text":"Zvirokwazvo, umu mune chiratidzo, asi vazhinji vavo havatendi"},{"SurahNumber":26,"VerseNumber":175,"Text":"Uye zvirokwazvo, Tenzi vako, vane chokwadi masimba ose, uye vane tsitsi dzose"},{"SurahNumber":26,"VerseNumber":176,"Text":"Vagari veAl-Aikah (Nzvimbo iri pedyo neMadyan) vakaramba vatumwa (Kuramba mutumwa mumwechete kuramba vese)"},{"SurahNumber":26,"VerseNumber":177,"Text":"Apo Shuaib akati kwavari: “Hamutyi Allah here?”"},{"SurahNumber":26,"VerseNumber":178,"Text":"“Ndiri mutumwa akavimbika kwamuri.”"},{"SurahNumber":26,"VerseNumber":179,"Text":"“Saka ityai Allah, chengetedzai basa renyu kwavari, uye nditeererei.”"},{"SurahNumber":26,"VerseNumber":180,"Text":"“Handina mubairo wandinobvunza kwamuri weizvi, asi mubairo wangu hausi kuna ani kunze kwaTenzi vepasi rose.”"},{"SurahNumber":26,"VerseNumber":181,"Text":"“Ipai (vanhu) zvierwa zvakazara, uye musava munoderedza.”"},{"SurahNumber":26,"VerseNumber":182,"Text":"“Uye ivai munopima zviri pachokwadi uye zvakaenzana.”"},{"SurahNumber":26,"VerseNumber":183,"Text":"“Uye musava munobira vanhu nekudzikisa zvinhu zvavo, kana kuita zvakashata, kuita huori nehuumambara munyika.”"},{"SurahNumber":26,"VerseNumber":184,"Text":"“Uye ivai munotya avo vakakusikai (Allah) nemadzitateguru.”"},{"SurahNumber":26,"VerseNumber":185,"Text":"Vakabva vati: “Uri mumwe weavo vakaroiwa!”"},{"SurahNumber":26,"VerseNumber":186,"Text":"“Uye uri munhu akafanana nesu, uye zvirokwazvo, tinofunga kuti uri mumwe wevanyepi!”"},{"SurahNumber":26,"VerseNumber":187,"Text":"“Saka ita kuti zvidimbu zvidimbu zvedenga zvitidonhere, kana uri mumwe weavo vanotaura chokwadi!”"},{"SurahNumber":26,"VerseNumber":188,"Text":"Akabva ati: “Tenzi vangu ndivo muzivi mukuru wezvamunoita.”"},{"SurahNumber":26,"VerseNumber":189,"Text":"Asi vakaramba kutenda maari, saka marwadzo ezuva remvuri (gore rakasviba) akavabata. Zvirokwazvo, aiva marwadzo ezuva guru"},{"SurahNumber":26,"VerseNumber":190,"Text":"Zvirokwazvo, mune zvose izvi mune chiratidzo, asi vazhinji vavo havatendi"},{"SurahNumber":26,"VerseNumber":191,"Text":"Uye zvirokwazvo Tenzi vako, ndivo chokwadi vane masimba ose, netsitsi dzose"},{"SurahNumber":26,"VerseNumber":192,"Text":"Uye zvirokwazvo, aya mashoko (Qur’aan) akadzikiswa naTenzi vepasi rose"},{"SurahNumber":26,"VerseNumber":193,"Text":"Ayo akauya nemweya (Rooh) unovimbika (Jibreel – Gabriel (AS)"},{"SurahNumber":26,"VerseNumber":194,"Text":"Mumoyo mako (Muhammad (SAW)) kuti ugova muyambiri"},{"SurahNumber":26,"VerseNumber":195,"Text":"Mururimi rwechiArabhu rwuri pachena"},{"SurahNumber":26,"VerseNumber":196,"Text":"Uye zvirokwazvo, rakataurwa (Qur’aan) muMagwaro (Torah neVhangeri) evanhu vekutanga"},{"SurahNumber":26,"VerseNumber":197,"Text":"Hachisi chiratidzo kwavari here kuti vakadzidza vevana vaIzirairi (saAbdullah Ibn Salaam) vanoriziva (kuti ichokwadi)"},{"SurahNumber":26,"VerseNumber":198,"Text":"Uye dai takaridzikisa (Qur’aan) kune asiri wechiArabhu"},{"SurahNumber":26,"VerseNumber":199,"Text":"Uye ori verenga kwavari, vaisatenda mariri"},{"SurahNumber":26,"VerseNumber":200,"Text":"Saka takaita kuti zvipinde (zvigare) mumoyo yevatadzi (kuramba Qur’aan)"},{"SurahNumber":26,"VerseNumber":201,"Text":"Havatendi mariri kusvikira vaona marwadzo"},{"SurahNumber":26,"VerseNumber":202,"Text":"Achauya kwavari nekuchimbidza, vasingatarisiri"},{"SurahNumber":26,"VerseNumber":203,"Text":"Apo vachataura kuti: “Hatingambomisirwi here (kuparadzwa)?”"},{"SurahNumber":26,"VerseNumber":204,"Text":"Vanoda here kuti marwadzo edu akurumbidze"},{"SurahNumber":26,"VerseNumber":205,"Text":"Funga! Nyangwe tikaita kuti vafare kwemakore"},{"SurahNumber":26,"VerseNumber":206,"Text":"Uye mushure mezvo kouya kwavari izvo zvavakavimbiswa"},{"SurahNumber":26,"VerseNumber":207,"Text":"Zvose izvo zvaivafadza hazvizovadziviriri"},{"SurahNumber":26,"VerseNumber":208,"Text":"Uye hatina kuparadza dunhu kusara kwekuti range rine vayambiri"},{"SurahNumber":26,"VerseNumber":209,"Text":"Sekurangaridza, uye hatina kumbova vadzvanyiriri"},{"SurahNumber":26,"VerseNumber":210,"Text":"Uye haasi maShayaatween (vanasatani) akaridzikisa (Qur’aan) pasi"},{"SurahNumber":26,"VerseNumber":211,"Text":"Uye hazvienderani navo uye havazvikwanisi"},{"SurahNumber":26,"VerseNumber":212,"Text":"Zvirokwazvo, vakaendeswa kure kuti vasarinzwe"},{"SurahNumber":26,"VerseNumber":213,"Text":"Saka musava munodaidza vanamwari vamwe naAllah, nokuti mungava veavo vanowana marwadzo"},{"SurahNumber":26,"VerseNumber":214,"Text":"Uye yambira rudzi rwako (Muhammad (SAW)) kubva kuhama dzepadyo"},{"SurahNumber":26,"VerseNumber":215,"Text":"Uye iva netsitsi uye kuzvininipisa kune vatendi vanokutevera"},{"SurahNumber":26,"VerseNumber":216,"Text":"Uye kana vakasakuteerera, taura kuti: “Ndakachena kubva kune izvo zvamunoita.”"},{"SurahNumber":26,"VerseNumber":217,"Text":"Uye isa chivimbo kuna samasimba, vane tsitsi dzose"},{"SurahNumber":26,"VerseNumber":218,"Text":"Avo vanokuona (Muhammad (SAW)) paunosimuka (kuti unamate usiku Tahajjud)"},{"SurahNumber":26,"VerseNumber":219,"Text":"Uye zvaunoita uri pakati peavo vanopfugama (kunaAllah muminamato mishanu yepazuva)"},{"SurahNumber":26,"VerseNumber":220,"Text":"Zvirokwazvo, ivo ndivo vanonzwa zvikuru, vanoziva zvese"},{"SurahNumber":26,"VerseNumber":221,"Text":"Ndingakuudzei here (imi vanhu) maererano neavo maShayaatween (anasatani) anoenda kwavari"},{"SurahNumber":26,"VerseNumber":222,"Text":"Vanoenda (maShayaatween) kune wese munyepi anotadza"},{"SurahNumber":26,"VerseNumber":223,"Text":"Vanoteerera (maShayaatween, uye vanovapa zvavanenge\tvanzwa\tzvakavanzika\tkubva kungirozi), uye vazhinji vavo vanyepi"},{"SurahNumber":26,"VerseNumber":224,"Text":"Uye vadetembi, vanhu vakarasika vanovatevera"},{"SurahNumber":26,"VerseNumber":225,"Text":"Hauoni here kuti vanotaura pamusoro penyaya dzese (vachirumbidza vanhu, vakanaka here kana kuti vakaipa) munhetembo dzavo"},{"SurahNumber":26,"VerseNumber":226,"Text":"Uye vanotaura izvo zvavasingaiti"},{"SurahNumber":26,"VerseNumber":227,"Text":"Kusara kweavo vanotenda (muIslaam) nokuita mabasa akanaka, uye vanorangarira Allah zvakanyanya, uye nekuzvidzivirira mushure mekunge vatadzirwa (vachipindura nenhetembo avo vadetembi vanotaura zvakaipa pamusoro peIslaam). Uye avo vanoita mabasa akashata vachaziva kuti vachapindurwa sei pavachapindurwa (magumo avo achange akaita sei)"},{"SurahNumber":27,"VerseNumber":1,"Text":"Twaa – Seen. (Mavara aya ndemamwe ezvishamiso zveQur’aan, uye hapana anoziva zvaanoreva kunze kwaAllah). Idzi ndidzo ndima dzeQur’aan, uye Gwaro riri pachena"},{"SurahNumber":27,"VerseNumber":2,"Text":"Rinotungamira (kunzira yakatwasuka) uye mashoko akanaka kune vatendi (muIslaam)"},{"SurahNumber":27,"VerseNumber":3,"Text":"Avo vanoita Swalaah (Munamato), uye vanopa Zakaah (Zvipo kuvarombo), uye vane chokwadi maererano nehupenyu hwemangwana"},{"SurahNumber":27,"VerseNumber":4,"Text":"Zvirokwazvo, avo vasingatendi muhupenyu hwemangwana, takava tinonatsa mabasa avo kuti vangodzungaira (kutenderera panyika) vasingaoni"},{"SurahNumber":27,"VerseNumber":5,"Text":"Ndivo avo vachawana marwadzo akashata (Panyika). Uye muhupenyu hwemangwana vachava vanhu vakarasikirwa zvikuru"},{"SurahNumber":27,"VerseNumber":6,"Text":"Uye iwe (Muhammad (SAW)) uri kudzidziswa Qur’aan kubva kune uyo ane hungwaru hwose, ane ruzivo zvikuru"},{"SurahNumber":27,"VerseNumber":7,"Text":"Rangarira apo Musa akati kumhuri yake: “Zvirokwazvo, ndaona moto, ndichakuvigirai kubvako nyaya, kana ndichakuvigirai kubvako chitsiga chiri kubvira kuti muve munodziisa miviri yenyu.”"},{"SurahNumber":27,"VerseNumber":8,"Text":"Asi paakasvika pauri, akashevedzwa: “Akomborerwa ndeuyo ari mumoto, uye uyo ari padyo nawo! Uye akarumbidzwa ndiAllah, Tenzi venyika yose (vanhu, maJinn nezvose zviripo).”"},{"SurahNumber":27,"VerseNumber":9,"Text":"“Iwe Musa! Zvirokwazvo, ndini Allah, mukuru, ane ungwaru hwose.”"},{"SurahNumber":27,"VerseNumber":10,"Text":"“Uye kanda tsvimbo yako!” Asi paakaiona ichifamba sekunge yaiva nyoka akatendeuka achitiza, uye haana kucheuka. (Zvikanzi): “Iwe Musa! Usatya, zvirokwazvo, vatumwa havatyi pamberi pangu.”"},{"SurahNumber":27,"VerseNumber":11,"Text":"“Kusara kweuyo akatadza uye mushure mezvo akasandura zvakashata nezvakanaka, uye zvirokwazvo, ndinoregerera zvikuru, uye ndine tsitsi zhinji.”"},{"SurahNumber":27,"VerseNumber":12,"Text":"“Uye isa ruoko rwako muhapwa dzako, richabuda richipenya pasina chinorikanganisa. (Zvimwe zvezviratidzo) kubva kuzviratidzo zvipfumbamwe kuna Farawo uye nevanhu vake. Zvirokwazvo, vari vanhu vanotadza.”"},{"SurahNumber":27,"VerseNumber":13,"Text":"Asi zviratidzo zvedu pazvakauya kwavari zviri pachena kuti vaone, vakati: “Aya ndiwo mapipi ari pachena.”"},{"SurahNumber":27,"VerseNumber":14,"Text":"Uye vakazviramba nekutadza uye nekuzvitutumadza, kunyangwe moyo yavo yaiva nechokwadi nazvo (kuti zvabva kuna Allah). Saka tarisa ndeapi aiva magumo eavo vaitadza"},{"SurahNumber":27,"VerseNumber":15,"Text":"Zvirokwazvo, takapa ruzivo kuna Dawood (Davhidha) uye Sulaimaan (Soromoni), uye vese (vari vaviri) vakati: “Rumbidzo dzose uye kutendwa ndekwaAllah, avo vatisarudza pamusoro pevaranda vavo vose vanotenda!”"},{"SurahNumber":27,"VerseNumber":16,"Text":"Uye Sulaimaan (Soromoni) akagara nhaka Dawood (Davhidha) (muruzivo). Akati: “Imi vanhu! Takava tinodzidziswa rurimi rweshiri, uye takava tinopiwa zvinhu zvose. Izvi, zvirokwazvo, inyasha dziri pachena (kubva kunaAllah).”"},{"SurahNumber":27,"VerseNumber":17,"Text":"Uye pamberi paSulaimaan (Soromoni) mauto ake akaunganidzwa emaJinn, vanhu, uye shiri, uye vose vakagara vakarongeka zvekuhondo (vachienda mberi)"},{"SurahNumber":27,"VerseNumber":18,"Text":"Kusvika vasvika munzvimbo yemasvosve, rimwe remasvosve rikati: “Imi masvosve! Pindai munzvimbo dzenyu, nekuti Sulaimaan (Soromoni) nemauto ake vangakutsikai, apo pavanenge vasingazivi.”"},{"SurahNumber":27,"VerseNumber":19,"Text":"Iye Sulaimaan (Soromoni) akanyemwerera achifadzwa nemutauro waro uye akati: “Tenzi vangu! Ndipei simba uye mukana wekuti ndive ndinotenda makomborero enyu ayo amakandipa uye nevabereki vangu, uye kuti ndiite mabasa akanaka ayo anokufadzai, uye ndiisei netsitsi dzenyu pakati pevaranda venyu vakanaka.”"},{"SurahNumber":27,"VerseNumber":20,"Text":"Akatarisa shiri, akati: “Chii chiri kuitika nekuti handisi kuona Hud-hud (Chigogodza)? Kana kuti ari pakati peavo vasipo?”"},{"SurahNumber":27,"VerseNumber":21,"Text":"“Zvirokwazvo, ndichamutonga nemutongo wakaomarara, kana kuti ndichamuuraya, kunze kwekuti ondiunzira chinangwa chiri pachena.”"},{"SurahNumber":27,"VerseNumber":22,"Text":"Asi Chigogodza hachina kugarisa, (chakadzoka) chikati: “Ndawana ruzivo urwo rwausati waruziva, uye ndauya kubva kuSaba’ (Sheba) nenyaya yechokwadi.”"},{"SurahNumber":27,"VerseNumber":23,"Text":"“Ndawana mukadzi achivatonga, uye akapihwa zvinhu zvose zvinokwanisa kuitwa nemutongi (mambo) wose panyika, uye ane chigaro cheumambo chihombe.”"},{"SurahNumber":27,"VerseNumber":24,"Text":"“Ndamuwana iye nevanhu vake vachinamata zuva pachinhambwe chaAllah, uye Satani avanatsira mabasa avo kwavari, uye avatendeutsa kubva kunzira yakatwasuka, saka havana kutungamirwa.”"},{"SurahNumber":27,"VerseNumber":25,"Text":"“Havapfugamiri Allah avo vanoburitsa pachena izvo zvakavandika mumatenga uye nepanyika, uye vanoziva izvo zvamunovanza uye izvo zvamunoburitsa pachena.”"},{"SurahNumber":27,"VerseNumber":26,"Text":"“Allah, Laa ilaaha illaa Huwa (Hakuna vamwe mwari vane kodzero yekunamatwa kunze kwavo), Tenzi vechigaro chikuru!”"},{"SurahNumber":27,"VerseNumber":27,"Text":"Sulaimaan (Soromoni)) akati: “Tichaona kuti uri kutaura chokwadi here kana kuti uri weavo vanonyepa.”"},{"SurahNumber":27,"VerseNumber":28,"Text":"“Enda netsamba yangu iyi, uye wovapa, uye wobva kwavari, uye woona kuti vanoti kudini.”"},{"SurahNumber":27,"VerseNumber":29,"Text":"Mambokadzi weSaba’ (Sheba)) akati: “Imi makurukota! Zvirokwazvo, ndaunzirwa tsamba inoremekedzeka.”"},{"SurahNumber":27,"VerseNumber":30,"Text":"“Zvirokwazvo, yabva kuna Sulaimaan (Soromoni), uye zvirokwazvo iri kuti: ‘Muzita raAllah, vane nyasha, vane tsitsi.’"},{"SurahNumber":27,"VerseNumber":31,"Text":"‘Musava munozvitutumadza kwandiri, asi huyai kwandiri muchizvipira kuna Allah (semaMuslim).’”"},{"SurahNumber":27,"VerseNumber":32,"Text":"Akati: “Imi makurukota! Ndipei pfungwa dzenyu panyaya yangu iyi. Handitongi nyaya kusvikira imi mavapo pandiri (mandipa pfungwa dzenyu).”"},{"SurahNumber":27,"VerseNumber":33,"Text":"Vakati: “Tine simba rakawanda, uye tinogona hondo zvakanyanya, asi zviri kwamuri kupa mutongo. Saka fungai ndeupi mutongo wamuchapa.”"},{"SurahNumber":27,"VerseNumber":34,"Text":"Akati: “Zvirokwazvo madzimambo, kana vapinda muguta (munyika) vanoiparadza, uye voita vanhu vanoremekedzwa pakati pavo vanhu vepasi pasi. Saizvozvo vanoita.”"},{"SurahNumber":27,"VerseNumber":35,"Text":"“Asi zvirokwazvo, ndichavatumira chipo, uye ndoona kuti vatumwa vanodzoka nei.”"},{"SurahNumber":27,"VerseNumber":36,"Text":"Saka vatumwa pavakasvika kuna Sulaimaan (Soromoni), akati: “Munondibatsira nehupfumi? Izvo Allah zvavakandipa zvikuru (zviri nani) kune izvo zvavakakupai! Asi imi munofadzwa nechipo chenyu!”"},{"SurahNumber":27,"VerseNumber":37,"Text":"Sulaimaan (Soromoni) akati kumukuru wevatumwa vake): “Dzokera kwavari! Isu zvirokwazvo, tichauya kwavari nehondo (mauto) ayo avasingakwanisi kurwisa, uye tichavaburitsa kubva kwairi vachidzikisirwa, uye vachinyadziswa.”"},{"SurahNumber":27,"VerseNumber":38,"Text":"Akati (Sulaimaan): “Imi makurukota! Ndiyani pakati penyu angauya nechigaro chake vasati vauya kwandiri vachizvipira nekuteerera?”"},{"SurahNumber":27,"VerseNumber":39,"Text":"Ifreet (Jinn rakasimba) kubva kumaJinn rakati: “Ndinouya nacho kwamuri imi musati masumuka panzvimbo yenyu. Uye zvirokwazvo, ndine simba uye ndinovimbika pabasa rakadai.”"},{"SurahNumber":27,"VerseNumber":40,"Text":"Umwe aiva neruzivo rweGwaro akati: “Ndinouya nacho kwamuri musati mabhwaira meso enyu!” Saka (Sulaimaan (Soromoni)) paakaona chava mberi kwake, akati: “Izvi kuda kwenyasha dzaTenzi vangu, kuti vaone kuti ndinotenda (zvakanaka) kana kuti handitendi! Uye uyo anotenda, zvirokwazvo, kutenda kwake kwakamunakira iye pachezvake; uye uyo asingatendi (kusatenda kwake kurasikirwa iye pachezvake). Zvirokwazvo, Tenzi vangu vakapfuma, uye vanopa zvizhinji.”"},{"SurahNumber":27,"VerseNumber":41,"Text":"Akati: “Chisandurei (chigaro) zvimwe zvinhu kuti tione kuti achatungamirirwa (achachiziva) here, kana kuti achava weavo vasina kutungamirirwa.”"},{"SurahNumber":27,"VerseNumber":42,"Text":"Saka paakauya (mambokadzi), zvakanzi (kwaari): “Chigaro chako chakadai here?” Akati: “Zvinenge zvakafanana.” Uye (Sulaimaan (Soromoni) akati): “Ruzivo rwakaunzwa kwatiri iye asati apihwa, uye taiva vanozvipira kuna Allah (semaMuslim).”"},{"SurahNumber":27,"VerseNumber":43,"Text":"Uye icho chaainamata achisiya Allah chakamudzivirira (kutenda muIslaam), uye aiva weavo vasingatendi"},{"SurahNumber":27,"VerseNumber":44,"Text":"Zvakanzi kwaari: “Pinda muAs-Sarh (imba yemagirazi ane mvura inoerera pasi pawo).” Asi paakaiona akafunga kuti chaiva chitubu, uye (akasimudza hembe) akavhura makumbo ake. (Sulaimaan (Soromoni) akati): “Zvirokwazvo, iSarh (Imba yemagirazi ane mvura inoerera pasi pawo).” Akati (Mambokadzi): “Tenzi vangu! Zvirokwazvo, ndazvitadzira, uye ndinozvipira muIslaam, pamwechete naSulaimaan (Soromoni) kuna Allah, Tenzi venyika yose (vanhu, maJinn nezvese zviripo).”"},{"SurahNumber":27,"VerseNumber":45,"Text":"Uye zvirokwazvo kumaThamood takatumira mukoma wavo Swaalih achiti: “Namatai Allah (voga).” Uye tarisai! Vakava mapoka maviri achikakavadzana pakati pavo"},{"SurahNumber":27,"VerseNumber":46,"Text":"Akati: “Imi vanhu vangu! Sei muchimhanyira kutsvaga zvakaipa zvakanaka musati mazvitsvaga? Sei musingatsvagi ruregerero rwaAllah, kuti muve munowana tsitsi?”"},{"SurahNumber":27,"VerseNumber":47,"Text":"Vakati: “Tinoona kuti une munyama neavo vanewe.” Akati: “Zvakaipa zvenyu zvina Allah, asi muri vanhu varikuedzwa.”"},{"SurahNumber":27,"VerseNumber":48,"Text":"Uye muguta maiva nevarume vapfumbamwe (kubva kuvana vemadzimambo avo) vaiita zvakashata munzvimbo, uye havana kumbozvishandura"},{"SurahNumber":27,"VerseNumber":49,"Text":"Vakati: “Pikai naAllah umwe kune umwe kuti tichauraya muchivande usiku iye (Swaalih) uye nemhuri yake, uye mushure mezvo tichati kune hama dzake: ‘Hatina kumboona kufa kwake iye nemhuri yake, uye zvirokwazvo, tirikutaura chokwadi.’”"},{"SurahNumber":27,"VerseNumber":50,"Text":"Saka vakaronga urongwa, uye isu takaronga urongwa, ivo vasingazivi"},{"SurahNumber":27,"VerseNumber":51,"Text":"Uye ona kuti magumo eavo vakaronga aiva akaita sei! Zvirokwazvo, takavaparadza ivo nevanhu vavo pamwechete"},{"SurahNumber":27,"VerseNumber":52,"Text":"Idzi ndidzo dzimba dzavo dzakaparadzwa zvachose nekuda kwekutadza kwavo. Zvirokwazvo, umu mune chidzidzo kuvanhu vanoziva"},{"SurahNumber":27,"VerseNumber":53,"Text":"Uye takadzivirira avo vanotenda uye vaitya Allah, uye vachiita mabasa vachifadza ivo"},{"SurahNumber":27,"VerseNumber":54,"Text":"Uye (rangarirai) Loti paakati kuvanhu vake: “Munoita here zvivi (chingochani) muchiona (zviri pachena)?”"},{"SurahNumber":27,"VerseNumber":55,"Text":"“Munoita here chidaka chenyu (chevakadzi) kuvarume muchisiya vakadzi? Zvirokwazvo, muri vanhu vasingazivi vanotadza.”"}]}