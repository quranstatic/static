{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الر، این آیات کتاب، و قرآن مبین است"},{"SurahNumber":15,"VerseNumber":2,"Text":"کافران (هنگامی که آثار شوم اعمال خود را ببینند،) چه بسا آرزو می‌کنند که ای کاش مسلمان بودند"},{"SurahNumber":15,"VerseNumber":3,"Text":"بگذار آنها بخورند، و بهره گیرند، و آرزوها آنان را غافل سازد؛ ولی بزودی خواهند فهمید"},{"SurahNumber":15,"VerseNumber":4,"Text":"ما اهل هیچ شهر و دیاری را هلاک نکردیم مگر اینکه اجل معیّن (و زمان تغییر ناپذیری) داشتند"},{"SurahNumber":15,"VerseNumber":5,"Text":"هیچ گروهی از اجل خود پیشی نمی‌گیرد؛ و از آن عقب نخواهد افتاد"},{"SurahNumber":15,"VerseNumber":6,"Text":"و گفتند: «ای کسی که «ذکر» [= قرآن‌] بر او نازل شده، مسلماً تو دیوانه‌ای"},{"SurahNumber":15,"VerseNumber":7,"Text":"اگر راست می‌گویی، چرا فرشتگان را نزد ما نمی‌زوری؟!»"},{"SurahNumber":15,"VerseNumber":8,"Text":"(امّا اینها باید بدانند) ما فرشتگان را، جز بحق، نازل نمی‌کنیم،؛ و هرگاه نازل شوند، دیگر به اینها مهلت داده نمی‌شود (؛ و در صورت انکار، به عذاب الهی نابود می‌گردند)"},{"SurahNumber":15,"VerseNumber":9,"Text":"ما قرآن را نازل کردیم؛ و ما بطور قطع نگهدار آنیم"},{"SurahNumber":15,"VerseNumber":10,"Text":"ما پیش از تو (نیز) پیامبرانی در میان امّتهای نخستین فرستادیم"},{"SurahNumber":15,"VerseNumber":11,"Text":"هیچ پیامبری به سراغ آنها نمی‌آمد مگر اینکه او را مسخره می‌کردند"},{"SurahNumber":15,"VerseNumber":12,"Text":"ما اینچنین (و از هر طریق ممکن) قرآن را به درون دلهای مجرمان راه می‌دهیم"},{"SurahNumber":15,"VerseNumber":13,"Text":"(اما با این حال،) آنها به آن ایمان نمی‌آورند؛ روش اقوام پیشین نیز چنین بود"},{"SurahNumber":15,"VerseNumber":14,"Text":"و اگر دری از آسمان به روی آنان بگشاییم، و آنها پیوسته در آن بالا روند"},{"SurahNumber":15,"VerseNumber":15,"Text":"باز می‌گویند: «ما را چشم‌بندی کرده‌اند؛ بلکه ما (سر تا پا) سحر شده‌ایم!»"},{"SurahNumber":15,"VerseNumber":16,"Text":"ما در آسمان برجهایی قرار دادیم؛ و آن را برای بینندگان آراستیم"},{"SurahNumber":15,"VerseNumber":17,"Text":"و آن را از هر شیطان رانده شده‌ای حفظ کردیم؛"},{"SurahNumber":15,"VerseNumber":18,"Text":"مگر آن کس که استراق سمع کند (و دزدانه گوش فرا دهد) که «شهاب مبین» او را تعقیب می‌کند (و می‌راند)"},{"SurahNumber":15,"VerseNumber":19,"Text":"و زمین را گستردیم؛ و در آن کوه‌های ثابتی افکندیم؛ و از هر گیاه موزون، در آن رویاندیم؛"},{"SurahNumber":15,"VerseNumber":20,"Text":"و برای شما انواع وسایل زندگی در آن قرار دادیم؛ همچنین برای کسانی که شما نمی‌توانید به آنها روزی دهید"},{"SurahNumber":15,"VerseNumber":21,"Text":"و خزائن همه چیز، تنها نزد ماست؛ ولی ما جز به اندازه معیّن آن را نازل نمی‌کنیم"},{"SurahNumber":15,"VerseNumber":22,"Text":"ما بادها را برای بارور ساختن (ابرها و گیاهان) فرستادیم؛ و از آسمان آبی نازل کردیم، و شما را با آن سیراب ساختیم؛ در حالی که شما توانایی حفظ و نگهداری آن را نداشتید"},{"SurahNumber":15,"VerseNumber":23,"Text":"ماییم که زنده می‌کنیم و می‌میرانیم؛ و ماییم وارث (همه جهان)"},{"SurahNumber":15,"VerseNumber":24,"Text":"ما، هم پیشینیان شما را دانستیم؛ و هم متأخّران را"},{"SurahNumber":15,"VerseNumber":25,"Text":"پروردگار تو، قطعاً آنها را (در قیامت) جمع و محشور می‌کند؛ چرا که او حکیم و داناست"},{"SurahNumber":15,"VerseNumber":26,"Text":"ما انسان را از گِل خشکیده‌ای (همچون سفال) که از گِل بد بوی (تیره رنگی) گرفته شده بود آفریدیم"},{"SurahNumber":15,"VerseNumber":27,"Text":"و جن را پیش از آن، از آتش گرم و سوزان خلق کردیم"},{"SurahNumber":15,"VerseNumber":28,"Text":"و (به خاطر بیاور) هنگامی که پروردگارت به فرشتگان گفت: «من بشری را از گل خشکیده‌ای که از گل بدبویی گرفته شده، می‌آفرینم"},{"SurahNumber":15,"VerseNumber":29,"Text":"هنگامی که کار آن را به پایان رساندم، و در او از روح خود (یک روح شایسته و بزرگ) دمیدم، همگی برای او سجده کنید!»"},{"SurahNumber":15,"VerseNumber":30,"Text":"همه فرشتگان، بی استثنا، سجده کردند"},{"SurahNumber":15,"VerseNumber":31,"Text":"جز ابلیس، که ابا کرد از اینکه با سجده‌کنندگان باشد"},{"SurahNumber":15,"VerseNumber":32,"Text":"(خداوند) فرمود: «ای ابلیس! چرا با سجده‌کنندگان نیستی؟!»"},{"SurahNumber":15,"VerseNumber":33,"Text":"گفت: «من هرگز برای بشری که او را از گل خشکیده‌ای که از گل بدبویی گرفته شده است آفریده‌ای، سجده نخواهم کرد!»"},{"SurahNumber":15,"VerseNumber":34,"Text":"فرمود: «از صف آنها [= فرشتگان‌] بیرون رو، که رانده‌شده‌ای (از درگاه ما)"},{"SurahNumber":15,"VerseNumber":35,"Text":"و لعنت (و دوری از رحمت حق) تا روز قیامت بر تو خواهد بود!»"},{"SurahNumber":15,"VerseNumber":36,"Text":"گفت: «پروردگارا! مرا تا روز رستاخیز مهلت ده (و زنده بگذار!)»"},{"SurahNumber":15,"VerseNumber":37,"Text":"فرمود: «تو از مهلت یافتگانی"},{"SurahNumber":15,"VerseNumber":38,"Text":"(امّا نه تا روز رستاخیز، بلکه) تا روز وقت معیّنی.»"},{"SurahNumber":15,"VerseNumber":39,"Text":"گفت: «پروردگارا! چون مرا گمراه ساختی، من (نعمتهای مادّی را) در زمین در نظر آنها زینت می‌دهم، و همگی را گمراه خواهم ساخت،"},{"SurahNumber":15,"VerseNumber":40,"Text":"مگر بندگان مخلصت را.»"},{"SurahNumber":15,"VerseNumber":41,"Text":"فرمود: «این راه مستقیمی است که بر عهده من است (و سنّت همیشگیم)"},{"SurahNumber":15,"VerseNumber":42,"Text":"که بر بندگانم تسلّط نخواهی یافت؛ مگر گمراهانی که از تو پیروی می‌کنند؛"},{"SurahNumber":15,"VerseNumber":43,"Text":"و دوزخ، میعادگاه همه آنهاست"},{"SurahNumber":15,"VerseNumber":44,"Text":"هفت در دارد؛ و برای هر دری، گروه معیّنی از آنها تقسیم شده‌اند"},{"SurahNumber":15,"VerseNumber":45,"Text":"به یقین، پرهیزگاران در باغها (ی سرسبز بهشت) و در کنار چشمه‌ها هستند"},{"SurahNumber":15,"VerseNumber":46,"Text":"(فرشتگان به آنها می‌گویند:) داخل این باغها شوید با سلامت و امنیّت"},{"SurahNumber":15,"VerseNumber":47,"Text":"هر گونه غلِّ [= حسد و کینه و دشمنی‌] را از سینه آنها برمی‌کنیم (و روحشان را پاک می‌سازیم)؛ در حالی که همه برابرند، و بر تختها روبه‌روی یکدیگر قرار دارند"},{"SurahNumber":15,"VerseNumber":48,"Text":"هیچ خستگی و تعبی در آنجا به آنها نمی‌رسد، و هیچ گاه از آن اخراج نمی‌گردند"},{"SurahNumber":15,"VerseNumber":49,"Text":"بندگانم را آگاه کن که من بخشنده مهربانم"},{"SurahNumber":15,"VerseNumber":50,"Text":"و (اینکه) عذاب و کیفر من، همان عذاب دردناک است"},{"SurahNumber":15,"VerseNumber":51,"Text":"و به آنها از مهمانهای ابراهیم خبر ده"},{"SurahNumber":15,"VerseNumber":52,"Text":"هنگامی که بر او وارد شدند و سلام کردند؛ (ابراهیم) گفت: «ما از شما بیمناکیم!»"},{"SurahNumber":15,"VerseNumber":53,"Text":"گفتند: «نترس، ما تو را به پسری دانا بشارت می‌دهیم!»"},{"SurahNumber":15,"VerseNumber":54,"Text":"گفت: «آیا به من (چنین) بشارت می‌دهید با اینکه پیر شده‌ام؟! به چه چیز بشارت می‌دهید؟!»"},{"SurahNumber":15,"VerseNumber":55,"Text":"گفتند: «تو را به حق بشارت دادیم؛ از مأیوسان مباش!»"},{"SurahNumber":15,"VerseNumber":56,"Text":"گفت: «جز گمراهان، چه کسی از رحمت پروردگارش مأیوس می‌شود؟!»"},{"SurahNumber":15,"VerseNumber":57,"Text":"(سپس) گفت: «مأموریت شما چیست ای فرستادگان خدا؟»"},{"SurahNumber":15,"VerseNumber":58,"Text":"گفتند: «ما به سوی قومی گنهکار مأموریت یافته‌ایم (تا آنها را هلاک کنیم)"},{"SurahNumber":15,"VerseNumber":59,"Text":"مگر خاندان لوط، که همگی آنها را نجات خواهیم داد"},{"SurahNumber":15,"VerseNumber":60,"Text":"بجز همسرش، که مقدّر داشتیم از بازماندگان (در شهر، و هلاک‌شوندگان) باشد!»"},{"SurahNumber":15,"VerseNumber":61,"Text":"هنگامی که فرستادگان (خدا) به سراغ خاندان لوط آمدند"},{"SurahNumber":15,"VerseNumber":62,"Text":"(لوط) گفت: «شما گروه ناشناسی هستید!»"},{"SurahNumber":15,"VerseNumber":63,"Text":"گفتند: «ما همان چیزی را برای تو آورده‌ایم که آنها [= کافران‌] در آن تردید داشتند (آری، ما مأمور عذابیم)"},{"SurahNumber":15,"VerseNumber":64,"Text":"ما واقعیّت مسلّمی را برای تو آورده‌ایم؛ و راست می‌گوییم"},{"SurahNumber":15,"VerseNumber":65,"Text":"پس، خانواده‌ات را در اواخر شب با خود بردار، و از اینجا ببر؛ و خودت به دنبال آنها حرکت کن؛ و کسی از شما به پشت سر خویش ننگرد؛ به همانجا که مأمور هستید بروید!»"},{"SurahNumber":15,"VerseNumber":66,"Text":"و ما به لوط این موضوع را وحی فرستادیم که صبحگاهان، همه آنها ریشه‌کن خواهند شد"},{"SurahNumber":15,"VerseNumber":67,"Text":"(از سوی دیگر،) اهل شهر (از ورود میهمانان با خبر شدند، و بطرف خانه لوط) آمدند در حالی که شادمان بودند"},{"SurahNumber":15,"VerseNumber":68,"Text":"(لوط) گفت: «اینها میهمانان منند؛ آبروی مرا نریزید"},{"SurahNumber":15,"VerseNumber":69,"Text":"و از خدا بترسید، و مرا شرمنده نسازید!»"},{"SurahNumber":15,"VerseNumber":70,"Text":"گفتند: «مگر ما تو را از جهانیان نهی نکردیم (و نگفتیم کسی را به میهمانی نپذیر؟!»)"},{"SurahNumber":15,"VerseNumber":71,"Text":"گفت: «دختران من حاضرند، اگر می‌خواهید کار صحیحی انجام دهید (با آنها ازدواج کنید، و از گناه و آلودگی بپرهیزید!)»"},{"SurahNumber":15,"VerseNumber":72,"Text":"به جان تو سوگند، اینها در مستی خود سرگردانند (و عقل و شعور خود را از دست داده‌اند)"},{"SurahNumber":15,"VerseNumber":73,"Text":"سرانجام، هنگام طلوع آفتاب، صیحه (مرگبار -بصورت صاعقه یا زمین‌لرزه-) آنها را فراگرفت"},{"SurahNumber":15,"VerseNumber":74,"Text":"سپس (شهر و آبادی آنها را زیر و رو کردیم؛) بالای آن را پایین قرار دادیم؛ و بارانی از سنگ بر آنها فرو ریختیم"},{"SurahNumber":15,"VerseNumber":75,"Text":"در این (سرگذشت عبرت‌انگیز)، نشانه‌هایی است برای هوشیاران"},{"SurahNumber":15,"VerseNumber":76,"Text":"و ویرانه‌های سرزمین آنها، بر سر راه (کاروانها)، همواره ثابت و برقرار است؛"},{"SurahNumber":15,"VerseNumber":77,"Text":"در این، نشانه‌ای است برای مؤمنان"},{"SurahNumber":15,"VerseNumber":78,"Text":"«اصحاب الأیکه» [= صاحبان سرزمینهای پردرخت = قوم شعیب‌] مسلماً قوم ستمگری بودند"},{"SurahNumber":15,"VerseNumber":79,"Text":"ما از آنها انتقام گرفتیم؛ و (شهرهای ویران شده) این دو [= قوم لوط و اصحاب الأیکه‌] بر سر راه (شما در سفرهای شام)، آشکار است"},{"SurahNumber":15,"VerseNumber":80,"Text":"و «اصحاب حجر» [= قوم ثمود] پیامبران را تکذیب کردند"},{"SurahNumber":15,"VerseNumber":81,"Text":"ما آیات خود را به آنان دادیم؛ ولی آنها از آن روی گرداندند"},{"SurahNumber":15,"VerseNumber":82,"Text":"آنها خانه‌های امن در دل کوه‌ها می‌تراشیدند"},{"SurahNumber":15,"VerseNumber":83,"Text":"امّا سرانجام صیحه (مرگبار)، صبحگاهان آنان را فرا گرفت؛"},{"SurahNumber":15,"VerseNumber":84,"Text":"و آنچه را به دست آورده بودند، آنها را از عذاب الهی نجات نداد"},{"SurahNumber":15,"VerseNumber":85,"Text":"ما آسمانها و زمین و آنچه را میان آن دو است، جز بحق نیافریدیم؛ و ساعت موعود [= قیامت‌] قطعاً فرا خواهد رسید (و جزای هر کس به او می‌رسد)! پس، از آنها به طرز شایسته‌ای صرف‌نظر کن (و آنها را بر نادانیهایشان ملامت ننما)"},{"SurahNumber":15,"VerseNumber":86,"Text":"به یقین، پروردگار تو، آفریننده آگاه است"},{"SurahNumber":15,"VerseNumber":87,"Text":"ما به تو سوره حمد و قرآن عظیم دادیم"},{"SurahNumber":15,"VerseNumber":88,"Text":"(بنابر این،) هرگز چشم خود را به نعمتهای (مادّی)، که به گروه‌هایی از آنها [= کفّار] دادیم، میفکن! و بخاطر آنچه آنها دارند، غمگین مباش! و بال (عطوفت) خود را برای مؤمنین فرود آر"},{"SurahNumber":15,"VerseNumber":89,"Text":"و بگو: «من انذارکننده آشکارم!»"},{"SurahNumber":15,"VerseNumber":90,"Text":"(ما بر آنها عذابی می‌فرستیم) همان گونه که بر تجزیه‌گران (آیات الهی) فرستادیم"},{"SurahNumber":15,"VerseNumber":91,"Text":"همانها که قرآن را تقسیم کردند (؛ آنچه را به سودشان بود پذیرفتند، و آنچه را بر خلاف هوسهایشان بود رها نمودند)"},{"SurahNumber":15,"VerseNumber":92,"Text":"به پروردگارت سوگند، (در قیامت) از همه آنها سؤال خواهیم کرد"},{"SurahNumber":15,"VerseNumber":93,"Text":"از آنچه عمل می‌کردند"},{"SurahNumber":15,"VerseNumber":94,"Text":"آنچه را مأموریت داری، آشکارا بیان کن! و از مشرکان روی گردان (و به آنها اعتنا نکن)"},{"SurahNumber":15,"VerseNumber":95,"Text":"ما شرّ استهزاکنندگان را از تو دفع خواهیم کرد؛"},{"SurahNumber":15,"VerseNumber":96,"Text":"همانها که معبود دیگری با خدا قرار دادند؛ امّا بزودی می‌فهمند"},{"SurahNumber":15,"VerseNumber":97,"Text":"ما می‌دانیم سینه‌ات از آنچه آنها می‌گویند تنگ می‌شود (و تو را سخت ناراحت می‌کنند)"},{"SurahNumber":15,"VerseNumber":98,"Text":"(برای دفع ناراحتی آنان) پروردگارت را تسبیح و حمد گو! و از سجده‌کنندگان باش"},{"SurahNumber":15,"VerseNumber":99,"Text":"و پروردگارت را عبادت کن تا یقین [= مرگ‌] تو فرا رسد"},{"SurahNumber":16,"VerseNumber":1,"Text":"فرمان خدا (برای مجازات مشرکان و مجرمان،) فرا رسیده است؛ برای آن عجله نکنید! منزّه و برتر است خداوند از آنچه همتای او قرارمی‌دهند"},{"SurahNumber":16,"VerseNumber":2,"Text":"فرشتگان را با روح (الهی) بفرمانش بر هر کس از بندگانش بخواهد نازل می‌کند؛ (و به آنها دستور می‌دهد) که مردم را انذار کنید؛ (و بگویید:) معبودی جز من نیست؛ از (مخالفت دستور) من، بپرهیزید"},{"SurahNumber":16,"VerseNumber":3,"Text":"آسمانها و زمین را بحق آفرید؛ او برتر است از اینکه همتایی برای او قرار می‌دهند"},{"SurahNumber":16,"VerseNumber":4,"Text":"انسان را از نطفه بی‌ارزشی آفرید؛ و سرانجام (او موجودی فصیح، و) مدافع آشکار از خویشتن گردید"},{"SurahNumber":16,"VerseNumber":5,"Text":"و چهارپایان را آفرید؛ در حالی که در آنها، برای شما وسیله پوشش، و منافع دیگری است؛ و از گوشت آنها می‌خورید"},{"SurahNumber":16,"VerseNumber":6,"Text":"و در آنها برای شما زینت و شکوه است به هنگامی که آنها را به استراحتگاهشان بازمی‌گردانید، و هنگامی که (صبحگاهان) به صحرا می‌فرستید"},{"SurahNumber":16,"VerseNumber":7,"Text":"آنها بارهای سنگین شما را به شهری حمل می‌کنند که جز با مشقّت زیاد، به آن نمی‌رسیدید؛ پروردگارتان رؤوف و رحیم است (که این وسایل حیات را در اختیارتان قرار داده)"},{"SurahNumber":16,"VerseNumber":8,"Text":"همچنین اسبها و استرها و الاغها را آفرید؛ تا بر آنها سوار شوید و زینت شما باشد، و چیزهایی می‌آفریند که نمی‌دانید"},{"SurahNumber":16,"VerseNumber":9,"Text":"و بر خداست که راه راست را (به بندگان) نشان دهد؛ امّا بعضی از راه‌ها بیراهه است! و اگر خدا بخواهد، همه شما را (به اجبار) هدایت می‌کند (؛ ولی اجبار سودی ندارد)"},{"SurahNumber":16,"VerseNumber":10,"Text":"او کسی است که از آسمان، آبی فرستاد، که نوشیدن شما از آن است؛ و (همچنین) گیاهان و درختانی که حیوانات خود را در آن به چرا می‌برید، نیز از آن است"},{"SurahNumber":16,"VerseNumber":11,"Text":"خداوند با آن (آب باران)، برای شما زراعت و زیتون و نخل و انگور، و از همه میوه‌ها می‌رویاند؛ مسلماً در این، نشانه روشنی برای اندیشمندان است"},{"SurahNumber":16,"VerseNumber":12,"Text":"او شب و روز و خورشید و ماه را مسخّر شما ساخت؛ و ستارگان نیز به فرمان او مسخّر شمایند؛ در این، نشانه‌هایی است (از عظمت خدا،) برای گروهی که عقل خود را به کار می‌گیرند"},{"SurahNumber":16,"VerseNumber":13,"Text":"(علاوه بر این،) مخلوقاتی را که در زمین به رنگهای گوناگون آفریده نیز مسخّر (فرمان شما) ساخت؛ در این، نشانه روشنی است برای گروهی که متذکّر می‌شوند"},{"SurahNumber":16,"VerseNumber":14,"Text":"او کسی است که دریا را مسخّر (شما) ساخت تا از آن، گوشت تازه بخورید؛ و زیوری برای پوشیدن (مانند مروارید) از آن استخراج کنید؛ و کشتیها را می‌بینی که سینه دریا را می‌شکافند تا شما (به تجارت پردازید و) از فضل خدا بهره گیرید؛ شاید شکر نعمتهای او را بجا آورید"},{"SurahNumber":16,"VerseNumber":15,"Text":"و در زمین، کوه‌های ثابت و محکمی افکند تا لرزش آن را نسبت به شما بگیرد؛ و نهرها و راه‌هایی ایجاد کرد، تا هدایت شوید"},{"SurahNumber":16,"VerseNumber":16,"Text":"و (نیز) علاماتی قرار داد؛ و (شب هنگام) به وسیله ستارگان هدایت می‌شوند"},{"SurahNumber":16,"VerseNumber":17,"Text":"آیا کسی که (این گونه مخلوقات را) می‌آفریند، همچون کسی است که نمی‌آفریند؟! آیا متذکّر نمی‌شوید؟"},{"SurahNumber":16,"VerseNumber":18,"Text":"و اگر نعمتهای خدا را بشمارید، هرگز نمی‌توانید آنها را احصا کنید؛ خداوند بخشنده و مهربان است"},{"SurahNumber":16,"VerseNumber":19,"Text":"خداوند آنچه را پنهان می‌دارید و آنچه را آشکار می‌سازید، می‌داند"},{"SurahNumber":16,"VerseNumber":20,"Text":"معبودهایی را که غیر از خدا می‌خوانند، چیزی را خلق نمی‌کنند؛ بلکه خودشان هم مخلوقند"},{"SurahNumber":16,"VerseNumber":21,"Text":"آنها مردگانی هستند که هرگز استعداد حیات ندارند؛ و نمی‌دانند (عبادت‌کنندگانشان) در چه زمانی محشور می‌شوند"},{"SurahNumber":16,"VerseNumber":22,"Text":"معبود شما خداوند یگانه است؛ امّا کسانی که به آخرت ایمان نمی‌آورند، دلهایشان (حق را) انکار می‌کند و مستکبرند"},{"SurahNumber":16,"VerseNumber":23,"Text":"قطعاً خداوند از آنچه پنهان می‌دارند و آنچه آشکار می‌سازند با خبر است؛ او مستکبران را دوست نمی‌دارد"},{"SurahNumber":16,"VerseNumber":24,"Text":"و هنگامی که به آنها گفته شود: «پروردگار شما چه نازل کرده است؟» می‌گویند: «اینها (وحی الهی نیست؛) همان افسانه‌های دروغین پیشینیان است!»"},{"SurahNumber":16,"VerseNumber":25,"Text":"آنها باید روز قیامت، (هم) بار گناهان خود را بطور کامل بر دوش کشند؛ و هم سهمی از گناهان کسانی که بخاطر جهل، گمراهشان می‌سازند! بدانید آنها بار سنگین بدی بر دوش می‌کشند"},{"SurahNumber":16,"VerseNumber":26,"Text":"کسانی که قبل از ایشان بودند (نیز) از این توطئه‌ها داشتند؛ ولی خداوند به سراغ شالوده (زندگی) آنها رفت؛ و آن را از اساس ویران کرد؛ و سقف از بالا بر سرشان فرو ریخت؛ و عذاب (الهی) از آن جایی که نمی‌دانستند به سراغشان آمد"},{"SurahNumber":16,"VerseNumber":27,"Text":"سپس روز قیامت خدا آنها را رسوا می‌سازد؛ و می‌گوید: «شریکانی که شما برای من ساختید، و بخاطر آنها با دیگران دشمنی می‌کردید، کجا هستند؟!» (در این هنگام،) کسانی که به آنها علم داده شده می‌گویند: «رسوایی و بدبختی، امروز بر کافران است!»"},{"SurahNumber":16,"VerseNumber":28,"Text":"همانها که فرشتگان (مرگ) روحشان را می‌گیرند در حالی که به خود ظلم کرده بودند! در این موقع آنها تسلیم می‌شوند (و بدروغ می‌گویند:) ما کار بدی انجام نمی‌دادیم! آری، خداوند به آنچه انجام می‌دادید عالم است"},{"SurahNumber":16,"VerseNumber":29,"Text":"(به آنها گفته می‌شود:) اکنون از درهای جهنم وارد شوید در حالی که جاودانه در آن خواهید بود! چه جای بدی است جایگاه مستکبران"},{"SurahNumber":16,"VerseNumber":30,"Text":"(ولی هنگامی که) به پرهیزگاران گفته می‌شد: «پروردگار شما چه چیز نازل کرده است؟» می‌گفتند: «خیر (و سعادت)» (آری،) برای کسانی که نیکی کردند، در این دنیا نیکی است؛ و سرای آخرت از آن هم بهتر است؛ و چه خوب است سرای پرهیزگاران"},{"SurahNumber":16,"VerseNumber":31,"Text":"باغهایی از بهشت جاویدان است که همگی وارد آن می‌شوند؛ نهرها از زیر درختانش می‌گذرد؛ هر چه بخواهند در آنجا هست؛ خداوند پرهیزگاران را چنین پاداش می‌دهد"},{"SurahNumber":16,"VerseNumber":32,"Text":"همانها که فرشتگان (مرگ) روحشان را می‌گیرند در حالی که پاک و پاکیزه‌اند؛ به آنها می‌گویند: «سلام بر شما! وارد بهشت شوید به خاطر اعمالی که انجام می‌دادید!»"},{"SurahNumber":16,"VerseNumber":33,"Text":"آیا آنها انتظاری جز این دارند که فرشتگان (قبض ارواح) به سراغشان بیایند، یا فرمان پروردگارت (برای مجازاتشان) فرا رسد (آنگاه توبه کنند؟! ولی توبه آنها در آن زمان بی اثر است! آری،) کسانی که پیش از ایشان بودند نیز چنین کردند! خداوند به آنها ستم نکرد؛ ولی آنان به خویشتن ستم می‌نمودند"},{"SurahNumber":16,"VerseNumber":34,"Text":"و سرانجام بدیهای اعمالشان به آنها رسید؛ و آنچه را (از وعده‌های عذاب) استهزا می‌کردند، بر آنان وارد شد"},{"SurahNumber":16,"VerseNumber":35,"Text":"مشرکان گفتند: «اگر خدا می‌خواست، نه ما و نه پدران ما، غیر او را پرستش نمی‌کردیم؛ و چیزی را بدون اجازه او حرام نمی‌ساختیم!» (آری،) کسانی که پیش از ایشان بودند نیز همین کارها را انجام دادند؛ ولی آیا پیامبران وظیفه‌ای جز ابلاغ آشکار دارند؟"},{"SurahNumber":16,"VerseNumber":36,"Text":"ما در هر امتی رسولی برانگیختیم که: «خدای یکتا را بپرستید؛ و از طاغوت اجتناب کنید!» خداوند گروهی را هدایت کرد؛ و گروهی ضلالت و گمراهی دامانشان را گرفت؛ پس در روی زمین بگردید و ببینید عاقبت تکذیب‌کنندگان چگونه بود"},{"SurahNumber":16,"VerseNumber":37,"Text":"هر قدر بر هدایت آنها حریص باشی، (سودی ندارد؛ چرا) که خداوند کسی را که گمراه ساخت، هدایت نمی‌کند؛ و آنها یاورانی نخواهند داشت"},{"SurahNumber":16,"VerseNumber":38,"Text":"آنها سوگندهای شدید به خدا یاد کردند که: «هرگز خداوند کسی را که می‌میرد، برنمی‌انگیزد!» آری، این وعده قطعی خداست (که همه مردگان را برای جزا بازمی‌گرداند)؛ ولی بیشتر مردم نمی‌دانند"},{"SurahNumber":16,"VerseNumber":39,"Text":"هدف این است که آنچه را در آن اختلاف داشتند، برای آنها روشن سازد؛ و کسانی که منکر شدند، بدانند دروغ می‌گفتند"},{"SurahNumber":16,"VerseNumber":40,"Text":"(رستاخیز مردگان برای ما مشکل نیست؛ زیرا) وقتی چیزی را اراده می‌کنیم، فقط به آن می‌گوییم: «موجود باش!» بلافاصله موجود می‌شود"},{"SurahNumber":16,"VerseNumber":41,"Text":"آنها که پس از ستم دیدن در راه خدا، هجرت کردند، در این دنیا جایگاه (و مقام) خوبی به آنها می‌دهیم؛ و پاداش آخرت، از آن هم بزرگتر است اگر می‌دانستند"},{"SurahNumber":16,"VerseNumber":42,"Text":"آنها کسانی هستند که صبر و استقامت پیشه کردند، و تنها بر پروردگارشان توکّل می‌کنند"},{"SurahNumber":16,"VerseNumber":43,"Text":"و پیش از تو، جز مردانی که به آنها وحی می‌کردیم، نفرستادیم! اگر نمی‌دانید، از آگاهان بپرسید (تا تعجب نکنید از اینکه پیامبر اسلام از میان همین مردان برانگیخته شده است)"},{"SurahNumber":16,"VerseNumber":44,"Text":"(از آنها بپرسید که) از دلایل روشن و کتب (پیامبران پیشین آگاهند!) و ما این ذکر [= قرآن‌] را بر تو نازل کردیم، تا آنچه به سوی مردم نازل شده است برای آنها روشن سازی؛ و شاید اندیشه کنند"},{"SurahNumber":16,"VerseNumber":45,"Text":"آیا توطئه‌گران از این ایمن گشتند که ممکن است خدا آنها را در زمین فروبرد، و یا مجازات (الهی)، از آن جا که انتظارش را ندارند، به سراغشان آید؟"},{"SurahNumber":16,"VerseNumber":46,"Text":"یا به هنگامی (که برای کسب مال و ثروت افزونتر) در رفت و آمدند، دامانشان را بگیرد در حالی که قادر به فرار نیستند؟"},{"SurahNumber":16,"VerseNumber":47,"Text":"یا بطور تدریجی، با هشدارهای خوف‌انگیز آنان را گرفتار سازد؟! چرا که پروردگار شما، رؤوف و رحیم است"},{"SurahNumber":16,"VerseNumber":48,"Text":"آیا آنها مخلوقات خدا را ندیدند که سایه‌هایشان از راست و چپ حرکت دارند، و با خضوع برای خدا سجده می‌کنند؟"},{"SurahNumber":16,"VerseNumber":49,"Text":"(نه تنها سایه‌ها، بلکه) تمام آنچه در آسمانها و زمین از جنبندگان وجود دارد، و همچنین فرشتگان، برای خدا سجده می‌کنند و تکبّر نمی‌ورزند"},{"SurahNumber":16,"VerseNumber":50,"Text":"آنها (تنها) از (مخالفت) پروردگارشان، که حاکم بر آنهاست، می‌ترسند؛ و آنچه را مأموریت دارند انجام می‌دهند"},{"SurahNumber":16,"VerseNumber":51,"Text":"خداوند فرمان داده: «دو معبود (برای خود) انتخاب نکنید؛ معبود (شما) همان خدای یگانه است؛ تنها از (کیفر) من بترسید!»"},{"SurahNumber":16,"VerseNumber":52,"Text":"آنچه در آسمانها و زمین است، از آن اوست؛ و دین خالص (نیز) همواره از آن او می‌باشد؛ آیا از غیر او می‌ترسید؟"},{"SurahNumber":16,"VerseNumber":53,"Text":"آنچه از نعمتها دارید، همه از سوی خداست! و هنگامی که ناراحتی به شما رسد، فقط او را می‌خوانید"},{"SurahNumber":16,"VerseNumber":54,"Text":"(امّا) هنگامی که ناراحتی و رنج را از شما برطرف می‌سازد، ناگاه گروهی از شما برای پروردگارشان همتا قائل می‌شوند"},{"SurahNumber":16,"VerseNumber":55,"Text":"(بگذار) تا نعمتهایی را که به آنها داده‌ایم کفران کنند! (اکنون) چند روزی (از متاع دنیا) بهره گیرید، امّا بزودی خواهید دانست (سرانجام کارتان به کجا خواهد کشید)"},{"SurahNumber":16,"VerseNumber":56,"Text":"آنان برای بتهایی که هیچ گونه سود و زیانی از آنها سراغ ندارند، سهمی از آنچه به آنان روزی داده‌ایم قرارمی‌دهند؛ به خدا سوگند، (در دادگاه قیامت،) از این افتراها که می‌بندید، بازپرسی خواهید شد"},{"SurahNumber":16,"VerseNumber":57,"Text":"آنها (در پندار خود،) برای خداوند دختران قرارمی‌دهند؛ -منزّه است (از اینکه فرزندی داشته باشد)- ولی برای خودشان، آنچه را میل دارند قائل می‌شوند"},{"SurahNumber":16,"VerseNumber":58,"Text":"در حالی که هرگاه به یکی از آنها بشارت دهند دختر نصیب تو شده، صورتش (از فرط ناراحتی) سیاه می‌شود؛ و به شدّت خشمگین می‌گردد؛"},{"SurahNumber":16,"VerseNumber":59,"Text":"بخاطر بشارت بدی که به او داده شده، از قوم و قبیله خود متواری می‌گردد؛ (و نمی‌داند) آیا او را با قبول ننگ نگهدارد، یا در خاک پنهانش کند؟! چه بد حکم می‌کنند"},{"SurahNumber":16,"VerseNumber":60,"Text":"برای آنها که به سرای آخرت ایمان ندارند، صفات زشت است؛ و برای خدا، صفات عالی است؛ و او قدرتمند و حکیم است"},{"SurahNumber":16,"VerseNumber":61,"Text":"و اگر خداوند مردم را بخاطر ظلمشان مجازات می‌کرد، جنبنده‌ای را بر پشت زمین باقی نمی‌گذارد؛ ولی آنها را تا زمان معیّنی به تأخیر می‌اندازد. و هنگامی که اجلشان فرا رسد، نه ساعتی تأخیر می‌کنند، و نه ساعتی پیشی می‌گیرند"},{"SurahNumber":16,"VerseNumber":62,"Text":"آنها برای خدا چیزهایی قرارمی‌دهند که خودشان از آن کراهت دارند [= فرزندان دختر]؛ با این حال زبانشان به دروغ می‌گوید سرانجام نیکی دارند! از این رو برای آنان آتش است؛ و آنها از پیشگامان (دوزخ) اند"},{"SurahNumber":16,"VerseNumber":63,"Text":"به خدا سوگند، به سوی امتهای پیش از تو پیامبرانی فرستادیم؛ امّا شیطان اعمالشان را در نظرشان آراست؛ و امروز او ولیّ و سرپرستشان است؛ و مجازات دردناکی برای آنهاست"},{"SurahNumber":16,"VerseNumber":64,"Text":"ما قرآن را بر تو نازل نکردیم مگر برای اینکه آنچه را در آن اختلاف دارند، برای آنها روشن کنی؛ و (این قرآن) مایه هدایت و رحمت است برای قومی که ایمان می‌آورند"},{"SurahNumber":16,"VerseNumber":65,"Text":"خداوند از آسمان، آبی فرستاد؛ و زمین را، پس از آنکه مرده بود، حیات بخشید! در این، نشانه روشنی است برای جمعیّتی که گوش شنوا دارند"},{"SurahNumber":16,"VerseNumber":66,"Text":"و در وجود چهارپایان، برای شما (درسهای) عبرتی است: از درون شکم آنها، از میان غذاهای هضم‌شده و خون، شیر خالص و گوارا به شما می‌نوشانیم"},{"SurahNumber":16,"VerseNumber":67,"Text":"و از میوه‌های درختان نخل و انگور، مسکرات (ناپاک) و روزی خوب و پاکیزه می‌گیرید؛ در این، نشانه روشنی است برای جمعیّتی که اندیشه می‌کنند"},{"SurahNumber":16,"VerseNumber":68,"Text":"و پروردگار تو به زنبور عسل «وحی» (و الهام غریزی) نمود که: «از کوه‌ها و درختان و داربستهایی که مردم می‌سازند، خانه‌هایی برگزین"},{"SurahNumber":16,"VerseNumber":69,"Text":"سپس از تمام ثمرات (و شیره گلها) بخور و راه‌هایی را که پروردگارت برای تو تعیین کرده است، براحتی بپیما! «از درون شکم آنها، نوشیدنی با رنگهای مختلف خارج می‌شود که در آن، شفا برای مردم است؛ به یقین در این امر، نشانه روشنی است برای جمعیّتی که می‌اندیشند"},{"SurahNumber":16,"VerseNumber":70,"Text":"خداوند شما را آفرید؛ سپس شما را می‌میراند؛ بعضی از شما به نامطلوب‌ترین سنین بالای عمر می‌رسند، تا بعد از علم و آگاهی، چیزی ندانند (و همه چیز را فراموش کنند)؛ خداوند دانا و تواناست"},{"SurahNumber":16,"VerseNumber":71,"Text":"خداوند بعضی از شما را بر بعضی دیگر از نظر روزی برتری داد (چرا که استعدادها و تلاشهایتان متفاوت است)! اما آنها که برتری داده شده‌اند، حاضر نیستند از روزی خود به بردگانشان بدهند و همگی در آن مساوی گردند؛ آیا آنان نعمت خدا را انکار می‌نمایند (که شکر او را ادا نمی‌کنند)؟"},{"SurahNumber":16,"VerseNumber":72,"Text":"خداوند برای شما از جنس خودتان همسرانی قرار داد؛ و از همسرانتان برای شما فرزندان و نوه‌هایی به وجود آورد؛ و از پاکیزه‌ها به شما روزی داد؛ آیا به باطل ایمان می‌آورند، و نعمت خدا را انکار می‌کنند؟"},{"SurahNumber":16,"VerseNumber":73,"Text":"آنها غیر از خدا، موجوداتی را می‌پرستند که هیچ رزقی را برای آنان از آسمانها و زمین در اختیار ندارند؛ و توان این کار را نیز ندارند"},{"SurahNumber":16,"VerseNumber":74,"Text":"پس، برای خدا امثال (و شبیه‌ها) قائل نشوید! خدا می‌داند، و شما نمی‌دانید"},{"SurahNumber":16,"VerseNumber":75,"Text":"خداوند مثالی زده: برده مملوکی را که قادر بر هیچ چیز نیست؛ و انسان (با ایمانی) را که از جانب خود، رزقی نیکو به او بخشیده‌ایم، و او پنهان و آشکار از آنچه خدا به او داده، انفاق می‌کند؛ آیا این دو نفر یکسانند؟! شکر مخصوص خداست، ولی اکثر آنها نمی‌دانند"},{"SurahNumber":16,"VerseNumber":76,"Text":"خداوند مثالی (دیگر) زده است: دو نفر را، که یکی از آن دو، گنگ مادرزاد است؛ و قادر بر هیچ کاری نیست؛ و سربار صاحبش می‌باشد؛ او را در پی هر کاری بفرستد، خوب انجام نمی‌دهد؛ آیا چنین انسانی، با کسی که امر به عدل و داد می‌کند، و بر راهی راست قرار دارد، برابر است؟"},{"SurahNumber":16,"VerseNumber":77,"Text":"غیب آسمانها و زمین، مخصوص خداست (و او همه را می‌داند)؛ و امر قیامت (بقدری نزدیک و آسان است) درست همانند چشم برهم زدن، و یا از آن هم نزدیکتر؛ چرا که خدا بر هر چیزی تواناست"},{"SurahNumber":16,"VerseNumber":78,"Text":"و خداوند شما را از شکم مادرانتان خارج نمود در حالی که هیچ چیز نمی‌دانستید؛ و برای شما، گوش و چشم و عقل قرار داد، تا شکر نعمت او را بجا آورید"},{"SurahNumber":16,"VerseNumber":79,"Text":"آیا آنها به پرندگانی که بر فراز آسمانها نگه‌داشته شده، نظر نیفکندند؟ هیچ کس جز خدا آنها را نگاه نمی‌دارد؛ در این امر، نشانه‌هایی (از عظمت و قدرت خدا) است برای کسانی که ایمان می‌آورند"},{"SurahNumber":16,"VerseNumber":80,"Text":"و خدا برای شما از خانه‌هایتان محل سکونت (و آرامش) قرار داد؛ و از پوست چهارپایان نیز برای شما خانه‌هایی قرار داد که روز کوچ کردن و روز اقامتتان، به آسانی می‌توانید آنها را جا به جا کنید؛ و از پشم و کرک و موی آنها، برای شما اثاث و متاع (و وسایل مختلف زندگی) تا زمان معیّنی قرار داد"},{"SurahNumber":16,"VerseNumber":81,"Text":"و (نیز) خداوند از آنچه آفریده است سایه‌هایی برای شما قرار داده؛ و از کوه‌ها پناهگاه‌هایی؛ و برای شما پیراهنهایی آفریده، که شما را از گرما (و سرما) حفظ می‌کند؛ و پیراهنهایی که به هنگام جنگ، حافظ شماست؛ این گونه نعمتهایش را بر شما کامل می‌کند، شاید تسلیم فرمان او شوید"},{"SurahNumber":16,"VerseNumber":82,"Text":"(با این همه،) اگر روی برتابند، (نگران مباش؛) تو فقط وظیفه ابلاغ آشکار داری"},{"SurahNumber":16,"VerseNumber":83,"Text":"آنها نعمت خدا را می‌شناسند؛ سپس آن را انکار می‌کنند؛ و اکثرشان کافرند"},{"SurahNumber":16,"VerseNumber":84,"Text":"(به خاطر بیاورید) روزی را که از هر امّتی گواهی بر آنان برمی‌انگیزیم؛ سپس به آنان که کفر ورزیدند، اجازه (سخن گفتن) داده نمی‌شود؛ (بلکه دست و پا و گوش و چشم، حتّی پوست تن آنها گواهی می‌دهند!) و (نیز) اجازه عذرخواهی و تقاضای عفو به آنان نمی‌دهند"},{"SurahNumber":16,"VerseNumber":85,"Text":"و هنگامی که ظالمان عذاب را ببینند، نه به آنها تخفیف داده می‌شود، و نه مهلت"},{"SurahNumber":16,"VerseNumber":86,"Text":"و هنگامی که مشرکان معبودهایی را که همتای خدا قرار دادند می‌بینند، می‌گویند: «پروردگارا! اینها همتایانی هستند که ما به جای تو، آنها را می‌خواندیم! «در این هنگام، معبودان به آنها می‌گویند: «شما دروغگو هستید! (شما هوای نفس خود را پرستش می‌کردید!)»"},{"SurahNumber":16,"VerseNumber":87,"Text":"و در آن روز، همگی (ناگزیر) در پیشگاه خدا تسلیم می‌شوند؛ و تمام آنچه را (نسبت به خدا) دروغ می‌بستند، گم و نابود می‌شود"},{"SurahNumber":16,"VerseNumber":88,"Text":"کسانی که کافر شدند و (مردم را) از راه خدا بازداشتند، بخاطر فسادی که می‌کردند، عذابی بر عذابشان می‌افزاییم"},{"SurahNumber":16,"VerseNumber":89,"Text":"(به یاد آورید) روزی را که از هر امتی، گواهی از خودشان بر آنها برمی‌انگیزیم؛ و تو را گواه بر آنان قرارمی‌دهیم! و ما این کتاب را بر تو نازل کردیم که بیانگر همه چیز، و مایه هدایت و رحمت و بشارت برای مسلمانان است"},{"SurahNumber":16,"VerseNumber":90,"Text":"خداوند به عدل و احسان و بخشش به نزدیکان فرمان می‌دهد؛ و از فحشا و منکر و ستم، نهی می‌کند؛ خداوند به شما اندرز می‌دهد، شاید متذکّر شوید"},{"SurahNumber":16,"VerseNumber":91,"Text":"و هنگامی که با خدا عهد بستید، به عهد او وفا کنید! و سوگندها را بعد از محکم ساختن نشکنید، در حالی که خدا را کفیل و ضامن بر (سوگند) خود قرار داده‌اید، به یقین خداوند از آنچه انجام می‌دهید، آگاه است"},{"SurahNumber":16,"VerseNumber":92,"Text":"همانند آن زن (سبک مغز) نباشید که پشمهای تابیده خود را، پس از استحکام، وامی‌تابید! در حالی که (سوگند و پیمان) خود را وسیله خیانت و فساد قرار می‌دهید؛ بخاطر اینکه گروهی، جمعیّتشان از گروه دیگر بیشتر است (و کثرت دشمن را بهانه‌ای برای شکستن بیعت با پیامبر می‌شمرید)! خدا فقط شما را با این وسیله آزمایش می‌کند؛ و به یقین روز قیامت، آنچه را در آن اختلاف داشتید، برای شما روشن می‌سازد"},{"SurahNumber":16,"VerseNumber":93,"Text":"و اگر خدا می‌خواست، همه شما را امت واحدی قرارمی‌داد؛ (و همه را به اجبار وادار به ایمان می‌کرد؛ امّا ایمان اجباری فایده‌ای ندارد!) ولی خدا هر کس را بخواهد (و شایسته بداند) گمراه، و هر کس را بخواهد (و لایق بداند) هدایت می‌کند! (به گروهی توفیق هدایت داده، و از گروهی سلب می‌کند!) و یقیناً شما از آنچه انجام می‌دادید، بازپرسی خواهید شد"},{"SurahNumber":16,"VerseNumber":94,"Text":"سوگندهایتان را وسیله تقلّب و خیانت در میان خود قرار ندهید، مبادا گامی بعد از ثابت‌گشتن (بر ایمان) متزلزل شود؛ و به خاطر بازداشتن (مردم) از راه خدا، آثار سوء آن را بچشید! و برای شما، عذاب عظیمی خواهد بود"},{"SurahNumber":16,"VerseNumber":95,"Text":"و (هرگز) پیمان الهی را با بهای کمی مبادله نکنید (و هر بهایی در برابر آن ناچیز است!) آنچه نزد خداست، برای شما بهتر است اگر می‌دانستید"},{"SurahNumber":16,"VerseNumber":96,"Text":"آنچه نزد شماست فانی می‌شود؛ امّا آنچه نزد خداست باقی است؛ و به کسانی که صبر و استقامت پیشه کنند، مطابق بهترین اعمالی که انجام می‌دادند پاداش خواهیم داد"},{"SurahNumber":16,"VerseNumber":97,"Text":"هر کس کار شایسته‌ای انجام دهد، خواه مرد باشد یا زن، در حالی که مؤمن است، او را به حیاتی پاک زنده می‌داریم؛ و پاداش آنها را به بهترین اعمالی که انجام می‌دادند، خواهیم داد"},{"SurahNumber":16,"VerseNumber":98,"Text":"هنگامی که قرآن می‌خوانی، از شرّ شیطان مطرود، به خدا پناه بر"},{"SurahNumber":16,"VerseNumber":99,"Text":"چرا که او، بر کسانی که ایمان دارند و بر پروردگارشان توکّل می‌کنند، تسلّطی ندارد"},{"SurahNumber":16,"VerseNumber":100,"Text":"تسلّط او تنها بر کسانی است که او را به سرپرستی خود برگزیده‌اند، و آنها که نسبت به او [= خدا] شرک می‌ورزند (و فرمان شیطان را به جای فرمان خدا، گردن می‌نهند)"},{"SurahNumber":16,"VerseNumber":101,"Text":"و هنگامی که آیه‌ای را به آیه دیگر مبدّل کنیم [= حکمی را نسخ نماییم‌] -و خدا بهتر می‌داند چه حکمی را نازل کند- آنها می‌گویند: «تو افترا می‌بندی!» امّا بیشترشان (حقیقت را) نمی‌دانند"},{"SurahNumber":16,"VerseNumber":102,"Text":"بگو، روح القدس آن را از جانب پروردگارت بحقّ نازل کرده، تا افراد باایمان را ثابت‌قدم گرداند؛ و هدایت و بشارتی است برای عموم مسلمانان"},{"SurahNumber":16,"VerseNumber":103,"Text":"ما می‌دانیم که آنها می‌گویند: «این آیات را انسانی به او تعلیم می‌دهد!» در حالی که زبان کسی که اینها را به او نسبت می‌دهند عجمی است؛ ولی این (قرآن)، زبان عربی آشکار است"},{"SurahNumber":16,"VerseNumber":104,"Text":"به یقین، کسانی که به آیات الهی ایمان نمی‌آورند، خدا آنها را هدایت نمی‌کند؛ و برای آنان عذاب دردناکی است"},{"SurahNumber":16,"VerseNumber":105,"Text":"تنها کسانی دروغ می‌بندند که به آیات خدا ایمان ندارند؛ (آری،) دروغگویان واقعی آنها هستند"},{"SurahNumber":16,"VerseNumber":106,"Text":"کسانی که بعد از ایمان کافر شوند -بجز آنها که تحت فشار واقع شده‌اند در حالی که قلبشان آرام و با ایمان است- آری، آنها که سینه خود را برای پذیرش کفر گشوده‌اند، غضب خدا بر آنهاست؛ و عذاب عظیمی در انتظارشان"},{"SurahNumber":16,"VerseNumber":107,"Text":"این به خاطر آن است که زندگی دنیا (و پست را) بر آخرت ترجیح دادند؛ و خداوند افراد بی‌ایمان (لجوج) را هدایت نمی‌کند"},{"SurahNumber":16,"VerseNumber":108,"Text":"آنها کسانی هستند که (بر اثر فزونی گناه،) خدا بر قلب و گوش و چشمانشان مهر نهاده؛ (به همین دلیل نمی‌فهمند،) و غافلان واقعی همانها هستند"},{"SurahNumber":16,"VerseNumber":109,"Text":"و ناچار آنها در آخرت زیانکارند"},{"SurahNumber":16,"VerseNumber":110,"Text":"امّا پروردگار تو نسبت به کسانی که بعد از فریب‌خوردن، (به ایمان بازگشتند و) هجرت کردند؛ سپس جهاد کردند و در راه خدا استقامت نمودند؛ پروردگارت، بعد از انجام این کارها، بخشنده و مهربان است (و آنها را مشمول رحمت خود می‌سازد)"},{"SurahNumber":16,"VerseNumber":111,"Text":"(به یاد آورید) روزی را که هر کس (در فکر خویشتن است؛ و تنها) به دفاع از خود برمی‌خیزد؛ و نتیجه اعمال هر کسی، بی‌کم و کاست، به او داده می‌شود؛ و به آنها ظلم نخواهد شد"},{"SurahNumber":16,"VerseNumber":112,"Text":"خداوند (برای آنان که کفران نعمت می‌کنند،) مثلی زده است: منطقه آبادی که امن و آرام و مطمئن بود؛ و همواره روزیش از هر جا می‌رسید؛ امّا به نعمتهای خدا ناسپاسی کردند؛ و خداوند به خاطر اعمالی که انجام می‌دادند، لباس گرسنگی و ترس را بر اندامشان پوشانید"},{"SurahNumber":16,"VerseNumber":113,"Text":"پیامبری از خودشان به سراغ آنها آمد، او را تکذیب کردند؛ از این رو عذاب الهی آنها را فراگرفت در حالی که ظالم بودند"},{"SurahNumber":16,"VerseNumber":114,"Text":"پس، از آنچه خدا روزیتان کرده است، حلال و پاکیزه بخورید؛ و شکر نعمت خدا را بجا آورید اگر او را می‌پرستید"},{"SurahNumber":16,"VerseNumber":115,"Text":"خداوند، تنها مردار، خون، گوشت خوک و آنچه را با نام غیر خدا سر بریده‌اند، بر شما حرام کرده است؛ امّا کسانی که ناچار شوند، در حالی که تجاوز و تعدّی از حدّ ننمایند، (خدا آنها را می‌بخشد؛ چرا که) خدا بخشنده و مهربان است"},{"SurahNumber":16,"VerseNumber":116,"Text":"به خاطر دروغی که بر زبانتان جاری می‌شود (و چیزی را مجاز و چیزی را ممنوع می‌کنید،) نگویید: «این حلال است و آن حرام»، تا بر خدا افترا ببندید به یقین کسانی که به خدا دروغ می‌بندند، رستگار نخواهند شد"},{"SurahNumber":16,"VerseNumber":117,"Text":"بهره کمی است (که در این دنیا نصیبشان می‌شود)؛ و عذاب دردناکی در انتظار آنان است"},{"SurahNumber":16,"VerseNumber":118,"Text":"چیزهایی را که پیش از این برای تو شرح دادیم، بر یهود حرام کردیم؛ ما به آنها ستم نکردیم، اما آنها به خودشان ظلم و ستم می‌کردند"},{"SurahNumber":16,"VerseNumber":119,"Text":"امّا پروردگارت نسبت به آنها که از روی جهالت، بدی کرده‌اند، سپس توبه کرده و در مقام جبران برآمده‌اند، پروردگارت بعد از آن آمرزنده و مهربان است"},{"SurahNumber":16,"VerseNumber":120,"Text":"ابراهیم (به تنهایی) امّتی بود مطیع فرمان خدا؛ خالی از هر گونه انحراف؛ و از مشرکان نبود؛"},{"SurahNumber":16,"VerseNumber":121,"Text":"شکرگزار نعمتهای پروردگار بود؛ خدا او را برگزید؛ و به راهی راست هدایت نمود"},{"SurahNumber":16,"VerseNumber":122,"Text":"ما در دنیا به او (همّت) نیکویی دادیم؛ و در آخرت از نیکان است"},{"SurahNumber":16,"VerseNumber":123,"Text":"سپس به تو وحی فرستادیم که از آیین ابراهیم -که ایمانی خالص داشت و از مشرکان نبود- پیروی کن"},{"SurahNumber":16,"VerseNumber":124,"Text":"(تحریمهای) روز شنبه (برای یهود) فقط بعنوان یک مجازات بود، که در آن هم اختلاف کردند؛ و پروردگارت روز قیامت، در آنچه اختلاف داشتند، میان آنها داوری می‌کند"},{"SurahNumber":16,"VerseNumber":125,"Text":"با حکمت و اندرز نیکو، به راه پروردگارت دعوت نما! و با آنها به روشی که نیکوتر است، استدلال و مناظره کن! پروردگارت، از هر کسی بهتر می‌داند چه کسی از راه او گمراه شده است؛ و او به هدایت‌یافتگان داناتر است"},{"SurahNumber":16,"VerseNumber":126,"Text":"و هر گاه خواستید مجازات کنید، تنها بمقداری که به شما تعدّی شده کیفر دهید! و اگر شکیبایی کنید، این کار برای شکیبایان بهتر است"},{"SurahNumber":16,"VerseNumber":127,"Text":"صبر کن، و صبر تو فقط برای خدا و به توفیق خدا باشد! و بخاطر (کارهای) آنها، اندوهگین و دلسرد مشو! و از توطئه‌های آنها، در تنگنا قرار مگیر"},{"SurahNumber":16,"VerseNumber":128,"Text":"خداوند با کسانی است که تقوا پیشه کرده‌اند، و کسانی که نیکوکارند"}]}