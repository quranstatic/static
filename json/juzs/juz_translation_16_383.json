{"Id":383,"LanguageCodes":["tr","tur"],"Name":"tur-alibulac","Author":"Ali Bulac","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Dedi ki: \"Gerçekte benimle birlikte olma sabrını göstermeye kesinlikle güç yetiremeyeceğini ben sana söylemedim mi"},{"SurahNumber":18,"VerseNumber":76,"Text":"(Musa:) \"Bundan sonra sana bir şey soracak olursam, artık benimle arkadaşlık etme. Benden yana bir özre ulaşmış olursun\" dedi"},{"SurahNumber":18,"VerseNumber":77,"Text":"(Yine) Böylece ikisi yola koyuldu. Nihayet bir kasabaya gelip yemek istediler, fakat (kasaba halkı) onları konuklamaktan kaçındı. Onda (kasabada) yıkılmaya yüz tutmuş bir duvar buldular, hemen onu inşa etti. (Musa) Dedi ki: \"Eğer isteseydin gerçekten buna karşılık bir ücret alabilirdin"},{"SurahNumber":18,"VerseNumber":78,"Text":"Dedi ki: \"İşte bu, benimle senin aranda ayrılma (zamanı)mız. Sana, üzerinde sabır göstermeye güç yetiremeyeceğin bir yorumu haber vereceğim"},{"SurahNumber":18,"VerseNumber":79,"Text":"Gemi, denizde çalışan yoksullarındı, onu kusurlu yapmak istedim, (çünkü) ilerilerinde, her gemiyi zorbalıkla ele geçiren bir kral vardı"},{"SurahNumber":18,"VerseNumber":80,"Text":"Çocuğa gelince, onun anne ve babası mü'min kimselerdi. Bundan dolayı, onun kendilerine azgınlık ve inkar zorunu kullanmasından endişe edip-korktuk"},{"SurahNumber":18,"VerseNumber":81,"Text":"Böylece, onlara Rablerinin ondan temiz olmak bakımından daha hayırlısı, merhamet bakımından da daha yakın olanını vermesini diledik"},{"SurahNumber":18,"VerseNumber":82,"Text":"Duvar ise, şehirde iki öksüz çocuğundu, altında onlara ait bir define vardı; babaları salih biriydi. Rabbin diledi ki, onlar erginlik çağına erişsinler ve kendi definelerini çıkarsınlar; (bu,) Rabbinden bir rahmettir. Bunları ben, kendi işim (özel görüşüm) olarak yapmadım. İşte, senin sabır göstermeye güç yetiremediğin şeylerin yorumu"},{"SurahNumber":18,"VerseNumber":83,"Text":"Sana (Ey Muhammed,) Zu'l-Karneyn hakkında sorarlar. De ki: \"Size, ondan 'öğüt ve hatırlatma olarak' (bazı bilgiler) vereceğim"},{"SurahNumber":18,"VerseNumber":84,"Text":"Gerçekten, Biz ona yeryüzünde sapasağlam bir iktidar verdik ve ona herşeyden bir yol (sebep) verdik"},{"SurahNumber":18,"VerseNumber":85,"Text":"O da, bir yol tuttu"},{"SurahNumber":18,"VerseNumber":86,"Text":"Sonunda güneşin battığı yere kadar ulaştı ve onu kara çamurlu bir gözede batmakta buldu, yanında bir kavim gördü. Dedik ki: \"Ey Zu'l-Karneyn, (istiyorsan onları) ya azaba uğratırsın veya içlerinde güzelliği (geçerli ilke) edinirsin"},{"SurahNumber":18,"VerseNumber":87,"Text":"Dedi ki: \"Kim zulmederse biz onu azaplandıracağız, sonra Rabbine döndürülür, O da onu görülmemiş bir azapla azaplandırır"},{"SurahNumber":18,"VerseNumber":88,"Text":"Kim iman eder ve salih amellerde bulunursa, onun için güzel bir karşılık vardır. Ona buyruğumuzdan kolay olanını söyleyeceğiz"},{"SurahNumber":18,"VerseNumber":89,"Text":"Sonra (yine) bir yol tuttu"},{"SurahNumber":18,"VerseNumber":90,"Text":"Sonunda güneşin doğduğu yere kadar ulaştı ve onu (güneşi), kendileri için bir siper kılmadığımız bir kavim üzerine doğmakta iken buldu"},{"SurahNumber":18,"VerseNumber":91,"Text":"İşte böyle, onun yanında \"özü kapsayan bilgi olduğunu\" (veya yanında olup-biten herşeyi) Biz (ilmimizle) büsbütün kuşatmıştık"},{"SurahNumber":18,"VerseNumber":92,"Text":"Sonra bir yol (daha) tuttu"},{"SurahNumber":18,"VerseNumber":93,"Text":"İki seddin arasına kadar ulaştı, onların (sedlerin) önünde hemen hemen hiçbir sözü kavramayan bir kavim buldu"},{"SurahNumber":18,"VerseNumber":94,"Text":"Dediler ki: \"Ey Zu'l-Karneyn, gerçekten Ye'cuc ve Me'cuc, yeryüzünde bozgunculuk çıkarıyorlar, bizimle onlar arasında bir sed inşa etmen için sana vergi verelim mi"},{"SurahNumber":18,"VerseNumber":95,"Text":"Dedi ki: \"Rabbimin beni kendisinde sağlam bir iktidarla yerleşik kıldığı (güç, nimet ve imkan), daha hayırlıdır. Madem öyle, bana (insani) güçle yardım edin de, sizinle onlar arasında sapasağlam bir engel kılayım"},{"SurahNumber":18,"VerseNumber":96,"Text":"Bana demir kütleleri getirin\", iki dağın arası eşit düzeye gelince, \"Körükleyin\" dedi. Onu ateş haline getirinceye kadar (bu işi yaptı, sonra:) dedi ki: \"Bana getirin, üzerine eritilmiş bakır dökeyim"},{"SurahNumber":18,"VerseNumber":97,"Text":"Böylelikle, ne onu aşabildiler, ne onu delmeye güç yetirebildiler"},{"SurahNumber":18,"VerseNumber":98,"Text":"Dedi ki: \"Bu benim Rabbimden bir rahmettir. Rabbimin va'di geldiği zaman, O, bunu dümdüz eder; Rabbimin va'di haktır"},{"SurahNumber":18,"VerseNumber":99,"Text":"Biz o gün, bir kısmını bir kısmı içinde dalgalanırcasına bırakıvermişiz. Sur'a da üfürülmüştür, artık onların tümünü birarada toparlamışız"},{"SurahNumber":18,"VerseNumber":100,"Text":"Ve o gün, cehennemi, inkar edenlere tam bir sunuşla sunmuşuz"},{"SurahNumber":18,"VerseNumber":101,"Text":"Ki onlar, Beni zikretme (konusun)da gözleri bir perde içindeydi. (Kur'an'ı) dinlemeye katlanamazlardı"},{"SurahNumber":18,"VerseNumber":102,"Text":"İnkar edenler, Beni bırakıp kullarımı veliler edindiklerini mi sandılar? Gerçekten Biz cehennemi kafirler için bir durak olarak hazırlamışız"},{"SurahNumber":18,"VerseNumber":103,"Text":"De ki: \"Davranış (ameller) bakımından en çok hüsrana uğrayacak olanları size haber vereyim mi"},{"SurahNumber":18,"VerseNumber":104,"Text":"Onların, dünya hayatındaki bütün çabaları boşa gitmişken, kendilerini gerçekte güzel iş yapmakta sanıyorlar"},{"SurahNumber":18,"VerseNumber":105,"Text":"İşte onlar, Rablerinin ayetlerini ve O'na kavuşmayı inkar edenlerdir. Artık onların yapıp-ettikleri boşa çıkmıştır, kıyamet gününde onlar için bir tartı tutmayacağız"},{"SurahNumber":18,"VerseNumber":106,"Text":"İşte, inkar etmeleri, ayetlerimi ve elçilerimi alay konusu edinmelerinden dolayı onların cezası cehennemdir"},{"SurahNumber":18,"VerseNumber":107,"Text":"İman edip salih amellerde bulunanlar... Firdevs cennetleri onlar için bir 'konaklama yeridir"},{"SurahNumber":18,"VerseNumber":108,"Text":"Onda ebedi olarak kalıcıdırlar, ondan ayrılmak istemezler"},{"SurahNumber":18,"VerseNumber":109,"Text":"De ki: \"Rabbimin sözleri(ni yazmak) için deniz mürekkep olsa ve yardım için bir benzerini (bir o kadarını) dahi getirsek, Rabbimin sözleri tükenmeden önce, elbette deniz tükeniverirdi"},{"SurahNumber":18,"VerseNumber":110,"Text":"De ki: \"Şüphesiz ben, ancak sizin benzeriniz olan bir beşerim; yalnızca bana sizin İlahınızın tek bir İlah olduğu vahyolunuyor. Kim Rabbine kavuşmayı umuyorsa, artık salih bir amelde bulunsun ve Rabbine ibadette hiç kimseyi ortak tutmasın"},{"SurahNumber":19,"VerseNumber":1,"Text":"Kaf, He, Ye, Ayn, Sad"},{"SurahNumber":19,"VerseNumber":2,"Text":"(Bu,) Rabbinin, kulu Zekeriya'ya rahmetinin zikridir"},{"SurahNumber":19,"VerseNumber":3,"Text":"Hani o, Rabbine gizlice seslendiği zaman"},{"SurahNumber":19,"VerseNumber":4,"Text":"Demişti ki: \"Rabbim, şüphesiz benim kemiklerim gevşedi ve baş, yaşlılık aleviyle tutuştu; ben Sana dua etmekle mutsuz olmadım"},{"SurahNumber":19,"VerseNumber":5,"Text":"Doğrusu ben, arkamdan gelecek yakınlarım adına korkuya kapıldım, benim karım da bir kısır (kadın)dır. Artık bana Kendi Katından bir yardımcı armağan et"},{"SurahNumber":19,"VerseNumber":6,"Text":"Bana mirasçı olsun. Yakup oğullarına da mirasçı olsun. Rabbim, onu (kendisinden) razı olunan(lardan) kıl"},{"SurahNumber":19,"VerseNumber":7,"Text":"(Allah buyurdu:) \"Ey Zekeriya, şüphesiz Biz seni, adı Yahya olan bir çocukla müjdelemekteyiz; Biz bundan önce ona hiçbir adaş kılmamışız"},{"SurahNumber":19,"VerseNumber":8,"Text":"Dedi ki: \"Rabbim, karım kısır (bir kadın) iken, benim nasıl oğlum olabilir? Ben de yaşlılığın son basamağındayım"},{"SurahNumber":19,"VerseNumber":9,"Text":"(Ona gelen melek:) \"İşte böyle\" dedi. \"Rabbin dedi ki: Bu Benim için kolaydır, daha önce sen hiçbir şey değil iken, seni yaratmıştım"},{"SurahNumber":19,"VerseNumber":10,"Text":"Dedi ki: \"Rabbim, bana bir alamet (ayet) ver.\" Dedi ki: \"Senin alametin, sapasağlam iken, üç tam gece insanlarla konuşmamandır"},{"SurahNumber":19,"VerseNumber":11,"Text":"Böylelikle (Zekeriya) mescidten kavminin karşısına çıkıp onlara (şu anlamları) işaret etti: \"Sabah akşam tesbih edin"},{"SurahNumber":19,"VerseNumber":12,"Text":"(Çocuğun doğup büyümesinden sonra ona dedik ki:) \"Ey Yahya, Kitabı kuvvetle tut.\" Daha çocuk iken ona hikmet verdik"},{"SurahNumber":19,"VerseNumber":13,"Text":"Katımız'dan ona bir sevgi duyarlılığı ve temizlik (de verdik). O, çok takva sahibi biriydi"},{"SurahNumber":19,"VerseNumber":14,"Text":"Ana ve babasına itaatkardı ve isyan eden bir zorba değildi"},{"SurahNumber":19,"VerseNumber":15,"Text":"Ona selam olsun; doğduğu gün, öleceği gün ve diri olarak yeniden-kaldırılacağı gün de"},{"SurahNumber":19,"VerseNumber":16,"Text":"Kitap'ta Meryem'i de zikret. Hani o, ailesinden kopup doğu tarafında bir yere çekilmişti"},{"SurahNumber":19,"VerseNumber":17,"Text":"Sonra onlardan yana (kendini gizleyen) bir perde çekmişti. Böylece ona ruhumuz (Cibril'i) göndermiştik, o da, düzgün bir beşer kılığında görünmüştü"},{"SurahNumber":19,"VerseNumber":18,"Text":"Demişti ki: \"Gerçekten ben, senden Rahman (olan Allah)a sığınırım. Eğer takva sahibiysen (bana yaklaşma)"},{"SurahNumber":19,"VerseNumber":19,"Text":"Demişti ki: \"Ben, yalnızca Rabbinden (gelen) bir elçiyim; sana tertemiz bir erkek çocuk armağan etmek için (buradayım)"},{"SurahNumber":19,"VerseNumber":20,"Text":"O: \"Benim nasıl bir erkek çocuğum olabilir? Bana hiçbir beşer dokunmamışken ve ben azgın utanmaz (bir kadın) değilken\" dedi"},{"SurahNumber":19,"VerseNumber":21,"Text":"İşte böyle\" dedi. \"Rabbin, dedi ki: -Bu Benim için kolaydır. Onu insanlara bir ayet ve Bizden bir rahmet kılmak için (bu çocuk olacaktır).\" Ve iş de olup bitmişti"},{"SurahNumber":19,"VerseNumber":22,"Text":"Böylelikle ona gebe kaldı, sonra onunla ıssız bir yere çekildi"},{"SurahNumber":19,"VerseNumber":23,"Text":"Derken doğum sancısı onu bir hurma dalına sürükledi. Dedi ki: \"Keşke bundan önce ölseydim de, hafızalardan silinip unutuluverseydim"},{"SurahNumber":19,"VerseNumber":24,"Text":"Altından (bir ses) ona seslendi: \"Hüzne kapılma, Rabbin senin alt (yan)ında bir ark kılmıştır"},{"SurahNumber":19,"VerseNumber":25,"Text":"Hurma dalını kendine doğru salla, üzerine henüz oluşmuş-taze hurma dökülüversin"},{"SurahNumber":19,"VerseNumber":26,"Text":"Artık, ye, iç, gözün aydın olsun. Eğer herhangi bir beşer görecek olursan, de ki: \"Ben Rahman (olan Allah)' a oruç adadım, bugün hiç kimseyle konuşmayacağım"},{"SurahNumber":19,"VerseNumber":27,"Text":"Böylece onu taşıyarak kavmine geldi. Dediler ki: \"Ey Meryem, sen gerçekten şaşırtıcı bir şey yaptın"},{"SurahNumber":19,"VerseNumber":28,"Text":"Ey Harun'un kız kardeşi, senin baban kötü bir kişi değildi ve annen de azgın, utanmaz (bir kadın) değildi"},{"SurahNumber":19,"VerseNumber":29,"Text":"Bunun üzerine ona (çocuğa) işaret etti. Dediler ki: \"Henüz beşikte olan bir çocukla biz nasıl konuşabiliriz"},{"SurahNumber":19,"VerseNumber":30,"Text":"(İsa) Dedi ki: \"Şüphesiz ben Allah'ın kuluyum. (Allah) Bana kitabı verdi ve beni peygamber kıldı"},{"SurahNumber":19,"VerseNumber":31,"Text":"Nerede olursam (olayım,) beni kutlu kıldı ve hayat sürdüğüm müddetçe, bana namazı ve zekatı vasiyet (emr) etti"},{"SurahNumber":19,"VerseNumber":32,"Text":"Anneme itati de. Ve beni mutsuz bir zorba kılmadı"},{"SurahNumber":19,"VerseNumber":33,"Text":"Selam üzerimedir; doğduğum gün, öleceğim gün ve diri olarak yeniden-kaldırılacağım gün de"},{"SurahNumber":19,"VerseNumber":34,"Text":"İşte Meryem oğlu İsa; hakkında kuşkuya düştükleri \"Hak Söz"},{"SurahNumber":19,"VerseNumber":35,"Text":"Allah'ın çocuk edinmesi olacak şey değil. O Yücedir. Bir işin olmasına karar verirse, ancak ona: \"Ol\" der, o da hemen oluverir"},{"SurahNumber":19,"VerseNumber":36,"Text":"Gerçek şu ki, Allah benim de Rabbim, sizin de Rabbinizdir. Öyleyse O'na kulluk edin. Dosdoğru yol budur"},{"SurahNumber":19,"VerseNumber":37,"Text":"İçlerinden (birtakım) gruplar ayrılığa düştüler. Artık büyük bir günü görmekten dolayı, vay inkar edenlere"},{"SurahNumber":19,"VerseNumber":38,"Text":"Bize gelecekleri gün, neler işitecekler, neler görecekler. Ama bugün o zalimler apaçık bir sapıklık içindedirler"},{"SurahNumber":19,"VerseNumber":39,"Text":"İş(in) hükme bağlanıp biteceği, hasret gününe karşı onları uyar; onlar bir gaflet içindedirler ve onlar inanmıyorlar"},{"SurahNumber":19,"VerseNumber":40,"Text":"Elbette, yeryüzünde ve onun üzerindekilere Biz varis olacağız ve onlar Bize döndürülecekler"},{"SurahNumber":19,"VerseNumber":41,"Text":"Kitap'ta İbrahim'i de zikret. Gerçekten o, doğruyu-söyleyen bir peygamberdi"},{"SurahNumber":19,"VerseNumber":42,"Text":"Hani babasına demişti: \"Babacığım, işitmeyen, görmeyen ve seni herhangi bir şeyden bağımsızlaştırmayan şeylere niye tapıyorsun"},{"SurahNumber":19,"VerseNumber":43,"Text":"Babacığım, gerçek şu ki, bana, sana gelmeyen bir ilim geldi. Artık bana tabi ol, seni düzgün bir yola ulaştırayım"},{"SurahNumber":19,"VerseNumber":44,"Text":"Babacığım, şeytana kulluk etme, kuşkusuz şeytan, Rahman (olan Allah)a başkaldırandır"},{"SurahNumber":19,"VerseNumber":45,"Text":"Babacığım, gerçekten ben, sana Rahman tarafından bir azabın dokunacağından korkuyorum, o zaman şeytanın velisi olursun"},{"SurahNumber":19,"VerseNumber":46,"Text":"(Babası) Demişti ki: \"İbrahim, sen benim ilahlarımdan yüz mü çeviriyorsun? Eğer (bu tutumuna) bir son vermeyecek olursan, andolsun, seni taşa tutarım; uzun bir süre benden uzaklaş, (bir yerlere) git"},{"SurahNumber":19,"VerseNumber":47,"Text":"(İbrahim:) \"Selam üzerine olsun, senin için Rabbimden bağışlanma dileyeceğim, çünkü, O, bana pek lütufkardır\" dedi"},{"SurahNumber":19,"VerseNumber":48,"Text":"Sizden ve Allah'tan başka taptıklarınızdan kopup-ayrılıyorum ve Rabbime dua ediyorum. Umulur ki, Rabbime dua etmekle mutsuz olmayacağım"},{"SurahNumber":19,"VerseNumber":49,"Text":"Böylelikle, onlardan ve Allah'tan başka taptıklarından kopup-ayrılınca ona İshak'ı ve (oğlu) Yakup'u armağan ettik ve her birini peygamber kıldık"},{"SurahNumber":19,"VerseNumber":50,"Text":"Onlara rahmetimizden armağan(lar) bağışladık ve onlar için yüce bir doğruluk dili verdik"},{"SurahNumber":19,"VerseNumber":51,"Text":"Kitap'ta Musa'yı da zikret. Çünkü o, ihlasa erdirilmiş ve gönderilmiş (Resul) bir peygamberdi"},{"SurahNumber":19,"VerseNumber":52,"Text":"Ona, Tur'un sağ yanından seslendik ve onu (kendisiyle) gizlice söyleşmek için yakınlaştırdık"},{"SurahNumber":19,"VerseNumber":53,"Text":"Ona Rahmetimiz'den kardeşi Harun'u da bir peygamber olarak armağan ettik"},{"SurahNumber":19,"VerseNumber":54,"Text":"Kitap'ta İsmail'i de zikret. Çünkü o, va'dinde doğruydu ve gönderilmiş (Resul) bir peygamberdi"},{"SurahNumber":19,"VerseNumber":55,"Text":"Halkına, namazı ve zekatı emrediyordu ve o, Rabbi Katında kendisinden razı olunan (bir insan)dı"},{"SurahNumber":19,"VerseNumber":56,"Text":"Kitap'ta İdris'i de zikret. Çünkü o, doğru olan bir peygamberdi"},{"SurahNumber":19,"VerseNumber":57,"Text":"Biz onu yüce bir mekan (makam)a yükseltmiştik"},{"SurahNumber":19,"VerseNumber":58,"Text":"İşte bunlar; kendilerine Allah'ın nimet verdiği peygamberlerdendir; Adem'in soyundan, Nuh ile birlikte taşıdıklarımız (insan nesillerin)den, İbrahim ve İsrail (Yakup)in soyundan, doğru yola eriştirdiklerimizden ve seçtiklerimizdendirler. Onlara Rahman (olan Allah')ın ayetleri okunduğunda, ağlayarak secdeye kapanırlar"},{"SurahNumber":19,"VerseNumber":59,"Text":"Sonra onların arkasından öyle nesiller türedi ki, namaz (kılma duyarlılığın)ı kaybettiler ve şehvetlerine kapılıp-uydular. Böylece bunlar azgınlıklarının cezasıyla karşılaşacaklardır"},{"SurahNumber":19,"VerseNumber":60,"Text":"Ancak tevbe eden, iman eden ve salih amellerde bulunanlar (onların dışındadır); işte bunlar, cennete girecekler ve hiçbir şeyle zulme uğratılmayacaklar"},{"SurahNumber":19,"VerseNumber":61,"Text":"Adn cennetleri (onlarındır) ki, Rahman (olan Allah, onu) Kendi kullarına gaybtan vadetmiştir. Şüphesiz O'nun va'di yerine gelecektir"},{"SurahNumber":19,"VerseNumber":62,"Text":"Onda ‘boş bir söz’ işitmezler; sadece selam (ı işitirler). Sabah akşam, onların rızıkları orda (bulunmakta)dır"},{"SurahNumber":19,"VerseNumber":63,"Text":"O cennet; Biz, kullarımızdan takva sahibi olanları (ona) varisçi kılacağız"},{"SurahNumber":19,"VerseNumber":64,"Text":"Biz (elçiler) ancak Rabbiniz emriyle ineriz. Önümüzde, ardımızda ve bunlar arasında olan herşey O'nundur. Senin Rabbin kesinlikle unutkan değildir"},{"SurahNumber":19,"VerseNumber":65,"Text":"Göklerin, yerin ve her ikisi arasındakilerin Rabbidir; şu halde O'na ibadet et ve O'na ibadette kararlı ol. Hiç O'nun adaşı olan birini biliyor musun"},{"SurahNumber":19,"VerseNumber":66,"Text":"İnsan demektedir ki: \"Ben öldükten sonra mı, gerçekten diri olarak çıkarılacağım"},{"SurahNumber":19,"VerseNumber":67,"Text":"İnsan önceden, hiçbir şey değilken, gerçekten Bizim onu yaratmış bulunduğumuzu (hiç) düşünmüyor mu"},{"SurahNumber":19,"VerseNumber":68,"Text":"Andolsun Rabbine, Biz onları da, şeytanları da mutlaka haşredeceğiz, sonra onları cehennemin çevresinde diz üstü çökmüş olarak hazır bulunduracağız"},{"SurahNumber":19,"VerseNumber":69,"Text":"Sonra, her bir gruptan Rahman (olan Allah)a karşı azgınlık göstermek bakımından en şiddetli olanını ayıracağız"},{"SurahNumber":19,"VerseNumber":70,"Text":"Sonra Biz ona (cehenneme) girmeye kimlerin en çok uygun olduğunu daha iyi biliriz"},{"SurahNumber":19,"VerseNumber":71,"Text":"Sizden ona girmeyecek hiç kimse yoktur. Bu, Rabbinin kesin olarak üzerine aldığı bir karardır"},{"SurahNumber":19,"VerseNumber":72,"Text":"Sonra, takva sahiplerini kurtarırız ve zulmedenleri diz üstü çökmüş olarak bırakıveririz"},{"SurahNumber":19,"VerseNumber":73,"Text":"Onlara apaçık ayetlerimiz okunduğunda, o inkar edenler, iman edenlere derler ki: \"İki gruptan hangisi, makam bakımından daha iyi, topluluk bakımından daha güzeldir"},{"SurahNumber":19,"VerseNumber":74,"Text":"Onlardan önce nice insan- nesillerini yıkıma uğrattık, onlar mal (giyim, kuşam ve tefriş) bakımından da, gösteriş bakımından da daha güzeldiler"},{"SurahNumber":19,"VerseNumber":75,"Text":"De ki: \"Kim sapıklık içindeyse, Rahman (olan Allah), ona süre tanıdıkça tanır; kendilerine va'dedileni -ya azabı veya kıyamet saatini- gördükleri zaman artık kimin yeri (makam, mevki) daha kötü, kimin askeri- gücü daha zayıfmış, öğreneceklerdir"},{"SurahNumber":19,"VerseNumber":76,"Text":"Allah, hidayet bulanlara hidayeti arttırır. Sürekli olan salih davranışlar, Rabbinin Katında sevap bakımından daha hayırlı, varılacak sonuç bakımından da daha hayırlıdır"},{"SurahNumber":19,"VerseNumber":77,"Text":"Ayetlerimizi inkar edip, bana: \"Elbette mal ve çocuklar verilecektir\" diyeni gördün mü"},{"SurahNumber":19,"VerseNumber":78,"Text":"O, gayba mı tanık oldu, yoksa Rahman (olan Allah)ın Katında(n) bir ahid mi aldı"},{"SurahNumber":19,"VerseNumber":79,"Text":"Asla; demekte olduğunu yazacağız ve onun için azapta(n) da süre tanıdıkça tanıyacağız"},{"SurahNumber":19,"VerseNumber":80,"Text":"Onun söylemekte olduğuna Biz mirasçı olacağız; o Bize, 'yapayalnız tek başına' gelecektir"},{"SurahNumber":19,"VerseNumber":81,"Text":"Kendilerine güç (izzet) sağlasınlar diye, Allah'tan başka ilahlar edindiler"},{"SurahNumber":19,"VerseNumber":82,"Text":"Hayır; (o yalancı ilahlar) onların tapınışlarını inkar edecekler ve onlara karşı çelişkiye düşecekler"},{"SurahNumber":19,"VerseNumber":83,"Text":"Görmedin mi, Biz gerçekten şeytanları, kafirlerin üzerine gönderdik, onları tahrik edip kışkırtıyorlar"},{"SurahNumber":19,"VerseNumber":84,"Text":"Onlara karşı acele davranma; Biz onlar için ancak saydıkça sayıyoruz"},{"SurahNumber":19,"VerseNumber":85,"Text":"Takva sahiplerini bir heyet halinde Rahman (olan Allah'ın huzurun)a toplayacağımız gün"},{"SurahNumber":19,"VerseNumber":86,"Text":"Suçlu-günahkarları susamışlar olarak cehenneme süreceğiz"},{"SurahNumber":19,"VerseNumber":87,"Text":"Rahmanın Katında ahid almışların dışında (onlar) şefaate malik olmayacaklardır"},{"SurahNumber":19,"VerseNumber":88,"Text":"Rahman çocuk edinmiştir\" dediler"},{"SurahNumber":19,"VerseNumber":89,"Text":"Andolsun, siz oldukça çirkin bir cesarette bulunup-geldiniz"},{"SurahNumber":19,"VerseNumber":90,"Text":"Neredeyse bundan dolayı, gökler paramparça olacak, yer çatlayacak ve dağlar yıkılıp göçüverecekti"},{"SurahNumber":19,"VerseNumber":91,"Text":"Rahman adına çocuk öne sürdüklerinden (ötürü bunlar olacaktı)"},{"SurahNumber":19,"VerseNumber":92,"Text":"Rahman (olan Allah)a çocuk edinmek yaraşmaz"},{"SurahNumber":19,"VerseNumber":93,"Text":"Göklerde ve yerde olan (herkesin ve herşeyin) tümü Rahman (olan Allah)a, yalnızca kul olarak gelecektir"},{"SurahNumber":19,"VerseNumber":94,"Text":"Andolsun, onların tümünü kuşatmış ve onları sayı olarak saymış bulunmaktadır"},{"SurahNumber":19,"VerseNumber":95,"Text":"Ve onların hepsi, kıyamet günü O'na, 'yapayalnız, tek başlarına' geleceklerdir"},{"SurahNumber":19,"VerseNumber":96,"Text":"İman edenler ve salih amellerde bulunanlar ise, Rahman (olan Allah), onlar için bir sevgi kılacaktır"},{"SurahNumber":19,"VerseNumber":97,"Text":"Biz bunu (Kur'an'ı) senin dilinle kolaylaştırdık, takva sahiplerine müjde vermen ve direnen bir kavmi uyarıp-korkutman için"},{"SurahNumber":19,"VerseNumber":98,"Text":"Biz, onlardan önce nice insan nesillerini yıkıma uğrattık; (şimdiyse) onlardan hiçbirini hissediyor veya onların fısıltılarını duyuyor musun"},{"SurahNumber":20,"VerseNumber":1,"Text":"Ta, Ha"},{"SurahNumber":20,"VerseNumber":2,"Text":"Biz sana bu Kur'an'ı güçlük çekmen için indirmedik"},{"SurahNumber":20,"VerseNumber":3,"Text":"İçi titreyerek korku duyanlara' ancak öğütle-hatırlatma (olsun diye indirdik)"},{"SurahNumber":20,"VerseNumber":4,"Text":"Yeri ve yüksek gökleri yaratan tarafından bir indirmedir"},{"SurahNumber":20,"VerseNumber":5,"Text":"Rahman (olan Allah) arşa istiva etmiştir"},{"SurahNumber":20,"VerseNumber":6,"Text":"Göklerde, yerde, bu ikisinin arasında ve nemli toprağın altında olanların tümü O'nundur"},{"SurahNumber":20,"VerseNumber":7,"Text":"Sözü açığa vursan da, (gizlesen de birdir). Çünkü şüphesiz O, gizliyi de, gizlinin gizlisini de bilmektedir"},{"SurahNumber":20,"VerseNumber":8,"Text":"Allah; O'ndan başka İlah yoktur. En güzel isimler O'nundur"},{"SurahNumber":20,"VerseNumber":9,"Text":"Sana Musa'nın haberi geldi mi"},{"SurahNumber":20,"VerseNumber":10,"Text":"Hani bir ateş görmüştü de, ailesine şöyle demişti: \"Durun, bir ateş gördüm; umulur ki size ondan bir kor getiririm veya ateşin yanında bir yol-gösterici bulurum"},{"SurahNumber":20,"VerseNumber":11,"Text":"Nitekim ona gidince, kendisine seslenildi: \"Ey Musa"},{"SurahNumber":20,"VerseNumber":12,"Text":"Gerçekten Ben, Ben senin Rabbinim. Ayakkabılarını çıkar; çünkü sen, kutsal vadi olan Tuva'dasın"},{"SurahNumber":20,"VerseNumber":13,"Text":"Ben seni seçmiş bulunuyorum; bundan böyle vahyolunanı dinle"},{"SurahNumber":20,"VerseNumber":14,"Text":"Gerçekten Ben, Ben Allah'ım, Benden başka İlah yoktur; şu halde Bana ibadet et ve Beni zikretmek için dosdoğru namaz kıl"},{"SurahNumber":20,"VerseNumber":15,"Text":"Şüphesiz, kıyamet-saati yaklaşarak gelmektedir. Herkesin harcadığı çabanın karşılığını alması için, onun (koşup haberini) neredeyse gizleyeceğim"},{"SurahNumber":20,"VerseNumber":16,"Text":"Öyleyse, ona inanmayıp kendi hevasına uyan, sakın seni ondan alıkoymasın; sonra yıkıma uğrarsın"},{"SurahNumber":20,"VerseNumber":17,"Text":"Sağ elindeki nedir ey Musa"},{"SurahNumber":20,"VerseNumber":18,"Text":"Dedi ki: \"O, benim asamdır; ona dayanmakta, onunla davarlarım için ağaçlardan yaprak düşürmekteyim, onda benim için daha başka yararlar da var"},{"SurahNumber":20,"VerseNumber":19,"Text":"Dedi ki: \"Onu at, ey Musa"},{"SurahNumber":20,"VerseNumber":20,"Text":"Böylece, onu attı; (bir de ne görsün) o hemen hızla koşan (kocaman) bir yılan (oluvermiş)"},{"SurahNumber":20,"VerseNumber":21,"Text":"Dedi ki: \"Onu al ve korkma, Biz onu ilk durumuna çevireceğiz"},{"SurahNumber":20,"VerseNumber":22,"Text":"Elini koltuğuna sok, bir hastalık olmadan, başka bir mucize (ayet) olarak bembeyaz bir durumda çıksın"},{"SurahNumber":20,"VerseNumber":23,"Text":"Öyle ki, sana büyük mucizelerimizden (birini) göstermiş olalım"},{"SurahNumber":20,"VerseNumber":24,"Text":"Firavun'a git, çünkü o azmış bulunuyor"},{"SurahNumber":20,"VerseNumber":25,"Text":"Dedi ki: \"Rabbim, benim göğsümü aç"},{"SurahNumber":20,"VerseNumber":26,"Text":"Bana işimi kolaylaştır"},{"SurahNumber":20,"VerseNumber":27,"Text":"Dilimden düğümü çöz"},{"SurahNumber":20,"VerseNumber":28,"Text":"Ki söyleyeceklerimi kavrasınlar"},{"SurahNumber":20,"VerseNumber":29,"Text":"Ailemden bana bir yardımcı kıl"},{"SurahNumber":20,"VerseNumber":30,"Text":"Kardeşim Harun'u"},{"SurahNumber":20,"VerseNumber":31,"Text":"Onunla arkamı kuvvetlendir"},{"SurahNumber":20,"VerseNumber":32,"Text":"Onu işimde ortak kıl"},{"SurahNumber":20,"VerseNumber":33,"Text":"Böylece Seni çok tesbih edelim"},{"SurahNumber":20,"VerseNumber":34,"Text":"Ve Seni çok zikredelim"},{"SurahNumber":20,"VerseNumber":35,"Text":"Şüphesiz Sen bizi görüyorsun"},{"SurahNumber":20,"VerseNumber":36,"Text":"(Allah) Dedi ki: \"Ey Musa istediğin sana verilmiştir"},{"SurahNumber":20,"VerseNumber":37,"Text":"Andolsun, Biz sana bir defa daha lütufta bulunmuştuk"},{"SurahNumber":20,"VerseNumber":38,"Text":"Hani, annene vahyolunan şeyi vahyetmiştik, (şöyle ki)"},{"SurahNumber":20,"VerseNumber":39,"Text":"Onu sandığın içine koy, suya bırak, böylece su onu sahile bıraksın; onu Benim de düşmanım, onun da düşmanı olan biri alacaktır. Gözümün önünde yetiştirilmen için, Kendim'den sana bir sevgi yönelttim"},{"SurahNumber":20,"VerseNumber":40,"Text":"Hani kız kardeşin gezinip; \"Onu(n bakımını) üstlenecek birini size haber vereyim mi?\" demekteydi. Böylece, seni annene geri çevirmiş olduk ki, gözü aydın olsun ve hüzne kapılmasın. Sen bir insan öldürmüştün de, Biz seni tasadan kurtarmış ve seni 'esaslı bir denemeden geçirip-denemiştik.' Medyen halkı arasında da yıllarca kalmıştın, sonra bir kader üzerine (buraya) geldin ey Musa"},{"SurahNumber":20,"VerseNumber":41,"Text":"Seni Kendim için seçtim"},{"SurahNumber":20,"VerseNumber":42,"Text":"Sen ve kardeşin ayetlerimle gidin ve Beni zikretmede gevşek davranmayın"},{"SurahNumber":20,"VerseNumber":43,"Text":"İkiniz Firavun'a gidin, çünkü o, azmış bulunuyor"},{"SurahNumber":20,"VerseNumber":44,"Text":"Ona yumuşak söz söyleyin, umulur ki öğüt alıp-düşünür veya içi titrer-korkar"},{"SurahNumber":20,"VerseNumber":45,"Text":"Dediler ki: \"Rabbimiz, gerçekten, onun bize karşı 'taşkın bir tutum takınmasından' ya da 'azgın davranmasından' korkuyoruz"},{"SurahNumber":20,"VerseNumber":46,"Text":"Dedi ki: \"Korkmayın, çünkü Ben sizinle birlikteyim; işitiyorum ve görüyorum"},{"SurahNumber":20,"VerseNumber":47,"Text":"Haydi ona gidin de deyin ki: Biz senin Rabbinin elçileriyiz, İsrailoğulları'nı bizimle birlikte gönder ve onlara (artık) azap verme. Sana Rabbinden bir ayetle geldik. Selam, hidayete tabi olanların üzerine olsun"},{"SurahNumber":20,"VerseNumber":48,"Text":"Gerçekten bize vahyolundu ki: Doğrusu azap, yalanlayan ve yüz çevirenlerin üstünedir"},{"SurahNumber":20,"VerseNumber":49,"Text":"(Ona gidip aynı şeyleri tekrarladıklarında, Firavun onlara) Dedi ki: \"Sizin Rabbiniz kim ey Musa"},{"SurahNumber":20,"VerseNumber":50,"Text":"Dedi ki: \"Bizim Rabbimiz, herşeye yaratılışını veren, sonra doğru yolunu gösterendir"},{"SurahNumber":20,"VerseNumber":51,"Text":"(Firavun) Dedi ki: \"İlk çağlardaki nesillerin durumu nedir öyleyse"},{"SurahNumber":20,"VerseNumber":52,"Text":"Dedi ki: \"Bunun bilgisi Rabbimin Katında bir kitaptadır. Benim Rabbim şaşırmaz ve unutmaz"},{"SurahNumber":20,"VerseNumber":53,"Text":"Ki (Rabbim), yeryüzünü sizin için bir beşik kıldı, onda sizin için yollar döşedi ve gökten su indirdi; böylelikle bununla her tür bitkiden çiftler çıkardık"},{"SurahNumber":20,"VerseNumber":54,"Text":"Yiyin ve hayvanlarınızı otlatın. Şüphesiz, bunda sağduyu sahipleri için elbette ayetler vardır"},{"SurahNumber":20,"VerseNumber":55,"Text":"Sizi ondan yarattık, ona geri vereceğiz ve sizi bir kere daha ondan çıkaracağız"},{"SurahNumber":20,"VerseNumber":56,"Text":"Andolsun, Biz ona ayetlerimizin tümünü gösterdik; fakat o, yalanladı ve ayak diretti"},{"SurahNumber":20,"VerseNumber":57,"Text":"Dedi ki: \"Ey Musa, sen bizi sihrinle yurdumuzdan sürüp çıkarmaya mı gelmiş bulunuyorsun"},{"SurahNumber":20,"VerseNumber":58,"Text":"Madem böyle, biz de sana buna benzer bir sihirle geleceğiz; şimdi sen, bir 'buluşma zamanı ve yeri' tespit et, bizim de, senin de karşı olamayacağımız açık, geniş bir yer olsun\" dedi"},{"SurahNumber":20,"VerseNumber":59,"Text":"(Musa) Dedi ki: \"Buluşma zamanımız, (ülkenin ulusal) bayram günü ve insanların toplanacağı kuşluk vakti (olsun)"},{"SurahNumber":20,"VerseNumber":60,"Text":"Böylelikle Firavun arkasını dönüp gitti, hileli düzenini (yürütecek büyücüleri) biraraya getirdi, sonra geldi"},{"SurahNumber":20,"VerseNumber":61,"Text":"Musa onlara dedi ki: \"Size yazıklar olsun, Allah'a karşı yalan düzüp uydurmayın, sonra bir azap ile kökünüzü kurutur. Yalan düzüp uyduran gerçekten yok olup gitmiştir"},{"SurahNumber":20,"VerseNumber":62,"Text":"Bunun üzerine, kendi aralarında durumlarını tartışmaya başladılar ve gizli konuşmalara geçtiler"},{"SurahNumber":20,"VerseNumber":63,"Text":"Dediler ki: \"Bunlar herhalde iki sihirbazdır, sizi sihirleriyle yurdunuzdan sürüp-çıkarmak ve örnek olarak tutturduğunuz yolunuzu (dininizi) yok etmek istemektedirler"},{"SurahNumber":20,"VerseNumber":64,"Text":"Bundan ötürü, tuzaklarınızı biraraya getirin, sonra gruplar halinde gelin; bugün üstünlük sağlayan, gerçekten kurtuluşu bulmuştur"},{"SurahNumber":20,"VerseNumber":65,"Text":"Ey Musa\" dediler. Ya sen (asanı) at veya önce biz atalım"},{"SurahNumber":20,"VerseNumber":66,"Text":"Dedi ki: \"Hayır, siz atın.\" Sonra hemen (ne görsün), sihirlerinden dolayı, onların ipleri ve asaları kendisine gerçekten koşuyormuş gibi göründü"},{"SurahNumber":20,"VerseNumber":67,"Text":"Musa, bu yüzden kendi içinde bir tür korku duymaya başladı"},{"SurahNumber":20,"VerseNumber":68,"Text":"Korkma\" dedik. \"Muhakkak sen üstün geleceksin"},{"SurahNumber":20,"VerseNumber":69,"Text":"Sağ elindekini atıver, onların yaptıklarını yutacaktır; çünkü onların yaptıkları yalnızca bir büyücü hilesidir. Büyücü ise nereye varsa kurtulamaz"},{"SurahNumber":20,"VerseNumber":70,"Text":"Bunun üzerine büyücüler, secdeye kapandılar: \"Harun'un ve Musa'nın Rabbine iman ettik\" dediler"},{"SurahNumber":20,"VerseNumber":71,"Text":"(Firavun) Dedi ki: \"Ben size izin vermeden önce ona inandınız öyle mi? Şüphesiz o, size büyüyü öğreten büyüğünüzdür. O halde ben de sizin ellerinizi ve ayaklarınızı çapraz olarak keseceğim ve sizi hurma dallarında sallandıracağım. Siz de elbette, hangimizin azabı daha şiddetliymiş ve daha sürekliymiş öğrenmiş olacaksınız"},{"SurahNumber":20,"VerseNumber":72,"Text":"Dediler ki: \"Bize gelen apaçık delillere ve bizi yaratana seni asla 'tercih edip-seçmeyiz.\" Neyde hükmünü yürütebileceksen, durmaksızın hükmünü yürüt; sen, yalnızca bu dünya hayatında hükmünü yürütebilirsin"},{"SurahNumber":20,"VerseNumber":73,"Text":"Gerçekten biz Rabbimiz'e iman ettik; günahlarımızı ve sihir dolayısıyla bizi kendisine karşı zorlayarak-sürüklediğin (suçumuzu) bağışlasın. Allah, daha hayırlıdır ve daha süreklidir"},{"SurahNumber":20,"VerseNumber":74,"Text":"Gerçek şu ki, kim Rabbine suçlu-günahkar olarak gelirse, hiç şüphe yok, onun için cehennem vardır. Onun içinde ise, ne ölebilir, ne dirilebilir"},{"SurahNumber":20,"VerseNumber":75,"Text":"Kim O'na iman edip salih amellerde bulunarak O'na gelirse, işte onlar, onlar için de yüksek dereceler vardır"},{"SurahNumber":20,"VerseNumber":76,"Text":"İçlerinde ebedi kalacakları altından ırmaklar akan Adn cennetleri de (onlarındır). Ve işte bu, arınmış olanın karşılığıdır"},{"SurahNumber":20,"VerseNumber":77,"Text":"Andolsun, Biz Musa'ya vahyetmiştik: \"Kullarımı geceleyin yürüyüşe geçir, onlara denizde kuru bir yol aç, yetişilmekten korkmadan ve endişeye kapılmadan"},{"SurahNumber":20,"VerseNumber":78,"Text":"Firavun ise, ordularıyla peşlerine düştü; sulardan onları kaplayıveren kaplayıverdi"},{"SurahNumber":20,"VerseNumber":79,"Text":"Firavun, kendi kavmini şaşırtıp saptırdı ve onları doğruya yöneltmedi"},{"SurahNumber":20,"VerseNumber":80,"Text":"Ey İsrailoğulları, andolsun, sizi düşmanlarınızdan kurtardık. Tur'un sağ yanında sizinle vaadleştik ve üzerinize kudret helvasıyla bıldırcın indirdik"},{"SurahNumber":20,"VerseNumber":81,"Text":"Size, rızık olarak verdiklerimizden temiz olanlarından yiyin, bu konuda azgınlık yapmayın, yoksa gazabım üzerinize kaçınılmaz olarak iner: Benim gazabım, kimin üzerine inerse, muhakkak o, tepetaklak düşmüştür"},{"SurahNumber":20,"VerseNumber":82,"Text":"Gerçekten Ben, tevbe eden, inanan, salih amellerde bulunup da sonra doğru yola erişen kimseyi şüphesiz bağışlayıcıyım"},{"SurahNumber":20,"VerseNumber":83,"Text":"Seni kavminden 'çarçabuk ayrılmaya iten' nedir ey Musa"},{"SurahNumber":20,"VerseNumber":84,"Text":"Dedi ki: \"Onlar arkamda izim üzerindedirler, hoşnut kalman için, Sana gelmekte acele ettim Rabbim"},{"SurahNumber":20,"VerseNumber":85,"Text":"Dedi ki: \"Biz senden sonra kavmini deneme (fitne)den geçirdik, Samiri onları şaşırtıp-saptırdı"},{"SurahNumber":20,"VerseNumber":86,"Text":"Bunun üzerine Musa, kavmine oldukça kızgın, üzgün olarak döndü. Dedi ki: \"Ey kavmim, Rabbiniz size güzel bir vaadde bulunmadı mı? Size (verilen) söz (ya da süre) pek uzun mu geldi? Yoksa Rabbinizden üzerinize kaçınılmaz bir gazabın inmesini mi istediniz de bana verdiğiniz sözden caydınız"},{"SurahNumber":20,"VerseNumber":87,"Text":"Dediler ki: \"Biz sana verdiğimiz sözden kendiliğimizden dönmedik, ancak o kavmin (Mısır halkının) süs eşyalarından birtakım yükler yüklenmiştik, onları (ateşe) attık, böylece Samiri de attı"},{"SurahNumber":20,"VerseNumber":88,"Text":"Böylece onlara böğüren bir buzağı heykeli döküp çıkardı, \"İşte, sizin de ilahınız, Musa'nın ilahı budur; fakat (Musa) unuttu\" dediler"},{"SurahNumber":20,"VerseNumber":89,"Text":"Onun kendilerine bir sözle cevap vermediğini ve onlara bir zarar veya fayda sağlamaya gücü olmadığını görmüyorlar mı"},{"SurahNumber":20,"VerseNumber":90,"Text":"Andolsun, Harun bundan önce onlara: \"Ey kavmim, gerçekten siz bununla fitneye düşürüldünüz (denendiniz). Sizin asıl Rabbiniz Rahman (olan Allah)dır; şu halde bana uyun ve emrime itaat edin\" demişti"},{"SurahNumber":20,"VerseNumber":91,"Text":"Demişlerdi ki: \"Musa bize geri gelinceye kadar ona (buzağıya) karşı bel büküp önünde eğilmekten kesinlikle ayrılmayacağız"},{"SurahNumber":20,"VerseNumber":92,"Text":"(Musa da gelince:) \"Ey Harun\" demişti. \"Onların saptıklarını gördüğün zaman seni (Onlara müdahale etmekten) alıkoyan neydi"},{"SurahNumber":20,"VerseNumber":93,"Text":"Niye bana uymadın, emrime baş mı kaldırdın"},{"SurahNumber":20,"VerseNumber":94,"Text":"Dedi ki: \"Ey annemin oğlu, sakalımı ve başımı tutup-yolma. Ben, senin: \"İsrailoğulları arasında ayrılık çıkardın, sözümü önemsemedin\" demenden endişe edip korktum"},{"SurahNumber":20,"VerseNumber":95,"Text":"(Musa) Dedi ki: \"Ya senin amacın nedir ey Samiri"},{"SurahNumber":20,"VerseNumber":96,"Text":"Dedi ki: \"Ben onların görmediklerini gördüm, böylece elçinin izinden bir avuç alıp atıverdim; böylelikle bana bunu nefsim hoşa giden (bir şey) gösterdi"},{"SurahNumber":20,"VerseNumber":97,"Text":"Dedi ki: “Haydi çekip git, artık senin hayatta (hakettiğin ceza: \"Bana dokunulmasın\") deyip yerinmendir.\" Ve şüphesiz senin için kendisinden asla kaçınamayacağın (azap dolu) bir buluşma zamanı vardır. Üstüne kapanıp bel bükerek önünde eğildiğin ilahına bir bak; biz onu mutlaka yakacağız, sonra darmadağın edip denizde savuracağız"},{"SurahNumber":20,"VerseNumber":98,"Text":"Sizin İlahınız yalnızca Allah'tır ki, O'nun dışında İlah yoktur. O, ilim bakımından herşeyi kuşatmıştır"},{"SurahNumber":20,"VerseNumber":99,"Text":"Sana geçmişlerin haberlerinden bir bölümünü böylece aktarıyoruz. Gerçekten, sana Katımız'dan bir zikir verdik"},{"SurahNumber":20,"VerseNumber":100,"Text":"Kim bundan yüz çevirirse, şüphesiz kıyamet günü o, bir günah-yükü yüklenecektir"},{"SurahNumber":20,"VerseNumber":101,"Text":"O (yükün altı)nda ebedi olarak kalıcıdırlar. Bu, kıyamet günü onlar için ne kötü bir yüktür"},{"SurahNumber":20,"VerseNumber":102,"Text":"Sur'a üfürüleceği gün, Biz suçlu-günahkarları o gün, (yüzleri kara, gözleri) gömgök (kaskatı ve kör) olarak' toplayacağız"},{"SurahNumber":20,"VerseNumber":103,"Text":"(Dünyada) Yalnızca on (gün) kaldınız\" diye kendi aralarında fısıldaşacaklar"},{"SurahNumber":20,"VerseNumber":104,"Text":"Onların sözünü ettiklerini Biz daha iyi biliyoruz. Tutulan yol bakımından onların daha üst olanları ise: \"Siz yalnızca bir gün kaldınız\" derler"},{"SurahNumber":20,"VerseNumber":105,"Text":"Sana dağlar hakkında soruyorlar. De ki: \"Benim Rabbim, onları darmadağın edip savuracak"},{"SurahNumber":20,"VerseNumber":106,"Text":"Yerlerini bomboş, çırçıplak bırakacaktır"},{"SurahNumber":20,"VerseNumber":107,"Text":"Orada ne bir eğrilik göreceksin, ne de bir tümsek"},{"SurahNumber":20,"VerseNumber":108,"Text":"O gün, kendisinden sapma imkanı olamayan çağırıcıya uyacaklar. Rahman (olan Allah)a karşı sesler kısılmıştır; artık bir hırıltıdan başka bir şey işitemezsin"},{"SurahNumber":20,"VerseNumber":109,"Text":"O gün, Rahman (olan Allah)'ın kendisine izin verdiği ve sözünden hoşnut olduğu kimseden başkasının şefaati bir yarar sağlamaz"},{"SurahNumber":20,"VerseNumber":110,"Text":"O, önlerindekini de, arkalarındakini de bilir. Onlar ise, bilgi bakımından O'nu kavrayıp kuşatamazlar"},{"SurahNumber":20,"VerseNumber":111,"Text":"(Artık bütün) Yüzler, diri, kaim olanın önünde eğik durmuştur ve zulüm yüklenen ise yok olup gitmiştir"},{"SurahNumber":20,"VerseNumber":112,"Text":"Kim de bir mü'min olarak, salih olan amellerde bulunursa, artık o, ne zulümden korksun, ne hakkının eksik tutulmasından"},{"SurahNumber":20,"VerseNumber":113,"Text":"Böylece Biz onu, Arapça bir Kur'an olarak indirdik ve onda korkulacak şeyleri türlü şekillerde açıkladık; umulur ki korkup-sakınırlar ya da onlar için düşünme (yeteneğini) oluşturur"},{"SurahNumber":20,"VerseNumber":114,"Text":"Hak olan, biricik hükümdar olan Allah Yücedir. Onun vahyi sana gelip-tamamlanmadan evvel, Kur'an'ı (okumada) acele etme ve de ki: \"Rabbim, ilmimi arttır"},{"SurahNumber":20,"VerseNumber":115,"Text":"Andolsun, Biz bundan önce Adem'e ahid vermiştik, fakat o, unutuverdi. Biz onda bir kararlılık bulmadık"},{"SurahNumber":20,"VerseNumber":116,"Text":"Hani Biz meleklere: \"Adem'e secde edin\" demiştik, İblis'in dışında (diğerleri) secde etmişlerdi, o, ayak diremişti"},{"SurahNumber":20,"VerseNumber":117,"Text":"Bunun üzerine dedik ki: \"Ey Adem, bu gerçekten sana ve eşine düşmandır; sakın sizi cennetten sürüp çıkarmasın, sonra mutsuz olursun"},{"SurahNumber":20,"VerseNumber":118,"Text":"Şüphesiz ki, senin acıkmaman ve çıplak kalmaman orda (cennette kalmana bağlı)dır"},{"SurahNumber":20,"VerseNumber":119,"Text":"Ve gerçekten sen burada susamayacaksın ve güneş altında yanmayacaksın da"},{"SurahNumber":20,"VerseNumber":120,"Text":"Sonunda şeytan ona vesvese verdi; dedi ki: \"Sana sonsuzluk ağacını ve yok olmayacak bir mülkü haber vereyim mi"},{"SurahNumber":20,"VerseNumber":121,"Text":"Böylece ikisi ondan yediler, hemen ardından ayıp yerleri kendilerine açılıverdi, üzerlerini cennet yapraklarından yamayıp-örtmeye başladılar. Adem, Rabbine karşı gelmiş oldu da şaşırıp-kaldı"},{"SurahNumber":20,"VerseNumber":122,"Text":"Sonra Rabbi onu seçti, tevbesini kabul etti ve doğru yola iletti"},{"SurahNumber":20,"VerseNumber":123,"Text":"Dedi ki: \"Kiminiz kiminize düşman olarak, hepiniz ordan inin. Artık size Benden bir yol gösterici gelecektir; kim Benim hidayetime uyarsa artık o şaşırıp sapmaz ve mutsuz olmaz"},{"SurahNumber":20,"VerseNumber":124,"Text":"Kim de Benim zikrimden yüz çevirirse, artık onun için sıkıntılı bir geçim vardır ve Biz onu kıyamet günü kör olarak haşredeceğiz"},{"SurahNumber":20,"VerseNumber":125,"Text":"O da (şöyle) demiş olur: -Ben görmekte olan biriyken, beni niye kör olarak haşrettin Rabbim"},{"SurahNumber":20,"VerseNumber":126,"Text":"(Allah da) Der ki: \"İşte böyle, sana ayetlerimiz gelmişti, fakat sen onları unuttun, bugün de sen işte böyle unutulmaktasın"},{"SurahNumber":20,"VerseNumber":127,"Text":"İşte Biz ölçüsüzce davrananları ve Rabbinin ayetlerine inanmayanları böyle cezalandırırız; ahiretin azabı ise gerçekten daha şiddetli ve daha süreklidir"},{"SurahNumber":20,"VerseNumber":128,"Text":"Kendilerinden önceki nesillerden nicelerini yıkıma uğratmamız, onları doğruya yöneltmedi mi? (Oysa bugün kendileri) onların kaldıkları yerlerde (tarihi kalıntıları üzerinde) gezinip duruyorlar. Şüphesiz bunda sağduyu sahipleri için ayetler vardır"},{"SurahNumber":20,"VerseNumber":129,"Text":"Eğer Rabbinden geçmiş bir söz ve adı konulmuş (belirlenmiş) bir süre (ecel) olmasaydı muhakkak (yıkım azabı) kaçınılmaz olurdu"},{"SurahNumber":20,"VerseNumber":130,"Text":"Şu halde onların söylediklerine karşı sabırlı ol, güneşin doğuşundan ve batışından önce Rabbini hamd ile tesbih et (yücelt). Gecenin bir bölümünde ve gündüzün uçlarında da tesbihte bulun ki hoşnut olabilesin"},{"SurahNumber":20,"VerseNumber":131,"Text":"Onlardan bazı gruplara, kendilerini denemek için yararlandırdığımız dünya hayatının süsüne gözünü dikme. Senin Rabbinin rızkı daha hayırlı ve daha süreklidir"},{"SurahNumber":20,"VerseNumber":132,"Text":"Ehline (ümmetine) namazı emret ve onda kararlı davran. Biz senden rızık istemiyoruz, Biz sana rızık veriyoruz. Sonuç da takvanındır"},{"SurahNumber":20,"VerseNumber":133,"Text":"Dediler ki: \"Bize kendi Rabbinden bir ayet (mucize) getirmesi gerekmez miydi?\" Onlara önceki kitaplarda açık belgeler gelmedi mi"},{"SurahNumber":20,"VerseNumber":134,"Text":"Eğer Biz onları bundan önceki bir azap ile yıkıma uğratmış olsaydık, şüphesiz diyeceklerdi ki: \"Rabbimiz, bize bir elçi gönderseydin de, küçülmeden ve aşağılanmadan önce Senin ayetlerine tabi olsaydık"},{"SurahNumber":20,"VerseNumber":135,"Text":"De ki: \"Herkes gözetlemektedir; siz de gözleyip durun. Sonunda, dümdüz (dosdoğru) yolun sahipleri kimlermiş ve doğru yola ulaşan kimlermiş, pek yakında öğreneceksiniz"}]}