{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"Hâ', Mîm"},{"SurahNumber":46,"VerseNumber":2,"Text":"La rivelazione del Libro proviene da Allah, l'Eccelso, il Saggio"},{"SurahNumber":46,"VerseNumber":3,"Text":"Non creammo i cieli e la terra e quel che vi è frammezzo se non con verità e fino ad un termine stabilito, ma i miscredenti non badano a ciò di cui sono stati avvertiti"},{"SurahNumber":46,"VerseNumber":4,"Text":"Di': “Guardate coloro che invocate all'infuori di Allah? Mostratemi quel che hanno creato della terra. Oppure è nei cieli che sono associati [ad Allah]? Se siete sinceri, portate una Scrittura anteriore a questa, o una traccia di scienza”"},{"SurahNumber":46,"VerseNumber":5,"Text":"E chi è più sviato di colui che invoca, all'infuori di Allah, chi non saprà rispondergli fino al Giorno della Resurrezione? Essi non hanno neppure coscienza dell'invocazione che viene loro rivolta"},{"SurahNumber":46,"VerseNumber":6,"Text":"e quando gli uomini saranno riuniti, saranno loro nemici e rinnegheranno la loro adorazione"},{"SurahNumber":46,"VerseNumber":7,"Text":"Quando vengono recitati loro i Nostri versetti espliciti, i miscredenti dicono della verità che viene ad essi: “È magia evidente”"},{"SurahNumber":46,"VerseNumber":8,"Text":"Oppure dicono: “L'ha inventato lui”. Di': “Se l'avessi inventato io, non potreste fare nulla per me contro [la punizione di] Allah. Egli ben conosce quello che propalate ed è testimone sufficiente tra me e voi”. Egli è il Perdonatore, il Misericordioso"},{"SurahNumber":46,"VerseNumber":9,"Text":"Di': “Non costituisco un'innovazione rispetto agli inviati né conosco quel che avverrà a me e a voi. Non faccio che seguire quello che mi è stato rivelato. Non sono che un ammonitore esplicito”"},{"SurahNumber":46,"VerseNumber":10,"Text":"Di': “Ma non vedete? Se esso viene da Allah e voi non credete in esso, mentre un testimone dei Figli di Israele conferma la sua conformità e crede, mentre voi lo rifiutate per orgoglio... ?”"},{"SurahNumber":46,"VerseNumber":11,"Text":"I miscredenti dicono ai credenti: “Se esso fosse un bene, costoro non ci avrebbero preceduto”. Siccome non sono affatto guidati, diranno: “Questa non è che una vecchia menzogna”"},{"SurahNumber":46,"VerseNumber":12,"Text":"Prima di esso c'era la Scrittura di Mosè, guida e misericordia. Questo Libro ne è la conferma, in lingua araba, per ammonire gli ingiusti ed essere lieta novella per coloro che fanno il bene"},{"SurahNumber":46,"VerseNumber":13,"Text":"Sì, coloro che dicono: “Il nostro Signore è Allah!” e agiscono rettamente non avranno nulla da temere e non saranno afflitti"},{"SurahNumber":46,"VerseNumber":14,"Text":"Essi saranno i compagni del Giardino, in cui rimarranno in perpetuo, compenso per quel che avranno fatto"},{"SurahNumber":46,"VerseNumber":15,"Text":"Abbiamo ordinato all'uomo la bontà verso i genitori: sua madre lo ha portato con fatica e con fatica lo ha partorito. Gravidanza e svezzamento durano trenta mesi. Quando raggiunge la maturità ed è giunto ai quarant'anni dice: “Signore, dammi modo di renderti grazia del favore di cui hai colmato me e i miei genitori, affinché compia il bene di cui Ti compiaci e concedimi una discendenza onesta. Io mi volgo pentito a Te e sono uno dei sottomessi”"},{"SurahNumber":46,"VerseNumber":16,"Text":"Accetteremo le loro azioni più belle e sorvoleremo sui loro misfatti. [Saranno] tra i compagni del Giardino. Promessa veritiera fatta a loro"},{"SurahNumber":46,"VerseNumber":17,"Text":"Quanto invece a colui che dice ai suoi genitori: “Uffa a voi; vorreste promettermi che sarò fatto risorgere, quando già passarono molte generazioni prima di me?”, essi invocheranno l'ausilio di Allah [dicendo]: “Guai a te! Credi, ché la promessa di Allah è veritiera”"},{"SurahNumber":46,"VerseNumber":18,"Text":"Essi sono coloro contro i quali si realizza la sentenza, [come si realizzò] fra le comunità di uomini e di dèmoni che li precedettero: in verità saranno i perdenti"},{"SurahNumber":46,"VerseNumber":19,"Text":"Ci saranno gradi [di merito] per ciascuno di loro in base a quello che avranno fatto. [Allah] li compenserà pienamente delle loro opere e non subiranno alcun torto"},{"SurahNumber":46,"VerseNumber":20,"Text":"Nel Giorno in cui i miscredenti saranno condotti al Fuoco, [sarà detto loro]: “Avete dissipato i vostri beni nella vita terrena e ne avete goduto. Oggi siete compensati con un castigo avvilente, per l'orgoglio che, senza alcun diritto, manifestavate sulla terra e per la vostra perversione"},{"SurahNumber":46,"VerseNumber":21,"Text":"E ricorda il fratello degli Âd, quando ammonì il suo popolo presso al-'Ahqâf; vennero prima di lui e dopo di lui gli ammonitori. Disse: “Non adorate altri che Allah. Temo per voi il castigo di un Giorno terribile”"},{"SurahNumber":46,"VerseNumber":22,"Text":"Dissero: “Sei venuto per allontanarci dai nostri dèi? Fa' venire ciò di cui ci minacci, se sei sincero”"},{"SurahNumber":46,"VerseNumber":23,"Text":"Disse: “La Scienza è solo presso Allah. Io vi comunico ciò con cui sono stato inviato, ma vedo che siete gente ignorante”"},{"SurahNumber":46,"VerseNumber":24,"Text":"Quando videro una densa nuvola dirigersi verso le loro valli, dissero: “Ecco una nuvola, sta per piovere”. No, è proprio quello che cercavate di affrettare, è un vento che porta seco un doloroso castigo"},{"SurahNumber":46,"VerseNumber":25,"Text":"che tutto distruggerà per ordine del suo Signore. Al mattino non erano visibili che [i resti delle] loro case. Così compensiamo i malvagi"},{"SurahNumber":46,"VerseNumber":26,"Text":"Avevamo dato loro mezzi che a voi non abbiamo dato. Avevamo donato loro l'udito, gli occhi e i cuori, ma il loro udito, i loro occhi e i loro cuori non giovarono loro, perché negavano i segni di Allah. Li avvolse ciò di cui si burlavano"},{"SurahNumber":46,"VerseNumber":27,"Text":"Già annientammo le città attorno a voi, eppure avevamo mostrato loro i Nostri segni affinché ritornassero [a Noi pentiti]"},{"SurahNumber":46,"VerseNumber":28,"Text":"Perché mai non li soccorsero coloro che si erano presi come intermediari e dèi, all'infuori di Allah? Anzi, li abbandonarono, non erano altro che calunnie e menzogne"},{"SurahNumber":46,"VerseNumber":29,"Text":"E [ricorda] quando ti conducemmo una schiera di dèmoni affinché ascoltassero il Corano; si presentarono dicendosi: “[Ascoltate in] silenzio”. Quando poi [la lettura] fu conclusa, fecero ritorno al loro popolo per avvertirlo"},{"SurahNumber":46,"VerseNumber":30,"Text":"Dissero: “O popolo nostro, in verità abbiamo sentito [la recitazione] di un Libro rivelato dopo [quello di] Mosè, a conferma di quello che lo precede: guida alla verità e alla retta via"},{"SurahNumber":46,"VerseNumber":31,"Text":"O popolo nostro, rispondete all'Araldo di Allah e credete in Lui, affinché Egli vi perdoni una [parte dei] vostri peccati e vi preservi dal doloroso castigo"},{"SurahNumber":46,"VerseNumber":32,"Text":"Quanto a colui che non risponde all'Araldo di Allah, non potrà diminuire [la Sua potenza] sulla terra e non avrà patroni all'infuori di Lui. Costoro sono in manifesto errore"},{"SurahNumber":46,"VerseNumber":33,"Text":"Non vedono che Allah ha creato i cieli e la terra, che non Si è stancato della loro creazione ed è capace di ridare la vita ai morti? Sì, in verità Egli è l'Onnipotente”"},{"SurahNumber":46,"VerseNumber":34,"Text":"E il Giorno in cui i miscredenti saranno condotti al Fuoco [verrà chiesto loro]: “Non è questa la verità?”. Diranno: “Sì, per il nostro Signore!”. Dirà [Allah]: “Gustate allora il castigo della vostra miscredenza”"},{"SurahNumber":46,"VerseNumber":35,"Text":"Sopporta con pazienza, come sopportarono i messaggeri risoluti. Non cercare di affrettare alcunché per loro. Il Giorno in cui vedranno quel che è stato promesso loro, sarà come se fossero rimasti solo un'ora del giorno. [Questo è solo un] annuncio: chi altri sarà annientato se non i perversi"},{"SurahNumber":47,"VerseNumber":1,"Text":"Allah vanificherà le opere dei miscredenti e di quelli che distolgono dalla Sua via"},{"SurahNumber":47,"VerseNumber":2,"Text":"Rimetterà i peccati e volgerà al bene lo spirito di coloro che credono e compiono il bene e credono in quel che è stato rivelato a Muhammad. Questa è la verità che proviene dal loro Signore"},{"SurahNumber":47,"VerseNumber":3,"Text":"perché i miscredenti seguono il falso, mentre i credenti seguono la verità [proveniente] dal loro Signore. Così Allah propone il loro esempio agli uomini"},{"SurahNumber":47,"VerseNumber":4,"Text":"Quando [in combattimento] incontrate i miscredenti, colpiteli al collo finché non li abbiate soggiogati, poi legateli strettamente. In seguito liberateli graziosamente o in cambio di un riscatto, finché la guerra non abbia fine. Questo è [l'ordine di Allah]. Se Allah avesse voluto, li avrebbe sconfitti, ma ha voluto mettervi alla prova, gli uni contro gli altri. E farà sì che non vadano perdute le opere di coloro che saranno stati uccisi sulla via di Allah"},{"SurahNumber":47,"VerseNumber":5,"Text":"li guiderà, migliorerà la loro condizione"},{"SurahNumber":47,"VerseNumber":6,"Text":"e li introdurrà nel Paradiso di cui li ha resi edotti"},{"SurahNumber":47,"VerseNumber":7,"Text":"O credenti, se farete trionfare [la causa di] Allah, Egli vi soccorrerà e renderà saldi i vostri passi"},{"SurahNumber":47,"VerseNumber":8,"Text":"mentre coloro che non credono, saranno perduti: Egli vanificherà le loro opere"},{"SurahNumber":47,"VerseNumber":9,"Text":"Poiché ebbero ripulsa di quello che Allah ha rivelato, Egli vanificherà le loro opere"},{"SurahNumber":47,"VerseNumber":10,"Text":"Non hanno viaggiato sulla terra e non hanno visto quale fu la sorte di coloro che li precedettero? Allah li ha annientati. La stessa fine è riservata ai miscredenti"},{"SurahNumber":47,"VerseNumber":11,"Text":"Ciò in quanto Allah è il Patrono dei credenti, mentre i miscredenti non hanno patrono alcuno"},{"SurahNumber":47,"VerseNumber":12,"Text":"Quanto a coloro che credono e fanno il bene, Allah li farà entrare nei Giardini dove scorrono i ruscelli. Coloro che non credono avranno effimero godimento e mangeranno come mangia il bestiame: il Fuoco sarà il loro asilo"},{"SurahNumber":47,"VerseNumber":13,"Text":"E quante città distruggemmo, che pure erano più potenti della tua città che ti ha bandito. Non ebbero nessun soccorritore"},{"SurahNumber":47,"VerseNumber":14,"Text":"Colui che si basa su una prova del suo Signore è forse eguale a colui cui è stata abbellita la sua azione peggiore e che si abbandona alle sue passioni"},{"SurahNumber":47,"VerseNumber":15,"Text":"[Ecco] la descrizione del Giardino che è stata promessa ai timorati [di Allah]: ci saranno ruscelli di un'acqua che mai sarà malsana e ruscelli di latte dal gusto inalterabile e ruscelli di un vino delizioso a bersi, e ruscelli di miele purificato. E ci saranno, per loro, ogni sorta di frutta e il perdono del loro Signore. Essi sono forse simili a coloro che rimangono in perpetuo nel Fuoco e che verranno abbeverati di un'acqua bollente che devasterà le loro viscere"},{"SurahNumber":47,"VerseNumber":16,"Text":"Fra loro ci sono quelli che fanno finta di ascoltarti, ma, quando sono usciti dalla tua casa, dicono a coloro cui è stata data la scienza: “Che cosa ha detto poc'anzi?”. Essi sono coloro cui Allah ha suggellato i cuori e che si abbandonano alle loro passioni"},{"SurahNumber":47,"VerseNumber":17,"Text":"Quanto invece a coloro che si sono aperti alla guida, Egli accresce la loro guida e ispira loro il timore [di Allah]"},{"SurahNumber":47,"VerseNumber":18,"Text":"Cos'altro aspettano [i miscredenti], se non che venga improvvisa l'Ora? Già i segni precursori son giunti, ma quando Essa sarà giunta, a che cosa mai servirà loro il ricordarsi [di Allah]"},{"SurahNumber":47,"VerseNumber":19,"Text":"Sappi che in verità non c'è dio all'infuori di Allah e implora perdono per la tua colpa e per i credenti e le credenti. Allah ben conosce il vostro affanno e il vostro rifugio"},{"SurahNumber":47,"VerseNumber":20,"Text":"I credenti dicono: “Perché non è stata fatta scendere una sura?”. Quando poi viene rivelata una sura esplicita, in cui viene menzionato il combattimento, vedi coloro che hanno una malattia nel cuore guardarti con lo sguardo di chi è obnubilato davanti alla morte. Per voi sarebbe meglio"},{"SurahNumber":47,"VerseNumber":21,"Text":"obbedire e parlare onestamente. Quando fosse stabilito il da farsi, sarebbe meglio per loro che si mostrassero sinceri di fronte ad Allah"},{"SurahNumber":47,"VerseNumber":22,"Text":"Se volgeste le spalle, potreste spargere corruzione sulla terra e rompere i legami del sangue"},{"SurahNumber":47,"VerseNumber":23,"Text":"Essi sono coloro che Allah maledice: li rende sordi e acceca i loro occhi"},{"SurahNumber":47,"VerseNumber":24,"Text":"Non mediteranno sul Corano? Hanno forse catenacci sui cuori"},{"SurahNumber":47,"VerseNumber":25,"Text":"Coloro che volgono le spalle dopo che a loro è stata resa evidente la Guida, sono quelli che Satana ha sedotto e illuso"},{"SurahNumber":47,"VerseNumber":26,"Text":"Perché hanno detto a coloro che hanno ripulsa di quello che Allah ha fatto scendere: “Vi obbediremo in una parte della questione”. Allah ben conosce i loro segreti"},{"SurahNumber":47,"VerseNumber":27,"Text":"Cosa faranno, quando gli angeli li finiranno colpendo i loro volti e le loro schiene"},{"SurahNumber":47,"VerseNumber":28,"Text":"Ciò [avverrà] perché perseguono quello che suscita l'ira di Allah e hanno in odio ciò di cui Egli Si compiace, sicché [Allah] renderà vane le opere loro"},{"SurahNumber":47,"VerseNumber":29,"Text":"Oppure coloro che hanno una malattia nel cuore credono che Allah non saprà far trasparire il loro odio"},{"SurahNumber":47,"VerseNumber":30,"Text":"Se volessimo, te li mostreremmo - ma già tu li riconosci dai loro tratti - e li riconosceresti dal tono nel parlare. Allah conosce le vostre opere"},{"SurahNumber":47,"VerseNumber":31,"Text":"Certamente vi metteremo alla prova per riconoscere quelli di voi che combattono e resistono e per verificare quello che si dice sul vostro conto"},{"SurahNumber":47,"VerseNumber":32,"Text":"In verità coloro che non credono e distolgono dalla via di Allah e si sono separati dall'Inviato dopo che è stata loro resa evidente la guida, non sapranno nuocere ad Allah in alcunché ed Egli vanificherà il loro agire"},{"SurahNumber":47,"VerseNumber":33,"Text":"O credenti! Obbedite ad Allah e obbedite al Messaggero e non vanificate le opere vostre"},{"SurahNumber":47,"VerseNumber":34,"Text":"In verità Allah non perdonerà mai coloro che non credono, distolgono dalla Via di Allah e muoiono nella miscredenza"},{"SurahNumber":47,"VerseNumber":35,"Text":"Non siate dunque deboli e non proponete l'armistizio mentre siete preponderanti. Allah è con voi e non diminuirà [il valore del]le vostre azioni"},{"SurahNumber":47,"VerseNumber":36,"Text":"La vita terrena non è altro che gioco e distrazione. Se invece credete e siete timorati, Egli vi darà il vostro compenso senza chiedere i vostri beni"},{"SurahNumber":47,"VerseNumber":37,"Text":"Se ve li chiedesse con insistenza, vi mostrereste avari e fareste trasparire il vostro odio"},{"SurahNumber":47,"VerseNumber":38,"Text":"Ecco, siete invitati ad essere generosi per la causa di Allah, ma qualcuno di voi è avaro. Chi si mostrerà avaro lo sarà nei confronti di se stesso. Allah è Colui Che basta a Se Stesso, mentre siete voi ad essere poveri. Se volgerete le spalle vi sostituirà con un altro popolo e costoro non saranno uguali a voi"},{"SurahNumber":48,"VerseNumber":1,"Text":"In verità ti abbiamo concesso una vittoria evidente"},{"SurahNumber":48,"VerseNumber":2,"Text":"affinché Allah ti perdoni le tue colpe passate e future, perfezioni su di te il Suo favore e ti guidi sulla retta via"},{"SurahNumber":48,"VerseNumber":3,"Text":"e affinché Allah ti presti ausilio possente"},{"SurahNumber":48,"VerseNumber":4,"Text":"Egli è Colui Che ha fatto scendere la Pace nel cuore dei credenti, affinché possano accrescere la loro fede: [appartengono] ad Allah le armate dei cieli e della terra, Allah è sapiente, saggio"},{"SurahNumber":48,"VerseNumber":5,"Text":"[Lo ha fatto] per far entrare i credenti e le credenti nei Giardini in cui scorrono i ruscelli, dove rimarranno in perpetuo, per mondarli dei loro peccati - questo è successo enorme presso Allah"},{"SurahNumber":48,"VerseNumber":6,"Text":"e per castigare gli ipocriti e le ipocrite, gli associatori e le associatrici che hanno cattiva opinione di Allah. Che la sventura si abbatta su di loro! Allah è adirato contro di loro, li ha maledetti e ha preparato per loro l'Inferno: qual triste avvenire"},{"SurahNumber":48,"VerseNumber":7,"Text":"[Appartengono] ad Allah le armate dei cieli e della terra, Allah è eccelso, saggio"},{"SurahNumber":48,"VerseNumber":8,"Text":"In verità ti abbiamo mandato come testimone, nunzio e ammonitore"},{"SurahNumber":48,"VerseNumber":9,"Text":"affinché crediate in Allah e nel Suo Messaggero e affinché Lo assistiate, Lo onoriate e Gli rendiate gloria al mattino e alla sera"},{"SurahNumber":48,"VerseNumber":10,"Text":"In verità coloro che prestano giuramento [di fedeltà], è ad Allah che lo prestano: la mano di Allah è sopra le loro mani. Chi mancherà al giuramento lo farà solo a suo danno; a chi invece si atterrà al patto con Allah, Egli concederà una ricompensa immensa"},{"SurahNumber":48,"VerseNumber":11,"Text":"Quei beduini che sono rimasti indietro ti diranno: “Ci hanno trattenuto i nostri beni e le nostre famiglie: chiedi perdono per noi”. Con le loro lingue pronunciano cose che non sono nei loro cuori"},{"SurahNumber":48,"VerseNumber":12,"Text":"Pensavate anzi che il Messaggero e i credenti non sarebbero mai più tornati alla loro famiglia. Questa convinzione è parsa bella ai vostri cuori e avete concepito un cattivo pensiero: foste gente perduta"},{"SurahNumber":48,"VerseNumber":13,"Text":"Abbiamo preparato la Fiamma per i miscredenti, per coloro che non credono in Allah e nel Suo Inviato"},{"SurahNumber":48,"VerseNumber":14,"Text":"[Appartiene] ad Allah la sovranità sui cieli e sulla terra. Egli perdona chi vuole e castiga chi vuole. Allah è perdonatore, misericordioso"},{"SurahNumber":48,"VerseNumber":15,"Text":"Coloro che sono rimasti indietro, quando vi metterete in marcia per impadronirvi di un bottino, diranno: “Lasciate che vi seguiamo”. Vorrebbero cambiare la Parola di Allah. Di': “Giammai ci seguirete: Allah ha detto così in precedenza”. Diranno: “Siete gelosi di noi”. Sono loro invece a capire ben poco"},{"SurahNumber":48,"VerseNumber":16,"Text":"Di' a quei beduini che sono rimasti indietro: “Presto sarete chiamati [a combattere] contro gente di grande valore: dovrete combatterli finché non si sottomettono. Se obbedirete, Allah vi darà una bella ricompensa; se invece volgerete le spalle come già le avete voltate, vi punirà con un doloroso castigo”"},{"SurahNumber":48,"VerseNumber":17,"Text":"Non ci sarà colpa per il cieco, né per lo storpio, né per il malato. Quanto a chi obbedisce ad Allah e al Suo Messaggero, Allah lo introdurrà nei Giardini in cui scorrono i ruscelli. Quanto invece a chi volgerà le spalle, Egli lo punirà con un doloroso castigo"},{"SurahNumber":48,"VerseNumber":18,"Text":"Già Allah si è compiaciuto dei credenti quando ti giurarono [fedeltà] sotto l'albero. Sapeva quello che c'era nei loro cuori e fece scendere su di loro la Pace: li ha ricompensati con un'imminente vittoria"},{"SurahNumber":48,"VerseNumber":19,"Text":"e con l'abbondante bottino che raccoglieranno. Allah è eccelso, saggio"},{"SurahNumber":48,"VerseNumber":20,"Text":"Allah vi promette l'abbondante bottino che raccoglierete, ha propiziato questa [tregua] e ha trattenuto le mani di [quegli] uomini, affinché questo sia un segno per i credenti e per guidarvi sulla Retta via"},{"SurahNumber":48,"VerseNumber":21,"Text":"[Vi ha promesso] altre [vittorie] che allora non erano alla vostra portata, ma Allah li ha soverchiati. Allah è onnipotente"},{"SurahNumber":48,"VerseNumber":22,"Text":"Se coloro che non credono vi combattono, certo volgeranno le spalle e non troveranno nessun alleato, nessun soccorritore"},{"SurahNumber":48,"VerseNumber":23,"Text":"Già questa fu la consuetudine di Allah e non troverai mai cambiamento nella consuetudine di Allah"},{"SurahNumber":48,"VerseNumber":24,"Text":"Egli è Colui Che nella valle della Mecca ha trattenuto da voi le loro mani e da loro le vostre, dopo avervi concesso la supremazia. Allah osserva quel che fate"},{"SurahNumber":48,"VerseNumber":25,"Text":"Sono i miscredenti che hanno ostruito la via [per raggiungere] la Santa Moschea e hanno impedito che le vittime sacrificali giungessero al luogo del sacrificio. Se non ci fossero stati uomini credenti e donne credenti che voi non conoscevate e che avreste potuto calpestar inconsapevolmente, rendendovi così colpevoli di una guerra contro di loro... Così Allah farà entrare chi vuole nella Sua misericordia. Se [i credenti] si fossero fatti riconoscere, certamente avremmo colpito con doloroso castigo coloro che non credevano"},{"SurahNumber":48,"VerseNumber":26,"Text":"E quando i miscredenti riempirono di furore i loro cuori, il furore dell'ignoranza, Allah fece scendere la Sua Pace sul Suo Messaggero e sui credenti e li volse all'espressione del timore [di Allah], di cui erano più degni e più vicini. Allah conosce tutte le cose"},{"SurahNumber":48,"VerseNumber":27,"Text":"Allah mostrerà la veridicità della visione [concessa] al Suo Messaggero: se Allah vuole, entrerete in sicurezza nella Santa Moschea, le teste rasate [o] i capelli accorciati, senza più avere timore alcuno. Egli conosce quello che voi non conoscete e già ha decretato oltre a ciò una prossima vittoria"},{"SurahNumber":48,"VerseNumber":28,"Text":"Egli è Colui Che ha inviato il Suo Messaggero con la guida e la religione della verità, per farla prevalere su ogni altra religione. Allah è testimone sufficiente"},{"SurahNumber":48,"VerseNumber":29,"Text":"Muhammad è il Messaggero di Allah e quanti sono con lui sono duri con i miscredenti e compassionevoli fra loro. Li vedrai inchinarsi e prosternarsi, bramando la grazia di Allah e il Suo compiacimento. Il loro segno è, sui loro volti, la traccia della prosternazione: ecco l'immagine che ne dà di loro la Torâh. L'immagine che invece ne dà il Vangelo è quella di un seme che fa uscire il suo germoglio, poi lo rafforza e lo ingrossa, ed esso si erge sul suo stelo nell'ammirazione dei seminatori. Tramite loro Allah fa corrucciare i miscredenti. Allah promette perdono e immensa ricompensa a coloro che credono e compiono il bene"},{"SurahNumber":49,"VerseNumber":1,"Text":"O credenti, non anticipate Allah e il Suo Messaggero e temete Allah! Allah è audiente, sapiente"},{"SurahNumber":49,"VerseNumber":2,"Text":"O credenti, non alzate la vostra voce al di sopra di quella del Profeta, e non alzate con lui la voce come l'alzate quando parlate tra voi, ché rischiereste di rendere vane le opere vostre a vostra insaputa"},{"SurahNumber":49,"VerseNumber":3,"Text":"Coloro che abbassano la voce davanti all'Inviato di Allah, sono quelli cui Allah ha disposto il cuore al timore [di Lui]. Avranno il perdono e ricompensa immensa"},{"SurahNumber":49,"VerseNumber":4,"Text":"Quanto a coloro che ti chiamano dall'esterno delle tue stanze intime... la maggior parte di loro non comprendono nulla"},{"SurahNumber":49,"VerseNumber":5,"Text":"Se avessero atteso con pazienza finché tu non esca loro incontro, sarebbe stato meglio per loro"},{"SurahNumber":49,"VerseNumber":6,"Text":"O credenti, se un malvagio vi reca una notizia, verificatela, affinché non portiate, per disinformazione, pregiudizio a qualcuno e abbiate poi a pentirvi di quel che avrete fatto"},{"SurahNumber":49,"VerseNumber":7,"Text":"E sappiate che il Messaggero di Allah è tra voi. Se in molte questioni accondiscendesse ai vostri [desideri], voi sareste in gravi difficoltà; ma Allah vi ha fatto amare la fede e l'ha resa bella ai vostri cuori, così come vi ha fatto detestare la miscredenza, la malvagità e la disobbedienza. Essi sono i ben diretti"},{"SurahNumber":49,"VerseNumber":8,"Text":"[questa] è la grazia di Allah e il Suo favore. Allah è sapiente, saggio"},{"SurahNumber":49,"VerseNumber":9,"Text":"Se due gruppi di credenti combattono tra loro, riconciliateli. Se poi [ancora] uno di loro commettesse degli eccessi, combattete quello che eccede, finché non si pieghi all'Ordine di Allah. Quando si sarà piegato, ristabilite, con giustizia, la concordia tra di loro e siate equi, poiché Allah ama coloro che giudicano con equità"},{"SurahNumber":49,"VerseNumber":10,"Text":"In verità i credenti sono fratelli: ristabilite la concordia tra i vostri fratelli e temete Allah. Forse vi sarà usata misericordia"},{"SurahNumber":49,"VerseNumber":11,"Text":"O credenti, non scherniscano alcuni di voi gli altri, ché forse questi sono migliori di loro. E le donne non scherniscano altre donne, ché forse queste sono migliori di loro. Non diffamatevi a vicenda e non datevi nomignoli. Com'è infame l'accusa di iniquità rivolta a chi è credente ! Coloro che non si pentono sono gli iniqui"},{"SurahNumber":49,"VerseNumber":12,"Text":"O credenti, evitate di far troppe illazioni, ché una parte dell'illazione è peccato. Non vi spiate e non sparlate gli uni degli altri. Qualcuno di voi mangerebbe la carne del suo fratello morto? Ne avreste anzi orrore! Temete Allah! Allah sempre accetta il pentimento, è misericordioso"},{"SurahNumber":49,"VerseNumber":13,"Text":"O uomini, vi abbiamo creato da un maschio e una femmina e abbiamo fatto di voi popoli e tribù, affinché vi conosceste a vicenda. Presso Allah, il più nobile di voi è colui che più Lo teme. In verità Allah è sapiente, ben informato"},{"SurahNumber":49,"VerseNumber":14,"Text":"I Beduini hanno detto: “Crediamo”. Di': “Voi non credete. Dite piuttosto ci sottomettiamo\", poiché la fede non è ancora penetrata nei vostri cuori. Se obbedirete ad Allah e al Suo Inviato, Egli non trascurerà nessuna delle vostre [buone] azioni. In verità Allah è perdonatore, misericordioso”"},{"SurahNumber":49,"VerseNumber":15,"Text":"I veri credenti sono coloro che credono in Allah e nel Suo Inviato senza mai dubitarne e che lottano con i loro beni e le loro persone per la causa di Allah: essi sono i sinceri"},{"SurahNumber":49,"VerseNumber":16,"Text":"Di': “Sareste forse voi ad istruire Allah sulla vostra religione, mentre Allah conosce ciò che è nei cieli e sulla terra?”. Allah conosce tutte le cose"},{"SurahNumber":49,"VerseNumber":17,"Text":"Vantano questa sottomissione, come fosse un favore da parte loro. Di': “Non rinfacciatemi il vostro Islàm come se fosse un favore. È piuttosto Allah Che vi ricorda il Suo favore di avervi guidati verso la fede, [che otterrete] se siete sinceri"},{"SurahNumber":49,"VerseNumber":18,"Text":"Allah conosce l'invisibile dei cieli e della terra e Allah ben osserva quel che fate”"},{"SurahNumber":50,"VerseNumber":1,"Text":"Qâf. Per il glorioso Corano"},{"SurahNumber":50,"VerseNumber":2,"Text":"E invece si stupiscono che sia giunto loro un ammonitore della loro gente. Dicono i miscredenti: “Questa è una cosa strana"},{"SurahNumber":50,"VerseNumber":3,"Text":"Ma come, quando saremo morti e ridotti in polvere...? Sarebbe tornare da lontano!”"},{"SurahNumber":50,"VerseNumber":4,"Text":"Ben sappiamo quel che la terra divorerà, presso di Noi c'è un Libro che conserva [ogni cosa]"},{"SurahNumber":50,"VerseNumber":5,"Text":"E invece tacciano di menzogna la verità che è giunta loro, ed ecco che sono in grande confusione"},{"SurahNumber":50,"VerseNumber":6,"Text":"Non osservano il cielo sopra di loro, come lo abbiamo edificato e abbellito e senza fenditura alcuna"},{"SurahNumber":50,"VerseNumber":7,"Text":"E la terra l'abbiamo distesa, vi infiggemmo le montagne e vi facemmo crescere ogni specie di meravigliosa vegetazione"},{"SurahNumber":50,"VerseNumber":8,"Text":"invito [questo] alla riflessione e monito per ogni servo penitente"},{"SurahNumber":50,"VerseNumber":9,"Text":"Abbiamo fatto scendere dal cielo un'acqua benedetta, per mezzo della quale abbiamo fatto germogliare giardini e il grano delle messi"},{"SurahNumber":50,"VerseNumber":10,"Text":"e palme slanciate dalle spate sovrapposte"},{"SurahNumber":50,"VerseNumber":11,"Text":"sostentamento dei [Nostri] servi. Per suo tramite rivivifichiamo una terra che era morta, e in egual maniera [avverrà] la Resurrezione"},{"SurahNumber":50,"VerseNumber":12,"Text":"Prima di loro tacciarono di menzogna [i Nostri segni] il popolo di Noè e quelli di ar-Rass, i Thamûd"},{"SurahNumber":50,"VerseNumber":13,"Text":"e gli Âd e Faraone e i fratelli di Lot"},{"SurahNumber":50,"VerseNumber":14,"Text":"e le genti di al-'Aykah e il popolo di Tubba: tutti quanti accusarono di menzogna i messaggeri. La Mia minaccia dunque si realizzò"},{"SurahNumber":50,"VerseNumber":15,"Text":"Saremmo forse spossati dalla prima creazione? No, sono invece loro ad essere confusi [a proposito] della nuova creazione"},{"SurahNumber":50,"VerseNumber":16,"Text":"In verità siamo stati Noi ad aver creato l'uomo e conosciamo ciò che gli sussurra l'animo suo. Noi siamo a lui più vicini della sua vena giugulare"},{"SurahNumber":50,"VerseNumber":17,"Text":"Quando i due che registrano seduti alla sua destra e alla sua sinistra, raccoglieranno [il suo dire]"},{"SurahNumber":50,"VerseNumber":18,"Text":"[l'uomo] non pronuncerà nessuna parola senza che presso di lui ci sia un osservatore solerte"},{"SurahNumber":50,"VerseNumber":19,"Text":"L'agonia della morte farà apparire la verità: ecco da cosa fuggivi"},{"SurahNumber":50,"VerseNumber":20,"Text":"Sarà soffiato nel corno. Ecco il Giorno della minaccia"},{"SurahNumber":50,"VerseNumber":21,"Text":"Ogni anima verrà accompagnata da una guida e da un testimone"},{"SurahNumber":50,"VerseNumber":22,"Text":"[Uno dirà]: “Davvero trascuravi tutto ciò: [ora] abbiamo sollevato il tuo velo e quindi oggi la tua vista è acuta”"},{"SurahNumber":50,"VerseNumber":23,"Text":"E dirà il suo compagno: “Ecco quello che ho pronto”"},{"SurahNumber":50,"VerseNumber":24,"Text":"“O voi due, gettate nell'Inferno ogni miscredente testardo"},{"SurahNumber":50,"VerseNumber":25,"Text":"nemico del bene, trasgressore e scettico"},{"SurahNumber":50,"VerseNumber":26,"Text":"che pose, a fianco di Allah, un'altra divinità: gettatelo nell'orrendo castigo.”"},{"SurahNumber":50,"VerseNumber":27,"Text":"Dirà il suo compagno: “Signore, non sono stato io ad incitarlo alla ribellione, già era profondamente traviato”"},{"SurahNumber":50,"VerseNumber":28,"Text":"Dirà [Allah]: “Non polemizzate al Mio cospetto: già vi resi nota la minaccia"},{"SurahNumber":50,"VerseNumber":29,"Text":"Di fronte a Me la sentenza non cambia, né sono ingiusto verso i Miei servi”"},{"SurahNumber":50,"VerseNumber":30,"Text":"Il Giorno in cui diremo all'Inferno: “Sei pieno?”, esso risponderà: “C'è altro [da aggiungere]?”"},{"SurahNumber":50,"VerseNumber":31,"Text":"Il Giardino sarà avvicinato ai timorati"},{"SurahNumber":50,"VerseNumber":32,"Text":"“Ecco quel che vi è stato promesso, a [voi e a] chi è pentito, a chi si preserva [dal peccato]"},{"SurahNumber":50,"VerseNumber":33,"Text":"a chi teme il Compassionevole nell'invisibile e ritorna [a Lui] con cuore contrito"},{"SurahNumber":50,"VerseNumber":34,"Text":"Entratevi in pace”. Questo è il Giorno della perpetuità"},{"SurahNumber":50,"VerseNumber":35,"Text":"colà avranno tutto quel che vorranno e presso di Noi c'è ancora di più"},{"SurahNumber":50,"VerseNumber":36,"Text":"Quante generazioni sterminammo prima di loro, che pure erano più potenti di loro e che inutilmente cercarono, percorrendo le contrade, di sfuggire [al castigo]"},{"SurahNumber":50,"VerseNumber":37,"Text":"In ciò vi è un monito per chi ha un cuore, per chi presta attenzione e testimonia"},{"SurahNumber":50,"VerseNumber":38,"Text":"Già creammo i cieli, la terra e quel che vi è frammezzo in sei giorni, senza che Ci cogliesse fatica alcuna"},{"SurahNumber":50,"VerseNumber":39,"Text":"Sopporta dunque con pazienza quel che ti dicono e glorifica il tuo Signore prima che si levi il sole e prima che tramonti"},{"SurahNumber":50,"VerseNumber":40,"Text":"glorificaLo in una parte della notte e dopo la prosternazione"},{"SurahNumber":50,"VerseNumber":41,"Text":"Ascolta: il Giorno in cui l'Araldo chiamerà da un luogo vicino"},{"SurahNumber":50,"VerseNumber":42,"Text":"il Giorno in cui davvero sentiranno il Grido, quello sarà il Giorno della Resurrezione"},{"SurahNumber":50,"VerseNumber":43,"Text":"Siamo Noi che diamo la vita e che diamo la morte. A Noi ritorna ogni cosa"},{"SurahNumber":50,"VerseNumber":44,"Text":"Il Giorno in cui la terra si spaccherà all'improvviso, Ci sarà facile radunarli"},{"SurahNumber":50,"VerseNumber":45,"Text":"Ben conosciamo quello che dicono: tu non sei tiranno nei loro confronti! Ammonisci dunque con il Corano chi non teme la Mia minaccia"},{"SurahNumber":51,"VerseNumber":1,"Text":"Per i venti che spargono"},{"SurahNumber":51,"VerseNumber":2,"Text":"per quelle che portano un carico"},{"SurahNumber":51,"VerseNumber":3,"Text":"per quelle che scivolano leggere"},{"SurahNumber":51,"VerseNumber":4,"Text":"per quelli che trasmettono l'ordine"},{"SurahNumber":51,"VerseNumber":5,"Text":"Quello che vi è stato promesso è vero"},{"SurahNumber":51,"VerseNumber":6,"Text":"e il Giudizio avverrà inevitabilmente"},{"SurahNumber":51,"VerseNumber":7,"Text":"Per il cielo solcato di percorsi"},{"SurahNumber":51,"VerseNumber":8,"Text":"invero avete opinioni contrastanti"},{"SurahNumber":51,"VerseNumber":9,"Text":"è maldisposto chi è maldisposto"},{"SurahNumber":51,"VerseNumber":10,"Text":"Maledetti i blasfemi"},{"SurahNumber":51,"VerseNumber":11,"Text":"che nell'abisso dimenticano"},{"SurahNumber":51,"VerseNumber":12,"Text":"Chiedono: “A quando il Giorno del Giudizio?”"},{"SurahNumber":51,"VerseNumber":13,"Text":"Il Giorno in cui saranno messi alla prova del Fuoco"},{"SurahNumber":51,"VerseNumber":14,"Text":"[sarà detto loro]: “Gustate la vostra prova! Ecco quello che volevate affrettare!”"},{"SurahNumber":51,"VerseNumber":15,"Text":"I timorati staranno tra i giardini e le fonti"},{"SurahNumber":51,"VerseNumber":16,"Text":"prendendo ciò che il Signore darà loro, poiché in passato facevano il bene"},{"SurahNumber":51,"VerseNumber":17,"Text":"dormivano poco di notte"},{"SurahNumber":51,"VerseNumber":18,"Text":"e all'alba imploravano il perdono"},{"SurahNumber":51,"VerseNumber":19,"Text":"e nei loro beni c'era un diritto per il mendicante e il diseredato"},{"SurahNumber":51,"VerseNumber":20,"Text":"Sulla terra ci sono segni per coloro che credono fermamente"},{"SurahNumber":51,"VerseNumber":21,"Text":"e anche in voi stessi. Non riflettete dunque"},{"SurahNumber":51,"VerseNumber":22,"Text":"Nel cielo c'è la vostra sussistenza e anche ciò che vi è stato promesso"},{"SurahNumber":51,"VerseNumber":23,"Text":"Per il Signore del cielo e della terra: tutto questo è vero come è vero che parlate"},{"SurahNumber":51,"VerseNumber":24,"Text":"Ti è giunta la storia degli ospiti onorati di Abramo"},{"SurahNumber":51,"VerseNumber":25,"Text":"Quando entrarono da lui dicendo: “Pace”, egli rispose: “Pace, o sconosciuti”"},{"SurahNumber":51,"VerseNumber":26,"Text":"Poi andò discretamente dai suoi e tornò con un vitello grasso"},{"SurahNumber":51,"VerseNumber":27,"Text":"e l'offrì loro... [Disse]: “Non mangiate nulla?”"},{"SurahNumber":51,"VerseNumber":28,"Text":"Ebbe allora paura di loro. Dissero: “Non aver paura”. Gli diedero la lieta novella di un figlio sapiente"},{"SurahNumber":51,"VerseNumber":29,"Text":"Venne dunque sua moglie gridando, colpendosi il volto e dicendo: “Sono una vecchia sterile!”"},{"SurahNumber":51,"VerseNumber":30,"Text":"Dissero: “Così ha comandato il tuo Signore. In verità Egli è il Saggio, il Sapiente”"}]}