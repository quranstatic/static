{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":27,"VerseNumber":56,"Text":"Basi haikuwa jawabu ya watu wake ila ni kusema: Wafukuzeni wafwasi wa Lut'i katika mji wenu. Hao ni watu wanao jitia usafi"},{"SurahNumber":27,"VerseNumber":57,"Text":"Basi tukamwokoa yeye na ahali zake, isipo kuwa mkewe; tukamkadiria katika walio baki nyuma"},{"SurahNumber":27,"VerseNumber":58,"Text":"Na tukawanyeshea mvua. Ni ovu kweli kweli hiyo mvua ya walio kwisha onywa"},{"SurahNumber":27,"VerseNumber":59,"Text":"Sema: Alhamdu Lillahi! Kuhimidiwa ni kwa Mwenyezi Mungu! Na amani ishuke juu ya waja wake alio wateuwa. Je! Mwenyezi Mungu ni bora, au wale wanao washirikisha naye"},{"SurahNumber":27,"VerseNumber":60,"Text":"AU NANI yule aliye ziumba mbingu na ardhi, na akakuteremshieni maji kutoka mbinguni, na kwa hayo tukaziotesha bustani zenye kupendeza? Nyinyi hamna uwezo wa kuiotesha miti yake. Je! Yupo mungu pamoja na Mwenyezi Mungu? Bali hao ni watu walio potoka"},{"SurahNumber":27,"VerseNumber":61,"Text":"Au nani yule aliye ifanya ardhi mahali pa kutua, na akajaalia ndani yake mito, na akaweka milima? Na akaweka baina ya bahari mbili kiziwizi? Je! Yupo mungu pamoja na Mwenyezi Mungu? Bali wengi wao hawajui"},{"SurahNumber":27,"VerseNumber":62,"Text":"Au nani yule anaye mjibu mwenye shida pale anapo mwomba, na akaiondoa dhiki, na akakufanyeni warithi wa ardhi? Je! Yupo mungu pamoja na Mwenyezi Mungu? Ni machache mnayo yazingatia"},{"SurahNumber":27,"VerseNumber":63,"Text":"Au nani yule anaye kuongoeni katika giza la bara na bahari, na akazipeleka pepo kuleta bishara kabla ya rehema zake? Je! Yupo mungu pamoja na Mwenyezi Mungu? Ametukuka Mwenyezi Mungu juu ya wanao washirikisha naye"},{"SurahNumber":27,"VerseNumber":64,"Text":"Au nani anaye uanzisha uumbaji, kisha akaurejesha? Na nani anaye kuruzukuni kutoka mbinguni na kwenye ardhi? Je! Yupo mungu pamoja na Mwenyezi Mungu? Sema: Leteni hoja zenu kama nyinyi ni wasema kweli"},{"SurahNumber":27,"VerseNumber":65,"Text":"Sema: Hapana katika mbingu na ardhi ajuaye ya ghaibu isipo kuwa Mwenyezi Mungu. Wala wao hawajui lini watafufuliwa"},{"SurahNumber":27,"VerseNumber":66,"Text":"Kwani huo ujuzi wao umefikilia kuijua Akhera? Bali wao wamo katika shaka nayo tu, bali wao ni vipofu nayo"},{"SurahNumber":27,"VerseNumber":67,"Text":"Na wakasema walio kufuru: Tutapo kuwa mchanga, sisi na baba zetu, hivyo kweli tutakuja tolewa"},{"SurahNumber":27,"VerseNumber":68,"Text":"Haya haya tuliahidiwa sisi na baba zetu zamani. Hayakuwa haya ila ni hadithi za uwongo za watu wa kale"},{"SurahNumber":27,"VerseNumber":69,"Text":"Sema: Nendeni katika ardhi, na tazameni ulikuwaje mwisho wa wakosefu"},{"SurahNumber":27,"VerseNumber":70,"Text":"Wala usiwahuzunukie wala usiwe katika dhiki kwa sababu ya hila zao wanazo zifanya"},{"SurahNumber":27,"VerseNumber":71,"Text":"Na wanasema: Ahadi hii itatokea lini, ikiwa mnasema kweli"},{"SurahNumber":27,"VerseNumber":72,"Text":"Sema: Asaa ni karibu kukufikieni sehemu ya yale mnayo yahimiza"},{"SurahNumber":27,"VerseNumber":73,"Text":"Na hakika Mola wako Mlezi ni Mwenye fadhila kwa watu, lakini wengi wao hawashukuru"},{"SurahNumber":27,"VerseNumber":74,"Text":"Na hakika Mola wako Mlezi anayajua yanayo ficha vifua vyao na wanayo yatangaza"},{"SurahNumber":27,"VerseNumber":75,"Text":"Na hakuna siri katika mbingu na ardhi ila imo katika Kitabu kinacho bainisha"},{"SurahNumber":27,"VerseNumber":76,"Text":"Hakika Qur'ani hii inawasimulia Wana wa Israili mengi wanayo khitalifiana nayo"},{"SurahNumber":27,"VerseNumber":77,"Text":"Nayo hakika ni Uwongofu na Rehema kwa Waumini"},{"SurahNumber":27,"VerseNumber":78,"Text":"Hakika Mola wako Mlezi atawahukumu kwa hukumu yake, naye ni Mwenye nguvu Mjuzi"},{"SurahNumber":27,"VerseNumber":79,"Text":"Basi mtegemee Mweneyezi Mungu; hakika wewe uko juu ya Haki iliyo wazi"},{"SurahNumber":27,"VerseNumber":80,"Text":"Kwa hakika wewe huwezi kuwafanya maiti wasikie, wala kuwafanya viziwi wasikie wito, wanapo kwisha geuka kwenda zao"},{"SurahNumber":27,"VerseNumber":81,"Text":"Wala huwezi kuwaongoa vipofu waache upotovu wao. Huwezi kuwafanya wasikie isipo kuwa wenye kuziamini Ishara zetu; na hao ndio wat'iifu"},{"SurahNumber":27,"VerseNumber":82,"Text":"Na itapo waangukia kauli juu yao, tutawatolea mnyama katika ardhi atakaye wasemeza, ya kuwa watu walikuwa hawana na yakini na Ishara zetu"},{"SurahNumber":27,"VerseNumber":83,"Text":"Na Siku tutapo kusanya kutoka kila umma kundi katika wanao kadhibisha Ishara zetu, nao watagawanywa mafungu mafungu"},{"SurahNumber":27,"VerseNumber":84,"Text":"Hata watakapo fika, atasema (Mwenyezi Mungu): Je! Nyinyi si mlizikanusha Ishara zangu pasipo kuzijua vyema? Au mlikuwa mkifanya nini"},{"SurahNumber":27,"VerseNumber":85,"Text":"Na kauli itawaangukia juu yao kwa vile walivyo dhulumu. Basi hao hawatasema lolote"},{"SurahNumber":27,"VerseNumber":86,"Text":"Je! Hawaoni kwamba sisi tumeufanya usiku ili watulie, na mchana wa kuangaza. Hakika katika hayo zipo Ishara kwa watu wanao amini"},{"SurahNumber":27,"VerseNumber":87,"Text":"Na Siku litapo pulizwa baragumu, watahangaika waliomo mbinguni na katika ardhi, ila amtakaye Mwenyezi Mungu. Na wote watamfikia nao ni wanyonge"},{"SurahNumber":27,"VerseNumber":88,"Text":"Na unaiona milima unaidhunia imetulia; nayo inakwenda kama mwendo wa mawingu. Huo ndio ufundi wa Mwenyezi Mungu aliye tengeneza vilivyo kila kitu. Hakika Yeye anazo khabari za yote myatendayo"},{"SurahNumber":27,"VerseNumber":89,"Text":"Watakao kuja na mema, watapata bora kuliko hayo. Nao watasalimika na mahangaiko ya Siku hiyo"},{"SurahNumber":27,"VerseNumber":90,"Text":"Na watakao kuja na uovu, basi zitasunukishwa nyuso zao Motoni. Je! Kwani mnalipwa isipo kuwa mliyo kuwa mkiyatenda"},{"SurahNumber":27,"VerseNumber":91,"Text":"Ama mimi nimeamrishwa nimuabudu Mola Mlezi wa mji huu aliye ufanya ni mtakatifu; na ni vyake Yeye tu vitu vyote. Na nimeamrishwa niwe miongoni mwa Waislamu, wenye kunyenyekea"},{"SurahNumber":27,"VerseNumber":92,"Text":"Na niisome Qur'ani. Na mwenye kuongoka, basi ameongoka kwa faida ya nafsi yake; na aliye potea - basi sema: Hakika mimi ni miongoni mwa waonyaji"},{"SurahNumber":27,"VerseNumber":93,"Text":"Na sema: Alhamdu Lillahi, Sifa njema zote ni za Mwenyezi Mungu. Yeye atakuonyesheni Ishara zake, na mtazijua. Na Mola wako Mlezi si mwenye kughafilika na myatendayo"},{"SurahNumber":28,"VerseNumber":1,"Text":"T'A SIN MIM, (T'. S. M)"},{"SurahNumber":28,"VerseNumber":2,"Text":"Hizi ni Aya za Kitabu kinacho bainisha"},{"SurahNumber":28,"VerseNumber":3,"Text":"Tunakusomea khabari za Musa na Firauni kwa Haki kwa ajili ya watu wanao amini"},{"SurahNumber":28,"VerseNumber":4,"Text":"Hakika Firauni alitakabari katika nchi, na akawagawa wananchi makundi mbali mbali. Akalidhoofisha taifa moja miongoni mwao, akiwachinja watoto wao wanaume na akiwaacha watoto wao wanawake. Hakika yeye alikuwa katika mafisadi"},{"SurahNumber":28,"VerseNumber":5,"Text":"Na tukataka kuwafadhili walio dhoofishwa katika nchi hiyo na kuwafanya wawe waongozi na kuwafanya ni warithi"},{"SurahNumber":28,"VerseNumber":6,"Text":"Na kuwapa nguvu katika nchi, na kutokana na wao kuwaonyesha kina Firauni na Hamana na majeshi yao mambo yale waliyo kuwa wakiyaogopa"},{"SurahNumber":28,"VerseNumber":7,"Text":"Tulimfunulia mama yake Musa kwa kumwambia: Mnyonyeshe. Na utakapo mkhofia basi mtie mtoni, na usikhofu wala usihuzunike. Hakika Sisi tutamrudisha kwako na tutamfanya miongoni mwa Mitume"},{"SurahNumber":28,"VerseNumber":8,"Text":"Basi wakamwokota watu wa Firauni, aje kuwa adui kwao na huzuni. Hakika Firauni na Hamana na majeshi yao walikuwa wenye makosa"},{"SurahNumber":28,"VerseNumber":9,"Text":"Na mkewe Firauni alisema: Atakuwa kiburudisho cha macho kwangu na kwako. Msimuuwe! Huenda akatufaa, au tumpange kuwa mwenetu. Wala wao hawakutambua"},{"SurahNumber":28,"VerseNumber":10,"Text":"Na moyo wa mama yake Musa ukawa mtupu. Alikuwa karibu kumdhihirisha, ingeli kuwa hatukumtia nguvu moyo wake ili awe miongoni mwa Waumini"},{"SurahNumber":28,"VerseNumber":11,"Text":"Naye akamwambia dada yake Musa: Mfuatie. Basi naye akawa anamuangalia kwa mbali bila ya wao kujua"},{"SurahNumber":28,"VerseNumber":12,"Text":"Na tukamjaalia awakatae wanyonyeshaji wote tangu mwanzo, mpaka dada yake akasema: Je! Nikuonyesheni watu wa nyumba watakao mlea kwa ajili yenu, nao pia watakuwa wema kwake"},{"SurahNumber":28,"VerseNumber":13,"Text":"Basi tukamrudisha kwa mama yake ili macho yake yaburudike, wala asihuzunike. Na ajue ya kwamba ahadi ya Mwenyezi Mungu ni ya kweli, lakini wengi wao hawajui"},{"SurahNumber":28,"VerseNumber":14,"Text":"Na Musa alipo fika utu-uzima baraabara, tulimpa akili na ilimu. Na hivi ndivyo tunavyo walipa walio wema"},{"SurahNumber":28,"VerseNumber":15,"Text":"Na akaingia mjini wakati wa kughafilika wenyeji wake, na akakuta humo watu wawili wanapigana - mmoja ni katika wenzake, na mwengine katika maadui zake. Yule mwenzake alimtaka msaada kumpiga adui yake. Musa akampiga ngumi, akamuuwa. Akasema: Hiki ni kitendo cha Shet'ani; hakika yeye ni adui, mpotezaji dhaahiri"},{"SurahNumber":28,"VerseNumber":16,"Text":"Akasema: Mola wangu Mlezi! Hakika mimi nimejidhulumu nafsi yangu; basi nisamehe. Akamsamehe; hakika Yeye ni Mwenye kusamehe Mwenye kurehemu"},{"SurahNumber":28,"VerseNumber":17,"Text":"Akasema: Mola wangu Mlezi! Kwa ulivyo nineemesha, basi mimi sitakuwa kabisa msaidizi wa wakosefu"},{"SurahNumber":28,"VerseNumber":18,"Text":"Akapambazukiwa mjini asubuhi naye ana khofu, akiangalia huku na huku. Mara yule yule aliye mtaka msaada jana akawa anampigia kelele amsaidie. Musa akamwambia: Hakika wewe ni mgomvi kweli kweli"},{"SurahNumber":28,"VerseNumber":19,"Text":"Basi alipo taka kumshika kwa nguvu yule aliye adui wao wote wawili, akasema: Ewe Musa! Unataka kuniuwa kama ulivyo muuwa mtu jana? Wewe hutaki ila kuwa jabari katika nchi, wala hutaki kuwa miongoni mwa wenye maslaha"},{"SurahNumber":28,"VerseNumber":20,"Text":"Na akaja mtu kutoka mwisho wa mji akipiga mbio, akasema: Ewe Musa! Wakubwa wanashauriana kukuuwa. Basi toka! Hakika mimi ni katika wanao kupa nasaha"},{"SurahNumber":28,"VerseNumber":21,"Text":"Basi akatoka, naye ana khofu, akiangalia huku na huku. Akasema: Mola wangu Mlezi! Niokoe na watu madhaalimu"},{"SurahNumber":28,"VerseNumber":22,"Text":"Na alipo elekea upande wa Madyana alisema: Asaa Mola wangu Mlezi akaniongoa njia iliyo sawa"},{"SurahNumber":28,"VerseNumber":23,"Text":"Na alipo yafikia maji ya Madyana alikuta umati wa watu wananywesha (wanyama wao), na akakuta karibu yao wanawake wawili wanawazuia wanyama wao. Akasema: Mna nini? Wakasema: Hatunyweshi sisi mpaka wamalize hao wachunga. Na baba yetu ni mzee sana"},{"SurahNumber":28,"VerseNumber":24,"Text":"Basi Musa akawanyweshea; kisha akarudi kivulini, na akasema: Mola wangu Mlezi! Hakika mimi ni mhitaji wa kheri utakayo niteremshia"},{"SurahNumber":28,"VerseNumber":25,"Text":"Basi mmoja katika wale wanawake wawili akamjia, naye anaona haya. Akasema: Baba yangu anakwita akulipe ujira wa kutunyweshea. Basi alipo mjia na akamsimulia visa vyake, alisema: Usiogope; umekwisha okoka kwenye watu madhaalimu"},{"SurahNumber":28,"VerseNumber":26,"Text":"Akasema mmoja katika wale wanawake: Ewe baba yetu! Muajiri huyu. Hakika mbora wa kumuajiri ni mwenye nguvu na muaminifu"},{"SurahNumber":28,"VerseNumber":27,"Text":"Akasema: Mimi nataka kukuoza mmojawapo katika binti zangu hawa wawili kwa kunitumikia miaka minane. Ukitimiza kumi, khiari yako; lakini mimi sitaki kukutaabisha. Inshallah utanikuta miongoni mwa watu wema"},{"SurahNumber":28,"VerseNumber":28,"Text":"Musa akasema: Hayo yamekwisha kuwa baina yangu na wewe. Muda mmojapo nikiumaliza sitiwi ubayani. Na Mwenyezi Mungu ni Mlinzi juu ya haya tunayo yasema"},{"SurahNumber":28,"VerseNumber":29,"Text":"Basi alipo timiza muda wake na akasafiri na ahali zake, aliona moto upande wa Mlima T'uri. Akawaambia ahali zake: Ngojeni! Mimi nimeona moto, labda nitakuleteeni kutoka huko khabari au kijinga cha moto ili mpate kuota moto"},{"SurahNumber":28,"VerseNumber":30,"Text":"Basi alipo ufikia aliitwa kutoka ng'ambo ya bonde la kuliani katika eneo lilio barikiwa kutoka kwenye mti: Ewe Musa! Hakika Mimi ni Mwenyezi Mungu, Mola Mlezi wa walimwengu wote"},{"SurahNumber":28,"VerseNumber":31,"Text":"Na tupa chini fimbo yako. Basi alipo iona ikitikisika kama nyoka, akarudi nyuma wala hakutazama. (Akaambiwa): Ewe Musa! Njoo mbele wala usiogope. Hakika wewe ni miongoni mwa walio salimika"},{"SurahNumber":28,"VerseNumber":32,"Text":"Ingiza mkono wako kwenye mfuko wako, utatoka mweupe pasipo na ubaya. Na jiambatishe mkono wako ukihisi khofu. Basi hizi ni dalili mbili zitokazo kwa Mola wako Mlezi kumpelekea Firauni na wakuu wa umma wake. Hakika hao walikuwa watu mafaasiki"},{"SurahNumber":28,"VerseNumber":33,"Text":"Akasema: Mola wangu Mlezi! Hakika mimi nilimuuwa mtu katika wao, kwa hivyo naogopa wataniuwa"},{"SurahNumber":28,"VerseNumber":34,"Text":"Na ndugu yangu Harun ni fasihi zaidi ulimi wake kuliko mimi. Basi mtume ende nami kunisaidia, ili anisadikishe. Hakika mimi nina khofu watanikadhibisha"},{"SurahNumber":28,"VerseNumber":35,"Text":"(Mwenyezi Mungu) akasema: Tutautia nguvu mkono wako kwa nduguyo, na tutakupeni madaraka, hata wasikufikilieni. Kwa sababu ya Ishara zetu nyinyi na watakao kufuateni mtashinda"},{"SurahNumber":28,"VerseNumber":36,"Text":"Basi alipo wafikia Musa na Ishara zetu, walisema: Haya si chochote ila ni uchawi ulio zuliwa. Na hatukuyasikia haya kwa baba zetu wa zamani"},{"SurahNumber":28,"VerseNumber":37,"Text":"Na Musa akasema: Mola wangu Mlezi ni Mwenye kujua kabisa nani anaye kuja na uwongofu unao toka kwake, na nani atakaye kuwa na mwisho mwema wa makaazi. Hakika wenye kudhulumu hawatafanikiwa"},{"SurahNumber":28,"VerseNumber":38,"Text":"Na Firauni akasema: Enyi waheshimiwa! Sijui kama mnaye mungu asiye kuwa mimi. Ewe Haman! Niwashie moto unichomee udongo, unijengee mnara nipate kumchungulia mungu wa Musa. Na hakika mimi namwona yeye ni katika waongo"},{"SurahNumber":28,"VerseNumber":39,"Text":"Na alipanda kiburi yeye na majeshi yake katika nchi bila ya haki, na wakadhania kuwa hawatarudishwa kwetu"},{"SurahNumber":28,"VerseNumber":40,"Text":"Basi tukamshika yeye na majeshi yake, na tukawatupa baharini. Basi hebu angalia ulikuwaje mwisho wa wenye kudhulumu"},{"SurahNumber":28,"VerseNumber":41,"Text":"Na tuliwafanya ni waongozi waitao kwenye Moto. Na Siku ya Kiyama hawatanusuriwa"},{"SurahNumber":28,"VerseNumber":42,"Text":"Na tukawafuatishia laana katika dunia hii, na Siku ya Kiyama watakuwa miongoni mwa wanao chusha"},{"SurahNumber":28,"VerseNumber":43,"Text":"Na hakika bila ya shaka tulimpa Musa Kitabu baada ya kwisha ziangamiza kaumu za mwanzo, ili kiwafumbue macho watu, na kiwe uwongofu, na rehema, ili wapate kukumbuka"},{"SurahNumber":28,"VerseNumber":44,"Text":"Wala wewe hukuwa upande wa magharibi tulipo mpa Musa amri, wala hukuwa katika walio hudhuria"},{"SurahNumber":28,"VerseNumber":45,"Text":"Lakini Sisi tuliziumba kaumu, na ukawa mrefu umri juu yao. Wala hukuwa mkaazi na watu wa Madyana ukiwasomea Aya zetu. Lakini ni Sisi tulio kuwa tukiwatuma Mitume"},{"SurahNumber":28,"VerseNumber":46,"Text":"Wala hukuwa kando ya mlima tulipo nadi. Lakini ni rehema itokayo kwa Mola wako Mlezi ili uwaonye watu wasio pata kufikiwa na mwonyaji kabla yako, huenda wakakumbuka"},{"SurahNumber":28,"VerseNumber":47,"Text":"Na usije kuwasibu msiba kwa iliyo yatanguliza mikono yao, wakasema: Ewe Mola wetu Mlezi! Mbona hukututumia Mtume nasi, tukafuata Ishara zako, na tukawa miongoni mwa Waumini"},{"SurahNumber":28,"VerseNumber":48,"Text":"Ilipo wajia Haki kutoka kwetu walisema: Mbona hakupewa kama aliyo pewa Musa? Je! Kwani wao hawakuyakataa aliyo pewa Musa zamani? Walisema: Ni wachawi wawili wanasaidiana. Na wakasema: Hakika sisi tunawakataa wote"},{"SurahNumber":28,"VerseNumber":49,"Text":"Sema: Basi leteni Kitabu kinacho toka kwa Mwenyezi Mungu chenye kuongoka zaidi kuliko hivi viwili tukifuate, kama nyinyi mnasema kweli"},{"SurahNumber":28,"VerseNumber":50,"Text":"Na ikiwa hawakuitikii, basi jua kuwa wanafuata pumbao lao tu. Na nani aliye potea zaidi kumshinda anaye fuata pumbao lake bila ya uwongofu utokao kwa Mwenyezi Mungu. Hakika Mwenyezi Mungu hawaongoi watu wenye kudhulumu"},{"SurahNumber":28,"VerseNumber":51,"Text":"Na sasa kwa yakini tumewafikishia Neno ili wapate kukumbuka"},{"SurahNumber":28,"VerseNumber":52,"Text":"Wale tulio wapa Kitabu kabla yake wanakiamini hiki"},{"SurahNumber":28,"VerseNumber":53,"Text":"Na wanapo somewa wanasema: Tunaiamini. Hakika hii ni Haki inayo toka kwa Mola wetu Mlezi. Hakika sisi kabla yake tulikuwa ni Waislamu, tulio nyenyekea"},{"SurahNumber":28,"VerseNumber":54,"Text":"Basi hao watapewa ujira wao mara mbili kwa walivyo vumilia, na wakaondoa ubaya kwa wema, na wakatoa katika tuliyo waruzuku"},{"SurahNumber":28,"VerseNumber":55,"Text":"Na wanapo sikia upuuzi hujitenga nao na husema: Sisi tuna vitendo vyetu, na nyinyi mna vitendo vyenu. Salamun Alaikum, Amani juu yenu! Sisi hatutaki kujibizana na wajinga"},{"SurahNumber":28,"VerseNumber":56,"Text":"Kwa hakika wewe humwongoi umpendaye, lakini Mwenyezi Mungu humwongoa amtakaye. Na Yeye ndiye anawajua zaidi waongokao"},{"SurahNumber":28,"VerseNumber":57,"Text":"Na wakasema: Tukiufuata uwongofu huu pamoja nawe tutanyakuliwa kutoka nchi yetu. Je! Kwani Sisi hatukuwaweka imara katika pahala patakatifu, penye amani, ambapo huletewa matunda ya kila aina kuwa ni riziki itokayo kwetu? Lakini wengi wao hawajui"},{"SurahNumber":28,"VerseNumber":58,"Text":"Na miji mingapi iliyo jifakharisha tumeiangamiza! Na hayo maskani yao hayakukaliwa tena baada yao, ila kwa uchache tu. Na Sisi ndio tumekuwa warithi wao"},{"SurahNumber":28,"VerseNumber":59,"Text":"Na Mola wako Mlezi haangamizi miji mpaka ampeleke Mtume katika miji yake mikuu awasomee Ishara zetu. Wala hatuiangamizi miji mpaka watu wake wawe madhaalimu"},{"SurahNumber":28,"VerseNumber":60,"Text":"Na chochote mlicho pewa ni matumizi ya maisha ya dunia na pambo lake. Na yaliyoko kwa Mwenyezi Mungu ndio bora na yatakayo baki zaidi. Basi je, hamfahamu"},{"SurahNumber":28,"VerseNumber":61,"Text":"Je! Yule tuliye muahidi ahadi nzuri, tena naye akayapata, ni kama tuliye mstarehesha kwa starehe za maisha ya duniani, na kisha Siku ya Kiyama akawa miongoni mwa wanao hudhurishwa"},{"SurahNumber":28,"VerseNumber":62,"Text":"Na siku atakapo waita na akasema: Wako wapi mlio kuwa mkidai kuwa ni washirika wangu"},{"SurahNumber":28,"VerseNumber":63,"Text":"Watasema wale iliyo thibiti juu yao kauli: Mola wetu Mlezi! Hawa ndio tulio wapoteza. Tuliwapoteza kama tulivyo potea sisi. Tunajitenga nao mbele yako. Hawakuwa wakituabudu sisi"},{"SurahNumber":28,"VerseNumber":64,"Text":"Na itasemwa: Waiteni hao miungu wa kishirikina wenu! Basi watawaita, lakini hawatawaitikia, na wataiona adhabu; laiti wangeli kuwa wameongoka"},{"SurahNumber":28,"VerseNumber":65,"Text":"Na siku atapo waita na akasema: Mliwajibu nini Mitume"},{"SurahNumber":28,"VerseNumber":66,"Text":"Basi zitawapotea khabari siku hiyo, nao hawataulizana"},{"SurahNumber":28,"VerseNumber":67,"Text":"Ama mwenye kutubu na akaamini na akatenda mema, huyo atakuwa miongoni mwa wenye kufanikiwa"},{"SurahNumber":28,"VerseNumber":68,"Text":"Na Mola wako Mlezi huumba na huteuwa atakavyo. Viumbe hawana khiari. Mwenyezi Mungu ametukuka na ametakasika na hao wanao washirikisha naye"},{"SurahNumber":28,"VerseNumber":69,"Text":"Na Mola wako Mlezi anayajua yaliyo ficha vifua vyao, na wanayo yatangaza"},{"SurahNumber":28,"VerseNumber":70,"Text":"Naye ni Mwenyezi Mungu ambaye hapana mungu isipo kuwa Yeye. Sifa zote njema ni zake Yeye, mwanzo na mwisho. Na hukumu ni yake Yeye. Na kwake Yeye mtarejeshwa"},{"SurahNumber":28,"VerseNumber":71,"Text":"Sema: Mwaonaje, Mwenyezi Mungu angeli ufanya usiku umekukalieni moja kwa moja mpaka Siku ya Kiyama, mungu gani asiye kuwa Mwenyezi Mungu atakaye kuleteeni mwangaza? Basi je, hamsikii"},{"SurahNumber":28,"VerseNumber":72,"Text":"Sema: Mwaonaje, Mwenyezi Mungu angeli ufanya mchana umekukalieni moja kwa moja mpaka Siku ya Kiyama, mungu gani asiye kuwa Mwenyezi Mungu ataye kuleteeni usiku mkapumzika humo? Basi je, hamwoni"},{"SurahNumber":28,"VerseNumber":73,"Text":"Na ni katika rehema zake amekufanyieni usiku na mchana mpate kupumzika humo na mtafute fadhila zake, na ili mpate kushukuru"},{"SurahNumber":28,"VerseNumber":74,"Text":"Na siku atakapo waita na akasema: Wako wapi hao mlio kuwa mkidai kuwa ni washirika wangu"},{"SurahNumber":28,"VerseNumber":75,"Text":"Na tutatoa shahidi katika kila umma, na tutasema: Leteni hoja zenu! Hapo watajua kwamba hakika kweli ni ya Mwenyezi Mungu, na yatawapotea yale waliyo kuwa wakiyazua"},{"SurahNumber":28,"VerseNumber":76,"Text":"Hakika Qaruni alikuwa katika watu wa Musa, lakini aliwafanyia dhulma. Na tulimpa khazina ambazo funguo zake zinawatopeza watu wenye nguvu kuzichukua. Walipo mwambia watu wake: Usijigambe! Hakika Mwenyezi Mungu hawapendi wanao jigamba"},{"SurahNumber":28,"VerseNumber":77,"Text":"Na utafute, kwa aliyo kupa Mwenyezi Mungu, makaazi ya Akhera. Wala usisahau fungu lako la dunia. Nawe fanya wema kama Mwenyezi Mungu alivyo kufanyia wema wewe. Wala usitafute kufanya ufisadi katika ardhi. Hakika Mwenyezi Mungu hawapendi mafisadi"},{"SurahNumber":28,"VerseNumber":78,"Text":"Akasema: Kwa hakika nimepewa haya kwa sababu ya ilimu niliyo nayo. Je! Hakujua kwamba Mwenyezi Mungu kesha waangamiza, katika vizazi vya walio kabla yake, watu walio kuwa wenye ngubvu zaidi kuliko yeye, na wenye makundi makubwa zaidi kuliko yake. Na wakosefu hawataulizwa khabari ya dhambi zao"},{"SurahNumber":28,"VerseNumber":79,"Text":"Basi akawatokea watu wake katika pambo lake. Wakasema wale walio kuwa wanataka maisha ya duniani: Laiti tungeli kuwa tunayo kama aliyo pewa Qaruni! Hakika yeye ni mwenye bahati kubwa"},{"SurahNumber":28,"VerseNumber":80,"Text":"Na wakasema wale walio pewa ilimu: Ole wenu! Malipo ya Mwenyezi Mungu ni bora kwa mwenye kuamini na akatenda mema. Wala hawatapewa hayo isipo kuwa wenye subira"},{"SurahNumber":28,"VerseNumber":81,"Text":"Basi tukamdidimiza yeye na nyumba yake katika ardhi; wala halikuwepo kundi lolote la kumnusuru kwa Mwenyezi Mungu, wala hakuwa miongoni mwa wanao jitetea"},{"SurahNumber":28,"VerseNumber":82,"Text":"Na wale walio tamani kuwa pahala pake jana, wakawa wanasema: Kumbe Mwenyezi Mungu humkunjulia riziki amtakaye katika waja wake, na humdhikisha amtakaye. Ingeli kuwa Mwenyezi Mungu hakutufanyia hisani angeli tudidimiza. Kumbe makafiri hawafanikiwi"},{"SurahNumber":28,"VerseNumber":83,"Text":"Hayo ndiyo makaazi ya Akhera, tumewafanyia wale wasio taka kujitukuza duniani wala ufisadi. Na mwisho mwema ni wa wachamngu"},{"SurahNumber":28,"VerseNumber":84,"Text":"Atakaye tenda wema atapata malipo bora kuliko huo wema alio utenda. Na atakaye tenda uovu, hawalipwi watendao uovu ila waliyo kuwa wakiyatenda"},{"SurahNumber":28,"VerseNumber":85,"Text":"Hakika aliye kulazimisha kuifuata Qur'ani hapana shaka atakurudisha pahala pa marejeo. Sema: Mola wangu Mlezi ndiye anaye mjua zaidi mwenye kuja na uwongofu, na nani aliyomo katika upotofu ulio dhaahiri"},{"SurahNumber":28,"VerseNumber":86,"Text":"Nawe hukuwa unataraji kuletewa Kitabu; lakini ni rehema tu ya Mola wako Mlezi. Basi usiwe msaidizi wa makafiri"},{"SurahNumber":28,"VerseNumber":87,"Text":"Wala wasikuzuie kuzifuata Aya za Mwenyezi Mungu baada ya kuteremshiwa wewe. Na lingania kwa Mola wako Mlezi, wala usiwe miongoni mwa washirikina"},{"SurahNumber":28,"VerseNumber":88,"Text":"Wala usimwombe pamoja na Mwenyezi Mungu mungu mwenginewe. Hapana mungu ila Yeye. Kila kitu kitaangamia isipo kuwa Yeye. Hukumu iko kwake, na kwake mtarejezwa"},{"SurahNumber":29,"VerseNumber":1,"Text":"Alif Lam Mim (A. L. M)"},{"SurahNumber":29,"VerseNumber":2,"Text":"Je! Wanadhani watu wataachwa kwa kuwa wanasema: Tumeamini. Nao wasijaribiwe"},{"SurahNumber":29,"VerseNumber":3,"Text":"Hakika tuliwajaribu walio kuwa kabla yao, na kwa yakini Mwenyezi Mungu atawatambulisha walio wa kweli na atawatambulisha walio waongo"},{"SurahNumber":29,"VerseNumber":4,"Text":"Au wanadhani wanao tenda maovu kwamba watatushinda? Hukumu mbaya hiyo wanayo hukumu"},{"SurahNumber":29,"VerseNumber":5,"Text":"Mwenye kutaraji kukutana na Mwenyezi Mungu, basi hakika miadi ya Mwenyezi Mungu itafika bila ya shaka. Naye ni Mwenye kusikia, Mwenye kujua"},{"SurahNumber":29,"VerseNumber":6,"Text":"Na anaye fanya juhudi basi bila ya shaka anafanya juhudi kwa ajili ya nafsi yake. Hakika Mwenyezi Mungu si mhitaji wa walimwengu"},{"SurahNumber":29,"VerseNumber":7,"Text":"Na walio amini na wakatenda mema, kwa yakini tutawafutia makosa yao, na tutawalipa bora ya waliyo kuwa wakiyatenda"},{"SurahNumber":29,"VerseNumber":8,"Text":"Na tumemuusia mwanaadamu kuwafanyia wema wazazi wake. Na ikiwa watakushikilia unishirikishe Mimi na usiyo kuwa na ujuzi nayo, basi usiwat'ii. Kwangu Mimi ndio marejeo yenu, na nitakwambieni mliyo kuwa mkiyatenda"},{"SurahNumber":29,"VerseNumber":9,"Text":"Na walio amini na wakatenda mema, bila ya shaka tutawatia miongoni mwa watu wema"},{"SurahNumber":29,"VerseNumber":10,"Text":"Na katika watu wapo wanao sema: Tumemuamini Mwenyezi Mungu. Lakini wanapo pewa maudhi kwa ajili ya Mwenyezi Mungu, wanayafanya mateso ya watu kama ni adhabu ya Mwenyezi Mungu. Na inapo kuja nusura kutoka kwa Mola wako Mlezi husema: Hakika sisi tulikuwa pamoja nanyi. Kwani Mwenyezi Mungu hayajui yaliomo vifuani mwa walimwengu"},{"SurahNumber":29,"VerseNumber":11,"Text":"Na hapana shaka Mwenyezi Mungu atawatambulisha walio amini, na atawatambulisha wanaafiki"},{"SurahNumber":29,"VerseNumber":12,"Text":"Na walio kufuru waliwaambia walio amini: Fuateni njia yetu, nasi tutayabeba makosa yenu. Wala wao hawatabeba katika makosa yao chochote kile. Hakika hao ni waongo"},{"SurahNumber":29,"VerseNumber":13,"Text":"Na hapana shaka wataibeba mizigo yao na mizigo mingine pamoja na mizigo yao. Na kwa yakini wataulizwa Siku ya Kiyama juu ya waliyo kuwa wakiyazua"},{"SurahNumber":29,"VerseNumber":14,"Text":"Na hakika tulimtuma Nuhu kwa watu wake, na akakaa nao miaka elfu kasoro miaka khamsini. Basi tufani liliwachukua, nao ni madhaalimu"},{"SurahNumber":29,"VerseNumber":15,"Text":"Nasi tukamwokoa yeye na wenziwe wa katika safina, na tukaifanya kuwa ni Ishara kwa walimwengu wote"},{"SurahNumber":29,"VerseNumber":16,"Text":"Na Ibrahim pale alipo waambia watu wake: Muabuduni Mwenyezi Mungu, na mcheni Yeye. Hiyo ndiyo kheri yenu, ikiwa nyinyi mnajua"},{"SurahNumber":29,"VerseNumber":17,"Text":"Hakika nyinyi mnaabudu masanamu badala ya Mwenyezi Mungu, na mnazua uzushi. Hakika hao mnao waabudu badala ya Mwenyezi Mungu hawakumilikiini riziki yoyote. Takeni riziki kwa Mwenyezi Mungu, na mumuabudu Yeye, na mumshukuru Yeye. Kwake Yeye ndio mtarudishwa"},{"SurahNumber":29,"VerseNumber":18,"Text":"Na mkikadhibisha, basi kaumu kadhaa wa kadhaa za kabla yenu zilikwisha kadhibisha. Na si juu ya Mtume ila kufikisha Ujumbe waziwazi"},{"SurahNumber":29,"VerseNumber":19,"Text":"Je! Wao hawaoni jinsi Mwenyezi Mungu anavyo anzisha uumbaji, na kisha akarudisha tena. Hakika hayo kwa Mwenyezi Mungu ni mepesi"},{"SurahNumber":29,"VerseNumber":20,"Text":"Sema: Tembeeni katika ardhi na tazameni jinsi alivyo anzisha uumbaji; kisha Mwenyezi Mungu ndiye anaye umba umbo la baadaye. Hakika Mwenyezi Mungu ni Muweza juu ya kila kitu"},{"SurahNumber":29,"VerseNumber":21,"Text":"Humuadhibu amtakaye, na humrehemu amtakaye. Na kwake Yeye mtapelekwa"},{"SurahNumber":29,"VerseNumber":22,"Text":"Na nyinyi si wenye kushinda katika ardhi wala katika mbingu. Wala nyinyi hamna mlinzi wala msaidizi isipo kuwa Mwenyezi Mungu"},{"SurahNumber":29,"VerseNumber":23,"Text":"Na walio zikanusha Ishara za Mwenyezi Mungu na kukutana naye, hao ndio wenye kukata tamaa na rehema yangu, na hao ndio wenye kupata adhabu chungu"},{"SurahNumber":29,"VerseNumber":24,"Text":"Basi haikuwa jawabu ya watu wake ila ni kusema: Muuweni au mchomeni moto! Mwenyezi Mungu akamwokoa na moto. Hakika katika hayo zipo Ishara kwa watu wanao amini"},{"SurahNumber":29,"VerseNumber":25,"Text":"Na alisema: Hakika nyinyi mmeyashika masanamu badala ya Mwenyezi Mungu kwa mapenzi yaliyo baina yenu katika uhai wa duniani. Kisha Siku ya Kiyama mtakataana nyinyi kwa nyinyi, na mtalaaniana nyinyi kwa nyinyi. Na makaazi yenu ni Motoni. Wala hamtapata wa kukunusuruni"},{"SurahNumber":29,"VerseNumber":26,"Text":"Lut'i akamuamini, na akasema: Mimi nahamia kwa Mola wangu Mlezi. Hakika Yeye ndiye Mwenye nguvu, Mwenye hikima"},{"SurahNumber":29,"VerseNumber":27,"Text":"Na tulimtunukia (Ibrahim) Is-haq na Yaa'qub. Na tukajaalia katika dhuriya zake Unabii na Kitabu, na tukampa ujira wake katika dunia; naye hakika katika Akhera bila ya shaka ni katika watu wema"},{"SurahNumber":29,"VerseNumber":28,"Text":"Na pale Lut'i alipo waambia watu wake: Hakika nyinyi mnafanya uchafu, ambao hapana mmoja katika walimwengu aliye kutangulieni kwa hayo"},{"SurahNumber":29,"VerseNumber":29,"Text":"Je! Nyinyi mnawaingilia wanaume, na mnaikata njia? Na katika mikutano yenu mnafanya maovu? Basi haikuwa jawabu ya watu wake isipo kuwa kusema: Tuletee hiyo adhabu ya Mwenyezi Mungu ikiwa wewe ni katika wasemao kweli"},{"SurahNumber":29,"VerseNumber":30,"Text":"Akasema: Ewe Mola wangu Mlezi! Ninusuru na watu mafisadi hawa"},{"SurahNumber":29,"VerseNumber":31,"Text":"Na wajumbe wetu walipo mjia Ibrahim na bishara, walisema: Hakika sisi hapana shaka tutawahiliki watu wa mji huu, kwani watu wake hakika wamekuwa madhaalimu"},{"SurahNumber":29,"VerseNumber":32,"Text":"Akasema: Hakika humo yumo Lut'i. Wao wakasema: Sisi tunajua zaidi nani yumo humo. Hapana shaka tutamwokoa yeye na ahali zake, isipo kuwa mkewe aliye miongoni mwa watao kaa nyuma"},{"SurahNumber":29,"VerseNumber":33,"Text":"Na wajumbe wetu walipo mfikia Lut'i, alihuzunika kwa ajili yao, na moyo uliona dhiki kwa ajili yao. Wakasema: Usiogope, wala usihuzunike. Hakika sisi tutakuokoa wewe na ahali zako, ila mkeo aliye miongoni mwa watao kaa nyuma"},{"SurahNumber":29,"VerseNumber":34,"Text":"Kwa yakini sisi tutawateremshia watu wa mji huu adhabu kutoka mbinguni kwa sababu ya uchafu wanao ufanya"},{"SurahNumber":29,"VerseNumber":35,"Text":"Na tumeacha katika mji huo Ishara ilio wazi kwa watu wanao tumia akili zao"},{"SurahNumber":29,"VerseNumber":36,"Text":"Na kwa Madyana tulimtuma ndugu yao Shuaibu, naye akasema: Enyi watu wangu! Muabuduni Mwenyezi Mungu na iogopeni Siku ya Akhera, wala msende katika ardhi mkifisidi"},{"SurahNumber":29,"VerseNumber":37,"Text":"Lakini walimkanusha basi ukawatwaa mtikiso wa ardhi, wakapambazukiwa ndani ya nyumba zao nao wamefudikia"},{"SurahNumber":29,"VerseNumber":38,"Text":"Na pia kina A'di na Thamud. Nanyi yamekwisha kubainikieni kutokana na maskani zao. Na Shet'ani aliwapambia vitendo vyao, na akawazuilia Njia, na hali walikuwa wenye kuona"},{"SurahNumber":29,"VerseNumber":39,"Text":"Na pia Qaruni na Firauni na Hamana! Na Musa aliwajia kwa Ishara waziwazi, lakini walijivuna katika nchi, wala hawakuweza kushinda"},{"SurahNumber":29,"VerseNumber":40,"Text":"Basi kila mmoja tulimtesa kwa mujibu wa makosa yake. Kati yao wapo tulio wapelekea kimbunga cha changarawe; na kati yao wapo walio nyakuliwa na ukelele; na kati yao wapo ambao tulio wadidimiza katika ardhi; na kati yao wapo tulio wazamisha. Wala Mwenyezi Mungu hakuwa mwenye kuwadhulumu, lakini walikuwa wenyewe wakijidhulumu nafsi zao"},{"SurahNumber":29,"VerseNumber":41,"Text":"Mfano wa walio wafanya walinzi badala ya Mwenyezi Mungu, ni mfano wa buibui alivyo jitandia nyumba. Na hakika nyumba dhaifu mno kuliko zote ni jumba la buibui, laiti kuwa wanajua"},{"SurahNumber":29,"VerseNumber":42,"Text":"Kwa hakika Mwenyezi Mungu anajua kila kitu wanacho kiomba badala yake Yeye. Na Yeye ndiye Mtukufu Mwenye nguvu Mwenye hikima"},{"SurahNumber":29,"VerseNumber":43,"Text":"Na hiyo ni mifano tunawapigia watu, na hawaifahamu ila wenye ilimu"},{"SurahNumber":29,"VerseNumber":44,"Text":"Mwenyezi Mungu ameumba mbingu na ardhi kwa Haki. Kwa hakika katika hayo ipo Ishara kwa Waumini"},{"SurahNumber":29,"VerseNumber":45,"Text":"SOMA uliyo funuliwa katika Kitabu, na ushike Sala. Hakika Sala inazuilia mambo machafu na maovu. Na kwa yakini kumdhukuru Mwenyezi Mungu ndilo jambo kubwa kabisa. Na Mwenyezi Mungu anayajua mnayo yatenda"}]}