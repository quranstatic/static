{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":25,"VerseNumber":21,"Text":"Они који не верују да ће пред Нас стати говоре: “Зашто нам се не пошаљу анђели или зашто Господара свог не видимо?” Они су, заиста, у душама својим охоли, а у неверству су све границе прешли"},{"SurahNumber":25,"VerseNumber":22,"Text":"Оног Дана кад угледају анђеле, грешници се неће радовати,а анђели ће им говорити: „Милост вам је потпуно ускраћена.“"},{"SurahNumber":25,"VerseNumber":23,"Text":"И Ми ћемо приступити делима њиховим која су учинили и у прах и пепео их претворити"},{"SurahNumber":25,"VerseNumber":24,"Text":"Становници Раја ће тог дана да имају најбоље пребивалиште и најлепше одмаралиште"},{"SurahNumber":25,"VerseNumber":25,"Text":"А на Дан кад се расцепи небо и из њега се појави облак и кад се анђели уистину спусте"},{"SurahNumber":25,"VerseNumber":26,"Text":"тог дана ће да буде истинска власт само код Свемилосног, а биће то мучан дан за невернике"},{"SurahNumber":25,"VerseNumber":27,"Text":"На Дан кад неверник прсте своје буде гризао говорећи: „Камо среће да сам се уз Посланика држао Правог пута"},{"SurahNumber":25,"VerseNumber":28,"Text":"Камо среће, тешко мени, да тога и тога нисам узео за пријатеља"},{"SurahNumber":25,"VerseNumber":29,"Text":"Он ме је од Кур'ана одвратио након што ми је дошао!“ - А ђаво човека увек оставља на цедилу"},{"SurahNumber":25,"VerseNumber":30,"Text":"Посланик је рекао: „Господару мој, заиста мој народ овај Кур'ан избегава!“"},{"SurahNumber":25,"VerseNumber":31,"Text":"Исто тако смо Ми дали да сваком веровеснику зликовци непријатељи буду. А теби је Господар твој довољан као водич и као помагач"},{"SurahNumber":25,"VerseNumber":32,"Text":"Они који не верују говоре: “Требало је да му Кур’ан буде објављен читав, и то одједном!” А тако се објављује да бисмо њиме срце твоје учврстили, и Ми га све одломак по одломак објављујемо"},{"SurahNumber":25,"VerseNumber":33,"Text":"Они неће ниједан приговор да ти упуте, а да Ми нећемо одговор и најлепше објашњење да ти наведемо"},{"SurahNumber":25,"VerseNumber":34,"Text":"Они који буду наглавачке вучени ка Паклу биће у најгорем положају и у највећој невољи"},{"SurahNumber":25,"VerseNumber":35,"Text":"Ми смо Мојсију дали Књигу и његовог брата Арона му учинили помоћником"},{"SurahNumber":25,"VerseNumber":36,"Text":"Па смо казали: „Идите вас двоје народу који пориче Наше доказе“, и после смо тај народ потпуно уништили"},{"SurahNumber":25,"VerseNumber":37,"Text":"А и Нојев народ смо, кад су посланике у лаж утеривали, потопили и људима их поучним примером учинили, а неверницима смо патњу болну припремили"},{"SurahNumber":25,"VerseNumber":38,"Text":"И Аду и Семуду и становницима Реса и многим народима између њих"},{"SurahNumber":25,"VerseNumber":39,"Text":"свима смо објаснили примере за поуку, и све смо их затим у потпуности уништавали"},{"SurahNumber":25,"VerseNumber":40,"Text":"И они пролазе поред насеља на које се сручила кобна киша - зар га не виде?! Напротив, они се не надају проживљењу"},{"SurahNumber":25,"VerseNumber":41,"Text":"Кад те виде, ругају ти се: „Је ли ово онај којег је Аллах послао као посланика"},{"SurahNumber":25,"VerseNumber":42,"Text":"Умало да нас није одвратио од наших божанстава, али ми смо им остали верни.“ А кад доживе патњу, сазнаће ко је био у највећој заблуди"},{"SurahNumber":25,"VerseNumber":43,"Text":"Кажи ти Мени, хоћеш ли ти сачувати оног који је страст своју за бога свог узео"},{"SurahNumber":25,"VerseNumber":44,"Text":"Мислиш ли ти да већина њих жели да чује или да схвати? Као стока су они, чак су још даље с Правог пута скренули"},{"SurahNumber":25,"VerseNumber":45,"Text":"Зар не видиш како твој Господар сенку распростире - а да хоће, оставио би је да мирује. А затим смо учинили да на њу Сунце утиче"},{"SurahNumber":25,"VerseNumber":46,"Text":"А после је мало-помало Себи привлачимо"},{"SurahNumber":25,"VerseNumber":47,"Text":"Он је Тај Који вам је ноћ учинио покривачем, сан починком, а дан да се крећете"},{"SurahNumber":25,"VerseNumber":48,"Text":"И Он је Тај Који шаље ветрове као радосну вест, као претходницу Своје Милости; и Ми са неба чисту воду спуштамо"},{"SurahNumber":25,"VerseNumber":49,"Text":"да њоме већ мртав предео оживимо и да многу стоку и многе људе које смо створили напојимо"},{"SurahNumber":25,"VerseNumber":50,"Text":"И њима смо објаснили да би размислили, али већина људи осим неверништва одбија све"},{"SurahNumber":25,"VerseNumber":51,"Text":"Да хоћемо, у сваки град бисмо послали неког да опомиње"},{"SurahNumber":25,"VerseNumber":52,"Text":"Зато се не покоравај неверницима и Кур’аном се свим силама против њих бори"},{"SurahNumber":25,"VerseNumber":53,"Text":"Он је две водене површине једну поред друге оставио – једна је питка и слатка, друга слана и горка, а између њих је преграду и невидљиву брану поставио"},{"SurahNumber":25,"VerseNumber":54,"Text":"Он од воде ствара људе и чини да су род по крви и тазбини. Твој Господар је свемоћан"},{"SurahNumber":25,"VerseNumber":55,"Text":"Уместо Бога они обожавају оне који нису у стању неку корист да им прибаве нити од њих какву штету да отклоне. Неверник је ђаволу саучесник против његовог Господара"},{"SurahNumber":25,"VerseNumber":56,"Text":"А Ми смо те послали само зато да радосне вести доносиш и да опомињеш"},{"SurahNumber":25,"VerseNumber":57,"Text":"Реци: „За ово од вас не тражим другу награду осим да онај који хоће пође Путем који води његовом Господару.“"},{"SurahNumber":25,"VerseNumber":58,"Text":"Ти се поуздај у Живог, Који не може да умре, и величај Га, и хвали! А довољно је то што грехе Својих слуга у потпуности зна"},{"SurahNumber":25,"VerseNumber":59,"Text":"Онај Који је створио небеса и Земљу и оно што је међу њима у шест временских раздобља, а онда се узвисио над Престољем. Он је Свемилосни, и упитај о Њему онога који добро зна"},{"SurahNumber":25,"VerseNumber":60,"Text":"А кад им се каже: „Ничице падните Свемилосном!“ Они питају: „А ко је Свемилосни? Зар да ничице падамо само зато што нам ти наређујеш?“ И то им повећа још већу одбојност"},{"SurahNumber":25,"VerseNumber":61,"Text":"Нека је Узвишен Онај Који је на небу створио сазвежђа и на њему дао Светиљку и Месец који сија"},{"SurahNumber":25,"VerseNumber":62,"Text":"Он је учинио да се смењују ноћ и дан, и у њима је прилика за онога који жели да размисли и прими поуку или жели да буде захвалан"},{"SurahNumber":25,"VerseNumber":63,"Text":"А слуге Милостивог су они који се по Земљи у миру крећу, а кад им се бестидници обрате, одговарају: “Мир вама!”"},{"SurahNumber":25,"VerseNumber":64,"Text":"и они који проводе ноћи пред Господаром својим на тло падајући и стојећи"},{"SurahNumber":25,"VerseNumber":65,"Text":"И они који говоре: „Господару наш, поштеди нас патње у Паклу јер је патња у њему, заиста, пропаст неминовна"},{"SurahNumber":25,"VerseNumber":66,"Text":"Он је ружно пребивалиште и боравиште“"},{"SurahNumber":25,"VerseNumber":67,"Text":"и они који, кад удељују, не расипају и не шкртаре, већ се у томе држе средине"},{"SurahNumber":25,"VerseNumber":68,"Text":"и они који мимо Аллаха другог бога не моле, и који, оне које је Аллах забранио, не убијају, осим када правда то захтева, и који не блудниче; а ко то ради, искусиће казну"},{"SurahNumber":25,"VerseNumber":69,"Text":"Патња ће да му буде удвостручена на Оном свету и вечно ће у њој да остане понижен"},{"SurahNumber":25,"VerseNumber":70,"Text":"Али они који се покају и поверују и раде добра дела; Аллах ће њихова лоша дела у добра да промени, а Аллах грехе опрашта и милостив је"},{"SurahNumber":25,"VerseNumber":71,"Text":"А онај који се буде покајао и радио добра дела, он се, уистину, Аллаху искрено вратио"},{"SurahNumber":25,"VerseNumber":72,"Text":"И они који не сведоче лажно и који, пролазећи поред оног што их се не тиче, пролазе достојанствено"},{"SurahNumber":25,"VerseNumber":73,"Text":"и они који, када буду опоменути доказима свога Господара, ни глуви ни слепи на њих не остану"},{"SurahNumber":25,"VerseNumber":74,"Text":"и они који говоре: “Господару наш, подари нам у женама нашим и деци нашој радост и учини да се честити на нас угледају!”"},{"SurahNumber":25,"VerseNumber":75,"Text":"Они ће да буду, за оно што су трпели, рајским одајама награђени и у њима ће поздравом добродошлице и благословом бити дочекивани"},{"SurahNumber":25,"VerseNumber":76,"Text":"У њима ће да остану вечно, а како су оне дивно пребивалиште и боравиште"},{"SurahNumber":25,"VerseNumber":77,"Text":"Реци: “Господар мој вам поклања пажњу само због ваше молитве, а пошто сте ви порицали, неминовно вас чека патња"},{"SurahNumber":26,"VerseNumber":1,"Text":"Та-син-мим"},{"SurahNumber":26,"VerseNumber":2,"Text":"Ово су речи и докази јасне Књиге"},{"SurahNumber":26,"VerseNumber":3,"Text":"Зар ћеш себе да упропастиш зато што они неће да поверују"},{"SurahNumber":26,"VerseNumber":4,"Text":"Кад бисмо хтели, Ми бисмо им са неба послали знак пред којим би се они повиновали"},{"SurahNumber":26,"VerseNumber":5,"Text":"И њима не дође ниједна нова опомена од Свемилосног, а да се од ње не окрену"},{"SurahNumber":26,"VerseNumber":6,"Text":"Они поричу – па стићи ће их сигурно последице оног чему се изругују"},{"SurahNumber":26,"VerseNumber":7,"Text":"Зар они не виде како чинимо да из земље ниче разноврсно племенито биље"},{"SurahNumber":26,"VerseNumber":8,"Text":"То је заиста доказ, али већина њих не верује"},{"SurahNumber":26,"VerseNumber":9,"Text":"а твој Господар је, заиста, Силни и Милостиви"},{"SurahNumber":26,"VerseNumber":10,"Text":"А кад је твој Господар позвао Мојсија: „Иди насилничком народу"},{"SurahNumber":26,"VerseNumber":11,"Text":"фараоновом народу, не би ли постали богобојазни“"},{"SurahNumber":26,"VerseNumber":12,"Text":"Мојсије рече: „Господару мој, бојим се да ме они у лаж не утерају"},{"SurahNumber":26,"VerseNumber":13,"Text":"И да ми у души не постане тешко и да ми се језик не саплете; па дај посланство и Арону, да ми помогне"},{"SurahNumber":26,"VerseNumber":14,"Text":"А према њима сам се огрешио, па се плашим да ме не убију.”"},{"SurahNumber":26,"VerseNumber":15,"Text":"„Неће!“ Рече Аллах. „Идите обојица са Нашим доказима, Ми ћемо са вама да будемо и слушамо"},{"SurahNumber":26,"VerseNumber":16,"Text":"Идите фараону и реците: 'Ми смо посланици Господара светова"},{"SurahNumber":26,"VerseNumber":17,"Text":"Допусти да Израиљеви синови пођу са нама!'“"},{"SurahNumber":26,"VerseNumber":18,"Text":"Фараон рече: „Зар те међу нама нисмо одгајали док си био дете и зар међу нама ниси провео толике године свога живота"},{"SurahNumber":26,"VerseNumber":19,"Text":"И урадио си оно што си урадио и још си незахвалан!“"},{"SurahNumber":26,"VerseNumber":20,"Text":"„Ја сам онда оно урадио а у заблуди сам био“, рече Мојсије"},{"SurahNumber":26,"VerseNumber":21,"Text":"„а од вас сам побегао зато што сам се вас бојао, па ми је Господар мој мудрост даровао и послаником ме учинио"},{"SurahNumber":26,"VerseNumber":22,"Text":"А доброчинство које ми пребацујеш - да није то што си Израиљеве синове поробио?“"},{"SurahNumber":26,"VerseNumber":23,"Text":"„А ко је Господар светова?“ Упита фараон"},{"SurahNumber":26,"VerseNumber":24,"Text":"„Господар небеса и Земље и онога што је између њих, ако чврсто верујете“, одговори он"},{"SurahNumber":26,"VerseNumber":25,"Text":"„Чујете ли?“ Рече фараон онима око себе"},{"SurahNumber":26,"VerseNumber":26,"Text":"„Ваш Господар и Господар ваших давних предака“, рекао је Мојсије"},{"SurahNumber":26,"VerseNumber":27,"Text":"„Посланик који вам је послат, уистину је луд“, рече фараон"},{"SurahNumber":26,"VerseNumber":28,"Text":"„Господар истока и запада и онога што је између њих, ако разумете?“ Рече Мојсије"},{"SurahNumber":26,"VerseNumber":29,"Text":"А фараон рече: „Ако будеш признавао као бога некога другог осим мене, сигурно ћу у тамницу да те бацим!“"},{"SurahNumber":26,"VerseNumber":30,"Text":"„Зар и онда кад ти будем нешто што је очигледно донео?“ Упита он"},{"SurahNumber":26,"VerseNumber":31,"Text":"„Па дај га, ако истину говориш!“ Рече фараон"},{"SurahNumber":26,"VerseNumber":32,"Text":"И Мојсије баци свој штап, кад он - права змија"},{"SurahNumber":26,"VerseNumber":33,"Text":"И руку своју извуче, кад она, онима који су гледали - бела"},{"SurahNumber":26,"VerseNumber":34,"Text":"„Овај је, заиста, вешт чаробњак“, рече фараон главешинама око себе"},{"SurahNumber":26,"VerseNumber":35,"Text":"„хоће да вас својом чаролијом из ваше земље изведе. Па шта саветујете?“"},{"SurahNumber":26,"VerseNumber":36,"Text":"„Остави њега и његовог брата!“ Рекоше, „а у градове пошаљи да сакупљају"},{"SurahNumber":26,"VerseNumber":37,"Text":"све веште чаробњаке ће ти довести.“"},{"SurahNumber":26,"VerseNumber":38,"Text":"И сакупише чаробњаке у одређено време и означеног дана"},{"SurahNumber":26,"VerseNumber":39,"Text":"а народу би речено: „Хоћете ли да се сакупите"},{"SurahNumber":26,"VerseNumber":40,"Text":"да будемо уз чаробњаке, ако они буду победници?“"},{"SurahNumber":26,"VerseNumber":41,"Text":"А кад стигоше, чаробњаци упиташе фараона: „Да ли ће нама, заиста, да припадне награда ако ми будемо победници?“"},{"SurahNumber":26,"VerseNumber":42,"Text":"„Хоћете“, одговори он, „и бићете тада, сигурно, од оних мени блиских.“"},{"SurahNumber":26,"VerseNumber":43,"Text":"Мојсије им рече: „Баците оно што желите да баците!“"},{"SurahNumber":26,"VerseNumber":44,"Text":"И они побацаше своје конопце и своје штапове и рекоше: „Достојанства нам фараоновог, ми ћемо сигурно да победимо!“"},{"SurahNumber":26,"VerseNumber":45,"Text":"Затим Мојсије баци свој штап, који одедном прогута оно што су они лажно извели"},{"SurahNumber":26,"VerseNumber":46,"Text":"Чаробњаци онда ничице падоше"},{"SurahNumber":26,"VerseNumber":47,"Text":"и рекоше: “Ми верујемо у Господара светова"},{"SurahNumber":26,"VerseNumber":48,"Text":"Мојсијевог и Ароновог Господара.“"},{"SurahNumber":26,"VerseNumber":49,"Text":"„Зар сте му поверовали пре мог допуштења?!“ Викну фараон, „он је ваш учитељ, он вас је научио чаробњаштву - а ви ћете да запамтите: поодсецаћу вам унакрст руке и ноге и све ћу да вас разапнем!“"},{"SurahNumber":26,"VerseNumber":50,"Text":"„Ништа страшно!“ Рекоше, „ми ћемо своме Господару да се вратимо"},{"SurahNumber":26,"VerseNumber":51,"Text":"Ми се надамо да ће наш Господар да нам опрости грехе зато што смо први верници.“"},{"SurahNumber":26,"VerseNumber":52,"Text":"И Ми објависмо Мојсију: „Крени ноћу са Мојим слугама, али бићете гоњени.“"},{"SurahNumber":26,"VerseNumber":53,"Text":"И фараон посла сакупљаче по градовима"},{"SurahNumber":26,"VerseNumber":54,"Text":"„Заиста су ови мала скупина"},{"SurahNumber":26,"VerseNumber":55,"Text":"и расрдили су нас"},{"SurahNumber":26,"VerseNumber":56,"Text":"а сви смо спремни!“"},{"SurahNumber":26,"VerseNumber":57,"Text":"И Ми их изведосмо из вртова и река"},{"SurahNumber":26,"VerseNumber":58,"Text":"из ризница и дивних двораца"},{"SurahNumber":26,"VerseNumber":59,"Text":"Ето, тако је било, и Ми смо дали да то наследе Израиљеви синови"},{"SurahNumber":26,"VerseNumber":60,"Text":"и они их, у зори, сустигоше"},{"SurahNumber":26,"VerseNumber":61,"Text":"па кад једни друге угледаше, Мојсијеви другови повикаше: “Сустиће нас сигурно!”"},{"SurahNumber":26,"VerseNumber":62,"Text":"“Неће!” Рече он, “Господар мој је са мном, Он ће ми пут показати.”"},{"SurahNumber":26,"VerseNumber":63,"Text":"И Ми објависмо Мојсију: „Удари штапом својим по мору!“ И оно се растави и свака његова страна је била као велико брдо"},{"SurahNumber":26,"VerseNumber":64,"Text":"и Ми онда тамо оне друге приближисмо"},{"SurahNumber":26,"VerseNumber":65,"Text":"Мојсија и све оне који су били са њим спасисмо"},{"SurahNumber":26,"VerseNumber":66,"Text":"а оне друге потописмо"},{"SurahNumber":26,"VerseNumber":67,"Text":"У томе је, заиста, знак, али већина њих нису били верници"},{"SurahNumber":26,"VerseNumber":68,"Text":"А, заиста, твој Господар је Силни и Милостиви"},{"SurahNumber":26,"VerseNumber":69,"Text":"И казуј им вест о Авраму"},{"SurahNumber":26,"VerseNumber":70,"Text":"кад је свога оца и свој народ упитао: „Шта то ви обожавате?“"},{"SurahNumber":26,"VerseNumber":71,"Text":"Они одговорише: „Обожавамо идоле и по цео дан им се молимо“"},{"SurahNumber":26,"VerseNumber":72,"Text":"он рече: „Да ли вас они чују када се молите"},{"SurahNumber":26,"VerseNumber":73,"Text":"или, да ли могу да вам користе или нашкоде?“"},{"SurahNumber":26,"VerseNumber":74,"Text":"„Не“, одговорише, „али ми смо упамтили наше претке како тако поступају.“"},{"SurahNumber":26,"VerseNumber":75,"Text":"„А да ли сте размишљали“, упита он, „да су они које обожавате"},{"SurahNumber":26,"VerseNumber":76,"Text":"ви и ваши давни преци"},{"SurahNumber":26,"VerseNumber":77,"Text":"заиста, моји непријатељи? Али, то није Господар светова"},{"SurahNumber":26,"VerseNumber":78,"Text":"Који ме је створио и Он ме на Прави пут упућује"},{"SurahNumber":26,"VerseNumber":79,"Text":"и Који ме храни и поји"},{"SurahNumber":26,"VerseNumber":80,"Text":"и Који ме, кад се разболим, лечи"},{"SurahNumber":26,"VerseNumber":81,"Text":"и Који ће живот да ми одузме, и Који ће после да ме оживи"},{"SurahNumber":26,"VerseNumber":82,"Text":"и Који ће ми, надам се, грешке на Судњем дану опростити"},{"SurahNumber":26,"VerseNumber":83,"Text":"Господару мој, подари ми мудрост и придружи ме онима који су добри"},{"SurahNumber":26,"VerseNumber":84,"Text":"и учини да ме спомињу по истини и добру они који ће доћи после мене"},{"SurahNumber":26,"VerseNumber":85,"Text":"и учини ме једним од оних којима ћеш рајске благодати даровати"},{"SurahNumber":26,"VerseNumber":86,"Text":"и мом оцу опрости, заиста је био међу залуталим"},{"SurahNumber":26,"VerseNumber":87,"Text":"и не понизи ме на Дан кад ће људи да буду оживљени"},{"SurahNumber":26,"VerseNumber":88,"Text":"на Дан кад неће никакво благо, а ни синови од користи бити"},{"SurahNumber":26,"VerseNumber":89,"Text":"само ће онај који дође Богу чистог срца да буде спашен.“"},{"SurahNumber":26,"VerseNumber":90,"Text":"И Рај ће да се приближи богобојазнима"},{"SurahNumber":26,"VerseNumber":91,"Text":"а Пакао да се укаже заблуделима"},{"SurahNumber":26,"VerseNumber":92,"Text":"и рећи ће им се: „Где су они које сте обожавали"},{"SurahNumber":26,"VerseNumber":93,"Text":"а нисте Аллаха: могу ли они сада да вам помогну, или себи да помогну?“"},{"SurahNumber":26,"VerseNumber":94,"Text":"Па ће заједно са онима који су их у заблуду довели у Пакао бити бачени"},{"SurahNumber":26,"VerseNumber":95,"Text":"и Сотонине војске - сви заједно"},{"SurahNumber":26,"VerseNumber":96,"Text":"И они ће, свађајући се у њему, да говоре"},{"SurahNumber":26,"VerseNumber":97,"Text":"„Тако нам Аллаха, били смо, заиста, у очигледној заблуди"},{"SurahNumber":26,"VerseNumber":98,"Text":"кад смо вас изједначавали са Господаром свих створења"},{"SurahNumber":26,"VerseNumber":99,"Text":"а само су нас зликовци на странпутицу завели"},{"SurahNumber":26,"VerseNumber":100,"Text":"па немамо ни заговорника"},{"SurahNumber":26,"VerseNumber":101,"Text":"ни блиског пријатеља"},{"SurahNumber":26,"VerseNumber":102,"Text":"да нам је само да се повратимо, па да постанемо верници!“"},{"SurahNumber":26,"VerseNumber":103,"Text":"У томе је, заиста, знак, али већина њих нису били верници"},{"SurahNumber":26,"VerseNumber":104,"Text":"А, заиста, твој Господар – заиста је Силни и Милостиви"},{"SurahNumber":26,"VerseNumber":105,"Text":"И Нојев народ је сматрао посланике лажним"},{"SurahNumber":26,"VerseNumber":106,"Text":"Кад им брат њихов Ноје рече: “Како то да се Аллаха не бојите"},{"SurahNumber":26,"VerseNumber":107,"Text":"Ја сам вам, сигурно, поуздани посланик"},{"SurahNumber":26,"VerseNumber":108,"Text":"зато се бојте Аллаха и мени будите послушни"},{"SurahNumber":26,"VerseNumber":109,"Text":"За ово од вас не тражим никакву награду, мене ће да награди Господар свих створења"},{"SurahNumber":26,"VerseNumber":110,"Text":"зато се бојте Бога и мени будите послушни"},{"SurahNumber":26,"VerseNumber":111,"Text":"Они рекоше: „Како да те послушамо када те следе најнеугледнији људи?“"},{"SurahNumber":26,"VerseNumber":112,"Text":"“Не знам ја шта су они радили”, рече он"},{"SurahNumber":26,"VerseNumber":113,"Text":"„Сви ће пред мојим Господаром, да знате, да полажу рачун"},{"SurahNumber":26,"VerseNumber":114,"Text":"а ја вернике нећу да отерам"},{"SurahNumber":26,"VerseNumber":115,"Text":"ја само јавно опомињем!”"},{"SurahNumber":26,"VerseNumber":116,"Text":"„Ако се не оканиш, о Ноја!“ Рекоше они, „бићеш сигурно каменован!“"},{"SurahNumber":26,"VerseNumber":117,"Text":"„Господару мој“, рече он, „народ мој ме у лаж утерује"},{"SurahNumber":26,"VerseNumber":118,"Text":"па Ти мени и њима пресуди и спаси мене и вернике који су са мном!“"},{"SurahNumber":26,"VerseNumber":119,"Text":"И Ми смо спасили њега и оне који су били уз њега у крцатој лађи"},{"SurahNumber":26,"VerseNumber":120,"Text":"а остале смо потопили"},{"SurahNumber":26,"VerseNumber":121,"Text":"То је заиста доказ, али већина њих не верује"},{"SurahNumber":26,"VerseNumber":122,"Text":"А, заиста, твој Господар – заиста је Силни и Милостиви"},{"SurahNumber":26,"VerseNumber":123,"Text":"И народ Ад је сматрао лажним посланике"},{"SurahNumber":26,"VerseNumber":124,"Text":"Кад им њихов брат Ебер рече: „Како то да се Аллаха не бојите"},{"SurahNumber":26,"VerseNumber":125,"Text":"Ја сам вам, сигурно, поуздани посланик"},{"SurahNumber":26,"VerseNumber":126,"Text":"зато се бојте Аллаха и мени будите послушни"},{"SurahNumber":26,"VerseNumber":127,"Text":"За ово од вас не тражим никакву награду, мене ће да награди Господар свих створења"},{"SurahNumber":26,"VerseNumber":128,"Text":"Зашто на свакој узвишици палате зидате, друге исмејавајући"},{"SurahNumber":26,"VerseNumber":129,"Text":"и подижете тврђаве као да ћете вечно да живите"},{"SurahNumber":26,"VerseNumber":130,"Text":"а кад кажњавате, кажњавате као силници"},{"SurahNumber":26,"VerseNumber":131,"Text":"Зато се бојте Бога и мени будите послушни"},{"SurahNumber":26,"VerseNumber":132,"Text":"Бојте се Оног Који вам дарује оно што знате"},{"SurahNumber":26,"VerseNumber":133,"Text":"дарује вам стоку и синове"},{"SurahNumber":26,"VerseNumber":134,"Text":"и баште и изворе"},{"SurahNumber":26,"VerseNumber":135,"Text":"Ја се, заиста, за вас бојим патње на Великом дану"},{"SurahNumber":26,"VerseNumber":136,"Text":"Они рекоше: „Нама је свеједно саветовао ти или не саветовао"},{"SurahNumber":26,"VerseNumber":137,"Text":"овако су веровали и давни народи"},{"SurahNumber":26,"VerseNumber":138,"Text":"и ми нећемо да будемо подвргнути патњи.“"},{"SurahNumber":26,"VerseNumber":139,"Text":"И они су наставили да га утерују у лаж, па смо их Ми уништили. То је поука, али већина ових неће да верује"},{"SurahNumber":26,"VerseNumber":140,"Text":"А Господар је твој заиста силан и милостив"},{"SurahNumber":26,"VerseNumber":141,"Text":"И Семуд је сматрао лажним посланике"},{"SurahNumber":26,"VerseNumber":142,"Text":"Кад им њихов брат Салах рече: „Како то да се Аллаха не бојите"},{"SurahNumber":26,"VerseNumber":143,"Text":"Ја сам вам, сигурно, поуздани посланик"},{"SurahNumber":26,"VerseNumber":144,"Text":"зато се бојте Бога и мени будите послушни"},{"SurahNumber":26,"VerseNumber":145,"Text":"За ово од вас не тражим никакву награду, мене ће да награди Господар светова"},{"SurahNumber":26,"VerseNumber":146,"Text":"Зар мислите да ћете овде да будете остављени сигурни"},{"SurahNumber":26,"VerseNumber":147,"Text":"у вртовима и међу изворима"},{"SurahNumber":26,"VerseNumber":148,"Text":"у усевима и међу палмама са зрелим плодовима"},{"SurahNumber":26,"VerseNumber":149,"Text":"И ви у брдима врло спретно клешете куће"},{"SurahNumber":26,"VerseNumber":150,"Text":"зато се бојте Аллаха и мени будите послушни"},{"SurahNumber":26,"VerseNumber":151,"Text":"и не слушајте наредбе оних који у злу претерују"},{"SurahNumber":26,"VerseNumber":152,"Text":"који на Земљи неред чине и не поправљају се"},{"SurahNumber":26,"VerseNumber":153,"Text":"Они рекоше: „Ти си само опчињен"},{"SurahNumber":26,"VerseNumber":154,"Text":"ти си човек, као и ми; зато нам донеси једно чудо ако је истина то што говориш!“"},{"SurahNumber":26,"VerseNumber":155,"Text":"„Ево, то је камила“, рече он, „она ће да пије у одређени дан, а ви у одређени дан"},{"SurahNumber":26,"VerseNumber":156,"Text":"и не чините јој никакво зло да вас не би стигла патња на Великом дану!“"},{"SurahNumber":26,"VerseNumber":157,"Text":"Али, они је заклаше и потом зажалише"},{"SurahNumber":26,"VerseNumber":158,"Text":"и стиже их казна. У томе је, заиста, поука, али већина њих не верује"},{"SurahNumber":26,"VerseNumber":159,"Text":"А, заиста, твој Господар је Силни и Милостиви"},{"SurahNumber":26,"VerseNumber":160,"Text":"И Лотов народ је сматрао лажним посланике"},{"SurahNumber":26,"VerseNumber":161,"Text":"Кад им њихов брат Лот рече: „Како то да се не бојите"},{"SurahNumber":26,"VerseNumber":162,"Text":"Ја сам вам, сигурно, поуздани посланик"},{"SurahNumber":26,"VerseNumber":163,"Text":"зато се бојте Аллаха и мени будите послушни"},{"SurahNumber":26,"VerseNumber":164,"Text":"За ово од вас не тражим никакву награду, мене ће да награди Господар светова"},{"SurahNumber":26,"VerseNumber":165,"Text":"Зашто ви, мимо свих светова, са мушкарцима имате полни однос"},{"SurahNumber":26,"VerseNumber":166,"Text":"а своје жене, које је за вас створио ваш Господар, остављате? Ви сте људи који прелазе сваку границу зла.“"},{"SurahNumber":26,"VerseNumber":167,"Text":"Они рекоше: „Ако се не оканиш, о Лоте, бићеш сигурно прогнан!“"},{"SurahNumber":26,"VerseNumber":168,"Text":"„Ја се грозим тога шта ви радите!“ Рече он"},{"SurahNumber":26,"VerseNumber":169,"Text":"„Господару мој, сачувај мене и моју породицу од онога што они раде!“"},{"SurahNumber":26,"VerseNumber":170,"Text":"Ми смо сачували њега и његову породицу - све"},{"SurahNumber":26,"VerseNumber":171,"Text":"осим старице која је остала са онима који су искусили казну"},{"SurahNumber":26,"VerseNumber":172,"Text":"а затим смо остале уништили"},{"SurahNumber":26,"VerseNumber":173,"Text":"спустивши на њих кишу - а страшне ли кише за оне који су били упозорени"},{"SurahNumber":26,"VerseNumber":174,"Text":"То је заиста доказ, али већина њих не верује"},{"SurahNumber":26,"VerseNumber":175,"Text":"А, заиста, твој Господар је Силни и Милостиви"},{"SurahNumber":26,"VerseNumber":176,"Text":"И становници Ејке су угонили посланике у лаж"},{"SurahNumber":26,"VerseNumber":177,"Text":"Кад им Јофор рече: „Како то да се Аллаха не бојите"},{"SurahNumber":26,"VerseNumber":178,"Text":"Ја сам вам, сигурно, поуздани посланик"},{"SurahNumber":26,"VerseNumber":179,"Text":"зато се бојте Аллаха и мени будите послушни"},{"SurahNumber":26,"VerseNumber":180,"Text":"За ово од вас не тражим никакву награду, мене ће да награди Господар светова"},{"SurahNumber":26,"VerseNumber":181,"Text":"Право мерите на литру и не закидајте"},{"SurahNumber":26,"VerseNumber":182,"Text":"а на кантару мерите исправном мером"},{"SurahNumber":26,"VerseNumber":183,"Text":"и људима њихова права не умањујте, и зло по Земљи, неред правећи, не чините"},{"SurahNumber":26,"VerseNumber":184,"Text":"и бојте се Онога Који је створио и вас и давне народе.“"},{"SurahNumber":26,"VerseNumber":185,"Text":"Они рекоше: „Ти си само опчињен"},{"SurahNumber":26,"VerseNumber":186,"Text":"и ти си само човек као и ми; за нас си ти, заиста, прави лажов"},{"SurahNumber":26,"VerseNumber":187,"Text":"зато спусти на нас казну са неба, ако си од оних који говоре истину!“"},{"SurahNumber":26,"VerseNumber":188,"Text":"„Господар мој добро зна шта ви радите“, рече он"},{"SurahNumber":26,"VerseNumber":189,"Text":"И они су наставили да га утерују у лаж па их је стигла казна у Дану тамног облака; а то је била казна једног страшног дана"},{"SurahNumber":26,"VerseNumber":190,"Text":"То је доиста доказ, али већина њих не верује"},{"SurahNumber":26,"VerseNumber":191,"Text":"А, заиста, твој Господар је Силни и Милостиви"},{"SurahNumber":26,"VerseNumber":192,"Text":"И Кур'ан је сигурно објава Господара светова"},{"SurahNumber":26,"VerseNumber":193,"Text":"доноси га поверљиви анђео"},{"SurahNumber":26,"VerseNumber":194,"Text":"на срце твоје, да опомињеш"},{"SurahNumber":26,"VerseNumber":195,"Text":"на јасном арапском језику"},{"SurahNumber":26,"VerseNumber":196,"Text":"Он је споменут у књигама претходних посланика"},{"SurahNumber":26,"VerseNumber":197,"Text":"зар њима није знак то што за њега знају учени људи Израиљевих синова"},{"SurahNumber":26,"VerseNumber":198,"Text":"А да га објављујемо неком неарапу"},{"SurahNumber":26,"VerseNumber":199,"Text":"па да им га он чита, опет у њега не би поверовали"},{"SurahNumber":26,"VerseNumber":200,"Text":"Ето, тако га Ми уводимо у срца грешника"},{"SurahNumber":26,"VerseNumber":201,"Text":"они у њега неће да верују док не виде болну патњу"},{"SurahNumber":26,"VerseNumber":202,"Text":"која ће изненада да им дође, а они неће ни да осете"},{"SurahNumber":26,"VerseNumber":203,"Text":"па ће рећи: „Хоће ли нам се дати мало времена?“"},{"SurahNumber":26,"VerseNumber":204,"Text":"Па зар они пожурују Нашу казну"},{"SurahNumber":26,"VerseNumber":205,"Text":"Шта ти мислиш, ако им Ми допуштамо да уживају годинама"},{"SurahNumber":26,"VerseNumber":206,"Text":"и на крају их снађе оно чиме им се прети"},{"SurahNumber":26,"VerseNumber":207,"Text":"зар ће им користи сладак живот који су проводили"},{"SurahNumber":26,"VerseNumber":208,"Text":"Ми ниједно насеље нисмо разорили а да им нису послати они који су их упозоравали"},{"SurahNumber":26,"VerseNumber":209,"Text":"да би поуку примили, Ми нисмо неправедни били"},{"SurahNumber":26,"VerseNumber":210,"Text":"Кур'ан не доносе ђаволи"},{"SurahNumber":26,"VerseNumber":211,"Text":"незамисливо је да то они раде; и они то не могу"},{"SurahNumber":26,"VerseNumber":212,"Text":"Они су потпуно спречени и да га прислушкују"},{"SurahNumber":26,"VerseNumber":213,"Text":"Зато се, мимо Аллаха, не моли другом богу - да не би био од оних који ће да буду мучени"},{"SurahNumber":26,"VerseNumber":214,"Text":"И упозоравај своју најближу родбину"},{"SurahNumber":26,"VerseNumber":215,"Text":"и буди понизан према верницима који те следе"},{"SurahNumber":26,"VerseNumber":216,"Text":"А ако те не буду послушали, ти реци: „Ја немам ништа са тим што ви радите.“"},{"SurahNumber":26,"VerseNumber":217,"Text":"И поуздај се у Силног и Милостивог"},{"SurahNumber":26,"VerseNumber":218,"Text":"Који те види кад устанеш"},{"SurahNumber":26,"VerseNumber":219,"Text":"да са осталима молитву обавиш"},{"SurahNumber":26,"VerseNumber":220,"Text":"јер Он, заиста, све чује и све зна"},{"SurahNumber":26,"VerseNumber":221,"Text":"Хоћете ли да вас обавестим коме долазе ђаволи"},{"SurahNumber":26,"VerseNumber":222,"Text":"Они долазе сваком лажову, грешнику"},{"SurahNumber":26,"VerseNumber":223,"Text":"и прислушкују, а већина њих су лажљивци"},{"SurahNumber":26,"VerseNumber":224,"Text":"А заведени следе песнике"},{"SurahNumber":26,"VerseNumber":225,"Text":"Зар не знаш да они сваком долином блуде"},{"SurahNumber":26,"VerseNumber":226,"Text":"и да говоре оно што не раде"},{"SurahNumber":26,"VerseNumber":227,"Text":"тако не говоре само они који верују и добра дела чине, и који често Бога спомињу, и који узвраћају кад их исмејавају. А многобошци ће, сигурно, сазнати у какву ће се муку увалити"},{"SurahNumber":27,"VerseNumber":1,"Text":"Та-син. Ово су речи Кур'ана и јасне Књиге"},{"SurahNumber":27,"VerseNumber":2,"Text":"упуте и радосне вести онима који верују"},{"SurahNumber":27,"VerseNumber":3,"Text":"који молитву обављају и милостињу удељују и који у онај свет чврсто верују"},{"SurahNumber":27,"VerseNumber":4,"Text":"Заиста онима који у Онај свет не верују Ми приказујемо њихове поступке лепим - зато они лутају"},{"SurahNumber":27,"VerseNumber":5,"Text":"то су они којима припада жестока патња, а на Оном свету они ће, заиста, да буду највећи губитници"},{"SurahNumber":27,"VerseNumber":6,"Text":"а ти, заиста, примаш Кур'ан од Оног Који је мудар и Који све зна"},{"SurahNumber":27,"VerseNumber":7,"Text":"Када Мојсије рече својој породици: „Видео сам ватру, донећу вам отуда какву вест, или ћу да вам донесем пламену бакљу да бисте се огрејали.“"},{"SurahNumber":27,"VerseNumber":8,"Text":"Кад је дошао до ње, неки глас је дозивао: „Нека су благословљени они који се налазе на месту где је ватра и они око ње, и нека је слављен и узвишен Аллах, Господар светова"},{"SurahNumber":27,"VerseNumber":9,"Text":"О Мојсије, Ја сам - Аллах, Силни и Мудри"},{"SurahNumber":27,"VerseNumber":10,"Text":"Баци свој штап!“ Па кад је виде да се, као да је хитра змија, креће, он узмаче и не врати се. 'О Мојсије, не бој се! Посланици код Мене не требају ничега да се боје"},{"SurahNumber":27,"VerseNumber":11,"Text":"А оном који грех почини, а онда зло добрим делом замени – Ја ћу, уистину, опростити и самилостан бити"},{"SurahNumber":27,"VerseNumber":12,"Text":"Увуци своју руку у своја недра, појавиће се бела, али неће да буде болесна - биће један од девет знакова фараону и његовом народу; они су, заиста, народ невернички.“"},{"SurahNumber":27,"VerseNumber":13,"Text":"И кад им јасно дођоше Наши знакови, они рекоше: „Ово је права чаролија!“"},{"SurahNumber":27,"VerseNumber":14,"Text":"И они их, неправедни и охоли, порекоше, али су у себи веровали да су истинита, па погледај како су скончали смутљивци"},{"SurahNumber":27,"VerseNumber":15,"Text":"Давиду и Соломону смо дали знање и они су говорили: „Хвала Богу Који нас је одликовао над многим Својим слугама верницима!“"},{"SurahNumber":27,"VerseNumber":16,"Text":"И Соломон наследи Давида и рече: „О људи, дато нам је да разумемо птичје гласове и свашта нам је дато: ово је, заиста, права благодат!“"},{"SurahNumber":27,"VerseNumber":17,"Text":"И сакупише се Соломону војске његове – џинни, људи и птице, све чета до чете, постројени"},{"SurahNumber":27,"VerseNumber":18,"Text":"и кад стигоше до мравље долине, један мрав рече: „О мрави, улазите у своја станишта да вас не погазе Соломон и његове војске, а да то и не примете!“"},{"SurahNumber":27,"VerseNumber":19,"Text":"И он се насмеши његовим речима и рече: „Мој Господару, надахни ме да будем захвалан на Твојој благодати, коју си указао мени и мојим родитељима, и да чиним добра дела на Твоје задовољство, и уведи ме, Својом милошћу, међу Своје добре слуге!“"},{"SurahNumber":27,"VerseNumber":20,"Text":"И он изврши смотру птица, па рече: „Зашто не видим пупавца, да није одсутан"},{"SurahNumber":27,"VerseNumber":21,"Text":"Ако ми не донесе ваљано оправдање, тешком ћу га казном казнити или ћу га заклати!”"},{"SurahNumber":27,"VerseNumber":22,"Text":"И не потраје дуго, а он дође, па рече: “Дознао сам оно што ти не знаш, из Сабе ти доносим поуздану вест"},{"SurahNumber":27,"VerseNumber":23,"Text":"Видео сам да једна жена њима влада и да јој је дато свега и свачега, а има и величанствени престо"},{"SurahNumber":27,"VerseNumber":24,"Text":"Видео сам да се и она и њен народ клањају Сунцу, а не Аллаху, а ђаво им је приказао њихове поступке лепим и од правог пута их одвратио, па они не умеју да нађу Прави пут"},{"SurahNumber":27,"VerseNumber":25,"Text":"па да се Аллаху клањају, Који изводи оно што је скривено на небесима и на Земљи и Који зна оно што кријете и оно што на јаву износите"},{"SurahNumber":27,"VerseNumber":26,"Text":"Аллах је, нема истинског бога осим Њега, Господар Величанственог Престола!“"},{"SurahNumber":27,"VerseNumber":27,"Text":"„Видећемо“, рече Соломон, „да ли говориш истину или не"},{"SurahNumber":27,"VerseNumber":28,"Text":"Однеси ово моје писмо па им га баци, а онда се од њих мало измакни и погледај шта ће једни другима рећи!“"},{"SurahNumber":27,"VerseNumber":29,"Text":"„О великани“, рече она, „мени је достављено једно писмо вредно поштовања"},{"SurahNumber":27,"VerseNumber":30,"Text":"од Соломона и гласи: ‘У име Аллаха, Милостивог, Самилосног"},{"SurahNumber":27,"VerseNumber":31,"Text":"Не уздижите се изнад мене и дођите ми Аллаху покорни"},{"SurahNumber":27,"VerseNumber":32,"Text":"„О великани“, рече она, „саветујте ми шта треба у овом случају да радим; ја без вас ништа нећу да одлучим!“"},{"SurahNumber":27,"VerseNumber":33,"Text":"„Ми смо врло јаки и храбри“, рекоше они, „а ти одлучујеш. Па, гледај шта ћеш да наредиш!“"},{"SurahNumber":27,"VerseNumber":34,"Text":"„Кад цареви освоје неки град“, рече она, „они га разоре, а угледне његове становнике учине пониженим.“ Ето, тако они раде"},{"SurahNumber":27,"VerseNumber":35,"Text":"„Послаћу им један дар и видећу са чиме ће изасланици да се врате.“"},{"SurahNumber":27,"VerseNumber":36,"Text":"И кад он пред Соломона изађе, овај му рече: “Зар да благом мене придобијете? Оно што је Аллах мени дао боље је од оног што је дао вама. Ви се оном што вам се дарује радујете"},{"SurahNumber":27,"VerseNumber":37,"Text":"Врати се њима! Ми ћемо да доведемо војске којима неће моћи да се одупру и истераћемо их из Сабе понижене и покорене"},{"SurahNumber":27,"VerseNumber":38,"Text":"“О достојанственици, ко ће од вас да ми донесе њен престо пре него што ми дођу као муслимани?“"},{"SurahNumber":27,"VerseNumber":39,"Text":"„Ја ћу да ти га донесем“, рече Ифрит, један од џинна, „пре него што са свог места устанеш, ја сам за то, заиста, снажан и поуздан.“"},{"SurahNumber":27,"VerseNumber":40,"Text":"А ја ћу да га донесем“, рече онај који је имао знање из Књиге, “пре него што оком трепнеш.” И кад Соломон виде да је престо већ пред њим постављен, узвикну: „Ово је благодат мога Господара, Који ме искушава да ли ћу да будем захвалан или незахвалан. А ко је захвалан – у своју корист је захвалан, а ко је незахвалан - па, мој Господар је независан и племенит"},{"SurahNumber":27,"VerseNumber":41,"Text":"Промените изглед њеног престола да видимо хоће ли га или неће препознати!“"},{"SurahNumber":27,"VerseNumber":42,"Text":"И кад она дође, би јој речено: „Је ли овакав твој престо?“ „Као да јесте!“ Она узвикну. „А нама је дато знање пре него њој, и ми смо муслимани.“"},{"SurahNumber":27,"VerseNumber":43,"Text":"А од исправног веровања спречило је оно што је обожавала мимо Аллаха. Јер је она народу неверничком припадала"},{"SurahNumber":27,"VerseNumber":44,"Text":"Би јој речено: „Уђи у дворану!“ Кад она погледа, помисли да је дубока вода, па задиже хаљину уз своје ноге. „Овај је дворац поплочан углачаним стаклом!“ Рече он. „Мој Господару!“ Узвикну она, „ја сам се према себи огрешила и у друштву са Соломоном предајем се Аллаху, Господару светова!“"},{"SurahNumber":27,"VerseNumber":45,"Text":"А народу Семуд послали смо њиховог брата Салаха који им је говорио: „Обожавајте једино Аллаха“, али они се поделише у две групе које су се међусобно препирале"},{"SurahNumber":27,"VerseNumber":46,"Text":"“О народе мој”, говорио им је он, “зашто тражите да вас стигне казна пре него што се покајете? Зашто од Аллаха не тражите опроста да би вам се указала милост?”"},{"SurahNumber":27,"VerseNumber":47,"Text":"“Ми сматрамо лошим предзнаком тебе и оне који су с тобом!” Рекоше они. “Од Бога вам је и добро и зло”, рече он, “ви сте народ који је стављен у искушење.”"},{"SurahNumber":27,"VerseNumber":48,"Text":"У граду је било девет особа које су по земљи, не ред, него неред чиниле"},{"SurahNumber":27,"VerseNumber":49,"Text":"„Аллахом се закуните“, рекоше, „да ћемо ноћу и њега и његову породицу да убијемо, а онда његовом сроднику да кажемо: 'Ми нисмо присуствовали погибији његове породице, ми, заиста, истину говоримо.'“"},{"SurahNumber":27,"VerseNumber":50,"Text":"И ковали су сплетку, па смо и Ми припремили њима сплетку, а они то нису осећали"},{"SurahNumber":27,"VerseNumber":51,"Text":"па погледај каква је била последица њиховог сплеткарења: уништили смо све - и њих и њихов народ"},{"SurahNumber":27,"VerseNumber":52,"Text":"Ено њихових кућа, пусте су због насиља који су чинили - у томе је, заиста, поука народу који зна"},{"SurahNumber":27,"VerseNumber":53,"Text":"а спасили смо оне који су веровали и који су се греха клонили"},{"SurahNumber":27,"VerseNumber":54,"Text":"И Лота смо послали када рече своме народу: „Зар чините разврат наочиглед једних других"},{"SurahNumber":27,"VerseNumber":55,"Text":"Зар збиља са страшћу општите са мушкарцима уместо са женама? Ви сте, уистину, безумници.”"}]}