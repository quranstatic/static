{"Id":15,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"rtl","Source":"https://quran.com/","Tafsirs":[{"SurahNumber":77,"VerseNumber":1,"Text":"سووره‌تی (موڕسه‌لات) (واته‌: نێردراوان)\nسووره‌تێكى مه‌ككى یه‌ ته‌نها ئایه‌تى (٤٨) نه‌بێت كه‌ مه‌ده‌نى یه‌و (٥٠) ئایه‌ته‌\n(عبدالله ى كوڕى مه‌سعود) ده‌فه‌رمێت: ئێمه‌ له‌گه‌ڵ پێغه‌مبه‌ری خوا -\nصلی الله علیه وسلم\n-  بووین له‌ (مینا) له‌ ناو ئه‌شكه‌وتێك ئه‌م سووره‌ته‌ى بۆ دابه‌زى\nبِسْمِ اللَّهِ الرَّحْمَنِ الرَّحِيمِ\n[\nوَالْمُرْسَلَاتِ عُرْفًا (١) فَالْعَاصِفَاتِ عَصْفًا (٢) وَالنَّاشِرَاتِ نَشْرًا (٣)\n] (الْمُرْسَلَاتِ) و (الْعَاصِفَاتِ) و (النَّاشِرَاتِ) مه‌به‌ست پێی فریشته‌كانه‌، وه‌ ته‌واوتر ئه‌وه‌یه‌ كه‌ مه‌به‌ست پێی بایه‌، خوای گه‌وره‌ سوێند ئه‌خوات به‌ با كاتێك كه‌ هێدی هێدی هه‌ڵئه‌كات."},{"SurahNumber":77,"VerseNumber":2,"Text":"[\nوَالْمُرْسَلَاتِ عُرْفًا (١) فَالْعَاصِفَاتِ عَصْفًا (٢) وَالنَّاشِرَاتِ نَشْرًا (٣)\n] (الْمُرْسَلَاتِ) و (الْعَاصِفَاتِ) و (النَّاشِرَاتِ) مه‌به‌ست پێی فریشته‌كانه‌، وه‌ ته‌واوتر ئه‌وه‌یه‌ كه‌ مه‌به‌ست پێی بایه‌، خوای گه‌وره‌ سوێند ئه‌خوات به‌ با كاتێك كه‌ هێدی هێدی هه‌ڵئه‌كات."},{"SurahNumber":77,"VerseNumber":3,"Text":"[\nوَالْمُرْسَلَاتِ عُرْفًا (١) فَالْعَاصِفَاتِ عَصْفًا (٢) وَالنَّاشِرَاتِ نَشْرًا (٣)\n] (الْمُرْسَلَاتِ) و (الْعَاصِفَاتِ) و (النَّاشِرَاتِ) مه‌به‌ست پێی فریشته‌كانه‌، وه‌ ته‌واوتر ئه‌وه‌یه‌ كه‌ مه‌به‌ست پێی بایه‌، خوای گه‌وره‌ سوێند ئه‌خوات به‌ با كاتێك كه‌ هێدی هێدی هه‌ڵئه‌كات."},{"SurahNumber":77,"VerseNumber":4,"Text":"[\nفَالْفَارِقَاتِ فَرْقًا (٤)\n] زاناكان جه‌ختیان له‌مه‌یان كردۆته‌وه‌ كه‌ مه‌به‌ست پێى فریشته‌یه‌ كه‌ به‌هۆی ئه‌و وه‌حییه‌ی كه‌ بۆ پێغه‌مبه‌رانى دێنن جیاوازی ئه‌خه‌نه‌ نێوان حه‌ق و باتڵ و حه‌ڵاڵ و حه‌رام و هیدایه‌ت و گومڕاییه‌وه‌."},{"SurahNumber":77,"VerseNumber":5,"Text":"[\nفَالْمُلْقِيَاتِ ذِكْرًا (٥)\n] ئه‌و مه‌لائیكه‌تانه‌ كه‌ وه‌حی و زیكر دێنن بۆ پێغه‌مبه‌ران."},{"SurahNumber":77,"VerseNumber":6,"Text":"[\nعُذْرًا أَوْ نُذْرًا (٦)\n] ئه‌و وه‌حییه‌ له‌لایه‌ن خوای گه‌وره‌وه‌ ئه‌هێنن تا خه‌ڵكى عوزریان نه‌مێنێت، وه‌ ئینزارو ئاگاداركردنه‌وه‌یشه‌ له‌ سزای خوای گه‌وره‌ ئه‌گه‌ر ئیمان نه‌هێنن."},{"SurahNumber":77,"VerseNumber":7,"Text":"[\nإِنَّمَا تُوعَدُونَ لَوَاقِعٌ (٧)\n] ئه‌مه‌ وه‌ڵامی سوێند خواردنه‌كانه‌: ئه‌و هه‌ڕه‌شانه‌ی كه‌ له‌ ئێوه‌ كراوه‌ به‌ هاتنی ڕۆژی قیامه‌ت و زیندوو بوونه‌وه‌و لێپرسینه‌وه‌و وه‌رگرتنى پاداشت و سزا به‌ دڵنیایی هه‌مووى ڕوو ئه‌دات و هیچ گومانێكی تیادا نیه‌."},{"SurahNumber":77,"VerseNumber":8,"Text":"{چه‌ند دیمه‌نێكى رۆژى قیامه‌ت}\n [\nفَإِذَا النُّجُومُ طُمِسَتْ (٨)\n] كاتێك كه‌ ئه‌ستێره‌كان ڕووناكییان نامێنێ."},{"SurahNumber":77,"VerseNumber":9,"Text":"[\nوَإِذَا السَّمَاءُ فُرِجَتْ (٩)\n] وه‌ كاتێك كه‌ ئاسمانه‌كان له‌ت ئه‌بن و شه‌ق ئه‌بن و ئه‌كرێنه‌وه‌."},{"SurahNumber":77,"VerseNumber":10,"Text":"[\nوَإِذَا الْجِبَالُ نُسِفَتْ (١٠)\n] وه‌ كاتێك كه‌ شاخه‌كان له‌ شوێنی خۆیان هه‌ڵئه‌كه‌نرێن و به‌ هه‌وادا ئه‌ڕۆن وه‌كو تۆز به‌ بادا بڕوات به‌و شێوازه‌، وه‌ زه‌وی ته‌خت ئه‌بێت و شاخی تیادا نامێنێ و شوێنه‌وارى نامێنێت."},{"SurahNumber":77,"VerseNumber":11,"Text":"[\nوَإِذَا الرُّسُلُ أُقِّتَتْ (١١)\n] وه‌ كاتێك كه‌ پێغه‌مبه‌ران كات و مه‌وعیدیان بۆ دائه‌نرێ بۆ بڕیاردان له‌ نێوان ئه‌وان و ئوممه‌ته‌كانیاندا، یاخود كۆ ئه‌كرێنه‌وه‌."},{"SurahNumber":77,"VerseNumber":12,"Text":"[\nلِأَيِّ يَوْمٍ أُجِّلَتْ (١٢)\n] بۆ چ ڕۆژێك ئه‌و كۆكردنه‌وه‌یه‌ دواخراوه‌و كاتی بۆ دانراوه‌ واته‌: بۆ ڕۆژی قیامه‌ته‌ كه‌ ڕۆژێكی زۆر سه‌خته‌."},{"SurahNumber":77,"VerseNumber":13,"Text":"[\nلِيَوْمِ الْفَصْلِ (١٣)\n] ئه‌و ڕۆژه‌یه‌ كه‌ خوای گه‌وره‌ بڕیاری یه‌كلاكه‌ره‌وه‌ ئه‌دات له‌ نێوان مرۆڤو جنیه‌كاندا كۆمه‌ڵێك بۆ به‌هه‌شت و كۆمه‌ڵێك بۆ دۆزه‌خ."},{"SurahNumber":77,"VerseNumber":14,"Text":"[\nوَمَا أَدْرَاكَ مَا يَوْمُ الْفَصْلِ (١٤)\n] ئه‌ی محمد -\nصلی الله علیه وسلم\n-  تۆ چوزانی ئه‌و ڕۆژی یه‌كلا كردنه‌وه‌و جیاكردنه‌وه‌ چ ڕۆژێكه‌، بۆ به‌گه‌وره‌ زانینه‌ واته‌: ڕۆژێكی یه‌كجار گه‌وره‌یه‌."},{"SurahNumber":77,"VerseNumber":15,"Text":"[\nوَيْلٌ يَوْمَئِذٍ لِلْمُكَذِّبِينَ (١٥)\n] هه‌ڕه‌شه‌ی سه‌خت، یان دۆڵێك له‌ دۆزه‌خدا بۆ ئه‌و كه‌سانه‌ی كه‌ ئه‌و ڕۆژه‌یان به‌درۆ زانیوه‌و باوه‌ڕیان پێ نه‌كردووه‌."},{"SurahNumber":77,"VerseNumber":16,"Text":"[\nأَلَمْ نُهْلِكِ الْأَوَّلِينَ (١٦)\n] ئایا ئێمه‌ ئوممه‌ته‌ كافره‌كانى پێشومان له‌ناونه‌برد له‌ كاتی ئاده‌مه‌وه‌ تا پێغه‌مبه‌ری خوا -\nصلی الله علیه وسلم\n-  ئه‌وه‌ی كافر بووبێ هه‌موومان له‌ناو بردون."},{"SurahNumber":77,"VerseNumber":17,"Text":"[\nثُمَّ نُتْبِعُهُمُ الْآخِرِينَ (١٧)\n] پاشان ئه‌مانه‌ی دواتریش به‌دوای ئه‌واندا ئه‌به‌ین، واته‌: كافرانی مه‌ككه‌یش ئه‌گه‌ر ئیمان نه‌هێنن وه‌كو ئوممه‌تانی پێشتر له‌ناویان ئه‌به‌ین."},{"SurahNumber":77,"VerseNumber":18,"Text":"[\nكَذَلِكَ نَفْعَلُ بِالْمُجْرِمِينَ (١٨)\n] به‌م شێوازه‌ ئێمه‌ سزای خۆمان دائه‌به‌زێنینه‌ سه‌ر تاوانباران له‌ دونیادا پێش قیامه‌ت."},{"SurahNumber":77,"VerseNumber":19,"Text":"[\nوَيْلٌ يَوْمَئِذٍ لِلْمُكَذِّبِينَ (١٩)\n] هه‌ڕه‌شه‌ی سه‌خت و ئاگرى دۆزه‌خ بۆ ئه‌و كه‌سانه‌ی كه‌ ئه‌و ڕۆژه‌ به‌درۆ ئه‌زانن."},{"SurahNumber":77,"VerseNumber":20,"Text":"[\nأَلَمْ نَخْلُقْكُمْ مِنْ مَاءٍ مَهِينٍ (٢٠)\n] ئایا ئێوه‌مان دروست نه‌كردووه‌ له‌ ئاوێكی بێ ڕێز، مرۆڤ له‌ دڵۆپه‌ ئاوێك دروست بووه‌ كه‌ مه‌نی یه‌."},{"SurahNumber":77,"VerseNumber":21,"Text":"[\nفَجَعَلْنَاهُ فِي قَرَارٍ مَكِينٍ (٢١)\n] ئه‌و ئاوه‌ له‌ شوێنێكی پارێزراو دانراوه‌ كه‌ ناو ڕه‌حمی ئافره‌ته‌."},{"SurahNumber":77,"VerseNumber":22,"Text":"[\nإِلَى قَدَرٍ مَعْلُومٍ (٢٢)\n] تا كاتی دیاریكراوی خۆی كه‌ ماوه‌ی حه‌مله‌، لای كه‌مه‌كه‌ی شه‌ش مانگه‌و لای زۆره‌كه‌ی نۆ مانگه‌."},{"SurahNumber":77,"VerseNumber":23,"Text":"[\nفَقَدَرْنَا فَنِعْمَ الْقَادِرُونَ (٢٣)\n] ئێمه‌ ئه‌ندامه‌كانی له‌شی مرۆڤمان ڕێكخستووه‌و ته‌قدیرمان كردووه‌، وه‌ باشترین ته‌قدیركار خوای گه‌وره‌یه‌."},{"SurahNumber":77,"VerseNumber":24,"Text":"[\nوَيْلٌ يَوْمَئِذٍ لِلْمُكَذِّبِينَ (٢٤)\n] هه‌ڕه‌شه‌ی سه‌خت و ئاگری دۆزه‌خ بۆ ئه‌و كه‌سانه‌ی كه‌ ڕۆژی زیندوو بوونه‌وه‌ به‌درۆ ئه‌زانن."},{"SurahNumber":77,"VerseNumber":25,"Text":"[\nأَلَمْ نَجْعَلِ الْأَرْضَ كِفَاتًا (٢٥)\n] ئایا زه‌ویمان وا لێ نه‌كردووه‌ كه‌ بتانگرێته‌ خۆی و كۆتان بكاته‌وه‌."},{"SurahNumber":77,"VerseNumber":26,"Text":"[\nأَحْيَاءً وَأَمْوَاتًا (٢٦)\n] به‌ زیندووێتی و به‌ مردووێتی، سه‌ر زه‌وی بۆ زیندووه‌كانه‌و له‌سه‌ری ئه‌ژین، ناویشى بۆ مردووه‌كانه‌و له‌ناو گۆڕدان."},{"SurahNumber":77,"VerseNumber":27,"Text":"[\nوَجَعَلْنَا فِيهَا رَوَاسِيَ شَامِخَاتٍ\n] وه‌ له‌ناو زه‌ویشدا ئه‌و شاخانه‌مان داناوه‌ وه‌كو سنگ و مێخ داكوتاوه‌ بۆ ئه‌وه‌ی زه‌وی نه‌هه‌ژێت و نه‌جوولێت و نه‌له‌رزێت [\nوَأَسْقَيْنَاكُمْ مَاءً فُرَاتًا (٢٧)\n] وه‌ ئاوێكی سازگاریشمان پێ به‌خشیوون."},{"SurahNumber":77,"VerseNumber":28,"Text":"[\nوَيْلٌ يَوْمَئِذٍ لِلْمُكَذِّبِينَ (٢٨)\n] هه‌ڕه‌شه‌ی سه‌خت و ئاگری دۆزه‌خ بۆ ئه‌و كه‌سانه‌ی كه‌ باوه‌ڕیان به‌ زیندوو بوونه‌وه‌و ڕۆژی دوایی نیه‌."},{"SurahNumber":77,"VerseNumber":29,"Text":"[\nانْطَلِقُوا إِلَى مَا كُنْتُمْ بِهِ تُكَذِّبُونَ (٢٩)\n] له‌ رۆژى قیامه‌ت به‌ كافران ئه‌ووترێ: بڕۆن بۆ ئه‌و شوێنه‌ی كه‌ ئێوه‌ له‌ دونیا به‌درۆتان ئه‌زانی، واته‌: بڕۆن بۆ ناو ئاگری دۆزه‌خ كه‌ ئه‌تانووت دۆزه‌خ نیه‌و زیندوو بوونه‌وه‌ نیه‌و قیامه‌ت نیه‌."},{"SurahNumber":77,"VerseNumber":30,"Text":"{سزاى دۆزه‌خییه‌كان}\n [\nانْطَلِقُوا إِلَى ظِلٍّ ذِي ثَلَاثِ شُعَبٍ (٣٠)\n] بڕۆن به‌ره‌و سێبه‌رێك له‌ ئاگری دۆزه‌خ كه‌ له‌ سه‌ختى و گه‌وره‌ییدا سێ لقی لێ بۆته‌وه‌، ئه‌و ئاگره‌ دووكه‌ڵه‌كه‌ی بووه‌ به‌ سێبه‌ر بۆیان."},{"SurahNumber":77,"VerseNumber":31,"Text":"[\nلَا ظَلِيلٍ\n] به‌ڵام سێبه‌رێكه‌ وه‌كو سێبه‌ری دونیا نیه‌ كه‌ فێنك بێ، وه‌ وایش نیه‌ كه‌ گه‌رمی ئاگری جه‌هه‌ننه‌میان لێ بگه‌ڕێنێته‌وه‌ [\nوَلَا يُغْنِي مِنَ اللَّهَبِ (٣١)\n] وه‌ هیچ سوودێكی نیه‌ له‌ گڕو بڵێسه‌ی ئاگری دۆزه‌خ."},{"SurahNumber":77,"VerseNumber":32,"Text":"[\nإِنَّهَا تَرْمِي بِشَرَرٍ كَالْقَصْرِ (٣٢)\n] ئه‌و ئاگری دۆزه‌خه‌ پریشك فڕێ ئه‌دات هه‌ر پریشكێكی به‌ئه‌ندازه‌ى كۆشكێك گه‌وره‌یه‌، یاخود به‌ئه‌ندازه‌ى قه‌ڵایه‌ك گه‌وره‌یه‌، یاخود به‌ئه‌ندازه‌ى دارێك كه‌ سێ گه‌ز بێ ئه‌وه‌نده‌ گه‌وره‌یه‌ (په‌نا به‌خوای گه‌وره‌)."},{"SurahNumber":77,"VerseNumber":33,"Text":"[\nكَأَنَّهُ جِمَالَتٌ صُفْرٌ (٣٣)\n] هه‌ر پریشكێكی به‌ئه‌ندازه‌ى حوشترێكی ڕه‌شه‌، كه‌ حوشتری ڕه‌ش تێكه‌ڵی زه‌رد ئه‌بێ پێی ئه‌ووترێ: (صُفْرٌ) یاخود به‌ئه‌ندازه‌ى حه‌بلی كه‌شتی كه‌ به‌قه‌ده‌ر ناو قه‌دی مرۆڤێك ئه‌ستووره‌، هه‌ر پریشكێكی ئه‌وه‌نده‌ گه‌وره‌یه."},{"SurahNumber":77,"VerseNumber":34,"Text":"‌[\nوَيْلٌ يَوْمَئِذٍ لِلْمُكَذِّبِينَ (٣٤)\n] هه‌ڕه‌شه‌ی سه‌خت و ئاگری دۆزه‌خ و سزای خوای گه‌وره‌ له‌و ڕۆژه‌دا بۆ ئه‌و كه‌سانه‌ی كه‌ باوه‌ڕیان به‌ ڕۆژی دوایی نیه‌."},{"SurahNumber":77,"VerseNumber":35,"Text":"[\nهَذَا يَوْمُ لَا يَنْطِقُونَ (٣٥)\n] ئه‌مه‌ ڕۆژێكه‌ له‌ ساحه‌ی مه‌حشه‌ردا كه‌ كافران و بێباوه‌ڕان هیچ قسه‌ ناكه‌ن، وه‌ ڕێگه‌یان پێ نادرێ كه‌ قسه‌ بكه‌ن."},{"SurahNumber":77,"VerseNumber":36,"Text":"[\nوَلَا يُؤْذَنُ لَهُمْ فَيَعْتَذِرُونَ (٣٦)\n] وه‌ ڕێگه‌یان پێ نادرێ كه‌ عوزرو بیانوو بهێننه‌وه‌، چونكه‌ هیچ بیانوویه‌كیان نیه‌و به‌ڵگه‌یان به‌سه‌ردا جێگیر كراوه‌."},{"SurahNumber":77,"VerseNumber":37,"Text":"[\nوَيْلٌ يَوْمَئِذٍ لِلْمُكَذِّبِينَ (٣٧)\n] هه‌ڕه‌شه‌ی سه‌خت و سزای ئاگری دۆزه‌خ له‌و ڕۆژه‌دا بۆ ئه‌و كه‌سانه‌ی كه‌ ئه‌و ڕۆژه‌یان به‌درۆ زانیوه‌."},{"SurahNumber":77,"VerseNumber":38,"Text":"[\nهَذَا يَوْمُ الْفَصْلِ جَمَعْنَاكُمْ وَالْأَوَّلِينَ (٣٨)\n] ئه‌مه‌ ڕۆژی یه‌كلا بوونه‌وه‌و یه‌كلایی كردنه‌وه‌و جیاكردنه‌وه‌یه‌ كه‌ ئێوه‌و سه‌ره‌تاكان و كۆتاییه‌كانمان هه‌ر هه‌مووی تیادا كۆكردۆته‌وه‌ له‌ یه‌ك شوێنێكدا."},{"SurahNumber":77,"VerseNumber":39,"Text":"[\nفَإِنْ كَانَ لَكُمْ كَيْدٌ فَكِيدُونِ (٣٩)\n] ئه‌گه‌ر هه‌ر نه‌خشه‌و پیلان و فێڵێكتان هه‌یه‌ بۆ ئه‌وه‌ی كه‌ خۆتان ڕزگار بكه‌ن فه‌رموو بیكه‌ن، به‌ڵام كه‌س تواناو ده‌سه‌ڵاتی نیه‌."},{"SurahNumber":77,"VerseNumber":40,"Text":"[\nوَيْلٌ يَوْمَئِذٍ لِلْمُكَذِّبِينَ (٤٠)\n] هه‌ڕه‌شه‌ی سه‌خت و سزای ئاگری دۆزه‌خ له‌و ڕۆژه‌دا بۆ ئه‌و كه‌سانه‌ی كه‌ باوه‌ڕیان به‌و ڕۆژه‌ نه‌بووه‌و به‌درۆیان زانیوه‌."},{"SurahNumber":77,"VerseNumber":41,"Text":"{پاداشتى موتته‌قى و خۆپارێزان له‌ به‌هه‌شتدا}\n [\nإِنَّ الْمُتَّقِينَ فِي ظِلَالٍ وَعُيُونٍ (٤١)\n] به‌ڵام ئه‌و كه‌سانه‌ی كه‌ ته‌قوای خوای گه‌وره‌یان كردووه‌و خۆیان له‌ تاوان پاراستووه‌ له‌ ترسی خوای گه‌وره‌ ئه‌مانه‌ له‌ سێبه‌ری دارو كۆشكه‌كانی به‌هه‌شتدان، وه‌ سه‌رچاوه‌ی ئاوی سازگاریان له‌ به‌هه‌شته‌وه‌ بۆ ده‌رئه‌چێ."},{"SurahNumber":77,"VerseNumber":42,"Text":"[\nوَفَوَاكِهَ مِمَّا يَشْتَهُونَ (٤٢)\n] وه‌ جۆره‌ها میوه‌ كه‌ حه‌زو ئاره‌زووی بكه‌ن بۆیان دێت و پێیان ئه‌به‌خشرێ."},{"SurahNumber":77,"VerseNumber":43,"Text":"[\nكُلُوا وَاشْرَبُوا هَنِيئًا بِمَا كُنْتُمْ تَعْمَلُونَ (٤٣)\n] پێیان ئه‌ووترێ بخۆن و بخۆنه‌وه‌ نۆشی گیانتان بێ ئه‌مه‌ به‌هۆی ئه‌و كرده‌وه‌ چاكانه‌یه‌ كه‌ له‌ دونیادا ئه‌نجامتاندا."},{"SurahNumber":77,"VerseNumber":44,"Text":"[\nإِنَّا كَذَلِكَ نَجْزِي الْمُحْسِنِينَ (٤٤)\n] ئێمه‌ به‌م شێوازه‌ پاداشتی چاكه‌كاران ئه‌ده‌ینه‌وه‌ به‌ به‌هه‌شت."},{"SurahNumber":77,"VerseNumber":45,"Text":"[\nوَيْلٌ يَوْمَئِذٍ لِلْمُكَذِّبِينَ (٤٥)\n] هه‌ڕه‌شه‌ی سه‌خت و ئاگری دۆزه‌خ له‌و ڕۆژه‌دا بۆ ئه‌و كه‌سانه‌ی كه‌ ڕۆژی قیامه‌تیان به‌درۆ زانیوه‌و باوه‌ڕیان پێی نه‌بووه‌."},{"SurahNumber":77,"VerseNumber":46,"Text":"[\nكُلُوا وَتَمَتَّعُوا قَلِيلًا إِنَّكُمْ مُجْرِمُونَ (٤٦)\n] به‌ كافران و بێباوه‌ڕان ئه‌ووترێ: له‌ دونیادا بخۆن و  كه‌مێك ڕابوێرن له‌به‌ر ئه‌وه‌ی ژیانی دونیا كه‌مه‌، به‌ڵام دواتر ئه‌ی سته‌مكاران و تاوانباران ئه‌گه‌ڕێنه‌وه‌ بۆ سزای خوای گه‌وره‌."},{"SurahNumber":77,"VerseNumber":47,"Text":"[\nوَيْلٌ يَوْمَئِذٍ لِلْمُكَذِّبِينَ (٤٧)\n] هه‌ڕه‌شه‌ی سه‌خت و سزای قورس له‌و ڕۆژه‌دا بۆ ئه‌و كه‌سانه‌ی كه‌ باوه‌ڕیان به‌ ڕۆژی دوایی و زیندوو بوونه‌وه‌ نه‌بووه‌."},{"SurahNumber":77,"VerseNumber":48,"Text":"[\nوَإِذَا قِيلَ لَهُمُ ارْكَعُوا لَا يَرْكَعُونَ (٤٨)\n] وه‌ كاتێك پێیان بووترایه‌ نوێژ بكه‌ن و ڕكوع به‌رن له‌گه‌ڵ نوێژخوێنانداو نوێژی جه‌ماعه‌ت بكه‌ن ئه‌وان نه‌ئه‌ڕۆیشتن، یاخود وتراوه‌: له‌ ڕۆژی قیامه‌ت كه‌ بانگ ئه‌كرێن بۆ ئه‌وه‌ی سوجده‌ به‌رن مونافیقان پشتیان ناچه‌مێته‌وه."},{"SurahNumber":77,"VerseNumber":49,"Text":"[\nوَيْلٌ يَوْمَئِذٍ لِلْمُكَذِّبِينَ (٤٩)\n] هه‌ڕه‌شه‌ی سه‌خت و سزای قورس له‌و ڕۆژه‌دا بۆ ئه‌و كه‌سانه‌ی كه‌ ئه‌و ڕۆژه‌یان به‌درۆ زانیوه‌و باوه‌ڕیان پێی نه‌كردووه‌."},{"SurahNumber":77,"VerseNumber":50,"Text":"[\nفَبِأَيِّ حَدِيثٍ بَعْدَهُ يُؤْمِنُونَ (٥٠)\n] ئه‌گه‌ر باوه‌ڕ به‌ قورئانی پیرۆز نه‌كه‌ن ئیتر له‌ پاش قورئان باوه‌ڕ به‌ چ قسه‌و چ فه‌رمووده‌یه‌كی تر ئه‌كه‌ن، (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ قورئان فه‌رمووده‌و فه‌رمایشت و كه‌لامی خوای گه‌وره‌یه‌)، والله أعلم."}]}