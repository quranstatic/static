{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":18,"VerseNumber":1,"Text":"سووره‌تی (كه‌هف) (واته‌: ئه‌شكه‌وت) \nسووره‌تێكى مه‌ككيیه‌ ته‌نها ئایه‌تى (٣٨) و ئایه‌تى (٨٣-١٠١) نه‌بێت كه‌ مه‌ده‌نيیه‌و (١١٠) ئایه‌ته‌\nپێغه‌مبه‌رى خوا - صلى الله عليه وسلم - ده‌فه‌رمێت: (هه‌ر كه‌سێك ده‌ ئایه‌تى سه‌ره‌تاى سووره‌تى كه‌هف بخوێنێت ئه‌وا پارێزراو ده‌بێت له‌ فیتنه‌ى ده‌ججال).\nوه‌ ده‌فه‌رمێت: (هه‌ر كه‌سێك ده‌ ئایه‌تى كۆتایى سووره‌تى كه‌هف بخوێنێت ئه‌وا پارێزراو ده‌بێت له‌ فیتنه‌ى ده‌ججال).\nوه‌ ده‌فه‌رمێت: (هه‌ركه‌سێك له‌ رۆژى جومعه‌ سووره‌تى كه‌هف بخوێنێت ئه‌وا له‌ لاى خۆیه‌وه‌ تا مه‌ككه‌ نورو روناكى بۆ ده‌كات له‌ رۆژى قیامه‌ت).\nكافرانى مه‌ككه‌ چه‌ند كه‌سێكیان نارد بۆ لاى جوله‌كه‌كانى مه‌دینه‌ كه‌ چه‌ند شتێكمان پێ بڵێن تا محمدى پێ تاقی بكه‌ینه‌وه‌ بزانین راست ده‌كات پێغه‌مبه‌رى خوایه‌ یان نا، ئه‌وانیش وتیان پرسیارى لێ بكه‌ن سه‌باره‌ت به‌ پیاوێك كه‌ به‌سه‌ر زه‌ویدا گه‌ڕاوه‌ (ذو القرنين)، وه‌ ده‌رباره‌ى ئه‌و چه‌ند گه‌نجه‌ى چوونه‌ ئه‌شكه‌وته‌كه‌وه‌، وه‌ ده‌رباره‌ى روح، ئه‌گه‌ر زانى ئه‌وه‌ پێغه‌مبه‌ره‌و راست ده‌كات، ئه‌وانیش هاتنه‌وه‌و پرسیاریان كرد، پێغه‌مبه‌ر - صلى الله عليه وسلم - فه‌رمووى: به‌یانى وه‌ڵامتان ده‌ده‌مه‌وه‌و نه‌یوت: إن شاء الله، خواى گه‌وره‌ پانزه‌ رۆژ وه‌حى دواخست و دواتر سوره‌تى (كه‌هف) ى دابه‌زاند.\nبِسْمِ اللَّهِ الرَّحْمَنِ الرَّحِيمِ\n [\nالْحَمْدُ لِلَّهِ الَّذِي أَنْزَلَ عَلَى عَبْدِهِ الْكِتَابَ وَلَمْ يَجْعَلْ لَهُ عِوَجًا (١)\n] حه‌مدو سه‌ناو ستایش بۆ ئه‌و خوایه‌ی كه‌ ئه‌م قورئانه‌ پیرۆزه‌ى دابه‌زاندۆته‌ سه‌ر عه‌بدی خۆی كه‌ محمده‌ - صلى الله عليه وسلم - وه‌ هیچ گێڕی و خوارى و كه‌مو كوڕی و نوقستانی و جیاوازیه‌كی تیا نیه‌ نه‌ له‌ له‌فزدا نه‌ له‌ مانادا ."},{"SurahNumber":18,"VerseNumber":2,"Text":"[\nقَيِّمًا\n] به‌ڵكو له‌وپه‌ڕی دامه‌زراوی و ڕێكیدایه‌و هیچ گێڕی و خواریه‌كی تیانیه‌ وه‌ باڵاده‌سته‌ به‌سه‌ر كتێبه‌ ئاسمانیه‌كانی پێشتردا [\nلِيُنْذِرَ بَأْسًا شَدِيدًا مِنْ لَدُنْهُ\n] تا ئاگاداری كافران بكاته‌وه‌ به‌ سزایه‌كی سه‌خت له‌لایه‌ن په‌روه‌ردگاره‌وه‌ ئه‌گه‌ر ئیمان نه‌هێنن [\nوَيُبَشِّرَ الْمُؤْمِنِينَ الَّذِينَ يَعْمَلُونَ الصَّالِحَاتِ أَنَّ لَهُمْ أَجْرًا حَسَنًا (٢)\n] وه‌ موژده‌ بدات به‌و باوه‌ڕدارانه‌ی كه‌ كرده‌وه‌ی چاك ئه‌كه‌ن كه‌ ئه‌جرو پاداشتێكی چاكیان بۆ هه‌یه‌ كه‌ به‌هه‌شته‌ (كرده‌وه‌ى چاك ئه‌وه‌یه‌ كه‌ نیه‌تت بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) ."},{"SurahNumber":18,"VerseNumber":3,"Text":"[\nمَاكِثِينَ فِيهِ أَبَدًا (٣)\n] له‌ناو ئه‌و ئه‌جرو پاداشته‌ باشه‌دا له‌ به‌هه‌شتدا بۆ هه‌میشه‌یی ئه‌مێننه‌وه‌ هیچ پچڕانێكی به‌سه‌ردا نایات وه‌ نافه‌وتێ."},{"SurahNumber":18,"VerseNumber":4,"Text":"[\nوَيُنْذِرَ الَّذِينَ قَالُوا اتَّخَذَ اللَّهُ وَلَدًا (٤)\n] وه‌ ئاگاداری ئه‌و كه‌سانه‌ بكاته‌وه‌ كه‌ ئه‌ڵێن خوای گه‌وره‌ منداڵی بۆ خۆی بڕیار داوه‌ وه‌كو جووله‌كه‌و گاورو هه‌ندێك له‌ موشریكان ."},{"SurahNumber":18,"VerseNumber":5,"Text":"[\nمَا لَهُمْ بِهِ مِنْ عِلْمٍ وَلَا لِآبَائِهِمْ\n] كه‌ هیچ زانیارییه‌كیان نیه‌ به‌م شته‌ نه‌ خۆیان نه‌ باوك و باپیرانیان وه‌ هیچ به‌ڵگه‌یه‌كی ڕاستیان نیه‌ به‌ڵكو له‌ گومڕایی خۆیاندا وا ئه‌ڵێن [\nكَبُرَتْ كَلِمَةً تَخْرُجُ مِنْ أَفْوَاهِهِمْ\n] ئه‌م وشه‌یه‌ زۆر گه‌وره‌یه‌ كه‌ له‌ ده‌میان دێته‌ ده‌ره‌وه‌ كه‌ بوهتان بۆ خوای گه‌وره‌ ئه‌كه‌ن [\nإِنْ يَقُولُونَ إِلَّا كَذِبًا (٥)\n] هیچ شتێك ناڵێن ته‌نها درۆ نه‌بێ ئه‌مه‌ درۆیه‌كه‌و ئه‌یكه‌ن و هیچ بواری ڕاستی تیانیه‌."},{"SurahNumber":18,"VerseNumber":6,"Text":"{دڵسۆزی‌و خەمخۆری پێغەمبەری خوا -\nصلی الله علیه وسلم\n-}\n [\nفَلَعَلَّكَ بَاخِعٌ نَفْسَكَ عَلَى آثَارِهِمْ إِنْ لَمْ يُؤْمِنُوا بِهَذَا الْحَدِيثِ أَسَفًا (٦)\n] له‌وانه‌یه‌ ئه‌ی محمد - صلى الله عليه وسلم - خۆت به‌ هیلاك بده‌ی ئه‌وه‌نده‌ غه‌م و خه‌فه‌ت بخۆی كاتێك كه‌ ئه‌وان پشتت تێ ئه‌كه‌ن و ئیمان به‌م قورئانه‌ ناهێنن، واته‌: خه‌فه‌تیان لێ مه‌خۆ ئه‌وه‌نده‌ت له‌سه‌ره‌ په‌یامی خوای گه‌وره‌ بگه‌یه‌نیت ."},{"SurahNumber":18,"VerseNumber":7,"Text":"[\nإِنَّا جَعَلْنَا مَا عَلَى الْأَرْضِ زِينَةً لَهَا\n] به‌دڵنیایى هه‌رچی له‌سه‌ر ڕووی زه‌ویدا هه‌یه‌ ئێمه‌ كردوومانه‌ به‌ جوانی بۆ زه‌وی [\nلِنَبْلُوَهُمْ أَيُّهُمْ أَحْسَنُ عَمَلًا (٧)\n] تا مرۆڤه‌كانی پێ تاقیبكه‌ینه‌وه‌ بزانین كامیان باشترین كرده‌وه‌ ئه‌كات كه‌ له‌سه‌ر سوننه‌ت بێت و بیدعه‌ نه‌بێت، وه‌ ئیخلاص و دڵسۆزیان بۆ خوای گه‌وره‌ هه‌بێت و ریا نه‌بێت، (خواى گه‌وره‌ داواى باشترین كرده‌وه‌ى لێكردووین نه‌ك زۆرترین) ."},{"SurahNumber":18,"VerseNumber":8,"Text":"[\nوَإِنَّا لَجَاعِلُونَ مَا عَلَيْهَا صَعِيدًا جُرُزًا (٨)\n] وه‌ به‌دڵنیایى ئه‌وه‌یشی له‌سه‌ر زه‌ویه‌ له‌ جوانى و رازاوه‌یى و نازو نیعمه‌ت له‌ كۆتاییدا ئێمه‌ نایهێلین و له‌ ناوى ده‌به‌ین و هه‌مووی ئه‌كه‌ینه‌وه‌ به‌ خۆڵ، بۆیه‌ به‌ دونیا هه‌ڵمه‌خه‌ڵه‌تێن و با دونیا فریوتان نه‌دات (جُرُزًا) واته‌: هیچ زه‌رعات و كشتوكاڵ و رووه‌ك و جوانیه‌كی تیا ناهێلین."},{"SurahNumber":18,"VerseNumber":9,"Text":"{بەسەرهاتی هاوەڵانی ئەشكەوت}\n [\nأَمْ حَسِبْتَ أَنَّ أَصْحَابَ الْكَهْفِ وَالرَّقِيمِ كَانُوا مِنْ آيَاتِنَا عَجَبًا (٩)\n] ئه‌ی محمد - صلى الله عليه وسلم - تۆ وا گومانت بردو واتزانی كه‌ هاوه‌ڵانی ئه‌شكه‌وته‌كه‌ و (ره‌قیم) شتێكی سه‌یرو سه‌رسوڕهێنه‌رن، نه‌خێر هه‌ر ئه‌مانه‌ نیه‌ به‌ڵكو ئیشی خوای گه‌وره‌ زۆر له‌مه‌ سه‌یرو سه‌رسوڕهێنه‌رتره‌، وه‌ ئه‌و به‌ڵگه‌و موعجیزانه‌ى كه‌ ئاشكرام كردووه‌ بۆ به‌نده‌كانم زۆر له‌مه‌ گه‌وره‌ترو سه‌رسوڕهێنه‌رتره‌، (ڕه‌قیم) ناوی ئه‌شكه‌وته‌كه‌ بووه‌، یان ناوی دۆڵه‌كه‌ بووه‌، یان ناوی دێیه‌كه‌ بووه‌، یان ناوى ئه‌و شاخه‌ بووه‌ كه‌ ئه‌شكه‌وته‌كه‌ى تێدا بووه‌، یان ئه‌و له‌وحه‌ بووه‌ كه‌ ناویانی لێ نووسراوه‌و له‌ ده‌رگاى ئه‌شكه‌وته‌كه‌یان داوه‌ ."},{"SurahNumber":18,"VerseNumber":10,"Text":"[\nإِذْ أَوَى الْفِتْيَةُ إِلَى الْكَهْفِ فَقَالُوا رَبَّنَا آتِنَا مِنْ لَدُنْكَ رَحْمَةً\n] كاتێك ئه‌و كۆمه‌ڵه‌ گه‌نجه‌ باوه‌ڕداره‌ بۆ پاراستنى دینه‌كه‌یان له‌ده‌ستى قه‌ومه‌كه‌یان رایانكردو چوونه‌ ناو ئه‌شكه‌وته‌كه‌وه‌و وتیان: ئه‌ی په‌روه‌ردگارمان له‌لایه‌ن خۆته‌وه‌ ڕه‌حممان پێ بكه‌ وه‌ بمانپارێزه‌ له‌ دوژمن و سه‌ره‌نجاممان باش بكه‌ [\nوَهَيِّئْ لَنَا مِنْ أَمْرِنَا رَشَدًا (١٠)\n] وه‌ كاره‌كه‌شمان چاك بكه‌ كه‌ ڕائه‌كه‌ین له‌ده‌ست كافران و لێیان دوور ئه‌كه‌وینه‌وه."},{"SurahNumber":18,"VerseNumber":11,"Text":"[\nفَضَرَبْنَا عَلَى آذَانِهِمْ فِي الْكَهْفِ سِنِينَ عَدَدًا (١١)\n] ئێمه‌ش دامان به‌ گوێیاندا بۆ ئه‌وه‌ى هیچ نه‌بیستن و چه‌ند ساڵێكی زۆر خه‌واندمانن له‌ناو ئه‌شكه‌وته‌كه‌دا ."},{"SurahNumber":18,"VerseNumber":12,"Text":"[\nثُمَّ بَعَثْنَاهُمْ لِنَعْلَمَ أَيُّ الْحِزْبَيْنِ أَحْصَى لِمَا لَبِثُوا أَمَدًا (١٢)\n] پاشان به‌خه‌به‌رمان هێنان له‌و خه‌وه‌ تا بزانین كام له‌م دوو حیزب و كۆمه‌ڵه‌ له‌ باوه‌ڕداران و كافران كه‌ جیاوازی له‌ نێوانیاندا هه‌یه‌ ده‌زانن چه‌ندێك له‌ناو ئه‌شكه‌وته‌كه‌دا به‌ خه‌وتوویی ماونه‌ته‌وه‌."},{"SurahNumber":18,"VerseNumber":13,"Text":"{ئەوان گەنجانێكی باوەڕدار بوون}\n [\nنَحْنُ نَقُصُّ عَلَيْكَ نَبَأَهُمْ بِالْحَقِّ\n] ئه‌ی محمد - صلى الله عليه وسلم - ئێمه‌ هه‌واڵی ئه‌وانت به‌ حه‌ق بۆ باس ئه‌كه‌ین و بۆت ئه‌گێڕینه‌وه‌ نه‌ك وه‌ك ئه‌و هه‌واڵانه‌ی له‌لای ئه‌هلی كتاب هه‌یه‌ كه‌ ڕاست نیه‌ [\nإِنَّهُمْ فِتْيَةٌ آمَنُوا بِرَبِّهِمْ\n] به‌دڵنیایى ئه‌مانه‌ كۆمه‌ڵێك گه‌نج بوون ئیمانیان به‌ خوای خۆیان هێنا (هه‌میشه‌ گه‌نجان زیاتر روو له‌ حه‌ق ده‌كه‌ن، وه‌ ئه‌وانه‌یشى باوه‌ڕیان به‌ پێغه‌مبه‌رى خوا - صلى الله عليه وسلم - هێنا زۆربه‌یان گه‌نج بوون و كه‌مێك له‌ پیره‌كان موسڵمان بوون و زۆربه‌یان له‌سه‌ر شه‌ریك دانان بۆ خوا مردن) [\nوَزِدْنَاهُمْ هُدًى (١٣)\n] وه‌ ئێمه‌ش زیاتر هیدایه‌تمان دان و دامه‌زراومان كردن (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ ئیمان زیادو كه‌م ده‌كات، به‌ گوێڕایه‌ڵى و كرده‌وه‌ى چاك زیاد ده‌كات و به‌ تاوان و سه‌رپێچى كه‌م ده‌كات) ."},{"SurahNumber":18,"VerseNumber":14,"Text":"[\nوَرَبَطْنَا عَلَى قُلُوبِهِمْ\n] وه‌ دڵیانمان جێگیرو به‌هێز كرد و ئارامگرمان كردن به‌وه‌ی كه‌ له‌ كافران دووركه‌ونه‌وه‌ هه‌رچه‌نده‌ زۆر خۆشگوزه‌ران بوون و له‌ نه‌وه‌و خزمه‌ نزیكه‌كانى پاشاى رۆم بوون، وه‌ ته‌واوتر ئه‌وه‌یه‌ ئه‌م به‌سه‌رهاته‌ پێش هاتنى عیسى - صلى الله عليه وسلم - بووه‌، چونكه‌ زاناكانى جوله‌كه‌ بایه‌خیان داوه‌ به‌ پاراستنى به‌سه‌رهاته‌كه‌یان و له‌ كتابى ئه‌واندا باسكراوه‌و ئه‌وانیش پێش عیسى - صلى الله عليه وسلم - بوونه‌ [\nإِذْ قَامُوا فَقَالُوا رَبُّنَا رَبُّ السَّمَاوَاتِ وَالْأَرْضِ\n] كاتێك كه‌ هه‌ستان و كۆبوونه‌وه‌ له‌ پشت شاره‌وه‌و بڕیاریان دا كه‌ بڕۆن و وتیان: په‌روه‌ردگاری ئێمه‌ په‌روه‌ردگاری ئاسمانه‌كان و زه‌ویه‌ [\nلَنْ نَدْعُوَ مِنْ دُونِهِ إِلَهًا\n] جگه‌ له‌ خوای گه‌وره‌ عیباده‌ت بۆ هیچ خوایه‌كی تر ناكه‌ین، كه‌ ئه‌وان خوایان هه‌بووه‌و په‌رستوویانن [\nلَقَدْ قُلْنَا إِذًا شَطَطًا (١٤)\n] ئه‌گه‌ر ئێمه‌ عیباده‌ت بۆ جگه‌ له‌ خوای گه‌وره‌ بكه‌ین ئه‌وه‌ به‌دڵنیایى زیادڕه‌ویمان كردووه‌و سنوورمان به‌زاندووه‌و له‌ حه‌ق دووركه‌وتووینه‌ته‌وه‌و قسه‌یه‌كى پوچه‌ڵ و به‌تاڵمان كردووه‌."},{"SurahNumber":18,"VerseNumber":15,"Text":"{كاری هاوبەشبڕیاردەران بێ‌ بەڵگەیە}\n [\nهَؤُلَاءِ قَوْمُنَا اتَّخَذُوا مِنْ دُونِهِ آلِهَةً\n] ئه‌م قه‌ومه‌ی ئێمه‌ جگه‌ له‌ خوای گه‌وره‌ خوای تریان بۆ خۆیان بڕیار داوه‌ [\nلَوْلَا يَأْتُونَ عَلَيْهِمْ بِسُلْطَانٍ بَيِّنٍ\n] ئه‌ی بۆ به‌ڵگه‌یه‌كی ئاشكرا ناهێنن له‌سه‌ر خوایه‌تی خواكانیان [\nفَمَنْ أَظْلَمُ مِمَّنِ افْتَرَى عَلَى اللَّهِ كَذِبًا (١٥)\n] كێ سته‌مكارتره‌؟ واته‌: هیچ كه‌سێك زاڵمتر نیه‌ له‌و كه‌سه‌ی كه‌ درۆ بۆ خوای گه‌وره‌ هه‌ڵئه‌به‌ستێ و شه‌ریك بۆ خوای گه‌وره‌ بڕیار ئه‌دات (كه‌واته‌: هاوبه‌شبڕیارده‌ران سته‌مكارترین زاڵمن و كه‌س له‌وان سته‌مكارتر نیه‌) ."},{"SurahNumber":18,"VerseNumber":16,"Text":"[\nوَإِذِ اعْتَزَلْتُمُوهُمْ وَمَا يَعْبُدُونَ إِلَّا اللَّهَ\n] وه‌ كاتێك كه‌ ئێوه‌ له‌ بت په‌رستان و خواكانیشیان دووركه‌وتنه‌وه‌ و جیابوونه‌وه‌و [\nفَأْوُوا إِلَى الْكَهْفِ\n] ڕۆیشتن و په‌ناتان برد بۆ ناو ئه‌شكه‌وته‌كه‌ [\nيَنْشُرْ لَكُمْ رَبُّكُمْ مِنْ رَحْمَتِهِ\n] وه‌ په‌روه‌ردگار ڕه‌حمه‌تی خۆیتان بۆ بڵاو ئه‌كاته‌وه‌و به‌فراوانی ئه‌یڕێژێ به‌سه‌رتاندا، (له‌به‌ر خوا چوونه‌ ئه‌شكه‌وتێكى ته‌سكه‌وه‌، خواى گه‌وره‌ ره‌حمه‌تى فراوانى خۆى رژاند به‌سه‌ریاندا) [\nوَيُهَيِّئْ لَكُمْ مِنْ أَمْرِكُمْ مِرْفَقًا (١٦)\n] وه‌ كاریشتان ئاسان ئه‌كات (پاشا زۆر به‌دوایاندا گه‌ڕاوه‌ نه‌یدۆزینه‌وه‌و خواى گه‌وره‌ وێڵى كردن، هه‌روه‌كو چۆن كافرانى وێڵ كرد له‌ دۆزینه‌وه‌ى پێغه‌مبه‌رى خواو - صلى الله عليه وسلم - ئه‌بو به‌كر له‌ناو ئه‌شكه‌وته‌كه‌ هه‌رچه‌نده‌ چونه‌ سه‌ر ئه‌شكه‌وته‌كه‌یش) ."},{"SurahNumber":18,"VerseNumber":17,"Text":"[\nوَتَرَى الشَّمْسَ إِذَا طَلَعَتْ تَزَاوَرُ عَنْ كَهْفِهِمْ ذَاتَ الْيَمِينِ\n] وه‌ كاتێك كه‌ خۆر هه‌ڵدێت له‌سه‌ر ئه‌شكه‌وته‌كه‌یان لائه‌داو لار ئه‌بێته‌وه‌ به‌لای ڕاستدا [\nوَإِذَا غَرَبَتْ تَقْرِضُهُمْ ذَاتَ الشِّمَالِ\n] وه‌ كاتێك كه‌ خۆر ئاوا ئه‌بێ به‌هه‌مان شێوه‌ لائه‌دات و لێیان دوورئه‌كه‌وێته‌وه‌ به‌لاى چه‌پدا [\nوَهُمْ فِي فَجْوَةٍ مِنْهُ\n] وه‌ ئه‌وانیش له‌ شوێنێكدا بوونه‌ له‌ناو ئه‌شكه‌وته‌كه‌ كه‌ كونی هه‌بووه‌و كراوه‌و فراوان بووه‌، واته‌: له‌ كاتی خۆرهه‌ڵاتن و خۆرئاوابوونیشدا خۆر لێى نه‌داون و له‌ سێبه‌ردا بوونه‌و خوای گه‌وره‌ پاراستنی له‌وه‌ [\nذَلِكَ مِنْ آيَاتِ اللَّهِ\n] پاراستنی لاشه‌ی ئه‌وان یه‌كێكه‌ له‌ نیشانه‌كانی گه‌وره‌یی خوای گه‌وره‌ [\nمَنْ يَهْدِ اللَّهُ فَهُوَ الْمُهْتَدِ\n] هه‌ر كه‌سێك خوای گه‌وره‌ هیدایه‌تی بدات ئه‌وه‌ هیدایه‌تدراوه‌ (كه‌ خواى گه‌وره‌ رێنمایى كردن بۆ چوونه‌ ناو ئه‌شكه‌وته‌كه‌) [\nوَمَنْ يُضْلِلْ فَلَنْ تَجِدَ لَهُ وَلِيًّا مُرْشِدًا (١٧)\n] وه‌ هه‌ر كه‌سێكیش كه‌ خوای گه‌وره‌ گومڕای بكات نابینی دۆستی هه‌بێت و ڕێنمایی بكات بۆ ڕێگای ڕاست."},{"SurahNumber":18,"VerseNumber":18,"Text":"{سودی هاوەڵایەتی كردنی پیاوچاكان}\n [\nوَتَحْسَبُهُمْ أَيْقَاظًا وَهُمْ رُقُودٌ\n] وه‌ تۆ وا هه‌ست ئه‌كه‌ی كه‌ ئه‌وان به‌خه‌به‌رن له‌ كاتێكدا ئه‌وان خه‌وتوون له‌به‌ر ئه‌وه‌ی چاویان كراوه‌ته‌وه‌ [\nوَنُقَلِّبُهُمْ ذَاتَ الْيَمِينِ وَذَاتَ الشِّمَالِ\n] وه‌ له‌ كاتی خه‌وتندا ئه‌مدیو و ئه‌ودیویان پێ ئه‌كه‌ین بۆ ئه‌وه‌ی زه‌وی لاشه‌یان نه‌خوات [\nوَكَلْبُهُمْ بَاسِطٌ ذِرَاعَيْهِ بِالْوَصِيدِ\n] وه‌ سه‌گه‌كه‌یشیان كه‌ له‌گه‌ڵیاندا بوو هه‌ردوو ده‌ستى شۆڕ كردۆته‌وه‌ له‌ به‌رده‌م ده‌رگاكه‌دا (نه‌چۆته‌ ژووره‌وه‌ بۆ پاسه‌وانى كردنیان، وه‌ له‌به‌ر ئه‌وه‌ى مه‌لائیكه‌تى ره‌حمه‌ت ناچێته‌ ماڵێكه‌وه‌ كه‌ سه‌گ و وێنه‌ى تێدا بێت) (ئه‌میش وه‌كو ئه‌وانى به‌سه‌ر هات،  وه‌ له‌ قورئانى پیرۆز له‌گه‌ڵیاندا باسكراوه‌ كه‌ ئه‌مه‌ سودى هاوه‌ڵایه‌تى كردنى پیاوچاكانه‌) [\nلَوِ اطَّلَعْتَ عَلَيْهِمْ لَوَلَّيْتَ مِنْهُمْ فِرَارًا\n] ئه‌گه‌ر تۆ بیانبینی ئه‌وه‌ لێیان ڕائه‌كه‌ی [\nوَلَمُلِئْتَ مِنْهُمْ رُعْبًا (١٨)\n] وه‌ لێیان ئه‌ترسیت و ترس پڕ دڵت ئه‌بێ به‌هۆی ئه‌و شێوازه‌ی كه‌ ئه‌وانی تیادان و خواى گه‌وره‌ واى كردبوو هه‌ركه‌س بیانبینێت لێیان رابكات تا كاتى دیاریكراو، یاخود وتراوه‌ له‌به‌ر درێژی نینۆك و قژو ریشیان ."},{"SurahNumber":18,"VerseNumber":19,"Text":"[\nوَكَذَلِكَ بَعَثْنَاهُمْ لِيَتَسَاءَلُوا بَيْنَهُمْ\n] وه‌ به‌م شێوازه‌ به‌خه‌به‌رمان هێنان كه‌ له‌شساغ و ته‌ندروست بوون تا له‌ناو خۆیاندا پرسیار بكه‌ن چه‌ندێك ماوینه‌ته‌وه‌؟ [\nقَالَ قَائِلٌ مِنْهُمْ كَمْ لَبِثْتُمْ\n] یه‌كێك له‌وان وتی: چه‌ندێك لێره‌ ماونه‌ته‌وه‌و خه‌وتوونه‌؟ [\nقَالُوا لَبِثْنَا يَوْمًا أَوْ بَعْضَ يَوْمٍ\n] وتیان: ڕۆژێك یان هه‌ندێك له‌ ڕۆژێك ماوینه‌ته‌وه‌ له‌به‌ر ئه‌وه‌ی به‌ به‌یانی هاتوونه‌و خوای گه‌وره‌ بۆ ئێواره‌ به‌ خه‌به‌ری هێنان بۆیه‌ وتوویانه‌: ڕۆژێك [\nقَالُوا رَبُّكُمْ أَعْلَمُ بِمَا لَبِثْتُمْ\n] وه‌ هه‌ندێكی تریان وتیان: خوای گه‌وره‌ خۆی ئه‌زانێ ئێوه‌ چه‌ندێك ماونه‌ته‌وه‌ [\nفَابْعَثُوا أَحَدَكُمْ بِوَرِقِكُمْ هَذِهِ إِلَى الْمَدِينَةِ\n] یه‌كێكتان به‌م پاره‌یه‌ی كه‌ پێتانه‌ كه‌ پاره‌ی زیو بووه‌ بینێرن بۆ شاره‌كه‌ [\nفَلْيَنْظُرْ أَيُّهَا أَزْكَى طَعَامًا فَلْيَأْتِكُمْ بِرِزْقٍ مِنْهُ\n] با بزانێ كام خواردنه‌ له‌ هه‌مووی پاكترو حه‌ڵاڵتره‌ بۆمان بێنێت [\nوَلْيَتَلَطَّفْ وَلَا يُشْعِرَنَّ بِكُمْ أَحَدًا (١٩)\n] وه‌ با به‌ نهێنی بڕوات تا كه‌س نه‌یناسێته‌وه‌و كه‌س هه‌ستی پێ نه‌كات و شوێنه‌كه‌مان نه‌زانێت ."},{"SurahNumber":18,"VerseNumber":20,"Text":"[\nإِنَّهُمْ إِنْ يَظْهَرُوا عَلَيْكُمْ يَرْجُمُوكُمْ\n] چونكه‌ ئه‌گه‌ر ئاشكرا بین و ئه‌وان ئاگایان لێمان بێت و شوێنمان بزانن به‌ دڵنیایى ڕه‌جم و به‌رد بارانمان ئه‌كه‌ن [\nأَوْ يُعِيدُوكُمْ فِي مِلَّتِهِمْ\n] یان ئه‌مانگه‌ڕێننه‌وه‌ سه‌ر دینه‌كه‌ی خۆیان [\nوَلَنْ تُفْلِحُوا إِذًا أَبَدًا (٢٠)\n] وه‌ هه‌ر كه‌سێكیش بگه‌ڕێته‌وه‌ بۆ دینی ئه‌وان ئه‌وه‌ هه‌رگیز نه‌ له‌ دونیاو نه‌ له‌ قیامه‌ت سه‌رفرازو ڕزگاری نابێت."},{"SurahNumber":18,"VerseNumber":21,"Text":"[\nوَكَذَلِكَ أَعْثَرْنَا عَلَيْهِمْ\n] وه‌ به‌م شێوازه‌ شوێنه‌كه‌یانمان ئاشكرا كردو خه‌ڵك دۆزیانیه‌وه‌ [\nلِيَعْلَمُوا أَنَّ وَعْدَ اللَّهِ حَقٌّ\n] تا خه‌ڵكی  بزانن به‌ڵێنی خوای گه‌وره‌ به‌ زیندوو بوونه‌وه‌ حه‌قه‌ له‌به‌ر ئه‌وه‌ی له‌و سه‌رده‌مه‌ خه‌ڵكى باوه‌ڕیان به‌ زیندوو بوونه‌وه‌ لاواز ببوو [\nوَأَنَّ السَّاعَةَ لَا رَيْبَ فِيهَا\n] وه‌ به‌ دڵنیایى قیامه‌تیش دێت وه‌ هیچ گومانێكی تیانیه‌ [\nإِذْ يَتَنَازَعُونَ بَيْنَهُمْ أَمْرَهُمْ\n] دوای ئه‌وه‌ی كه‌سێكیان چوو له‌ بازاڕ خواردن بكڕێت خه‌ڵكى پاره‌كه‌یان بینی وایانزانی ئه‌مه‌ كه‌نزێكه‌و دۆزیوێتیه‌وه‌و بردیان بۆ لای پادشا دواتر شوێنه‌كه‌یان ئاشكرابوو زانیان ئه‌مانه‌ خوای گه‌وره‌ وه‌كو موعجیزه‌ خه‌واندوونی وه‌ له‌وێدا خوای گه‌وره‌ مراندنی وه‌ خه‌ڵكه‌كه‌ كێشه‌ كه‌وته‌ نێوانیانه‌وه‌ [\nفَقَالُوا ابْنُوا عَلَيْهِمْ بُنْيَانًا رَبُّهُمْ أَعْلَمُ بِهِمْ\n] وتیان: شوێنێكیان له‌سه‌ر دروست بكه‌ن خوای گه‌وره‌ خۆی زاناتره‌ به‌مان [\nقَالَ الَّذِينَ غَلَبُوا عَلَى أَمْرِهِمْ لَنَتَّخِذَنَّ عَلَيْهِمْ مَسْجِدًا (٢١)\n] وه‌ ئه‌وانه‌ی كه‌ زاڵ بوون به‌سه‌ر كاره‌كه‌داو قسه‌ رۆیشتوو ده‌سه‌ڵاتدار بوون وتیان: مزگه‌وتێكیان له‌سه‌ر دروست ده‌كه‌ین (كه‌واته‌ مزگه‌وت دروست كردن له‌سه‌ر گۆڕ له‌ دینه‌كانى  تره‌وه‌ هاتۆته‌وه‌ ناو موسڵمانانه‌وه‌و خه‌ڵكى ئه‌و بڕیاره‌یان داوه‌و له‌ ئیسلامدا حه‌رامه‌و خواى گه‌وره‌ نه‌فره‌تى كردووه‌ له‌ جوله‌كه‌و گاور چونكه‌ گۆڕى پێغه‌مبه‌رانیان كردووه‌ به‌ مزگه‌وت)."},{"SurahNumber":18,"VerseNumber":22,"Text":"{ژمارەی هاوەڵانی ئەشكەوت}\n[\nسَيَقُولُونَ ثَلَاثَةٌ رَابِعُهُمْ كَلْبُهُمْ\n] هه‌ندێك له‌ خه‌ڵكى ئه‌ڵێن: ئه‌مانه‌ سێ كه‌س بوونه‌و چواره‌میان سه‌گه‌كه‌یان بووه‌ [\nوَيَقُولُونَ خَمْسَةٌ سَادِسُهُمْ كَلْبُهُمْ\n] وه‌ هه‌ندێكى تریان ئه‌ڵێن: پێنج بوونه‌و شه‌شه‌میان سه‌گه‌كه‌یان بووه‌ [\nرَجْمًا بِالْغَيْبِ\n] له‌ خۆیانه‌وه‌ به‌ گومان و بێ زانیارى قسه‌ ئه‌كه‌ن (كه‌واته‌ ئه‌م دوو بۆچوونه‌ هه‌ڵه‌یه‌) [\nوَيَقُولُونَ سَبْعَةٌ وَثَامِنُهُمْ كَلْبُهُمْ\n] وه‌ هه‌ندێكى تریان ئه‌ڵێن: حه‌وت بوونه‌و هه‌شته‌میان سه‌گه‌كه‌ بووه‌ (ئه‌مه‌یان ته‌واوتره‌ له‌به‌ر ئه‌وه‌ی لێره‌ نافه‌رمووێ: (رَجْمًا بِالْغَيْبِ) و لێى بێده‌نگ بووه‌) [\nقُلْ رَبِّي أَعْلَمُ بِعِدَّتِهِمْ\n] ئه‌ی محمد - صلى الله عليه وسلم - بڵێ: په‌روه‌ردگارم خۆی زاناتره‌ به‌ ژماره‌یان چه‌ند بووه‌ [\nمَا يَعْلَمُهُمْ إِلَّا قَلِيلٌ\n] كه‌س ژماره‌یان نازانێ ته‌نها كه‌مێك نه‌بێت، (ابن عباس) ده‌فه‌رمووێ: من له‌و كه‌مانه‌م كه‌ خوای گه‌وره‌ جیای كردوومه‌ته‌وه‌و ژماره‌یان ئه‌زانم حه‌وت كه‌س بوونه‌ به‌ سه‌گه‌كه‌وه‌ هه‌شت بوونه‌ [\nفَلَا تُمَارِ فِيهِمْ إِلَّا مِرَاءً ظَاهِرًا\n] تۆ تیایدا ڕۆمه‌چۆ وه‌ مشتومڕو ده‌مه‌قاڵێی تیا مه‌كه‌ ته‌نها باس كردنێكی ئاشكراو سوك نه‌بێت به‌وه‌ی كه‌ زۆر ڕۆنه‌چن تیایدا ته‌نها بیگێڕنه‌وه‌ (سه‌باره‌ت به‌ ناوى خۆیان و سه‌گه‌كه‌یان و شوێنه‌كه‌یان گرنگ نیه‌ ئه‌گه‌ر گرنگ بوایه‌ خواى گه‌وره‌ باسى ده‌كرد، ئه‌وه‌ى كه‌ هاتووه‌ ئیسرائیلیاته‌و صه‌حیح نیه‌، گرنگ په‌ندو ئامۆژگارى وه‌رگرتنه‌ له‌ به‌سه‌رهاته‌كه‌و ده‌رخستنى تواناو ده‌سه‌ڵاتى خواى گه‌وره‌یه‌و پشتیوانى كردنێتى له‌ موسڵمانان) [\nوَلَا تَسْتَفْتِ فِيهِمْ مِنْهُمْ أَحَدًا (٢٢)\n] وه‌ تۆ داوای فه‌توا له‌ هیچ كه‌سێك له‌وان مه‌كه‌ له‌ جووله‌كه‌كان چونكه‌ زانیاریان نیه‌و له‌ خۆیانه‌وه‌ قسه‌ ده‌كه‌ن، وه‌ خواى گه‌وره‌ خۆى بۆى باس كردیت له‌ قورئانى پیرۆزدا كه‌ حه‌قه‌و هیچ گومانێكى تیا نیه‌."},{"SurahNumber":18,"VerseNumber":23,"Text":"{وتنی (إن شا‌ء الله)}\n [\nوَلَا تَقُولَنَّ لِشَيْءٍ إِنِّي فَاعِلٌ ذَلِكَ غَدًا (٢٣)\n] جووله‌كه‌ پرسیاریان له‌ پێغه‌مبه‌ری خوا كرد - صلى الله عليه وسلم - سه‌باره‌ت به‌ هاوه‌ڵانی ئه‌شكه‌وت، فه‌رمووی: به‌یانی هه‌واڵتان پێ ئه‌ده‌م نه‌یفه‌رموو: (إن شاء الله)، خوای گه‌وره‌ پانزه‌ ڕۆژ وه‌حی له‌ پێغه‌مبه‌ری خوا - صلى الله عليه وسلم - گرته‌وه‌ پاشان ئه‌م ئایه‌ته‌ی دابه‌زاند: وه‌ بۆ هیچ شتێك مه‌ڵێن به‌یانی ئه‌و شته‌ ئه‌كه‌م ."},{"SurahNumber":18,"VerseNumber":24,"Text":"[\nإِلَّا أَنْ يَشَاءَ اللَّهُ\n] ئیلا بڵێن ئه‌گه‌ر خوای گه‌وره‌ ویستی لێ بێت [\nوَاذْكُرْ رَبَّكَ إِذَا نَسِيتَ\n] وه‌ ئه‌گه‌ر له‌ بیرت چوو بڵێی: (إن شاء الله) ئه‌وا زیكری خوای گه‌وره‌ بكه‌ چونكه‌ شه‌یتان له‌ بیرى بردوویته‌وه‌و به‌ زیكرى خواى گه‌وره‌ شه‌یتان نامێنێت و دور ده‌كه‌وێته‌وه‌ [\nوَقُلْ عَسَى أَنْ يَهْدِيَنِ رَبِّي لِأَقْرَبَ مِنْ هَذَا رَشَدًا (٢٤)\n] وه‌ ئه‌گه‌ر پرسیارى شتێكت لێكراو نه‌تزانى ئه‌وا داوا له‌ خواى گه‌وره‌ بكه‌و بڵێ: به‌ڵكو خوای گه‌وره‌ ئه‌وه‌نده‌ به‌ڵگه‌م پێ بدات تا له‌ ڕاستێتی ئه‌م هه‌واڵه‌ نزیك ببمه‌وه‌و بیزانم."},{"SurahNumber":18,"VerseNumber":25,"Text":"{مانەوەی هاوەڵانی ئەشكەوت لە ئەشكەوتەكەدا}\n[\nوَلَبِثُوا فِي كَهْفِهِمْ ثَلَاثَ مِائَةٍ سِنِينَ\n] له‌ ناو ئه‌شكه‌وته‌كه‌یاندا سێ سه‌د ساڵى هه‌تاوى مانه‌وه‌ [\nوَازْدَادُوا تِسْعًا (٢٥)\n] وه‌ نۆ ساڵیش زیاتر، واته‌: سێ سه‌دو نۆ ساڵ، سێ سه‌د ساڵى خۆری سێ سه‌دو نۆ ساڵی مانگی ده‌كات."},{"SurahNumber":18,"VerseNumber":26,"Text":"[\nقُلِ اللَّهُ أَعْلَمُ بِمَا لَبِثُوا\n] ئه‌ی محمد - صلى الله عليه وسلم - ئه‌گه‌ر زانیاریت نه‌بوو بڵێ: خوای گه‌وره‌ خۆی باشتر ئه‌زانێ كه‌ چه‌ندێك مانه‌وه‌، یاخود له‌ دوای ئه‌وه‌ی كه‌ خه‌ڵكى دۆزیانیه‌وه‌ تا كاتی پێغه‌مبه‌ری خوا - صلى الله عليه وسلم - چه‌ندێك بووه‌ ته‌نها خوا خۆى ده‌زانێت [\nلَهُ غَيْبُ السَّمَاوَاتِ وَالْأَرْضِ\n] نهێنی ئاسمانه‌كان و زه‌وی ته‌نها لای خوای گه‌وره‌یه‌و كه‌سى تر نایزانێت [\nأَبْصِرْ بِهِ وَأَسْمِعْ\n] سه‌رسامم به‌وه‌ی كه‌ خواى گه‌وره‌ هه‌موو شتێك ئه‌بینێت و ئه‌بیستێت و هیچ شتێكى لێ ناشاردرێته‌وه‌و كه‌س وه‌كو خوا نابینێت و نابیستێت [\nمَا لَهُمْ مِنْ دُونِهِ مِنْ وَلِيٍّ\n] ئه‌وان جگه‌ له‌ خوای گه‌وره‌ هیچ دۆست و سه‌رخه‌رێكیان نیه‌ [\nوَلَا يُشْرِكُ فِي حُكْمِهِ أَحَدًا (٢٦)\n] وه‌ هیچ كه‌سێكیش شه‌ریكی خوای گه‌وره‌ نیه‌ له‌ حوكمی خوای گه‌وره‌ بڕیار بدات، یان خوای گه‌وره‌ ڕاوێژی پێ بكات ."},{"SurahNumber":18,"VerseNumber":27,"Text":"[\nوَاتْلُ مَا أُوحِيَ إِلَيْكَ مِنْ كِتَابِ رَبِّكَ\n] ئه‌ی محمد - صلى الله عليه وسلم - بۆیان بخوێنه‌وه‌ له‌و قورئانه‌ پیرۆزه‌ى كه‌ خوای گه‌وره‌ به‌ وه‌حی بۆی ناردوویت [\nلَا مُبَدِّلَ لِكَلِمَاتِهِ\n] هیچ گۆڕانێك به‌سه‌ر وشه‌كانی خواى گه‌وره‌دا نایات كه‌ قورئانی پیرۆزه‌ (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ قورئانى پیرۆز كه‌لامى خواى گه‌وره‌یه‌و دروستكراو نیه‌) [\nوَلَنْ تَجِدَ مِنْ دُونِهِ مُلْتَحَدًا (٢٧)\n] ئه‌گه‌ر قورئانى پیرۆز نه‌خوێنیت و شوێنى نه‌كه‌ویت و كار به‌ ئه‌حكامه‌كانی نه‌كه‌ی ئه‌وا جگه‌ له‌ خوای گه‌وره‌ هیچ پشتیوان و په‌نایه‌ك نیه‌ كه‌ په‌نای بۆ به‌ری."},{"SurahNumber":18,"VerseNumber":28,"Text":"{گوێڕایەڵی نەكردنی خراپەكاران}\n [\nوَاصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَدَاةِ وَالْعَشِيِّ يُرِيدُونَ وَجْهَهُ\n] ئه‌ی محمد - صلى الله عليه وسلم - ئارام بگره‌ له‌گه‌ڵ ئه‌و كه‌سانه‌ی كه‌ عیباده‌تی خوای گه‌وره‌ ئه‌كه‌ن به‌ به‌یانیان و به‌ ئێواران مه‌به‌ستیان ڕووی پیرۆزی خوای گه‌وره‌و ڕه‌زامه‌ندی خوای گه‌وره‌یه‌ (هاندانه‌ بۆ خوێندنى زیكرى به‌یانیان و ئێواران، وه‌ فه‌زڵى ئه‌و كه‌سانه‌ى به‌رده‌وامن له‌سه‌ر ئه‌و زیكرانه‌) [\nوَلَا تَعْدُ عَيْنَاكَ عَنْهُمْ\n] وه‌ تۆ چاو له‌وان لامه‌ده‌ بۆ لای جگه‌ له‌وان [\nتُرِيدُ زِينَةَ الْحَيَاةِ الدُّنْيَا\n] كه‌ مه‌به‌ستت جوانی ژیانی دونیایه‌و ئه‌ته‌وێ له‌گه‌ڵ ده‌سه‌ڵاتداراندا دابنیشی بۆ ئه‌وه‌ی كه‌ ئیمان بێنن [\nوَلَا تُطِعْ مَنْ أَغْفَلْنَا قَلْبَهُ عَنْ ذِكْرِنَا وَاتَّبَعَ هَوَاهُ\n] وه‌ گوێڕایه‌ڵی ئه‌و كه‌سانه‌ مه‌كه‌ كه‌ دڵیانمان بێئاگا كردووه‌ له‌ زیكری خۆمان وه‌ شوێن هه‌واو ئاره‌زووی خۆیان كه‌وتوونه‌ [\nوَكَانَ أَمْرُهُ فُرُطًا (٢٨)\n] وه‌ كاری ئه‌وانیش كه‌مته‌رخه‌می و فه‌وتاندن و نه‌زانی تیایه‌، كاتێك كه‌ ده‌سه‌ڵاتداره‌ كافره‌كان به‌ پێغه‌مبه‌ری خوایان - صلى الله عليه وسلم - وت: ئه‌م فه‌قیرو هه‌ژارانه‌ له‌ خۆت دووربخه‌وه‌ ئێمه‌ له‌گه‌ڵتدا دائه‌نیشین خوای گه‌وره‌ نه‌هی لێ كرد ."},{"SurahNumber":18,"VerseNumber":29,"Text":"[\nوَقُلِ الْحَقُّ مِنْ رَبِّكُمْ\n] ئه‌ی محمد - صلى الله عليه وسلم - به‌و بێ ئاگایانه‌ بڵێ: ئه‌م دینه‌ى كه‌ من هێناومه‌ حه‌قه‌و هیچ گومانى تێدا نیه‌و له‌ لایه‌ن خوای گه‌وره‌وه‌یه‌و له‌ لایه‌ن كه‌سی تره‌وه‌ نیه‌ [\nفَمَنْ شَاءَ فَلْيُؤْمِنْ\n] جا هه‌ر كه‌سێك ویستی لێیه‌ با ئیمان بێنێ [\nوَمَنْ شَاءَ فَلْيَكْفُرْ\n] وه‌ هه‌ر كه‌سێكیش ویستی لێیه‌ با كوفر بكات، به‌ڵام [\nإِنَّا أَعْتَدْنَا لِلظَّالِمِينَ نَارًا أَحَاطَ بِهِمْ سُرَادِقُهَا\n] ئێمه‌ بۆ سته‌مكاران ئه‌وانه‌ی كه‌ كوفر هه‌ڵئه‌بژێرن ئاگرێكمان بۆ داناون كه‌ ده‌وری ماڵیانی گرتووه‌، (سورادق): خانوو ماڵێك له‌ قوماش دروست كرابێ وه‌كو خێمه‌ چۆن ئاگری پێوه‌ بنێیت به‌ یه‌كجار هه‌موو لایه‌كانی ئه‌یگرێ به‌و شێوازه‌ ئاگر ئه‌یانگرێته‌وه‌و ده‌وریان ئه‌دات و رزگاربوونیان نیه‌ [\nوَإِنْ يَسْتَغِيثُوا يُغَاثُوا بِمَاءٍ كَالْمُهْلِ يَشْوِي الْوُجُوهَ\n] وه‌ ئه‌گه‌ر داوای فریاكه‌وتن و ئاو بكه‌ن ئه‌وه‌ ئاوێكیان پێ ئه‌درێ وه‌كو زه‌یت و مسی تواوه‌ وایه‌، وه‌ ره‌ش و خه‌ست و بۆگه‌نه‌ به‌ئاگرى دۆزه‌خ كوڵێنراوه‌و له‌وپه‌ڕى گه‌رمیدایه‌و ده‌موچاو و ڕوویان ئه‌سووتێنێ له‌به‌ر گه‌رمی [\nبِئْسَ الشَّرَابُ وَسَاءَتْ مُرْتَفَقًا (٢٩)\n] كه‌ ئه‌مه‌ خراپترین خواردنه‌وه‌یه‌ وه‌ خراپترین شوێنه‌ كه‌ تیایدا پشوو بده‌ن."},{"SurahNumber":18,"VerseNumber":30,"Text":"[\nإِنَّ الَّذِينَ آمَنُوا وَعَمِلُوا الصَّالِحَاتِ إِنَّا لَا نُضِيعُ أَجْرَ مَنْ أَحْسَنَ عَمَلًا (٣٠)\n] به‌دڵنیایى ئه‌و كه‌سانه‌ی كه‌ ئیمانیان هێناوه‌و كرده‌وه‌ی چاكیان كردووه‌ ئێمه‌ ئه‌جرو پاداشتی ئه‌و كه‌سانه‌ نافه‌وتێنین (كرده‌وه‌ى چاك ئه‌وه‌یه‌ نیه‌تت بۆ خوا بێت و بۆ ریات نه‌بێت، وه‌ له‌سه‌ر سوننه‌ت بێت و بیدعه‌ نه‌بێت)."},{"SurahNumber":18,"VerseNumber":31,"Text":"{رازاندنەوەی بەهەشتییەكان}\n[\nأُولَئِكَ لَهُمْ جَنَّاتُ عَدْنٍ\n] ئه‌وانه‌ به‌هه‌شتیان بۆ هه‌یه‌ كه‌ شوێنی مانه‌وه‌ی هه‌میشه‌ییه‌ [\nتَجْرِي مِنْ تَحْتِهِمُ الْأَنْهَارُ\n] ئاو به‌ ژێر دارو ماڵه‌كانیاندا ئه‌ڕوات [\nيُحَلَّوْنَ فِيهَا مِنْ أَسَاوِرَ مِنْ ذَهَبٍ\n] وه‌ بازنی ئاڵتوونیان له‌ ده‌ست ئه‌كرێت [\nوَيَلْبَسُونَ ثِيَابًا خُضْرًا مِنْ سُنْدُسٍ وَإِسْتَبْرَقٍ\n] وه‌ پۆشاكی سه‌وزیش له‌به‌ر ئه‌كه‌ن له‌ ئاوریشمی ته‌نك و ناسك و له‌ ئاوریشمی ئه‌ستوورو دره‌وشاوه‌ [\nمُتَّكِئِينَ فِيهَا عَلَى الْأَرَائِكِ\n] پاڵیان داوه‌ته‌وه‌ له‌سه‌ر ئه‌و شوێنانه‌ی كه‌ بۆیان دانراوه‌ كه‌ جێگای له‌سه‌ر ڕاخراوه‌و به‌رزه‌ وه‌كو جۆلانی [\nنِعْمَ الثَّوَابُ وَحَسُنَتْ مُرْتَفَقًا (٣١)\n] كه‌ ئه‌مه‌ باشترین پاداشته‌ كه‌ خوای گه‌وره‌ پاداشتیان ئه‌داته‌وه‌ وه‌ باشترین شوێنی پاڵدانه‌وه‌یشه‌ كه‌ پاڵی لێ ئه‌ده‌نه‌وه‌و لێى ده‌مێننه‌وه‌."},{"SurahNumber":18,"VerseNumber":32,"Text":"{بەسەرهاتی خاوەن دوو باخەكە}\n [\nوَاضْرِبْ لَهُمْ مَثَلًا رَجُلَيْنِ\n] ئه‌ی محمد - صلى الله عليه وسلم - تۆ نموونه‌ی دوو پیاویان بۆ بهێنه‌ره‌وه‌ كه‌ یه‌كێكیان موسڵمانه‌و ئه‌وى تریان كافره‌ [\nجَعَلْنَا لِأَحَدِهِمَا جَنَّتَيْنِ مِنْ أَعْنَابٍ وَحَفَفْنَاهُمَا بِنَخْلٍ\n] كه‌ كافره‌كه‌ دوو باخی هه‌بووه‌ باخێكیان له‌ ره‌زى ترێ وه‌ ده‌وریشمان دابوون به‌ دار خورما [\nوَجَعَلْنَا بَيْنَهُمَا زَرْعًا (٣٢)\n] وه‌ له‌ناو ئه‌و دارانه‌شدا زه‌رعاتی تر هه‌بووه‌ [\nكِلْتَا الْجَنَّتَيْنِ آتَتْ أُكُلَهَا\n] هه‌ردوو باخه‌كه‌ به‌رهه‌می پێ گه‌یشت و به‌رهه‌می هێنا ."},{"SurahNumber":18,"VerseNumber":33,"Text":"[\nوَلَمْ تَظْلِمْ مِنْهُ شَيْئًا\n] وه‌ هیچ به‌رهه‌مه‌كه‌ی كه‌می نه‌كرد به‌رده‌وام به‌رهه‌می باشی ئه‌هێنا [\nوَفَجَّرْنَا خِلَالَهُمَا نَهَرًا (٣٣)\n] له‌ناویشیانه‌وه‌ ئاومان هه‌ڵقوڵاندبوو كانی به‌ناو باخه‌كاندا ئه‌ڕۆیشت ."},{"SurahNumber":18,"VerseNumber":34,"Text":"[\nوَكَانَ لَهُ ثَمَرٌ\n] وه‌ جگه‌ له‌م دوو باخه‌ به‌رهه‌می تریشی هه‌بووه‌، یاخود وتراوه‌: زێڕو زیوی هه‌بووه‌ [\nفَقَالَ لِصَاحِبِهِ وَهُوَ يُحَاوِرُهُ أَنَا أَكْثَرُ مِنْكَ مَالًا وَأَعَزُّ نَفَرًا (٣٤)\n] شانازی به‌سه‌ر هاوڕێ باوه‌ڕداره‌كه‌ی ده‌كرد و گفتوگۆی له‌گه‌ڵدا ئه‌كردو ئه‌یوت: من ماڵ و مناڵ و خزمه‌تكارم له‌ تۆ زۆرتره‌، وه‌ پیاوانێكی زۆر به‌ده‌ورمه‌وه‌یه‌."},{"SurahNumber":18,"VerseNumber":35,"Text":"[\nوَدَخَلَ جَنَّتَهُ وَهُوَ ظَالِمٌ لِنَفْسِهِ\n] وه‌ چووه‌ ناو باخه‌كه‌ی خۆی و موسڵمانه‌كه‌یشى برده‌ ناوی و نیشانیدا كه‌ ئه‌و زوڵمی له‌ خۆی ئه‌كرد به‌ كوفر كردن و لووتبه‌رزى [\nقَالَ مَا أَظُنُّ أَنْ تَبِيدَ هَذِهِ أَبَدًا (٣٥)\n] وتی: گومان نابه‌م ئه‌م باخ و باخاته‌ له‌ناو بچێت و بۆ هه‌میشه‌یی ئه‌مێنێته‌وه‌ ."},{"SurahNumber":18,"VerseNumber":36,"Text":"[\nوَمَا أَظُنُّ السَّاعَةَ قَائِمَةً\n] وه‌ گومان نابه‌م كه‌ قیامه‌ت هه‌بێ و له‌ دوای مردن زیندوو بینه‌وه‌ [\nوَلَئِنْ رُدِدْتُ إِلَى رَبِّي\n] وه‌ ئه‌گه‌ر زیندوو بوونه‌وه‌ش هه‌بێ وا دابنێین كه‌ بگه‌ڕێمه‌وه‌ بۆ لای خوای گه‌وره‌ [\nلَأَجِدَنَّ خَيْرًا مِنْهَا مُنْقَلَبًا (٣٦)\n] ئه‌وه‌ له‌ دونیا باشترم ده‌ست ئه‌كه‌وێ ."},{"SurahNumber":18,"VerseNumber":37,"Text":"[\nقَالَ لَهُ صَاحِبُهُ وَهُوَ يُحَاوِرُهُ\n] هاوڕێ باوه‌ڕداره‌كه‌ی گفتوگۆى له‌گه‌ڵدا كردو پێی وت: [\nأَكَفَرْتَ بِالَّذِي خَلَقَكَ مِنْ تُرَابٍ\n] ئایا تۆ كوفرت كرد به‌و خوایه‌ی كه‌ تۆی له‌ خۆڵ دروست كردووه‌ واته‌: ئاده‌می باوكت [\nثُمَّ مِنْ نُطْفَةٍ\n] پاشان خۆتی له‌ دڵۆپه‌ ئاوێك له‌ مه‌نی دروست كردووه‌ [\nثُمَّ سَوَّاكَ رَجُلًا (٣٧)\n] پاشان كردوتی به‌م مرۆڤه‌ ڕێكه‌ هه‌موو ئه‌ندامه‌كانتی به‌ ڕێكی دروست كردووه‌ ."},{"SurahNumber":18,"VerseNumber":38,"Text":"[\nلَكِنَّا هُوَ اللَّهُ رَبِّي وَلَا أُشْرِكُ بِرَبِّي أَحَدًا (٣٨)\n] به‌ڵام الله په‌روه‌ردگاری منه‌ وه‌ هیچ كه‌سێك ناكه‌مه‌ شه‌ریكى په‌روه‌ردگارم [\nوَلَوْلَا إِذْ دَخَلْتَ جَنَّتَكَ قُلْتَ مَا شَاءَ اللَّهُ لَا قُوَّةَ إِلَّا بِاللَّهِ\n] وه‌ كاتێك كه‌ تۆ هاتیته‌ ناو باخه‌كه‌ته‌وه‌ ئه‌گه‌ر بتوتایه‌ (ماشاء الله لا قوة إلا بالله) وه‌ ویست و هێزو توانات هه‌ر بۆ خوای گه‌وره‌ بگه‌ڕاندایه‌ته‌وه‌و دانت به‌م شتانه‌دا بنایه‌و حه‌مدو سوپاس و ستایشى خواى گه‌وره‌ت بكردایه‌ ."},{"SurahNumber":18,"VerseNumber":39,"Text":"[\nإِنْ تَرَنِ أَنَا أَقَلَّ مِنْكَ مَالًا وَوَلَدًا (٣٩)\n] ئه‌وه‌تا من ئه‌بینی ماڵ و مناڵیشم له‌ تۆ كه‌متره."},{"SurahNumber":18,"VerseNumber":40,"Text":"[\nفَعَسَى رَبِّي أَنْ يُؤْتِيَنِ خَيْرًا مِنْ جَنَّتِكَ\n] به‌ڵكو خوای گه‌وره‌ له‌ به‌هه‌شتدا باشتر له‌و باخانه‌ی تۆم پێ ببه‌خشێ [\nوَيُرْسِلَ عَلَيْهَا حُسْبَانًا مِنَ السَّمَاءِ\n] وه‌ له‌ ئاسمانه‌وه‌ ده‌ردو به‌ڵاو باران و زریانێك بۆ سه‌ر باخه‌كانی تۆ بنێرێت [\nفَتُصْبِحَ صَعِيدًا زَلَقًا (٤٠)\n] وه‌ بیكاته‌ زه‌ویه‌كی لووسی بێ ڕووه‌ك و هیچی تیا نه‌هێلێ ."},{"SurahNumber":18,"VerseNumber":41,"Text":"[\nأَوْ يُصْبِحَ مَاؤُهَا غَوْرًا\n] یان ئاوه‌كه‌یشى به‌ ناخی زه‌ویدا بڕواته‌ خواره‌وه‌ [\nفَلَنْ تَسْتَطِيعَ لَهُ طَلَبًا (٤١)\n] نه‌توانی ده‌ستت پێی بگات و داوای بكه‌ی، (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ كه‌سێك به‌ هۆى سه‌روه‌ت و سامانه‌كه‌یه‌وه‌ كافرو گومڕا بوو بێت دروسته‌ دوعاى لێ بكه‌یت خوا سه‌روه‌ت و سامانه‌كه‌ى لێبسه‌نێته‌وه‌) ."},{"SurahNumber":18,"VerseNumber":42,"Text":"[\nوَأُحِيطَ بِثَمَرِهِ\n] وه‌ خوای گه‌وره‌ ده‌وری به‌رهه‌مه‌كانی ئه‌م پیاوه‌ كافره‌ی داو له‌ناوی برد [\nفَأَصْبَحَ يُقَلِّبُ كَفَّيْهِ عَلَى مَا أَنْفَقَ فِيهَا\n] دواتر ده‌ستی ئه‌مدیو و ئه‌مدیو ئه‌كردو خه‌فه‌تی ئه‌خوارد له‌وه‌ی كه‌ چی سه‌رف كردووه‌ له‌م باخانه‌دا [\nوَهِيَ خَاوِيَةٌ عَلَى عُرُوشِهَا\n] باخه‌كانی لای سه‌ره‌وه‌ی كه‌وته‌ خواره‌وه‌و هیچی به‌سه‌ر هیچه‌وه‌ نه‌ما [\nوَيَقُولُ يَا لَيْتَنِي لَمْ أُشْرِكْ بِرَبِّي أَحَدًا (٤٢)\n] ئینجا په‌شیمان بووه‌وه‌ ئه‌یوت: خۆزگه‌ هیچ كه‌سێكم نه‌كردایه‌ته‌ شه‌ریك بۆ خوای گه‌وره‌و شه‌ریكم بۆ خوا دانه‌نایه‌ ."},{"SurahNumber":18,"VerseNumber":43,"Text":"[\nوَلَمْ تَكُنْ لَهُ فِئَةٌ يَنْصُرُونَهُ مِنْ دُونِ اللَّهِ\n] وه‌ هیچ كه‌سانێك نه‌بوون له‌ غه‌یری خوای گه‌وره‌ سه‌ری بخه‌ن له‌وانه‌ى كه‌ پێشتر شانازى پێوه‌ ده‌كردن [\nوَمَا كَانَ مُنْتَصِرًا (٤٣)\n] وه‌ خۆشی نه‌یتوانی خۆی سه‌ربخات و نه‌یه‌لێ خوای گه‌وره‌ باخه‌كانی له‌ناو بدات ."},{"SurahNumber":18,"VerseNumber":44,"Text":"[\nهُنَالِكَ الْوَلَايَةُ لِلَّهِ الْحَقِّ\n] له‌م شوێنه‌دا سه‌رخستن و حوكم و بڕیار هه‌ر بۆ خوای گه‌وره‌یه‌، یاخود له‌ كاتى دابه‌زینى سزادا هه‌موو كه‌س بێده‌سه‌ڵات و ملكه‌چى خواى گه‌وره‌ن [\nهُوَ خَيْرٌ ثَوَابًا وَخَيْرٌ عُقْبًا (٤٤)\n] وه‌ پاداشتی خوای گه‌وره‌ باشتره‌ بۆ دۆستانی خۆی له‌ دونیاو قیامه‌ت، وه‌ سه‌ره‌نجامی باشیش هه‌ر لای خوای گه‌وره‌یه‌."},{"SurahNumber":18,"VerseNumber":45,"Text":"{نمونەی ژیانی دونیا}\n[\nوَاضْرِبْ لَهُمْ مَثَلَ الْحَيَاةِ الدُّنْيَا\n] ئه‌ی محمد - صلى الله عليه وسلم - نموونه‌ی ژیانی دونیا بۆ خه‌ڵكى بهێنه‌وه‌ كه‌ چۆن له‌ناو ده‌چێت [\nكَمَاءٍ أَنْزَلْنَاهُ مِنَ السَّمَاءِ\n] وه‌كو ئاوێك وایه‌ كه‌ له‌ ئاسمانه‌وه‌ دای ئه‌به‌زێنینه‌ خواره‌وه‌ [\nفَاخْتَلَطَ بِهِ نَبَاتُ الْأَرْضِ\n] ئه‌و ئاوه‌ تێكه‌ڵ به‌ ڕووه‌ك و گژوگیای زه‌وی ئه‌بێ [\nفَأَصْبَحَ هَشِيمًا تَذْرُوهُ الرِّيَاحُ\n] دوای ئه‌وه‌ی كه‌ پێ ئه‌گات دواتریش وشك ئه‌بێ و تێكئه‌شكێ وه‌ كاتێك كه‌ بایه‌كه‌ لێی ئه‌دات له‌سه‌ر زه‌ویدا بڵاوی ئه‌كاته‌وه‌و نایهێلێ وه‌كو پێشتر كه‌ هیچ نه‌بوو، ژیانى دونیایش ئاوا له‌ناو ده‌چێت و تا سه‌ر بۆ كه‌س نامێنێت [\nوَكَانَ اللَّهُ عَلَى كُلِّ شَيْءٍ مُقْتَدِرًا (٤٥)\n] وه‌ خوای گه‌وره‌ تواناو ده‌سه‌ڵاتی به‌سه‌ر هه‌موو شتێكدا هه‌یه‌ ."},{"SurahNumber":18,"VerseNumber":46,"Text":"[\nالْمَالُ وَالْبَنُونَ زِينَةُ الْحَيَاةِ الدُّنْيَا\n] ماڵ و منداڵ جوانی و ڕازاوه‌یی ژیانی دونیان [\nوَالْبَاقِيَاتُ الصَّالِحَاتُ خَيْرٌ عِنْدَ رَبِّكَ ثَوَابًا\n] به‌ڵام ئه‌وانه‌ی كه‌ ئه‌مێننه‌وه‌ له‌ چاكه‌كان و له‌ زیكر كردن (سبحان الله والحمد لله ولا إله إلا الله والله أكبر) یاخود نوێژه‌ جه‌ماعه‌ته‌كان یان هه‌ر كرده‌وه‌یه‌كی چاك ئه‌وانه‌ باشتره‌ كه‌ مرۆڤ بیكات و لای خوای گه‌وره‌ پاداشتی باشتره‌ [\nوَخَيْرٌ أَمَلًا (٤٦)\n] وه‌ باشترین شته‌ كه‌ مرۆڤ ئومێدی پێی هه‌بێت."},{"SurahNumber":18,"VerseNumber":47,"Text":"{چەند دیمەنێكی ترسناكی رۆژی قیامەت}\n [\nوَيَوْمَ نُسَيِّرُ الْجِبَالَ\n] وه‌ له‌ ڕۆژی قیامه‌تدا شاخه‌كان له‌ شوێنی خۆیان هه‌ڵئه‌كه‌نین وه‌ به‌ هه‌وادا ئه‌ڕۆن [\nوَتَرَى الْأَرْضَ بَارِزَةً\n] وه‌ زه‌ویه‌كه‌ ئه‌بینی كه‌ ده‌ركه‌وتووه‌و ته‌خت بووه‌ له‌به‌ر ئه‌وه‌ی هیچ شاخ و دۆڵ و دارو خانووی تیادا نه‌ماوه‌و ڕێك بووه‌ [\nوَحَشَرْنَاهُمْ فَلَمْ نُغَادِرْ مِنْهُمْ أَحَدًا (٤٧)\n] وه‌ خه‌ڵكی سه‌ره‌تاكان و كۆتاییه‌كان، گه‌وره‌و بچوك هه‌موویان حه‌شر ئه‌كه‌ین و كۆیان ئه‌كه‌ینه‌وه‌ له‌ ساحه‌ی مه‌حشه‌ر كه‌سیان لێ به‌جێ ناهێلین ."},{"SurahNumber":18,"VerseNumber":48,"Text":"[\nوَعُرِضُوا عَلَى رَبِّكَ صَفًّا\n] وه‌ خه‌ڵكی هه‌ر هه‌موویان پۆل پۆل دێنه‌ لای خوای گه‌وره‌، یان به‌ یه‌ك پۆل راده‌وه‌ستن [\nلَقَدْ جِئْتُمُونَا كَمَا خَلَقْنَاكُمْ أَوَّلَ مَرَّةٍ\n] خوای گه‌وره‌ به‌ كافران ئه‌فه‌رمووێ: ئه‌وه‌ ئێوه‌ به‌ دڵنیایى هاتن بۆ لامان هه‌روه‌كو چۆن له‌سه‌ره‌تادا دروستمان كردن به‌ پێی په‌تی و به‌ ڕووتی و به‌ خه‌ته‌نه‌ نه‌كراوی [\nبَلْ زَعَمْتُمْ أَلَّنْ نَجْعَلَ لَكُمْ مَوْعِدًا (٤٨)\n] به‌ڵكو ئێوه‌ له‌ دونیادا گومانتان وابوو مه‌وعیدێكتان له‌گه‌ڵ ئێمه‌دا نه‌بێت و زیندوو بوونه‌وه‌ نه‌بێت و به‌ ئێمه‌ نه‌گه‌ن."},{"SurahNumber":18,"VerseNumber":49,"Text":"{هاوار كردن لە دەست تاوانە بچوكەكان!}\n [\nوَوُضِعَ الْكِتَابُ\n] وه‌ له‌ ڕۆژی قیامه‌تدا نامه‌ی كرده‌وه‌كان دائه‌نرێ [\nفَتَرَى الْمُجْرِمِينَ مُشْفِقِينَ مِمَّا فِيهِ\n] وه‌ تاوانباران ئه‌بینی ئه‌ترسێن له‌ وه‌رگرتنی نامه‌كانیان بۆ ئه‌وه‌ی ئابڕوویان نه‌چێ [\nوَيَقُولُونَ يَا وَيْلَتَنَا مَالِ هَذَا الْكِتَابِ لَا يُغَادِرُ صَغِيرَةً وَلَا كَبِيرَةً إِلَّا أَحْصَاهَا\n] وه‌ ئه‌ڵێن: هاوار بۆ خۆمان ئه‌مه‌ چۆن كتابێكه‌ هیچ تاوانێكی بچووك و گه‌وره‌ نیه‌ ئیلا هه‌ر هه‌مووی سه‌رژمێر كردووه‌و هه‌مووی تیا نووسراوه‌ته‌وه‌، یه‌كه‌مجار هاواریان كرد له‌ بچووكه‌كان كه‌ كۆبۆته‌وه‌ له‌سه‌ریان ئینجا له‌ تاوانه‌ گه‌وره‌كان (بۆیه‌ نابێت مرۆڤـ تاوانى بچوكى پێ كه‌م بێت، چونكه‌ كۆ ببێته‌وه‌ مرۆڤـ به‌ هیلاك ده‌بات و هاوار ده‌كات لێیان) [\nوَوَجَدُوا مَا عَمِلُوا حَاضِرًا\n] وه‌ ئه‌وه‌ی له‌ دونیا كردوویانه‌ له‌ چاكه‌و خراپه‌ ئه‌بینن هه‌ر هه‌مووی نووسراوه‌و جێگیر كراوه‌و پارێزراوه‌ [\nوَلَا يَظْلِمُ رَبُّكَ أَحَدًا (٤٩)\n] وه‌ په‌روه‌ردگارت سته‌م له‌ هیچ كه‌سێك ناكات و تاوانی كه‌س ناخاته‌ سه‌ر كه‌سی تر، وه‌ له‌ پاداشتی كه‌س كه‌م ناكاته‌وه‌ ."},{"SurahNumber":18,"VerseNumber":50,"Text":"[\nوَإِذْ قُلْنَا لِلْمَلَائِكَةِ اسْجُدُوا لِآدَمَ\n] كاتێك ئێمه‌ به‌ فریشته‌كانمان وت كڕنۆشی ڕێزو ئیحترام و به‌گه‌وره‌زانین بۆ ئاده‌م به‌رن [\nفَسَجَدُوا إِلَّا إِبْلِيسَ\n] هه‌موویان كڕنۆشیان برد ته‌نها ئیبلیس نه‌بێ كه‌ ڕه‌تی كرده‌وه‌ كڕنۆش بۆ ئاده‌م به‌رێت و وتی: من له‌و باشترم منت له‌ ئاگر دروست كردووه‌ ئه‌وت له‌ خۆڵ دروست كردووه‌ [\nكَانَ مِنَ الْجِنِّ\n] وه‌ ئیبلیس مه‌لائیكه‌ت نه‌بووه‌ به‌ڵكو له‌ جنی بوو [\nفَفَسَقَ عَنْ أَمْرِ رَبِّهِ\n] وه‌ له‌ گوێڕایه‌ڵی و فه‌رمانی خوای گه‌وره‌ ده‌رچوو [\nأَفَتَتَّخِذُونَهُ وَذُرِّيَّتَهُ أَوْلِيَاءَ مِنْ دُونِي\n] ئایا ئێوه‌ ئیبلیس و نه‌وه‌كانی ئه‌كه‌نه‌ دۆست و پشتیوانی خۆتان جگه‌ له‌ من له‌ دوای ئه‌وه‌ی كه‌ بێ فه‌رمانی خوای گه‌وره‌ی كرد [\nوَهُمْ لَكُمْ عَدُوٌّ\n] له‌ كاتێكدا ئه‌وان دوژمنی ئاشكرای ئێوه‌ن [\nبِئْسَ لِلظَّالِمِينَ بَدَلًا (٥٠)\n] خراپترین شته‌ كه‌ سته‌مكاران خۆشه‌ویستی و پشتیوانی خوای گه‌وره‌ ئه‌گۆڕنه‌وه‌ به‌ شه‌یتان ."},{"SurahNumber":18,"VerseNumber":51,"Text":"[\nمَا أَشْهَدْتُهُمْ خَلْقَ السَّمَاوَاتِ وَالْأَرْضِ\n] خوای گه‌وره‌ ئه‌فه‌رمووێ: ئه‌وانه‌ی كه‌ ئێوه‌ كردووتانه‌ به‌ شه‌ریك بۆ من، من دروست كردنی ئاسمانه‌كان و زه‌ویم نیشانیان نه‌داوه‌ [\nوَلَا خَلْقَ أَنْفُسِهِمْ\n] وه‌ دروست كردنی خۆشیانم نیشانیان نه‌داوه‌ كاتێك كه‌ دروستم كردوون ئاگایان لێ نه‌بووه‌ وه‌ پشتم پێیان نه‌به‌ستووه‌ له‌ دروست كردنی ئه‌م شتانه‌دا [\nوَمَا كُنْتُ مُتَّخِذَ الْمُضِلِّينَ عَضُدًا (٥١)\n] وه‌ من ئه‌و كه‌سانه‌م نه‌كردووه‌ به‌ پشتیوان و یارمه‌تیده‌ری خۆم كه‌ یارمه‌تیم بده‌ن له‌ دروست كردنی دروستكراوه‌كاندا ."},{"SurahNumber":18,"VerseNumber":52,"Text":"[\nوَيَوْمَ يَقُولُ نَادُوا شُرَكَائِيَ الَّذِينَ زَعَمْتُمْ\n] وه‌ له‌ ڕۆژی قیامه‌ت خوای گه‌وره‌ ئه‌فه‌رمووێ: ده‌ی بانگی ئه‌و كه‌سانه‌ بكه‌ن كه‌ له‌ دونیادا به‌ گومانی خۆتان كردبووتان به‌ شه‌ریكی من [\nفَدَعَوْهُمْ فَلَمْ يَسْتَجِيبُوا لَهُمْ\n] ئه‌وانیش بانگیان ئه‌كه‌ن به‌ڵام ناتوانن وه‌ڵامیان بده‌نه‌وه‌ تا ڕزگاریان بكه‌ن یان شه‌فاعه‌تیان بۆ بكه‌ن [\nوَجَعَلْنَا بَيْنَهُمْ مَوْبِقًا (٥٢)\n] وه‌ دۆڵێكی قوڵمان له‌ ئاگری دۆزه‌خ خستۆته‌ نێوان هه‌ردووكیان، یاخود به‌ هیلاكیان ئه‌ده‌ین ."},{"SurahNumber":18,"VerseNumber":53,"Text":"[\nوَرَأَى الْمُجْرِمُونَ النَّارَ فَظَنُّوا أَنَّهُمْ مُوَاقِعُوهَا\n] وه‌ كاتێك كه‌ تاوانباران ئاگری دۆزه‌خ ئه‌بینن ئه‌و كاته‌ ده‌زانن وه‌ یه‌قینیان هه‌یه‌ كه‌ ئه‌چنه‌ ناوی [\nوَلَمْ يَجِدُوا عَنْهَا مَصْرِفًا (٥٣)\n] وه‌ هیچ شتێك نیه‌ كه‌ بتوانێ لایان بدات له‌ ئاگری دۆزه‌خ، یان په‌نایه‌ك نیه‌ په‌نای بۆ به‌رن و خۆیانی لێ بپارێزن له‌ ئاگری دۆزه‌خ ."},{"SurahNumber":18,"VerseNumber":54,"Text":"[\nوَلَقَدْ صَرَّفْنَا فِي هَذَا الْقُرْآنِ لِلنَّاسِ مِنْ كُلِّ مَثَلٍ\n] به‌دڵنیایی له‌م قورئانه‌ پیرۆزه‌دا هه‌موو نموونه‌یه‌كمان هێناوه‌ته‌وه‌و دووباره‌مان كردۆته‌وه‌و ڕوونمان كردۆته‌وه‌ بۆ خه‌ڵكی تا گومڕا نه‌بن و له‌رێگاى راست لانه‌ده‌ن [\nوَكَانَ الْإِنْسَانُ أَكْثَرَ شَيْءٍ جَدَلًا (٥٤)\n] به‌ڵام حاڵی مرۆڤ وایه‌ كه‌ زۆر موجاده‌له‌و ده‌مه‌قاڵێ ئه‌كات ."},{"SurahNumber":18,"VerseNumber":55,"Text":"[\nوَمَا مَنَعَ النَّاسَ أَنْ يُؤْمِنُوا إِذْ جَاءَهُمُ الْهُدَى وَيَسْتَغْفِرُوا رَبَّهُمْ\n] چی ڕێگری له‌ خه‌ڵكی ئه‌كات كاتێك كه‌ هیدایه‌تیان بۆ هات ئیمان بێنن بۆ ئیمان ناهێنن وه‌ داوای لێخۆشبوون له‌ په‌روه‌ردگاریان ناكه‌ن [\nإِلَّا أَنْ تَأْتِيَهُمْ سُنَّةُ الْأَوَّلِينَ\n] ته‌نها ئه‌وه‌ نه‌بێ كه‌ داب و نه‌ریتی ئوممه‌تانی پێشتریان بۆ بێت كه‌ خوای گه‌وره‌ چۆن سزاى داون و له‌ناوی بردوون [\nأَوْ يَأْتِيَهُمُ الْعَذَابُ قُبُلًا (٥٥)\n] یاخود له‌ پێشیانه‌وه‌ سزایان بۆ بێت وه‌ به‌ چاوی خۆیان بیبینن، واته‌: ئیمان ناهێنن تا ئه‌و كاته‌ی كه‌ خوای گه‌وره‌ سزایان ئه‌دات، وه‌ ئوممه‌تانی پێشتریش هه‌روا بوونه‌ ."},{"SurahNumber":18,"VerseNumber":56,"Text":"[\nوَمَا نُرْسِلُ الْمُرْسَلِينَ إِلَّا مُبَشِّرِينَ وَمُنْذِرِينَ\n] وه‌ ئێمه‌ پێغه‌مبه‌رانی خۆمان نانێرین بۆ لای ئوممه‌تان ئیلا موژده‌ده‌رن به‌ باوه‌ڕداران وه‌ ترسێنه‌رن بۆ كافران [\nوَيُجَادِلُ الَّذِينَ كَفَرُوا بِالْبَاطِلِ لِيُدْحِضُوا بِهِ الْحَقَّ\n] وه‌ كافرانیش موجاده‌له‌ و ده‌مه‌قاڵێ و گفتوگۆ ئه‌كه‌ن به‌ پووچه‌ڵ بۆ ئه‌وه‌ی به‌و پووچه‌ڵه‌ حه‌قی پێ به‌تاڵ بكه‌نه‌وه‌ و له‌ناوى ببه‌ن [\nوَاتَّخَذُوا آيَاتِي وَمَا أُنْذِرُوا هُزُوًا (٥٦)\n] وه‌ ئایه‌ته‌كانی من كه‌ قورئانی پیرۆزه‌ وه‌ ئه‌و هه‌ڕه‌شانه‌ی كه‌ لێیان كراوه‌ هه‌مووی به‌ گاڵته‌ ئه‌زانن و گاڵته‌ی پێ ئه‌كه‌ن ."},{"SurahNumber":18,"VerseNumber":57,"Text":"[\nوَمَنْ أَظْلَمُ مِمَّنْ ذُكِّرَ بِآيَاتِ رَبِّهِ فَأَعْرَضَ عَنْهَا\n] وه‌ كێ سته‌مكارتره‌ واته‌: هیچ كه‌سێك له‌و كه‌سه‌ سته‌مكارتر نیه‌ كه‌ یادی بخرێته‌وه‌ به‌ ئایه‌ته‌كانی په‌روه‌ردگاری ئه‌و په‌ندی لێ وه‌رنه‌گرێ و بیری لێ نه‌كاته‌وه‌و پشتی تێ بكات [\nوَنَسِيَ مَا قَدَّمَتْ يَدَاهُ\n] وه‌ له‌بیری بكات چه‌ندێك تاوانی كردووه‌ له‌ كوفرو سه‌رپێچی و ته‌وبه‌ی لێ نه‌كات [\nإِنَّا جَعَلْنَا عَلَى قُلُوبِهِمْ أَكِنَّةً أَنْ يَفْقَهُوهُ\n] ئێمه‌ په‌رده‌مان داوه‌ به‌سه‌ر دڵیاندا كه‌ ناتوانن له‌ ئایه‌ته‌كانی خوای گه‌وره‌ تێ بگه‌ن [\nوَفِي آذَانِهِمْ وَقْرًا\n] وه‌ گوێشیانمان قورس كردووه‌ كه‌ ناتوانن بیبیستن له‌به‌ر ئه‌وه‌ی شایه‌نی هیدایه‌ت نین [\nوَإِنْ تَدْعُهُمْ إِلَى الْهُدَى فَلَنْ يَهْتَدُوا إِذًا أَبَدًا (٥٧)\n] وه‌ ئه‌گه‌ر تۆ بانگیشیان بكه‌ی بۆ ڕێگای هیدایه‌ت و ڕاستی ئه‌وان هه‌رگیز ڕێگای هیدایه‌ت وه‌رناگرن ."},{"SurahNumber":18,"VerseNumber":58,"Text":"[\nوَرَبُّكَ الْغَفُورُ ذُو الرَّحْمَةِ\n] وه‌ په‌روه‌ردگاری تۆ زۆر لێخۆشبووه‌ وه‌ زۆر به‌ڕه‌حم و سۆزو به‌زه‌ییه‌ [\nلَوْ يُؤَاخِذُهُمْ بِمَا كَسَبُوا\n] ئه‌گه‌ر سزای بدانایا به‌هۆی كوفر كردن و تاوان و ده‌مه‌قاڵێ و مشتومڕیان [\nلَعَجَّلَ لَهُمُ الْعَذَابَ\n] ئه‌وه‌ شایه‌نی ئه‌وه‌ بوون سزایان بۆ پێش بخات [\nبَلْ لَهُمْ مَوْعِدٌ\n] به‌ڵام خوای گه‌وره‌ سزای بۆ پێش نه‌خستن به‌ڵكو كاتی دیاریكراوی خۆیان هه‌یه‌ [\nلَنْ يَجِدُوا مِنْ دُونِهِ مَوْئِلًا (٥٨)\n] ئه‌و كاته‌ی كه‌ سزایان بۆ دێت هیچ شوێن و په‌ناگه‌یه‌ك نیه‌ كه‌ په‌نای بۆ به‌رن و خۆیانی له‌ سزای خوای گه‌وره‌ پێ بپارێزن ."},{"SurahNumber":18,"VerseNumber":59,"Text":"[\nوَتِلْكَ الْقُرَى أَهْلَكْنَاهُمْ لَمَّا ظَلَمُوا\n] وه‌ ئه‌و دێیانه‌ی قه‌ومی عادو ثهمودو هاوشێوه‌ی ئه‌وان هه‌موومان له‌ناو بردن كاتێك كه‌ سته‌م و كوفر و سه‌رپێچیان كرد [\nوَجَعَلْنَا لِمَهْلِكِهِمْ مَوْعِدًا (٥٩)\n] وه‌ كاتی دیاریكراومان دانابوو بۆ له‌ناو بردنیان، ئه‌ى كافرانى قوڕه‌یش ئه‌گه‌ر ئێوه‌یش ئیمان نه‌هێنن وه‌كو ئه‌وان له‌ناوتان ده‌به‌ین."},{"SurahNumber":18,"VerseNumber":60,"Text":"{بەسەرهاتی موساو خدر (سەڵات‌و سەلامی خوایان لێ بێت)}\n [\nوَإِذْ قَالَ مُوسَى لِفَتَاهُ لَا أَبْرَحُ حَتَّى أَبْلُغَ مَجْمَعَ الْبَحْرَيْنِ\n] وه‌ موسى پێغه‌مبه‌ر - صلى الله عليه وسلم - كاتێك كه‌ ئه‌و گه‌نجه‌ی له‌گه‌ڵیدا بوو كه‌ (یوشه‌ع بن نون) بوو كه‌ خزمه‌تی موسای ئه‌كردو زانستى لێ وه‌رئه‌گرت موسى - صلى الله عليه وسلم - پێی فه‌رموو: به‌رده‌وام ئه‌ڕۆم تا ئه‌گه‌مه‌ شوێنی به‌یه‌ك گه‌یشتنی هه‌ردوو ده‌ریاكه‌، كه‌ وتراوه‌: (ده‌ریای ئوردن و ده‌ریای قه‌لزه‌مه‌)، یاخود (كه‌نداوی سویس و كه‌نداوی عه‌قه‌به‌)یه‌، یان وتراوه‌: له‌ لای (طه نجه) یه‌ [\nأَوْ أَمْضِيَ حُقُبًا (٦٠)\n] یاخود كاتێكی درێژ ئه‌ڕۆم، كاتێك كه‌ پرسیار له‌ موسى - صلى الله عليه وسلم - كرا كێ زاناترین كه‌سه‌؟ وتی: من، خوای گه‌وره‌ وه‌حی بۆ نارد نه‌خێر كه‌سێك هه‌یه‌ له‌ تۆ شاره‌زاتره‌ له‌و شوێنه‌یه‌ له‌ (مجمع البحرین) بڕۆ بۆ لای ."},{"SurahNumber":18,"VerseNumber":61,"Text":"[\nفَلَمَّا بَلَغَا مَجْمَعَ بَيْنِهِمَا\n] كاتێك موسى - صلى الله عليه وسلم - و (یوشه‌ع) گه‌یشتنه‌ ئه‌و شوێنه‌ به‌ یه‌كگه‌یشتنی هه‌ردوو ده‌ریاكه‌ [\nنَسِيَا حُوتَهُمَا\n] ماسیه‌كیان پێ بوو كه‌ ترش و خوێ كرابوو له‌ناو سه‌به‌ته‌یه‌كدا بوو كه‌ ون كردنی ماسیه‌كه‌ شوێنی دۆزینه‌وه‌ی (خضر) پێغه‌مبه‌ر بوو - صلى الله عليه وسلم - [\nفَاتَّخَذَ سَبِيلَهُ فِي الْبَحْرِ سَرَبًا (٦١)\n] گه‌یشتنه‌ ئه‌و شوێنه‌ ماسیه‌كه‌ به‌ ئیزنی خوا زیندوو بووه‌وه‌و چووه‌ ناو ده‌ریاكه‌و دیار نه‌ما ."},{"SurahNumber":18,"VerseNumber":62,"Text":"[\nفَلَمَّا جَاوَزَا قَالَ لِفَتَاهُ\n] كاتێك كه‌ ئه‌و شوێنه‌یان تێپه‌ڕاند (به‌یه‌كگه‌یشتنی هه‌ردوو ده‌ریاكه‌) موسى- صلى الله عليه وسلم - به‌ گه‌نجه‌كه‌ی وت: [\nآتِنَا غَدَاءَنَا لَقَدْ لَقِينَا مِنْ سَفَرِنَا هَذَا نَصَبًا (٦٢)\n] خواردنمان بده‌رێ به‌ڕاستی له‌م گه‌شته‌ماندا زۆر هیلاك و ماندوو بووین ."},{"SurahNumber":18,"VerseNumber":63,"Text":"[\nقَالَ أَرَأَيْتَ إِذْ أَوَيْنَا إِلَى الصَّخْرَةِ فَإِنِّي نَسِيتُ الْحُوتَ\n] گه‌نجه‌كه‌ وتى: كاتێك كه‌ گه‌یشتینه‌ لای ئه‌و تاوێره‌ لای به‌ یه‌كگه‌یشتنی هه‌ردوو ده‌ریاكه‌ من له‌وێ ماسیه‌كه‌م له‌بیر كرد [\nوَمَا أَنْسَانِيهُ إِلَّا الشَّيْطَانُ أَنْ أَذْكُرَهُ\n] وه‌ له‌بیریشم نه‌كرد ته‌نها شه‌یتان بوو وای لێ كردم كه‌ له‌بیری بكه‌م وه‌ هه‌واڵت پێ بده‌م كه‌ ماسییه‌كه‌ له‌وێوه‌ ڕۆیشته‌ ناو ده‌ریاكه‌ [\nوَاتَّخَذَ سَبِيلَهُ فِي الْبَحْرِ عَجَبًا (٦٣)\n] وه‌ ڕێگای خۆی گرت و چووه‌ ناو ده‌ریاكه‌ زۆر به‌ شێوازێكی سه‌رسوڕهێنه‌ر زیندوو بووه‌وه‌و چووه‌ ناوی ."},{"SurahNumber":18,"VerseNumber":64,"Text":"[\nقَالَ ذَلِكَ مَا كُنَّا نَبْغِ\n] موسى - صلى الله عليه وسلم - فه‌رمووی: ئێمه‌ش به‌ دوای ئه‌و شوێنه‌دا ئه‌گه‌ڕێین ئه‌وه‌ شوێنی ئه‌و پیاوچاكه‌یه‌ كه‌ خضره - صلى الله عليه وسلم - [\nفَارْتَدَّا عَلَى آثَارِهِمَا قَصَصًا (٦٤)\n] به‌ڕێگاو شوێنه‌واری خۆیاندا گه‌ڕانه‌وه‌ بۆ ئه‌وه‌ی ڕێیه‌كه‌ هه‌ڵه‌ نه‌كه‌ن."},{"SurahNumber":18,"VerseNumber":65,"Text":"{موسا خدر دەدۆزێتەوە (سەڵات‌و سەلامی خوایان لێ بێت)}\n[\nفَوَجَدَا عَبْدًا مِنْ عِبَادِنَا\n] له‌وێ به‌نده‌یه‌ك له‌ به‌نده‌كانی ئێمه‌یان بینی كه‌ خضر پێغه‌مبه‌ر بوو - صلى الله عليه وسلم - [\nآتَيْنَاهُ رَحْمَةً مِنْ عِنْدِنَا\n] له‌لایه‌ن خۆمانه‌وه‌ ڕه‌حمه‌تمان پێی به‌خشیووه‌ كه‌ وتراوه‌: پێغه‌مبه‌رایه‌تی بووه‌ [\nوَعَلَّمْنَاهُ مِنْ لَدُنَّا عِلْمًا (٦٥)\n] وه‌ له‌ لایه‌ن خۆمانه‌وه‌ فێری كۆمه‌ڵێك زانیاریمان كردووه‌ له‌ زانینی غه‌یب و ئه‌و شتانه‌ كه‌ موسى - صلى الله عليه وسلم - نه‌یزانیوه‌ ."},{"SurahNumber":18,"VerseNumber":66,"Text":"[\nقَالَ لَهُ مُوسَى هَلْ أَتَّبِعُكَ عَلَى أَنْ تُعَلِّمَنِ مِمَّا عُلِّمْتَ رُشْدًا (٦٦)\n] موسى - صلى الله عليه وسلم - پێی فه‌رموو: ئایا ڕێگام ئه‌ده‌ی كه‌ هاوه‌ڵایه‌تیت بكه‌م وه‌ شوێنت بكه‌وم تا له‌وه‌ی كه‌ خوای گه‌وره‌ فێری كردوویت منیش فێر بكه‌ی؟ (لێره‌ ئیزنی لێ وه‌رگرت) ."},{"SurahNumber":18,"VerseNumber":67,"Text":"[\nقَالَ إِنَّكَ لَنْ تَسْتَطِيعَ مَعِيَ صَبْرًا (٦٧)\n] خضريش - صلى الله عليه وسلم - فه‌رمووی: تۆ ناتوانی له‌گه‌ڵ مندا ئارام بگری له‌به‌ر ئه‌وه‌ی شتی زۆر سه‌یر ئه‌بینی كه‌ پێچه‌وانه‌ى شه‌ریعه‌ته‌كه‌ى تۆیه‌ ."},{"SurahNumber":18,"VerseNumber":68,"Text":"[\nوَكَيْفَ تَصْبِرُ عَلَى مَا لَمْ تُحِطْ بِهِ خُبْرًا (٦٨)\n] وه‌ چۆن ئه‌توانی ئارام بگری له‌ شتێك كه‌ زانیاریت پێی نیه‌و حه‌قیقه‌تی نازانی ."},{"SurahNumber":18,"VerseNumber":69,"Text":"[\nقَالَ سَتَجِدُنِي إِنْ شَاءَ اللَّهُ صَابِرًا\n] موسى - صلى الله عليه وسلم - فه‌رمووی: (إن شاء الله) به‌ ئارامگرى ئه‌مبینی [\nوَلَا أَعْصِي لَكَ أَمْرًا (٦٩)\n] وه‌ هیچ سه‌رپێچیت ناكه‌م و گوێڕایه‌ڵیت ئه‌كه‌م ."},{"SurahNumber":18,"VerseNumber":70,"Text":"[\nقَالَ فَإِنِ اتَّبَعْتَنِي فَلَا تَسْأَلْنِي عَنْ شَيْءٍ\n] خضر - صلى الله عليه وسلم - پێی فه‌رموو: ئه‌گه‌ر شوێنم كه‌وتیت پرسیاری هیچ شتێكم لێ مه‌كه‌ له‌وه‌ی كه‌ ئه‌یبینی [\nحَتَّى أُحْدِثَ لَكَ مِنْهُ ذِكْرًا (٧٠)\n] تا خۆم بۆت باس ئه‌كه‌م.."},{"SurahNumber":18,"VerseNumber":71,"Text":"{خدر -\nصلی الله علیه وسلم\n- كەشتییەكە كون دەكات!}\n [\nفَانْطَلَقَا حَتَّى إِذَا رَكِبَا فِي السَّفِينَةِ خَرَقَهَا\n] به‌ڕێكه‌وتن تا سوار كه‌شتییه‌ك بوون خضر - صلى الله عليه وسلم - له‌ لایه‌كه‌وه‌ كه‌شتییه‌كه‌ی كون كرد [\nقَالَ أَخَرَقْتَهَا لِتُغْرِقَ أَهْلَهَا\n] موساش - صلى الله عليه وسلم - خۆی بۆ نه‌گیرا وتی: ئایا كونت كرد بۆ ئه‌وه‌ی خه‌ڵكی ناو ئه‌م كه‌شتییه‌ نوقمی ئاوه‌كه‌ بكه‌ی [\nلَقَدْ جِئْتَ شَيْئًا إِمْرًا (٧١)\n] به‌ڕاستی كارێكی خراپ و سه‌رسوڕهێنه‌رو گه‌وره‌ت كرد، له‌به‌ر ئه‌وه‌ی كه‌ خضريان - صلى الله عليه وسلم - ناسی به‌بێ به‌رامبه‌ر سه‌ریان خستن و پاره‌یان لێ وه‌رنه‌گرتن."},{"SurahNumber":18,"VerseNumber":72,"Text":"[\nقَالَ أَلَمْ أَقُلْ إِنَّكَ لَنْ تَسْتَطِيعَ مَعِيَ صَبْرًا (٧٢)\n] خضر - صلى الله عليه وسلم - فه‌رمووی: ئایا پێم نه‌وتیت تۆ ناتوانی له‌گه‌ڵ مندا ئارام بگری ."},{"SurahNumber":18,"VerseNumber":73,"Text":"[\nقَالَ لَا تُؤَاخِذْنِي بِمَا نَسِيتُ\n] موسى - صلى الله عليه وسلم - فه‌رمووی: لێم مه‌گره‌و لۆمه‌م مه‌كه‌ به‌ شتێك كه‌ له‌ بیرم كرد [\nوَلَا تُرْهِقْنِي مِنْ أَمْرِي عُسْرًا (٧٣)\n] وه‌ ئیشم له‌سه‌ر گران و قورس مه‌كه‌و به‌ ئاسانی مامه‌ڵه‌م له‌گه‌ڵدا بكه."},{"SurahNumber":18,"VerseNumber":74,"Text":"{خدر -\nصلی الله علیه وسلم\n- منداڵێك دەكوژێت!}\n [\nفَانْطَلَقَا حَتَّى إِذَا لَقِيَا غُلَامًا فَقَتَلَهُ\n] دیسان به‌ڕێكه‌وتن تا گه‌یشتن به‌ مناڵێك كه‌ له‌گه‌ڵ منداڵانی تردا یاری ئه‌كرد، خضر - صلى الله عليه وسلم - كوشتی [\nقَالَ أَقَتَلْتَ نَفْسًا زَكِيَّةً بِغَيْرِ نَفْسٍ\n] دیسان موسى - صلى الله عليه وسلم - خۆی بۆ نه‌گیراو فه‌رمووی: ئایا نه‌فسێكی پاكت كوشت به‌بێ ئه‌وه‌ی كه‌ كه‌سێكی كوشتبێت؟ به‌بێ تۆڵه‌ سه‌ندنه‌وه‌ [\nلَقَدْ جِئْتَ شَيْئًا نُكْرًا (٧٤)\n] به‌ڕاستی كارێكی خراپ و مونكه‌رت كرد."},{"SurahNumber":18,"VerseNumber":75,"Text":"[\nقَالَ أَلَمْ أَقُلْ لَكَ إِنَّكَ لَنْ تَسْتَطِيعَ مَعِيَ صَبْرًا (٧٥)\n] خضر - صلى الله عليه وسلم - پێی فه‌رموو: ئایا پێم نه‌وتیت تۆ ناتوانی له‌گه‌ڵ مندا ئارام بگری ."},{"SurahNumber":18,"VerseNumber":76,"Text":"[\nقَالَ إِنْ سَأَلْتُكَ عَنْ شَيْءٍ بَعْدَهَا فَلَا تُصَاحِبْنِي\n] موسى - صلى الله عليه وسلم - فه‌رمووی: ئه‌گه‌ر له‌ پاش ئه‌مه‌ پرسیاری هه‌ر شتێكم لێ كردیت ئه‌وا هاوڕێیه‌تیم مه‌كه‌و مه‌مكه‌ به‌ هاوه‌ڵی خۆت، پێغه‌مبه‌رى خوا - صلى الله عليه وسلم - ده‌فه‌رمێت: (ره‌حمه‌تى خوا له‌ ئێمه‌و موسایش بێت ئه‌گه‌ر زیاتر له‌گه‌ڵیدا بمایاته‌وه‌ ئه‌وا شتى سه‌رسوڕهێنه‌رى ده‌بینى، به‌ڵام خۆى وتى ئه‌گه‌ر له‌مه‌ودوا پرسیارى هه‌رشتێكم لێ كردیت ئه‌وا هاوه‌ڵێتیم مه‌كه‌) [\nقَدْ بَلَغْتَ مِنْ لَدُنِّي عُذْرًا (٧٦)\n] ئیتر عوزرم نه‌ما، واته‌: په‌شیمان بووه‌وه‌."},{"SurahNumber":18,"VerseNumber":77,"Text":"{خدر -\nصلی الله علیه وسلم\n- دیوارێك چاك دەكات!}\n[\nفَانْطَلَقَا حَتَّى إِذَا أَتَيَا أَهْلَ قَرْيَةٍ اسْتَطْعَمَا أَهْلَهَا\n] به‌ڕێكه‌وتنه‌وه‌ تا چوونه‌ دێیه‌كه‌وه‌ كه‌ وتراوه‌: دێی (ئه‌یله‌) بووه‌ له‌ قودس، داوای میوانداریان له‌ خه‌ڵكی دێیه‌كه‌ كرد [\nفَأَبَوْا أَنْ يُضَيِّفُوهُمَا\n] ئه‌وانیش ره‌زیل و چروك بوون و ڕه‌تیان كرده‌وه‌ كه‌ میوانداریان بكه‌ن [\nفَوَجَدَا فِيهَا جِدَارًا يُرِيدُ أَنْ يَنْقَضَّ\n] دیوارێكیان بینی كه‌ نزیكه‌ دیواره‌كه‌ بڕوخێت و لار بۆته‌وه‌و ئاماده‌یه‌ بۆ ڕووخان [\nفَأَقَامَهُ\n] خضر - صلى الله عليه وسلم - دیواره‌كه‌ی ڕاست كرده‌وه‌ [\nقَالَ لَوْ شِئْتَ لَاتَّخَذْتَ عَلَيْهِ أَجْرًا (٧٧)\n] موسى - صلى الله عليه وسلم - دیسان قسه‌ی كردو وتی: خه‌ڵكى ئه‌م دێ¬یه‌ خزمه‌تی ئێمه‌یان نه‌كردووه‌ بۆچی پاره‌و كرێیان لێ وه‌رناگری له‌ به‌رامبه‌ر ڕاست كردنه‌وه‌ی دیواره‌كه‌و چاك كردنی ."},{"SurahNumber":18,"VerseNumber":78,"Text":"[\nقَالَ هَذَا فِرَاقُ بَيْنِي وَبَيْنِكَ\n] خضر - صلى الله عليه وسلم - فه‌رمووی: ئه‌م دیواره‌ من و تۆ له‌ یه‌كتری جیا ئه‌كاته‌وه‌و له‌ یه‌كتر جیا ئه‌بینه‌وه‌، چونكه‌ خۆت به‌مه‌رجت گرت له‌مه‌ودوا پرسیارم لێ نه‌كه‌یت [\nسَأُنَبِّئُكَ بِتَأْوِيلِ مَا لَمْ تَسْتَطِعْ عَلَيْهِ صَبْرًا (٧٨)\n] ئێستا هه‌واڵی هه‌موو ئه‌و شتانه‌ت پێ ئه‌ده‌م كه‌ نه‌تتوانی ئارام بگریت وه‌ دانت به‌خۆتدا نه‌گرت."},{"SurahNumber":18,"VerseNumber":79,"Text":"{حیكمەت لە كون كردنی كەشتییەكە}\n[\nأَمَّا السَّفِينَةُ فَكَانَتْ لِمَسَاكِينَ يَعْمَلُونَ فِي الْبَحْرِ\n] فه‌رمووی: یه‌كه‌م شتیان كه‌شتییه‌كه‌ كه‌ كونم كرد ئه‌و كه‌شتییه‌ هی كۆمه‌ڵێك خه‌ڵكی هه‌ژار بوو له‌و ده‌ریایه‌ ئیشیان به‌و كه‌شتییه‌ ئه‌كرد، (كه‌شتى¬یه‌كیان هه‌یه‌و ئیشى پێ ده‌كه‌ن به‌ڵام له‌به‌ر ئه‌وه‌ى به‌شى بژێوى ژیانیان ناكات پێیان ده‌وترێت مسكین) [\nفَأَرَدْتُ أَنْ أَعِيبَهَا\n] منیش ویستم عه‌یبداری بكه‌م و كونێكی تێ بكه‌م [\nوَكَانَ وَرَاءَهُمْ مَلِكٌ\n] له‌به‌ر ئه‌وه‌ی له‌وبه‌ر ئاوه‌كه‌ وه‌ك (ابن عباس) ئه‌فه‌رمووێ: له‌ پێشیانه‌وه‌ پاشایه‌كی سته‌مكار هه‌بوو [\nيَأْخُذُ كُلَّ سَفِينَةٍ غَصْبًا (٧٩)\n] هه‌موو كه‌شتییه‌ك كه‌ بێ عه‌یب و چاك بێ داگیری ئه‌كات و بۆ خۆی ئه‌یبات بۆیه‌ عه‌یبدارم كرد بۆ ئه‌وه‌ی داگیری نه‌كات، نه‌ك بۆ ئه‌وه‌ى زیان به‌وان بگه‌یه‌نم و نوقمیان بكه‌م."},{"SurahNumber":18,"VerseNumber":80,"Text":"{حیكمەت لە كوشتنی منداڵەكە}\n [\nوَأَمَّا الْغُلَامُ فَكَانَ أَبَوَاهُ مُؤْمِنَيْنِ\n] وه‌ مناڵه‌كه‌یش كه‌ كوشتم دایك و باوكی باوه‌ڕداربوون و خۆى گه‌وره‌ بوایه‌ كافر ده‌رده‌چوو [\nفَخَشِينَا أَنْ يُرْهِقَهُمَا طُغْيَانًا وَكُفْرًا (٨٠)\n] له‌وه‌ ترساین كه‌ دواتر دایك و باوكه‌كه‌ی تووشی توغیان و له‌ڕێ ده‌رچوون و كوفر بكات، ئه‌مانه‌ هه‌مووی غه‌یبه‌و خوای گه‌وره‌ پێی وتبوو ئه‌بێته‌ هۆی ئه‌وه‌ی كه‌ ئه‌و دایك و باوكه‌ش تووشی كوفرو گومڕایی بكات، بۆیه‌ بۆ منداڵه‌كه‌ باشتر بوو چونكه‌ منداڵى موسڵمان پێش بالغ بوون بمرێت ده‌چێته‌ به‌هه‌شته‌وه‌، وه‌ بۆ دایك و باوكیشى باشتر بوو چونكه‌ شه‌فاعه‌تیان بۆ ده‌كات و له‌به‌ر ده‌رگاى به‌هه‌شت چاوه‌ڕوانیان ده‌كات، وه‌ خوا منداڵى ترى صاڵح و چاكى پێ به‌خشین، (بۆیه‌ مرۆڤى باوه‌ڕدار ده‌بێت رازى بێت به‌ بڕیارى خواى گه‌وره‌، وه‌ خواى گه‌وره‌ خۆى باشتر ده‌زانێت چى شتێك بۆ مرۆڤى موسڵمان خێرى تێدایه‌و باشتره‌) ."},{"SurahNumber":18,"VerseNumber":81,"Text":"[\nفَأَرَدْنَا أَنْ يُبْدِلَهُمَا رَبُّهُمَا خَيْرًا مِنْهُ زَكَاةً\n] ویستمان خوای گه‌وره‌ بۆیان بگۆڕێ به‌ منداڵێكى باشترو پاكترو چاكه‌كارتر به‌رامبه‌ر دایك و باوكى له‌م منداڵه‌ [\nوَأَقْرَبَ رُحْمًا (٨١)\n] وه‌ خزمه‌تی دایك و باوكی بكات و به‌ڕه‌حم و سۆز بێ به‌رامبه‌ر دایك و باوكی، واته‌: به‌ زانیاری خوای گه‌وره‌ ئه‌یزانی كه‌ ئه‌و منداڵه‌ گه‌وره‌ بێ مناڵێكی كافری لێ ده‌رئه‌چێ."},{"SurahNumber":18,"VerseNumber":82,"Text":"{حیكمەت لە چاك كردنەوەی دیوارەكە}\n [\nوَأَمَّا الْجِدَارُ فَكَانَ لِغُلَامَيْنِ يَتِيمَيْنِ فِي الْمَدِينَةِ\n] وه‌ دیواره‌كه‌ش كه‌ چاكم كرده‌وه‌ هی دوو منداڵی بێ باوك بوو له‌م شاره‌دا [\nوَكَانَ تَحْتَهُ كَنْزٌ لَهُمَا\n] وه‌ له‌ ژێر دیواره‌كه‌دا كه‌نزو ماڵێكی زۆری لێ بوو باوكی له‌وێ بۆی دانابوون [\nوَكَانَ أَبُوهُمَا صَالِحًا\n] وه‌ باوكیشیان پیاو چاك بووه‌ [\nفَأَرَادَ رَبُّكَ أَنْ يَبْلُغَا أَشُدَّهُمَا\n] به‌هۆی چاكی باوكیانه‌وه‌ خوای گه‌وره‌ ویستی تا منداڵه‌كان بالغ ئه‌بن و پێ ئه‌گه‌ن ئه‌و كاته‌ جارێكی تر دیواره‌كه‌ ئه‌ڕوخێت ئه‌و كاته‌ كه‌نزه‌كه‌ خۆیان ده‌ری بكه‌ن به‌ڵام ئێستا بڕوخێت خه‌ڵك ئه‌یبات [\nوَيَسْتَخْرِجَا كَنْزَهُمَا رَحْمَةً مِنْ رَبِّكَ\n] وه‌ كه‌نزه‌كه‌یان ده‌ست خۆیان بكه‌وێ وه‌كو ڕه‌حمه‌تێك له‌ خوای گه‌وره‌وه‌ بۆ ئه‌وان وه‌ به‌هۆی چاكی باوكیانه‌وه‌ (كه‌واته‌ چاكى باوك هۆكاره‌ بۆ پاراستنى منداڵه‌كانى له‌ دواى خۆى) [\nوَمَا فَعَلْتُهُ عَنْ أَمْرِي\n] وه‌ ئه‌و شتانه‌ی كه‌ كردم هیچی له‌ خۆمه‌وه‌ نه‌مكردووه‌ به‌ڵكو هه‌مووی به‌ وه‌حی بووه‌ له‌ خوای گه‌وره‌وه‌ (كه‌ ئه‌مه‌ به‌ڵگه‌یه‌ له‌سه‌ر ئه‌وه‌ی كه‌ خضر پێغه‌مبه‌ر بووه‌ - صلى الله عليه وسلم -) [\nذَلِكَ تَأْوِيلُ مَا لَمْ تَسْطِعْ عَلَيْهِ صَبْرًا (٨٢)\n] ئه‌مه‌ لێكدانه‌وه‌ی هه‌موو ئه‌و شتانه‌ بوو كه‌ تۆ نه‌تتوانی ئارامیان له‌سه‌ر بگری (هیچ به‌ڵگه‌یه‌ك نیه‌ له‌سه‌ر ئه‌وه‌ى كه‌ ئێستا خضر پێغه‌مبه‌ر - صلى الله عليه وسلم - زیندوو بێت، به‌ڵكو به‌ڵگه‌ هه‌یه‌ له‌ قورئان و سوننه‌ت كه‌ ته‌نها عیسى پێغه‌مبه‌ر - صلى الله عليه وسلم - ماوه‌و خواى گه‌وره‌ به‌رزى كردۆته‌وه‌و له‌ كۆتایى زه‌مان دایده‌به‌زێنێت و ده‌ججال ده‌كوژێت، جگه‌ له‌و كه‌سى تر نه‌ماوه‌و هه‌موویان مردوون)."},{"SurahNumber":18,"VerseNumber":83,"Text":"{به‌سه‌رهاتى (ذو القرنين)}\n[\nوَيَسْأَلُونَكَ عَنْ ذِي الْقَرْنَيْنِ\n] ئه‌ی محمد - صلى الله عليه وسلم - كافرانى مه‌ككه‌ پرسیارت لێ ئه‌كه‌ن ده‌رباره‌ی (ذي القرنين)، كه‌ پیاوچاكێك بووه‌، بۆیه‌ پێی وتراوه‌: (ذو القرنين) له‌به‌ر ئه‌وه‌ی له‌ بان سه‌ری شوێنی دوو شاخ هه‌بووه‌، یاخود له‌به‌ر ئه‌وه‌ی كه‌ موڵكی ڕۆم و فارسی به‌ده‌ست بووه‌و هه‌ردووكی گرتووه‌، یاخود وتراوه‌: له‌ خۆرهه‌ڵاته‌وه‌ گه‌یشتۆته‌ لای ئه‌و شاخه‌ی كه‌ خۆری لێ هه‌ڵدێت، وه‌ له‌ خۆرئاوایشه‌وه‌ گه‌یشتۆته‌ لای ئه‌و شاخه‌ی كه‌ خۆری لێ ئاوا ئه‌بێت، گه‌یشتووه‌ به‌ هه‌ردوو شاخه‌كه‌ [\nقُلْ سَأَتْلُو عَلَيْكُمْ مِنْهُ ذِكْرًا (٨٣)\n] ئه‌ی محمد - صلى الله عليه وسلم - پرسیاری (ذي القرنين)ت لێ ئه‌كه‌ن تۆ پێیان بڵێ: ئێستا شتێكتان له‌ به‌سه‌رهاتی ئه‌و پیاوه‌ بۆ ئه‌گێڕمه‌وه‌ ."},{"SurahNumber":18,"VerseNumber":84,"Text":"[\nإِنَّا مَكَّنَّا لَهُ فِي الْأَرْضِ\n] ئێمه‌ له‌سه‌ر زه‌ویدا جێگیرمان كردو موڵك و تواناو ده‌سه‌ڵاتمان پێ به‌خشی [\nوَآتَيْنَاهُ مِنْ كُلِّ شَيْءٍ سَبَبًا (٨٤)\n] وه‌ له‌ هه‌موو شتێكدا ئه‌وه‌ی كه‌ مه‌به‌ستی بێ له‌ هۆكارى سه‌ركه‌وتن و نیشانه‌كانی ڕێگاو زانیارى و فێر بوونى زمانمان پێ به‌خشی."},{"SurahNumber":18,"VerseNumber":85,"Text":"[\nفَأَتْبَعَ سَبَبًا (٨٥)\n] ئه‌ویش ئه‌و ڕێگاو هۆكارانه‌ی ئه‌گرته‌ به‌ر ."},{"SurahNumber":18,"VerseNumber":86,"Text":"[\nحَتَّى إِذَا بَلَغَ مَغْرِبَ الشَّمْسِ\n] تا گه‌یشته‌ ئه‌و شوێنه‌ی كه‌ خۆری لێ ئاوا ئه‌بێ ئه‌وپه‌ڕی زه‌وی له‌ خۆرئاواوه‌ كه‌ هیچ شتێكی تر نه‌ما ته‌نها ده‌ریا نه‌بێ [\nوَجَدَهَا تَغْرُبُ فِي عَيْنٍ حَمِئَةٍ\n] بینی كه‌ خۆر ئاوا ئه‌بێ له‌ شوێنێك وه‌كو قوڕ له‌به‌ر چاوی ئه‌م وه‌كو قوڕێكی ڕه‌ش وایه‌، وه‌ گه‌رمه‌ چونكه‌ له‌ تیشكى خۆره‌وه‌ نزیكه‌ [\nوَوَجَدَ عِنْدَهَا قَوْمًا\n] وه‌ له‌وێ لای خۆرئاوا قه‌ومێكی بینی [\nقُلْنَا يَا ذَا الْقَرْنَيْنِ إِمَّا أَنْ تُعَذِّبَ وَإِمَّا أَنْ تَتَّخِذَ فِيهِمْ حُسْنًا (٨٦)\n] وتمان: ئه‌ی (ذي القرنين) ئه‌مانه‌ قه‌ومێكی كافرن یان ئه‌وه‌تا ئه‌بێ سزایان بده‌ی ئه‌وه‌ی كه‌ كافره‌و موسڵمان نابێت، یان ئه‌وه‌تا چاكسازیان تیادا بكه‌یت و چاكیان بكه‌یت و بانگه‌وازیان بكه‌ی بۆ ڕێگای ڕاست و حه‌ق و دینداری (واته‌: خواى گه‌وره‌ زاڵى كرد به‌سه‌ر ئه‌و قه‌ومه‌داو سه‌ركه‌وت به‌سه‌ریانداو كه‌وتنه‌ ژێر ده‌سه‌ڵاتیه‌وه‌) ."},{"SurahNumber":18,"VerseNumber":87,"Text":"[\nقَالَ أَمَّا مَنْ ظَلَمَ فَسَوْفَ نُعَذِّبُهُ\n] ئه‌ویش فه‌رمووی: هه‌ر كه‌سێك سته‌م بكات له‌ نه‌فسی خۆی به‌ به‌رده‌وام بوونی له‌سه‌ر كوفرو شیرك ئه‌وه‌ سزای ئه‌ده‌ین له‌ دونیادا به‌ كوشتن [\nثُمَّ يُرَدُّ إِلَى رَبِّهِ فَيُعَذِّبُهُ عَذَابًا نُكْرًا (٨٧)\n] پاشانیش ئه‌گه‌ڕێته‌وه‌ بۆ لای خوای گه‌وره‌ له‌ ڕۆژی قیامه‌ت خوای گه‌وره‌ش سزایه‌كی زۆر سه‌خت و به‌ ئێش و ئازارى ئه‌دات ."},{"SurahNumber":18,"VerseNumber":88,"Text":"[\nوَأَمَّا مَنْ آمَنَ وَعَمِلَ صَالِحًا\n] به‌ڵام هه‌ر كه‌سێك ئیمان بێنێ به‌ خوای گه‌وره‌و كرده‌وه‌ی چاك بكات [\nفَلَهُ جَزَاءً الْحُسْنَى\n] ئه‌وه‌ پاداشتی باشی بۆ هه‌یه‌ كه‌ بریتییه‌ له‌ به‌هه‌شت [\nوَسَنَقُولُ لَهُ مِنْ أَمْرِنَا يُسْرًا (٨٨)\n] وه‌ كارئاسانیشیان بۆ ئه‌كه‌ین و ئیشیان له‌سه‌ر قورس ناكه‌ین ."},{"SurahNumber":18,"VerseNumber":89,"Text":"[\nثُمَّ أَتْبَعَ سَبَبًا (٨٩)\n] پاشان ڕێگای گرته‌ به‌ر جگه‌ له‌ ڕێگای یه‌كه‌م ."},{"SurahNumber":18,"VerseNumber":90,"Text":"[\nحَتَّى إِذَا بَلَغَ مَطْلِعَ الشَّمْسِ\n] تا گه‌یشته‌ شوێنی خۆرهه‌ڵات ئه‌و شوێنه‌ی كه‌ خۆری لێ هه‌ڵدێت [\nوَجَدَهَا تَطْلُعُ عَلَى قَوْمٍ لَمْ نَجْعَلْ لَهُمْ مِنْ دُونِهَا سِتْرًا (٩٠)\n] بینی خۆر هه‌ڵدێ له‌سه‌ر  قه‌ومێك كه‌ هیچ شتێك نیه‌ خۆیانی پێ دابپۆشن نه‌ له‌ خانوودا ئه‌ژین نه‌ جلوبه‌رگیان هه‌یه‌ به‌ڵكو ڕووت و پێ په‌تین زیاتر ئه‌چنه‌ ناو ده‌ریاوه‌، یان ناو كون و ئه‌شكه‌وته‌وه‌ ."},{"SurahNumber":18,"VerseNumber":91,"Text":"[\nكَذَلِكَ وَقَدْ أَحَطْنَا بِمَا لَدَيْهِ خُبْرًا (٩١)\n] به‌م شێوازه‌ هه‌واڵی هه‌موو شتێكیان ده‌زانین و هیچ شتێكیان له‌ ئێمه‌ شاراوه‌ نیه‌ ."},{"SurahNumber":18,"VerseNumber":92,"Text":"[\nثُمَّ أَتْبَعَ سَبَبًا (٩٢)\n] پاشان ڕێگای سێیه‌می گرته‌ به‌ر له‌ نێوان ڕۆژهه‌ڵات و ڕۆژئاوا."},{"SurahNumber":18,"VerseNumber":93,"Text":"{(ذو القرنين) و (یەئجوج‌و مەئجوج)}\n [\nحَتَّى إِذَا بَلَغَ بَيْنَ السَّدَّيْنِ\n] تا گه‌یشته‌ نێوان دوو سه‌ددو به‌نداو كه‌ دوو شاخ بوو كه‌لێنێك له‌ نێوانیاندا بووه‌ (یه‌ئجوج و مه‌ئجوج) له‌وێوه‌ ده‌رچونه‌ بۆ وڵاتى تورك و ئاشوبیان ناوه‌ته‌وه‌، ئه‌ووترێ: له‌ لای (ئه‌رمینیاو ئازربه‌یجان) بووه‌ [\nوَجَدَ مِنْ دُونِهِمَا قَوْمًا\n] لای ئه‌و دوو سه‌دده‌ قه‌ومێكی بینی [\nلَا يَكَادُونَ يَفْقَهُونَ قَوْلًا (٩٣)\n] له‌ قسه‌ی غه‌یری خۆیان تێ نه‌ئه‌گه‌یه‌شتن زمانێكی تایبه‌تیان هه‌بووه‌ ."},{"SurahNumber":18,"VerseNumber":94,"Text":"[\nقَالُوا يَا ذَا الْقَرْنَيْنِ\n] وتیان: ئه‌ی (ذو القرنين) كه‌ ئه‌م زمانی ئه‌وانی زانیوه‌ [\nإِنَّ يَأْجُوجَ وَمَأْجُوجَ مُفْسِدُونَ فِي الْأَرْضِ\n] (یه‌ئجوج و مه‌ئجوج) ئاشووبگێڕن له‌سه‌ر زه‌ویداو ئاشووب ئه‌نێنه‌وه‌و زوڵم و سته‌م ئه‌كه‌ن و لێمان ئه‌كوژن [\nفَهَلْ نَجْعَلُ لَكَ خَرْجًا عَلَى أَنْ تَجْعَلَ بَيْنَنَا وَبَيْنَهُمْ سَدًّا (٩٤)\n] كه‌ زانیان تواناو ده‌سه‌ڵاتی هه‌یه‌و به‌هێزه‌ وتیان ئایا ئێمه‌ كرێیه‌كت بۆ دابنێین بۆ ئه‌وه‌ی كه‌ سه‌ددو به‌نداوێك دروست بكه‌ی له‌ نێوان ئێمه‌و ئه‌واندا تا ببێته‌ ڕێگر بۆ ئه‌وه‌ی ئیتر پێمان نه‌گه‌ن ."},{"SurahNumber":18,"VerseNumber":95,"Text":"[\nقَالَ مَا مَكَّنِّي فِيهِ رَبِّي خَيْرٌ\n] فه‌رمووی: ئه‌وه‌ی خوای گه‌وره‌ پێى به‌خشیوم له‌ تواناو موڵك ئه‌وه‌ باشتره‌ له‌ پاداشت و كرێیه‌ك كه‌ ئێوه‌ پێمى بده‌ن [\nفَأَعِينُونِي بِقُوَّةٍ\n] به‌ڵام ئێوه‌ به‌ ئامێره‌كانتانه‌وه‌ به‌ هێزه‌وه‌ یارمه‌تیم بده‌ن [\nأَجْعَلْ بَيْنَكُمْ وَبَيْنَهُمْ رَدْمًا (٩٥)\n] ئه‌وه‌ له‌ نێوان ئێوه‌و ئه‌واندا به‌نداو و سه‌ددێك دروست ئه‌كه‌م ."},{"SurahNumber":18,"VerseNumber":96,"Text":"[\nآتُونِي زُبَرَ الْحَدِيدِ\n] خشتی ئاسنم بۆ بێنن [\nحَتَّى إِذَا سَاوَى بَيْنَ الصَّدَفَيْنِ\n] تا ئه‌یهێنن و به‌رزی ئه‌كه‌نه‌وه‌ لای هه‌ردوو شاخه‌وه‌ [\nقَالَ انْفُخُوا\n] ئه‌و كاته‌ فووی پیا بكه‌ن وه‌كو كووره‌ [\nحَتَّى إِذَا جَعَلَهُ نَارًا\n] تا ئه‌بێته‌ ئاگرو گڕ ئه‌گرێ [\nقَالَ آتُونِي أُفْرِغْ عَلَيْهِ قِطْرًا (٩٦)\n] فه‌رمووی: ئێستا مسی تواوه‌م بۆ بێنن ئه‌یكه‌ینه‌ سه‌ریدا ئه‌و كاته‌ زۆر به‌هێز ئه‌بێ [\nفَمَا اسْطَاعُوا أَنْ يَظْهَرُوهُ\n] سه‌ددو به‌نداو و به‌ربه‌ستێكی بۆ دروست كردن كه‌ ئیتر نه‌یانتوانی سه‌ركه‌ون به‌سه‌ریدا ئه‌وه‌نده‌ به‌رزو لووس بوو ."},{"SurahNumber":18,"VerseNumber":97,"Text":"[\nوَمَا اسْتَطَاعُوا لَهُ نَقْبًا (٩٧)\n] وه‌ نه‌یشیان ئه‌توانی له‌ ژێره‌وه‌ كونی بكه‌ن له‌به‌ر به‌هێزی و ڕه‌قی ."},{"SurahNumber":18,"VerseNumber":98,"Text":"[\nقَالَ هَذَا رَحْمَةٌ مِنْ رَبِّي\n] (ذو القرنين) فه‌رمووی: ئه‌مه‌ ڕه‌حمه‌تی خوای گه‌وره‌یه‌ ڕه‌حمی به‌ خه‌ڵكى كرد كه‌ چیتر ناتوانن زیانیان پێ بگه‌یه‌نن [\nفَإِذَا جَاءَ وَعْدُ رَبِّي\n] تا كاتێك وه‌عدو كاتی دیاریكراوی په‌روه‌ردگارم دێت پێش ڕۆژی قیامه‌ت كه‌ (یه‌ئجوج و مه‌ئجوج) ده‌رچن [\nجَعَلَهُ دَكَّاءَ\n] ئه‌و كاته‌ خوای گه‌وره‌ ئه‌و سه‌دده‌ ڕێك ئه‌كات به‌سه‌ر زه‌وی و ئه‌یڕوخێنێ [\nوَكَانَ وَعْدُ رَبِّي حَقًّا (٩٨)\n] وه‌ به‌ڵێنی خوای گه‌وره‌ش حه‌قه‌ كه‌ له‌ پێش قیامه‌تدا یه‌ئجوج و مه‌ئجوج ده‌رئه‌چن ."},{"SurahNumber":18,"VerseNumber":99,"Text":"[\nوَتَرَكْنَا بَعْضَهُمْ يَوْمَئِذٍ يَمُوجُ فِي بَعْضٍ\n] وه‌ له‌ پێش هاتنی قیامه‌ت و دواى هاتنى (ده‌ججال)، (یه‌ئجوج و مه‌ئجوج) هه‌موویان تێكه‌ڵ به‌ خه‌ڵك ئه‌بن و زیان به‌ خه‌ڵكى ده‌گه‌یه‌نن كه‌ نیشانه‌ی هاتنی قیامه‌ته‌ [\nوَنُفِخَ فِي الصُّورِ\n] وه‌ فوو ئه‌كرێ به‌ شه‌یپوردا فووی دووه‌م [\nفَجَمَعْنَاهُمْ جَمْعًا (٩٩)\n] ئه‌و كاته‌ هه‌موو خه‌ڵكی له‌ شوێنی خۆیان زیندوو ئه‌كه‌ینه‌وه‌ وه‌ له‌ ساحه‌ی مه‌حشه‌ردا كۆیان ئه‌كه‌ینه‌وه‌."},{"SurahNumber":18,"VerseNumber":100,"Text":"[\nوَعَرَضْنَا جَهَنَّمَ يَوْمَئِذٍ لِلْكَافِرِينَ عَرْضًا (١٠٠)\n] وه‌ له‌و ڕۆژه‌دا جه‌هه‌ننه‌میش ده‌رئه‌خه‌ین وه‌ ئاشكرای ئه‌كه‌ین تا كافران به‌ چاوی خۆیان بیبینن پێش ئه‌وه‌ى بچنه‌ ناویه‌وه‌ بۆ ئه‌وه‌ى زیاتر غه‌م و خه‌فه‌ت بخۆن ."},{"SurahNumber":18,"VerseNumber":101,"Text":"[\nالَّذِينَ كَانَتْ أَعْيُنُهُمْ فِي غِطَاءٍ عَنْ ذِكْرِي\n] ئه‌و كافرانه‌ی كه‌ په‌رده‌ به‌سه‌ر چاویاندا هه‌بووه‌و زیكرو یادی خوای گه‌وره‌یان نه‌بیستووه‌و خۆیان كوێر كردووه‌ له‌ ئاستیدا [\nوَكَانُوا لَا يَسْتَطِيعُونَ سَمْعًا (١٠١)\n] وه‌ نه‌یان ئه‌توانی حه‌قیقه‌ته‌كانیش ببیستن له‌به‌ر ئه‌وه‌ی گوێیشیان قورس ببوو له‌ بیستنی حه‌قداو خۆیان كه‌ڕ كردبوو له‌ ئاستیدا ."},{"SurahNumber":18,"VerseNumber":102,"Text":"[\nأَفَحَسِبَ الَّذِينَ كَفَرُوا أَنْ يَتَّخِذُوا عِبَادِي مِنْ دُونِي أَوْلِيَاءَ\n] ئایا كافران وا ئه‌زانن و وا گومان ئه‌به‌ن كه‌ جگه‌ له‌ من به‌نده‌كانم ئه‌كه‌ن به‌ دۆست و په‌رستراوی خۆیان له‌ فریشته‌كان و عیسى و ئه‌وانه‌ سودیان پێ ده‌گه‌یه‌نن [\nإِنَّا أَعْتَدْنَا جَهَنَّمَ لِلْكَافِرِينَ نُزُلًا (١٠٢)\n] ئێمه‌ جه‌هه‌ننه‌ممان ئاماده‌ كردووه‌ شوێنی مانه‌وه‌و دابه‌زینی ئه‌وان بێت و له‌وێدا ئه‌یانهێلینه‌وه‌ له‌ناو دۆزه‌خدا ."},{"SurahNumber":18,"VerseNumber":103,"Text":"[\nقُلْ هَلْ نُنَبِّئُكُمْ بِالْأَخْسَرِينَ أَعْمَالًا (١٠٣)\n] ئه‌ی محمد - صلى الله عليه وسلم - پێیان بڵێ: ئایا هه‌واڵتان بده‌ینێ كێ له‌ هه‌موو كه‌س زه‌ره‌رمه‌ندتره‌ كه‌ كرده‌وه‌شی كردووه‌؟ ."},{"SurahNumber":18,"VerseNumber":104,"Text":"[\nالَّذِينَ ضَلَّ سَعْيُهُمْ فِي الْحَيَاةِ الدُّنْيَا\n] ئه‌و كه‌سانه‌ن كه‌ هه‌وڵ و تێكۆشانیان له‌ ژیانی دونیادا به‌زایه‌ ڕۆیشتووه‌و كرده‌وه‌كانیان به‌تاڵ بۆته‌وه‌ [\nوَهُمْ يَحْسَبُونَ أَنَّهُمْ يُحْسِنُونَ صُنْعًا (١٠٤)\n] له‌ كاتێكدا ئه‌وان وا ئه‌زانن كه‌ ئیشی چاكیان كردووه‌ نازانن هه‌مووی به‌تاڵ بۆته‌وه‌ له‌به‌ر ئه‌وه‌ى كرده‌وه‌كانیان به‌ گوێره‌ى شه‌رع نه‌بووه‌ ."},{"SurahNumber":18,"VerseNumber":105,"Text":"[\nأُولَئِكَ الَّذِينَ كَفَرُوا بِآيَاتِ رَبِّهِمْ وَلِقَائِهِ\n] ئه‌و كه‌سانه‌ن كه‌ كوفریان كردووه‌ به‌ ئایه‌ته‌كانی خوای گه‌وره‌و به‌ گه‌یشتن به‌ خوای گه‌وره‌ له‌ ڕۆژی قیامه‌تداو باوه‌ڕیان به‌ زیندوو بوونه‌وه‌ نه‌بووه‌ [\nفَحَبِطَتْ أَعْمَالُهُمْ\n] بۆیه‌ كرده‌وه‌كانیان كه‌ كردوویانه‌ وایان زانیوه‌ كرده‌وه‌ی چاكه‌ هه‌مووی به‌تاڵ بووه‌وه‌ به‌هۆی كوفریانه‌وه‌ [\nفَلَا نُقِيمُ لَهُمْ يَوْمَ الْقِيَامَةِ وَزْنًا (١٠٥)\n] وه‌ له‌ ڕۆژی قیامه‌تدا هیچ كێشێكیان بۆ دانانێین و هیچ نرخێكیان نیه‌، پێغه‌مبه‌رى خوا - صلى الله عليه وسلم - فه‌رمووى: (له‌ رۆژى قیامه‌تدا پیاوى گه‌وره‌ى قه‌ڵه‌و ده‌هێنرێت و ده‌كێشرێت سوك و بێنرخه‌و كێشى باڵه‌ مێشوله‌یه‌كى نیه‌، پاشان فه‌رمووى ئه‌م ئایه‌ته‌ بخوێننه‌وه‌)."},{"SurahNumber":18,"VerseNumber":106,"Text":"[\nذَلِكَ جَزَاؤُهُمْ جَهَنَّمُ بِمَا كَفَرُوا وَاتَّخَذُوا آيَاتِي وَرُسُلِي هُزُوًا (١٠٦)\n] سزای ئه‌م كه‌سانه‌ دۆزه‌خه‌ به‌هۆی كوفر كردنیان، وه‌ ئایه‌ته‌كانی من و پێغه‌مبه‌ره‌كانی منیان كردبوو به‌ گاڵته‌جاری و گاڵته‌یان پێ ئه‌كردن ."},{"SurahNumber":18,"VerseNumber":107,"Text":"[\nإِنَّ الَّذِينَ آمَنُوا وَعَمِلُوا الصَّالِحَاتِ\n] به‌ دڵنیایى ئه‌و كه‌سانه‌ی كه‌ ئیمانیان هێناوه‌و كرده‌وه‌ی چاكیان كردووه‌، (كرده‌وه‌ى چاك ئه‌وه‌یه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nكَانَتْ لَهُمْ جَنَّاتُ الْفِرْدَوْسِ\n] ئه‌مانه‌ به‌هه‌شتی فیرده‌وسیان بۆ هه‌یه‌ كه‌ ناوه‌ڕاست و به‌رزترین و چاكترین پله‌ی به‌هه‌شته‌، فیرده‌وس واته‌: داری چڕ زیاتر بۆ دار مێو به‌كاردێ له‌ زمانی عه‌ره‌بدا، وه‌ له‌ زمانی تردا به‌ مانای بێستان دێت [\nنُزُلًا (١٠٧)\n] واته‌: شوێنێكه‌ بۆیان ئاماده‌ كراوه‌ ."},{"SurahNumber":18,"VerseNumber":108,"Text":"[\nخَالِدِينَ فِيهَا\n] به‌ نه‌مری و هه‌میشه‌یی له‌ فیرده‌وسدا ئه‌مێننه‌وه‌ [\nلَا يَبْغُونَ عَنْهَا حِوَلًا (١٠٨)\n] به‌هیچ شێوازێك لێی لاناده‌ن و بۆ شوێنێكی تر ناچن و بێزار نابن، چونكه‌ ئه‌وێ باشترین و به‌زرترین شوێنی به‌هه‌شته‌ كه‌ عه‌رشی خوای گه‌وره‌ له‌سه‌رووی فیرده‌وسه‌وه‌یه‌ ."},{"SurahNumber":18,"VerseNumber":109,"Text":"[\nقُلْ لَوْ كَانَ الْبَحْرُ مِدَادًا لِكَلِمَاتِ رَبِّي\n] ئه‌ی محمد - صلى الله عليه وسلم - پێیان بڵێ: ئه‌گه‌ر هه‌موو ده‌ریاكان مه‌ره‌كه‌ب بوونایه‌ بۆ نووسینی وشه‌كانی خوای گه‌وره‌ [\nلَنَفِدَ الْبَحْرُ قَبْلَ أَنْ تَنْفَدَ كَلِمَاتُ رَبِّي\n] ئه‌وه‌ هه‌موو ده‌ریاكان وشك ئه‌بوون پێش ئه‌وه‌ی وشه‌كانی خوای گه‌وره‌ ته‌واو بێ [\nوَلَوْ جِئْنَا بِمِثْلِهِ مَدَدًا (١٠٩)\n] وه‌ ئه‌گه‌ر هاوشێوه‌ی ئه‌وه‌نده‌ی تریش ده‌ریامان بهێنایه‌ هه‌موو ئاوی ده‌ریاكان مه‌ره‌كه‌ب بوایه‌ بۆ نووسینی وشه‌كانی خوای گه‌وره‌ هه‌ر هه‌مووی وشكی ئه‌كردو وشه‌ی خوای گه‌وره‌ كۆتایی نه‌ئه‌هات، كه‌واته‌ وشه‌كانی خوای گه‌وره‌ یه‌كجار زۆره‌ له‌ توانای قه‌ڵه‌م و نووسین دا نیه‌ ."},{"SurahNumber":18,"VerseNumber":110,"Text":"[\nقُلْ إِنَّمَا أَنَا بَشَرٌ مِثْلُكُمْ\n] ئه‌ی محمد - صلى الله عليه وسلم - پێیان بڵێ: من ته‌نها وه‌ك ئێوه‌ مرۆڤێكم فریشته‌ نیم یان خوا نیم [\nيُوحَى إِلَيَّ\n] جیاوازیه‌كه‌م ئه‌وه‌یه‌ كه‌ له‌لایه‌ن خوای گه‌وره‌وه‌ وه‌حیم بۆ دێت و كراوم به‌ پێغه‌مبه‌ر [\nأَنَّمَا إِلَهُكُمْ إِلَهٌ وَاحِدٌ\n] وه‌ په‌یامی منیش ئه‌وه‌یه‌ كه‌ په‌رستراو و خوای ئێوه‌ ته‌نها یه‌ك خوایه‌كه‌و شه‌ریكی نیه‌و تاك و ته‌نهایه‌ [\nفَمَنْ كَانَ يَرْجُو لِقَاءَ رَبِّهِ\n] جا هه‌ر كه‌سێك به‌ ئومێدی گه‌یشتنه‌ به‌ خوای گه‌وره‌ له‌ ڕۆژی قیامه‌ت به‌ سه‌ری به‌رزو به‌ ڕووی سپی كه‌ باوه‌ڕدارانن [\nفَلْيَعْمَلْ عَمَلًا صَالِحًا\n] با له‌ دونیادا كرده‌وه‌ی چاك بكه‌ن، (واته‌: له‌سه‌ر سوننه‌تی پێغه‌مبه‌ر - صلى الله عليه وسلم - بێت و بیدعه‌ نه‌بێت) [\nوَلَا يُشْرِكْ بِعِبَادَةِ رَبِّهِ أَحَدًا (١١٠)\n] وه‌ له‌ كاتی عیباده‌ت كردن بۆ په‌روه‌ردگاری هیچ كه‌سێك نه‌كاته‌ شه‌ریك بۆ خوای گه‌وره‌، (واته‌: بۆ ڕیای نه‌بێت و به‌ ئیخلاص و دڵسۆزیه‌وه‌ كرده‌وه‌كانی بۆ خوای گه‌وره‌ ئه‌نجام بدات) ئه‌م ئایه‌ته‌ هه‌ردوو مه‌رجه‌كه‌ى وه‌رگرتنى كرده‌وه‌ى كۆكردۆته‌وه‌، والله أعلم ."}]}