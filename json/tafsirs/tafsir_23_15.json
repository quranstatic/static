{"Id":15,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"rtl","Source":"https://quran.com/","Tafsirs":[{"SurahNumber":23,"VerseNumber":1,"Text":"سووره‌تی (مؤمنون) (واته‌: باوه‌ڕداران) \nسووره‌تێكى مه‌ككى یه‌و (١١٨) ئایه‌ته‌ \nبِسْمِ اللَّهِ الرَّحْمَنِ الرَّحِيمِ\n [\nقَدْ أَفْلَحَ الْمُؤْمِنُونَ (١)\n] به‌ دڵنیایی باوه‌ڕداران سه‌رفرازو به‌خته‌وه‌رو سه‌ركه‌وتوو بوونه‌ له‌ دونیاو قیامه‌تدا،"},{"SurahNumber":23,"VerseNumber":2,"Text":"ئه‌و باوه‌ڕدارانه‌ی كه‌ ئه‌م سیفه‌تانه‌یان تیابێ:\n{هەندێك لە سیفاتی باوەڕداران}\n [\nالَّذِينَ هُمْ فِي صَلَاتِهِمْ خَاشِعُونَ (٢)\n] ئه‌و كه‌سانه‌ی كه‌ له‌ نوێژه‌كانیاندا هێمن و ئارامن وه‌ دڵیان لای نوێژه‌كانیانه‌و خشوعیان هه‌یه‌."},{"SurahNumber":23,"VerseNumber":3,"Text":"[\nوَالَّذِينَ هُمْ عَنِ اللَّغْوِ مُعْرِضُونَ (٣)\n] وه‌ ئه‌و كه‌سانه‌ی كه‌ پشت له‌ هه‌موو شتێكی پووچه‌ڵ و بێ بنه‌ماو شیرك و تاوان ئه‌كه‌ن."},{"SurahNumber":23,"VerseNumber":4,"Text":"[\nوَالَّذِينَ هُمْ لِلزَّكَاةِ فَاعِلُونَ (٤)\n] وه‌ ئه‌و كه‌سانه‌ی كه‌ زه‌كاتی ماڵه‌كانیان ئه‌ده‌ن."},{"SurahNumber":23,"VerseNumber":5,"Text":"[\nوَالَّذِينَ هُمْ لِفُرُوجِهِمْ حَافِظُونَ (٥)\n] وه‌ ئه‌و كه‌سانه‌ی كه‌ دامێنی خۆیان ئه‌پارێزن له‌ حه‌رام."},{"SurahNumber":23,"VerseNumber":6,"Text":"[\nإِلَّا عَلَى أَزْوَاجِهِمْ\n] ته‌نها مه‌گه‌ر بۆ خێزانه‌كانی خۆیان نه‌بێ كه‌ ڕێگه‌یان پێدراوه‌ [\nأَوْ مَا مَلَكَتْ أَيْمَانُهُمْ\n] یاخود پێشتر كه‌نیزه‌ك و جاریه‌ هه‌بووه‌ ئه‌ویش ڕێگه‌ پێدراو بووه‌ [\nفَإِنَّهُمْ غَيْرُ مَلُومِينَ (٦)\n] له‌م دوو شته‌دا لۆمه‌ ناكرێن وه‌ تاوانبار نابن."},{"SurahNumber":23,"VerseNumber":7,"Text":"[\nفَمَنِ ابْتَغَى وَرَاءَ ذَلِكَ فَأُولَئِكَ هُمُ الْعَادُونَ (٧)\n] به‌ڵام ئه‌گه‌ر كه‌سێك جگه‌ له‌ خێزان و كه‌نیزه‌كه‌كان دامێنی خۆی نه‌پارێزێ ئه‌وانه‌ سنووریان به‌زاندووه‌و ده‌ستدرێژیكارو تاوانبارن (ئیمامى شافعى ئه‌م ئایه‌ته‌ ده‌كاته‌ به‌ڵگه‌ له‌سه‌ر حه‌رامێتى خوى نهێنى)."},{"SurahNumber":23,"VerseNumber":8,"Text":"[\nوَالَّذِينَ هُمْ لِأَمَانَاتِهِمْ وَعَهْدِهِمْ رَاعُونَ (٨)\n] وه‌ ئه‌و كه‌سانه‌ی كه‌ ئه‌مانه‌ت و په‌یمانه‌كانیان ئه‌پارێزن، ئه‌و شته‌ی كه‌ به‌ ئه‌مانه‌ت لایان دائه‌نرێ، یان ماڵ و منداڵیان، یان ئه‌و كه‌سانه‌ی كه‌ له‌ ژێر ده‌ستیاندایه‌ هه‌مووی ئه‌مانه‌ته‌و ئه‌یپارێزن، وه‌ عه‌هدو به‌ڵێنێكیش بده‌ن ئه‌یبه‌نه‌ سه‌ر، به‌ڵێن به‌ خوای گه‌وره‌ یاخود به‌ مرۆڤه‌كان."},{"SurahNumber":23,"VerseNumber":9,"Text":"[\nوَالَّذِينَ هُمْ عَلَى صَلَوَاتِهِمْ يُحَافِظُونَ (٩)\n] وه‌ ئه‌و كه‌سانه‌ی كه‌ پارێزگاری له‌ نوێژه‌كانیان ئه‌كه‌ن و له‌ كاتی خۆیدا ئه‌یكه‌ن به‌ ته‌واوی به‌ ڕكوع و سجوده‌وه‌."},{"SurahNumber":23,"VerseNumber":10,"Text":"[\nأُولَئِكَ هُمُ الْوَارِثُونَ (١٠)\n] ئا ئه‌م كه‌سانه‌ ئه‌بن به‌ میراتگرى به‌هه‌شت."},{"SurahNumber":23,"VerseNumber":11,"Text":"[\nالَّذِينَ يَرِثُونَ الْفِرْدَوْسَ\n] ئه‌و كه‌سانه‌ی كه‌ ئه‌بن به‌ میراتگری فیرده‌وس كه‌ به‌رزترین پله‌ی به‌هه‌شته‌ وه‌ ناوه‌ڕاستی به‌هه‌شته‌ وه‌ له‌سه‌روویه‌وه‌ عه‌رشی خوای گه‌وره‌یه‌ [\nهُمْ فِيهَا خَالِدُونَ (١١)\n] ئه‌وان به‌ نه‌مری و هه‌میشه‌یی له‌ فیرده‌وسدا ئه‌مێننه‌وه‌."},{"SurahNumber":23,"VerseNumber":12,"Text":"[\nوَلَقَدْ خَلَقْنَا الْإِنْسَانَ مِنْ سُلَالَةٍ مِنْ طِينٍ (١٢)\n] وه‌ به‌ دڵنیایى ئێمه‌ مرۆڤمان دروست كردووه‌ له‌ (سولاله‌) كه‌ بریتییه‌ له‌ ده‌ركردنی شتێك له‌ شتێكی تر، كه‌ ئاده‌ممان له‌و قوڕه‌ ده‌ركردووه‌و دروست كردووه‌."},{"SurahNumber":23,"VerseNumber":13,"Text":"{قۆناغەكانی دروستكردنی مرۆڤ}\n [\nثُمَّ جَعَلْنَاهُ نُطْفَةً فِي قَرَارٍ مَكِينٍ (١٣)\n] وه‌ پاشان مرۆڤیشمان له‌ دڵۆپه‌ ئاوێك دروست كردووه‌و له‌ شوێنێكی جێگیردا دامانناوه‌ كه‌ ڕه‌حمی ئافره‌ته‌."},{"SurahNumber":23,"VerseNumber":14,"Text":"[\nثُمَّ خَلَقْنَا النُّطْفَةَ عَلَقَةً\n] پاشان ئه‌و دڵۆپه‌ ئاوه‌ ئه‌بێ به‌ خوێنێكی مه‌یوو [\nفَخَلَقْنَا الْعَلَقَةَ مُضْغَةً\n] پاشان ئه‌و خوێنه‌ مه‌یووه‌ ئه‌بێته‌ پارچه‌ گۆشتێكى ڕێكنه‌خراو وه‌ دواتریش ڕێكئه‌خرێ [\nفَخَلَقْنَا الْمُضْغَةَ عِظَامًا\n] پاشان ئه‌و پارچه‌ گۆشته‌ ئه‌كه‌ین به‌ ئێسقان و ئێسقانی لێ دروست ئه‌كه‌ین بۆ ئه‌وه‌ی لاشه‌ی ئه‌و مرۆڤه‌ ڕابگرێ [\nفَكَسَوْنَا الْعِظَامَ لَحْمًا\n] پاشان ئه‌و ئێسقانه‌یش به‌ گۆشت دائه‌پۆشین [\nثُمَّ أَنْشَأْنَاهُ خَلْقًا آخَرَ\n] پاشان ڕوح ئه‌كه‌ینه‌ به‌ری وه‌ ئه‌یكه‌ن به‌ مرۆڤێكی تر [\nفَتَبَارَكَ اللَّهُ أَحْسَنُ الْخَالِقِينَ (١٤)\n] ئه‌و الله یه‌ی كه‌ باشترین دروستكاره‌ خێرو به‌ره‌كه‌تی یه‌كجار زۆره‌، وه‌ شایه‌نی ئه‌وه‌یه‌ كه‌ به‌ گه‌وره‌ بزانرێ."},{"SurahNumber":23,"VerseNumber":15,"Text":"[\nثُمَّ إِنَّكُمْ بَعْدَ ذَلِكَ لَمَيِّتُونَ (١٥)\n] له‌ پاش ئه‌وه‌ كه‌ خوای گه‌وره‌ دروستتان ئه‌كات و دێنه‌ ژیانه‌وه‌ له‌ دوای ئه‌وه‌ مردنتان به‌سه‌ردا دێت و ئه‌بێ بگه‌ڕێنه‌وه‌."},{"SurahNumber":23,"VerseNumber":16,"Text":"[\nثُمَّ إِنَّكُمْ يَوْمَ الْقِيَامَةِ تُبْعَثُونَ (١٦)\n] پاشان له‌ ڕۆژی قیامه‌تدا زیندوو ئه‌كرێنه‌وه‌ بۆ لێپرسینه‌وه‌."},{"SurahNumber":23,"VerseNumber":17,"Text":"{هەندێك لە بەخششەكانی خوای گەورە}\n [\nوَلَقَدْ خَلَقْنَا فَوْقَكُمْ سَبْعَ طَرَائِقَ\n] وه‌ له‌ سه‌رووی ئێوه‌شه‌وه‌ حه‌وت ئاسمانمان دروست كردووه‌ یه‌ك له‌سه‌ر یه‌ك [\nوَمَا كُنَّا عَنِ الْخَلْقِ غَافِلِينَ (١٧)\n] وه‌ ئێمه‌ بێ ئاگا نین له‌ دروستكراوه‌كانی خۆمان وه‌ ئه‌یانپارێزین و نایه‌لین به‌ربێته‌وه‌ سه‌ر زه‌وی."},{"SurahNumber":23,"VerseNumber":18,"Text":"[\nوَأَنْزَلْنَا مِنَ السَّمَاءِ مَاءً بِقَدَرٍ\n] وه‌ له‌ ئاسمانیشه‌وه‌ بارانمان بۆ دابه‌زاندوون به‌ ئه‌ندازه‌یه‌كی دیاریكراو كه‌ به‌رژه‌وه‌ندی ئێوه‌ی تیابێت [\nفَأَسْكَنَّاهُ فِي الْأَرْضِ\n] وه‌ ئه‌و ئاوه‌مان جێگیر كردووه‌ له‌ناو زه‌ویدا [\nوَإِنَّا عَلَى ذَهَابٍ بِهِ لَقَادِرُونَ (١٨)\n] وه‌ هه‌ر كاتێك ویستمان لێ بێت ئه‌وا ئاوه‌كانتان له‌ناو ئه‌به‌ین كه‌ سوودی لێ نه‌بینن."},{"SurahNumber":23,"VerseNumber":19,"Text":"[\nفَأَنْشَأْنَا لَكُمْ بِهِ جَنَّاتٍ مِنْ نَخِيلٍ وَأَعْنَابٍ لَكُمْ فِيهَا فَوَاكِهُ كَثِيرَةٌ وَمِنْهَا تَأْكُلُونَ (١٩)\n] به‌هۆی ئه‌و بارانه‌وه‌ باخ و بێستانی چڕوپڕمان بۆ دروست كردوون له‌ دارخورماو مێو كه‌ میوه‌ی زۆری بۆ ئێوه‌ تیایه‌ كه‌ تام و چێژی لێ ئه‌كه‌ن وه‌ هه‌یشه‌ لێی ئه‌خۆن."},{"SurahNumber":23,"VerseNumber":20,"Text":"[\nوَشَجَرَةً تَخْرُجُ مِنْ طُورِ سَيْنَاءَ\n] وه‌ دارێكیش كه‌ داری زه‌یتونه‌ له‌ كێوی (طور له‌ سه‌یناء) له‌وێ زۆرتر ئه‌ڕوێت [\nتَنْبُتُ بِالدُّهْنِ\n] كه‌ زه‌یتی زه‌یتونی لێ ده‌رئه‌كرێ [\nوَصِبْغٍ لِلْآكِلِينَ (٢٠)\n] وه‌ زه‌یتى زه‌یتون و سركه‌و ئه‌و شتانه‌یشی لێ دروست ئه‌كرێ بۆ خواردن، (ئه‌وه‌ى ده‌یخوات نانى تێهه‌ڵده‌كێشێت و وه‌كو بۆیاخ ره‌نگى ده‌كات)."},{"SurahNumber":23,"VerseNumber":21,"Text":"[\nوَإِنَّ لَكُمْ فِي الْأَنْعَامِ لَعِبْرَةً\n] وه‌ ئه‌و ئاژه‌ڵانه‌یش كه‌ بۆمان دروست كردوون هه‌مووی په‌ندو عیبره‌تی تیایه‌ بۆ ئێوه‌، وه‌ به‌ڵگه‌ن له‌سه‌ر تواناو ده‌سه‌ڵاتی خوای گه‌وره‌ [\nنُسْقِيكُمْ مِمَّا فِي بُطُونِهَا\n] له‌و شیره‌ی كه‌ له‌ناو سكیدایه‌ وه‌كو خواردنه‌وه‌یه‌ك وایه‌ بۆ ئێوه‌ [\nوَلَكُمْ فِيهَا مَنَافِعُ كَثِيرَةٌ\n] وه‌ سوودی زۆری تریشی بۆ ئێوه‌ تیایه‌: بۆ سواری و بارهه‌ڵگرتن و شیره‌كه‌ی و گۆشته‌كه‌ى و موه‌كه‌ى و بۆ جوانى و بۆ هه‌موو ئه‌و شتانه‌ی تر كه‌ خۆتان سوودی لێ ئه‌بینن [\nوَمِنْهَا تَأْكُلُونَ (٢١)\n] وه‌ هه‌یشه‌ بۆ خواردن به‌كاری دێنن."},{"SurahNumber":23,"VerseNumber":22,"Text":"[\nوَعَلَيْهَا وَعَلَى الْفُلْكِ تُحْمَلُونَ (٢٢)\n] وه‌ له‌سه‌ر ئه‌و ئاژه‌ڵانه‌ ئه‌ڕۆن و هه‌ڵتانده‌گرێ له‌ وشكانى، وه‌ له‌سه‌ر كه‌شتیش له‌ناو ده‌ریاكاندا ئه‌میش هه‌مووی نیعمه‌تی خوای گه‌وره‌یه‌ بۆ ئێوه‌."},{"SurahNumber":23,"VerseNumber":23,"Text":"{بەسەرهاتی نوح پێغەمبەر -\nصلی الله علیه وسلم\n- و قەومەكەی}\n [\nوَلَقَدْ أَرْسَلْنَا نُوحًا إِلَى قَوْمِهِ\n] وه‌ به‌دڵنیایی ئێمه‌ نوحمان -\nصلی الله علیه وسلم\n- بۆ لای قه‌ومه‌كه‌ی خۆی نارد [\nفَقَالَ يَا قَوْمِ اعْبُدُوا اللَّهَ مَا لَكُمْ مِنْ إِلَهٍ غَيْرُهُ\n] فه‌رمووی: ئه‌ی قه‌ومی خۆم ئێوه‌ به‌تاك و ته‌نها عیباده‌تی خوای گه‌وره‌ بكه‌ن له‌به‌ر ئه‌وه‌ی جگه‌ له‌ خوای گه‌وره‌ ئێوه‌ هیچ په‌رستراوێكی تری حه‌قتان نیه‌ كه‌ بیپه‌رستن [\nأَفَلَا تَتَّقُونَ (٢٣)\n] ئه‌وه‌ بۆ ته‌قوای خوای گه‌وره‌ ناكه‌ن و خۆتان له‌ ئاگری دۆزه‌خ ناپارێزن به‌وه‌ی كه‌ ئیمان بێنن."},{"SurahNumber":23,"VerseNumber":24,"Text":"[\nفَقَالَ الْمَلَأُ الَّذِينَ كَفَرُوا مِنْ قَوْمِهِ مَا هَذَا إِلَّا بَشَرٌ مِثْلُكُمْ\n] ده‌سه‌ڵاتداره‌ كافره‌كان له‌ قه‌ومه‌كه‌ی وتیان: ئه‌میش هیچ نیه‌ ته‌نها مرۆڤێكه‌ وه‌كو ئێوه‌ [\nيُرِيدُ أَنْ يَتَفَضَّلَ عَلَيْكُمْ\n] ئه‌یه‌وێ فه‌زڵی خۆی بدا به‌سه‌ر ئێوه‌داو ئێوه‌ شوێنی بكه‌ون [\nوَلَوْ شَاءَ اللَّهُ لَأَنْزَلَ مَلَائِكَةً\n] ئه‌یانووت: ئه‌گه‌ر خوا ویستی لێ بوایه‌ مه‌لائیكه‌تێكی ئه‌كرد به‌ پێغه‌مبه‌رو ئه‌ینارد نه‌ك ئه‌م پیاوه‌ بنێرێ [\nمَا سَمِعْنَا بِهَذَا فِي آبَائِنَا الْأَوَّلِينَ (٢٤)\n] له‌ باوك و باپیرانی پێشترماندا شتی وامان نه‌بیستووه‌ كه‌ له‌ناو مرۆڤدا كه‌سێك بكرێ به‌ پێغه‌مبه‌ر."},{"SurahNumber":23,"VerseNumber":25,"Text":"{نوح پێغەمبەر -\nصلی الله علیه وسلم\n- تۆمەتبار دەكرێت بە شێتی!}\n [\nإِنْ هُوَ إِلَّا رَجُلٌ بِهِ جِنَّةٌ\n] ئه‌یانووت: ئه‌مه‌ هیچ شتێك نیه‌ ته‌نها پیاوێكه‌و شێت بووه‌و نازانێ چی ئه‌ڵێ [\nفَتَرَبَّصُوا بِهِ حَتَّى حِينٍ (٢٥)\n] چاوه‌ڕێ بن تا ماوه‌یه‌كی تر كاره‌كه‌ی ده‌رئه‌كه‌وێت و بۆتان ده‌رئه‌كه‌وێ كه‌ ئه‌مه‌ شێته‌، یاخود چاوه‌ڕێ بن تا ده‌مرێت و له‌ كۆڵتان ده‌بێته‌وه‌."},{"SurahNumber":23,"VerseNumber":26,"Text":"[\nقَالَ رَبِّ انْصُرْنِي بِمَا كَذَّبُونِ (٢٦)\n] پاش ئه‌وه‌ی نوح -\nصلی الله علیه وسلم\n- نۆسه‌دو په‌نجا ساڵ ده‌عوه‌و بانگه‌وازی كردن، وه‌ ته‌واو بێئومێد بوو لێیان، وه‌ خواى گه‌وره‌ پێى راگه‌یاند كه‌ كه‌سى تر موسڵمان نابێت، ئێنجا فه‌رمووی: ئه‌ی په‌روه‌ردگار سه‌رم بخه‌ به‌سه‌ر ئه‌و قه‌ومه‌دا كه‌ منیان به‌ درۆ زانی."},{"SurahNumber":23,"VerseNumber":27,"Text":"{خوای گەورە فەرمان بە نوح پێغەمبەر -\nصلی الله علیه وسلم\n- دەكات بە دروستكردنی كەشتی}\n [\nفَأَوْحَيْنَا إِلَيْهِ أَنِ اصْنَعِ الْفُلْكَ بِأَعْيُنِنَا\n] خوای گه‌وره‌ وه‌حی بۆ نارد كه‌شتیه‌كه‌ دروست بكه‌ له‌ به‌رچاوی ئێمه‌و ئێمه‌ ئه‌یپارێزین [\nوَوَحْيِنَا\n] وه‌ به‌ وه‌حی خۆمان فێرت ئه‌كه‌ین چۆن دروستی بكه‌ی [\nفَإِذَا جَاءَ أَمْرُنَا\n] وه‌ كاتێك كه‌ سزای ئێمه‌ هات [\nوَفَارَ التَّنُّورُ\n] وه‌ ته‌نوره‌كان ئاویان لێهه‌ڵقوڵا [\nفَاسْلُكْ فِيهَا مِنْ كُلٍّ زَوْجَيْنِ اثْنَيْنِ\n] ئه‌وه‌ له‌ هه‌موو ئاژه‌ڵ و باڵنده‌یه‌ك جووتێكی نێرو مێ هه‌ڵگره‌ بۆ ناو كه‌شتیه‌كه‌ بۆ ئه‌وه‌ی دواتر ژیان ده‌ست پێ بكاته‌وه‌ [\nوَأَهْلَكَ\n] وه‌ كه‌سوكاریشت، واته‌: باوه‌ڕداران [\nإِلَّا مَنْ سَبَقَ عَلَيْهِ الْقَوْلُ مِنْهُمْ\n] ته‌نها ئه‌و كه‌سانه‌ نه‌بێ كه‌ پێشتر خوای گه‌وره‌ بڕیاری داوه‌ له‌ناویان بدات له‌به‌ر ئه‌وه‌ى باوه‌ڕیان نه‌هێناوه‌ وه‌كو هاوسه‌رو كوڕه‌كه‌ت [\nوَلَا تُخَاطِبْنِي فِي الَّذِينَ ظَلَمُوا\n] وه‌ كاتێك سزاى منت بینى سۆزو به‌زه‌ییت نه‌جولێت بۆ كافران و گفتوگۆم له‌گه‌ڵ مه‌كه‌و داوام لێ مه‌كه‌ ئه‌و كه‌سه‌ زاڵم و موشریكانه‌ ڕزگار بكه‌م [\nإِنَّهُمْ مُغْرَقُونَ (٢٧)\n] ئه‌وان به‌ دڵنیایی نوقم و نگرۆی ئاوه‌كه‌ ئه‌بن و له‌ناو ئه‌چن."},{"SurahNumber":23,"VerseNumber":28,"Text":"[\nفَإِذَا اسْتَوَيْتَ أَنْتَ وَمَنْ مَعَكَ عَلَى الْفُلْكِ\n] وه‌ كاتێك كه‌ تۆ و ئه‌و باوه‌ڕدارانه‌ی له‌گه‌ڵتدان له‌ناو كه‌شتیه‌كه‌دا به‌رز بوونه‌وه‌ [\nفَقُلِ الْحَمْدُ لِلَّهِ الَّذِي نَجَّانَا مِنَ الْقَوْمِ الظَّالِمِينَ (٢٨)\n] ئه‌وا بڵێ: حه‌مدو سه‌ناو ستایش بۆ ئه‌و په‌روه‌ردگاره‌ی كه‌ ئێمه‌ی ڕزگار كرد له‌م قه‌ومه‌ سته‌مكاره‌ موشریكه‌."},{"SurahNumber":23,"VerseNumber":29,"Text":"[\nوَقُلْ رَبِّ أَنْزِلْنِي مُنْزَلًا مُبَارَكًا\n] وه‌ بڵێ: ئه‌ی په‌روه‌ردگار له‌ شوێنێكی پیرۆزى پڕ خێرو به‌ره‌كه‌تدا دامبگره‌ [\nوَأَنْتَ خَيْرُ الْمُنْزِلِينَ (٢٩)\n] وه‌ تۆ باشترین خوای كه‌ له‌ شوێنی باشدا دامانبگریت."},{"SurahNumber":23,"VerseNumber":30,"Text":"[\nإِنَّ فِي ذَلِكَ لَآيَاتٍ وَإِنْ كُنَّا لَمُبْتَلِينَ (٣٠)\n] ئه‌ی محمد -\nصلی الله علیه وسلم\n- ئه‌وه‌ی كه‌ بۆتمان گێڕایه‌وه‌ له‌ سه‌رخستنی نوح و -\nصلی الله علیه وسلم\n- باوه‌ڕداران و له‌ناودانى قه‌ومه‌ بێباوه‌ڕه‌كه‌ی هه‌مووی به‌ڵگه‌یه‌ له‌سه‌ر ته‌واویه‌تی تواناو ده‌سه‌ڵاتی خوای گه‌وره‌و راستێتى پێغه‌مبه‌رانى، وه‌ ئێمه‌ ئه‌وانمان تاقیكرده‌وه‌ به‌وه‌ی پێغه‌مبه‌رمان بۆ ناردن."},{"SurahNumber":23,"VerseNumber":31,"Text":"[\nثُمَّ أَنْشَأْنَا مِنْ بَعْدِهِمْ قَرْنًا آخَرِينَ (٣١)\n] له‌ پاش نوحیش -\nصلی الله علیه وسلم\n- چه‌نده‌ها میلله‌تی ترمان دروست كرد وه‌كو قه‌ومی عاد كه‌ پێغه‌مبه‌ره‌كه‌یان هود بوو -\nصلی الله علیه وسلم\n- ."},{"SurahNumber":23,"VerseNumber":32,"Text":"[\nفَأَرْسَلْنَا فِيهِمْ رَسُولًا مِنْهُمْ\n] پێغه‌مبه‌رێكمان له‌ خۆیان بۆ ناردن كه‌ هود پێغه‌مبه‌ر بوو -\nصلی الله علیه وسلم\n- [\nأَنِ اعْبُدُوا اللَّهَ مَا لَكُمْ مِنْ إِلَهٍ غَيْرُهُ\n] ئه‌ویش پێی فه‌رموون: ئه‌ی قه‌ومه‌كه‌م به‌تاك و ته‌نها عیباده‌تی خوای گه‌وره‌ بكه‌ن چونكه‌ ته‌نها ئه‌و په‌رستراوی حه‌قه‌و جگه‌ له‌و هیچ په‌رستراوێكی تری حه‌ق نیه‌ كه‌ شایه‌نی په‌رستن بێ تا ئێوه‌ بیپه‌رستن [\nأَفَلَا تَتَّقُونَ (٣٢)\n] ئه‌ی بۆ ته‌قوای خوای گه‌وره‌ ناكه‌ن و ئیمان ناهێنن."},{"SurahNumber":23,"VerseNumber":33,"Text":"{دەسەڵاتدارە كافرەكان هانی خەڵكی دەدەن شوێنی پێغەمبەران نەكەون}\n [\nوَقَالَ الْمَلَأُ مِنْ قَوْمِهِ الَّذِينَ كَفَرُوا وَكَذَّبُوا بِلِقَاءِ الْآخِرَةِ\n] ده‌سه‌ڵاتداران له‌ قه‌ومه‌كه‌ی كه‌ كافرو بێباوه‌ڕ بوون، وه‌ باوه‌ڕیان به‌ ڕۆژی دوایی نه‌بوو [\nوَأَتْرَفْنَاهُمْ فِي الْحَيَاةِ الدُّنْيَا\n] وه‌ له‌ ژیانی دونیادا خۆشگوزه‌رانمان كردبوون [\nمَا هَذَا إِلَّا بَشَرٌ مِثْلُكُمْ\n] ئه‌مانه‌ وتیان: ئه‌م پێغه‌مبه‌ره‌ هیچ شتێك نیه‌ ته‌نها مرۆڤێكه‌ وه‌كو ئێوه‌ [\nيَأْكُلُ مِمَّا تَأْكُلُونَ مِنْهُ\n] ئێوه‌ چی ئه‌خۆن ئه‌ویش له‌وه‌ ئه‌خوات [\nوَيَشْرَبُ مِمَّا تَشْرَبُونَ (٣٣)\n] وه‌ ئێوه‌ له‌ چی ئه‌خۆنه‌وه‌ ئه‌ویش له‌وه‌ ئه‌خواته‌وه‌، پێغه‌مبه‌ر چۆن وا ئه‌بێت؟"},{"SurahNumber":23,"VerseNumber":34,"Text":"[\nوَلَئِنْ أَطَعْتُمْ بَشَرًا مِثْلَكُمْ إِنَّكُمْ إِذًا لَخَاسِرُونَ (٣٤)\n] وتیان: ئه‌مه‌ مرۆڤێكه‌ وه‌كو خۆتان ئه‌گه‌ر گوێڕایه‌ڵی مرۆڤێك بكه‌ن به‌ڕاستی ئێوه‌ زه‌ره‌رمه‌ندن به‌وه‌ی واز له‌ خواكانی خۆتان بێنن له‌به‌ر قسه‌ی مرۆڤێكی وه‌ك خۆتان."},{"SurahNumber":23,"VerseNumber":35,"Text":"[\nأَيَعِدُكُمْ أَنَّكُمْ إِذَا مِتُّمْ وَكُنْتُمْ تُرَابًا وَعِظَامًا أَنَّكُمْ مُخْرَجُونَ (٣٥)\n] ئایا ئه‌مه‌ هه‌ڕه‌شه‌ی ئه‌وه‌تان لێ ئه‌كات كه‌ ئه‌گه‌ر بێتوو ئێوه‌ بمرن و ببن به‌ خۆڵ و ئێسقانتان نه‌مێنێ و بڕزێ ئایا سه‌رله‌نوێ ده‌رئه‌كرێنه‌وه‌و زیندوو ئه‌كرێنه‌وه‌؟"},{"SurahNumber":23,"VerseNumber":36,"Text":"[\nهَيْهَاتَ هَيْهَاتَ لِمَا تُوعَدُونَ (٣٦)\n] ئه‌مه‌ی كه‌ به‌ ئێوه‌ ئه‌ڵێ زیندوو بوونه‌وه‌ هه‌یه‌ زۆر زۆر دووره‌ ئه‌و وه‌عدو به‌ڵێنه‌ی كه‌ به‌ ئێوه‌ی داوه‌ دووره‌و شتی وا ڕوونادات."},{"SurahNumber":23,"VerseNumber":37,"Text":"[\nإِنْ هِيَ إِلَّا حَيَاتُنَا الدُّنْيَا\n] هیچ شتێك نیه‌و ته‌نها ژیانی دونیایه‌و كۆتایی دێت و قیامه‌ت نیه‌ [\nنَمُوتُ وَنَحْيَا وَمَا نَحْنُ بِمَبْعُوثِينَ (٣٧)\n] له‌ دونیادا ئه‌ژین و ئه‌مرین و كۆتایی دێت و ئێمه‌ زیندوو نابینه‌وه‌و ڕۆژی قیامه‌ت نیه."},{"SurahNumber":23,"VerseNumber":38,"Text":"[\nإِنْ هُوَ إِلَّا رَجُلٌ افْتَرَى عَلَى اللَّهِ كَذِبًا\n] ئه‌م پیاوه‌ هیچ كه‌سێك نیه‌ ته‌نها پیاوێكه‌و درۆی بۆ خوای گه‌وره‌ هه‌ڵبه‌ستووه‌و به‌ درۆ ده‌ڵێت من پێغه‌مبه‌رى خوام [\nوَمَا نَحْنُ لَهُ بِمُؤْمِنِينَ (٣٨)\n] وه‌ ئێمه‌ باوه‌ڕی پێ ناكه‌ین ."},{"SurahNumber":23,"VerseNumber":39,"Text":"[\nقَالَ رَبِّ انْصُرْنِي بِمَا كَذَّبُونِ (٣٩)\n] هودیش -\nصلی الله علیه وسلم\n- فه‌رمووی: ئه‌ی په‌روه‌ردگار سه‌رم بخه‌ به‌سه‌ر ئه‌م قه‌ومه‌دا به‌هۆی ئه‌وه‌ی كه‌ منیان به‌ درۆ زانی و باوه‌ڕیان پێ نه‌كردم."},{"SurahNumber":23,"VerseNumber":40,"Text":"[\nقَالَ عَمَّا قَلِيلٍ لَيُصْبِحُنَّ نَادِمِينَ (٤٠)\n] خوای گه‌وره‌ فه‌رمووی: پاش ماوه‌یه‌كی كه‌م په‌شیمان ئه‌بنه‌وه‌ له‌به‌ر ئه‌وه‌ی خوای گه‌وره‌ سزایان ئه‌دات."},{"SurahNumber":23,"VerseNumber":41,"Text":"[\nفَأَخَذَتْهُمُ الصَّيْحَةُ بِالْحَقِّ\n] خوای گه‌وره‌ زریان و بایه‌كی ساردو به‌هێزو ده‌نگێكی گه‌وره‌ى بۆ ناردن [\nفَجَعَلْنَاهُمْ غُثَاءً\n] وه‌كو كه‌فی سه‌ر ده‌ریامان لێ كردن و له‌ناومان بردن و وشك بوون [\nفَبُعْدًا لِلْقَوْمِ الظَّالِمِينَ (٤١)\n] ده‌ی كه‌سانێك كه‌ سته‌مكارو موشریكن دووركه‌ونه‌وه‌ له‌ ڕه‌حمه‌تی خواو تیاچن."},{"SurahNumber":23,"VerseNumber":42,"Text":"[\nثُمَّ أَنْشَأْنَا مِنْ بَعْدِهِمْ قُرُونًا آخَرِينَ (٤٢)\n] له‌ پاش ئه‌مانیش خوای گه‌وره‌ چه‌نده‌ها ئوممه‌ت و میلله‌تانی تری دروست كرد وه‌كو قه‌ومی صاڵح و لوط و شوعه‌یب."},{"SurahNumber":23,"VerseNumber":43,"Text":"[\nمَا تَسْبِقُ مِنْ أُمَّةٍ أَجَلَهَا وَمَا يَسْتَأْخِرُونَ (٤٣)\n] هه‌موو ئوممه‌تێك كه‌ ئیمان نه‌هێنێ بۆ له‌ناو بردنیان كاتی دیاریكراوی خۆیان هه‌یه‌ نه‌ پێش ئه‌كه‌وێت و نه‌ دوا ئه‌كه‌وێت."},{"SurahNumber":23,"VerseNumber":44,"Text":"[\nثُمَّ أَرْسَلْنَا رُسُلَنَا تَتْرَى\n] پاشان پێغه‌مبه‌رانی خۆمان یه‌ك له‌ دوای یه‌ك نارد [\nكُلَّ مَا جَاءَ أُمَّةً رَسُولُهَا كَذَّبُوهُ\n] هه‌ر ئوممه‌تێك كه‌ پێغه‌مبه‌ره‌كه‌ی بچووایه‌ته‌ ناویان ئه‌وان زۆربه‌یان به‌درۆیان ئه‌زانی [\nفَأَتْبَعْنَا بَعْضَهُمْ بَعْضًا\n] ئێمه‌ش یه‌ك له‌ دوای یه‌ك ئه‌و ئوممه‌تانه‌مان له‌ناو برد [\nوَجَعَلْنَاهُمْ أَحَادِيثَ\n] وه‌ كردمانن به‌ په‌ندو عیبره‌ت كه‌ خه‌ڵكى له‌ دوای خۆیان باسیان بكات [\nفَبُعْدًا لِقَوْمٍ لَا يُؤْمِنُونَ (٤٤)\n] ده‌ى قه‌ومێك كه‌ ئیمان ناهێنن دووركه‌ونه‌وه‌ له‌ ڕه‌حمه‌تی خواو تیاچن."},{"SurahNumber":23,"VerseNumber":45,"Text":"[\nثُمَّ أَرْسَلْنَا مُوسَى وَأَخَاهُ هَارُونَ بِآيَاتِنَا وَسُلْطَانٍ مُبِينٍ (٤٥)\n] پاشان موسا و هارونی برایمان نارد به‌ كۆمه‌ڵێك موعجیزه‌و به‌ڵگه‌و نیشانه‌ی ئاشكرا."},{"SurahNumber":23,"VerseNumber":46,"Text":"[\nإِلَى فِرْعَوْنَ وَمَلَئِهِ\n] بۆ لای فیرعه‌ون و داروده‌سته‌و پیاوماقوڵانی [\nفَاسْتَكْبَرُوا\n] ئه‌وان ئیمانیان نه‌هێناو خۆیان به‌گه‌وره‌ زانی [\nوَكَانُوا قَوْمًا عَالِينَ (٤٦)\n] وه‌ ئه‌وان قه‌ومێكی خۆبه‌گه‌وره‌زان بوون."},{"SurahNumber":23,"VerseNumber":47,"Text":"[\nفَقَالُوا أَنُؤْمِنُ لِبَشَرَيْنِ مِثْلِنَا\n] وتیان: ئایا ئێمه‌ ئیمان به‌ دوو مرۆڤی وه‌كو خۆمان بێنین [\nوَقَوْمُهُمَا لَنَا عَابِدُونَ (٤٧)\n] له‌ كاتێكدا كه‌ قه‌ومه‌كه‌شیان ملكه‌چی ئێمه‌ن و عیباده‌ت بۆ ئێمه‌ ئه‌كه‌ن."},{"SurahNumber":23,"VerseNumber":48,"Text":"[\nفَكَذَّبُوهُمَا فَكَانُوا مِنَ الْمُهْلَكِينَ (٤٨)\n] به‌ درۆیان زانین ئه‌مانیش خوای گه‌وره‌ له‌ناوی بردن و له‌ ئاوه‌كه‌دا نوقمی كردن."},{"SurahNumber":23,"VerseNumber":49,"Text":"[\nوَلَقَدْ آتَيْنَا مُوسَى الْكِتَابَ لَعَلَّهُمْ يَهْتَدُونَ (٤٩)\n] وه‌ به‌ دڵنیایى ئێمه‌ ته‌وراتمان به‌ موسا -\nصلی الله علیه وسلم\n- به‌خشی به‌ڵكو قه‌ومه‌كه‌ی هیدایه‌ت وه‌رگرن و بێنه‌ سه‌ر ڕێگای حه‌ق."},{"SurahNumber":23,"VerseNumber":50,"Text":"[\nوَجَعَلْنَا ابْنَ مَرْيَمَ وَأُمَّهُ آيَةً\n] وه‌ عیسای كوڕی مه‌ریه‌م و -\nصلی الله علیه وسلم\n- دایكیشیمان كرده‌ موعجیزه‌یه‌ك له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌ كه‌ به‌بێ باوك دروستى كرد [\nوَآوَيْنَاهُمَا إِلَى رَبْوَةٍ\n] وه‌ په‌نامان دان بۆ شوێنێكی به‌رز كه‌ زه‌وی (بیت المقدس) بووه‌ [\nذَاتِ قَرَارٍ وَمَعِينٍ (٥٠)\n] كه‌ شوێنی نیشته‌جێ بوون بوو وه‌ ئاویشی لێ هه‌ڵئه‌قوڵا."},{"SurahNumber":23,"VerseNumber":51,"Text":"[\nيَا أَيُّهَا الرُّسُلُ كُلُوا مِنَ الطَّيِّبَاتِ وَاعْمَلُوا صَالِحًا\n] ئه‌ی پێغه‌مبه‌رانی خوا بخۆن له‌و هه‌موو ڕزقه‌ پاك و حه‌ڵاڵ و به‌تام و چێژه‌ی كه‌ خوای گه‌وره‌ پێى به‌خشیوون وه‌ كرده‌وه‌ی چاك بكه‌ن (خواردنى حه‌ڵاڵ یارمه‌تیده‌ره‌ له‌سه‌ر ئه‌نجامدانى كرده‌وه‌ى چاك، وه‌ حه‌رام خواردن رێگره‌ له‌ ئه‌نجامدانى كرده‌وه‌ى چاك) [\nإِنِّي بِمَا تَعْمَلُونَ عَلِيمٌ (٥١)\n] به‌ دڵنیایى من ئاگادارم به‌ هه‌موو كرده‌وه‌یه‌ك كه‌ ئێوه‌ ئه‌یكه‌ن."},{"SurahNumber":23,"VerseNumber":52,"Text":"[\nوَإِنَّ هَذِهِ أُمَّتُكُمْ أُمَّةً وَاحِدَةً\n] وه‌ ئه‌مه‌یش دینی ئێوه‌یه‌ یه‌ك دینێكه‌ كه‌ بریتیه‌ له‌ یه‌كخواپه‌رستى [\nوَأَنَا رَبُّكُمْ فَاتَّقُونِ (٥٢)\n] وه‌ ته‌نها یه‌ك خوایه‌كیشتان هه‌یه‌ كه‌ منم به‌تاك و ته‌نها له‌ من بترسێن و ته‌قوای من بكه‌ن."},{"SurahNumber":23,"VerseNumber":53,"Text":"[\nفَتَقَطَّعُوا أَمْرَهُمْ بَيْنَهُمْ زُبُرًا\n] به‌ڵام خه‌ڵكی دینه‌كه‌یان له‌ نێوانی خۆیاندا به‌ش به‌ش و پارچه‌ پارچه‌ كرد [\nكُلُّ حِزْبٍ بِمَا لَدَيْهِمْ فَرِحُونَ (٥٣)\n] بوونه‌ چه‌ند حیزب و گروپێك هه‌ر حیزبێكیش به‌و مه‌نهه‌ج و په‌یڕه‌و پڕۆگرامه‌ی كه‌ خۆی پێیه‌تی دڵخۆش و سه‌رسامه‌و وا ئه‌زانن له‌سه‌ر هیدایه‌تن، (ئه‌م ئایه‌ته‌ به‌ڵگه‌یه‌ له‌سه‌ر حه‌رامێتى پارچه‌ پارچه‌یى و حیزبایه‌تى، چونكه‌ خواى گه‌وره‌ به‌ خراپه‌ باسى ده‌كات و زه‌مى ده‌كات)."},{"SurahNumber":23,"VerseNumber":54,"Text":"[\nفَذَرْهُمْ فِي غَمْرَتِهِمْ حَتَّى حِينٍ (٥٤)\n] لێیان بگه‌ڕێ و وازیان لێ بێنه‌ با له‌ دوودڵی و گومڕایی خۆیاندا بن تا كاتی دیاریكراویان دێت كه‌ خوای گه‌وره‌ سزایان ئه‌دات."},{"SurahNumber":23,"VerseNumber":55,"Text":"[\nأَيَحْسَبُونَ أَنَّمَا نُمِدُّهُمْ بِهِ مِنْ مَالٍ وَبَنِينَ (٥٥)\n] ئایا وا ئه‌زانن ئێمه‌ ئه‌و ماڵ و منداڵه‌ی كه‌ پێمان به‌خشیوون هه‌روا بێهوده‌یه‌و لێیان ناپرسینه‌وه‌و وائه‌زانن له‌ خۆشه‌ویستیدا پێیان ده‌به‌خشین؟ نه‌خێر وانیه‌."},{"SurahNumber":23,"VerseNumber":56,"Text":"[\nنُسَارِعُ لَهُمْ فِي الْخَيْرَاتِ بَلْ لَا يَشْعُرُونَ (٥٦)\n] هه‌ر شتێك خێری تیابێت ئێمه‌ به‌ په‌له‌ پێیان ئه‌به‌خشین به‌ڵام ئه‌وان هه‌ست ناكه‌ن كه‌ ئه‌مه‌ ئیستیدراجه‌و له‌ناكاو خوای گه‌وره‌ له‌ناویان ئه‌بات."},{"SurahNumber":23,"VerseNumber":57,"Text":"{هەندێك لە سیفاتی باوەڕداران}\n [\nإِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ (٥٧)\n] ئه‌و كه‌سانه‌ی كه‌ ترسی خوای گه‌وره‌یان له‌ دڵدایه‌و به‌ به‌رده‌وام له‌ خوای گه‌وره‌ ئه‌ترسێن."},{"SurahNumber":23,"VerseNumber":58,"Text":"[\nوَالَّذِينَ هُمْ بِآيَاتِ رَبِّهِمْ يُؤْمِنُونَ (٥٨)\n] وه‌ ئه‌و كه‌سانه‌ی كه‌ ئیمانیان به‌ ئایه‌ته‌كانی خوای گه‌وره‌ هه‌یه‌."},{"SurahNumber":23,"VerseNumber":59,"Text":"[\nوَالَّذِينَ هُمْ بِرَبِّهِمْ لَا يُشْرِكُونَ (٥٩)\n] وه‌ ئه‌و كه‌سانه‌ی كه‌ شه‌ریك بۆ په‌روه‌ردگاریان دانانێن و به‌تاك و ته‌نها خوا ئه‌په‌رستن."},{"SurahNumber":23,"VerseNumber":60,"Text":"[\nوَالَّذِينَ يُؤْتُونَ مَا آتَوْا وَقُلُوبُهُمْ وَجِلَةٌ أَنَّهُمْ إِلَى رَبِّهِمْ رَاجِعُونَ (٦٠)\n] وه‌ ئه‌و كه‌سانه‌ی له‌وه‌ی كه‌ پێمان به‌خشیوون ئه‌یبه‌خشن هێشتا دڵیشیان ئه‌ترسێ كه‌ خوای گه‌وره‌ لێیان وه‌رنه‌گرێ، وه‌ ئه‌زانن و دڵنیان كه‌ ئه‌وان بۆ لای خوای گه‌وره‌ ئه‌گه‌ڕێنه‌وه‌و خوای گه‌وره‌ لێپرسینه‌وه‌یان له‌گه‌ڵدا ئه‌كات، (عائیشه‌) پرسیارى ئه‌م ئایه‌ته‌ى له‌ پێغه‌مبه‌رى خوا -\nصلی الله علیه وسلم\n- كرد ئایا ئه‌مانه‌ كه‌سانێكن دزى ده‌كه‌ن و زینا ده‌كه‌ن و مه‌ى ده‌خۆن و له‌ خوا ده‌ترسێن؟ فه‌رمووى: (نه‌خێر ئه‌ى كچى صدیق به‌ڵكو ئه‌مانه‌ كه‌سانێكن نوێژ ده‌كه‌ن و به‌ رۆژوو ده‌بن و زه‌كات ده‌ده‌ن و له‌وه‌ ده‌ترسێن خوا لێیان قه‌بوڵ نه‌كات)."},{"SurahNumber":23,"VerseNumber":61,"Text":"[\nأُولَئِكَ يُسَارِعُونَ فِي الْخَيْرَاتِ\n] ئا ئه‌مانه‌ ده‌ستپێشخه‌ری ئه‌كه‌ن له‌ خێرو چاكه‌دا [\nوَهُمْ لَهَا سَابِقُونَ (٦١)\n] وه‌ ئه‌مان پێشبڕكێ ئه‌كه‌ن بۆ خێرو چاكه‌."},{"SurahNumber":23,"VerseNumber":62,"Text":"[\nوَلَا نُكَلِّفُ نَفْسًا إِلَّا وُسْعَهَا\n] وه‌ ئێمه‌ش ته‌كلیف و باری قورس ناخه‌ینه‌ سه‌ر هیچ كه‌سێك ته‌نها به‌ گوێره‌ی توانای خۆی نه‌بێت [\nوَلَدَيْنَا كِتَابٌ يَنْطِقُ بِالْحَقِّ\n] وه‌ كتابێكیشمان هه‌یه‌ كه‌ نامه‌ی كرده‌وه‌كانیانه‌ هه‌مووی تێدا نووسراوه‌ته‌وه‌ له‌ ڕۆژی قیامه‌تدا دێته‌ قسه‌و حه‌قه‌كه‌ ئاشكرا ئه‌بێت [\nوَهُمْ لَا يُظْلَمُونَ (٦٢)\n] وه‌ ئه‌وان هیچ سته‌مێكیان لێ ناكرێت به‌وه‌ی پاداشتیان كه‌م بكرێته‌وه‌ یان سزای خه‌ڵكى بخرێته‌ سه‌ریان."},{"SurahNumber":23,"VerseNumber":63,"Text":"[\nبَلْ قُلُوبُهُمْ فِي غَمْرَةٍ مِنْ هَذَا\n] به‌ڵكو كافران دڵیان بێئاگایه‌ له‌م كتابه‌و ئاگایان لێ نیه‌و غافڵن لێی [\nوَلَهُمْ أَعْمَالٌ مِنْ دُونِ ذَلِكَ\n] وه‌ جگه‌ له‌شه‌ریك دانان بۆ خواى گه‌وره‌ كرده‌وه‌ی خراپی تریشیان هه‌یه‌ كه‌ به‌هۆیه‌وه‌ ئه‌چنه‌ دۆزه‌خه‌وه‌ [\nهُمْ لَهَا عَامِلُونَ (٦٣)\n] كه‌ خۆیان ئه‌نجامی ئه‌ده‌ن."},{"SurahNumber":23,"VerseNumber":64,"Text":"[\nحَتَّى إِذَا أَخَذْنَا مُتْرَفِيهِمْ بِالْعَذَابِ\n] تا ئه‌وانه‌ی كه‌ له‌نازو نیعمه‌ت و خۆشحاڵیدا بوون بردماننه‌وه‌ به‌وه‌ی كه‌ سزامان دان [\nإِذَا هُمْ يَجْأَرُونَ (٦٤)\n] ئه‌و كاته‌ هاوار ئه‌كه‌ن و داوای فریاكه‌وتن ئه‌كه‌ن."},{"SurahNumber":23,"VerseNumber":65,"Text":"[\nلَا تَجْأَرُوا الْيَوْمَ\n] له‌ ڕۆژی قیامه‌ت پێیان ئه‌ووترێ: داوای فریاكه‌وتن مه‌كه‌ن و كه‌س نیه‌ فریاتان بكه‌وێ [\nإِنَّكُمْ مِنَّا لَا تُنْصَرُونَ (٦٥)\n] ئێوه‌ لێره‌ كه‌س نیه‌ له‌ سزای ئێمه‌ ڕزگارتان بكات و بتانپارێزێ و سه‌رتان بخات."},{"SurahNumber":23,"VerseNumber":66,"Text":"[\nقَدْ كَانَتْ آيَاتِي تُتْلَى عَلَيْكُمْ\n] به‌ دڵنیایى له‌ دونیادا ئایه‌ته‌كانی منتان به‌سه‌ردا خوێندرایه‌وه‌ [\nفَكُنْتُمْ عَلَى أَعْقَابِكُمْ تَنْكِصُونَ (٦٦)\n] ئێوه‌ به‌ پشتدا ئه‌گه‌ڕانه‌وه‌و پشتان تێ ئه‌كرد."},{"SurahNumber":23,"VerseNumber":67,"Text":"[\nمُسْتَكْبِرِينَ بِهِ\n] خۆتان به‌گه‌وره‌ ئه‌زانی، یان به‌هۆى كه‌عبه‌وه‌و شانازیان به‌ كه‌عبه‌وه‌ ده‌كرد [\nسَامِرًا تَهْجُرُونَ (٦٧)\n] وه‌ به‌ شه‌ویش كۆ ئه‌بوونه‌وه‌و تانه‌تان له‌ پێغه‌مبه‌رى خوا -\nصلی الله علیه وسلم\n-، یان له‌ قورئان ئه‌داو ئه‌تانووت: جادو شیعرو فاڵچێتیه‌."},{"SurahNumber":23,"VerseNumber":68,"Text":"[\nأَفَلَمْ يَدَّبَّرُوا الْقَوْلَ\n] ئایا په‌ندو عیبره‌تیان له‌ وته‌كانی خوای گه‌وره‌ وه‌رنه‌گرت، واته‌: له‌ قورئان (ئه‌مه‌یش به‌ڵگه‌یه‌ له‌سه‌ر ئه‌وه‌ى قورئانى پیرۆز وته‌و فه‌رمووده‌و كه‌لامى خواى گه‌وره‌یه‌و دروستكراو نیه‌) [\nأَمْ جَاءَهُمْ مَا لَمْ يَأْتِ آبَاءَهُمُ الْأَوَّلِينَ (٦٨)\n] یاخود ئایا شتێكیان بۆ هاتووه‌ كه‌ بۆ باوك و باپیرانیان نه‌هاتبێت بۆیه‌ قورئان وه‌رناگرن و ڕه‌تی ده‌كه‌نه‌وه‌!؟ نه‌خێر وانیه‌و چه‌نده‌ها كتابی تر له‌ پێش قورئاندا بۆ خه‌ڵكى سه‌رده‌مانى پێشتر هاتووه‌، یاخود كتابێكیان بۆ هاتووه‌ كه‌ بۆ باوك و باپیرانیان نه‌هاتووه‌و ئه‌وان له‌سه‌رده‌مى نه‌زانى و نه‌فامیدا مردن بۆیه‌ ده‌بوایه‌ پله‌و پایه‌ى ئه‌م قورئانه‌یان بزانیایه‌و شوێنى بكه‌وتنایا."},{"SurahNumber":23,"VerseNumber":69,"Text":"[\nأَمْ لَمْ يَعْرِفُوا رَسُولَهُمْ فَهُمْ لَهُ مُنْكِرُونَ (٦٩)\n] یاخود ئایا پێغه‌مبه‌ره‌كه‌ی خۆیان نه‌ناسیوه‌و نازانن ئه‌وه‌ پێغه‌مبه‌ری خوایه‌و راستگۆیه‌ تا ئینكاری بكه‌ن."},{"SurahNumber":23,"VerseNumber":70,"Text":"[\nأَمْ يَقُولُونَ بِهِ جِنَّةٌ\n] یاخود ئه‌ڵێن: پێغه‌مبه‌ره‌كه‌یان شێته‌! كه‌ وانه‌بوو به‌ڵكو له‌ هه‌موویان عاقڵتر بوو [\nبَلْ جَاءَهُمْ بِالْحَقِّ\n] به‌ڵكو ئه‌و حه‌قی بۆ هێناون [\nوَأَكْثَرُهُمْ لِلْحَقِّ كَارِهُونَ (٧٠)\n] به‌ڵام زۆربه‌ی زۆریان ڕقیان له‌ حه‌ق بوو شوێنى حه‌ق نه‌ئه‌كه‌وتن."},{"SurahNumber":23,"VerseNumber":71,"Text":"[\nوَلَوِ اتَّبَعَ الْحَقُّ أَهْوَاءَهُمْ لَفَسَدَتِ السَّمَاوَاتُ وَالْأَرْضُ وَمَنْ فِيهِنَّ\n] وه‌ ئه‌گه‌ر حه‌ق، یان خواى گه‌وره‌ شوێن هه‌واو ئاره‌زووی ئه‌وان بكه‌وتایه‌و به‌قسه‌ى ئه‌وانى بكردایا كه‌ ئه‌وان حه‌زیان له‌وه‌بوو شه‌ریك بۆ خوا دابنرێ ئه‌وا زه‌وی و ئاسمانه‌كان و ئه‌وه‌ی له‌ نێوانیاندایه‌ هه‌مووی تێك ئه‌چوو له‌به‌ر خراپى بۆچون و هه‌واو ئاره‌زوویان [\nبَلْ أَتَيْنَاهُمْ بِذِكْرِهِمْ\n] به‌ڵكو ئێمه‌ شتێكمان بۆ هێناون كه‌ قورئانه‌ یادیان ئه‌خاته‌وه‌، یاخود ڕێزو پله‌و پایه‌ی ئه‌وانی تیایه‌ ئه‌گه‌ر شوێنی بكه‌ون [\nفَهُمْ عَنْ ذِكْرِهِمْ مُعْرِضُونَ (٧١)\n] به‌ڵام ئه‌وان پشت ئه‌كه‌ن له‌و زیكرو یاده‌ی خوای گه‌وره‌."},{"SurahNumber":23,"VerseNumber":72,"Text":"[\nأَمْ تَسْأَلُهُمْ خَرْجًا فَخَرَاجُ رَبِّكَ خَيْرٌ\n] یاخود ئایا ئه‌م پێغه‌مبه‌ره‌ داوای پاره‌ی لێ كردوون تا شوێنى نه‌كه‌ون؟ به‌ڵكو ئه‌و ته‌نها چاوه‌ڕێى پاداشتى خواى گه‌وره‌یه‌و ڕزق و ڕۆزی و پاداشتى خوای گه‌وره‌ باشتره‌ بۆى [\nوَهُوَ خَيْرُ الرَّازِقِينَ (٧٢)\n] وه‌ خوای گه‌وره‌ باشترین ڕۆزیده‌ره‌."},{"SurahNumber":23,"VerseNumber":73,"Text":"[\nوَإِنَّكَ لَتَدْعُوهُمْ إِلَى صِرَاطٍ مُسْتَقِيمٍ (٧٣)\n] ئه‌ی محمد -\nصلی الله علیه وسلم\n- به‌دڵنیایی تۆ بانگیان ئه‌كه‌ی بۆ ڕێگای ڕاستی خوای گه‌وره‌."},{"SurahNumber":23,"VerseNumber":74,"Text":"[\nوَإِنَّ الَّذِينَ لَا يُؤْمِنُونَ بِالْآخِرَةِ عَنِ الصِّرَاطِ لَنَاكِبُونَ (٧٤)\n] وه‌ ئه‌و كه‌سانه‌شی كه‌ ئیمانیان به‌ ڕۆژی قیامه‌ت نیه‌ به‌دڵنیایی ئه‌وان له‌ ڕێگای ڕاستی خوای گه‌وره‌ لائه‌ده‌ن بۆ گومڕایی."},{"SurahNumber":23,"VerseNumber":75,"Text":"[\nوَلَوْ رَحِمْنَاهُمْ وَكَشَفْنَا مَا بِهِمْ مِنْ ضُرٍّ\n] وه‌ ئه‌گه‌ر ئێمه‌ ڕه‌حمیان پێ بكه‌ین و ئه‌و وشكه‌ساڵی و نه‌بوونیه‌ی له‌سه‌ریانه‌ لای بده‌ین [\nلَلَجُّوا فِي طُغْيَانِهِمْ يَعْمَهُونَ (٧٥)\n] ئه‌وه‌ دووباره‌ ئه‌گه‌ڕێنه‌وه‌ سه‌ر توغیان و سه‌ركه‌شی و گومڕایی خۆیان و تیایدا ڕۆئه‌چن."},{"SurahNumber":23,"VerseNumber":76,"Text":"[\nوَلَقَدْ أَخَذْنَاهُمْ بِالْعَذَابِ فَمَا اسْتَكَانُوا لِرَبِّهِمْ وَمَا يَتَضَرَّعُونَ (٧٦)\n] (ئه‌بو سوفیان) هات بۆ لاى پێغه‌مبه‌ر -\nصلی الله علیه وسلم\n- وتى: سوێندت ده‌ده‌م به‌ خواى گه‌وره‌و خزمایه‌تى، ژیانمان زۆر سه‌خته‌ تا پێسته‌و خوێنمان خوارد دوعامان بۆ بكه‌ (چونكه‌ پێغه‌مبه‌ر -\nصلی الله علیه وسلم\n- دوعاى نه‌بوونى و وشكه‌ساڵى لێكردبوون كه‌ ئیمانیان نه‌هێنا) خواى گه‌وره‌ ئه‌م ئایه‌ته‌ى دابه‌زاند: ئێمه‌ ئه‌وانمان تووشی سزاو وشكه‌ساڵی و نه‌بوونی كرد به‌ڵام ئه‌وان ملكه‌چ نه‌بوون بۆ په‌روه‌ردگاریان و ملكه‌چی و زه‌لیلی و خشوعیان بۆ خوای گه‌وره‌ ده‌رنه‌بڕی و نه‌گه‌ڕانه‌وه‌ له‌ كوفرو تاوان، به‌ڵكو به‌رده‌وام بوون."},{"SurahNumber":23,"VerseNumber":77,"Text":"[\nحَتَّى إِذَا فَتَحْنَا عَلَيْهِمْ بَابًا ذَا عَذَابٍ شَدِيدٍ\n] تا ده‌رگایه‌كیان لێ ئه‌كه‌ینه‌وه‌ كه‌ سزایه‌كی سه‌ختیان بده‌ین كه‌ سزای ڕۆژی قیامه‌ته‌ [\nإِذَا هُمْ فِيهِ مُبْلِسُونَ (٧٧)\n] ئه‌وان ئه‌و كاته‌ سه‌رسام ئه‌مێنن و بێئومێد ئه‌بن له‌ هه‌موو خێرێك."},{"SurahNumber":23,"VerseNumber":78,"Text":"[\nوَهُوَ الَّذِي أَنْشَأَ لَكُمُ السَّمْعَ وَالْأَبْصَارَ وَالْأَفْئِدَةَ\n] خوای گه‌وره‌ ئه‌و خوایه‌یه‌ كه‌ هه‌سته‌وه‌ره‌كانی بیستن و بینین و دڵی به‌ ئێوه‌ به‌خشیوه‌ تا تێبگه‌ن [\nقَلِيلًا مَا تَشْكُرُونَ (٧٨)\n] به‌ڵام كه‌مێكتان شوكرانه‌بژێری خوای گه‌وره‌ ئه‌كه‌ن له‌سه‌ر ئه‌و نازو نیعمه‌تانه‌."},{"SurahNumber":23,"VerseNumber":79,"Text":"[\nوَهُوَ الَّذِي ذَرَأَكُمْ فِي الْأَرْضِ\n] خوای گه‌وره‌ ئه‌و خوایه‌یه‌ كه‌ ئێوه‌ی بڵاو كردۆته‌وه‌ له‌سه‌ر ڕووی زه‌وی [\nوَإِلَيْهِ تُحْشَرُونَ (٧٩)\n] وه‌ له‌ داهاتووشدا هه‌ر بۆ لای خوای گه‌وره‌ ئه‌گه‌ڕێنه‌وه‌و كۆتان ئه‌كاته‌وه‌ له‌ ڕۆژی قیامه‌ت."},{"SurahNumber":23,"VerseNumber":80,"Text":"[\nوَهُوَ الَّذِي يُحْيِي وَيُمِيتُ\n] وه‌ خوای گه‌وره‌ ئه‌و خوایه‌یه‌ كه‌ ئێوه‌ زیندوو ئه‌كاته‌وه‌ له‌ رۆژى قیامه‌تدا، وه‌ له‌ دونیادا ده‌تانمرێنێ [\nوَلَهُ اخْتِلَافُ اللَّيْلِ وَالنَّهَارِ\n] وه‌ خوای گه‌وره‌یه‌ جیاوازی خستۆته‌ نێوان شه‌و و ڕۆژه‌وه‌ له‌ درێژى و كورتى و ساردى و گه‌رمى و روناكى و تاریكى [\nأَفَلَا تَعْقِلُونَ (٨٠)\n] ئه‌وه‌ بۆ بیر ناكه‌نه‌وه‌ له‌ تواناو ده‌سه‌ڵاتی خوای گه‌وره‌."},{"SurahNumber":23,"VerseNumber":81,"Text":"[\nبَلْ قَالُوا مِثْلَ مَا قَالَ الْأَوَّلُونَ (٨١)\n] به‌ڵكو ئه‌مانیش قسه‌ی باوك و باپیرانی پێشتریان كرد."},{"SurahNumber":23,"VerseNumber":82,"Text":"[\nقَالُوا أَإِذَا مِتْنَا وَكُنَّا تُرَابًا وَعِظَامًا أَإِنَّا لَمَبْعُوثُونَ (٨٢)\n] وتیان: ئایا ئێمه‌ ئه‌گه‌ر بمرین و ببین به‌ خۆڵ و ئێسقانه‌كانمان بڕزێ ئایا ئێمه‌ سه‌رله‌نوێ دروست ئه‌كرێینه‌وه‌."},{"SurahNumber":23,"VerseNumber":83,"Text":"[\nلَقَدْ وُعِدْنَا نَحْنُ وَآبَاؤُنَا هَذَا مِنْ قَبْلُ\n] به‌ دڵنیایی به‌ڵێن به‌ ئێمه‌و باوك و باپیرانمان درابوو له‌ پێشتریشدا به‌ڵام نه‌مان بینی زیندوو كردنه‌وه‌ هه‌بێ [\nإِنْ هَذَا إِلَّا أَسَاطِيرُ الْأَوَّلِينَ (٨٣)\n] ئه‌مه‌ ته‌نها په‌ندو سه‌رگوزشته‌ی پێشینه‌یه‌و ئه‌گێڕدرێته‌وه‌و هیچ ڕاستی و حه‌قیقه‌تێكی نیه‌."},{"SurahNumber":23,"VerseNumber":84,"Text":"{هاوبەشبڕیاردەران دان بە پەروەردگارێتی خوای گەورەدا دەنێن}\n [\nقُلْ لِمَنِ الْأَرْضُ وَمَنْ فِيهَا إِنْ كُنْتُمْ تَعْلَمُونَ (٨٤)\n] ئه‌ی محمد -\nصلی الله علیه وسلم\n- پێیان بڵێ: ئه‌م زه‌وییه‌و ئه‌وه‌ی كه‌ تیایه‌تی و له‌سه‌رێتى موڵكی كێیه‌ پێم بڵێن ئه‌گه‌ر زانیاریتان هه‌یه‌ و ئه‌زانن؟"},{"SurahNumber":23,"VerseNumber":85,"Text":"[\nسَيَقُولُونَ لِلَّهِ\n] ئه‌ڵێن: هه‌مووی موڵكی خوای گه‌وره‌یه‌ [\nقُلْ أَفَلَا تَذَكَّرُونَ (٨٥)\n] ئه‌ى محمد -\nصلی الله علیه وسلم\n- پێیان بڵێ كه‌ ئه‌مه‌ موڵكی خوای گه‌وره‌یه‌ خوایه‌كی ئه‌وه‌نده‌ به‌ده‌سه‌ڵات و تاك و ته‌نهایه‌ له‌ موڵكدا ئه‌ی بۆ بیر ناكه‌نه‌وه‌و ئیمانی پێ ناهێنن و به‌ تاك و ته‌نها نایپه‌رستن؟"},{"SurahNumber":23,"VerseNumber":86,"Text":"[\nقُلْ مَنْ رَبُّ السَّمَاوَاتِ السَّبْعِ وَرَبُّ الْعَرْشِ الْعَظِيمِ (٨٦)\n] ئه‌ی محمد -\nصلی الله علیه وسلم\n- پێیان بڵێ: كێ په‌روه‌ردگاری هه‌ر حه‌وت ئاسمانه‌كه‌و په‌روه‌ردگاری عه‌رشی گه‌وره‌یه‌؟"},{"SurahNumber":23,"VerseNumber":87,"Text":"[\nسَيَقُولُونَ لِلَّهِ\n] ئه‌ڵێن: هه‌مووی موڵكی خوایه‌و خوای گه‌وره‌ په‌روه‌ردگارو خاوه‌نێتی [\nقُلْ أَفَلَا تَتَّقُونَ (٨٧)\n] ئه‌ی محمد -\nصلی الله علیه وسلم\n- پێیان بڵێ: ئه‌ی بۆ ته‌قوای خوا ناكه‌ن و خۆتان له‌ ئاگری دۆزه‌خ ناپارێزن به‌وه‌ی كه‌ ئیمانی پێ بێنن و به‌تاك و ته‌نها بیپه‌رستن و شه‌ریكی بۆ دانه‌نێن؟"},{"SurahNumber":23,"VerseNumber":88,"Text":"[\nقُلْ مَنْ بِيَدِهِ مَلَكُوتُ كُلِّ شَيْءٍ\n] ئه‌ی محمد -\nصلی الله علیه وسلم\n- پێیان بڵێ: موڵكی هه‌موو شتێك به‌ده‌ست كێیه‌و هه‌ڵسوكه‌وتى تیادا ده‌كات؟ [\nوَهُوَ يُجِيرُ\n] كه‌ په‌نای هه‌موو كه‌س و شتێك ئه‌دات [\nوَلَا يُجَارُ عَلَيْهِ\n] وه‌ ئه‌گه‌ر سزای كه‌سێك بدات كه‌س ناتوانێ په‌نای ئه‌و كه‌سه‌ بدات [\nإِنْ كُنْتُمْ تَعْلَمُونَ (٨٨)\n] ئه‌گه‌ر ئێوه‌ ئه‌زانن."},{"SurahNumber":23,"VerseNumber":89,"Text":"[\nسَيَقُولُونَ لِلَّهِ\n] ئه‌ڵێن: موڵكی هه‌موو شتێك ته‌نها به‌ده‌ست خوایه‌ [\nقُلْ فَأَنَّى تُسْحَرُونَ (٨٩)\n] ئه‌ی محمد -\nصلی الله علیه وسلم\n- پێیان بڵێ: ئه‌وه‌ چیتانه‌ ئه‌ڵێی سیحرو جادووتان لێكراوه‌، كه‌ هه‌موو ئه‌م شتانه‌ ده‌زانن ئه‌ى بۆ ئیمان ناهێنن؟"},{"SurahNumber":23,"VerseNumber":90,"Text":"[\nبَلْ أَتَيْنَاهُمْ بِالْحَقِّ\n] به‌ڵكو ئێمه‌ (لا إله إلا الله)  و حه‌قمان بۆ هێناون [\nوَإِنَّهُمْ لَكَاذِبُونَ (٩٠)\n] به‌ڵام ئه‌وان به‌ دڵنیایى درۆ ئه‌كه‌ن و درۆ بۆ خوای گه‌وره‌ هه‌ڵده‌به‌ستن كه‌ شه‌ریكى بۆ داده‌نێن."},{"SurahNumber":23,"VerseNumber":91,"Text":"[\nمَا اتَّخَذَ اللَّهُ مِنْ وَلَدٍ\n] خوای گه‌وره‌ منداڵی بۆ خۆی بڕیار نه‌داوه‌و پێویستی به‌ منداڵ نیه‌ [\nوَمَا كَانَ مَعَهُ مِنْ إِلَهٍ\n] وه‌ هیچ خوایه‌كیش له‌گه‌ڵ خوای گه‌وره‌دا نیه‌و تاك و ته‌نهایه‌ [\nإِذًا لَذَهَبَ كُلُّ إِلَهٍ بِمَا خَلَقَ\n] ئه‌گه‌ر له‌گه‌ڵ زاتی پیرۆزی الله خوایه‌كی تر هه‌بوایه‌ ئه‌و كاته‌ هه‌ر خوایه‌ك ئه‌ڕۆی ئه‌و شته‌ی كه‌ خۆی دروستی كردووه‌ خۆی ته‌سه‌ڕوفى تیا ئه‌كردو كێشه‌ ئه‌كه‌وته‌ نێوانیانه‌وه‌ [\nوَلَعَلَا بَعْضُهُمْ عَلَى بَعْضٍ\n] وه‌ هه‌ندێكیان زاڵ ئه‌بوون به‌سه‌ر هه‌ندێكی تریاندا [\nسُبْحَانَ اللَّهِ عَمَّا يَصِفُونَ (٩١)\n] پاك و بێگه‌ردی و مونه‌ززه‌هی بۆ خوای گه‌وره‌ له‌م وه‌سفانه‌ی كه‌ ئه‌یده‌نه‌ پاڵى، وه‌ خوای گه‌وره‌ شه‌ریك و منداڵی نیه‌."},{"SurahNumber":23,"VerseNumber":92,"Text":"[\nعَالِمِ الْغَيْبِ وَالشَّهَادَةِ\n] خوای گه‌وره‌ زانای نهێنی و ئاشكراكانه‌ و زانیاری به‌هه‌مووی هه‌یه‌ [\nفَتَعَالَى عَمَّا يُشْرِكُونَ (٩٢)\n] به‌رزی و بڵندی بۆ خوای گه‌وره‌ له‌و شیركه‌ی كه‌ ئه‌یده‌نه‌ پاڵ خوای گه‌وره‌، خوای گه‌وره‌ زۆر له‌وه‌ پاكتره‌."},{"SurahNumber":23,"VerseNumber":93,"Text":"[\nقُلْ رَبِّ إِمَّا تُرِيَنِّي مَا يُوعَدُونَ (٩٣)\n] ئه‌ی محمد -\nصلی الله علیه وسلم\n- بڵێ: ئه‌ی په‌روه‌ردگار ئه‌و هه‌ڕه‌شانه‌ی كه‌ له‌وانی ئه‌كه‌ی كه‌ سزایان ئه‌ده‌ی ئه‌گه‌ر نیشانمت داو من ئاماده‌ بووم سزاى من مه‌ده‌."},{"SurahNumber":23,"VerseNumber":94,"Text":"[\nرَبِّ فَلَا تَجْعَلْنِي فِي الْقَوْمِ الظَّالِمِينَ (٩٤)\n] خوایه‌ ئه‌گه‌ر سزات بۆ سه‌ر ئه‌وان دابه‌زاند من له‌ناو سته‌مكاران و زاڵماندا مه‌هێله‌وه‌ با دوور بم لێیان و من ده‌ركه‌ له‌ناویان."},{"SurahNumber":23,"VerseNumber":95,"Text":"[\nوَإِنَّا عَلَى أَنْ نُرِيَكَ مَا نَعِدُهُمْ لَقَادِرُونَ (٩٥)\n] خوای گه‌وره‌ فه‌رمووی: ئه‌ی محمد -\nصلی الله علیه وسلم\n- له‌و به‌ڵێنه‌ی كه‌ به‌ تۆی ئه‌ده‌ین سزاى ئه‌وان ئه‌ده‌ین و تواناو ده‌سه‌ڵاتمان هه‌یه‌ سزایان بده‌ین و نیشانتى بده‌ین."},{"SurahNumber":23,"VerseNumber":96,"Text":"{بە چاكە وەڵامی خراپە بدەنەوە}\n [\nادْفَعْ بِالَّتِي هِيَ أَحْسَنُ السَّيِّئَةَ\n] به‌ڵام تۆ به‌ چاكه‌ وه‌ڵامی خراپه‌ بده‌وه‌و لێیان ببووره‌ [\nنَحْنُ أَعْلَمُ بِمَا يَصِفُونَ (٩٦)\n] ئێمه‌ زاناترین به‌وه‌ی كه‌ ئه‌وان چۆن وه‌سفی تۆ ئه‌كه‌ن و چی ئه‌ده‌نه‌ پاڵ تۆ."},{"SurahNumber":23,"VerseNumber":97,"Text":"[\nوَقُلْ رَبِّ أَعُوذُ بِكَ مِنْ هَمَزَاتِ الشَّيَاطِينِ (٩٧)\n] وه‌ ئه‌ی محمد -\nصلی الله علیه وسلم\n- بڵێ: ئه‌ی په‌روه‌ردگار من په‌نا ئه‌گرم به‌ تۆ له‌ وه‌سوه‌سه‌ی شه‌یتان."},{"SurahNumber":23,"VerseNumber":98,"Text":"[\nوَأَعُوذُ بِكَ رَبِّ أَنْ يَحْضُرُونِ (٩٨)\n] وه‌ په‌نا ئه‌گرم به‌ تۆ خوایه‌ كه‌ شه‌یتانه‌كان ئاماده‌ بن."},{"SurahNumber":23,"VerseNumber":99,"Text":"{كافران داوای گەڕانەوە دەكەن بۆ دونیا!}\n [\nحَتَّى إِذَا جَاءَ أَحَدَهُمُ الْمَوْتُ\n] تا یه‌كێك له‌وان له‌ كافران كاتێك كه‌ مردن بۆی دێت و ده‌مرێت [\nقَالَ رَبِّ ارْجِعُونِ (٩٩)\n] ئه‌له‌و كاته‌ هاوار ئه‌كات ئه‌ی په‌روه‌ردگار بمگه‌ڕێنه‌وه‌ بۆ دونیا."},{"SurahNumber":23,"VerseNumber":100,"Text":"[\nلَعَلِّي أَعْمَلُ صَالِحًا فِيمَا تَرَكْتُ\n] به‌ڵكو له‌ دونیادا كرده‌وه‌ی چاك بكه‌م كه‌ پێشتر نه‌مكردبوو (داوا ناكات بگه‌ڕێته‌وه‌ بۆ دونیا تا رابوێرێت و تاوان بكات به‌ڵكو تا كرده‌وه‌ى چاك بكات، كه‌واته‌ ئه‌وه‌ى له‌ ژیاندایه‌ با كرده‌وه‌ى چاك بكات پێش ئه‌وه‌ى بمرێت و داواى گه‌ڕانه‌وه‌ بكات و نه‌گه‌ڕێنرێته‌وه‌) [\nكَلَّا\n] خوای گه‌وره‌ ئه‌فه‌رمووێ: نه‌خێر گه‌ڕاندنه‌وه‌ بۆ دونیا نیه‌ [\nإِنَّهَا كَلِمَةٌ هُوَ قَائِلُهَا\n] ئه‌مه‌ ته‌نها قسه‌یه‌كه‌ ئه‌و ئه‌یڵێ [\nوَمِنْ وَرَائِهِمْ بَرْزَخٌ إِلَى يَوْمِ يُبْعَثُونَ (١٠٠)\n] وه‌ له‌ پێش ئه‌مانه‌وه‌ ژیانی به‌رزه‌خ و ناو قه‌بر هه‌یه‌ تا ڕۆژی قیامه‌ت."},{"SurahNumber":23,"VerseNumber":101,"Text":"[\nفَإِذَا نُفِخَ فِي الصُّورِ فَلَا أَنْسَابَ بَيْنَهُمْ يَوْمَئِذٍ\n] كاتێك فوو ئه‌كرێت به‌ كه‌ڕه‌ناداو قیامه‌ت هه‌ڵئه‌سێ ئه‌و كاته‌ هیچ كه‌س فه‌خرو شانازی به‌ كه‌سوكارێوه‌ ناكات، یان سوودیان پێ ناگه‌یه‌نێت و هیچ نه‌سه‌بێك سوودی نیه‌ و نامێنێت ته‌نها نه‌سه‌بى پێغه‌مبه‌رى خوا نه‌بێت -\nصلی الله علیه وسلم\n- [\nوَلَا يَتَسَاءَلُونَ (١٠١)\n] وه‌ كه‌س داوای هیچ شتێك له‌ كه‌س ناكات له‌به‌ر ئه‌وه‌ی كه‌س نایپه‌رژێته‌ سه‌ر كه‌س."},{"SurahNumber":23,"VerseNumber":102,"Text":"[\nفَمَنْ ثَقُلَتْ مَوَازِينُهُ فَأُولَئِكَ هُمُ الْمُفْلِحُونَ (١٠٢)\n] جا هه‌ر كه‌سێك تای ته‌رازووی كرده‌وه‌ چاكه‌كانی قورستر بێت له‌ تاى ته‌رازوى كرده‌وه‌ خراپه‌كانى ئه‌گه‌ر به‌یه‌ك حه‌سه‌نه‌و چاكه‌یش بێت ئه‌وا ئه‌و كه‌سانه‌ سه‌ربه‌رزو سه‌رفرازو ڕزگاربوون له‌ ئاگرى دۆزه‌خ و ده‌چنه‌ به‌هه‌شته‌وه‌، (كه‌واته‌ كه‌س كرده‌وه‌ى چاكى لا كه‌م نه‌بێت، چونكه‌ له‌وانه‌یه‌ یه‌ك چاكه‌و یه‌ك حه‌سه‌نه‌ تاى ترازووى كرده‌وه‌ چاكه‌كانمان قورستر بكات و رزگارمان بێت)."},{"SurahNumber":23,"VerseNumber":103,"Text":"[\nوَمَنْ خَفَّتْ مَوَازِينُهُ\n] وه‌ هه‌ر كه‌سێك تای ته‌رازووی كرده‌وه‌ چاكه‌كانی سووكتر بێت له‌ تاى ته‌رازوى كرده‌وه‌ خراپه‌كانى [\nفَأُولَئِكَ الَّذِينَ خَسِرُوا أَنْفُسَهُمْ فِي جَهَنَّمَ خَالِدُونَ (١٠٣)\n] ئه‌مانه‌ نه‌فسی خۆیان دۆڕاندووه‌و زه‌ره‌رمه‌ند بوونه‌و به‌ نه‌مری له‌ ئاگری دۆزه‌خدا ده‌مێننه‌وه‌."},{"SurahNumber":23,"VerseNumber":104,"Text":"{حاڵی كافران لە ناو ئاگری دۆزەخدا}\n [\nتَلْفَحُ وُجُوهَهُمُ النَّارُ\n] ئاگر هه‌موو ده‌موچاو و ڕوویان دائه‌پۆشێ و ئه‌یگرێته‌وه‌ [\nوَهُمْ فِيهَا كَالِحُونَ (١٠٤)\n] وه‌ ئه‌وان تیایدا چاره‌یان گرژه‌و لێویان شۆڕ ئه‌بێته‌وه‌ له‌ ماندوو بوونداو ددانه‌كانیان ده‌رئه‌كه‌وێ."},{"SurahNumber":23,"VerseNumber":105,"Text":"[\nأَلَمْ تَكُنْ آيَاتِي تُتْلَى عَلَيْكُمْ فَكُنْتُمْ بِهَا تُكَذِّبُونَ (١٠٥)\n] خوای گه‌وره‌ ئه‌فه‌رمووێ: ئایا من پێغه‌مبه‌رم بۆ نه‌ناردن و كتابم بۆ دانه‌به‌زاندن و ئایه‌ته‌كانی منتان به‌سه‌ردا نه‌خوێندرایه‌وه‌ به‌ڵام ئێوه‌ به‌درۆتان زانی."},{"SurahNumber":23,"VerseNumber":106,"Text":"[\nقَالُوا رَبَّنَا غَلَبَتْ عَلَيْنَا شِقْوَتُنَا\n] وتیان: ئه‌ی په‌روه‌ردگار هه‌واو ئاره‌زوو زاڵ بوو به‌سه‌رماندا ئه‌مه‌ ئێمه‌ی به‌دبه‌خت كرد [\nوَكُنَّا قَوْمًا ضَالِّينَ (١٠٦)\n] وه‌ ئێمه‌ به‌ڕاستی كه‌سانێكی گومڕا بووین."},{"SurahNumber":23,"VerseNumber":107,"Text":"[\nرَبَّنَا أَخْرِجْنَا مِنْهَا\n] ئه‌ی په‌روه‌ردگار ئه‌مجاره‌ له‌ ئاگری دۆزه‌خ ده‌رمان بكه‌ [\nفَإِنْ عُدْنَا فَإِنَّا ظَالِمُونَ (١٠٧)\n] ئه‌گه‌ر جارێكی تر گه‌ڕاینه‌وه‌ بۆ كوفرو خراپه‌كاری ئه‌وا ئێمه‌ به‌ڕاستی سته‌مكارین."},{"SurahNumber":23,"VerseNumber":108,"Text":"[\nقَالَ اخْسَئُوا فِيهَا وَلَا تُكَلِّمُونِ (١٠٨)\n] خوای گه‌وره‌ ئه‌فه‌رمووێ: بێده‌نگ بن تیایداو هیچ قسه‌ مه‌كه‌ن چونكه‌ وه‌ڵامتان نادرێته‌وه‌، پێغه‌مبه‌رى خوا -\nصلی الله علیه وسلم\n- ده‌فه‌رمێت: (دۆزه‌خییه‌كان بانگى مالیكى ده‌رگاوانى دۆزه‌خ ده‌كه‌ن، چل ساڵ وه‌ڵامیان ناداته‌وه‌ پاشان وه‌ڵامیان ده‌داته‌وه‌و پێیان ده‌ڵێت ده‌رچوونتان نیه‌و بۆ هه‌میشه‌یى ده‌مێننه‌وه‌)."},{"SurahNumber":23,"VerseNumber":109,"Text":"[\nإِنَّهُ كَانَ فَرِيقٌ مِنْ عِبَادِي يَقُولُونَ رَبَّنَا آمَنَّا فَاغْفِرْ لَنَا وَارْحَمْنَا\n] له‌ دونیادا كۆمه‌ڵێك له‌ به‌نده‌ باوه‌ڕداره‌كانی من ئه‌یانووت: ئه‌ی په‌روه‌ردگار ئێمه‌ ئیمانمان به‌ تۆ هێناوه‌ تۆ لێمان خۆشبه‌و ڕه‌حممان پێ بكه‌ [\nوَأَنْتَ خَيْرُ الرَّاحِمِينَ (١٠٩)\n] وه‌ تۆ باشترین خوای كه‌ ڕه‌حم و به‌زه‌یی به‌ باوه‌ڕداران ده‌كه‌یت."},{"SurahNumber":23,"VerseNumber":110,"Text":"[\nفَاتَّخَذْتُمُوهُمْ سِخْرِيًّا\n] ئێوه‌ گاڵته‌تان به‌وان ئه‌كرد [\nحَتَّى أَنْسَوْكُمْ ذِكْرِي\n] تا زیكرو یادی منتان له‌بیر كرد له‌به‌ر ئه‌وه‌ی زۆر سه‌رقاڵی ئه‌وان بوون [\nوَكُنْتُمْ مِنْهُمْ تَضْحَكُونَ (١١٠)\n] وه‌ ئێوه‌ گاڵته‌تان به‌وان ئه‌كردو به‌وان پێ ئه‌كه‌نین له‌ دونیادا."},{"SurahNumber":23,"VerseNumber":111,"Text":"[\nإِنِّي جَزَيْتُهُمُ الْيَوْمَ بِمَا صَبَرُوا أَنَّهُمْ هُمُ الْفَائِزُونَ (١١١)\n] ئه‌مڕۆ من پاداشتی ئه‌وانم دایه‌وه‌ به‌هۆی ئه‌و ئارام گرتنه‌ی كه‌ له‌ دونیا ئارامیان ئه‌گرت له‌سه‌ر ئێوه‌ ئه‌وان ئێستا براوه‌ن و سه‌ركه‌وتوو و سه‌رفرازن و له‌ به‌هه‌شتدان."},{"SurahNumber":23,"VerseNumber":112,"Text":"[\nقَالَ كَمْ لَبِثْتُمْ فِي الْأَرْضِ عَدَدَ سِنِينَ (١١٢)\n] خوای گه‌وره‌ پێیان ئه‌فه‌رمووێ: ئێوه‌ چه‌ند ساڵ له‌سه‌ر ڕووی زه‌وی ژیاون؟"},{"SurahNumber":23,"VerseNumber":113,"Text":"[\nقَالُوا لَبِثْنَا يَوْمًا أَوْ بَعْضَ يَوْمٍ\n] ئه‌ڵێن: خوایه‌ له‌ دونیا ته‌نها ڕۆژێك یان به‌شێك له‌ ڕۆژێك ژیاوین [\nفَاسْأَلِ الْعَادِّينَ (١١٣)\n] ئه‌و كه‌سانه‌ی كه‌ توانای ژماردنیان هه‌یه‌ پرسیار له‌وانیش بكه."},{"SurahNumber":23,"VerseNumber":114,"Text":"[\nقَالَ إِنْ لَبِثْتُمْ إِلَّا قَلِيلًا\n] خواى گه‌وره‌ ده‌فه‌رمێت: ئێوه‌ له‌سه‌ر زه‌وی نه‌ژیاون ته‌نها كه‌مێك نه‌بێ [\nلَوْ أَنَّكُمْ كُنْتُمْ تَعْلَمُونَ (١١٤)\n] ئه‌گه‌ر ئێوه‌ بزانن، واته‌: سه‌رقاڵ نه‌بوونه‌ به‌ عیباده‌ت و گوێڕایه‌ڵى خواى گه‌وره‌و خۆتان بۆ ئه‌م ڕۆژه‌ ئاماده‌ نه‌كردووه‌و دونیاى فانیتان هه‌ڵبژارد به‌سه‌ر به‌هه‌شتى نه‌بڕاوه‌ى هه‌میشه‌یی."},{"SurahNumber":23,"VerseNumber":115,"Text":"[\nأَفَحَسِبْتُمْ أَنَّمَا خَلَقْنَاكُمْ عَبَثًا وَأَنَّكُمْ إِلَيْنَا لَا تُرْجَعُونَ (١١٥)\n] ئایا ئێوه‌ وا حساب ئه‌كه‌ن كه‌ ئێوه‌مان بێهوده‌ بۆ یارى و كات به‌سه‌ربردن دروست كردووه‌و ئێوه‌ ئیهمال كراون و پاداشت و لێپرسینه‌وه‌و سزا نیه‌و بۆ لای ئێمه‌ ناگه‌ڕێنه‌وه‌."},{"SurahNumber":23,"VerseNumber":116,"Text":"[\nفَتَعَالَى اللَّهُ الْمَلِكُ الْحَقُّ\n] خوای گه‌وره‌ زۆر به‌رزو بڵندتره‌ له‌وه‌ی كاره‌كانى بۆ گاڵته‌و كات به‌سه‌ر بردن بێت [\nلَا إِلَهَ إِلَّا هُوَ رَبُّ الْعَرْشِ الْكَرِيمِ (١١٦)\n] هیچ په‌رستراوێك به‌ حه‌ق نیه‌ شایه‌نی په‌رستن بێ ته‌نهازاتی پیرۆزی الله نه‌بێ كه‌ په‌روه‌ردگاری عه‌رشی به‌ڕێزو جوانه‌."},{"SurahNumber":23,"VerseNumber":117,"Text":"{پاڕانەوەو پەرستنی جگە لە خوای گەورە بێ بەڵگەیە}\n [\nوَمَنْ يَدْعُ مَعَ اللَّهِ إِلَهًا آخَرَ لَا بُرْهَانَ لَهُ بِهِ\n] وه‌ هه‌ر كه‌سێك له‌گه‌ڵ زاتی پیرۆزی الله دا خوایه‌كی تر بپه‌رستێ و له‌ خوایه‌كی تر بپاڕێته‌وه‌ ئه‌وه‌ هیچ به‌ڵگه‌ی پێ نیه‌ له‌و شته‌دا وه‌ ئیشه‌كه‌ی ئه‌ویش نابێته‌ به‌ڵگه‌ بۆ خه‌ڵكی تر [\nفَإِنَّمَا حِسَابُهُ عِنْدَ رَبِّهِ\n] وه‌ لێپرسینه‌وه‌ی ئه‌و كه‌سه‌ ته‌نها لای خوای گه‌وره‌یه‌و خوای گه‌وره‌ لێی ئه‌پرسێته‌وه‌و سزای ئه‌دات [\nإِنَّهُ لَا يُفْلِحُ الْكَافِرُونَ (١١٧)\n] به‌ دڵنیایى خوای گه‌وره‌ ئه‌و كه‌سه‌ كافرانه‌ سه‌ربه‌رزو سه‌رفراز ناكات."},{"SurahNumber":23,"VerseNumber":118,"Text":"[\nوَقُلْ رَبِّ اغْفِرْ وَارْحَمْ\n] ئه‌ی محمد -\nصلی الله علیه وسلم\n- بڵێ: ئه‌ی په‌روه‌ردگار لێم خۆشبه‌و تاوانه‌كانم داپۆشه‌، وه‌ ڕه‌حمم پێ بكه‌و له‌ داهاتوو له‌ تاوان بمپارێزه‌ [\nوَأَنْتَ خَيْرُ الرَّاحِمِينَ (١١٨)\n] وه‌ تۆ باشترین خوای كه‌ ڕه‌حم سۆزو به‌زه‌یی به‌ باوه‌ڕداران ئه‌كه‌یت، والله أعلم."}]}