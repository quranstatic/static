{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":25,"VerseNumber":1,"Text":"سووره‌تی (فورقان) (واته‌: جیاكارى) \nسووره‌تێكى مه‌ككى یه‌ ته‌نها ئایه‌تى (٦٨-٧٠) نه‌بێت مه‌ده‌نى یه‌و (٧٧) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n[\nتَبَارَكَ الَّذِي نَزَّلَ الْفُرْقَانَ عَلَى عَبْدِهِ\n] قورئانی پیرۆز پێی ئه‌ووترێ: فورقان له‌به‌ر ئه‌وه‌ی فه‌رق و جیاوازی خسته‌ نێوان حه‌ق و باتڵ و حه‌ڵاڵ و حه‌رام و هیدایه‌ت و گومڕایی و رێگاى راست و رێگاى چه‌وته‌وه‌، ئه‌و خوایه‌ی كه‌ ئه‌و فورقانه‌ی دابه‌زاندووه‌ بۆ سه‌ر به‌نده‌كه‌ی خۆی كه‌ محمده‌ -\nصلی الله علیه وسلم\n- خێرو به‌ره‌كه‌تی یه‌كجار زۆرو به‌رده‌وام و جێگیرو گه‌وره‌یه‌ [\nنَزَّلَ\n] واته‌: قورئانى پیرۆزى به‌ به‌ش به‌ش و ئایه‌ت ئایه‌ت و سووره‌ت سووره‌ت دابه‌زاندووه‌ نه‌ك وه‌كو كتێبه‌ ئاسمانیه‌كانى تر كه‌ به‌ یه‌كجار دایبه‌زاندوون [\nلِيَكُونَ لِلْعَالَمِينَ نَذِيرًا (١)\n] بۆ ئه‌وه‌ی ئه‌و قورئانه‌ یان پێغه‌مبه‌ری خوا -\nصلی الله علیه وسلم\n- ئاگاداركه‌ره‌وه‌ بێت بۆ هه‌موو جیهان به‌ جن و مرۆڤه‌وه‌."},{"SurahNumber":25,"VerseNumber":2,"Text":"[\nالَّذِي لَهُ مُلْكُ السَّمَاوَاتِ وَالْأَرْضِ\n] ئه‌و خوایه‌ی كه‌ موڵكی ئاسمانه‌كان و زه‌وی هه‌یه‌ [\nوَلَمْ يَتَّخِذْ وَلَدًا\n] وه‌ هیچ كوڕو منداڵی بۆ خۆی بڕیار نه‌داوه‌ وه‌كو گاورو جووله‌كه‌ ئه‌ڵێن، چونكه‌ پێویستى پێ نیه‌ [\nوَلَمْ يَكُنْ لَهُ شَرِيكٌ فِي الْمُلْكِ\n] وه‌ له‌ موڵكیشدا هیچ كه‌سێك شه‌ریكی خوای گه‌وره‌ نیه‌ وه‌كو موشریكان وا ئه‌ڵێن [\nوَخَلَقَ كُلَّ شَيْءٍ\n] وه‌ هه‌موو شتێكی دروست كردووه‌ له‌م بوونه‌وه‌ره‌ [\nفَقَدَّرَهُ تَقْدِيرًا (٢)\n] وه‌ به‌ حیكمه‌تی خۆیشی ته‌قدیری هه‌موو شتێكی كردووه‌و ئه‌ندازه‌ی بۆ داناوه‌و كاتی بۆ دیاری كردووه‌."},{"SurahNumber":25,"VerseNumber":3,"Text":"{بێدەسەڵاتی خوا پوچەڵەكان}\n [\nوَاتَّخَذُوا مِنْ دُونِهِ آلِهَةً\n] وه‌ موشریكان جگه‌ له‌ خوای گه‌وره‌ كۆمه‌ڵێك خوایان بۆ خۆیان داناوه‌ [\nلَا يَخْلُقُونَ شَيْئًا\n] خواكانی ئه‌وان توانای دروست كردنی هیچ شتێكیان نیه‌ [\nوَهُمْ يُخْلَقُونَ\n] به‌ڵكو ئه‌وان خۆیان دروستكراون و خوای گه‌وره‌ دروستی كردوون [\nوَلَا يَمْلِكُونَ لِأَنْفُسِهِمْ ضَرًّا\n] وه‌ ناتوانن هیچ زه‌ره‌رو زیانێك له‌ خۆیان دوورخه‌نه‌وه‌ [\nوَلَا نَفْعًا\n] یان سوود به‌خۆیان بگه‌یه‌نن [\nوَلَا يَمْلِكُونَ مَوْتًا وَلَا حَيَاةً\n] وه‌ نه‌ مردنیان به‌ده‌سته‌ نه‌ ژیان [\nوَلَا نُشُورًا (٣)\n] وه‌ نه‌ زیندوو كردنه‌وه‌ی ناوگۆڕ هیچ شتێكیان به‌ده‌ست نیه‌."},{"SurahNumber":25,"VerseNumber":4,"Text":"[\nوَقَالَ الَّذِينَ كَفَرُوا إِنْ هَذَا إِلَّا إِفْكٌ افْتَرَاهُ\n] وه‌ كافران ئه‌ڵێن: ئه‌م قورئانه‌ فه‌رمووده‌ی خوا نیه‌و درۆیه‌كه‌و محمد -\nصلی الله علیه وسلم\n- هه‌ڵیبه‌ستووه‌ [\nوَأَعَانَهُ عَلَيْهِ قَوْمٌ آخَرُونَ\n] وه‌ كه‌سانێكی تر یارمه‌تیان داوه‌، واته‌: جووله‌كه‌و گاور یارمه‌تیان داوه‌ له‌سه‌ر دانانی ئه‌م قورئانه‌ [\nفَقَدْ جَاءُوا ظُلْمًا وَزُورًا (٤)\n] وه‌ به‌ دڵنیایی ئه‌م قسه‌یه‌ی ئه‌مان ئه‌یكه‌ن سته‌م و درۆیه‌و هیچ حه‌قیقه‌ت و ڕاستیه‌كی نیه‌."},{"SurahNumber":25,"VerseNumber":5,"Text":"[\nوَقَالُوا أَسَاطِيرُ الْأَوَّلِينَ اكْتَتَبَهَا\n] وه‌ ئه‌ڵێن: ئه‌م قورئانه‌ به‌سه‌رهات و سه‌رگوزشته‌و كتێبی ئوممه‌تانى پێشتره‌ كه‌ محمد -\nصلی الله علیه وسلم\n- له‌ خه‌ڵكی تری وه‌رگرتووه‌و داوای كردووه‌ بۆی بنووسنه‌وه‌ یان خۆی نووسیوێتێوه‌ [\nفَهِيَ تُمْلَى عَلَيْهِ بُكْرَةً وَأَصِيلًا (٥)\n] كه‌ به‌سه‌ر پێغه‌مبه‌رى خوادا -\nصلی الله علیه وسلم\n- ئه‌خوێندرێته‌وه‌ به‌ به‌یانیان و ئێواران، واته‌: كه‌سانێكی تر محمد -\nصلی الله علیه وسلم\n- فێر ئه‌كه‌ن (خۆیان باش ده‌زانن ئه‌مه‌ درۆیه‌و هه‌ڵیده‌به‌ستن و چونكه‌ پێغه‌مبه‌ری خوا -\nصلی الله علیه وسلم\n- خوێنده‌وارى نه‌بووه‌و له‌ناو خۆیاندا ژیاوه‌و راستگۆیی و ده‌ستپاكى لایان ئاشكرا بووه‌و خۆیان پێش پێغه‌مبه‌رایتى شایه‌تیان بۆ داوه‌)."},{"SurahNumber":25,"VerseNumber":6,"Text":"[\nقُلْ أَنْزَلَهُ الَّذِي يَعْلَمُ السِّرَّ فِي السَّمَاوَاتِ وَالْأَرْضِ\n] ئه‌ی محمد -\nصلی الله علیه وسلم\n- پێیان بڵێ: ئه‌و خوایه‌ی كه‌ نهێنی ئه‌زانێ له‌ ئاسمانه‌كان و زه‌وی ئه‌و خوایه‌ ئه‌م قورئانه‌ پیرۆزه‌ی دابه‌زاندۆته‌ خواره‌وه‌و فه‌رمووده‌ی خوای گه‌وره‌یه‌ [\nإِنَّهُ كَانَ غَفُورًا رَحِيمًا (٦)\n] به‌دڵنیایى خوای گه‌وره‌ زۆر لێخۆشبوو به‌ به‌زه‌ییه‌و په‌له‌ ناكات له‌ سزادانی ئێوه‌دا (سه‌یرى ئه‌م ره‌حمه‌ته‌ى خواى گه‌وره‌ بكه‌ن له‌گه‌ڵ كوفرو عیناد و دژایه‌تى كردن و بوهتان كردنیان خواى گه‌وره‌ بانگى كافران ده‌كات بۆ ته‌وبه‌ كردن و گه‌ڕانه‌وه‌ بۆ لاى خۆى تا لێیان خۆشبێت)."},{"SurahNumber":25,"VerseNumber":7,"Text":"{خوای گەورە بەرگری لە پێغەمبەرەكەی -\nصلی الله علیه وسلم\n– دەكات}\n [\nوَقَالُوا مَالِ هَذَا الرَّسُولِ يَأْكُلُ الطَّعَامَ وَيَمْشِي فِي الْأَسْوَاقِ\n] وه‌ كافران گاڵته‌یان به‌ پێغه‌مبه‌ری خوا -\nصلی الله علیه وسلم\n- ئه‌كردو ئه‌یانووت: ئه‌م پێغه‌مبه‌ره‌ چیه‌ وه‌كو ئێمه‌ پێویستى به‌ خواردن و خواردنه‌وه‌ هه‌یه‌و له‌ بازاڕیشدا ئه‌ڕوات و كڕین و فرۆشتن ده‌كات، پێغه‌مبه‌ر چۆن وا ده‌بێت؟! [\nلَوْلَا أُنْزِلَ إِلَيْهِ مَلَكٌ فَيَكُونَ مَعَهُ نَذِيرًا (٧)\n] ئه‌ی بۆ فریشته‌یه‌ك دانابه‌زێنن له‌گه‌ڵ پێغه‌مبه‌ردا -\nصلی الله علیه وسلم\n- تا ئه‌و فریشته‌یه‌ش له‌گه‌ڵیدا خه‌ڵكی ئاگادار بكاته‌وه‌و شایه‌تى بۆ بدات و بڵێ: ئه‌مه‌ پێغه‌مبه‌ری خوایه‌ -\nصلی الله علیه وسلم\n- (ئه‌ڵێن: چۆن ئه‌بێ پێغه‌مبه‌ر مرۆڤ بێت؟!)."},{"SurahNumber":25,"VerseNumber":8,"Text":"[\nأَوْ يُلْقَى إِلَيْهِ كَنْزٌ\n] یاخود ئه‌گه‌ر ڕاست ئه‌كات ئه‌مه‌ پێغه‌مبه‌ری خوایه‌ با له‌ ئاسمانه‌وه‌ كه‌نزی بۆ دابه‌زێت تا به‌دوای كارو كاسبیدا نه‌گه‌ڕێ [\nأَوْ تَكُونُ لَهُ جَنَّةٌ يَأْكُلُ مِنْهَا\n] یان باخ و بێستانێكی هه‌بێ كه‌ لێی بخوات [\nوَقَالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُورًا (٨)\n] وه‌ ئه‌م سته‌مكارو موشریكانه‌ به‌ خه‌ڵكیان ئه‌ووت ئێوه‌ شوێن هیچ كه‌سێك نه‌كه‌وتوون ته‌نها پیاوێكی سیحرلێكراو نه‌بێ و محمد -\nصلی الله علیه وسلم\n- سیحرو جادووی لێكراوه‌."},{"SurahNumber":25,"VerseNumber":9,"Text":"[\nانْظُرْ كَيْفَ ضَرَبُوا لَكَ الْأَمْثَالَ\n] ئه‌ی محمد -\nصلی الله علیه وسلم\n- ته‌ماشا بكه‌ چۆن نموونه‌ بۆ تۆ ئه‌هێننه‌وه‌ بۆ ئه‌وه‌ی خه‌ڵكت لێ دووربخه‌نه‌وه‌، وه‌ پێشنیاری نابه‌جێت بۆ ئه‌كه‌ن [\nفَضَلُّوا فَلَا يَسْتَطِيعُونَ سَبِيلًا (٩)\n] خۆیان گومڕا بوونه‌و له‌ رێگاى راست لایانداوه‌، وه‌ هیچ ڕێگایه‌كیشیان نیه‌ بتوانن تانه‌و ته‌شه‌ر له‌ پێغه‌مبه‌رایه‌تی پێغه‌مبه‌ری خوا بده‌ن -\nصلی الله علیه وسلم\n-."},{"SurahNumber":25,"VerseNumber":10,"Text":"[\nتَبَارَكَ الَّذِي إِنْ شَاءَ جَعَلَ لَكَ خَيْرًا مِنْ ذَلِكَ\n] خوای گه‌وره‌ خێرو به‌ره‌كه‌تی یه‌كجار زۆرو گه‌وره‌و به‌رده‌وام و جێگیره‌، ئه‌گه‌ر ویستی لێ بێت له‌و پێشنیارانه‌ی كه‌ ئه‌وان ئه‌یكه‌ن ئه‌توانێ باشتریشت پێ بدات [\nجَنَّاتٍ تَجْرِي مِنْ تَحْتِهَا الْأَنْهَارُ\n] باخ و بێستانت پێ ببه‌خشێت كه‌ جۆگه‌له‌ ئاو به‌ژێریدا بڕوات [\nوَيَجْعَلْ لَكَ قُصُورًا (١٠)\n] وه‌ كۆشكیشت پێ بدات، ئه‌مه‌ له‌ دونیادا سه‌ره‌ڕای ئه‌وه‌ی كه‌ له‌ به‌هه‌شتدا خوای گه‌وره‌ باشتری بۆ داناویت [\nبَلْ كَذَّبُوا بِالسَّاعَةِ\n] به‌ڵكو ئه‌وان باوه‌ڕیان به‌ ڕۆژی قیامه‌ت نه‌بوو بۆیه‌ ئه‌م قسانه‌یان ده‌كرد."},{"SurahNumber":25,"VerseNumber":11,"Text":"[\nوَأَعْتَدْنَا لِمَنْ كَذَّبَ بِالسَّاعَةِ سَعِيرًا (١١)\n] وه‌ هه‌ر كه‌سێكیش ڕۆژی قیامه‌ت به‌ درۆ بزانێ ئه‌وه‌ ئاگری سووتێنه‌ری دۆزه‌خمان بۆی داناوه‌و ئاماده‌ كردووه‌ (ئه‌مه‌یش به‌ڵگه‌یه‌ له‌سه‌ر ئه‌وه‌ى كه‌ ئێستا دۆزه‌خ دروستكراوه‌و ئاماده‌كراوه‌)."},{"SurahNumber":25,"VerseNumber":12,"Text":"{حاڵی كافران لە دۆزەخدا}\n [\nإِذَا رَأَتْهُمْ مِنْ مَكَانٍ بَعِيدٍ\n] كاتێك دۆزه‌خ له‌ شوێنێكی دووره‌وه‌ له‌ ساحه‌ى مه‌حشه‌ره‌وه‌ كافران ببینێ [\nسَمِعُوا لَهَا تَغَيُّظًا وَزَفِيرًا (١٢)\n] ئه‌بیستن دۆزه‌خ له‌ سه‌ختی ڕق و كینه‌ى له‌ كافران ده‌نگێكی لێ ده‌رئه‌چێ."},{"SurahNumber":25,"VerseNumber":13,"Text":"[\nوَإِذَا أُلْقُوا مِنْهَا مَكَانًا ضَيِّقًا\n] وه‌ كاتێك كه‌ فڕێ ئه‌درێنه‌ شوێنێكی ته‌سكه‌وه‌ له‌ناو دۆزه‌خداو وه‌كو سجن به‌ند ئه‌كرێن له‌ ئاگردا [\nمُقَرَّنِينَ\n] وه‌ كۆت و زنجیر ده‌كرێن [\nدَعَوْا هُنَالِكَ ثُبُورًا (١٣)\n] ئه‌لێره‌دا دوعا له‌ خۆیان ئه‌كه‌ن به‌ تیاچوون و له‌ناوچوون."},{"SurahNumber":25,"VerseNumber":14,"Text":"[\nلَا تَدْعُوا الْيَوْمَ ثُبُورًا وَاحِدًا\n] پێیان ئه‌ووترێ: ئه‌مڕۆ یه‌كجار دوعا له‌ خۆتان مه‌كه‌ن به‌ له‌ناوچوون [\nوَادْعُوا ثُبُورًا كَثِيرًا (١٤)\n] به‌ڵكو زۆر دوعا له‌ خۆتان بكه‌ن وه‌كو بێئومێد بوون و بێئومێد بن ئێوه‌ بۆ هه‌میشه‌یى ئه‌مێننه‌وه."},{"SurahNumber":25,"VerseNumber":15,"Text":"‌[\nقُلْ أَذَلِكَ خَيْرٌ أَمْ جَنَّةُ الْخُلْدِ الَّتِي وُعِدَ الْمُتَّقُونَ\n] ئایا ئه‌م دۆزه‌خه‌ی كه‌ ئێستا كافران تیایدان و له‌ناو ئاگری دۆزه‌خدا سزا ئه‌درێن و كۆت و زنجیر كراون ئه‌مه‌ باشتره‌ یان ئیمانیان بهێنایه‌و بخرانایه‌ته‌ ناو به‌هه‌شتێك كه‌ به‌هه‌میشه‌یی و به‌ نه‌مری تیایدا بوونایه‌ كه‌ خوای گه‌وره‌ به‌ڵێنی به‌و كه‌سانه‌ داوه‌ كه‌ ته‌قوای خوای گه‌وره‌ ئه‌كه‌ن [\nكَانَتْ لَهُمْ جَزَاءً وَمَصِيرًا (١٥)\n] كه‌ ئه‌مه‌ ئه‌بێ به‌ پاداشت بۆ كرده‌وه‌ چاكه‌كانیان وه‌ سه‌ره‌نجامیانه‌."},{"SurahNumber":25,"VerseNumber":16,"Text":"[\nلَهُمْ فِيهَا مَا يَشَاءُونَ خَالِدِينَ\n] وه‌ له‌ به‌هه‌شتیشدا ویستیان له‌ هه‌رچی نازو نیعمه‌تێك بێت بۆیان هه‌یه‌و به‌ نه‌مری تیایدا ئه‌مێننه‌وه‌ [\nكَانَ عَلَى رَبِّكَ وَعْدًا مَسْئُولًا (١٦)\n] ئه‌میش به‌ڵێنێكه‌و خوای گه‌وره‌ داوێتی و جێبه‌جێی ئه‌كات."},{"SurahNumber":25,"VerseNumber":17,"Text":"[\nوَيَوْمَ يَحْشُرُهُمْ وَمَا يَعْبُدُونَ مِنْ دُونِ اللَّهِ\n] وه‌ له‌ ڕۆژی قیامه‌ت خوای گه‌وره‌ كافران حه‌شر ئه‌كات له‌گه‌ڵ ئه‌وانه‌یشی كه‌ ئه‌وان جگه‌ له‌ خواى گه‌وره‌ ده‌یانپه‌رست له‌ بت و دارو به‌ردو پێغه‌مبه‌ران و مه‌لائیكه‌ت و پیاوچاكان [\nفَيَقُولُ أَأَنْتُمْ أَضْلَلْتُمْ عِبَادِي هَؤُلَاءِ\n] خوای گه‌وره‌ ڕوو ئه‌كاته‌ پیاوچاكان و پێغه‌مبه‌ران و مه‌لائیكه‌تان و ده‌فه‌رمێت: ئایا ئێوه‌ ئه‌م به‌ندانه‌ی منتان گومڕا كردو داواتان لێ كردن كه‌ ئێوه‌ بپه‌رستن [\nأَمْ هُمْ ضَلُّوا السَّبِيلَ (١٧)\n] یاخود ئه‌وان خۆیان ڕێگای ڕاستیان ون كردو وێڵیان كرد؟ (خواى گه‌وره‌ خۆى زاناتره‌ به‌ڵام پرسیار كردن له‌مان بۆ سه‌رزه‌نشت كردن و ده‌مكوتكردنى هاوبه‌شبڕیارده‌رانه‌)."},{"SurahNumber":25,"VerseNumber":18,"Text":"[\nقَالُوا سُبْحَانَكَ\n] پێغه‌مبه‌ران و مه‌لائیكه‌ت و پیاوچاكان ئه‌ڵێن: پاك و مونه‌ززه‌هی بۆ تۆ ئه‌ی په‌روه‌ردگار [\nمَا كَانَ يَنْبَغِي لَنَا أَنْ نَتَّخِذَ مِنْ دُونِكَ مِنْ أَوْلِيَاءَ\n] بۆ ئێمه‌ نه‌بوو جگه‌ له‌ تۆ كه‌سانێكی تر بكه‌ین به‌ وه‌لی و دۆست و پشتیوانی خۆمان به‌ڵكو ته‌نها تۆمان به‌ وه‌لی خۆمان داناو تۆمان ئه‌په‌رست و ئێمه‌ به‌رین له‌ په‌رستنى ئه‌وان بۆ ئێمه‌،  وه‌ ئه‌وان له‌ خۆیانه‌وه‌ ئێمه‌یان په‌رست و ئێمه‌ پێى رازى نین [\nوَلَكِنْ مَتَّعْتَهُمْ وَآبَاءَهُمْ حَتَّى نَسُوا الذِّكْرَ\n] به‌ڵام تۆ نازو نیعمه‌تی خۆت ڕژاند به‌سه‌ر خۆیان و باوك و باپیرانیان،  وه‌ ته‌مه‌نیان درێژ بوو تا ئامۆژگاری تۆ و تێڕوانین له‌ كتابه‌كانی تۆیان له‌بیر كرد [\nوَكَانُوا قَوْمًا بُورًا (١٨)\n] وه‌ ئه‌وان قه‌ومێكى به‌هیلاكچوو تیاچووبوون."},{"SurahNumber":25,"VerseNumber":19,"Text":"[\nفَقَدْ كَذَّبُوكُمْ بِمَا تَقُولُونَ\n] ئه‌ى هاوبه‌شبڕیارده‌ران، پێغه‌مبه‌ران و مه‌لائیكه‌ت و پیاوچاكان ئێوه‌یان به‌درۆ خسته‌وه‌ له‌و قسانه‌ی كه‌ ئێوه‌ ئه‌تان كرد [\nفَمَا تَسْتَطِيعُونَ صَرْفًا وَلَا نَصْرًا\n] ئێستاش توانای ئه‌وه‌تان نیه‌ ئه‌و سزایه‌ له‌سه‌ر خۆتان لاده‌ن یان كه‌سێك نیه‌ سه‌رتان بخات و ڕزگارتان بكات له‌ سزای خوای گه‌وره‌، یان خۆتان سه‌ربخه‌ن [\nوَمَنْ يَظْلِمْ مِنْكُمْ نُذِقْهُ عَذَابًا كَبِيرًا (١٩)\n] وه‌ هه‌ر كه‌سێكیش له‌ ئێوه‌ زوڵم و سته‌م بكات و شه‌ریك بۆ خواى گه‌وره‌ دابنێت ئه‌وا ئه‌یخه‌ینه‌ ناو سزایه‌كی زۆر گه‌وره‌وه‌."},{"SurahNumber":25,"VerseNumber":20,"Text":"[\nوَمَا أَرْسَلْنَا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعَامَ وَيَمْشُونَ فِي الْأَسْوَاقِ\n] وه‌ له‌ پێش تۆشدا ئه‌ی محمد -\nصلی الله علیه وسلم\n- ئێمه‌ هیچ له‌ پێغه‌مبه‌رانمان نه‌ناردووه‌ ئیلا هه‌ر هه‌موویان مرۆڤـ بوونه‌و خواردنیان خواردووه‌و له‌ بازاڕدا گه‌ڕاون و كڕین و فرۆشتنیان كردووه‌ [\nوَجَعَلْنَا بَعْضَكُمْ لِبَعْضٍ فِتْنَةً\n] وه‌ هه‌ندێكتان ئه‌كه‌ینه‌ تاقیكردنه‌وه‌ بۆ هه‌ندێكتان، پێغه‌مبه‌ران ئه‌نێرین تا به‌هۆیانه‌وه‌ خه‌ڵكی تاقیبكه‌ینه‌وه‌ [\nأَتَصْبِرُونَ\n] ئایا ئارام ئه‌گرن له‌سه‌ر حه‌ق و له‌سه‌ر ئه‌م تاقیكردنه‌وه‌ قورسه‌ [\nوَكَانَ رَبُّكَ بَصِيرًا (٢٠)\n] وه‌ په‌روه‌ردگاریش زۆر بینایه‌و هه‌موو شتێك ئه‌بینێ و هیچ له‌ خوای گه‌وره‌ ناشاردرێته‌وه‌."},{"SurahNumber":25,"VerseNumber":21,"Text":"{كافران پێشنیاری نابەجێ‌ دەكەن}\n[\nوَقَالَ الَّذِينَ لَا يَرْجُونَ لِقَاءَنَا لَوْلَا أُنْزِلَ عَلَيْنَا الْمَلَائِكَةُ\n] وه‌ ئه‌وانه‌ی كه‌ باوه‌ڕیان به‌ گه‌یشتن به‌ خوای گه‌وره‌و به‌ قیامه‌ت نیه‌و ئومێدی زیندووبونه‌وه‌یان نیه‌ ئه‌ڵێن: باشه‌ بۆچی خوای گه‌وره‌ مه‌لائیكه‌تی دانه‌به‌زاندۆته‌ سه‌رمان تا پێمان بڵێ كه‌ محمد پێغه‌مبه‌ری خوایه‌و -\nصلی الله علیه وسلم\n- ڕاستگۆیه‌ [\nأَوْ نَرَى رَبَّنَا\n] یاخود بۆچى به‌ چاوى خۆمان خوای گه‌وره‌ نابینین تا پێمان بڵێ محمد پێغه‌مبه‌ره‌و -\nصلی الله علیه وسلم\n- له‌ لایه‌ن منه‌وه‌ هاتووه‌ [\nلَقَدِ اسْتَكْبَرُوا فِي أَنْفُسِهِمْ\n] به‌ڕاستی ئه‌مانه‌ له‌ نه‌فسی خۆیاندا زۆر خۆیان به‌ گه‌وره‌ زانی و لووتبه‌رز بوون [\nوَعَتَوْا عُتُوًّا كَبِيرًا (٢١)\n] وه‌ عینادی و سه‌ركه‌شیه‌كی زۆر گه‌وره‌یان كرد به‌وه‌ی كه‌ ئیمانیان نه‌هێناو ئه‌م داواكاریانه‌یان كرد."},{"SurahNumber":25,"VerseNumber":22,"Text":"[\nيَوْمَ يَرَوْنَ الْمَلَائِكَةَ\n] ئه‌مانه‌ ڕۆژێك مه‌لائیكه‌ت ئه‌بینن كه‌ ڕۆژی قیامه‌ته‌ یان له‌ كاتی گیان كێشاندا [\nلَا بُشْرَى يَوْمَئِذٍ لِلْمُجْرِمِينَ\n] به‌ڵام مه‌لائیكه‌ت له‌و ڕۆژه‌دا هیچ موژده‌یه‌كیان پێ نیه‌ بۆ تاوانباران و بینینی خێرو چاكه‌ نیه‌ به‌ڵكو موژده‌ى چونه‌ دۆزه‌خیان پێ ده‌ده‌ن [\nوَيَقُولُونَ حِجْرًا مَحْجُورًا (٢٢)\n] وه‌ پێیان ئه‌ووترێ: ئێوه‌ قه‌ده‌غه‌و رێگریه‌كى ته‌واو ئه‌كرێن له‌ چوونه‌ به‌هه‌شت."},{"SurahNumber":25,"VerseNumber":23,"Text":"{كردەوەی كافران بەتاڵ و پوچەڵە}\n [\nوَقَدِمْنَا إِلَى مَا عَمِلُوا مِنْ عَمَلٍ فَجَعَلْنَاهُ هَبَاءً مَنْثُورًا (٢٣)\n] وه‌ كافران ئه‌گه‌ر له‌ دونیا كرده‌وه‌ی چاكیان كردبێ له‌ ڕۆژی قیامه‌ت ئه‌یهێنین و هه‌مووی ئه‌كه‌ین به‌ تۆزێكی بڵاو و بڵاو ئه‌بێته‌وه‌و هیچى نامێنێت له‌به‌ر ئه‌وه‌ی بۆ خوای گه‌وره‌ نه‌یان كردووه‌و پاداشتیان ده‌ست ناكه‌وێ."},{"SurahNumber":25,"VerseNumber":24,"Text":"[\nأَصْحَابُ الْجَنَّةِ يَوْمَئِذٍ خَيْرٌ مُسْتَقَرًّا وَأَحْسَنُ مَقِيلًا (٢٤)\n] به‌هه‌شتیه‌كان له‌ ڕۆژی قیامه‌تدا له‌ به‌هه‌شتدا باشترین شوێن و پله‌و پایه‌یان بۆ هه‌یه‌، وه‌ باشترین شوێنی ڕاكشانیشیان هه‌یه‌، (مَقِيل) واته‌: (قه‌یلوله‌) به‌ڵام له‌ به‌هه‌شتدا خه‌وتن نیه‌ به‌ڵكو راكشان و پاڵدانه‌وه‌یه."},{"SurahNumber":25,"VerseNumber":25,"Text":"[\nوَيَوْمَ تَشَقَّقُ السَّمَاءُ بِالْغَمَامِ\n] وه‌ له‌ ڕۆژی قیامه‌تیش ئاسمان له‌ت ئه‌بێ وه‌ هه‌ورى سپى ته‌نك ده‌رده‌كه‌وێت [\nوَنُزِّلَ الْمَلَائِكَةُ تَنْزِيلًا (٢٥)\n] وه‌ مه‌لائیكه‌ته‌كان پۆل له‌ دوای پۆل دائه‌به‌زن و ده‌ورى دروستكراوه‌كان ده‌ده‌ن."},{"SurahNumber":25,"VerseNumber":26,"Text":"[\nالْمُلْكُ يَوْمَئِذٍ الْحَقُّ لِلرَّحْمَنِ\n] موڵك له‌و ڕۆژه‌دا هه‌مووی موڵكی خوای گه‌وره‌یه‌و حه‌قه‌و كه‌س ناتوانێ بانگه‌شه‌ی هیچ موڵكێك بكات [\nوَكَانَ يَوْمًا عَلَى الْكَافِرِينَ عَسِيرًا (٢٦)\n] به‌ڕاستی ڕۆژێكه‌ له‌سه‌ر كافران زۆر قورسه‌."},{"SurahNumber":25,"VerseNumber":27,"Text":"{هاوڕێی خراپ بەرەو دۆزەخت دەبات}\n [\nوَيَوْمَ يَعَضُّ الظَّالِمُ عَلَى يَدَيْهِ\n] (عقبة بن أبي مُعَيْط) له‌ مه‌ككه‌ له‌گه‌ڵ پێغه‌مبه‌ری خوا -\nصلی الله علیه وسلم\n- داده‌نیشت و ئازارى نادا، كافران وتیان (عوقبه‌) موسڵمان بووه‌، هاوڕێیه‌كى هه‌بوو وتى قسه‌ت له‌گه‌ڵ ناكه‌م تا نه‌چیت تف نه‌كه‌یته‌ ناوچه‌وانى محمدو به‌ خراپترین شێواز له‌ناو مه‌جلیسه‌كه‌یدا جوێنى پێ نه‌ده‌یت، (عوقبه‌)یش به‌قسه‌ى كرد، پێغه‌مبه‌ری خوا -\nصلی الله علیه وسلم\n- تفه‌كه‌ى له‌ ده‌موچاوى سڕیه‌وه‌و فه‌رمووى: له‌ ده‌ره‌وه‌ى شاخه‌كانى مه‌ككه‌ بتبینم ده‌بێت له‌ گه‌ردنت بده‌م، له‌ جه‌نگى به‌در (عوقبه‌) زۆر ترسا ده‌رچێت بۆ جه‌نگ، وتى محمد هه‌ڕه‌شه‌ى لێكردووم و له‌ گه‌ردنم ده‌دات، وتیان: تۆ وشتره‌ سورت هه‌یه‌ كه‌س نایگرێته‌وه‌ ئه‌گه‌ر تێكشكاین تۆ رابكه‌، ئه‌میش له‌گه‌ڵیان ده‌رچوو، كاتێك خواى گه‌وره‌ كافرانى تێكشكاند (عوقبه‌) وشتره‌كه‌ى به‌ریدایه‌ ناو قوڕاوێكه‌وه‌و له‌ناو حه‌فتا كافردا به‌ دیل گیراو وتى ئایا له‌ناو ئه‌ماندا ته‌نها من ده‌كوژیت؟ پێغه‌مبه‌ری خوا -\nصلی الله علیه وسلم\n- فه‌رمووى: به‌ڵێ، وه‌ كوشتى، خواى گه‌وره‌ ئه‌م سێ ئایه‌ته‌ى له‌سه‌ر (عقبة بن أبي مُعَيْط) دابه‌زاند، له‌و ڕۆژه‌دا كه‌سی زاڵم و سته‌مكار هه‌ردوو ده‌ستی خۆی ئه‌گه‌زێ له‌ په‌شیمانیدا به‌ڵام په‌شیمانى له‌و رۆژه‌دا سودى نیه‌و دادى نادات [\nيَقُولُ يَا لَيْتَنِي اتَّخَذْتُ مَعَ الرَّسُولِ سَبِيلًا (٢٧)\n] ئه‌ڵێ: خۆزگه‌ پێغه‌مبه‌ری خوام -\nصلی الله علیه وسلم\n- بكردایه‌ به‌ دۆست و خۆشه‌ویستی خۆم وه‌ شوێنی بكه‌وتمایه‌ (هه‌موو كه‌سێك له‌ دونیا شوێن پێغه‌مبه‌ری خوا -\nصلی الله علیه وسلم\n- نه‌كه‌وێت له‌ قیامه‌تدا په‌شیمان ده‌بێته‌وه‌ به‌ڵام په‌شیمانى سودى بۆ هیچ كه‌سێك نیه‌و له‌وێ ته‌نها لێپرسینه‌وه‌یه‌)."},{"SurahNumber":25,"VerseNumber":28,"Text":"[\nيَا وَيْلَتَى لَيْتَنِي لَمْ أَتَّخِذْ فُلَانًا خَلِيلًا (٢٨)\n] خۆزگه‌ فڵانه‌ كه‌سم نه‌كردایه‌ته‌ دۆست و خۆشه‌ویستی خۆم."},{"SurahNumber":25,"VerseNumber":29,"Text":"[\nلَقَدْ أَضَلَّنِي عَنِ الذِّكْرِ بَعْدَ إِذْ جَاءَنِي\n] له‌به‌ر ئه‌وه‌ی گومڕای كردم له‌و زیكرو قورئانه‌ى كه‌ له‌لایه‌ن خواوه‌ بۆم هات [\nوَكَانَ الشَّيْطَانُ لِلْإِنْسَانِ خَذُولًا (٢٩)\n] به‌ به‌رده‌وامى شه‌یتان مرۆڤـ سه‌رشۆڕ ئه‌كات و له‌حه‌ق لایده‌بات."},{"SurahNumber":25,"VerseNumber":30,"Text":"{وازهێنان لە قورئان چۆنە؟}\n [\nوَقَالَ الرَّسُولُ يَا رَبِّ إِنَّ قَوْمِي اتَّخَذُوا هَذَا الْقُرْآنَ مَهْجُورًا (٣٠)\n] وه‌ پێغه‌مبه‌ری خوا -\nصلی الله علیه وسلم\n- ئه‌فه‌رمووێ: ئه‌ی په‌روه‌ردگار به‌ڕاستی قه‌ومه‌كه‌ی من وازیان له‌ قورئان هێنا، (ئیمان نه‌هێنان به‌ قورئان و باوه‌ڕ پێ نه‌كردنى و نه‌خوێندنه‌وه‌ی و لێتێنگه‌یشتنی و له‌به‌رنه‌كردنى و كارپێنه‌كردنی و بانگه‌واز نه‌كردن بۆ لای و به‌رگری نه‌كردن لێی ئه‌مانه‌ هه‌مووى وازهێنانه‌ له‌ قورئان و به‌ر ئه‌و هه‌ڕه‌شه‌یه‌ ده‌كه‌ون)."},{"SurahNumber":25,"VerseNumber":31,"Text":"[\nوَكَذَلِكَ جَعَلْنَا لِكُلِّ نَبِيٍّ عَدُوًّا مِنَ الْمُجْرِمِينَ\n] وه‌ به‌م شێوازه‌ بۆ هه‌موو پێغه‌مبه‌ران دوژمنمان داناوه‌ له‌ خه‌ڵكانێكی تاوانبار [\nوَكَفَى بِرَبِّكَ هَادِيًا وَنَصِيرًا (٣١)\n] به‌ڵام ئه‌وه‌ى شوێن پێغه‌مبه‌ری خوا -\nصلی الله علیه وسلم\n- بكه‌وێت ئه‌وا خوای گه‌وره‌ى به‌سه‌ كه‌ هیدایه‌تی ئه‌دات وه‌ پشتیوانی ئه‌بێت و سه‌ریده‌خات له‌ دونیاو قیامه‌ت."},{"SurahNumber":25,"VerseNumber":32,"Text":"{حیكمەت لە دابەزینی قورئان بە بەش بەش}\n [\nوَقَالَ الَّذِينَ كَفَرُوا لَوْلَا نُزِّلَ عَلَيْهِ الْقُرْآنُ جُمْلَةً وَاحِدَةً\n] وه‌ كافران ئه‌یانووت: بۆچی قورئان هه‌ر هه‌مووی به‌یه‌كجار بۆ سه‌ر پێغه‌مبه‌ری خوا -\nصلی الله علیه وسلم\n- دانابه‌زێت و به‌ش به‌ش و پارچه‌ پارچه‌ دائه‌به‌زێ؟ [\nكَذَلِكَ لِنُثَبِّتَ بِهِ فُؤَادَكَ\n] خوای گه‌وره‌ ئه‌فه‌رمووێ: به‌م شێوازه‌ به‌ گوێره‌ی پێویست و روداوه‌كان بۆت دائه‌به‌زێنین بۆ ئه‌وه‌ی دڵت جێگیرو دامه‌زراو بكه‌ین (قورئانى پیرۆز هه‌ر هه‌مووى له‌شه‌وى قه‌در دابه‌زى بۆ بيت العزة له‌ ئاسمانى دونیا، پاشان له‌ ماوه‌ى بیست و سێ ساڵدا بۆ سه‌ر زه‌وى دابه‌زى به‌ گوێره‌ى رووداو و به‌سه‌رهات و ئه‌حكام و پێویستى) [\nوَرَتَّلْنَاهُ تَرْتِيلًا (٣٢)\n] وه‌ به‌ ته‌رتیلیشه‌وه‌ بۆتمان خوێندۆته‌وه‌، یان به‌ جوانى بۆتمان روون كردۆته‌وه‌."},{"SurahNumber":25,"VerseNumber":33,"Text":"[\nوَلَا يَأْتُونَكَ بِمَثَلٍ\n] وه‌ كافران هیچ نموونه‌یه‌ك بۆ تۆ ناهێننه‌وه‌، یان هیچ پێشنیارێك ناكه‌ن یان هیچ گومانێك ناهێننه‌وه‌ [\nإِلَّا جِئْنَاكَ بِالْحَقِّ\n] ئیلا ئێمه‌ حه‌قت بۆ دێنینه‌وه‌ له‌ به‌رامبه‌ر ئه‌وه‌داو باتڵه‌كه‌ی ئه‌وان پووچه‌ڵ ئه‌كه‌ینه‌وه‌ [\nوَأَحْسَنَ تَفْسِيرًا (٣٣)\n] وه‌ باشترین ڕوون كردنه‌وه‌ت بۆ دێنین."},{"SurahNumber":25,"VerseNumber":34,"Text":"[\nالَّذِينَ يُحْشَرُونَ عَلَى وُجُوهِهِمْ إِلَى جَهَنَّمَ\n] ئه‌و كافرانه‌ی كه‌ له‌سه‌ر روویان حه‌شر ئه‌كرێن و ڕائه‌كێشرێن بۆ ناو ئاگری دۆزه‌خ [\nأُولَئِكَ شَرٌّ مَكَانًا\n] ئه‌مانه‌ خراپترین جێگاو سه‌ره‌نجامیان هه‌یه‌ [\nوَأَضَلُّ سَبِيلًا (٣٤)\n] وه‌ له‌ هه‌موو كه‌س گومڕاتر بوونه‌ له‌ دونیادا."},{"SurahNumber":25,"VerseNumber":35,"Text":"{سزادانى كافران}\n [\nوَلَقَدْ آتَيْنَا مُوسَى الْكِتَابَ\n] وه‌ ئێمه‌ به‌ دڵنیایی ته‌وراتمان به‌ موسا -\nصلی الله علیه وسلم\n- به‌خشیووه‌ [\nوَجَعَلْنَا مَعَهُ أَخَاهُ هَارُونَ وَزِيرًا (٣٥)\n] وه‌ هارونی برایشی -\nصلی الله علیه وسلم\n- سه‌ره‌ڕای ئه‌وه‌ی كه‌ پێغه‌مبه‌ر بوو یارمه‌تیده‌رو پشتیوانی بوو له‌گه‌ڵیدا."},{"SurahNumber":25,"VerseNumber":36,"Text":"[\nفَقُلْنَا اذْهَبَا إِلَى الْقَوْمِ الَّذِينَ كَذَّبُوا بِآيَاتِنَا\n] وه‌ پێمان وتن بڕۆن بۆ لای ئه‌و قه‌ومه‌ی كه‌ ئایه‌ت و موعجیزه‌كانى ئێمه‌یان به‌درۆ زانیوه‌و ئیمانیان پێ نه‌هێناوه‌ كه‌ فیرعه‌ون و داروده‌سته‌كه‌ی بوو [\nفَدَمَّرْنَاهُمْ تَدْمِيرًا (٣٦)\n] وه‌ خوای گه‌وره‌ له‌ناوی بردن و له‌ناو ئاوه‌كه‌دا نوقمی كردن."},{"SurahNumber":25,"VerseNumber":37,"Text":"[\nوَقَوْمَ نُوحٍ لَمَّا كَذَّبُوا الرُّسُلَ أَغْرَقْنَاهُمْ\n] وه‌ قه‌ومی نوحیش كاتێك كه‌ پێغه‌مبه‌رانیان به‌درۆ زانی ئه‌وانیشمان له‌ناو ئاوه‌كه‌دا نوقم كرد (هه‌رچه‌نده‌ ته‌نها نوح پێغه‌مبه‌ریان -\nصلی الله علیه وسلم\n- بۆ رۆیشت و ته‌نها ئه‌ویان به‌ درۆ زانى به‌ڵام هه‌ر ئوممه‌تێك باوه‌ڕ به‌ یه‌ك پێغه‌مبه‌ر نه‌هێنن ئه‌وا وه‌كو ئه‌وه‌ وایه‌ باوه‌ڕیان به‌سه‌رجه‌م پێغه‌مبه‌ران نه‌هێنا بێت) [\nوَجَعَلْنَاهُمْ لِلنَّاسِ آيَةً\n] وه‌ كردمانن به‌ په‌ندو عیبره‌ت بۆ خه‌ڵكی تر [\nوَأَعْتَدْنَا لِلظَّالِمِينَ عَذَابًا أَلِيمًا (٣٧)\n] وه‌ سزای به‌ ئێش و ئازارمان بۆ هه‌موو سته‌مكاران ئاماده‌ كردووه‌."},{"SurahNumber":25,"VerseNumber":38,"Text":"[\nوَعَادًا وَثَمُودَ وَأَصْحَابَ الرَّسِّ\n] وه‌ قه‌ومی (عادو ثهمود) وه‌ هاوه‌ڵانی بیره‌كه‌یش، كه‌ بیرێك بووه‌ ئه‌ووترێ: له‌ دێى (فه‌لج) له‌ (یه‌مامه‌)، یاخود له‌ (ئه‌نطاكیا)، یاخود له‌ (ئازه‌ربیجان) بووه‌، كه‌ قه‌ومێكى بت په‌رست بوونه‌و پێغه‌مبه‌ره‌كه‌ى خۆیان به‌ درۆزانیوه‌و كوشتوویانه‌و خستوویانه‌ته‌ ناو بیره‌كه‌وه‌، بۆیه‌ پێیان وتراوه‌: هاوه‌ڵانی بیر، خواى گه‌وره‌ له‌ ناوى بردوون،  یاخود (أصحاب الاخدود) بوونه‌ ئه‌وانه‌ى كه‌ خواى گه‌وره‌ له‌ سوره‌تى (بروج) باسیان ده‌كات، یاخود وتراوه‌: قه‌ومی شوعه‌یب پێغه‌مبه‌ر -\nصلی الله علیه وسلم\n- بوونه‌ [\nوَقُرُونًا بَيْنَ ذَلِكَ كَثِيرًا (٣٨)\n] وه‌ چه‌نده‌ها ئوممه‌تی تر له‌م نێوانانه‌دا خوای گه‌وره‌ هه‌موویانی له‌ناو بردووه‌ كه‌ ئیمانیان نه‌هێناوه‌."},{"SurahNumber":25,"VerseNumber":39,"Text":"[\nوَكُلًّا ضَرَبْنَا لَهُ الْأَمْثَالَ\n] وه‌ هه‌موو ئه‌مانه‌ن ترساندووه‌و نموونه‌و به‌ڵگه‌مان بۆ هێناونه‌ته‌وه‌و بیانومان بڕیون [\nوَكُلًّا تَبَّرْنَا تَتْبِيرًا (٣٩)\n] وه‌ كه‌ ئیمانیان نه‌هێناوه‌ هه‌موویانمان له‌ناو بردووه‌."},{"SurahNumber":25,"VerseNumber":40,"Text":"[\nوَلَقَدْ أَتَوْا عَلَى الْقَرْيَةِ الَّتِي أُمْطِرَتْ مَطَرَ السَّوْءِ\n] وه‌ به‌ دڵنیایى خه‌ڵكی مه‌ككه‌ به‌سه‌ر ئه‌و دێیه‌دا تێپه‌ڕیون كه‌ خوای گه‌وره‌ له‌ناوی بردن و به‌ردبارانی كردن كه‌ قه‌ومی لوط بوون [\nأَفَلَمْ يَكُونُوا يَرَوْنَهَا\n] كاتێك كه‌ گه‌شت ده‌كه‌ن بۆ شام ئایا شوێنه‌واریان نابینن كه‌ چۆن خواى گه‌وره‌ سزاى داون و له‌ ناوى بردون به‌ هۆى ئیمان نه‌هێنان به‌ پێغه‌مبه‌ره‌كه‌یان وه‌ ئێوه‌یش په‌ندو عیبره‌ت وه‌ربگرن [\nبَلْ كَانُوا لَا يَرْجُونَ نُشُورًا (٤٠)\n] به‌ڵكو ئه‌وان به‌ ئومێدی زیندوو بوونه‌وه‌ نین و له‌ زیندوو بوونه‌وه‌ ناترسێن بۆیه‌ په‌ندو ئامۆژگاری وه‌رناگرن."},{"SurahNumber":25,"VerseNumber":41,"Text":"[\nوَإِذَا رَأَوْكَ إِنْ يَتَّخِذُونَكَ إِلَّا هُزُوًا\n] وه‌ كاتێك كه‌ تۆ ئه‌بینن له‌ جیاتی ئه‌وه‌ی ئیمانت پێ بێنن گاڵته‌ت پێ ئه‌كه‌ن [\nأَهَذَا الَّذِي بَعَثَ اللَّهُ رَسُولًا (٤١)\n] ئه‌ڵێن: ئا ئه‌مه‌یه‌ خوای گه‌وره‌ كردوویه‌تی به‌ پێغه‌مبه‌رو ناردوویه‌تی."},{"SurahNumber":25,"VerseNumber":42,"Text":"[\nإِنْ كَادَ لَيُضِلُّنَا عَنْ آلِهَتِنَا لَوْلَا أَنْ صَبَرْنَا عَلَيْهَا\n] ئه‌ڵێن: نزیك بوو گومڕامان بكات و له‌ په‌رستنی خواكانمان لامان بدات ئه‌گه‌ر ئاراممان نه‌گرتایه‌ له‌سه‌ری و دامه‌زراو نه‌بووینایا [\nوَسَوْفَ يَعْلَمُونَ حِينَ يَرَوْنَ الْعَذَابَ مَنْ أَضَلُّ سَبِيلًا (٤٢)\n] خوای گه‌وره‌ هه‌ڕه‌شه‌یان لێ ده‌كات و ئه‌فه‌رمووێ: كاتێك كه‌ سزایان بۆ دێت و خوای گه‌وره‌ له‌ناویان ئه‌دات ئه‌و كاته‌ ئه‌زانن كه‌ كێ ڕێگای گومڕایی گرتۆته‌به‌ر."},{"SurahNumber":25,"VerseNumber":43,"Text":"[\nأَرَأَيْتَ مَنِ اتَّخَذَ إِلَهَهُ هَوَاهُ\n] ئایا نابینی كه‌سانێك كه‌ هه‌واو ئاره‌زووی خۆیان كردووه‌ به‌خواو ئه‌یپه‌رستن و گوێڕایه‌ڵی ئه‌كه‌ن [\nأَفَأَنْتَ تَكُونُ عَلَيْهِ وَكِيلًا (٤٣)\n] ئایا تۆ ئه‌توانی ئه‌وانه‌ بپارێزی یان به‌ زۆر ئیمان بخه‌یته‌ دڵیانه‌وه‌؟ ناتوانیت و ئه‌وه‌ت له‌سه‌ر نیه‌."},{"SurahNumber":25,"VerseNumber":44,"Text":"[\nأَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ\n] یاخود ئایا وا ئه‌زانی زۆربه‌یان حه‌ق ئه‌بیستن و لێى تێ ئه‌گه‌ن؟ نه‌خێر [\nإِنْ هُمْ إِلَّا كَالْأَنْعَامِ\n] به‌ڵكو ئه‌وان هیچ شتێك نین ته‌نها وه‌كو ئاژه‌ڵ وان له‌ تێگه‌یشتندا [\nبَلْ هُمْ أَضَلُّ سَبِيلًا (٤٤)\n] به‌ڵكو له‌ ئاژه‌ڵیش وێڵ و گومڕاترن، چونكه‌ ئاژه‌ڵ ده‌زانێت بۆچى دروستكراون، به‌ڵام كافران بۆ عیباده‌تى خوا دروستكراون و جگه‌ له‌ خواى گه‌وره‌ ده‌په‌رستن."},{"SurahNumber":25,"VerseNumber":45,"Text":"{هەندێك لە بەخششەكانی خوای گەورە}\n [\nأَلَمْ تَرَ إِلَى رَبِّكَ كَيْفَ مَدَّ الظِّلَّ\n] ئایا نابینی په‌روه‌ردگارت چۆن سێبه‌ری درێژ كردۆته‌وه‌ (له‌ به‌ره‌به‌یانه‌وه‌ تا خۆركه‌وتن) [\nوَلَوْ شَاءَ لَجَعَلَهُ سَاكِنًا\n] ئه‌گه‌ر ویستی لێ بوایه‌ سێبه‌ره‌كه‌ى جێگیرو به‌رده‌وام ده‌كرد [\nثُمَّ جَعَلْنَا الشَّمْسَ عَلَيْهِ دَلِيلًا (٤٥)\n] پاشان خۆریشمان گێڕا وه‌كو به‌ڵگه‌یه‌ك بێت له‌سه‌ر ئه‌و سێبه‌ره‌ له‌به‌ر ئه‌وه‌ی زیادو كه‌م ئه‌كات به‌هۆی خۆره‌كه‌وه."},{"SurahNumber":25,"VerseNumber":46,"Text":"[\nثُمَّ قَبَضْنَاهُ إِلَيْنَا قَبْضًا يَسِيرًا (٤٦)\n] پاشان سێبه‌ره‌كه‌یشمان كه‌م كردۆته‌وه‌و شاردۆته‌وه‌ به‌هۆی نه‌مانی خۆره‌كه‌وه‌، یان خۆره‌كه‌مان شاردۆته‌وه‌و كه‌م كردۆته‌وه‌."},{"SurahNumber":25,"VerseNumber":47,"Text":"[\nوَهُوَ الَّذِي جَعَلَ لَكُمُ اللَّيْلَ لِبَاسًا\n] خوای گه‌وره‌ ئه‌و خوایه‌یه‌ كه‌ شه‌وی بۆ ئێوه‌ وه‌كو پۆشاكێك لێكردووه‌ كه‌ داتانئه‌پۆشێ به‌ تاریكیه‌كه‌ى [\nوَالنَّوْمَ سُبَاتًا\n] وه‌ خه‌ویشی بۆ ئێوه‌ داناوه‌ تا پشووی تیا بده‌ن و له‌ جوله‌ بكه‌ون [\nوَجَعَلَ النَّهَارَ نُشُورًا (٤٧)\n] وه‌ ڕۆژیشی وا لێ كردووه‌ كه‌ تیایدا به‌ ئاگاو به‌خه‌به‌ر بن و بۆ به‌رژه‌وه‌ندی خۆتان هه‌وڵ بده‌ن."},{"SurahNumber":25,"VerseNumber":48,"Text":"‌[\nوَهُوَ الَّذِي أَرْسَلَ الرِّيَاحَ بُشْرًا بَيْنَ يَدَيْ رَحْمَتِهِ\n] وه‌ خوای گه‌وره‌ ئه‌و خوایه‌یه‌ كه‌ ئه‌و بایانه‌ ئه‌نێرێ وه‌كو موژده‌ده‌رێك له‌ پێش خۆیانه‌وه‌ كه‌ ڕه‌حمه‌تی خوای گه‌وره‌ی هه‌ڵگرتووه‌ كه‌ بارانیان پێیه‌ [\nوَأَنْزَلْنَا مِنَ السَّمَاءِ مَاءً طَهُورًا (٤٨)\n] وه‌ له‌ ئاسمانیشه‌وه‌ ئاوێكی پاك دائه‌به‌زێنینه‌ خواره‌وه‌."},{"SurahNumber":25,"VerseNumber":49,"Text":"[\nلِنُحْيِيَ بِهِ بَلْدَةً مَيْتًا\n] تا به‌هۆی ئه‌و بارانه‌وه‌ چه‌ند شوێنێكی زه‌وی مردوو زیندوو بكه‌ینه‌وه‌ به‌ ڕواندنی گژوگیاو دانه‌وێڵه‌و ڕووه‌ك [\nوَنُسْقِيَهُ مِمَّا خَلَقْنَا أَنْعَامًا وَأَنَاسِيَّ كَثِيرًا (٤٩)\n] وه‌ به‌هۆی ئه‌و بارانه‌وه‌ له‌و دروستكراوانه‌ی كه‌ دروستمان كردووه‌ له‌ ئاژه‌ڵان و له‌ خه‌ڵكانێكی زۆری پێ ئاو بده‌ین."},{"SurahNumber":25,"VerseNumber":50,"Text":"[\nوَلَقَدْ صَرَّفْنَاهُ بَيْنَهُمْ لِيَذَّكَّرُوا\n] وه‌ ئه‌م گۆڕانكاریانه‌ ئه‌كه‌ین له‌ سێبه‌رو با و باران بارین تا له‌ زیندوكردنه‌وه‌ى ئه‌و زه‌ویه‌ مردوانه‌ بیر له‌ مردن بكه‌نه‌وه‌ [\nفَأَبَى أَكْثَرُ النَّاسِ إِلَّا كُفُورًا (٥٠)\n] به‌ڵام زۆربه‌ی خه‌ڵكی ته‌نها كوفرانه‌بژێری نیعمه‌تی خوای گه‌وره‌یان هه‌ڵبژارد، وه‌ ڕه‌تیان كرده‌وه‌ كه‌ دان بنێن به‌ نیعمه‌تی خوای گه‌وره‌ به‌سه‌ریانه‌وه‌ (ناڵێن به‌ هۆى فه‌زڵ و ره‌حمه‌تى خواى گه‌وره‌وه‌ بارانمان بۆ بارى، به‌ڵكو ده‌ڵێن به‌ هۆى ئه‌ستێره‌و بورجه‌كانه‌وه‌ بارانمان بۆ بارى)."},{"SurahNumber":25,"VerseNumber":51,"Text":"[\nوَلَوْ شِئْنَا لَبَعَثْنَا فِي كُلِّ قَرْيَةٍ نَذِيرًا (٥١)\n] وه‌ ئه‌گه‌ر ویستمان لێ بوایه‌ بۆ هه‌موو دێ یه‌ك ده‌مانتوانی پێغه‌مبه‌رێك بنێرین وه‌ ئاگاداریان بكاته‌وه‌، به‌ڵام محمدمان -\nصلی الله علیه وسلم\n- بۆ تێكڕاى خه‌ڵكى ناردووه‌."},{"SurahNumber":25,"VerseNumber":52,"Text":"[\nفَلَا تُطِعِ الْكَافِرِينَ\n] ئه‌ی محمد -\nصلی الله علیه وسلم\n- گوێڕایه‌ڵی كافران مه‌كه‌ [\nوَجَاهِدْهُمْ بِهِ جِهَادًا كَبِيرًا (٥٢)\n] وه‌ به‌و قورئانه‌ پیرۆزه‌ جیهادێكی گه‌وره‌ی كافران بكه‌."},{"SurahNumber":25,"VerseNumber":53,"Text":"[\nوَهُوَ الَّذِي مَرَجَ الْبَحْرَيْنِ\n] وه‌ خوای گه‌وره‌ ئه‌و خوایه‌یه‌ كه‌ دوو ده‌ریای گه‌یاندووه‌ به‌ یه‌ك [\nهَذَا عَذْبٌ فُرَاتٌ\n] كه‌ یه‌كێكیان ئاوێكی شیرینی سازگاره‌ كه‌ ده‌ڕوات [\nوَهَذَا مِلْحٌ أُجَاجٌ\n] وه‌ ئه‌وه‌ی تریشیان ئاوێكی سوێرو شۆره‌ كه‌ راوه‌ستاوه‌و ناڕوات [\nوَجَعَلَ بَيْنَهُمَا بَرْزَخًا\n] وه‌ له‌ نێوانیشیاندا په‌رده‌یه‌كی داناوه‌ كه‌ تێكه‌ڵ به‌یه‌ك نابن [\nوَحِجْرًا مَحْجُورًا (٥٣)\n] وه‌ ئه‌و په‌رده‌یه‌ ڕێگری ئه‌كات ئه‌و دوو ئاوه‌ له‌ ناوه‌وه‌ تێكه‌ڵ به‌یه‌ك بن و ئه‌و دوو ئاوه‌ی لێك جیا كردۆته‌وه‌، به‌ڵام له‌ بانه‌وه‌ یه‌كه‌، ئه‌ویش موعجیزه‌یه‌كی خوای گه‌وره‌یه‌، یاخود زه‌وى وشكانى خستۆته‌ نێوانیانه‌وه."},{"SurahNumber":25,"VerseNumber":54,"Text":"[\nوَهُوَ الَّذِي خَلَقَ مِنَ الْمَاءِ بَشَرًا\n] وه‌ خوای گه‌وره‌ ئه‌و خوایه‌یه‌ له‌ دڵۆپه‌ ئاوێك كه‌ مه‌نى یه‌ مرۆڤی دروست كردووه‌ [\nفَجَعَلَهُ نَسَبًا وَصِهْرًا\n] وه‌ به‌هۆی ئه‌و دڵۆپه‌ ئاوه‌وه‌ مرۆڤ زیادی كردووه‌ له‌ نه‌سه‌ب و ڕه‌چه‌ڵه‌كدا وه‌ له‌ ژن و ژن خوازیدا [\nوَكَانَ رَبُّكَ قَدِيرًا (٥٤)\n] وه‌ په‌روه‌ردگارى تۆ زۆر به‌تواناو ده‌سه‌ڵاته‌."},{"SurahNumber":25,"VerseNumber":55,"Text":"[\nوَيَعْبُدُونَ مِنْ دُونِ اللَّهِ مَا لَا يَنْفَعُهُمْ\n] وه‌ كافران و بێباوه‌ڕان و موشریكان عیباده‌تی جگه‌ له‌ خوای گه‌وره‌ ئه‌كه‌ن له‌ شتان و كه‌سانێك كه‌ سوودیان پێ ناگه‌یه‌نن ئه‌گه‌ر بیانپه‌رستن [\nوَلَا يَضُرُّهُمْ\n] وه‌ زیانیان پێ ناگه‌یه‌نن ئه‌گه‌ر نه‌یانپه‌رستن و سوودو زیانیان به‌ ده‌ست نیه‌ [\nوَكَانَ الْكَافِرُ عَلَى رَبِّهِ ظَهِيرًا (٥٥)\n] وه‌ كافریش شوێن شه‌یتان ئه‌كه‌وێ و یارمه‌تی شه‌یتان ئه‌دات له‌سه‌ر ئه‌وه‌ی كه‌ سه‌رپێچى خوای گه‌وره‌ بكات."},{"SurahNumber":25,"VerseNumber":56,"Text":"[\nوَمَا أَرْسَلْنَاكَ إِلَّا مُبَشِّرًا وَنَذِيرًا (٥٦)\n] ئه‌ی محمد -\nصلی الله علیه وسلم\n- تۆمان نه‌ناردووه‌ ئیلا موژده‌ده‌ر بیت به‌ به‌هه‌شت بۆ موسڵمانان، وه‌ ترسێنه‌ر بیت به‌ دۆزه‌خ بۆ كافران."},{"SurahNumber":25,"VerseNumber":57,"Text":"[\nقُلْ مَا أَسْأَلُكُمْ عَلَيْهِ مِنْ أَجْرٍ\n] ئه‌ی محمد -\nصلی الله علیه وسلم\n- پێیان بڵێ: من داوای ئه‌جرو پاره‌م له‌ ئێوه‌ نه‌كردووه‌ له‌سه‌ر گه‌یاندنی دینه‌كه‌ به‌ڵكو ته‌نها مه‌به‌ستم ره‌زامه‌ندى خواى گه‌وره‌یه‌ [\nإِلَّا مَنْ شَاءَ أَنْ يَتَّخِذَ إِلَى رَبِّهِ سَبِيلًا (٥٧)\n] مه‌گه‌ر كه‌سێك خۆی ویستی لێ بێت خێرو چاكه‌ بكات و بگات به‌ خوای گه‌وره‌ ئه‌وا ئاره‌زووی خۆیه‌تی و من ناچارتان ناكه‌م."},{"SurahNumber":25,"VerseNumber":58,"Text":"[\nوَتَوَكَّلْ عَلَى الْحَيِّ الَّذِي لَا يَمُوتُ\n] وه‌ تۆ له‌ هه‌موو كاروبارێكتدا ته‌وه‌كول بكه‌ره‌ سه‌ر ئه‌و خوایه‌ی كه‌ زیندووه‌و هه‌رگیز مردنی به‌سه‌ردا نایات، وه‌ كاره‌كانتى پێ بسپێره‌ [\nوَسَبِّحْ بِحَمْدِهِ\n] وه‌ خوای گه‌وره‌ به‌ پاك ڕابگره‌و حه‌مدو سه‌ناو ستایشی خوای گه‌وره‌ بكه‌ [\nوَكَفَى بِهِ بِذُنُوبِ عِبَادِهِ خَبِيرًا (٥٨)\n] وه‌ به‌سه‌ كه‌ خوای گه‌وره‌ ئاگاداری تاوانی به‌نده‌كانی بێ كه‌ زۆر ئاگاداره‌و زانیاریه‌كی وردی هه‌یه‌و هیچی لێ ناشاردرێته‌وه‌."},{"SurahNumber":25,"VerseNumber":59,"Text":"{خوای گەورە لەسەر عەرشی پیرۆزە}\n [\nالَّذِي خَلَقَ السَّمَاوَاتِ وَالْأَرْضَ وَمَا بَيْنَهُمَا فِي سِتَّةِ أَيَّامٍ\n] ئه‌و خوایه‌ی كه‌ ئاسمانه‌كان و زه‌وی وه‌ ئه‌وه‌ی له‌ نێوانیاندایه‌ له‌ ماوه‌ی شه‌ش ڕۆژدا دروستی كردووه‌ [\nثُمَّ اسْتَوَى عَلَى الْعَرْشِ\n] پاشان په‌روه‌ردگار به‌رزو بڵند بوه‌وه‌ بۆ سه‌ر عه‌رشی پیرۆزی خۆی به‌رز بوونه‌وه‌یه‌ك كه‌ شایه‌ن و شیاو و گونجاو بێت به‌ گه‌وره‌یی و مه‌زنی خوای گه‌وره‌ له‌ به‌رزبوونه‌وه‌ی هیچ له‌ دروستكراوه‌كانی ناچێت، وه‌ چۆنێتییه‌كه‌شی خوای گه‌وره‌ خۆی نه‌بێت كه‌س نایزانێت، پرسیارى (الإستواء) له‌ ئیمامى (مالیك) كرا فه‌رمووى: (الإستواء غير مجهول، والكيف غير معقول، والإيمان به واجب، والسؤال عنه بدعة) واته‌: ئیستوا زانراوه‌، چونكه‌ له‌قورئاندا باسكراوه‌، وه‌ چۆنێتییه‌كه‌ى نه‌زانراوه‌، چونكه‌ باس نه‌كراوه‌، وه‌ ئیمان هێنان پێى واجبه‌، چونكه‌ ئایه‌تى قورئانى پیرۆزه‌، وه‌ پرسیار كردن له‌ چۆنێتى به‌رز بوونه‌وه‌ى خواى گه‌وره‌ بۆ سه‌ر عه‌رشى پیرۆزى بیدعه‌یه‌، چونكه‌ هاوه‌ڵان ئه‌و پرسیاره‌یان له‌ پێغه‌مبه‌رى خوا -\nصلی الله علیه وسلم\n- نه‌كردووه‌، وه‌ چواندنى به‌ به‌رزبوونه‌وه‌ى دروستكراوه‌كان كوفره‌، چونكه‌ ته‌شبیهـ كردنى خواى گه‌وره‌ى خالقه‌ به‌ مه‌خلوقى دروستكراوى لاواز، وه‌ گۆڕینى ماناكه‌ى حه‌رامه‌، چونكه‌ مه‌به‌ست پێى نیه‌و هه‌ڵه‌یه‌، وه‌كو گۆڕینى بۆ (استولى) كه‌ به‌ ماناى زاڵ بوون و ده‌ستبه‌سه‌راگرتن دێت هه‌ڵه‌یه‌، كه‌ به‌ گوێره‌ى ئه‌م ته‌ئویله‌ فاسیده‌ ده‌بێت پێش خواى گه‌وره‌ كه‌سێكى تر ده‌ستى به‌سه‌ر عه‌رشدا گرتبێت، كه‌ مرۆڤى ژیر قسه‌ى واناكات، (ابن القیم) ده‌فه‌رمێت: ئه‌م لامه‌ى كه‌ زیادى ده‌كه‌ن و (استوى) ده‌كه‌ن به‌ (استولى) چه‌ند له‌و (نونه‌) ده‌چێت كه‌ به‌نو ئیسرائیل زیادیان كرد كه‌ خواى گه‌وره‌ پێى فه‌رموون: بڵێن: (حطة) ئه‌وان وتیان: (حنطة) وه‌ خواى گه‌وره‌ غه‌زه‌بى لێگرتن، ئه‌و كه‌سانه‌یشى كه‌ سیفاتى خواى گه‌وره‌ ته‌ئویل ده‌كه‌ن و ماناكه‌ى ده‌گۆڕن با له‌ خواى گه‌وره‌ بترسن نه‌ك وه‌ك به‌نو ئیسرائیل خواى گه‌وره‌ غه‌زه‌بیان لێ بگرێت [\nالرَّحْمَنُ فَاسْأَلْ بِهِ خَبِيرًا (٥٩)\n] تۆ له‌م شته‌ پرسیار له‌ خوایه‌ك بكه‌ كه‌ زۆر زانایه‌و زانیاریه‌كى زۆر وردى هه‌یه‌ كه‌ خوای گه‌وره‌یه."},{"SurahNumber":25,"VerseNumber":60,"Text":"‌[\nوَإِذَا قِيلَ لَهُمُ اسْجُدُوا لِلرَّحْمَنِ\n] وه‌ كاتێك به‌ كافران بووترێ سوجده‌و كڕنوش بۆ خوای گه‌وره‌ به‌رن كه‌ ڕه‌حمانه‌ [\nقَالُوا وَمَا الرَّحْمَنُ\n] ئه‌وان ئه‌ڵێن: ئێمه‌ ڕه‌حمان ناناسین [\nأَنَسْجُدُ لِمَا تَأْمُرُنَا\n] ئایا فه‌رمانمان پێ ئه‌كه‌ی كه‌ ئێمه‌ سوجده‌ به‌رین بۆ خوایه‌ك كه‌ نایناسین و ته‌نها له‌به‌ر قسه‌ى تۆ سوجده‌ى بۆ به‌رین [\nوَزَادَهُمْ نُفُورًا (٦٠)\n] وه‌ به‌مه‌ زیاتر ڕایان كردو دوور كه‌وتنه‌وه‌ له‌ دین."},{"SurahNumber":25,"VerseNumber":61,"Text":"[\nتَبَارَكَ الَّذِي جَعَلَ فِي السَّمَاءِ بُرُوجًا\n] ئه‌و خوایه‌ی كه‌ له‌ ئاسمانه‌كاندا بورج و ئه‌ستێره‌ گه‌وره‌كانى داناوه‌ له‌ شوێنه‌ به‌رزه‌كاندا خێرو به‌ره‌كه‌تی یه‌كجار زۆرو گه‌وره‌و به‌رده‌وام و جێگیره‌ [\nوَجَعَلَ فِيهَا سِرَاجًا وَقَمَرًا مُنِيرًا (٦١)\n] وه‌ خۆری له‌ ئاسماندا داناوه‌ كه‌ گه‌رمی و روناكى هه‌یه‌، وه‌ مانگی تیا داناوه‌ كه‌ ته‌نها ڕووناكی هه‌یه‌."},{"SurahNumber":25,"VerseNumber":62,"Text":"[\nوَهُوَ الَّذِي جَعَلَ اللَّيْلَ وَالنَّهَارَ خِلْفَةً\n] وه‌ خوای گه‌وره‌ ئه‌و خوایه‌یه‌ كه‌ شه‌و و ڕۆژی داناوه‌ كه‌ جێی یه‌كتری ئه‌گرنه‌وه‌و به‌ دوای یه‌كدا دێن، یاخود لێك جیاوازن له‌ تاریكى و روناكى و ساردى و گه‌رمى [\nلِمَنْ أَرَادَ أَنْ يَذَّكَّرَ\n] ئه‌م یادخستنه‌وه‌یه‌ بۆ كه‌سێكه‌ كه‌ په‌ندو عیبره‌ت وه‌ربگرێ [\nأَوْ أَرَادَ شُكُورًا (٦٢)\n] یاخود شوكرانه‌بژێری خوای گه‌وره‌ بكات له‌سه‌ر ئه‌م نیعمه‌ته‌ گه‌ورانه‌."},{"SurahNumber":25,"VerseNumber":63,"Text":"{هەندێك لە سیفاتی بەندە تایبەتەكانی خوا}\n [\nوَعِبَادُ الرَّحْمَنِ الَّذِينَ يَمْشُونَ عَلَى الْأَرْضِ هَوْنًا\n] وه‌ به‌نده‌كانی خوای گه‌وره‌ ئه‌و كه‌سانه‌ن كه‌ به‌سه‌ر زه‌ویدا ئه‌ڕۆن به‌هێمنی و ئارامی به‌بێ ئه‌وه‌ی كه‌ به‌ لووتبه‌رزی و فه‌خرو شانازى بڕۆن (مه‌به‌ست ئه‌وه‌ نیه‌ به‌لاوازى بڕۆن وه‌كو نه‌خۆش) [\nوَإِذَا خَاطَبَهُمُ الْجَاهِلُونَ\n] وه‌ كاتێك كه‌سانی نه‌زان و نه‌فام گفتوگۆیان له‌گه‌ڵدا بكه‌ن [\nقَالُوا سَلَامًا (٦٣)\n] ئه‌ڵێن: ئێوه‌ ئه‌مین و سه‌لامه‌تن له‌ ده‌ست و ده‌مى ئێمه‌ و به‌ خراپه‌ وه‌ڵامی خراپی ئێوه‌ ناده‌ینه‌وه‌."},{"SurahNumber":25,"VerseNumber":64,"Text":"[\nوَالَّذِينَ يَبِيتُونَ لِرَبِّهِمْ سُجَّدًا وَقِيَامًا (٦٤)\n] وه‌ ئه‌و كه‌سانه‌ی كه‌ شه‌و به‌سه‌ر ئه‌به‌ن له‌ سوجده‌دان وه‌ به‌ پێوه‌ ڕاوه‌ستاون نوێژ ئه‌كه‌ن بۆ خوای گه‌وره‌."},{"SurahNumber":25,"VerseNumber":65,"Text":"[\nوَالَّذِينَ يَقُولُونَ رَبَّنَا اصْرِفْ عَنَّا عَذَابَ جَهَنَّمَ\n] وه‌ ئه‌و كه‌سانه‌ ئه‌ڵێن: ئه‌ی په‌روه‌ردگار سزای ئاگری دۆزه‌خمان له‌سه‌ر لاده‌ [\nإِنَّ عَذَابَهَا كَانَ غَرَامًا (٦٥)\n] به‌ڕاستی سزای ئاگری دۆزه‌خ به‌رده‌وامه‌."},{"SurahNumber":25,"VerseNumber":66,"Text":"[\nإِنَّهَا سَاءَتْ مُسْتَقَرًّا وَمُقَامًا (٦٦)\n] وه‌ خراپترین شوێنه‌ كه‌ مرۆڤـ تیایدا جێگیرو نیشته‌جێ بێت،  وه‌ خراپترین شوێنی مانه‌وه‌یه‌."},{"SurahNumber":25,"VerseNumber":67,"Text":"[\nوَالَّذِينَ إِذَا أَنْفَقُوا لَمْ يُسْرِفُوا\n] وه‌ ئه‌و كه‌سانه‌ی كاتێك كه‌ نه‌فه‌قه‌ بكه‌ن ئه‌وه‌ زیادڕه‌وی ناكه‌ن و سنوور نابه‌زێنن، یاخود له‌ تاواندا سه‌رفى ناكه‌ن [\nوَلَمْ يَقْتُرُوا\n] وه‌ ڕه‌زیلی و چروكی و به‌خیلى ناكه‌ن [\nوَكَانَ بَيْنَ ذَلِكَ قَوَامًا (٦٧)\n] به‌ڵكو له‌و نێوانه‌دا مام ناوه‌ند مه‌سره‌ف ئه‌كه‌ن."},{"SurahNumber":25,"VerseNumber":68,"Text":"[\nوَالَّذِينَ لَا يَدْعُونَ مَعَ اللَّهِ إِلَهًا آخَرَ\n] (ئیبنو عه‌بباس) ده‌فه‌رمێت: كه‌سانێك له‌ هاوبه‌شبڕیارده‌ران خه‌ڵكیان كوشتبوو به‌ زۆرى، وه‌ زینایان كردبوو به‌ زۆرى، هاتنه‌ لاى پێغه‌مبه‌رى خوا -\nصلی الله علیه وسلم\n- وتیان ئه‌ی محمد -\nصلی الله علیه وسلم\n- ئه‌وه‌ى تۆ ده‌یڵێیت و بانگه‌وازى بۆ ده‌كه‌یت شتێكى چاكه‌ به‌ڵام پێمان بڵێ ئایا ئه‌و تاوانانه‌ى پێشتر كردوومانه‌ ده‌سڕێته‌وه‌و خوا لێمان خۆش ده‌بێت؟ خواى گه‌وره‌ ئه‌م ئایه‌ته‌ى دابه‌زاند: وه‌ ئه‌و كه‌سانه‌ی كه‌ له‌گه‌ڵ خوای گه‌وره‌دا دوعا ناكه‌ن له‌ خوایه‌كی ترو له‌ خوایه‌كی تر ناپاڕێنه‌وه‌ ته‌نها له‌ خوای گه‌وره‌ ئه‌پاڕێنه‌وه‌ [\nوَلَا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ\n] وه‌ ئه‌و نه‌فسه‌ی كه‌ خوای گه‌وره‌ حه‌رامی كردووه‌ نایكوژن ته‌نها به‌ حه‌ق نه‌بێ: مه‌گه‌ر كه‌سێك له‌ دوای زه‌واجی شه‌رعی زینای كردبێت، یان كه‌سێكی به‌ ناحه‌ق كوشتبێت، یان له‌ دین هه‌ڵگه‌ڕابێته‌وه‌ ئه‌میش حاكمی موسڵمان ئه‌یانكوژێ [\nوَلَا يَزْنُونَ\n] وه‌ زیناش ناكه‌ن [\nوَمَنْ يَفْعَلْ ذَلِكَ\n] وه‌ هه‌ر كه‌سێك كاری وا بكات [\nيَلْقَ أَثَامًا (٦٨)\n] ئه‌وا تووشی تاوان و سزای خوای گه‌وره‌ ئه‌بێت، یاخود دۆڵێكه‌ له‌ دۆزه‌خ سزاى زیناكارانى تێدا ده‌درێت."},{"SurahNumber":25,"VerseNumber":69,"Text":"[\nيُضَاعَفْ لَهُ الْعَذَابُ يَوْمَ الْقِيَامَةِ\n] له‌ ڕۆژی قیامه‌ت سزای چه‌ند قاتێك ئه‌درێ [\nوَيَخْلُدْ فِيهِ مُهَانًا (٦٩)\n] وه‌ له‌ناو سزادا ئه‌مێنێته‌وه‌ به‌ سه‌رشۆڕى و ڕیسوایی و زه‌لیلی."},{"SurahNumber":25,"VerseNumber":70,"Text":"{تەوبەی راستەقینەو كردەوەی چاك خراپەكان دەگۆڕێت بۆ چاكە}\n [\nإِلَّا مَنْ تَابَ وَآمَنَ وَعَمِلَ عَمَلًا صَالِحًا\n] ته‌نها كه‌سانێك ئه‌گه‌ر ته‌وبه‌یان كردبێ له‌م تاوانانه‌ وه‌ ئیمانیان هێنابێ وه‌ كرده‌وه‌ی چاكیان كردبێ، (كرده‌وه‌ى چاك ئه‌وه‌یه‌ نیه‌تت بۆ خوا بێت و بۆ ریات نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nفَأُولَئِكَ يُبَدِّلُ اللَّهُ سَيِّئَاتِهِمْ حَسَنَاتٍ\n] ئه‌مانه‌ خوای گه‌وره‌ له‌ دونیادا خراپه‌كانیان بۆ ئه‌گۆڕێت به‌ چاكه‌، یاخود له‌ قیامه‌تدا خراپه‌كانیان بۆ ئه‌گۆڕێت به‌ چاكه‌ [\nوَكَانَ اللَّهُ غَفُورًا رَحِيمًا (٧٠)\n] وه‌ خوای گه‌وره‌ زۆر لێخۆشبوو و به‌به‌زه‌ییه‌."},{"SurahNumber":25,"VerseNumber":71,"Text":"[\nوَمَنْ تَابَ وَعَمِلَ صَالِحًا\n] وه‌ هه‌ر كه‌سێك ته‌وبه‌ بكات و كرده‌وه‌ی چاك بكات [\nفَإِنَّهُ يَتُوبُ إِلَى اللَّهِ مَتَابًا (٧١)\n] ئه‌وه‌ بۆ لای خوای گه‌وره‌ گه‌ڕاوه‌ته‌وه‌ گه‌ڕانه‌وه‌یه‌كی چاك."},{"SurahNumber":25,"VerseNumber":72,"Text":"[\nوَالَّذِينَ لَا يَشْهَدُونَ الزُّورَ\n] وه‌ ئه‌و كه‌سانه‌ی كه‌ ئاماده‌ی زورو ناحه‌ق نابن، واته‌: ئاماده‌ى شه‌ریك دانان بۆ خواى گه‌وره‌و تاوان و سه‌رپێچى و خراپه‌ نابن، یان شایه‌تی ناحه‌ق ناده‌ن، یان ئاماده‌ى جه‌ژنی كافران نابن، یان ئاماده‌ی بۆنه‌ی بیدعه‌ نابن، یان ئاماده‌ى گۆرانى و شوێنى خراپ نابن [\nوَإِذَا مَرُّوا بِاللَّغْوِ مَرُّوا كِرَامًا (٧٢)\n] وه‌ كاتێك كه‌ به‌لای له‌غو قسه‌ی پووچه‌ڵ و بێ بنه‌مادا تێپه‌ڕن به‌ ڕێزه‌وه‌ تێده‌په‌ڕن و خۆیان دوور ئه‌خه‌ن و پشتی تێ ئه‌كه‌ن."},{"SurahNumber":25,"VerseNumber":73,"Text":"[\nوَالَّذِينَ إِذَا ذُكِّرُوا بِآيَاتِ رَبِّهِمْ\n] وه‌ ئه‌و كه‌سانه‌ی كاتێك كه‌ ئایه‌ته‌كانی خوای گه‌وره‌یان یاد بخرێته‌وه‌ [\nلَمْ يَخِرُّوا عَلَيْهَا صُمًّا وَعُمْيَانًا (٧٣)\n] ئه‌وان كه‌ڕو كوێر نابن له‌ ئاستیدا به‌ڵكو ئه‌یبستن و سوودی لێ ئه‌بینن."},{"SurahNumber":25,"VerseNumber":74,"Text":"[\nوَالَّذِينَ يَقُولُونَ رَبَّنَا هَبْ لَنَا مِنْ أَزْوَاجِنَا وَذُرِّيَّاتِنَا قُرَّةَ أَعْيُنٍ\n] وه‌ ئه‌و كه‌سانه‌ی ئه‌ڵێن: ئه‌ی په‌روه‌ردگار له‌ خێزانه‌كان و منداڵه‌كانمان چاوروناكیمان پێ ببه‌خشه‌ كه‌ ببنه‌ هۆی ڕووناكی چاومان به‌وه‌ی كه‌ تاعه‌ت و عیباده‌تی تۆ بكه‌ن [\nوَاجْعَلْنَا لِلْمُتَّقِينَ إِمَامًا (٧٤)\n] وه‌ بمانكه‌ به‌ پێشه‌وا بۆ ئه‌و كه‌سانه‌ی كه‌ ته‌قوای خوای گه‌وره‌ ئه‌كه‌ن و له‌ چاكه‌دا خه‌ڵكى چاومان لێ بكه‌ن."},{"SurahNumber":25,"VerseNumber":75,"Text":"[\nأُولَئِكَ يُجْزَوْنَ الْغُرْفَةَ بِمَا صَبَرُوا\n] ئه‌مانه‌ پله‌ به‌رزه‌كانی به‌هه‌شتیان پێ ئه‌درێ به‌هۆی ئارام گرتنیان له‌ دونیادا [\nوَيُلَقَّوْنَ فِيهَا تَحِيَّةً وَسَلَامًا (٧٥)\n] وه‌ له‌ناو به‌هه‌شتدا له‌لایه‌ن فریشته‌كانه‌وه‌ سڵاویان لێ ئه‌كرێت."},{"SurahNumber":25,"VerseNumber":76,"Text":"[\nخَالِدِينَ فِيهَا\n] به‌ نه‌مری تیایدا ئه‌مێننه‌وه‌ به‌ هه‌میشه‌یی [\nحَسُنَتْ مُسْتَقَرًّا وَمُقَامًا (٧٦)\n] كه‌ باشترین شوێنی جێگیری و شوێنی مانه‌وه‌یه‌."},{"SurahNumber":25,"VerseNumber":77,"Text":"[\nقُلْ مَا يَعْبَأُ بِكُمْ رَبِّي لَوْلَا دُعَاؤُكُمْ\n] ئه‌ى محمد -\nصلی الله علیه وسلم\n- بڵێ: خوای گه‌وره‌ بێ پێویسته‌ له‌ ئێوه‌و پێویستی به‌ ئێوه‌ نیه‌ ته‌نها ئه‌وه‌یه‌ كه‌ ئه‌یپه‌رستن ئه‌ویش بۆ خۆتان ئه‌یپه‌رستن و سوودی بۆ خۆتانه‌ [\nفَقَدْ كَذَّبْتُمْ\n] ئه‌ى كافران ئێوه‌ دینی خوای گه‌وره‌تان به‌ درۆ زانی و ته‌وحیدی خوای گه‌وره‌تان به‌ درۆ زانی [\nفَسَوْفَ يَكُونُ لِزَامًا (٧٧)\n] ئێستاش سزای ئێوه‌ به‌رده‌وام ئه‌بێت و له‌ ئاگری دۆزه‌خدا ئه‌مێننه‌وه‌، والله أعلم."}]}