{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":15,"VerseNumber":1,"Text":"سوورەتی(حيجر) \n(حیجر: شوێنێك بووە لە نێوان تەبوك و مەدینە قەومی ثەمود لەوێ نیشتەجێ بوونە)\n‏پێناسەیەكى ئەم سورەتە: \n١- سورەتى (حیجر) سورەتێكى مەككییە جگە لە ئایەتى ژمارە (٨٧) نەبێت كە مەدەنییە.\n٢- ژمارەى ئایەتەكانى سورەتى (حیجر) (٩٩) ئایەتە.\n٣- سورەتى (حیجر) زنجیرەى ژمارە پانزەیە لە ریزبەندى لەناو سورەتەكانى قورئانى پیرۆزدا.\n٤- سورەتى (حیجر) لە دواى سورەتى (یوسف صلى الله علیه وسلم ) دابەزیوە.\n٥- سورەتى (حیجر) لەو سورەتانەیە كەوا بە پیتە پچڕپچڕەكان دەست پێ دەكات.\nتەوەرەكانى ئەم سورەتە:\nتەوەرى ئەم سورەتە زیاتر لە دەورى ئەوە دەسوڕێتەوە كە باسی كێشەو ململانێی ئەو كەسە سەركەش و یاخییانە دەكات لە بەرامبەر پێغەمبەران و نێردراوانى خواى گەورەدا دەوەستانەوەو بە درۆیان دەزانین بە درێژایی مێژو و سەردەمە جیاوازەكان، هەر لەبەر ئەوە سەرەتاى سورەتەكە بە وریاكردنەوەو هەرەشەكردن لەو كەسانە دەست پێ دەكات.\nبِسْمِ اللَّهِ الرَّحْمَنِ الرَّحِيمِ\n[\nالر\n] سەبارەت بەو پیتانەی كە لە سەرەتای هەندێك لە سوورەتەكانی قورئانی پیرۆزەوە هاتوون لە سوورەتی (بەقەرە)دا باسمان كرد [\nتِلْكَ آيَاتُ الْكِتَابِ وَقُرْآنٍ مُبِينٍ (١)\n] ئاماژەیە بۆ ئایەتەكانی ئەم سوورەتە، وە ئەم قورئانە پیرۆزە هەموو شتێكی بە ئاشكرا تیادا ڕوون كراوەتەوەو قورئانێكی ئاشكرایە ."},{"SurahNumber":15,"VerseNumber":2,"Text":"[\nرُبَمَا يَوَدُّ الَّذِينَ كَفَرُوا لَوْ كَانُوا مُسْلِمِينَ (٢)\n] لەوانەیە كافران ئاواتەخواز بن كە موسڵمان بن دوای ئەوەی كە بەتاڵی دینەكەی خۆیانیان بۆ دەرئەكەوێ، یاخود لەسەرەمەرگدا ئەوانیش ئاواتەخوازن موسڵمان بوونایە، یاخود بۆ ڕۆژی قیامەتە كاتێك كە لەناو دۆزەخدا كافران بە موسڵمانە تاوانبارەكان دەڵێن ئیسلام سودى پێ نەگەیاندن ئەوەتا ئێوەیش لەگەڵ ئێمەدا لە ناو ئاگردان، ئەوانیش دەڵێن ئێمە بەهۆى تاوانەكانمانەوە لە دۆزەخین، خواى گەورە ئەم قسانە دەبیستێت و دەفەرمێت ئەوەى موسڵمانە لە دۆزەخ دەری بكەن، كافران كە ئەبینن موسڵمانان ئەچنە بەهەشتەوەو ئەوان سزا دەدرێن ئەو كاتە خەفەت دەخۆن و پەشیمان دەبن و ئاواتەخوازن ئەوانیش موسڵمان بوونایەو لەگەڵ موسڵمانان لە ئاگرى دۆزەخ دەربكرانایا ."},{"SurahNumber":15,"VerseNumber":3,"Text":"[\nذَرْهُمْ يَأْكُلُوا وَيَتَمَتَّعُوا\n] ئەی محمد صلى الله علیه وسلم وازیان لێ بێنە با بخۆن و ڕابوێرن وەكو ئاژەڵ چۆن ئەخوات و ڕائەبوێرێ [\nوَيُلْهِهِمُ الْأَمَلُ\n] وە با هیواو ئومێدیان سەرقاڵیان بكات لە تەوبەكردن و تەوبە نەكەن [\nفَسَوْفَ يَعْلَمُونَ (٣)\n] ئەوە لە داهاتوودا سەرەنجامی كارەكەیان ئەزانن، كە ئەمە هەڕەشەكردنێكى سەختە ."},{"SurahNumber":15,"VerseNumber":4,"Text":"[\nوَمَا أَهْلَكْنَا مِنْ قَرْيَةٍ إِلَّا وَلَهَا كِتَابٌ مَعْلُومٌ (٤)\n] وە ئێمە هیچ دێ یان شارێكمان لەناو نەبردووە ئیللا كاتی دیاریكراوی خۆیان هەیە لای خوای گەورە كە پێش و دوا ناكەوێ ."},{"SurahNumber":15,"VerseNumber":5,"Text":"[\nمَا تَسْبِقُ مِنْ أُمَّةٍ أَجَلَهَا وَمَا يَسْتَأْخِرُونَ (٥)\n] هیچ یەك لەو ئوممەتانە ئەجەل و كاتی دیاریكراوی خۆیان پێش و دوا ناكەوێ ."},{"SurahNumber":15,"VerseNumber":6,"Text":"[\nوَقَالُوا يَا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ (٦)\n] كافرانی مەككە بە پێغەمبەرى خوایان صلى الله علیه وسلم وت: ئەی ئەو كەسەی كە بەحسابی خۆت ئەم قورئان و زیكرەت بۆ دابەزیوە بەڕاستی تۆ كەسێكی شێتی ."},{"SurahNumber":15,"VerseNumber":7,"Text":"[\nلَوْ مَا تَأْتِينَا بِالْمَلَائِكَةِ إِنْ كُنْتَ مِنَ الصَّادِقِينَ (٧)\n] ئەی بۆ مەلائیكەتمان بۆ ناهێنی شایەتیت بۆ بدەن لەسەر ڕاستگۆییت ئەگەر تۆ ڕاستگۆیت، یان با مەلائیكەت بێت سزامان بدات ئەگەر ئێمە درۆ بكەین و تۆ ڕاست ئەكەیت و پێغەمبەری خوایت صلى الله علیه وسلم ."},{"SurahNumber":15,"VerseNumber":8,"Text":"[\nمَا نُنَزِّلُ الْمَلَائِكَةَ إِلَّا بِالْحَقِّ\n] خوای گەورە ئەفەرمووێ: ئێمە مەلائیكەت دانابەزێنین ئیللا بەحەق نەبێت (یان بۆ دابەزاندنى پەیام یان بۆ سزا) وە حیكمەتی خوای گەورە چۆن بخوازێ [\nوَمَا كَانُوا إِذًا مُنْظَرِينَ (٨)\n] ئەو كاتەش كە مەلائیكەتمان دابەزاند مۆڵەت بەمان نادەین بەڵكو سزایان پێش ئەخەین و سزایان ئەدەین."},{"SurahNumber":15,"VerseNumber":9,"Text":"خواى گەورە خۆى قورئان دەپارێزێت\n [\nإِنَّا نَحْنُ نَزَّلْنَا الذِّكْرَ\n] خوای گەورە ئەفەرمووێ: ئێمە خۆمان قورئانی پیرۆزمان دابەزاندووە لە رێگاى جبریلەوە (كە سوننەتیش دەگرێتەوە) [\nوَإِنَّا لَهُ لَحَافِظُونَ (٩)\n] وە هەر ئێمە خۆیشمان ئەیپارێزین و كەس ناتوانێ دەستكاری بكات و زیادو كەمی لێ بكات یان گۆڕانكاری لێ بكات تا ڕۆژی قیامەت ."},{"SurahNumber":15,"VerseNumber":10,"Text":"[\nوَلَقَدْ أَرْسَلْنَا مِنْ قَبْلِكَ فِي شِيَعِ الْأَوَّلِينَ (١٠)\n] ئەی محمد صلى الله علیه وسلم بە دڵنیایى لە پێش تۆیشدا بۆ ناو هەموو ئوممەت و كۆمەڵ و گروپەكان پێغەمبەرانمان ناردووە ."},{"SurahNumber":15,"VerseNumber":11,"Text":"[\nوَمَا يَأْتِيهِمْ مِنْ رَسُولٍ إِلَّا كَانُوا بِهِ يَسْتَهْزِئُونَ (١١)\n] وە هیچ پێغەمبەرێكیشیان بۆ نەڕۆیشتووە ئیللا گاڵتەیان پێ كردووە چۆن كافرانی مەككە گاڵتە بە تۆ ئەكەن (ئەمە دڵدانەوەى پێغەمبەرى خوایە صلى الله علیه وسلم ) ."},{"SurahNumber":15,"VerseNumber":12,"Text":"[\nكَذَلِكَ نَسْلُكُهُ فِي قُلُوبِ الْمُجْرِمِينَ (١٢)\n] بەم شێوازە گومڕایی و شیرك ئەخەینە ناو دڵی تاوانبارانەوە ئەوانەی كە شایەنی هیدایەت نین و عینادى دەكەن لە وەرگرتنى حەق ."},{"SurahNumber":15,"VerseNumber":13,"Text":"[\nلَا يُؤْمِنُونَ بِهِ\n] ئیمان ناهێنن بەو قورئانە كە دامانبەزاندووە [\nوَقَدْ خَلَتْ سُنَّةُ الْأَوَّلِينَ (١٣)\n] وە بە دڵنیایى ڕێگاو ڕێبازی ئوممەتانی پێشتریش جێبەجێ بوو كە خوای گەورە چۆن لەناوی بردن ."},{"SurahNumber":15,"VerseNumber":14,"Text":"[\nوَلَوْ فَتَحْنَا عَلَيْهِمْ بَابًا مِنَ السَّمَاءِ\n] ئەگەر ئەو كەسانەی كە پێغەمبەری خوا صلى الله علیه وسلم بەدرۆ ئەزانن دەرگایەكیان لە ئاسمانەوە بۆ بكەینەوە [\nفَظَلُّوا فِيهِ يَعْرُجُونَ (١٤)\n] وە بەو دەرگایەدا سەر بكەونە ئاسمان و شتە سەیرو سەرسوڕهێنەرەكانی ئاسمان ببینن ."},{"SurahNumber":15,"VerseNumber":15,"Text":"[\nلَقَالُوا إِنَّمَا سُكِّرَتْ أَبْصَارُنَا\n] هێشتا ئیمان ناهێنن بەڵكو ئەڵێن: ئێمە چاومان سەرخۆش بووەوداخراوەو كوێر بووەو ئاگامان لە خۆمان نەماوە [\nبَلْ نَحْنُ قَوْمٌ مَسْحُورُونَ (١٥)\n] بەڵكو ئێمە كەسانێكین كە محمد صلى الله علیه وسلم سیحرو جادووی لێ كردووین ."},{"SurahNumber":15,"VerseNumber":16,"Text":"[\nوَلَقَدْ جَعَلْنَا فِي السَّمَاءِ بُرُوجًا\n] خوای گەورە ئەفەرمووێ: بە دڵنیایى لە ئاسمانیشدا بورجمان داناوە كە ئەستێرە گەڕۆكەكانە كە دوانزەن [\nوَزَيَّنَّاهَا لِلنَّاظِرِينَ (١٦)\n] وە ئاسمانمان بەو ئەستێرانە ڕازاندۆتەوە بۆ ئەو كەسانەی كە تەماشای ئەكەن و تێی ئەڕوانن و تێی ئەفكرن."},{"SurahNumber":15,"VerseNumber":17,"Text":"ئاسمان پارێزراوە لە شەیتان\n [\nوَحَفِظْنَاهَا مِنْ كُلِّ شَيْطَانٍ رَجِيمٍ (١٧)\n] وە ئاسمانیشمان پاراستووە لە هەموو شەیتانێكی ڕەجمكراو كە بەرز ببنەوە بۆ ئاسمان كە شتێك لە وەحی یاخود لە فەرمایشتی خوای گەورە بدزن وە بیدەن بە ساحیرو فاڵچییەكان ."},{"SurahNumber":15,"VerseNumber":18,"Text":"[\nإِلَّا مَنِ اسْتَرَقَ السَّمْعَ\n] ئیللا شەیتانێك كە بیەوێ شتێك بدزێ لە وەحییەكە یان لە فەرمانی خوا [\nفَأَتْبَعَهُ شِهَابٌ مُبِينٌ (١٨)\n] ئەوە پارچە ئەستێرەو نەیزەكێكی ئاشكرا ئەیگرێتەوەو ئەیسووتێنێ و ئەیكوژێ و لەناوی ئەبات ."},{"SurahNumber":15,"VerseNumber":19,"Text":"[\nوَالْأَرْضَ مَدَدْنَاهَا\n] وە زەویشمان فراوان كردووەو ڕاخستووە وەكو فەرش و ڕاخەر [\nوَأَلْقَيْنَا فِيهَا رَوَاسِيَ\n] وە شاخەكانمان وەكو مێخ تیادا داكووتیوە بۆ ئەوەی جێگیر بێ [\nوَأَنْبَتْنَا فِيهَا مِنْ كُلِّ شَيْءٍ مَوْزُونٍ (١٩)\n] وە هەموو ڕووەكێكیشمان تیایدا ڕوواندووە بە ئەندازەیەكی زانراو و دیاریكراو بە گوێرەی حیكمەتی خوای گەورەو پێویستی خەڵكی ."},{"SurahNumber":15,"VerseNumber":20,"Text":"[\nوَجَعَلْنَا لَكُمْ فِيهَا مَعَايِشَ\n] وە سەر زەویشمان بۆ كردوون بە شوێنی ژیان و بژێوی كە لەسەری بژین و هۆكارەكانی ڕزقمان بۆ داناون [\nوَمَنْ لَسْتُمْ لَهُ بِرَازِقِينَ (٢٠)\n] وە بۆ ئەوانەی تریش كە ئێوە ڕزقیان نادەن وەكو تێكڕای ئاژەڵان ."},{"SurahNumber":15,"VerseNumber":21,"Text":"[\nوَإِنْ مِنْ شَيْءٍ إِلَّا عِنْدَنَا خَزَائِنُهُ\n] وە هیچ شتێك نییە ئیللا خەزێنەكانی لەلای ئێمەیە [\nوَمَا نُنَزِّلُهُ إِلَّا بِقَدَرٍ مَعْلُومٍ (٢١)\n] وە دایشی نابەزێنین لە ئاسمانەوە بۆ زەوی وە بۆ بەندەكان نایهێنین مەگەر بە ئەندازەیەكی دیاریكراو بە گوێرەی پێویستیان."},{"SurahNumber":15,"VerseNumber":22,"Text":"[\nوَأَرْسَلْنَا الرِّيَاحَ لَوَاقِحَ\n] وە با ئەنێرین بۆ سەر هەورەكان و پڕی ئەكات لە ئاو وە دارەكان ئەپیتێندرێ بۆ ئەوەی كە بێتە بەرهەم (الریاح بە جمع باسكراوە چونكە بەرهەم و سودى هەیە، بەڵام بایەك بۆ سزا بێت بە تاك باسكراوە (الریح) چونكە بێ بەرهەم و بێسودە) [\nفَأَنْزَلْنَا مِنَ السَّمَاءِ مَاءً فَأَسْقَيْنَاكُمُوهُ\n] لە ئاسمانەوە ئاوێكى سازگارتان بۆ دائەبەزێنین بۆ خواردنەوەی خۆتان و ئاژەڵەكانتان وە بۆ زەوی ئاودان [\nوَمَا أَنْتُمْ لَهُ بِخَازِنِينَ (٢٢)\n] وە ئێوە ناتوانن خەزنی بكەن ئەگەر خوای گەورە بۆتان دانەبەزێنێ و خەزنى نەكات لە زەویداو نەیپارێزێت ."},{"SurahNumber":15,"VerseNumber":23,"Text":"[\nوَإِنَّا لَنَحْنُ نُحْيِي وَنُمِيتُ\n] وە ژیان و مردنی دروستكراوەكان تەنها بە دەست خۆمانە [\nوَنَحْنُ الْوَارِثُونَ (٢٣)\n] وە هەر ئێمەش ئەمێنینەوە، لەبەر ئەوەی دوای ئەوەی كە دروستكراوەكان لەناو ئەچێ بەتەنها خوای گەورە ئەمێنێتەوە ."},{"SurahNumber":15,"VerseNumber":24,"Text":"[\nوَلَقَدْ عَلِمْنَا الْمُسْتَقْدِمِينَ مِنْكُمْ وَلَقَدْ عَلِمْنَا الْمُسْتَأْخِرِينَ (٢٤)\n] وە بە دڵنیایی ئێمە ئەزانین و زانیاریمان هەیە بەوانەی كە لە پێشدا لە دایك ئەبن وە ئەوانەی كە لە دواییدا لە دایك ئەبن، یاخود ئەوانەى لە كاتى ئادەمەوە مردوون و ئەوانەى كە زیندوون و دواتر دێن تا رۆژى قیامەت زانیاریمان بە هەمووى هەیە، یاخود ئەوانەی كە پێش ئەكەون لە گوێڕایەڵیدا وە ئەوانەی كە دوائەكەون، یاخود ئەوانەی كە لە نوێژدا دێنە ریزەكانی پێشەوەو ئەوانەی كە خۆیان دوا ئەخەن ئاگامان لە هەمووی هەیە، (كەسانێك لە دووڕووەكان یان ئەوانەى تازە موسڵمان ببون و ئیسلام لە دڵیاندا جێگیرو دامەزراو نەبوو خۆیان دوا دەخست لە نوێژدا بۆ ئەوەى لە ریزى ئافرەتان نزیك ببنەوەو بیانبینن خواى گەورە ئەم ئایەتەى دابەزاند) ."},{"SurahNumber":15,"VerseNumber":25,"Text":"[\nوَإِنَّ رَبَّكَ هُوَ يَحْشُرُهُمْ\n] بە دڵنیایى هەر خوای گەورە خۆی حەشریان ئەكات و كۆیان ئەكاتەوە [\nإِنَّهُ حَكِيمٌ عَلِيمٌ (٢٥)\n] بەدڵنیایى خوای گەورە زۆر كاربەجێ و زانایە."},{"SurahNumber":15,"VerseNumber":26,"Text":"دروستكردنى ئادەم\n [\nوَلَقَدْ خَلَقْنَا الْإِنْسَانَ مِنْ صَلْصَالٍ\n] وە بە دڵنیایى ئێمە مرۆڤمان دروست كردووە لە قوڕێكی وشكى لووس، مەبەست پێی ئادەمە [\nمِنْ حَمَإٍ مَسْنُونٍ (٢٦)\n] (حَمَإ) واتە: قوڕێكی ڕەش (مَسْنُون) واتە: گۆڕاو، یەكەمجار قوڕە دواتر كە بۆگەن ئەكات و ڕەنگ و بۆنی ئەگۆڕێت پێی ئەووترێ: (حَمَإٍ مَسْنُونٍ) وە كاتێك كە وشك ئەبێتەوەو لووس دەبێت ئەو كاتە پێی ئەووترێ: (صَلْصَالٍ) ."},{"SurahNumber":15,"VerseNumber":27,"Text":"دروستكردنى جن\n [\nوَالْجَانَّ خَلَقْنَاهُ مِنْ قَبْلُ مِنْ نَارِ السَّمُومِ (٢٧)\n] وە جنیشمان دروست كردووە لە پێش ئادەمدا لە ئاگرێك كە گڕو بڵێسەی هەیە، مەبەست پێی ئیبلیسە، بۆیە پێی ئەووترێ: (الْجَانَّ) یان جنی لەبەر ئەوەی لەبەر چاو دیار نییە ."},{"SurahNumber":15,"VerseNumber":28,"Text":"[\nوَإِذْ قَالَ رَبُّكَ لِلْمَلَائِكَةِ إِنِّي خَالِقٌ بَشَرًا مِنْ صَلْصَالٍ مِنْ حَمَإٍ مَسْنُونٍ (٢٨)\n] وە كاتێك پەروەردگار بە فریشتەكانی فەرموو: من مرۆڤێك دروست ئەكەم لە قوڕێكی وشكى رەشى گۆڕاوى لووس ."},{"SurahNumber":15,"VerseNumber":29,"Text":"[\nفَإِذَا سَوَّيْتُهُ وَنَفَخْتُ فِيهِ مِنْ رُوحِي فَقَعُوا لَهُ سَاجِدِينَ (٢٩)\n] وە كاتێك كە شێوەكەیم ڕێكخست و ڕوحم كردە بەری ئێوە هەمووتان كڕنوشی بۆ بەرن كڕنوشی ڕێزو سڵاو كردن نەك عیبادەت، (لێرە ئیزافەی ڕوح ئەكات بۆ ڕێزلێنان و بەگەورەزانینە، ڕوحەكان هەمووی خوای گەورە دروستی كردووە نەك خوای گەورە لە ڕوحی خۆی كردبێتە بەری ئەو كاتە ئەبوایە ئادەمیش مردنی بەسەردا نەهاتایەو ئەزەلی و هەمیشەیی بوایە بەڵام ئیزافەكە بۆ ڕێزلێنان و بەگەورەزانینە) ."},{"SurahNumber":15,"VerseNumber":30,"Text":"[\nفَسَجَدَ الْمَلَائِكَةُ كُلُّهُمْ أَجْمَعُونَ (٣٠)\n] فـریشتـەكـان هەر هەموویان كڕنوشیان بۆ ئادەم بردو فـەرمانی خـوای گـەورەیان جێبەجێ كرد ."},{"SurahNumber":15,"VerseNumber":31,"Text":"[\nإِلَّا إِبْلِيسَ\n] تەنها ئیبلیس نەبێ هەر چەندە ئەم جنی بوو لە مەلائیكەت نەبوو بەڵام لەبەر ئەوەی زۆر عیبادەتی خوای ئەكرد خوای گەورە لەگەڵ مەلائیكەتەكان باسی كرد [\nأَبَى أَنْ يَكُونَ مَعَ السَّاجِدِينَ (٣١)\n] ڕەتی كردەوە كە لەگەڵ فریشتەكاندا كڕنوش بەرێت."},{"SurahNumber":15,"VerseNumber":32,"Text":"گفتوگۆى نێوان خواى گەورەو ئیبلیس\n [\nقَالَ يَا إِبْلِيسُ مَا لَكَ أَلَّا تَكُونَ مَعَ السَّاجِدِينَ (٣٢)\n] خواى گەورە فەرمووى: ئەى ئیبلیس ئەوە چیتە بۆ لەگەڵ فریشتەكان كڕنووش نابەیت؟"},{"SurahNumber":15,"VerseNumber":33,"Text":"[\nقَالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصَالٍ مِنْ حَمَإٍ مَسْنُونٍ (٣٣)\n] وتی: ئەی پەروەردگار من كڕنوش نابەم بۆ مرۆڤێك كە تۆ دروستت كردووە لە قوڕێكی بۆگەنی گۆڕاوی وشكى لووس (وە من لەو باشترم چونكە منت لە ئاگر دروستكردووە، ئیبلیس یەكەم كەس بوو كە عەقڵى بەكارهێنا و بە عەقڵى خۆى ئیشی كردو فەرمانى خواى گەورەى پێ رەتكردەوە، بۆیە نابێت فەرمانى خواى گەورەو پێغەمبەرەكەى صلى الله علیه وسلم بە عەقڵ رەت بكرێتەوە) ."},{"SurahNumber":15,"VerseNumber":34,"Text":"[\nقَالَ فَاخْرُجْ مِنْهَا فَإِنَّكَ رَجِيمٌ (٣٤)\n] خوای گەورە فەرمووی: دەی تۆ دەرچۆ لە بەهەشت وە تۆ دەركراوی لە ڕەحمەتی خوای گەورە."},{"SurahNumber":15,"VerseNumber":35,"Text":"[\nوَإِنَّ عَلَيْكَ اللَّعْنَةَ إِلَى يَوْمِ الدِّينِ (٣٥)\n] وە نەفرەتی منت لەسەرە تا ڕۆژی سزاو ڕۆژی قیامەت ."},{"SurahNumber":15,"VerseNumber":36,"Text":"[\nقَالَ رَبِّ فَأَنْظِرْنِي إِلَى يَوْمِ يُبْعَثُونَ (٣٦)\n] ئیبلیس وتی: ئەی پەروەردگار مۆڵەتم بدەو بمهێلەرەوەو تا ڕۆژی زیندوو بوونەوە مەممرێنە ."},{"SurahNumber":15,"VerseNumber":37,"Text":"[\nقَالَ فَإِنَّكَ مِنَ الْمُنْظَرِينَ (٣٧)\n] خوای گەورە وەڵامی دایەوەو فەرمووی: تۆ لەوانەی كە ئەمێنیتەوەو مۆڵەتت ئەدەم ."},{"SurahNumber":15,"VerseNumber":38,"Text":"[\nإِلَى يَوْمِ الْوَقْتِ الْمَعْلُومِ (٣٨)\n] تا كاتی دیاریكراو كە ڕۆژی قیامەتە، لە ڕۆژی قیامەت كە قیامەت هات لەگەڵ سەرجەم دروستكراوانی تردا ئیبلیسیش ئەمرێ ."},{"SurahNumber":15,"VerseNumber":39,"Text":"[\nقَالَ رَبِّ بِمَا أَغْوَيْتَنِي لَأُزَيِّنَنَّ لَهُمْ فِي الْأَرْضِ\n] ئیبلیس وتی: ئەی پەروەردگار بەهۆی ئەوەی كە تۆ گومڕات كردم ئەبێ لەسەر زەویدا تاوان بۆ خەڵكی بڕازێنمەوەو خۆشەویستى بكەم لایان تا ئەنجامى بدەن (ئیبلیس یەكەم كەس بوو كە گومڕا كردنەكەی دایە پاڵ خوای گەورەو قەدەرى كردە بەڵگە لەسەر تاوان و سەرپێچیەكەى، ئەوانەیشى كە تاوان دەكەن و دەڵێن خوا لەسەرى نوسیوین شوێن شەیتان كەوتون) [\nوَلَأُغْوِيَنَّهُمْ أَجْمَعِينَ (٣٩)\n] وە ئەبێ هەموویان گومڕا بكەم و لە ڕێگای ڕاست دەریان بكەم ."},{"SurahNumber":15,"VerseNumber":40,"Text":"[\nإِلَّا عِبَادَكَ مِنْهُمُ الْمُخْلَصِينَ (٤٠)\n] تەنها ئەو بەندە پاك و دڵسۆزانەت نەبێ كە هەڵتبژاردوون بۆ عیبادەتی خۆت ."},{"SurahNumber":15,"VerseNumber":41,"Text":"[\nقَالَ هَذَا صِرَاطٌ عَلَيَّ مُسْتَقِيمٌ (٤١)\n] خوای گەورە فەرمووی: ئەمە ڕێگای ڕاستی منە كە تۆ توانات بەسەر بەندەكانی مندا نابێ ئەوەی لەسەر ئەم ڕێگا ڕاستە بێت و سەرەنجامتان بۆ لاى من دەگەڕێتەوە ."},{"SurahNumber":15,"VerseNumber":42,"Text":"[\nإِنَّ عِبَادِي لَيْسَ لَكَ عَلَيْهِمْ سُلْطَانٌ\n] بە دڵنیایی بەندە دڵسۆزو هەڵبژێردراوانم تۆ تواناو دەسەڵاتت بەسەریاندا نییە كە گومڕایان بكەی [\nإِلَّا مَنِ اتَّبَعَكَ مِنَ الْغَاوِينَ (٤٢)\n] تەنها ئەو كەسانە نەبێ كە خۆیان شوێنی تۆ بكەون و لە گومڕاییدا بن."},{"SurahNumber":15,"VerseNumber":43,"Text":"[\nوَإِنَّ جَهَنَّمَ لَمَوْعِدُهُمْ أَجْمَعِينَ (٤٣)\n] وە بە دڵنیایى دۆزەخیش مەوعیدی هەر هەمووتانە ئەوانەی كە شوێن تۆ بكەون."},{"SurahNumber":15,"VerseNumber":44,"Text":"دۆزەخ حەوت دەرگاى هەیە\n [\nلَهَا سَبْعَةُ أَبْوَابٍ لِكُلِّ بَابٍ مِنْهُمْ جُزْءٌ مَقْسُومٌ (٤٤)\n] كە حەوت دەرگای هەیە هەر یەكێك لەو حەوت دەرگایە بەشی دیاریكراوی خۆی هەیە كە خەڵكى لێوەی ئەچێتە ژوورەوە ."},{"SurahNumber":15,"VerseNumber":45,"Text":"[\nإِنَّ الْمُتَّقِينَ فِي جَنَّاتٍ وَعُيُونٍ (٤٥)\n] ئەو كەسانەی تەقوای خوای گەورەیان كردووە بەدڵنیایى لەناو باخ و سەرچاوەكانی ئاوى بەهەشتدان ."},{"SurahNumber":15,"VerseNumber":46,"Text":"[\nادْخُلُوهَا بِسَلَامٍ آمِنِينَ (٤٦)\n] پێیان ئەووترێ: بچنە ناو بەهەشتەوە ئێوە سەلامەت و پارێزراون لە هەموو دەردو بەڵایەك وە ئەمینن لە هەموو ترسێك ."},{"SurahNumber":15,"VerseNumber":47,"Text":"[\nوَنَزَعْنَا مَا فِي صُدُورِهِمْ مِنْ غِلٍّ إِخْوَانًا\n] بەهەشتییەكان هەر ڕق و كینەیەك لە دڵیاندا بوو بێت پێش ئەوەی بچنە بەهەشت خوای گەورە هەمووی دەرئەكات و ئەیانكات بە برای یەكتری [\nعَلَى سُرُرٍ مُتَقَابِلِينَ (٤٧)\n] لەسەر جێگای بەرز دایان ئەنێن كە بۆیان ئامادە كراوە بەرامبەر یەكتر دائەنیشن و تەماشای یەكتری ئەكەن ."},{"SurahNumber":15,"VerseNumber":48,"Text":"[\nلَا يَمَسُّهُمْ فِيهَا نَصَبٌ\n] لە بەهەشتدا تووشی ماندوو بوون نابن [\nوَمَا هُمْ مِنْهَا بِمُخْرَجِينَ (٤٨)\n] وە ئەوەی بچێتە بەهەشتەوە جارێكی تر لە بەهەشت دەرناكرێن، وە نەخۆش ناكەون و پیر نابن ."},{"SurahNumber":15,"VerseNumber":49,"Text":"[\nنَبِّئْ عِبَادِي أَنِّي أَنَا الْغَفُورُ الرَّحِيمُ (٤٩)\n] ئەی محمد صلى الله علیه وسلم هەواڵ بە بەندەكانم بدە كە بە دڵنیایى منم زۆر لێخۆشبوو بە بەزەییم."},{"SurahNumber":15,"VerseNumber":50,"Text":"[\nوَأَنَّ عَذَابِي هُوَ الْعَذَابُ الْأَلِيمُ (٥٠)\n] وە بە دڵنیایى سزای من یەكجار سزایەكی بە ئێش و ئازارە."},{"SurahNumber":15,"VerseNumber":51,"Text":"میوانەكانى ئیبراهیم پێغەمبەر صلى الله علیه وسلم \n [\nوَنَبِّئْهُمْ عَنْ ضَيْفِ إِبْرَاهِيمَ (٥١)\n] وە هەواڵیان پێ بدە سەبارەت بە میوانەكانی ئیبراهیم صلى الله علیه وسلم كاتێك كە فریشتەكان هاتن بۆ لای لەسەر شێوەی مرۆڤدا ."},{"SurahNumber":15,"VerseNumber":52,"Text":"[\nإِذْ دَخَلُوا عَلَيْهِ فَقَالُوا سَلَامًا\n] كاتێك هاتنە ژوورەوە بۆ لای سەلامیان لە ئیبراهیم كرد صلى الله علیه وسلم [\nقَالَ إِنَّا مِنْكُمْ وَجِلُونَ (٥٢)\n] ئیبراهیم صلى الله علیه وسلم دوای ئەوەی كە گوێلكێكی بۆ سوور كردنەوەو بۆى هێنان نەیانخوارد، پێی فەرموون: كە ناخۆن من لێتان ئەترسێم نەك نیازی خراپتان هەبێ، وەكو لە سوورەتی (هود) باسمان كرد."},{"SurahNumber":15,"VerseNumber":53,"Text":"[\nقَالُوا لَا تَوْجَلْ إِنَّا نُبَشِّرُكَ بِغُلَامٍ عَلِيمٍ (٥٣)\n] وتیان: مەترسێ ئێمە موژدەت پێ ئەدەین بە منداڵێكی زۆر زانا كە ئیسحاق بووە ."},{"SurahNumber":15,"VerseNumber":54,"Text":"[\nقَالَ أَبَشَّرْتُمُونِي عَلَى أَنْ مَسَّنِيَ الْكِبَرُ\n] ئیبراهیمیش صلى الله علیه وسلم ئەفەرمووێ: ئایا ئێوە موژدە بە من ئەدەن لە كاتێكدا كە من پیاوێكی پیرو بەتەمەنم و چوومەتە ناو ساڵەوە، كە وتراوە خۆى تەمەنى (١٢٠ ساڵ) و خێزانى تەمەنى (٩٠ ساڵ) بووە [\nفَبِمَ تُبَشِّرُونَ (٥٤)\n] موژدەی چیم پێ ئەدەن؟ پێی سەیر بوو ."},{"SurahNumber":15,"VerseNumber":55,"Text":"[\nقَالُوا بَشَّرْنَاكَ بِالْحَقِّ\n] وتیان: ئەو موژدەیەی ئێمە پێت ئەدەین یەقینەو حەقە [\nفَلَا تَكُنْ مِنَ الْقَانِطِينَ (٥٥)\n] تۆ لەو كەسانە مەبە كە بێ ئومێد بوونە ."},{"SurahNumber":15,"VerseNumber":56,"Text":"[\nقَالَ وَمَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ (٥٦)\n] ئیبراهیمیش صلى الله علیه وسلم فەرمووی: كێ هەیە بێ ئومێد بێ لە ڕەحمەتی خوای گەورە مەگەر كەسانێكی گومڕا، من بێ ئومێد نیم و بە دووری نازانم كە لەم تەمەنەدا مناڵم ببێ چونكە دەزانم تواناو رەحمەتى خواى گەورە چەند فراوانە ."},{"SurahNumber":15,"VerseNumber":57,"Text":"[\nقَالَ فَمَا خَطْبُكُمْ أَيُّهَا الْمُرْسَلُونَ (٥٧)\n] ئیبراهیم صلى الله علیه وسلم دواى ئەوەى ترسەكەى نەما فەرمووی: ئەی نێردراوانی خوای گەورە ئێوە كارتان چییەو بۆچی هاتوون؟"},{"SurahNumber":15,"VerseNumber":58,"Text":"[\nقَالُوا إِنَّا أُرْسِلْنَا إِلَى قَوْمٍ مُجْرِمِينَ (٥٨)\n] وتیان: ئێمە لە لایەن خوای گەورەوە نێردراوین بۆ لای كەسانێكی تاوانبار كە قەومی لوط صلى الله علیه وسلم بوون ."},{"SurahNumber":15,"VerseNumber":59,"Text":"[\nإِلَّا آلَ لُوطٍ\n] تەنها كەسوكارو شوێنكەوتوانی لوط صلى الله علیه وسلم نەبێت [\nإِنَّا لَمُنَجُّوهُمْ أَجْمَعِينَ (٥٩)\n] ئێمە هەموو ئەوان ڕزگار ئەكەین."},{"SurahNumber":15,"VerseNumber":60,"Text":"[\nإِلَّا امْرَأَتَهُ\n] تەنها خێزانەكەی نەبێ كە كافر بوو ئەو ڕزگاری نابێ [\nقَدَّرْنَا إِنَّهَا لَمِنَ الْغَابِرِينَ (٦٠)\n] بڕیارمان داوە كە بە فەرمانی خوای گەورە ئەو ئەمێنێتەوەو لەگەڵ كافراندا سزا ئەدرێ و لەناودەچێت."},{"SurahNumber":15,"VerseNumber":61,"Text":"سەردانى كردنى فریشتەكان بۆ لاى لوط پێغەمبەر صلى الله علیه وسلم \n[\nفَلَمَّا جَاءَ آلَ لُوطٍ الْمُرْسَلُونَ (٦١)\n] كاتێك فریشتە نێردراوەكانی خوای گەورە لەسەر شێوەى گەنجى زۆر جوان چوون بۆ لای لوط پێغەمبەر صلى الله علیه وسلم ."},{"SurahNumber":15,"VerseNumber":62,"Text":"[\nقَالَ إِنَّكُمْ قَوْمٌ مُنْكَرُونَ (٦٢)\n] لوطيش صلى الله علیه وسلم پێی فەرموون: ئێوە كەسانێكی نەناسراون من ناتانناسم."},{"SurahNumber":15,"VerseNumber":63,"Text":"[\nقَالُوا بَلْ جِئْنَاكَ بِمَا كَانُوا فِيهِ يَمْتَرُونَ (٦٣)\n] وتیان: ئێمە ئەو سزایەمان بۆ كافرانی قەومەكەت هێناوە كە ئەوان گومانیان لێی هەبوو ."},{"SurahNumber":15,"VerseNumber":64,"Text":"[\nوَأَتَيْنَاكَ بِالْحَقِّ\n] وە حەقمان بۆ هێناویت كە سزاكە تووشی ئەوان ئەبێ [\nوَإِنَّا لَصَادِقُونَ (٦٤)\n] وە ئێمە ڕاستگۆین لەم هەواڵەدا ."},{"SurahNumber":15,"VerseNumber":65,"Text":"[\nفَأَسْرِ بِأَهْلِكَ بِقِطْعٍ مِنَ اللَّيْلِ\n] وە كەسوكارو شوێنكەوتوانت لە بەشێكی تاریكی شەودا بەرە [\nوَاتَّبِعْ أَدْبَارَهُمْ\n] خۆت لە دوای هەموویانەوە بڕۆ نەوەكو كەس بەجێ بمێنێ [\nوَلَا يَلْتَفِتْ مِنْكُمْ أَحَدٌ\n] وە با كەس لە ئێوە ئاوڕ نەداتە دواوە نەوەكو سزاكە ببینێ و دوا بكەوێ [\nوَامْضُوا حَيْثُ تُؤْمَرُونَ (٦٥)\n] وە چۆن فەرمانتان پێ كراوە بۆ ئەو شوێن و ئاراستەیە بۆ ئەوێ بڕۆن، كە وتراوە: بۆ لای ئیبراهیم پێغەمبەر بوو صلى الله علیه وسلم ."},{"SurahNumber":15,"VerseNumber":66,"Text":"[\nوَقَضَيْنَا إِلَيْهِ ذَلِكَ الْأَمْرَ\n] ئەم شتەمان بە وەحی بۆ لوط صلى الله علیه وسلم نارد كـە قەومەكـەی لەناو ئەچێ [\nأَنَّ دَابِرَ هَؤُلَاءِ مَقْطُوعٌ مُصْبِحِينَ (٦٦)\n] كە بە دڵنیایى ئەم قەومەی تۆ دوایان ئەبڕینەوە لە بەرەبەیاندا ."},{"SurahNumber":15,"VerseNumber":67,"Text":"[\nوَجَاءَ أَهْلُ الْمَدِينَةِ يَسْتَبْشِرُونَ (٦٧)\n] خەڵكی شارەكەش لە كافرانى قەومی لوط كاتێك زانیان میوانی هاتووە بە موژدەو دڵخۆشییەوە هاتن بۆ ئەوەی دەستدرێژی بكەنە سەر میوانەكانی لوط صلى الله علیه وسلم ."},{"SurahNumber":15,"VerseNumber":68,"Text":"لوط پێغەمبەر صلى الله علیه وسلم غەیب نازانێت و فریشتەكان ناناسێت\n[\nقَالَ إِنَّ هَؤُلَاءِ ضَيْفِي فَلَا تَفْضَحُونِ (٦٨)\n] لوط صلى الله علیه وسلم پێش ئەوەى بزانێت ئەمانە فریشتەن فەرمووی: ئەمانە میوانی منن ئێوە ئابڕووم مەبەن بەوەی كە دەستدرێژی بكەنە سەریان ."},{"SurahNumber":15,"VerseNumber":69,"Text":"[\nوَاتَّقُوا اللَّهَ وَلَا تُخْزُونِ (٦٩)\n] وە لە خوای گەورە بترسێن و سەرشۆڕم مەكەن كە دەستدرێژی بكەنە سەر میوانەكانم ."},{"SurahNumber":15,"VerseNumber":70,"Text":"[\nقَالُوا أَوَلَمْ نَنْهَكَ عَنِ الْعَالَمِينَ (٧٠)\n] وتیان: ئەی لوط صلى الله علیه وسلم ئایا ئێمە پێشتر تۆمان قەدەغە نەكرد لەوەی كە نابێ ئیتر میوانت بێت، یاخود پێمان نەوتیت ئەگەر میوانت هات نابێ ڕێگریمان لێ بكەی لە دەستدرێژى كردنە سەریان ."},{"SurahNumber":15,"VerseNumber":71,"Text":"[\nقَالَ هَؤُلَاءِ بَنَاتِي إِنْ كُنْتُمْ فَاعِلِينَ (٧١)\n] لوط صلى الله علیه وسلم فەرمووی: ئا ئەمانە هەمووی كچی منن، واتە: كچی قەومەكەمن (ئەم وەكو باوكیان وایە) ئەگەر ئێوە ئەتانەوێ و حەزتان لەو شتەیە بڕۆن مارەیان بكەن و بیانخوازن بەحەڵاڵی، بەڵام ئەمە حەرامە ئەنجامى مەدەن ."},{"SurahNumber":15,"VerseNumber":72,"Text":"[\nلَعَمْرُكَ\n] خوای گەورە ئەفەرمووێ: سوێند بێ بە تەمەن و ژیانى تۆ ئەی محمد صلى الله علیه وسلم (خوای گەورە بۆی هەیە بە هەر شتێك سوێند بخوات سوێند ئەخوات بەڵام ئێمە دروست نییە سوێند بە غەیرى خواى گەورە بخۆین و شەریك دانانە بۆ خواى گەورە) [\nإِنَّهُمْ لَفِي سَكْرَتِهِمْ يَعْمَهُونَ (٧٢)\n] ئەوان وەكو سەرخۆشیان لێ هاتووەو ئاگایان لە خۆیان نەماوەو بێئاگا بوونەو لە گومڕایی خۆیاندا یاری دەكەن و خەڵافاون و گەوزاون."},{"SurahNumber":15,"VerseNumber":73,"Text":"خواى گەورە سزاى بەدڕەوشتانى داو بەردبارانى كردن\n[\nفَأَخَذَتْهُمُ الصَّيْحَةُ مُشْرِقِينَ (٧٣)\n] خوای گەورە سزای دان بە دەنگێكی گەورە لە كاتی ڕۆژهەڵاتندا ."},{"SurahNumber":15,"VerseNumber":74,"Text":"[\nفَجَعَلْنَا عَالِيَهَا سَافِلَهَا\n] وە دێ یەكەیانمان ئەمدیو و ئەمدیو كردو بەرزیەكەیمان كردە نزمی و بردمانە ئاسمان وە بەرمان دایەوە [\nوَأَمْطَرْنَا عَلَيْهِمْ حِجَارَةً مِنْ سِجِّيلٍ (٧٤)\n] وە دواتریش لە بانیشەوە بەردبارانمان كردن بە بەردێك لە قوڕێكی سوورەوەكراو بە ئاگری دۆزەخ ."},{"SurahNumber":15,"VerseNumber":75,"Text":"[\nإِنَّ فِي ذَلِكَ لَآيَاتٍ لِلْمُتَوَسِّمِينَ (٧٥)\n] بە دڵنیایى ئەمە هەمووی نیشانەیە بۆ ئەو كەسانەی كە بیر ئەكەنەوەو تێ ئەڕوانن و پەند و ئامۆژگارى وەردەگرن (مُتَوَسِّم): ئەوەی كە لە سەرتەوە تا پێت تێ ئەڕوانێ ."},{"SurahNumber":15,"VerseNumber":76,"Text":"[\nوَإِنَّهَا لَبِسَبِيلٍ مُقِيمٍ (٧٦)\n] وە ئەمە ڕێگایەكە تا ئێستا ماوەتەوەو لەسەر شوێنێكی جێگیرن كە شوێنەكەیان لە ڕێگای مەدینە بۆ شام بووەو بۆتە دەریاچەیەكى بۆگەنى پیس."},{"SurahNumber":15,"VerseNumber":77,"Text":"[\nإِنَّ فِي ذَلِكَ لَآيَةً لِلْمُؤْمِنِينَ (٧٧)\n] بە دڵنیایى ئەمە بەڵگەو نیشانەیە بۆ باوەڕداران تا پەندو ئامۆژگاری لێ وەربگرن."},{"SurahNumber":15,"VerseNumber":78,"Text":"سزادانى هەندێك لە ئوممەتە كافرەكان\n[\nوَإِنْ كَانَ أَصْحَابُ الْأَيْكَةِ لَظَالِمِينَ (٧٨)\n] هەرچەندە هاوەڵانی (ئەیكە) لە ستەمكاران بوونە (شەریكیان بۆ خوا داناوەو چەتەیى و رێگریان كردووەو لە كێشانەو پێوانەدا فێڵیان كردووە)، وتراوە: (ئەیكە) دارى چڕ بووە، یاخود ناوی دێ یەكەیان بووە كە قەومی شوعەیب بوونە."},{"SurahNumber":15,"VerseNumber":79,"Text":"[\nفَانْتَقَمْنَا مِنْهُمْ\n] وە تۆڵەمان لەوانیش سەندو زەویمان لەژێریاندا هەژاندو بە دەنگێگى گەورە لە ناومان بردن [\nوَإِنَّهُمَا لَبِإِمَامٍ مُبِينٍ (٧٩)\n] وە ئەوانیش شوێنیان ئاشكراو دیار بووە."},{"SurahNumber":15,"VerseNumber":80,"Text":"[\nوَلَقَدْ كَذَّبَ أَصْحَابُ الْحِجْرِ الْمُرْسَلِينَ (٨٠)\n] وە بە دڵنیایى هاوەڵانی (حیجر)یش سەرجەم پێغەمبەرانیان بەدرۆزانى (چونكە ئەوەى پێغەمبەرێك بە درۆ بزانێ ئەوا سەرجەم پێغەمبەرانى بە درۆ زانیووە) كە قەومی ثەمود بوونە لە نێوان تەبوك و مەدینە نیشتەجێ بوونە خوای گەورە پێغەمبەر ساڵحی بۆ ناردوون"},{"SurahNumber":15,"VerseNumber":81,"Text":"[\nوَآتَيْنَاهُمْ آيَاتِنَا\n] وە ئایەت و موعجیزەكانى خۆمان پێ بەخشین لەوانە حوشترەكە [\nفَكَانُوا عَنْهَا مُعْرِضِينَ (٨١)\n] بەڵام ئەوان پشتیان تێكردو پەندو ئامۆژگاریان وەرنەگرت وە حوشترەكەیان سەربڕی و بێفەرمانی پێغەمبەرەكەیان كرد ."},{"SurahNumber":15,"VerseNumber":82,"Text":"[\nوَكَانُوا يَنْحِتُونَ مِنَ الْجِبَالِ بُيُوتًا آمِنِينَ (٨٢)\n] وە زۆر بەهێز بوون لە شاخەكاندا ماڵی ئەمینیان بۆ خۆیان هەڵئەكۆڵی بۆ ئەوەی بە گومانى خۆیان بیانپارێزێ لە سزای خوای گەورە ."},{"SurahNumber":15,"VerseNumber":83,"Text":"[\nفَأَخَذَتْهُمُ الصَّيْحَةُ مُصْبِحِينَ (٨٣)\n] ئەمانیش لە بەرەبەیاندا دەنگێك لەلایەن خوای گەورەوە هات و گرتیانیەوەو هەموویانى لەناوبرد ."},{"SurahNumber":15,"VerseNumber":84,"Text":"[\nفَمَا أَغْنَى عَنْهُمْ مَا كَانُوا يَكْسِبُونَ (٨٤)\n] وە ئەو هێزو توانایەی پێشتر كە هەیان بوو، یان ماڵ و سەروەت و سامانیان هیچ سوودێكی پێ نەگەیاندن بەڵكو خوای گەورە لەناوی بردن ."},{"SurahNumber":15,"VerseNumber":85,"Text":"[\nوَمَا خَلَقْنَا السَّمَاوَاتِ وَالْأَرْضَ وَمَا بَيْنَهُمَا إِلَّا بِالْحَقِّ\n] وە ئێمە ئاسمانەكان و زەوی و ئەوەی لە نێوانیاندا هەیە دروستمان نەكردووە ئیللا بەحەق نەبێ، هەمووی حەقەو سوودو بەرژەوەندی خەڵكی تیایە [\nوَإِنَّ السَّاعَةَ لَآتِيَةٌ\n] وە بە دڵنیایی قیامەتیش دێت و گومانی تیادا نییە [\nفَاصْفَحِ الصَّفْحَ الْجَمِيلَ (٨٥)\n] ئەی محمد صلى الله علیه وسلم تۆ لێبووردەو لێخۆشبوو بە بەرامبەر ئەو كەسانەی كە خراپەیان لەگەڵدا كردووى."},{"SurahNumber":15,"VerseNumber":86,"Text":"[\nإِنَّ رَبَّكَ هُوَ الْخَلَّاقُ الْعَلِيمُ (٨٦)\n] بە دڵنیایى پەروەردگارت زۆر دروستكارەو هەموو دروستكراوانی دروست كردووە، وە زۆر زانایشە بە حاڵیان ."},{"SurahNumber":15,"VerseNumber":87,"Text":"[\nوَلَقَدْ آتَيْنَاكَ سَبْعًا مِنَ الْمَثَانِي وَالْقُرْآنَ الْعَظِيمَ (٨٧)\n] وە بە دڵنیایى سوورەتی فاتیحەو ئەو قورئانە گەورەیەشمان پێ بەخشیویت (سَبْعًا مِنَ الْمَثَانِي) وتراوە: مەبەست پێی سوورەتی فاتیحەیە كە ژمارەی ئایەتەكانی حەوتە، وە (الْمَثَانِي) لەبەر ئەوەی لە هەموو نوێژێكدا دووبارە ئەبێتەوە، یاخود وتراوە مەبەست پێى حەوت سورەتە درێژەكەى سەرەتاى قورئانە (بەقەرەو ئالى عیمران و نساء و مائیدەو ئەنعام و ئەعراف و یونس، یان لە جێى یونس ئەنفال و تەوبە) ."},{"SurahNumber":15,"VerseNumber":88,"Text":"[\nلَا تَمُدَّنَّ عَيْنَيْكَ إِلَى مَا مَتَّعْنَا بِهِ أَزْوَاجًا مِنْهُمْ\n] تۆ چاو مەبڕەو مەڕوانە ئەو كەسانەى كە ژیانی دونیایان بۆ ڕازێندراوەتەوە (أَزْوَاج) واتە: ئەوانەی كە دەوڵەمەندن و هاوشێوەیانن [\nوَلَا تَحْزَنْ عَلَيْهِمْ\n] وە خەفەتیش مەخۆ كاتێك كە باوەڕ ناهێنن [\nوَاخْفِضْ جَنَاحَكَ لِلْمُؤْمِنِينَ (٨٨)\n] وە تۆ باڵت شۆڕ بكەوە بۆ باوەڕداران واتە: خۆبەكەمزان و نەرمونیان بە لەگەڵیان ."},{"SurahNumber":15,"VerseNumber":89,"Text":"[\nوَقُلْ إِنِّي أَنَا النَّذِيرُ الْمُبِينُ (٨٩)\n] وە پێیان بڵێ: بە دڵنیایى من ئاگاداركەرەوەو ترسێنەرێكی ئاشكرام بۆ ئێوە كە ئاگادارتان ئەكەمەوە لـە سزای خـوای گەورە ."},{"SurahNumber":15,"VerseNumber":90,"Text":"[\nكَمَا أَنْزَلْنَا عَلَى الْمُقْتَسِمِينَ (٩٠)\n] هەروەكو چۆن سزامان دابەزاندە سەر ئەوانەی كە هاوپەیمانیەتیان بەست، كە وتراوە: شانزە پیاو بوونە كە (وەلیدی كوڕی موغیرە) لە كاتی مەوسیمی حەجدا دەیناردنە لەسەر ڕێگاكانی مەككە ڕائەوەستان هەر كەسێك بهاتایە ئەیانوت: بە محمد صلى الله علیه وسلم هەڵنەخەڵەتێن لەبەر ئەوەی شێتە یاخود ساحیرە یاخود شاعیرە یان فاڵچییە"},{"SurahNumber":15,"VerseNumber":91,"Text":"[\nالَّذِينَ جَعَلُوا الْقُرْآنَ عِضِينَ (٩١)\n] ئەوانەی كە قورئانیان بەش بەش كرد هەندێكیان ئەیانوت: ئەم قورئانە شیعرەو هەندێكیان ئەیانوت: سیحرەو هەندێكیان ئەیانوت: فاڵچیەتیەو هەندێكیان ئەیانوت: پەندو بەسەرهاتی ئوممەتانی پێشترە، یاخود وتراوە: ئیمانیان بە هەندێك لە قورئان هەبووەو كوفریان بە هەندێكی كردووە ."},{"SurahNumber":15,"VerseNumber":92,"Text":"[\nفَوَرَبِّكَ لَنَسْأَلَنَّهُمْ أَجْمَعِينَ (٩٢)\n] وە سوێند بێ بە پەروەردگاری تۆ ئەی محمد صلى الله علیه وسلم لە ڕۆژی قیامەت پرسیار لەو كافرانە لە هەر هەموویان ئەكەین لەسەر لا إله الا الله ."},{"SurahNumber":15,"VerseNumber":93,"Text":"[\nعَمَّا كَانُوا يَعْمَلُونَ (٩٣)\n] لەو كردەوە خراپانەی كە لە دونیا ئەنجامیان ئەدا، وە چى وەڵامى پێغەمبەرانیان داوەتەوە ."},{"SurahNumber":15,"VerseNumber":94,"Text":"[\nفَاصْدَعْ بِمَا تُؤْمَرُ\n] تۆ ئەوەی كە خوای گەورە فەرمانی پێ كردوویت ئاشكرای بكەو بە ئاشكرا بیڵێ و بانگەوازیان بكە بۆ یەكخواپەرستی خوای گەورە [\nوَأَعْرِضْ عَنِ الْمُشْرِكِينَ (٩٤)\n] وە پشت بكە لە موشریكان و گوێیان پێ مەدە ."},{"SurahNumber":15,"VerseNumber":95,"Text":"[\nإِنَّا كَفَيْنَاكَ الْمُسْتَهْزِئِينَ (٩٥)\n] بە دڵنیایى ئێمەت بەسە بۆ لە كۆڵكردنەوەی ئەوانەی كە گاڵتەت پێ ئەكەن، خوای گەورە ئەوانەت لە كۆڵ ئەكاتەوەو دەتپارێزێت ."},{"SurahNumber":15,"VerseNumber":96,"Text":"[\nالَّذِينَ يَجْعَلُونَ مَعَ اللَّهِ إِلَهًا آخَرَ\n] ئەو كەسانەی كە لەگەڵ خوای گەورەدا شەریك بۆ خوای گەورە دائەنێن و خوای تر ئەپەرستن [\nفَسَوْفَ يَعْلَمُونَ (٩٦)\n] لە داهاتووا سەرەنجامی ئەم شەریك دانانەیان بۆ خوای گەورە ئەزانن كە خوای گەورە چۆن سزایان ئەدات (ئەمە هەڕەشەیەكى سەختە لەو كەسانەى كە شەریك بۆ خواى گەورە دادەنێن) ."},{"SurahNumber":15,"VerseNumber":97,"Text":"[\nوَلَقَدْ نَعْلَمُ أَنَّكَ يَضِيقُ صَدْرُكَ بِمَا يَقُولُونَ (٩٧)\n] وە ئێمە ئەزانین كە تۆ دڵت تەنگ ئەبێ بەوەی كە ئەوان سەبارەت بە تۆ ئەیڵێن وە تۆمەتبارت ئەكەن بەوەی كە تۆ ساحیرو جادووگەری یان فاڵچیت یان شێت بوویتە یان درۆ ئەكەی ."},{"SurahNumber":15,"VerseNumber":98,"Text":"[\nفَسَبِّحْ بِحَمْدِ رَبِّكَ\n] تۆ تەسبیحاتی پەروەردگارت بكەو حەمدو سەنای خوای گەورە بكە [\nوَكُنْ مِنَ السَّاجِدِينَ (٩٨)\n] وە تۆ لەو كەسانە بە كە كڕنوش بۆ خوای گەورە ئەبەن ."},{"SurahNumber":15,"VerseNumber":99,"Text":"[\nوَاعْبُدْ رَبَّكَ حَتَّى يَأْتِيَكَ الْيَقِينُ (٩٩)\n] وە عیبادەتی پەروەردگارت بكە تا ئەو كاتەی ئەمریت و مردنت پێ ئەگات، یەقین واتە: مردن، نەك وەكو كەسانێكى نەزان و نەفام لێی تێگەیشتوون كە دەڵێن یەقین واتە ناسینى خواى گەورەو پلەیەكە هەندێك كەس پێى دەگەن و ئیتر نوێژو عیبادەت ناكەن و دەڵێن گەیشتوینەتە یەقین و تەكلیفمان لەسەر نەماوە!!ئەگەر وابوایە دەبوایە پێغەمبەران نوێژو عیبادەتى خوایان نەكردایا، چونكە كەس وەكو ئەوان خواى گەورەى نەناسیوەو نەگەیشتۆتە یەقین، بەڵام لەگەڵ ئەوەیش لە هەموو كەس زیاتر نوێژو عیبادەتیان كردووەو خوایان پەرستووە بە تایبەتى پێغەمبەرى خوا صلى الله علیه وسلم بەمەش نەزانى و گومڕایى ئەو كەسانە دەردەكەوێت. والله اعلم."}]}