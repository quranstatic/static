{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":38,"VerseNumber":1,"Text":"سووره‌تی (صاد) \nسووره‌تێكى مه‌ككى یه‌و (٨٨) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n[\nص\n] له‌سه‌ره‌تای سووره‌تی (به‌قه‌ره‌)دا باسى ئه‌م پیتانه‌مان كرد كه‌ له‌سه‌ره‌تای هه‌ندێك له‌ سووره‌ته‌كانی قورئانی پیرۆزه‌وه‌ هاتوون [\nوَالْقُرْآنِ ذِي الذِّكْرِ (١)\n] سوێند بێت به‌م قورئانه‌ پیرۆزه‌ كه‌ زیكرو یادكردنه‌وه‌و په‌ندو ئامۆژگارى و سودو به‌رژه‌وه‌ندی ژیان و دوارۆژى ئێوه‌ی تیایه‌، یاخود پله‌و پایه‌و ڕێزی تیایه‌و قورئانێكی پله‌و پایه‌ به‌رزو به‌ڕێزه‌."},{"SurahNumber":38,"VerseNumber":2,"Text":"[\nبَلِ الَّذِينَ كَفَرُوا فِي عِزَّةٍ وَشِقَاقٍ (٢)\n] به‌ڵكو كافران خۆبه‌گه‌وره‌زان و لووتبه‌رزن، وه‌ بێ فه‌رمانی و سه‌رپێچى خوای گه‌وره‌ ئه‌كه‌ن و حه‌ق وه‌رناگرن."},{"SurahNumber":38,"VerseNumber":3,"Text":"[\nكَمْ أَهْلَكْنَا مِنْ قَبْلِهِمْ مِنْ قَرْنٍ فَنَادَوْا وَلَاتَ حِينَ مَنَاصٍ (٣)\n] له‌ پێش ئه‌ماندا چه‌نده‌ها ئوممه‌تانی ترمان له‌ناوبرد كه‌ له‌ كاتی دابه‌زینی سزادا داوای فریاكه‌وتنیان له‌ خواى گه‌وره‌ كردو گه‌ڕانه‌وه‌ بۆ لاى خواى گه‌وره‌و په‌نایان بۆ هێنا به‌ڵام كاتی فریاكه‌وتن و ته‌وبه‌ نه‌مابوو كۆتایی هاتبوو سوودى پێ نه‌گه‌یاندن."},{"SurahNumber":38,"VerseNumber":4,"Text":"[\nوَعَجِبُوا أَنْ جَاءَهُمْ مُنْذِرٌ مِنْهُمْ\n] وه‌ كافران پێیان سه‌یر بوو كه‌ له‌ناو خۆیان كه‌سێك هاتووه‌و بووه‌ به‌ پێغه‌مبه‌رو ئاگاداریان ئه‌كاته‌وه‌ [\nوَقَالَ الْكَافِرُونَ هَذَا سَاحِرٌ كَذَّابٌ (٤)\n] وه‌ كافران كاتێك كه‌ موعجیزه‌كانیان بینی وتیان: محمد -\nصلی الله علیه وسلم\n-  ساحیرو جادووگه‌رێكی زۆر درۆزنه‌و جادوومان لێ ئه‌كات."},{"SurahNumber":38,"VerseNumber":5,"Text":"[\nأَجَعَلَ الْآلِهَةَ إِلَهًا وَاحِدًا\n] ئایا ئه‌م هه‌موو خوایه‌ی كه‌ ئێمه‌ هه‌مانه‌ هه‌مووی كردووه‌ به‌ یه‌ك خواو ئه‌ڵێ: ته‌نها خوایه‌ك بپه‌رستن [\nإِنَّ هَذَا لَشَيْءٌ عُجَابٌ (٥)\n] به‌ڕاستی ئه‌مه‌ شتێكی زۆر سه‌یرو سه‌رسوڕهێنه‌ره‌، (پێیان سه‌یر بوو واز له‌ فره‌ خواپه‌رستى و هاوبه‌شبڕیاردان بێنن و به‌تاك و ته‌نها خواى گه‌وره‌ بپه‌رستن و یه‌كخواپه‌رست بن!)، سه‌ركرده‌و ده‌سه‌ڵاتدارانى قوڕه‌یش چوون بۆ لاى (ئه‌بو تاڵیب) وتیان محمدى برازات -\nصلی الله علیه وسلم\n-  سوكایه‌تى به‌ خواكانمان ده‌كات بۆ نانێریت به‌ شوێنیداو قه‌ده‌غه‌ى بكه‌یت، ئه‌ویش بانگى كردو وتى: ئه‌ى برازاى خۆم بۆچى قه‌ومه‌كه‌ت گله‌ییت لێده‌كه‌ن؟ پێغه‌مبه‌رى خوا -\nصلی الله علیه وسلم\n-  فه‌رمووى: ئه‌ى مامه‌ من ته‌نها بانگیان ده‌كه‌م بۆ یه‌ك وشه‌ كه‌ بیڵێن، ئه‌وانیش وتیان: یه‌ك وشه‌ نا ده‌ وشه‌ ده‌ڵێین، چییه‌؟ فه‌رمووى: بڵێن: (لا إله إلا الله)، هه‌موویان هه‌ستان و رۆیشتن و وتیان هه‌موو خواكانى كردووه‌ به‌یه‌ك خواو داواى په‌رستنى ته‌نها خوایه‌كمان لێده‌كات ئه‌مه‌ زۆر سه‌یرو سه‌رسوڕهێنه‌ره‌، خواى گه‌وره‌ ئه‌م پێنج ئایه‌ته‌ى دابه‌زاند."},{"SurahNumber":38,"VerseNumber":6,"Text":"{سه‌ركرده‌و ده‌سه‌لآتداران داوا له‌ خه‌ڵكى ده‌كه‌ن ده‌ستبه‌ردارى خواكانیان نه‌بن!}\n[\nوَانْطَلَقَ الْمَلَأُ مِنْهُمْ\n] وه‌ سه‌ركرده‌و ده‌سه‌ڵاتدارو گه‌وره‌كانیان ڕۆیشتن به‌ خه‌ڵكیان وت: [\nأَنِ امْشُوا وَاصْبِرُوا عَلَى آلِهَتِكُمْ\n] بڕۆن و به‌رده‌وام بن و ئارام بگرن له‌سه‌ر په‌رستنی خواكانتان و به‌ قسه‌ى محمد -\nصلی الله علیه وسلم\n-  مه‌كه‌ن [\nإِنَّ هَذَا لَشَيْءٌ يُرَادُ (٦)\n] ئه‌مه‌ شتێكه‌و محمد -\nصلی الله علیه وسلم\n-  مه‌به‌ستى هه‌یه‌و ئه‌یه‌وێ به‌هۆیه‌وه‌ خۆی بكات به‌ فه‌رمانڕه‌واو ده‌سه‌ڵاتدارو زاڵ بێت به‌سه‌رماندا به‌ هۆی ئه‌م قسانه‌وه‌."},{"SurahNumber":38,"VerseNumber":7,"Text":"[\nمَا سَمِعْنَا بِهَذَا فِي الْمِلَّةِ الْآخِرَةِ\n] ئه‌م شته‌مان نه‌بیستووه‌ له‌ میلله‌تانی پێشتردا وه‌كو قوڕه‌یش، یان گاوره‌كان كه‌ بڵێن: ته‌نها خوایه‌ك بپه‌رسته‌، هه‌رچه‌نده‌ ئه‌وان پێشتر دینیان هه‌بووه‌ [\nإِنْ هَذَا إِلَّا اخْتِلَاقٌ (٧)\n] ئه‌مه‌ ته‌نها درۆ و بوهتانێكه‌و محمد -\nصلی الله علیه وسلم\n-  هه‌ڵیبه‌ستووه‌."},{"SurahNumber":38,"VerseNumber":8,"Text":"[\nأَأُنْزِلَ عَلَيْهِ الذِّكْرُ مِنْ بَيْنِنَا\n] ئایا له‌ ناو ئێمه‌دا كه‌ ئه‌م هه‌موو پیاوه‌ گه‌وره‌و ناوداره‌ هه‌یه‌ زیكرو قورئان و وه‌حی بۆ محمد -\nصلی الله علیه وسلم\n-  دابه‌زیوه‌!؟ [\nبَلْ هُمْ فِي شَكٍّ مِنْ ذِكْرِي\n] به‌ڵكو ئه‌وان به‌رده‌وام له‌ گوماندان له‌و زیكرو قورئانه‌ [\nبَلْ لَمَّا يَذُوقُوا عَذَابِ (٨)\n] له‌به‌ر ئه‌وه‌ی هێشتا سزای خوای گه‌وره‌یان پێ نه‌گه‌یشتووه‌و نه‌چه‌شتووه‌ بۆیه‌ له‌خۆبایی بوونه‌، با له‌ رۆژى قیامه‌ت فڕێ بدرێنه‌ ناو ئاگرى دۆزه‌خه‌وه‌ ئه‌و كاته‌ سه‌ره‌نجامى ئه‌م كوفرو به‌درۆزانینه‌یان ده‌زانن."},{"SurahNumber":38,"VerseNumber":9,"Text":"[\nأَمْ عِنْدَهُمْ خَزَائِنُ رَحْمَةِ رَبِّكَ الْعَزِيزِ الْوَهَّابِ (٩)\n] یاخود ئایا كلیلی خه‌زێنه‌كانی ڕه‌حمه‌تی په‌روه‌ردگار كه‌ زۆر به‌عیززه‌ت و به‌خشه‌ره‌ له‌لای ئه‌وانه‌ تا ئه‌وان پێغه‌مبه‌رایه‌تی به‌ هه‌ر كه‌سێك ببه‌خشن كه‌  خۆیان ویستیان لێ بێت."},{"SurahNumber":38,"VerseNumber":10,"Text":"[\nأَمْ لَهُمْ مُلْكُ السَّمَاوَاتِ وَالْأَرْضِ وَمَا بَيْنَهُمَا\n] یاخود ئایا موڵكی ئاسمانه‌كان و زه‌وی و ئه‌وه‌ی له‌ نێوانیاندایه‌ به‌ ده‌ست ئه‌وانه‌ تا به‌ ویستی خۆیان بیبه‌خشن [\nفَلْيَرْتَقُوا فِي الْأَسْبَابِ (١٠)\n] ده‌ی ئه‌گه‌ر ده‌توانن با به‌رز ببنه‌وه‌ بۆ ئاسمانه‌كان تا ئه‌و بڕیارانه‌ بده‌ن."},{"SurahNumber":38,"VerseNumber":11,"Text":"[\nجُنْدٌ مَا هُنَالِكَ مَهْزُومٌ مِنَ الْأَحْزَابِ (١١)\n] له‌وێ ئه‌م سه‌ربازو گروپ و كۆمه‌ڵه‌ كافرانه‌ هه‌ر هه‌موویان تێكئه‌شكێن، وه‌كو له‌ غه‌زای به‌در تێكشكان."},{"SurahNumber":38,"VerseNumber":12,"Text":"[\nكَذَّبَتْ قَبْلَهُمْ قَوْمُ نُوحٍ وَعَادٌ وَفِرْعَوْنُ ذُو الْأَوْتَادِ (١٢)\n] له‌ پێش ئه‌مانیشدا قه‌ومی نوحیش نوح پێغه‌مبه‌ریان -\nصلی الله علیه وسلم\n-  به‌درۆزانی، وه‌ قه‌ومی عادیش هود پێغه‌مبه‌ریان -\nصلی الله علیه وسلم\n-  به‌درۆزانی، وه‌ قه‌ومی فیرعه‌ونیش موسى پێغه‌مبه‌ریان -\nصلی الله علیه وسلم\n-  به‌درۆزانی كه‌ ماڵ و خانوى زۆر پته‌و و جێگیریان هه‌بوو، یاخود له‌به‌ر زۆرى سه‌ربازه‌كانیان خێمه‌ى زۆریان هه‌بووه‌و مێخى زۆریان داكوتاوه‌، یاخود بۆ سزادانى خه‌ڵكى فیرعه‌ون مێخى داكوتاوه‌، یاخود مه‌به‌ست پێی ئه‌هرامه‌كانه‌ ئه‌و ئه‌هرامانه‌یان هه‌بووه‌و زۆر به‌هێزیش بوونه‌و خوای گه‌وره‌ له‌ناوی بردن."},{"SurahNumber":38,"VerseNumber":13,"Text":"[\nوَثَمُودُ\n] وه‌ قه‌ومی ثهمودیش صاڵح پێغه‌مبه‌ریان -\nصلی الله علیه وسلم\n-  به‌درۆزانی [\nوَقَوْمُ لُوطٍ\n] قه‌ومی لوطيش لوط پێغه‌مبه‌ریان  -\nصلی الله علیه وسلم\n- به‌درۆزانی [\nوَأَصْحَابُ الْأَيْكَةِ\n] وه‌ خاوه‌نی داره‌كان ئه‌وانه‌ی كه‌ دارێكی زۆریان هه‌بوو له‌ كه‌ناری ده‌ریاوه‌ تا (مه‌دیه‌ن) شوعه‌یب پێغه‌مبه‌ریان -\nصلی الله علیه وسلم\n-  به‌ درۆزانى [\nأُولَئِكَ الْأَحْزَابُ (١٣)\n] ئا ئه‌مانه‌ هه‌موویان حیزبه‌كانن و له‌ ئێوه‌ به‌هێزترو ده‌وڵه‌مه‌ندتر بوونه‌ خواى گه‌وره‌ له‌ناوى بردن و سه‌روه‌ت و سامان و ده‌سه‌ڵات و سه‌رباز له‌ سزاى خواى گه‌وره‌ رزگارى نه‌كردن."},{"SurahNumber":38,"VerseNumber":14,"Text":"[\nإِنْ كُلٌّ إِلَّا كَذَّبَ الرُّسُلَ\n] هه‌ر یه‌ك له‌مانه‌ پێغه‌مبه‌رانی خۆیان به‌ درۆزانی [\nفَحَقَّ عِقَابِ (١٤)\n] بۆیه‌ سزای خوای گه‌وره‌ به‌سه‌ریاندا جێبه‌جێ بوو، وه‌ شایه‌نی سزای خوای گه‌وره‌ بوون."},{"SurahNumber":38,"VerseNumber":15,"Text":"[\nوَمَا يَنْظُرُ هَؤُلَاءِ إِلَّا صَيْحَةً وَاحِدَةً\n] وه‌ ئه‌م كافرانه‌ چاوه‌ڕێی هیچ شتێك ناكه‌ن ته‌نها قیامه‌ت نه‌بێت كه‌ له‌ناكاودا دێت و ته‌نها یه‌ك ده‌نگێكه‌ كاتێك كه‌ ئیسرافیل فوو ئه‌كات به‌ كه‌ڕه‌نادا [\nمَا لَهَا مِنْ فَوَاقٍ (١٥)\n] گه‌ڕانه‌وه‌ى نیه‌، یان به‌ (فُوَاق) ده‌خوێنرێته‌وه‌، واته‌: كاتێكی وایه‌ ئه‌وه‌نده‌ی كه‌ حوشترێك بدۆشیت به‌وه‌نده‌ كۆتایی به‌ هه‌موو شتێك دێت."},{"SurahNumber":38,"VerseNumber":16,"Text":"[\nوَقَالُوا رَبَّنَا عَجِّلْ لَنَا قِطَّنَا قَبْلَ يَوْمِ الْحِسَابِ (١٦)\n] كافران به‌ گاڵته‌پێكردنه‌وه‌ داواى پێشخستنى سزایان ده‌كردو وتیان: ئه‌ی په‌روه‌ردگار به‌ش و پشكى خۆمان سزامان بده‌ له‌ دونیاداو دوای مه‌خه‌ بۆ ڕۆژی قیامه‌ت بۆ ڕۆژی لێپرسینه‌وه‌، یان وتیان ئه‌گه‌ر به‌هه‌شت هه‌یه‌ له‌ دونیا به‌ش و پشكى خۆمان پێببه‌خشه‌و دواى مه‌خه‌ بۆ قیامه‌ت."},{"SurahNumber":38,"VerseNumber":17,"Text":"[\nاصْبِرْ عَلَى مَا يَقُولُونَ\n] ئه‌ی محمد -\nصلی الله علیه وسلم\n-  تۆ ئارام بگره‌ له‌سه‌ر ئه‌و هه‌موو قسانه‌ی كه‌ ئه‌یكه‌ن \n{شاخ و باڵنده‌ له‌گه‌ڵ داود پێغه‌مبه‌ر -\nصلی الله علیه وسلم\n- زیكرى خوا ده‌كه‌ن!}\n [\nوَاذْكُرْ عَبْدَنَا دَاوُودَ\n] وه‌ تۆ یادی به‌نده‌ی ئێمه‌ داود پێغه‌مبه‌ر -\nصلی الله علیه وسلم\n-  بكه‌ [\nذَا الْأَيْدِ\n] كه‌ زۆر به‌هێز بوو له‌ زانست و زانیارى و په‌رستن و كرده‌وه‌ى چاك و جه‌نگدا، كه‌ زۆر شه‌ونوێژى ده‌كردو رۆژنارۆژێك به‌رۆژوو ده‌بوو، وه‌ له‌ رووبه‌ڕووبوونه‌وه‌دا هه‌ڵناهات و رایناكرد [\nإِنَّهُ أَوَّابٌ (١٧)\n] وه‌ ئه‌و زۆر كه‌سێكی گه‌ڕاوه‌ بوو بۆ لای خوای گه‌وره‌ له‌ هه‌موو كاروبارێكیدا."},{"SurahNumber":38,"VerseNumber":18,"Text":"[\nإِنَّا سَخَّرْنَا الْجِبَالَ مَعَهُ يُسَبِّحْنَ بِالْعَشِيِّ وَالْإِشْرَاقِ (١٨)\n] ئێمه‌ شاخه‌كانمان ژێربار كردبوو له‌گه‌ڵیدا ته‌سبیحاتی خوای گه‌وره‌یان ئه‌كرد به‌ ئێواران و به‌یانیان."},{"SurahNumber":38,"VerseNumber":19,"Text":"[\nوَالطَّيْرَ مَحْشُورَةً كُلٌّ لَهُ أَوَّابٌ (١٩)\n] وه‌ كه‌ زه‌بورى بخوێندایه‌ ئه‌وه‌نده‌ ده‌نگى خۆش بوو باڵنده‌كانیش له‌ ئاسمان هه‌ر هه‌موویان كۆ ئه‌بوونه‌وه‌و له‌گه‌ڵیدا ته‌سبیحاتی خوای گه‌وره‌یان ئه‌كردو هه‌موویان ئه‌گه‌ڕانه‌وه‌ بۆ لای خوای گه‌وره‌و گوێڕایه‌ڵى ده‌بوون."},{"SurahNumber":38,"VerseNumber":20,"Text":"[\nوَشَدَدْنَا مُلْكَهُ\n] وه‌ موڵكه‌كه‌یشیمان زۆر به‌هێز كردو موڵكێكى ته‌واومان پێبه‌خشى ئه‌وه‌ى كه‌ پاشاكان پێویستیان بێت، وه‌ سه‌رمان خست به‌سه‌ر دوژمندا [\nوَآتَيْنَاهُ الْحِكْمَةَ\n] وه‌ حیكمه‌ت و دانایی و كاربه‌جێی و تێگه‌یشتن و دادپه‌روه‌ری و پێغه‌مبه‌رایه‌تیمان پێ به‌خشی [\nوَفَصْلَ الْخِطَابِ (٢٠)\n] وه‌ یه‌كلا كردنه‌وه‌مان پێ به‌خشى له‌ قسه‌ كردن و بڕیاردان و قه‌زادا كه‌ به‌ جوانی یه‌كلای ئه‌كرده‌وه‌ به‌ بوونى دوو شایه‌ت له‌سه‌ر تۆمه‌تبار، وه‌ كه‌ نه‌بوو ئه‌وا به‌ سوێند خواردنى تۆمه‌تباره‌كه‌، وه‌كو شه‌ریعه‌تى خۆمان"},{"SurahNumber":38,"VerseNumber":21,"Text":"{به‌سه‌رهاتى داود پێغه‌مبه‌ر -\nصلی الله علیه وسلم\n- و دوو كه‌سه‌ دژ به‌یه‌كه‌كه‌}\n [\nوَهَلْ أَتَاكَ نَبَأُ الْخَصْمِ إِذْ تَسَوَّرُوا الْمِحْرَابَ (٢١)\n] ئه‌ى محمد -\nصلی الله علیه وسلم\n-  ئایا هه‌واڵی ئه‌و دوو كه‌سه‌ت بۆ هاتووه‌ كاتێك كه‌ دژ به‌یه‌ك بوون و له‌ میحراب و دیواره‌كه‌ په‌ڕینه‌وه‌و هاتنه‌ ئه‌م دیو و هاتنه‌ ژووره‌وه‌ به‌بێ ئه‌وه‌ی له‌ ده‌رگا بده‌ن، (به‌ شوێنى نوێژ كردنى ئیمام ده‌وترێت: میحراب، واته‌: شه‌ڕگه‌، چونكه‌ شوێنى شه‌ڕ كردنه‌ له‌گه‌ڵ شه‌یتان) ."},{"SurahNumber":38,"VerseNumber":22,"Text":"[\nإِذْ دَخَلُوا عَلَى دَاوُودَ\n] كاتێك خۆیان كرده‌ ژووره‌وه‌ بۆ لای داود پێغه‌مبه‌ر -\nصلی الله علیه وسلم\n-  [\nفَفَزِعَ مِنْهُمْ\n] داود پێغه‌مبه‌ر -\nصلی الله علیه وسلم\n-  لێیان ترسا له‌به‌ر ئه‌وه‌ی له‌ ده‌رگاوه‌ نه‌هاتنه‌ ژووره‌وه‌ [\nقَالُوا لَا تَخَفْ\n] وتیان: مه‌ترسێ [\nخَصْمَانِ بَغَى بَعْضُنَا عَلَى بَعْضٍ\n] ئێمه‌ دوو كه‌سین دژبه‌یه‌كین كێشه‌مان هه‌یه‌و یه‌كێكمان سته‌می له‌وه‌ی تر كردووه‌ [\nفَاحْكُمْ بَيْنَنَا بِالْحَقِّ\n] تۆ به‌ حه‌ق و دادپه‌روه‌ری بڕیار له‌ نێوانماندا بده‌ [\nوَلَا تُشْطِطْ\n] وه‌ سته‌م مه‌كه‌ له‌ بڕیاردانتدا [\nوَاهْدِنَا إِلَى سَوَاءِ الصِّرَاطِ (٢٢)\n] وه‌ ڕێنماییمان بكه‌ بۆ ڕێگای ڕاست."},{"SurahNumber":38,"VerseNumber":23,"Text":"[\nإِنَّ هَذَا أَخِي لَهُ تِسْعٌ وَتِسْعُونَ نَعْجَةً\n] ئه‌مه‌ برامه‌ نه‌وه‌دو نۆ مه‌ڕی هه‌یه‌ [\nوَلِيَ نَعْجَةٌ وَاحِدَةٌ\n] وه‌ منیش ته‌نها یه‌ك مه‌ڕێكم هه‌یه‌ [\nفَقَالَ أَكْفِلْنِيهَا\n] داوای ئه‌و مه‌ڕه‌یش له‌ من ده‌كات و ئه‌ڵێ: بیده‌ به‌ من [\nوَعَزَّنِي فِي الْخِطَابِ (٢٣)\n] وه‌ زاڵ بوو به‌سه‌رمدا له‌ قسه‌كردندا."},{"SurahNumber":38,"VerseNumber":24,"Text":"[\nقَالَ لَقَدْ ظَلَمَكَ بِسُؤَالِ نَعْجَتِكَ إِلَى نِعَاجِهِ\n] داود پێغه‌مبه‌ر -\nصلی الله علیه وسلم\n-  یه‌كسه‌ر بڕیاری داو فه‌رمووی: به‌ڕاستی سته‌می لێ كردوویت كه‌ داوای مه‌ڕه‌كه‌ى تۆ ئه‌كات و ده‌یه‌وێت بیكاته‌ لای ئه‌وانه‌ی خۆی و لێت بسه‌نێت [\nوَإِنَّ كَثِيرًا مِنَ الْخُلَطَاءِ لَيَبْغِي بَعْضُهُمْ عَلَى بَعْضٍ\n] وه‌ زۆرێكیش له‌وانه‌ی كه‌ شه‌ریكن هه‌ندێكیان سته‌م له‌ هه‌ندێكیان ده‌كه‌ن [\nإِلَّا الَّذِينَ آمَنُوا وَعَمِلُوا الصَّالِحَاتِ وَقَلِيلٌ مَا هُمْ\n] ته‌نها ئه‌وانه‌ نه‌بێت كه‌ ئیمانیان هێناوه‌و كرده‌وه‌ی چاكیان كردووه‌ كه‌ ئه‌وانیش كه‌من [\nوَظَنَّ دَاوُودُ أَنَّمَا فَتَنَّاهُ\n] وه‌ داود پێغه‌مبه‌ر -\nصلی الله علیه وسلم\n-  دڵنیا بوو وه‌ زانی كه‌ ئێمه‌ تاقیمان كرده‌وه‌ [\nفَاسْتَغْفَرَ رَبَّهُ\n] بۆیه‌ داوای لێخۆشبوونی له‌ خوای گه‌وره‌ كرد [\nوَخَرَّ رَاكِعًا وَأَنَابَ (٢٤)\n] وه‌ چووه‌ ركوع و سجودو كڕنوشی بۆ خوای گه‌وره‌ بردو گه‌ڕایه‌وه‌ بۆ لای و داوای لێخۆشبوونی لێكرد، پێغه‌مبه‌رى خوا -\nصلی الله علیه وسلم\n-  له‌سه‌ر مینبه‌ر سوره‌تى (ص) ى خوێند گه‌یشته‌ ئه‌م ئایه‌ته‌ دابه‌زى و سوجده‌ى بردو هاوه‌ڵانیش سوجده‌یان له‌گه‌ڵدا برد، به‌ڵام ئه‌و چیرۆكه‌ی كه‌ باسكراوه‌ كه‌ گوایه‌ داود پێغه‌مبه‌ر -\nصلی الله علیه وسلم\n-  وه‌زیرێكی هه‌بووه‌ خێزانه‌كه‌ی به‌ ڕووتی بینیوه‌و حه‌زی لێ كردووه‌و پاشان وه‌زیره‌كه‌ی ناردووه‌ بۆ جه‌نگ و كوژراوه‌و خێزانه‌كه‌ی ماره‌ كردووه‌، خوای گه‌وره‌ ئه‌و دوو مه‌لائیكه‌ته‌ى ناردووه‌ و داود پێغه‌مبه‌رى -\nصلی الله علیه وسلم\n-  تاقیكردۆته‌وه‌و دواتر زانیوێتی و ته‌وبه‌ی كردووه‌، ئه‌مه‌ (ئیسرائیلیاته‌) و هیچ بنچینه‌و بنه‌مایه‌كى نیه‌و صه‌حیح و ڕاست نیه‌، نه‌ك پێغه‌مبه‌رانی خوای گه‌وره‌ به‌ڵكو باوه‌ڕدارێكی ڕاسته‌قینه‌ كاری وای لێ ناوه‌شێته‌وه‌ چ جای پێغه‌مبه‌رێك له‌ پێغه‌مبه‌ران، به‌ڵكو هه‌ر دوو كه‌س بوونه‌و ئه‌و كێشه‌یه‌یان هه‌بووه‌، وه‌ هه‌ڵه‌كه‌ی داود پێغه‌مبه‌ر -\nصلی الله علیه وسلم\n-  ئه‌وه‌ بووه‌ كه‌ به‌بێ ئه‌وه‌ی گوێ له‌وه‌ی تر بگرێت یه‌كسه‌ر وتی: زوڵم و سته‌می لێ كردوویت، با ئه‌و نه‌وه‌دو نۆ مه‌ڕیشی هه‌بێت و ئه‌م یه‌ك مه‌ڕی هه‌بێت له‌وانه‌یه‌ ئه‌وه‌ى یه‌ك مه‌ڕه‌كه‌ى هه‌یه‌ زوڵمی كردبێت و زوڵم و سته‌م به‌ زۆرو كه‌مى نیه‌، نه‌ئه‌بوایه‌ بڕیاری بدایه‌ تا گوێى له‌وه‌ى تریش ده‌گرت، وه‌ له‌ شه‌ریعه‌تى خۆیشمان هه‌روایه‌ نابێت قازى و دادوه‌ر بڕیار بدات تا گوێ له‌ هه‌ردوو لا ده‌گرێت، ئه‌مه‌ ته‌فسیرى ڕاست و دروسته‌ بۆ ئایه‌ته‌كه‌."},{"SurahNumber":38,"VerseNumber":25,"Text":"[\nفَغَفَرْنَا لَهُ ذَلِكَ\n] ئێمه‌ش لێی خۆش بووین له‌و بڕیاره‌ په‌له‌یه‌ی كه‌ دای [\nوَإِنَّ لَهُ عِنْدَنَا لَزُلْفَى وَحُسْنَ مَآبٍ (٢٥)\n] وه‌ له‌ رۆژى قیامه‌ت داود پێغه‌مبه‌ر -\nصلی الله علیه وسلم\n-  له‌لای ئێمه‌ نزیكی و ڕێزو لێخۆشبوونی بۆ هه‌یه‌، وه‌ گه‌ڕانه‌وه‌ی باشیشی بۆ هه‌یه‌ كه‌ پله‌ به‌رزه‌كانى به‌هه‌شته‌."},{"SurahNumber":38,"VerseNumber":26,"Text":"[\nيَا دَاوُودُ إِنَّا جَعَلْنَاكَ خَلِيفَةً فِي الْأَرْضِ\n] ئه‌ی داود پێغه‌مبه‌ر -\nصلی الله علیه وسلم\n-  ئێمه‌ تۆمان كردووه‌ به‌ جێنشین له‌سه‌ر زه‌ویدا [\nفَاحْكُمْ بَيْنَ النَّاسِ بِالْحَقِّ\n] تۆ بڕیار له‌ نێوان خه‌ڵكیدا بده‌ به‌ دادپه‌روه‌ری [\nوَلَا تَتَّبِعِ الْهَوَى فَيُضِلَّكَ عَنْ سَبِيلِ اللَّهِ\n] وه‌ شوێن هه‌واو ئاره‌زوو نه‌كه‌وی له‌ بڕیاردان له‌ نێوان خه‌ڵكیدا چونكه‌ گومڕات ئه‌كه‌ن و له‌ ڕێگای ڕاستی خوای گه‌وره‌ لات ئه‌ده‌ن، یان له‌ ڕێگای به‌هه‌شت لات ئه‌ده‌ن [\nإِنَّ الَّذِينَ يَضِلُّونَ عَنْ سَبِيلِ اللَّهِ\n] ئه‌و كه‌سانه‌ی له‌ ڕێگای ڕاستی خوای گه‌وره‌ لائه‌ده‌ن [\nلَهُمْ عَذَابٌ شَدِيدٌ بِمَا نَسُوا يَوْمَ الْحِسَابِ (٢٦)\n] به‌ دڵنیایی ئه‌وانه‌ سزایه‌كی زۆر به‌ ئێش و ئازاریان بۆ هه‌یه‌ له‌به‌ر ئه‌وه‌ی ڕۆژی لێپرسینه‌وه‌یان له‌بیر كردووه‌."},{"SurahNumber":38,"VerseNumber":27,"Text":"[\nوَمَا خَلَقْنَا السَّمَاءَ وَالْأَرْضَ وَمَا بَيْنَهُمَا بَاطِلًا\n] وه‌ ئێمه‌ ئاسمانه‌كان و زه‌وی و ئه‌وه‌ی له‌ نێوانیاندایه‌ به‌بێهوده‌و بێ حیكمه‌ت دروستمان نه‌كردوون [\nذَلِكَ ظَنُّ الَّذِينَ كَفَرُوا\n] ئه‌مه‌ گومانی كافرانه‌ كه‌ وائه‌زانن هه‌روا به‌بێ حیكمه‌ت دروستكراوه‌ [\nفَوَيْلٌ لِلَّذِينَ كَفَرُوا مِنَ النَّارِ (٢٧)\n] وه‌ هه‌ڕه‌شه‌ی سه‌خت و ئاگری دۆزه‌خ بۆ ئه‌و كافرانه‌."},{"SurahNumber":38,"VerseNumber":28,"Text":"{چاكه‌كاران و خراپه‌كاران یه‌كسان نین}\n [\nأَمْ نَجْعَلُ الَّذِينَ آمَنُوا وَعَمِلُوا الصَّالِحَاتِ كَالْمُفْسِدِينَ فِي الْأَرْضِ\n] یاخود ئایا ئێمه‌ ئه‌وانه‌ی كه‌ باوه‌ڕیان هێناوه‌و كرده‌وه‌ی چاكیان كردووه‌ وه‌ك ئه‌و كه‌سانه‌یان دائه‌نێین كه‌ ئاشووب ئه‌گێڕن له‌سه‌ر زه‌ویدا [\nأَمْ نَجْعَلُ الْمُتَّقِينَ كَالْفُجَّارِ (٢٨)\n] یاخود ئه‌وانه‌ی كه‌ ته‌قوای خوای گه‌وره‌ ئه‌كه‌ن وه‌كو خراپه‌كارانیان دائه‌نێین، نه‌خێر ئه‌مه‌ شتێكی نا دادپه‌روه‌ریه‌و له‌ خوای گه‌وره‌ ناوه‌شێته‌وه‌، به‌ڵكو رۆژى قیامه‌ت هه‌یه‌و له‌وێ هه‌موو كه‌س پاداشت یان سزاى دادپه‌روه‌رانه‌ وه‌رده‌گرێت."},{"SurahNumber":38,"VerseNumber":29,"Text":"[\nكِتَابٌ أَنْزَلْنَاهُ إِلَيْكَ مُبَارَكٌ\n] ئه‌ی محمد -\nصلی الله علیه وسلم\n-  ئه‌م قورئانه‌ پیرۆزو پڕ خێرو به‌ره‌كه‌ته‌ كتابێكه‌ بۆ تۆمان دابه‌زاندووه‌ [\nلِيَدَّبَّرُوا آيَاتِهِ\n] بۆ ئه‌وه‌ی له‌ ئایه‌ته‌كانی تێبگه‌ن و تێبفكرن و بیربكه‌نه‌وه‌ [\nوَلِيَتَذَكَّرَ أُولُو الْأَلْبَابِ (٢٩)\n] وه‌ ئه‌وانه‌یشی كه‌ خاوه‌ن عه‌قڵ و ژیرین تا یادبكه‌نه‌وه‌و په‌ندو ئامۆژگاری وه‌ربگرن."},{"SurahNumber":38,"VerseNumber":30,"Text":"{سوله‌یمان پێغه‌مبه‌ر -\nصلی الله علیه وسلم\n-  و ئه‌سپه‌كانى}\n [\nوَوَهَبْنَا لِدَاوُودَ سُلَيْمَانَ\n] وه‌ ئێمه‌ سوله‌یمان پێغه‌مبه‌رمان به‌ داود پێغه‌مبه‌ر به‌خشی (عَلَيْهِمَا الصَّلَاةُ وَالسَّلَامُ) [\nنِعْمَ الْعَبْدُ إِنَّهُ أَوَّابٌ (٣٠)\n] كه‌ سوله‌یمان پێغه‌مبه‌ر -\nصلی الله علیه وسلم\n-  باشترین به‌نده‌ بووه‌، وه‌ زۆر بۆ لای خوای گه‌وره‌ ئه‌گه‌ڕایه‌وه‌."},{"SurahNumber":38,"VerseNumber":31,"Text":"[\nإِذْ عُرِضَ عَلَيْهِ بِالْعَشِيِّ الصَّافِنَاتُ الْجِيَادُ (٣١)\n] كاتێك كه‌ سوله‌یمان پێغه‌مبه‌ر -\nصلی الله علیه وسلم\n-  ئه‌سپی یه‌كجار زۆری هه‌بوو كه‌ باڵیان هه‌بووه‌، (صافینات) واته‌: ئه‌وانه‌ی له‌سه‌ر سێ پێ ڕائه‌وه‌ستن وه‌ پێیه‌كیان به‌رز كردۆته‌وه‌، كه‌ ئه‌سپه‌كانی وا بوونه‌، (جیاد)یش واته‌: ئه‌سپه‌كانی زۆر خێرا بوون له‌ پێشیه‌وه‌ ئه‌ڕۆیشتن بۆ جیهاد كردن وه‌كو مانۆڕی سه‌ربازی."},{"SurahNumber":38,"VerseNumber":32,"Text":"[\nفَقَالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي\n] ئه‌م ئه‌سپانه‌ كه‌ له‌ پێشێوه‌ ئه‌ڕۆیشتن زۆر خۆشى ده‌ویستن، وتی: سه‌رقاڵیان كردم له‌ زیكری خوا، وتراوه‌: له‌ نوێژی عه‌صر [\nحَتَّى تَوَارَتْ بِالْحِجَابِ (٣٢)\n] تا خۆره‌كه‌ ئاوابوو خۆر دیار نه‌ما، یاخود تا ئه‌سپه‌كان دیار نه‌مان و دووركه‌وتنه‌وه‌ هه‌ر ئه‌م ته‌ماشای ده‌كردن."},{"SurahNumber":38,"VerseNumber":33,"Text":"[\nرُدُّوهَا عَلَيَّ\n] وتی: ئه‌سپه‌كانم بۆ بگه‌ڕێننه‌وه‌ [\nفَطَفِقَ مَسْحًا بِالسُّوقِ وَالْأَعْنَاقِ (٣٣)\n] وتراوه‌: به‌ شمشێر ئه‌یدا له‌ قاچ و گه‌رده‌نیان له‌به‌ر ئه‌وه‌ی ئه‌و ئه‌سپانه‌ سه‌رقاڵی كرد له‌ زیكری خوای گه‌وره‌و له‌ نوێژ كردن، به‌ڵام ئه‌و بۆچوونه‌ش ته‌واو نیه‌، له‌به‌ر ئه‌وه‌ی ئه‌سپه‌كان تاوانیان نه‌بووه‌و ئه‌وه‌ سته‌مه‌و سته‌میش له‌ پێغه‌مبه‌ران ناوه‌شێته‌وه‌، به‌ڵكو (مَسْحًا بِالسُّوقِ وَالْأَعْنَاقِ) له‌ خۆشه‌ویستیان ده‌ستی ئه‌هێنا به‌ قاچ و مل و سه‌ریاندا نه‌ك بیانكوژێت و سزایان بدات ئه‌وان چ تاوانێكیان هه‌بووه‌."},{"SurahNumber":38,"VerseNumber":34,"Text":"{تاقیكردنه‌وه‌ى سوله‌یمان پێغه‌مبه‌ر -\nصلی الله علیه وسلم\n-}\n [\nوَلَقَدْ فَتَنَّا سُلَيْمَانَ\n] وه‌ به‌ دڵنیایى ئێمه‌ سوله‌یمانمان -\nصلی الله علیه وسلم\n-  تاقیكرده‌وه‌ [\nوَأَلْقَيْنَا عَلَى كُرْسِيِّهِ جَسَدًا\n] وه‌ لاشه‌یه‌كمان فڕێ دایه‌ سه‌ر كورسیه‌كه‌ی پاشان گه‌ڕایه‌وه‌ بۆ لای خوای گه‌وره‌و ته‌وبه‌ی كرد، لێره‌ش دیسان (ئیسرائیلیات) هه‌یه‌ كه‌ دوورو درێژه‌ نامانه‌وێ باسی بكه‌ین، به‌ڵام گوایه‌ شه‌یتانێك هه‌بووه‌ هاتووه‌و مستیله‌كه‌ی سوله‌یمان پێغه‌مبه‌رى -\nصلی الله علیه وسلم\n-  بردووه‌و خۆى كردۆته‌ سه‌ر شێوه‌ى سوله‌یمان پێغه‌مبه‌رو -\nصلی الله علیه وسلم\n-  چۆته‌ جێی ئه‌و له‌كاتى سوڕى مانگانه‌یشدا چۆته‌ لاى خێزانه‌كانى، ئه‌وانه‌ هه‌مووی (ئیسرائیلیات)ه‌و ئه‌سڵی نیه‌و شه‌یتان له‌ خه‌ویشدا ناتوانێت خۆی بخاته‌ سه‌ر شێوه‌ى پێغه‌مبه‌ران چ جاى له‌ حه‌قیقه‌ت و ژیاندا، وه‌ ئه‌گه‌ر وا بێت ئه‌وا پێغه‌مبه‌رایه‌تى و وه‌حى و په‌یام و دین هیچ مانایه‌كى نامێنێت، به‌ڵكو ئه‌وه‌ی كه‌ صه‌حیحه‌ ئه‌وه‌یه‌ كه‌ وتی: ئه‌مشه‌و ئه‌بێ بچمه‌ لای نه‌وه‌د خێزان هه‌ر یه‌كێكیان منداڵێك بێنێت و له‌ پێناو خوای گه‌وره‌دا جیهاد بكات، نه‌یووت: (إن شاء الله)، له‌ هه‌ر نه‌وه‌دیاندا یه‌ك ئافره‌تێكیان منداڵی بوو كه‌ نیو منداڵی بوو ئه‌وه‌ جه‌سه‌ده‌كه‌یه‌ (جَسَدًا) ئه‌و نیو منداڵه‌یه‌ [\nثُمَّ أَنَابَ (٣٤)\n] پاشان گه‌ڕایه‌وه‌ بۆ لای خوای گه‌وره‌و ته‌وبه‌ی كرد له‌و شته‌."},{"SurahNumber":38,"VerseNumber":35,"Text":"[\nقَالَ رَبِّ اغْفِرْ لِي وَهَبْ لِي مُلْكًا لَا يَنْبَغِي لِأَحَدٍ مِنْ بَعْدِي\n] وتی: ئه‌ی خوای گه‌وره‌ لێم خۆشبه‌ وه‌ موڵكێكم پێ ببه‌خشه‌ كه‌ تایبه‌ت بێت به‌ من و له‌ دوای من بۆ هیچ كه‌سێك نه‌بێت، ئه‌وه‌ بوو كه‌ خوای گه‌وره‌ جنی و شه‌یتانه‌كانی موسه‌خه‌رو ژێربار كردبوو له‌ ژێر ده‌ستیدا بوون، (ئه‌بو ده‌رداء) ده‌فه‌رمێت: پێغه‌مبه‌رى خوا -\nصلی الله علیه وسلم\n-  نوێژى ده‌كرد بیستمان سێ جار فه‌رمووى: په‌نا ده‌گرم به‌ خوا لێت، پاشان فه‌رمووى: نه‌فره‌تى خوات لێبێت، وه‌ ده‌ستى درێژ كرد وه‌كو ئه‌وه‌ى شتێك بگرێت، كه‌ نوێژه‌كه‌ى ته‌واو كرد وتمان ئه‌ى پێغه‌مبه‌رى خوا -\nصلی الله علیه وسلم\n-  شتێكمان لێت بیست كه‌ پێشتر نه‌مانبیستبوو، وه‌ ده‌ستت درێژ كرد، فه‌رمووى: ئیبلیسى دوژمنى خوا پشكۆیه‌ك ئاگرى هێنا به‌ره‌و رووم، منیش سێ جار وتم: په‌نا ده‌گرم به‌ خواى گه‌وره‌ لێت، پاشان سێ جار وتم: نه‌فره‌تى خواى گه‌وره‌ت لێبێت، هه‌ر نه‌گه‌ڕایه‌وه‌، پاشان ویستم بیخنكێنم تا هه‌ستم به‌ ته‌ڕى لیكى ده‌مى كرد له‌سه‌ر ده‌ستم، وه‌ سوێند به‌ خواى گه‌وره‌ ئه‌گه‌ر له‌به‌ر دوعاكه‌ى سوله‌یمان پێغه‌مبه‌رى -\nصلی الله علیه وسلم\n-  برام نه‌بوایه‌ ده‌بوایه‌ به‌ كۆڵه‌گه‌كانى مزگه‌وته‌وه‌ بمبه‌ستایه‌ته‌وه‌و منداڵى مه‌دینه‌ یاریان پێ بكردایه‌ [\nإِنَّكَ أَنْتَ الْوَهَّابُ (٣٥)\n] هه‌ر تۆ خوایه‌كی كه‌ ئه‌به‌خشیت و زۆر به‌خشه‌ری."},{"SurahNumber":38,"VerseNumber":36,"Text":"{با و شه‌یتانه‌كان بۆ سوله‌یمان پێغه‌مبه‌ر -\nصلی الله علیه وسلم\n-  ژێربار كرابوون!}\n [\nفَسَخَّرْنَا لَهُ الرِّيحَ تَجْرِي بِأَمْرِهِ\n] وه‌ (با)یشمان بۆ سوله‌یمان پێغه‌مبه‌ر -\nصلی الله علیه وسلم\n-  ژێربار كردبوو به‌ فه‌رمانی ئه‌و با ئه‌ڕۆیشت [\nرُخَاءً حَيْثُ أَصَابَ (٣٦)\n] ئه‌و بایه‌ بایه‌كی نه‌رم بوو وه‌كو گه‌رده‌لول نه‌بوو وه‌ زۆر خێراش بووه‌ وه‌ بۆ هه‌ر شوێنێك كه‌ بیوستایه‌ ئه‌ینارد، له‌ رۆژێكدا ماوه‌ى دوو مانگ رێى ده‌بڕى."},{"SurahNumber":38,"VerseNumber":37,"Text":"[\nوَالشَّيَاطِينَ كُلَّ بَنَّاءٍ وَغَوَّاصٍ (٣٧)\n] وه‌ شه‌یتانه‌كانیش له‌ ژێر ده‌ستیدا بوون و به‌ فه‌رمانی ئه‌و ئیشیان ئه‌كرد هه‌یان بووه‌ خانوو و بیناو میحراب و قاپ و مه‌نجه‌ڵى گه‌وره‌و ئه‌و شتانه‌ی دروست ئه‌كرد كه‌ له‌ تواناى مرۆڤدا نه‌بووه‌، وه‌ هه‌شیان بووه‌ ده‌ریاوان بووه‌ ئه‌چوونه‌ ناو ده‌ریاوه‌ خشڵ و زێڕو زیو و ئه‌و شتانه‌ی له‌ ده‌ریا بووه‌ ده‌ریان كردووه‌و بۆ سوله‌یمان پێغه‌مبه‌ریان -\nصلی الله علیه وسلم\n-  هێناوه‌."},{"SurahNumber":38,"VerseNumber":38,"Text":"[\nوَآخَرِينَ مُقَرَّنِينَ فِي الْأَصْفَادِ (٣٨)\n] وه‌ هه‌ندێكیش له‌ شه‌یتان و جنیه‌كان كۆت و زنجیر كرابوون ئه‌وانه‌ی كه‌ به‌ قسه‌یان نه‌كردایه‌و كاریان نه‌كردایا، یان ئیشه‌كانیان به‌ جوانی جێبه‌جێ نه‌كردایه‌."},{"SurahNumber":38,"VerseNumber":39,"Text":"[\nهَذَا عَطَاؤُنَا فَامْنُنْ\n] ئه‌مه‌ به‌خشینی ئێمه‌یه‌ تۆیش به‌ كێی ئه‌به‌خشی بیبه‌خشه‌ [\nأَوْ أَمْسِكْ\n] یان به‌ كێی نابه‌خشی مه‌یبه‌خشه‌ خۆت سه‌رپشكى [\nبِغَيْرِ حِسَابٍ (٣٩)\n] به‌بێ لێپرسینه‌وه‌ لێپرسینه‌وه‌ت له‌سه‌ر نیه‌."},{"SurahNumber":38,"VerseNumber":40,"Text":"[\nوَإِنَّ لَهُ عِنْدَنَا لَزُلْفَى وَحُسْنَ مَآبٍ (٤٠)\n] وه‌ ئه‌میش له‌ ئێمه‌ نزیكه‌ وه‌ ڕێزی لێ ئه‌گرین وه‌ باشترین گه‌ڕانه‌وه‌ی بۆ هه‌یه‌ كه‌ پله‌ به‌رزه‌كانى به‌هه‌شته‌."},{"SurahNumber":38,"VerseNumber":41,"Text":"{نه‌خۆشكه‌وتنى ئه‌یوب پێغه‌مبه‌ر -\nصلی الله علیه وسلم\n-}\n [\nوَاذْكُرْ عَبْدَنَا أَيُّوبَ إِذْ نَادَى رَبَّهُ\n] ئه‌ى محمد -\nصلی الله علیه وسلم\n-  وه‌ تۆ یادی ئه‌یوب پێغه‌مبه‌ریش -\nصلی الله علیه وسلم\n-  بكه‌ كاتێك بانگی له‌ په‌روه‌ردگارى كردو لێی پاڕایه‌وه‌ [\nأَنِّي مَسَّنِيَ الشَّيْطَانُ بِنُصْبٍ وَعَذَابٍ (٤١)\n] وتى: من شه‌یتان تووشی ماندووێتی و سزای كردووم به‌هۆی نه‌خۆشی و ئه‌و شتانه‌وه‌، كه‌ گه‌ڕاندیه‌وه‌ بۆ شه‌یتان له‌به‌ر ئه‌وه‌ی شه‌یتان هۆكار بووه‌، ئه‌ووترێ: شه‌یتان وای لێ كردووه‌ به‌خۆی سه‌رسام بێت خوای گه‌وره‌ نه‌خۆشی خستووه‌، لێره‌ش دیسان له‌م چیرۆكه‌ش (ئیسرائیلیات) هه‌یه‌ كه‌ گوایه‌ هه‌موو له‌شی بۆته‌ برین ته‌نها دڵى نه‌بێت و بێزیان لێ كردۆته‌وه‌و كه‌سوكاری فڕێیان داوه‌ته‌ سه‌ر زبڵدان ئه‌مانه‌ش به‌هه‌مان شێوه‌ هیچى ڕاست نیه‌."},{"SurahNumber":38,"VerseNumber":42,"Text":"{خواى گه‌وره‌ شیفاى ئه‌یوب پێغه‌مبه‌ر -\nصلی الله علیه وسلم\n- ده‌دات}\n [\nارْكُضْ بِرِجْلِكَ هَذَا مُغْتَسَلٌ بَارِدٌ وَشَرَابٌ (٤٢)\n] خوای گه‌وره‌ فه‌رمووی: به‌ پێیه‌كانت ڕابكه‌و بیده‌ به‌ زه‌ویدا ئه‌میش واى كردو ئاوێكى بۆ هه‌ڵقوڵاندو فه‌رمووى: به‌ناو ئه‌م ئاوه‌دا بڕۆ و خۆتى پێ بشۆره‌ ئه‌مه‌ ئاوێكی ساردو سازگاره‌ وه‌ خواردنه‌وه‌یشه‌و دواتر لێشی بخۆره‌وه‌ به‌وه‌ چاك ئه‌بیته‌وه‌ یه‌كسه‌ر چاك بووه‌وه‌ له‌و نه‌خۆشیه‌ كه‌ هه‌ژده‌ ساڵ نه‌خۆش بووه‌، پێغه‌مبه‌رى خوا -\nصلی الله علیه وسلم\n-  ده‌فه‌رمێت: ( كه‌ خۆى شوشت خۆى رووت كرده‌وه‌ خواى گه‌وره‌ كولله‌ى له‌ ئاڵتوون بۆ باراند ئه‌یوبیش -\nصلی الله علیه وسلم\n-  ده‌یكرده‌ ناو پۆشاكه‌كه‌یه‌وه‌، وه‌ كێڵگه‌یه‌كى گه‌نم و كێڵگه‌یه‌كى جۆى هه‌بووه‌، خواى گه‌وره‌ دوو هه‌ورى ناردووه‌ یه‌كێكیان ئاڵتوونى باراندۆته‌ سه‌ر گه‌نمه‌كه‌ تا له‌ زۆریدا لێى رۆیشتووه‌ وه‌كو باران، وه‌ ئه‌وه‌ى تر زیوى باراندۆته‌ سه‌ر جۆیه‌كه‌ تا له‌ زۆریدا لێى رۆیشتووه‌ وه‌كو باران)."},{"SurahNumber":38,"VerseNumber":43,"Text":"[\nوَوَهَبْنَا لَهُ أَهْلَهُ\n] وه‌ كه‌سوكاریشیمان بۆ گێڕایه‌وه‌، ئه‌ووترێ: مردوونه‌ خوای گه‌وره‌ زیندووی كردونه‌ته‌وه‌، یاخود كۆی كردونه‌ته‌وه‌ له‌ دوای ئه‌وه‌ی بڵاو بوونه‌ته‌وه‌ [\nوَمِثْلَهُمْ مَعَهُمْ\n] وه‌ هاوشێوه‌ی ئه‌وانه‌یشى له‌گه‌ڵیاندا پێ به‌خشیوه‌ [\nرَحْمَةً مِنَّا\n] وه‌كو ڕه‌حمه‌تێك له‌ خوای گه‌وره‌وه‌ به‌هۆى ئارامگرتن و سوپاسگوزارى و رازى بوونى [\nوَذِكْرَى لِأُولِي الْأَلْبَابِ (٤٣)\n] وه‌ وه‌كو یادخستنه‌وه‌یه‌كیش بۆ ئه‌و كه‌سانه‌ی كه‌ خاوه‌ن عه‌قڵ و ژیرین كه‌ بزانن سه‌ره‌نجامى ئارامگرتن خۆشگوزه‌رانى و ده‌روى خێرو بردنه‌وه‌یه‌."},{"SurahNumber":38,"VerseNumber":44,"Text":"[\nوَخُذْ بِيَدِكَ ضِغْثًا\n] ئه‌ووترێ: ئه‌یوب -\nصلی الله علیه وسلم\n-  خێزانه‌كه‌ی قژی درێژ بووه‌ قژه‌كه‌ی بڕیوه‌و فرۆشتوویه‌تی و نانی بۆی كڕیوه‌ له‌وه‌ لێی تووڕه‌ بووه‌و سوێندی خواردووه‌ كه‌ چاك ببمه‌وه‌ ده‌بێت لێت بده‌م، بۆ ئه‌وه‌ی سوێنده‌كه‌ی نه‌كه‌وێ و خێزانه‌كه‌یشى له‌ به‌رامبه‌ر ئه‌و هه‌موو چاكه‌و وه‌فاو خزمه‌ت كردن و ره‌حم و سۆزه‌ى لێى نه‌درێت خوای گه‌وره‌ فه‌رمووی: هه‌ندێك پووش یان په‌له‌ دار خورمایه‌ بگره‌ به‌ده‌سته‌وه‌و [\nفَاضْرِبْ بِهِ وَلَا تَحْنَثْ\n] به‌و شێوازه‌ لێی بده‌ بۆ ئه‌وه‌ی سوێنده‌كه‌ت نه‌شكێت و ئه‌ویش ئێش و ئازاری پێ نه‌گات، (كه‌فاره‌ت له‌ شه‌ریعه‌تى ئه‌واندا نه‌بووه‌ بۆیه‌ كه‌فاره‌تى سوێنده‌كه‌ى نه‌داوه‌و جێبه‌جێى كردووه‌ به‌ڵام خواى گه‌وره‌ بۆى ئاسان كردووه‌) [\nإِنَّا وَجَدْنَاهُ صَابِرًا\n] ئێمه‌ بینیمان ئه‌یوب -\nصلی الله علیه وسلم\n-  كه‌سێكی زۆر ئارامگر بوو [\nنِعْمَ الْعَبْدُ إِنَّهُ أَوَّابٌ (٤٤)\n] باشترین به‌نده‌ بوو وه‌ زۆر بۆ لای خوای گه‌وره‌ ئه‌گه‌ڕایه‌وه‌ ."},{"SurahNumber":38,"VerseNumber":45,"Text":"[\nوَاذْكُرْ عِبَادَنَا إِبْرَاهِيمَ وَإِسْحَاقَ وَيَعْقُوبَ أُولِي الْأَيْدِي وَالْأَبْصَارِ (٤٥)\n] وه‌ تۆ یادی ئه‌م به‌ندانه‌ی ئێمه‌ بكه‌وه‌ ئیبراهیم و ئیسحاق و یه‌عقوب كه‌ ئه‌مانه‌ ده‌ستێكى باڵایان هه‌بووه‌ له‌ كرده‌وه‌ى چاك و په‌رستندا، وه‌ چاكه‌ى زۆریان هه‌بوو به‌سه‌ر خه‌ڵكه‌وه‌، وه‌ خاوه‌ن بینایى بوونه‌و حه‌قبین بوونه‌و زانیارى و شاره‌زاییان هه‌بووه‌ له‌ دیندا."},{"SurahNumber":38,"VerseNumber":46,"Text":"[\nإِنَّا أَخْلَصْنَاهُمْ بِخَالِصَةٍ ذِكْرَى الدَّارِ (٤٦)\n] وه‌ ئه‌مانمان تایبه‌ت كردووه‌ به‌وه‌ی كه‌ بیریان لای دونیا نه‌بووه‌ به‌ڵكو تایبه‌ت یادی قیامه‌تیان كردۆته‌وه‌و كاریان بۆ قیامه‌ت كردووه‌و خۆشه‌ویستى دونیامان له‌ دڵیان ده‌ركردووه‌و خۆشه‌ویستى قیامه‌ت و به‌هه‌شتمان خستۆته‌ دڵیانه‌وه‌."},{"SurahNumber":38,"VerseNumber":47,"Text":"[\nوَإِنَّهُمْ عِنْدَنَا لَمِنَ الْمُصْطَفَيْنَ الْأَخْيَارِ (٤٧)\n] وه‌ ئه‌مان له‌لای ئێمه‌ له‌و كه‌سانه‌ بوونه‌ كه‌ له‌ناو چاكه‌كاراندا هه‌ڵمانبژاردوون و چاكه‌كار بوونه‌."},{"SurahNumber":38,"VerseNumber":48,"Text":"[\nوَاذْكُرْ إِسْمَاعِيلَ وَالْيَسَعَ\n] وه‌ یادی ئیسماعیل و (یه‌سه‌ع) بكه‌وه‌، كه‌ وتراوه‌: (خضر) بووه‌، یاخود هاوڕێی (ئیلیاس) بووه‌ [\nوَذَا الْكِفْلِ\n] وه‌ یادی (ذا الكفل)یش بكه‌ كه‌ پیاوێكی چاك بووه‌ له‌ به‌نی ئیسرائیل، وه‌ وتراوه‌: پێغه‌مبه‌ر بووه‌ [\nوَكُلٌّ مِنَ الْأَخْيَارِ (٤٨)\n] ئه‌مانه‌ هه‌موویان له‌ پیاوچاكان بوونه‌."},{"SurahNumber":38,"VerseNumber":49,"Text":"[\nهَذَا ذِكْرٌ\n] ئه‌مانه‌ هه‌مووی یادخستنه‌وه‌یه‌كه‌و یادی تۆی ئه‌خه‌ینه‌وه‌ [\nوَإِنَّ لِلْمُتَّقِينَ لَحُسْنَ مَآبٍ (٤٩)\n] وه‌ ئه‌وانه‌یشی كه‌ ته‌قوای خوای گه‌وره‌ بكه‌ن كاتێك كه‌ ئه‌گه‌ڕێنه‌وه‌ بۆ لای خوای گه‌وره‌ باشترین گه‌ڕانه‌وه‌یان بۆ هه‌یه‌ كه‌ به‌هه‌شتی خوای گه‌وره‌یه‌."},{"SurahNumber":38,"VerseNumber":50,"Text":"[\nجَنَّاتِ عَدْنٍ\n] به‌هه‌شتێكه‌ كه‌ شوێنی مانه‌وه‌یه‌ [\nمُفَتَّحَةً لَهُمُ الْأَبْوَابُ (٥٠)\n] ده‌رگاكانیان بۆ ئه‌كرێته‌وه‌ تا به‌ڕێزه‌وه‌ بچنه‌ ژووره‌وه‌"},{"SurahNumber":38,"VerseNumber":51,"Text":"[\nمُتَّكِئِينَ فِيهَا\n] له‌ به‌هه‌شتدا پاڵ ئه‌ده‌نه‌وه‌ [\nيَدْعُونَ فِيهَا بِفَاكِهَةٍ كَثِيرَةٍ وَشَرَابٍ (٥١)\n] وه‌ داوای جۆره‌ها میوه‌ی زۆرو خواردنه‌وه‌ی زۆر ئه‌كه‌ن و پێیان ئه‌به‌خشرێ."},{"SurahNumber":38,"VerseNumber":52,"Text":"[\nوَعِنْدَهُمْ قَاصِرَاتُ الطَّرْفِ أَتْرَابٌ (٥٢)\n] وه‌ حۆریشیان هه‌یه‌ كه‌ چاویان كورت كردۆته‌وه‌ له‌سه‌ر مێرده‌كانیان جگه‌ له‌وان ته‌ماشای كه‌سی تر ناكه‌ن (أَتْرَابٌ) واته‌: هاوته‌مه‌نن له‌گه‌ڵ مێرده‌كانیان."},{"SurahNumber":38,"VerseNumber":53,"Text":"[\nهَذَا مَا تُوعَدُونَ لِيَوْمِ الْحِسَابِ (٥٣)\n] ئا ئه‌م پاداشته‌یه‌ كه‌ به‌ڵێنتان پێ دراوه‌ بۆ ڕۆژی لێپرسینه‌وه‌ پێتان بدرێت."},{"SurahNumber":38,"VerseNumber":54,"Text":"[\nإِنَّ هَذَا لَرِزْقُنَا مَا لَهُ مِنْ نَفَادٍ (٥٤)\n] به‌ دڵنیایی ئه‌مه‌ ڕزقی ئێمه‌یه‌ ئه‌یده‌ین به‌ به‌هه‌شتیان كه‌ بڕانی بۆ نیه‌ و نابڕێ و كۆتایی نایات و له‌ناو ناچێت."},{"SurahNumber":38,"VerseNumber":55,"Text":"[\nهَذَا وَإِنَّ لِلطَّاغِينَ لَشَرَّ مَآبٍ (٥٥)\n] به‌ڵام بۆ ئه‌و كه‌سانه‌یشی كه‌ سه‌ركه‌شیان كردووه‌و سنووری خوای گه‌وره‌یان به‌زاندووه‌ به‌تاوان خراپترین گه‌ڕانه‌وه‌یان بۆ هه‌یه‌ كه‌ ئاگری دۆزه‌خه‌."},{"SurahNumber":38,"VerseNumber":56,"Text":"[\nجَهَنَّمَ يَصْلَوْنَهَا فَبِئْسَ الْمِهَادُ (٥٦)\n] ئه‌چنه‌ ناو دۆزه‌خ كه‌ خراپترین شوێنی مانه‌وه‌یه‌ وه‌كو بێشكه‌و شوێنێك كه‌ تیایدا پاڵ ئه‌ده‌نه‌وه‌و هه‌موو لایه‌كیان ئاگره‌."},{"SurahNumber":38,"VerseNumber":57,"Text":"{خواردن و خواردنه‌وه‌ى دۆزه‌خییه‌كان }\n [\nهَذَا فَلْيَذُوقُوهُ حَمِيمٌ وَغَسَّاقٌ (٥٧)\n] وه‌ با بچێژن له‌ ئاوی گه‌رمی كوڵاو به‌ ئاگری دۆزه‌خ كه‌ له‌وپه‌ڕی كوڵاندایه‌، وه‌ (غه‌ساق)یش ئه‌و كێماو و زوخاو و برینه‌یه‌ كه‌ له‌ له‌شی دۆزه‌خیه‌كان دێته‌ خواره‌وه‌ ئه‌وه‌ خواردنیانه‌."},{"SurahNumber":38,"VerseNumber":58,"Text":"[\nوَآخَرُ مِنْ شَكْلِهِ أَزْوَاجٌ (٥٨)\n] وه‌ هاوشێوه‌ی ئه‌م سزایانه‌و جۆره‌ها سزای تریان بۆ هه‌یه‌ وه‌كو (زه‌مهه‌ریرو زه‌ققوم و سه‌موم)."},{"SurahNumber":38,"VerseNumber":59,"Text":"[\nهَذَا فَوْجٌ مُقْتَحِمٌ مَعَكُمْ\n] ئه‌ی دۆزه‌خیان ئه‌مه‌یش كۆمه‌ڵێكی تره‌ دێنه‌ ناو ئاگری دۆزه‌خه‌وه‌ له‌گه‌ڵ ئێوه‌دا، دۆزه‌خیه‌كانیش له‌ جیاتى به‌خێرهاتن و پێشوازى و سڵاو ئه‌ڵێن: [\nلَا مَرْحَبًا بِهِمْ\n] ده‌ى به‌خێر نه‌یه‌ن [\nإِنَّهُمْ صَالُو النَّارِ (٥٩)\n] ئه‌وانیش ئه‌چنه‌ ئاگری دۆزه‌خ و شایه‌نی ئاگری دۆزه‌خن."},{"SurahNumber":38,"VerseNumber":60,"Text":"[\nقَالُوا بَلْ أَنْتُمْ لَا مَرْحَبًا بِكُمْ\n] ئه‌مانیش ژێرده‌سته‌كان كه‌ ئه‌چنه‌ ناو دۆزه‌خ پێیان ئه‌ڵێن: ئێوه‌ به‌خێر نه‌یه‌ن و سڵاو و ڕێز له‌ ئێوه‌ نه‌بێ [\nأَنْتُمْ قَدَّمْتُمُوهُ لَنَا\n] ئێوه‌ بوون ئێمه‌تان خسته‌ ناو ئه‌م دۆزه‌خه‌وه‌و ئێمه‌تان بۆ دۆزه‌خ بانگ كرد [\nفَبِئْسَ الْقَرَارُ (٦٠)\n] كه‌ خراپترین شوێنی نیشته‌جێ بوونه‌."},{"SurahNumber":38,"VerseNumber":61,"Text":"[\nقَالُوا رَبَّنَا مَنْ قَدَّمَ لَنَا هَذَا فَزِدْهُ عَذَابًا ضِعْفًا فِي النَّارِ (٦١)\n] ئه‌ڵێن: خوایه‌ هه‌ر كه‌سێك ئێمه‌ی بۆ ئه‌م شوێنه‌ هێناوه‌و ئه‌م شوێنه‌ی پێشكه‌ش ئێمه‌ كردووه‌و بۆته‌ هۆكار سزای چه‌ند قات بده‌و سزای بۆ زیاد بكه‌ له‌ ئاگری دۆزه‌خدا."},{"SurahNumber":38,"VerseNumber":62,"Text":"[\nوَقَالُوا مَا لَنَا لَا نَرَى رِجَالًا كُنَّا نَعُدُّهُمْ مِنَ الْأَشْرَارِ (٦٢)\n] دۆزه‌خیه‌كان ئه‌ڵێن ئه‌وه‌ چیه‌ بۆ پیاوانێك نابینین كه‌ فه‌قیری باوه‌ڕدارانن له‌ دونیا ئێمه‌ وامان ئه‌زانی كه‌ ئه‌وانه‌ له‌كه‌سه‌ زۆر خراپه‌كارانن بۆ ئێستا له‌ دۆزه‌خدا نین وه‌كو (عه‌ممارو خه‌باب و صوهه‌یب و بیلال و یاسر)و ئه‌وانه‌."},{"SurahNumber":38,"VerseNumber":63,"Text":"[\nأَتَّخَذْنَاهُمْ سِخْرِيًّا\n] له‌ دونیا ئێمه‌ ئه‌وانمان كردبووه‌ گاڵته‌جاڕو گاڵته‌مان پێ ئه‌كردن [\nأَمْ زَاغَتْ عَنْهُمُ الْأَبْصَارُ (٦٣)\n] یان ئێستا چاومان له‌سه‌ر ئه‌وان لایداوه‌و نایاندۆزینه‌وه‌ له‌ ئاگردا، ئه‌وكاته‌ ده‌زانن كه‌ ئه‌وان له‌ پله‌ به‌رزه‌كانى به‌هه‌شتدان."},{"SurahNumber":38,"VerseNumber":64,"Text":"[\nإِنَّ ذَلِكَ لَحَقٌّ تَخَاصُمُ أَهْلِ النَّارِ (٦٤)\n] خوای گه‌وره‌ ئه‌فه‌رمووێ: ئه‌ی محمد -\nصلی الله علیه وسلم\n-  ئه‌مه‌ى كه‌ بۆمان باس كردیت هیچ گومانى تێدا نیه‌و حه‌قه‌و ئه‌مه‌ مشتومڕی دۆزه‌خییه‌كانه‌ له‌ناو خۆیاندا كه‌ سه‌ركرده‌كان و ژێرده‌سته‌كان به‌یه‌كه‌وه‌ كێشه‌و مشتومڕیانه‌."},{"SurahNumber":38,"VerseNumber":65,"Text":"[\nقُلْ إِنَّمَا أَنَا مُنْذِرٌ\n] ئه‌ی محمد -\nصلی الله علیه وسلم\n-  پێیان بڵێ: من ته‌نها ترسێنه‌رم و ئاگادارتان ئه‌كه‌مه‌وه‌ [\nوَمَا مِنْ إِلَهٍ إِلَّا اللَّهُ الْوَاحِدُ الْقَهَّارُ (٦٥)\n] كه‌ هیچ خوایه‌ك نیه‌ به‌ حه‌ق شایه‌نی په‌رستن بێ ته‌نها زاتی پیرۆزی (الله) نه‌بێ كه‌ تاك و ته‌نهایه‌و زۆر باڵاده‌سته‌."},{"SurahNumber":38,"VerseNumber":66,"Text":"[\nرَبُّ السَّمَاوَاتِ وَالْأَرْضِ وَمَا بَيْنَهُمَا الْعَزِيزُ الْغَفَّارُ (٦٦)\n] خوایه‌كه‌ په‌روه‌ردگاری ئاسمانه‌كان و زه‌وی و ئه‌وه‌ی له‌ نێوانیاندایه‌و زۆر به‌ عیززه‌ت و به‌ ده‌سه‌ڵاته‌و زۆر لێخۆشبووه‌ بۆ كه‌سێك كه‌ گوێڕایه‌ڵی بكات."},{"SurahNumber":38,"VerseNumber":67,"Text":"[\nقُلْ هُوَ نَبَأٌ عَظِيمٌ (٦٧)\n] ئه‌ی محمد -\nصلی الله علیه وسلم\n-  بڵێ: ئه‌مه‌ هه‌واڵێكی یه‌كجار گه‌وره‌یه‌ (هاتنی قیامه‌ت، یان ناردنى من بۆ ئێوه‌)."},{"SurahNumber":38,"VerseNumber":68,"Text":"[\nأَنْتُمْ عَنْهُ مُعْرِضُونَ (٦٨)\n] به‌ڵام ئێوه‌ بێئاگان و پشتی تێ ئه‌كه‌ن و باوه‌ڕى پێ ناهێنن."},{"SurahNumber":38,"VerseNumber":69,"Text":"[\nمَا كَانَ لِيَ مِنْ عِلْمٍ بِالْمَلَإِ الْأَعْلَى إِذْ يَخْتَصِمُونَ (٦٩)\n] وه‌ ئه‌گه‌ر له‌ رێگاى وه‌حى¬یه‌وه‌ نه‌بێت من هیچ زانیاریه‌كم نیه‌ سه‌باره‌ت به‌ فریشته‌ به‌ڕێزه‌كان له‌ ئاسمانه‌كانی سه‌ره‌وه‌ كاتێك كه‌ مشتومڕیانه‌ له‌ نێوان خۆیاندا سه‌باره‌ت به‌ دروست كردنی ئاده‌م و كڕنوش نه‌بردنى ئیبلیس بۆى، یاخود سه‌باره‌ت به‌ ده‌ره‌جات و كه‌فارات و ئه‌و شتانه‌."},{"SurahNumber":38,"VerseNumber":70,"Text":"[\nإِنْ يُوحَى إِلَيَّ إِلَّا أَنَّمَا أَنَا نَذِيرٌ مُبِينٌ (٧٠)\n] من وه‌حیم بۆ دێت من هیچ شتێك نیم ته‌نها ترسێنه‌رێكی ئاشكرا نه‌بێت."},{"SurahNumber":38,"VerseNumber":71,"Text":"{دروستكردنى ئاده‌م پێغه‌مبه‌ر -\nصلی الله علیه وسلم\n-}\n[\nإِذْ قَالَ رَبُّكَ لِلْمَلَائِكَةِ إِنِّي خَالِقٌ بَشَرًا مِنْ طِينٍ (٧١)\n] كاتێك كه‌ په‌روه‌ردگار به‌ فریشته‌كانی فه‌رموو من مرۆڤێك دروست ئه‌كه‌م له‌ قوڕ كه‌ ئاده‌م بوو."},{"SurahNumber":38,"VerseNumber":72,"Text":"[\nفَإِذَا سَوَّيْتُهُ\n] كاتێك كه‌ ڕێكم خست و شێوه‌یم بۆ كرد [\nوَنَفَخْتُ فِيهِ مِنْ رُوحِي\n] وه‌ له‌ روحی خۆم خسته‌ به‌ری، ئه‌مه‌ بۆ (ئیزافه‌ی ته‌شریف و ته‌عزیم)ه‌ بۆ ڕێزو به‌گه‌وره‌زانینه‌ نه‌ك خوای گه‌وره‌ ئه‌و روحه‌ی خۆی بخاته‌ به‌ری ئه‌گه‌ر نا ئه‌بوایه‌ ئاده‌میش هه‌میشه‌یی بوایه‌و مردنی به‌سه‌ردا نه‌هاتایه‌ [\nفَقَعُوا لَهُ سَاجِدِينَ (٧٢)\n] كه‌ ڕوحم كرده‌ به‌ری ئێوه‌ هه‌مووتان كڕنوشی ڕێزی بۆ به‌رن نه‌ك كڕنوشی عیباده‌ت."},{"SurahNumber":38,"VerseNumber":73,"Text":"[\nفَسَجَدَ الْمَلَائِكَةُ كُلُّهُمْ أَجْمَعُونَ (٧٣)\n] مه‌لائیكه‌ته‌كان هه‌موویان سوجده‌ی ڕێزو ئیحترامیان بۆ ئاده‌م بردو فه‌رمانی خوایان جێبه‌جێ كرد"},{"SurahNumber":38,"VerseNumber":74,"Text":"[\nإِلَّا إِبْلِيسَ اسْتَكْبَرَ\n] ته‌نها ئیبلیس نه‌بێ كه‌ جنی بوو ئه‌م خۆی به‌ گه‌وره‌زانی [\nوَكَانَ مِنَ الْكَافِرِينَ (٧٤)\n] وه‌ له‌ كافران بوو له‌به‌ر ئه‌وه‌ی فه‌رمانی خوای گه‌وره‌ی جێبه‌جێ نه‌كرد."},{"SurahNumber":38,"VerseNumber":75,"Text":"{گفتوگۆى نێوان خواى گه‌وره‌و ئیبلیس}\n [\nقَالَ يَا إِبْلِيسُ مَا مَنَعَكَ أَنْ تَسْجُدَ لِمَا خَلَقْتُ بِيَدَيَّ\n] خوای گه‌وره‌ فه‌رمووی: ئه‌ی ئیبلیس چی ڕێگری لێكردیت كه‌ سوجده‌ نه‌به‌ی بۆ ئه‌و ئاده‌مه‌ی كه‌ به‌ هه‌ردوو ده‌ستی خۆم دروستم كرد، (جێگیر كردنى دوو ده‌ستى خواى گه‌وره‌ى تێدایه‌ كه‌ له‌ ده‌ستى دروستكراوه‌كان ناچێت و چۆنێتیه‌كه‌یشى خواى گه‌وره‌ نه‌بێت كه‌س نایزانێت و پێویسته‌ باوه‌ڕمان پێى هه‌بێت و نكوڵى لێ نه‌كه‌ین چونكه‌ له‌ قورئاندا باس كراوه‌و باوه‌ڕنه‌بوون پێى باوه‌ڕ نه‌بوونه‌ به‌ چه‌نده‌ها ئایه‌تى قورئانى پیرۆزو كوفره‌، وه‌ نه‌یچوێنین به‌ سیفاتى دروستكراوه‌كان چونكه‌ چواندنى خواى گه‌وره‌ى دروستكارى باڵاده‌ستى به‌هێز به‌ دروستكراوى لاوازى بێده‌سه‌ڵاتى له‌ناوچوو كوفره‌، وه‌ پرسیار له‌ چۆنێتیه‌كه‌ى نه‌كه‌ین چونكه‌ كارى ئێمه‌ نیه‌و هاوه‌ڵان ئه‌م پرسیاره‌یان له‌ پێغه‌مبه‌رى خوا -\nصلی الله علیه وسلم\n-  نه‌كردووه‌، وه‌ ماناكه‌یشى نه‌گۆڕین و ده‌ستكارى نه‌كه‌ین، وه‌ قسه‌ كردن له‌سیفاتى خواى گه‌وره‌ به‌شێكه‌ له‌ قسه‌ كردن له‌ زاتى پیرۆزى خواى گه‌وره‌، چۆن باوه‌ڕمان به‌ خواى گه‌وره‌ هه‌یه‌و نازانین چۆنه‌ به‌ هه‌مان شێواز باوه‌ڕمان به‌سیفاته‌كانیشى هه‌یه‌و نازانین چۆنه‌ تا رۆژى قیامه‌ت إن شاء الله به‌ بینینى شاد ده‌بین) [\nأَسْتَكْبَرْتَ أَمْ كُنْتَ مِنَ الْعَالِينَ (٧٥)\n] ئه‌ى ئیبلیس ئایا خۆت به‌گه‌وره‌ زانی و لووتبه‌رز بووی یان خۆت به‌ به‌رزو بڵند زانی."},{"SurahNumber":38,"VerseNumber":76,"Text":"[\nقَالَ أَنَا خَيْرٌ مِنْهُ\n] ئیبلیس وتی: ئه‌ی په‌روه‌ردگار من له‌و باشترم [\nخَلَقْتَنِي مِنْ نَارٍ وَخَلَقْتَهُ مِنْ طِينٍ (٧٦)\n] منت له‌ ئاگر دروست كردووه‌و ئاده‌مت له‌ قوڕ دروست كردووه‌ ئاگریش له‌ قوڕ باشتره‌، به‌ عه‌قڵی خۆی لێكی دایه‌وه‌، (له‌ كاتى بوونى به‌ڵگه‌ نابێت شته‌كان به‌ عه‌قڵ لێك بده‌ینه‌وه‌ به‌ڵكو ده‌بێت ملكه‌چى فه‌رمانى خواو پێغه‌مبه‌رى خوا -\nصلی الله علیه وسلم\n-  بین تا وه‌كو ئیبلیس له‌ ره‌حمه‌تى خوا ده‌رنه‌كرێین)."},{"SurahNumber":38,"VerseNumber":77,"Text":"[\nقَالَ فَاخْرُجْ مِنْهَا فَإِنَّكَ رَجِيمٌ (٧٧)\n] خوای گه‌وره‌ فه‌رمووی: له‌ به‌هه‌شت بڕۆره‌ ده‌ره‌وه‌، یان له‌ناو مه‌لائیكه‌ته‌كان بڕۆره‌ ده‌ره‌وه‌ تۆ ڕه‌جمكراو و ده‌ركراوی له‌ هه‌موو خێرێك."},{"SurahNumber":38,"VerseNumber":78,"Text":"[\nوَإِنَّ عَلَيْكَ لَعْنَتِي إِلَى يَوْمِ الدِّينِ (٧٨)\n] وه‌ به‌ دڵنیایی نه‌فره‌تی منت له‌سه‌ره‌ تا ڕۆژی قیامه‌ت."},{"SurahNumber":38,"VerseNumber":79,"Text":"[\nقَالَ رَبِّ فَأَنْظِرْنِي إِلَى يَوْمِ يُبْعَثُونَ (٧٩)\n] ئیبلیس وتی: ئه‌ی په‌روه‌ردگار بمهێله‌ره‌وه‌ تا ڕۆژی زیندوو بوونه‌وه‌ له‌ ڕۆژی قیامه‌ت."},{"SurahNumber":38,"VerseNumber":80,"Text":"[\nقَالَ فَإِنَّكَ مِنَ الْمُنْظَرِينَ (٨٠)\n] خوای گه‌وره‌ فه‌رمووی: ئه‌وه‌ مۆڵه‌تت ئه‌ده‌مێ و تۆ ئه‌مێنیته‌وه‌ تا ڕۆژی قیامه‌ت."},{"SurahNumber":38,"VerseNumber":81,"Text":"[\nإِلَى يَوْمِ الْوَقْتِ الْمَعْلُومِ (٨١)\n] تا كاتی دیاریكراو كه‌ فوو كردنه‌ به‌ كه‌ڕه‌نای یه‌كه‌مدا كه‌ دونیا تێك ئه‌چێت تا ئه‌و كاته‌ ئیبلیس ئه‌مێنێ."},{"SurahNumber":38,"VerseNumber":82,"Text":"[\nقَالَ فَبِعِزَّتِكَ لَأُغْوِيَنَّهُمْ أَجْمَعِينَ (٨٢)\n] ئیبلیس وتی: سوێند بێت به‌ عیززه‌تی تۆ ئه‌ی په‌روه‌ردگار ئه‌بێ هه‌موویان له‌ خشته‌ به‌رم وه‌ گومڕایان بكه‌م."},{"SurahNumber":38,"VerseNumber":83,"Text":"[\nإِلَّا عِبَادَكَ مِنْهُمُ الْمُخْلَصِينَ (٨٣)\n] ته‌نها ئه‌و به‌ندانه‌ نه‌بێ كه‌ خۆت هه‌ڵتبژاردوون و خۆیان یه‌كلا كردۆته‌وه‌ بۆ گوێڕایه‌ڵى و په‌رستنى تۆ و به‌ دڵسۆزى و نیازپاكى ته‌نها تۆ ده‌په‌رستن ئه‌وا من توانام به‌سه‌ر ئه‌واندا نیه‌."},{"SurahNumber":38,"VerseNumber":84,"Text":"[\nقَالَ فَالْحَقُّ وَالْحَقَّ أَقُولُ (٨٤)\n] خوای گه‌وره‌ فه‌رمووی: من حه‌قم و حه‌ق ده‌ڵێم، یان حه‌ق له‌ لایه‌ن منه‌وه‌یه‌و من حه‌ق ده‌ڵێم."},{"SurahNumber":38,"VerseNumber":85,"Text":"[\nلَأَمْلَأَنَّ جَهَنَّمَ مِنْكَ وَمِمَّنْ تَبِعَكَ مِنْهُمْ أَجْمَعِينَ (٨٥)\n] ئه‌بێ جه‌هه‌ننه‌م پڕ بكه‌م له‌ تۆ و له‌ هه‌ر كه‌سێك كه‌ شوێنی تۆ بكه‌وێ به‌ تێكڕا ئه‌وه‌ی شوێنت بكه‌وێ ئه‌بێ ئه‌وانیش دۆزه‌خیان لێ پڕ بكه‌م."},{"SurahNumber":38,"VerseNumber":86,"Text":"[\nقُلْ مَا أَسْأَلُكُمْ عَلَيْهِ مِنْ أَجْرٍ\n] ئه‌ی محمد -\nصلی الله علیه وسلم\n-  بڵێ: كه‌ من بانگتان ئه‌كه‌م بۆ ئیمان هێنان خۆ من داوای كرێ و پاره‌و پاداشتم لێ نه‌كردوون [\nوَمَا أَنَا مِنَ الْمُتَكَلِّفِينَ (٨٦)\n] وه‌ من ته‌كلیفیش له‌ خۆم ناكه‌م له‌ خۆمه‌وه‌ قسه‌ بكه‌م به‌ڵكو ته‌نها ئه‌وه‌یه‌ كه‌ خوای گه‌وره‌ فه‌رمانم پێ ئه‌كات و له‌ خۆمه‌وه‌ من شت دروست ناكه‌م زیادو كه‌مى ناكه‌م."},{"SurahNumber":38,"VerseNumber":87,"Text":"[\nإِنْ هُوَ إِلَّا ذِكْرٌ لِلْعَالَمِينَ (٨٧)\n] ئه‌م قورئانه‌ ته‌نها زیكرو یادخستنه‌وه‌یه‌كه‌ بۆ هه‌موو جیهان له‌ مرۆڤ و جنى."},{"SurahNumber":38,"VerseNumber":88,"Text":"[\nوَلَتَعْلَمُنَّ نَبَأَهُ بَعْدَ حِينٍ (٨٨)\n] وه‌ ئه‌ی كافران به‌ دڵنیایی له‌ داهاتوودا له‌ ڕۆژی قیامه‌ت هه‌واڵ و راستیه‌كانی قورئان ئه‌زانن، والله أعلم."}]}