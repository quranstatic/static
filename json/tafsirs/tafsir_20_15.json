{"Id":15,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"rtl","Source":"https://quran.com/","Tafsirs":[{"SurahNumber":20,"VerseNumber":1,"Text":"سووره‌تی (طه) \nسووره‌تێكى مه‌ككى یه‌ ته‌نها ئایه‌تى (١٣٠ و ١٣١) نه‌بێت مه‌ده‌نى یه‌\n(١٣٥) ئایه‌ته‌ \nبِسْمِ اللَّهِ الرَّحْمَنِ الرَّحِيمِ\n [\nطه (١)\n] له‌ سه‌ره‌تای سووره‌تی (به‌قه‌ره‌) باسی ئه‌م پیتانه‌مان كرد كه‌ له‌سه‌ره‌تای هه‌ندێك له‌ سووره‌ته‌كانه‌وه‌ هاتوون."},{"SurahNumber":20,"VerseNumber":2,"Text":"[\nمَا أَنْزَلْنَا عَلَيْكَ الْقُرْآنَ لِتَشْقَى (٢)\n] ئه‌ی محمد -\nصلی الله علیه وسلم\n- ئێمه‌ ئه‌م قورئانه‌ پیرۆزه‌مان دانه‌به‌زاندۆته‌ سه‌رت بۆ ئه‌وه‌ى خۆت ماندوو بكه‌یت و خه‌فه‌ت بخۆی به‌هۆی ئه‌وه‌ی كه‌ كه‌سانێك باوه‌ڕ ناهێنن."},{"SurahNumber":20,"VerseNumber":3,"Text":"[\nإِلَّا تَذْكِرَةً لِمَنْ يَخْشَى (٣)\n] ئه‌م قورئانه‌مان دابه‌زاندووه‌ ته‌نها وه‌بیرهینانه‌وه‌و یادخستنه‌وه‌یه‌كه‌ بۆ كه‌سێك كه‌ له‌ خوای گه‌وره‌ بترسێت."},{"SurahNumber":20,"VerseNumber":4,"Text":"[\nتَنْزِيلًا مِمَّنْ خَلَقَ الْأَرْضَ وَالسَّمَاوَاتِ الْعُلَى (٤)\n] وه‌ ئه‌م قورئانه‌ پیرۆزه‌ دابه‌زێندراوه‌ له‌ لایه‌ن خوایه‌ك كه‌ دروستكاری زه‌وی و ئاسمانه‌ به‌رزه‌كانه‌."},{"SurahNumber":20,"VerseNumber":5,"Text":"{خوای گەورە لەسەر عەرشی پیرۆزە}\n [\nالرَّحْمَنُ عَلَى الْعَرْشِ اسْتَوَى (٥)\n] خواى گه‌وره‌ به‌رزو بڵند بوه‌وه‌ بۆ سه‌ر عه‌رشی پیرۆزی خۆی به‌رز بوونه‌وه‌یه‌ك كه‌ شایه‌ن و شیاو و گونجاو بێت به‌ گه‌وره‌یی و مه‌زنی خوای گه‌وره‌ له‌ به‌رزبوونه‌وه‌ی هیچ له‌ دروستكراوه‌كانی ناچێت، وه‌ چۆنیه‌تیه‌كه‌شی خوای گه‌وره‌ خۆی نه‌بێت كه‌س نایزانێت، پرسیارى (الإستواء) له‌ ئیمامى (مالیك) كرا فه‌رمووى: (الإستواء غير مجهول، والكيف غير معقول، والإيمان به واجب، والسؤال عنه بدعة) واته‌: ئیستوا زانراوه‌، چونكه‌ له‌قورئاندا باسكراوه‌، وه‌ چۆنێتیه‌كه‌ى نه‌زانراوه‌، چونكه‌ باس نه‌كراوه‌، وه‌ ئیمان هێنان پێى واجبه‌، چونكه‌ ئایه‌تى قورئانى پیرۆزه‌، وه‌ پرسیار كردن له‌ چۆنێتى به‌رز بوونه‌وه‌ى خواى گه‌وره‌ بۆ سه‌ر عه‌رشى پیرۆزى بیدعه‌یه‌، چونكه‌ هاوه‌ڵان ئه‌و پرسیاره‌یان له‌ پێغه‌مبه‌رى خوا -\nصلی الله علیه وسلم\n- نه‌كردووه‌، وه‌ چواندنى به‌ به‌رزبوونه‌وه‌ى دروستكراوه‌كان كوفره‌، چونكه‌ ته‌شبیهـ كردنى خواى گه‌وره‌ى خالقه‌ به‌ مه‌خلوقى دروستكراوى لاواز، وه‌ گۆڕینى ماناكه‌ى حه‌رامه‌، چونكه‌ مه‌به‌ست پێى نیه‌و هه‌ڵه‌یه‌، وه‌كو گۆڕینى بۆ (استولى) كه‌ به‌ ماناى زاڵ بوون و ده‌ستبه‌سه‌راگرتن دێت هه‌ڵه‌یه‌ چونكه‌ به‌ گوێره‌ى ئه‌م ته‌ئویله‌ فاسیده‌ ده‌بێت پێش خواى گه‌وره‌ كه‌سێكى تر ده‌ستى به‌سه‌ر عه‌رشدا گرتبێت كه‌ مرۆڤى ژیر قسه‌ى واناكات، (ابن القیم) ده‌فه‌رمێت: ئه‌م لامه‌ى كه‌ زیادى ده‌كه‌ن (استوى) ده‌كه‌ن به‌ (استولى) چه‌ند له‌و (نونه‌) ده‌چێت كه‌ به‌نو ئیسرائیل زیادیان كرد كه‌ خواى گه‌وره‌ فه‌رمووى: بڵێن: (حطة) ئه‌وان وتیان: (حنطة) وه‌ خواى گه‌وره‌ غه‌زه‌بى لێگرتن، ئه‌و كه‌سانه‌یشى كه‌ سیفاتى خواى گه‌وره‌ ته‌ئویل ده‌كه‌ن و ماناكه‌ى ده‌گۆڕن با له‌ خواى گه‌وره‌ بترسن نه‌ك وه‌ك به‌نو ئیسرائیل خواى گه‌وره‌ غه‌زه‌بیان لێ بگرێت."},{"SurahNumber":20,"VerseNumber":6,"Text":"[\nلَهُ مَا فِي السَّمَاوَاتِ وَمَا فِي الْأَرْضِ وَمَا بَيْنَهُمَا وَمَا تَحْتَ الثَّرَى (٦)\n] هه‌رچی له‌ ئاسمانه‌كان و زه‌ویه‌كان و ئه‌وه‌ی له‌ نێوانیاندا هه‌یه‌و ئه‌وه‌ی له‌ ژێر خاك و زه‌وی هه‌یه‌ هه‌مووی موڵكی خوای گه‌وره‌یه‌و به‌ تاك و ته‌نها خوای گه‌وره‌ خاوه‌نی هه‌موویه‌تی."},{"SurahNumber":20,"VerseNumber":7,"Text":"[\nوَإِنْ تَجْهَرْ بِالْقَوْلِ فَإِنَّهُ يَعْلَمُ السِّرَّ وَأَخْفَى (٧)\n] وه‌ كاتێك تۆ كه‌ له‌ خوای گه‌وره‌ ده‌پاڕێیته‌وه‌ یان زیكری خوای گه‌وره‌ ئه‌كه‌ی یان قسه‌ ده‌كه‌یت ئه‌گه‌ر به‌ ئاشكرا بیكه‌ی ئه‌وا خوای گه‌وره‌ زانیاری به‌ هه‌موو نهێنی و شاراوه‌یه‌ك هه‌یه‌ و نهێنی و له‌ نهێنی نهێنی تر ده‌زانێت."},{"SurahNumber":20,"VerseNumber":8,"Text":"[\nاللَّهُ لَا إِلَهَ إِلَّا هُوَ\n] زاتی پیرۆزی الله ئه‌و خوایه‌یه‌ كه‌ هیچ په‌رستراوێكی به‌حه‌ق نیه‌ شایه‌نی په‌رستن بێ جگه‌ له‌ زاتی پیرۆزی الله نه‌بێ تاك و ته‌نهایه‌و بێ شه‌ریكه‌ [\nلَهُ الْأَسْمَاءُ الْحُسْنَى (٨)\n] هه‌رچی ناوه‌ جوانه‌كان هه‌یه‌ هه‌مووی بۆ خوای گه‌وره‌یه‌و خوای گه‌وره‌ ناوه‌ جوانه‌كانی هه‌یه‌، (ژماره‌ى ناوه‌كانى خواى گه‌وره‌ خۆى نه‌بێت كه‌سى تر نایزانێت، چونكه‌ هه‌ندێك ناوى هه‌یه‌ به‌ هیچ پێغه‌مبه‌رێكى نه‌وتووه‌و له‌ هیچ كتابێكدا داینه‌به‌زاندووه‌، به‌ڵكو لاى خۆى هێشتوویه‌تیه‌وه‌، وه‌ هه‌ركه‌سێك نه‌وه‌دو نۆ ناو له‌ ناوه‌ جوانه‌كانى خواى گه‌وره‌ له‌به‌ر بكات و لێى تێبگات و ناوه‌ڕۆكه‌كه‌ى له‌ خۆیدا جێبه‌جێ بكات ئه‌وا ده‌چێته‌ به‌هه‌شته‌وه‌)."},{"SurahNumber":20,"VerseNumber":9,"Text":"{گەڕانەوەی موسا پێغەمبەر  -\nصلی الله علیه وسلم\n-لە مەدیەنەوە بۆ میسر}\n [\nوَهَلْ أَتَاكَ حَدِيثُ مُوسَى (٩)\n] به‌ دڵنیایی ئه‌ی محمد -\nصلی الله علیه وسلم\n- چیرۆك و به‌سه‌رهاتی موسات -\nصلی الله علیه وسلم\n- له‌گه‌ڵ فیرعه‌وندا بۆ هاتووه‌و بۆت باسكراوه‌ له‌ قورئانی پیرۆزدا (وه‌كو دڵدانه‌وه‌یه‌كه‌ بۆ پێغه‌مبه‌ری خوا -\nصلی الله علیه وسلم\n-)."},{"SurahNumber":20,"VerseNumber":10,"Text":"[\nإِذْ رَأَى نَارًا فَقَالَ لِأَهْلِهِ امْكُثُوا\n] كاتێك كه‌ له‌ شه‌وێكی تاریكى زستاندا له‌ مه‌دیه‌نه‌وه‌ بۆ میصر ده‌گه‌ڕایه‌وه‌ له‌ دووره‌وه‌ ئاگرێكی بینی به‌ خێزانه‌كه‌ی وت: ئێوه‌ لێره‌دا بمێننه‌وه‌و جێگیر بن [\nإِنِّي آنَسْتُ نَارًا\n] من ئاگرێكم بینی له‌ دووره‌وه‌ [\nلَعَلِّي آتِيكُمْ مِنْهَا بِقَبَسٍ\n] به‌ڵكو پشكۆیه‌ك له‌و ئاگره‌تان بۆ بێنم بۆ ئه‌وه‌ی خۆمان ئاگری پێ بكه‌ینه‌وه‌ [\nأَوْ أَجِدُ عَلَى النَّارِ هُدًى (١٠)\n] یان له‌سه‌ر ئاگره‌كه‌ كه‌سانێك ببینم كه‌ ڕێنماییمان بكه‌ن و ڕێگاكه‌مان نیشان بده‌ن (چونكه‌ رێگه‌یان هه‌ڵه‌ كردبوو)."},{"SurahNumber":20,"VerseNumber":11,"Text":"[\nفَلَمَّا أَتَاهَا\n] كاتێك كه‌ هاته‌ لای ئاگره‌كه‌و لێى نزیك بوه‌وه‌ [\nنُودِيَ يَا مُوسَى (١١)\n] خوای گه‌وره‌ بانگی كرد ئه‌ی موسا (ئه‌میش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ قسه‌ ده‌كات و سیفه‌تى قسه‌ كردنى هه‌یه‌)."},{"SurahNumber":20,"VerseNumber":12,"Text":"[\nإِنِّي أَنَا رَبُّكَ\n] به‌ دڵنیایی من په‌روه‌ردگاری تۆم [\nفَاخْلَعْ نَعْلَيْكَ\n] وه‌ نه‌عله‌كانت دابكه‌نه‌ بۆ زیاتر ته‌وازوع نواند بۆ خوای گه‌وره‌، وه‌ وه‌كو ڕێز لێنان و ئه‌ده‌بێك به‌رامبه‌ر خوای گه‌وره‌، وه‌تا به‌پێى په‌تى له‌و زه‌ویه‌ پیرۆزه‌ بێت [\nإِنَّكَ بِالْوَادِ الْمُقَدَّسِ طُوًى (١٢)\n] له‌به‌ر ئه‌وه‌ی تۆ له‌م كێوه‌ پیرۆزه‌ پاككراوه‌ی كه‌ (طُوًى) ناوی دۆڵه‌كه‌یه‌ له‌ زه‌وی (سه‌یناء)."},{"SurahNumber":20,"VerseNumber":13,"Text":"[\nوَأَنَا اخْتَرْتُكَ\n] وه‌ من هه‌ڵمبژاردوویت بۆ پێغه‌مبه‌رایه‌تی و په‌یام [\nفَاسْتَمِعْ لِمَا يُوحَى (١٣)\n] گوێ بگره‌ بۆ ئه‌و وه‌حیه‌ی كه‌ له‌لایه‌ن منه‌وه‌ بۆت دێت وه‌ خۆتی بۆ ئاماده‌ بكه‌و لێی تێبگه‌."},{"SurahNumber":20,"VerseNumber":14,"Text":"[\nإِنَّنِي أَنَا اللَّهُ\n] من الله م كه‌ بانگت ئه‌كه‌م [\nلَا إِلَهَ إِلَّا أَنَا\n] هیچ په‌رستراوێك به‌ حه‌ق نیه‌ شایه‌نی په‌رستن بێ ته‌نها من نه‌بێ تاك و ته‌نهاو بێ شه‌ریكم [\nفَاعْبُدْنِي\n] تۆ به‌تاك و ته‌نها من بپه‌رسته‌ [\nوَأَقِمِ الصَّلَاةَ لِذِكْرِي (١٤)\n] وه‌ نوێژیش بكه‌ بۆ ئه‌وه‌ی یادی منت بكه‌وێته‌و هه‌ر كاتێك یادت كه‌وته‌وه‌ نوێژ بۆ من ئه‌نجام بده‌."},{"SurahNumber":20,"VerseNumber":15,"Text":"[\nإِنَّ السَّاعَةَ آتِيَةٌ\n] وه‌ دڵنیابه‌ كه‌ قیامه‌تیش دێت [\nأَكَادُ أُخْفِيهَا\n] نزیكه‌ له‌ هه‌موو كه‌سێكی بشارمه‌وه‌، یاخود ته‌نانه‌ت له‌ خۆیشمی بشارمه‌وه‌ ئیتر ئێوه‌ چۆن ده‌یزانن، یاخود به‌ (أَخْفِيهَا) ده‌خوێنرێته‌وه‌، واته‌: ئه‌وه‌نده‌ یه‌قینه‌ وه‌كو ئاشكرا وایه‌ [\nلِتُجْزَى كُلُّ نَفْسٍ بِمَا تَسْعَى (١٥)\n] تا هه‌موو كه‌سێك پاداشتی خۆی وه‌رگرێ به‌هۆی ئه‌و كرده‌وانه‌ی كه‌ له‌ دونیا كۆششی بۆ كردووه‌و هه‌وڵی بۆ داوه‌."},{"SurahNumber":20,"VerseNumber":16,"Text":"[\nفَلَا يَصُدَّنَّكَ عَنْهَا مَنْ لَا يُؤْمِنُ بِهَا وَاتَّبَعَ هَوَاهُ فَتَرْدَى (١٦)\n] با ئه‌و كه‌سانه‌ی كه‌ ئیمان به‌ ڕۆژی دوایی ناهێنن و شوێن هه‌واو ئاره‌زووی خۆیان كه‌وتوونه‌، وه‌ به‌هیلاك ئه‌چن تۆ لانه‌ده‌ن له‌ ئیمان هێنان پێی (ئه‌وه‌ی شوێن هه‌واو ئاره‌زووی خۆی بكه‌وێ به‌هیلاك ئه‌چێت)."},{"SurahNumber":20,"VerseNumber":17,"Text":"{گۆچانەكەی موسا پێغەمبەر  -\nصلی الله علیه وسلم\n- }\n[\nوَمَا تِلْكَ بِيَمِينِكَ يَا مُوسَى (١٧)\n] خوای گه‌وره‌ فه‌رمووی: ئه‌ی موسى -\nصلی الله علیه وسلم\n- ئه‌وه‌ چیه‌ به‌ده‌سته‌وه‌؟ كه‌ گۆچانێكی به‌ده‌سته‌وه‌ بوو، خوای گه‌وره‌ ئه‌یزانی گۆپاڵى به‌ده‌سته‌وه‌یه‌، به‌ڵام واته‌ ته‌ماشای گۆچانه‌كه‌ت بكه‌و تێی بڕوانه‌ بزانه‌ چى پێ ده‌كه‌ین."},{"SurahNumber":20,"VerseNumber":18,"Text":"[\nقَالَ هِيَ عَصَايَ أَتَوَكَّأُ عَلَيْهَا\n] موسا -\nصلی الله علیه وسلم\n- فه‌رمووی: ئه‌وه‌ گۆچانه‌كه‌مه‌ له‌ كاتێك كه‌ ماندوو ئه‌بم خۆم ئه‌ده‌م به‌سه‌ریدا [\nوَأَهُشُّ بِهَا عَلَى غَنَمِي\n] وه‌ گه‌ڵای داره‌كانی پێ هه‌ڵئه‌وه‌رێنم بۆ مه‌ڕه‌كانم [\nوَلِيَ فِيهَا مَآرِبُ أُخْرَى (١٨)\n] وه‌ چه‌نده‌ها ئیشی تریشی پێ ئه‌كه‌م."},{"SurahNumber":20,"VerseNumber":19,"Text":"[\nقَالَ أَلْقِهَا يَا مُوسَى (١٩)\n] خوای گه‌وره‌ فه‌رمووی: ئه‌ی موسى -\nصلی الله علیه وسلم\n- گۆچانه‌كه‌ت فڕێ بده‌ سه‌ر زه‌وی."},{"SurahNumber":20,"VerseNumber":20,"Text":"[\nفَأَلْقَاهَا فَإِذَا هِيَ حَيَّةٌ تَسْعَى (٢٠)\n] ئه‌ویش فڕێیدا كاتێك بینی گۆچانه‌كه‌ی بوو به‌ مارێكی گه‌وره‌ كه‌ به‌خێرایی ئه‌ڕۆی، وه‌ موساش -\nصلی الله علیه وسلم\n- كه‌ ئه‌وه‌ی بینی ترسا."},{"SurahNumber":20,"VerseNumber":21,"Text":"[\nقَالَ خُذْهَا وَلَا تَخَفْ\n] خوای گه‌وره‌ فه‌رمووی: هه‌ڵی بگره‌و مه‌ترسێ [\nسَنُعِيدُهَا سِيرَتَهَا الْأُولَى (٢١)\n] ئه‌یگه‌ڕێنینه‌وه‌و وه‌كو یه‌كه‌مجار ئه‌یكه‌ینه‌وه‌ به‌ گۆچان."},{"SurahNumber":20,"VerseNumber":22,"Text":"{موعجیزەیەكی تری موسا پێغەمبەر  -\nصلی الله علیه وسلم\n- }\n[\nوَاضْمُمْ يَدَكَ إِلَى جَنَاحِكَ\n] وه‌ ده‌ستیشت بخه‌ره‌ ژێر باڵت [\nتَخْرُجْ بَيْضَاءَ\n] ده‌ستت ده‌رئه‌چێ زۆر زۆر سپیه‌و ده‌دره‌وشێته‌وه‌، (موسا -\nصلی الله علیه وسلم\n- خۆی كه‌سێكی ئه‌سمه‌ر بووه‌) [\nمِنْ غَيْرِ سُوءٍ\n] به‌بێ ئه‌وه‌ی كه‌ ده‌ستت به‌ڵه‌ك بووبێ [\nآيَةً أُخْرَى (٢٢)\n] جگه‌ له‌ گۆچانه‌كه‌ ئه‌مه‌یش نیشانه‌و موعجیزه‌یه‌كی تره‌."},{"SurahNumber":20,"VerseNumber":23,"Text":"[\nلِنُرِيَكَ مِنْ آيَاتِنَا الْكُبْرَى (٢٣)\n] تا به‌م دوو موعجیزه‌یه‌ دواتر موعجیزه‌ گه‌وره‌كانی تریشت نیشان بده‌ین كه‌ به‌ڵگه‌ن له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌."},{"SurahNumber":20,"VerseNumber":24,"Text":"{ناردنی موسا پێغەمبەر  -\nصلی الله علیه وسلم\n-بۆ لای فیرعەون}\n [\nاذْهَبْ إِلَى فِرْعَوْنَ إِنَّهُ طَغَى (٢٤)\n] ئه‌ی موسا -\nصلی الله علیه وسلم\n- تۆ نێردراوی ئێمه‌ی بڕۆ بۆ لای فیرعه‌ون له‌به‌ر ئه‌وه‌ی ئه‌و سه‌ركه‌شی و كوفری كردووه‌و سنووری به‌زاندووه‌ له‌ كوفردا."},{"SurahNumber":20,"VerseNumber":25,"Text":"[\nقَالَ رَبِّ اشْرَحْ لِي صَدْرِي (٢٥)\n] موساش -\nصلی الله علیه وسلم\n- فه‌رمووی: ئه‌ی په‌روه‌ردگار سینگم فراوان بكه‌ بۆ ئه‌وه‌ی كه‌ بتوانم باری قورسی پێغه‌مبه‌رایه‌تی و ئازاری خه‌ڵكی هه‌ڵبگرم."},{"SurahNumber":20,"VerseNumber":26,"Text":"[\nوَيَسِّرْ لِي أَمْرِي (٢٦)\n] وه‌ كارم بۆ ئاسان بكه‌."},{"SurahNumber":20,"VerseNumber":27,"Text":"[\nوَاحْلُلْ عُقْدَةً مِنْ لِسَانِي (٢٧)\n] وه‌ گیریه‌ك له‌ زمانمدایه‌ بیكه‌ره‌وه‌ (كه‌ گیری زۆری تیابوو داوای یه‌ك دانه‌ی كرد خوای گه‌وره‌ش یه‌ك گیریه‌كی له‌ زمانی كرده‌وه‌و هه‌مووی نه‌كرده‌وه‌ بۆی، كه‌ ئه‌گه‌ر داواى هه‌مووى بكردایه‌ خواى گه‌وره‌ هه‌مووى بۆ ده‌كرده‌وه‌)."},{"SurahNumber":20,"VerseNumber":28,"Text":"[\nيَفْقَهُوا قَوْلِي (٢٨)\n] تا بتوانم تێیان بگه‌یه‌نم و له‌ قسه‌ی من تێ بگه‌ن."},{"SurahNumber":20,"VerseNumber":29,"Text":"[\nوَاجْعَلْ لِي وَزِيرًا مِنْ أَهْلِي (٢٩)\n] وه‌ له‌ كه‌سوكاری خۆیشم كه‌سێك بكه‌ به‌ یارمه‌تیده‌رم تا هاوكاریم بكات له‌ هه‌ندێك كاروبارمدا."},{"SurahNumber":20,"VerseNumber":30,"Text":"[\nهَارُونَ أَخِي (٣٠)\n] ئه‌و كه‌سه‌ش با هارونی برام بێت."},{"SurahNumber":20,"VerseNumber":31,"Text":"[\nاشْدُدْ بِهِ أَزْرِي (٣١)\n] تا خۆمی پێ به‌هێز بكه‌م."},{"SurahNumber":20,"VerseNumber":32,"Text":"[\nوَأَشْرِكْهُ فِي أَمْرِي (٣٢)\n] وه‌ ببێ به‌ هاوبه‌شم له‌ هه‌ڵگرتنی په‌یامداو وه‌كو من ببێ به‌ پێغه‌مبه‌ر (به‌سودترین برا بۆ براكه‌ى له‌ دونیادا موسى -\nصلی الله علیه وسلم\n- بووه‌ بۆ هارونى براى -\nصلی الله علیه وسلم\n- كه‌ داواى له‌ خواى گه‌وره‌ كرد بیكات به‌ پێغه‌مبه‌ر)."},{"SurahNumber":20,"VerseNumber":33,"Text":"[\nكَيْ نُسَبِّحَكَ كَثِيرًا (٣٣)\n] تا هه‌ردووكمان زۆر تۆ به‌ پاك ڕابگرین و زیكری تۆ بكه‌ین."},{"SurahNumber":20,"VerseNumber":34,"Text":"[\nوَنَذْكُرَكَ كَثِيرًا (٣٤)\n] وه‌ زۆر زیكری تۆ بكه‌ین."},{"SurahNumber":20,"VerseNumber":35,"Text":"[\nإِنَّكَ كُنْتَ بِنَا بَصِيرًا (٣٥)\n] كه‌ تۆش خۆت زۆر بینای به‌ ئێمه‌و ئاگات له‌ ئێمه‌ هه‌یه‌."},{"SurahNumber":20,"VerseNumber":36,"Text":"[\nقَالَ قَدْ أُوتِيتَ سُؤْلَكَ يَا مُوسَى (٣٦)\n] خوای گه‌وره‌ فه‌رمووی: ئه‌وه‌ی كه‌ داوات كرد هه‌ر هه‌موویم پێ به‌خشیت و هارونیشم -\nصلی الله علیه وسلم\n- كرد به‌ پێغه‌مبه‌ر له‌گه‌ڵتدا."},{"SurahNumber":20,"VerseNumber":37,"Text":"[\nوَلَقَدْ مَنَنَّا عَلَيْكَ مَرَّةً أُخْرَى (٣٧)\n] ئه‌وه‌ جارێكی تریش ئێمه‌ نیعمه‌ت و فه‌زڵ و چاكه‌ی خۆمان به‌سه‌رتدا ڕژاند."},{"SurahNumber":20,"VerseNumber":38,"Text":"{بەسەرهاتی موسا پێغەمبەر  -\nصلی الله علیه وسلم\n-لە منداڵیدا}\n [\nإِذْ أَوْحَيْنَا إِلَى أُمِّكَ مَا يُوحَى (٣٨)\n] كاتێك كه‌ وه‌حیشمان بۆ دایكت نارد، واته‌: ئیلهممان بۆ دایكت نارد، یان له‌ خه‌ودا، یان به‌ ئاماژه‌ نه‌ك وه‌حی بێ و دایكی بوو بێت به‌ پێغه‌مبه‌ر، نه‌خێر پێغه‌مبه‌ران هه‌موویان پیاو بوونه‌و ئافره‌ت نه‌بوونه‌، له‌سه‌ره‌تادا كه‌ موسا -\nصلی الله علیه وسلم\n- منداڵ بوو له‌ناو بێشكه‌كه‌دا له‌و ساڵه‌دا له‌دایك بوو فیرعه‌ون ئه‌وه‌ی كوڕ بوایه‌ ئه‌یكوشت، خوای گه‌وره‌ ئیلهامی خسته‌ دڵی دایكی موسا."},{"SurahNumber":20,"VerseNumber":39,"Text":"[\nأَنِ اقْذِفِيهِ فِي التَّابُوتِ فَاقْذِفِيهِ فِي الْيَمِّ\n] كه‌ بیخه‌ره‌ ناو ئه‌و تابوت و سندوقه‌ی كه‌ له‌ دار دروست كرابوو ئه‌كه‌وته‌ سه‌ر ئاو، شیرى پێده‌داو پاشان فڕێی ده‌دایه‌ ناو ده‌ریاكه‌وه‌ كه‌ ده‌ریای نیل بوو ده‌یبه‌سته‌وه‌ نه‌وه‌كو كه‌ ماڵان ده‌گه‌ڕان بۆ كوڕ بیبه‌ن و بیكوژن، رۆژێك په‌ته‌كه‌ له‌ده‌ستى به‌ر بوو ئاوه‌كه‌ بردى [\nفَلْيُلْقِهِ الْيَمُّ بِالسَّاحِلِ\n] پاشانیش ده‌ریاكه‌ فڕێی ئه‌داته‌ ڕۆخ و كه‌ناری ده‌ریاكه‌ [\nيَأْخُذْهُ عَدُوٌّ لِي وَعَدُوٌّ لَهُ\n] ئه‌و منداڵه‌ش كه‌ له‌ ناو ئه‌و سندوقه‌دایه‌ دوژمنی ئه‌و و دوژمنی من كه‌ فیرعه‌ونه‌ ئه‌یبات [\nوَأَلْقَيْتُ عَلَيْكَ مَحَبَّةً مِنِّي\n] وه‌ تۆمان خۆشه‌ویست كردووه‌، (هه‌ر كه‌سێك موسای -\nصلی الله علیه وسلم\n- ببینیایه‌ خۆشی ئه‌ویست، چونكه‌ منداڵێكی زۆر جوان بووه‌) [\nوَلِتُصْنَعَ عَلَى عَيْنِي (٣٩)\n] وه‌ بۆ ئه‌وه‌ی له‌ پێش چاوی خوای گه‌وره‌ ئه‌م شته‌ دروست بكرێ وه‌ ڕووبدات، وه‌ خوای گه‌وره‌ خۆی چاودێری ئه‌كات و له‌ ماڵى پاشا گه‌وره‌ ده‌بێت و خواردنى شاهانه‌ ده‌خوات و خزمه‌تى شاهانه‌ ده‌كرێت."},{"SurahNumber":20,"VerseNumber":40,"Text":"[\nإِذْ تَمْشِي أُخْتُكَ فَتَقُولُ هَلْ أَدُلُّكُمْ عَلَى مَنْ يَكْفُلُهُ\n] كاتێك كه‌ خوشكه‌كه‌ی موسا ئه‌گه‌ڕا ته‌ماشای تابوته‌كه‌ی ئه‌كرد تا بزانێت بۆ كوێ ده‌ڕوات تا گه‌یشته‌ لای ماڵی فیرعه‌ون و ئه‌وان هه‌ڵیان گرت، وه‌ دواتر به‌دوای دایه‌نێكدا ئه‌گه‌ڕان كه‌ شیری پێ بدات، ئه‌ویش مه‌مكی هیچ كه‌سێكی نه‌ئه‌گرت، خوشكه‌كه‌ی وتی: ئایا ڕێنماییتان بكه‌م بۆ كه‌سێك كه‌ سه‌رپه‌رشتی بكات و شیری پێ بدات [\nفَرَجَعْنَاكَ إِلَى أُمِّكَ كَيْ تَقَرَّ عَيْنُهَا\n] دواتر هێنایانی بۆ ماڵه‌وه‌و مه‌مكی دایكی خۆی گرت و شیره‌كه‌ی خوارد، خوای گه‌وره‌ ئه‌فه‌رمووێ: تۆمان گه‌ڕانده‌وه‌ بۆ لای دایكت تا چاوڕۆشناو دڵخۆش بێ به‌ گه‌ڕانه‌وه‌ی تۆ [\nوَلَا تَحْزَنَ\n] وه‌ تا خه‌فه‌ت نه‌خوا [\nوَقَتَلْتَ نَفْسًا\n] وه‌ تۆ كه‌سێكی قیبتیت كوشت له‌ هۆزی فیرعه‌ون به‌ڵام مه‌به‌ستی ئه‌وه‌ نه‌بوو كه‌ بیكوژێ به‌ڵكو به‌هه‌ڵه‌ كوشتی [\nفَنَجَّيْنَاكَ مِنَ الْغَمِّ\n] له‌و غه‌م و په‌ژاره‌یه‌ یان له‌و ترسه‌ كه‌ ئه‌ترسای سزات بده‌ن له‌وه‌ش ڕزگارمان كردیت [\nوَفَتَنَّاكَ فُتُونًا\n] وه‌ جار له‌ دوای جار تۆمان ڕزگار كرد یان تۆمان تاقیكرده‌وه‌ [\nفَلَبِثْتَ سِنِينَ فِي أَهْلِ مَدْيَنَ\n] وه‌ چه‌ند ساڵێكیش له‌لای خه‌ڵكی مه‌دیه‌ن مایته‌وه‌، كه‌ ده‌ ساڵ بوو [\nثُمَّ جِئْتَ عَلَى قَدَرٍ يَا مُوسَى (٤٠)\n] پاشان له‌ كاتێكی دیاریكراودا گه‌ڕایته‌وه‌ له‌و كاته‌ی كه‌ بۆت دیاریكرا بوو له‌ قه‌زاو قه‌ده‌ری خوای گه‌وره‌ تا بتكه‌ین به‌ پێغه‌مبه‌ر."},{"SurahNumber":20,"VerseNumber":41,"Text":"[\nوَاصْطَنَعْتُكَ لِنَفْسِي (٤١)\n] وه‌ تۆم هه‌ڵبژارد بۆ ئه‌وه‌ی كه‌ ببی به‌ پێغه‌مبه‌رو حوجه‌و به‌ڵگه‌ به‌سه‌ر خه‌ڵكه‌وه‌."},{"SurahNumber":20,"VerseNumber":42,"Text":"{ناردنی موساو هارون (سەڵات‌و سەلامی خوایان لەسەر بێت) بۆ لای فیرعەون}\n[\nاذْهَبْ أَنْتَ وَأَخُوكَ بِآيَاتِي\n] تۆ و هارونی برات به‌و موعجیزانه‌ی كه‌ پێم به‌خشیوون بیبه‌ن بۆ لای فیرعه‌ون [\nوَلَا تَنِيَا فِي ذِكْرِي (٤٢)\n] وه‌ لاوازو بێزار مه‌بن له‌ زیكری من، به‌ڵكو له‌ كاتى رووبه‌ڕووبوونه‌وه‌ى فیرعه‌ون زۆر یادو زیكرى من بكه‌ن تا یارمه‌تیده‌رتان بێت و به‌هێزتان بكات له‌ دژى فیرعه‌ون (كه‌واته‌ زیكرو یادى خوا هۆكارێكى سه‌ره‌كى و كاریگه‌ره‌ بۆ سه‌ركه‌وتن به‌سه‌ر دوژمندا)."},{"SurahNumber":20,"VerseNumber":43,"Text":"[\nاذْهَبَا إِلَى فِرْعَوْنَ إِنَّهُ طَغَى (٤٣)\n] بڕۆن بۆ لای فیرعه‌ون له‌به‌ر ئه‌وه‌ی سنووری به‌زاندووه‌ له‌ كوفرو تاوان و سه‌ركه‌شی كردندا."},{"SurahNumber":20,"VerseNumber":44,"Text":"[\nفَقُولَا لَهُ قَوْلًا لَيِّنًا\n] وه‌ قسه‌ی له‌گه‌ڵدا بكه‌ن به‌ قسه‌یه‌كی نه‌رم كه‌ ڕه‌قی و توندوتیژی تیا نه‌بێ و پێى بڵێن من له‌ لێبوردن و لێخۆشبوونه‌وه‌ نزیكترم وه‌ك له‌ توڕه‌ بوون و سزادان [\nلَعَلَّهُ يَتَذَكَّرُ أَوْ يَخْشَى (٤٤)\n] به‌ڵكو بیر ئه‌كاته‌وه‌و ده‌ستهه‌ڵده‌گرێت و ده‌گه‌ڕێته‌وه‌ له‌ كوفرو گومڕایى، یاخود له‌ سزای خوای گه‌وره‌ ئه‌ترسێت و گوێڕایه‌ڵى ده‌كات."},{"SurahNumber":20,"VerseNumber":45,"Text":"[\nقَالَا رَبَّنَا إِنَّنَا نَخَافُ أَنْ يَفْرُطَ عَلَيْنَا أَوْ أَنْ يَطْغَى (٤٥)\n] وتیان: ئه‌ی په‌روه‌ردگار له‌وه‌ ئه‌ترسێین كه‌ فیرعه‌ون ده‌ستپێشخه‌ری و په‌له‌ بكات له‌ سزادانمان و ئازارمان بدات، یاخود ده‌ستدرێژى بكاته‌ سه‌رمان."},{"SurahNumber":20,"VerseNumber":46,"Text":"[\nقَالَ لَا تَخَافَا\n] خوای گه‌وره‌ فه‌رمووی: مه‌ترسێن [\nإِنَّنِي مَعَكُمَا أَسْمَعُ وَأَرَى (٤٦)\n] به‌ دڵنیایى من له‌گه‌ڵتاندام ئه‌بیستم و ئه‌بینم (به‌ بیستن و بینین و پشتیوانی و سه‌رخستن و یارمه‌تیدان و زانیاری له‌گه‌ڵتاندام، به‌ڵام خۆی له‌سه‌ر عه‌رشی پیرۆزی خۆیه‌تی وه‌كو له‌ ئایه‌ته‌كانی پێشتر باسمان كرد)."},{"SurahNumber":20,"VerseNumber":47,"Text":"[\nفَأْتِيَاهُ فَقُولَا إِنَّا رَسُولَا رَبِّكَ فَأَرْسِلْ مَعَنَا بَنِي إِسْرَائِيلَ وَلَا تُعَذِّبْهُمْ\n] بڕۆن بۆ لای فیرعه‌ون و پێى بڵێن: ئێمه‌ نێردراوی په‌روه‌ردگارتین و تۆ به‌نی ئیسرائیلمان له‌گه‌ڵدا بنێره‌و واز له‌ چه‌وساندنه‌وه‌یان بێنه‌و سزایان مه‌ده‌، كه‌ به‌رده‌وام سزای ئه‌دان و كوڕه‌كانی ئه‌كوشت و كچه‌كانی بۆ خزمه‌تكاری به‌كارهێناوه‌و باری قورسی خستبووه‌ سه‌رشانیان [\nقَدْ جِئْنَاكَ بِآيَةٍ مِنْ رَبِّكَ\n] پێی بڵێن: به‌ دڵنیایی ئێمه‌ موعجیزه‌یه‌كمان له‌ لایه‌ن په‌روه‌ردگاره‌وه‌ بۆ هێناویت كه‌ گۆچانه‌كه‌و ده‌ستی بوو [\nوَالسَّلَامُ عَلَى مَنِ اتَّبَعَ الْهُدَى (٤٧)\n] وه‌ سڵاوی خوای گه‌وره‌ له‌سه‌ر كه‌سێك بێ كه‌ شوێن هیدایه‌تی خوای گه‌وره‌ ئه‌كه‌وێت."},{"SurahNumber":20,"VerseNumber":48,"Text":"[\nإِنَّا قَدْ أُوحِيَ إِلَيْنَا أَنَّ الْعَذَابَ عَلَى مَنْ كَذَّبَ وَتَوَلَّى (٤٨)\n] به‌ دڵنیایى ئێمه‌ وه‌حیمان بۆ هاتووه‌ له‌لایه‌ن خوای گه‌وره‌وه‌ كه‌ سزای خوای گه‌وره‌ له‌سه‌ر كه‌سێكه‌ كه‌ ئایه‌ته‌كانی خوای گه‌وره‌و به‌ڵگه‌كانی خوا به‌درۆ بزانێ وه‌ پشت هه‌ڵبكات له‌ ئیمان هێنان و وه‌ری نه‌گرێت."},{"SurahNumber":20,"VerseNumber":49,"Text":"{گفتوگۆی موساو هارون (سەڵات‌و سەلامی خوایان لەسەر بێت) لەگەڵ فیرعەون}\n [\nقَالَ فَمَنْ رَبُّكُمَا يَا مُوسَى (٤٩)\n] فیرعه‌ون له‌به‌ر ئه‌وه‌ی خۆی به‌ خوا ئه‌زانی وتی: ئه‌ی موسا په‌روه‌ردگاری ئێوه‌ كێیه‌؟"},{"SurahNumber":20,"VerseNumber":50,"Text":"[\nقَالَ رَبُّنَا الَّذِي أَعْطَى كُلَّ شَيْءٍ خَلْقَهُ ثُمَّ هَدَى (٥٠)\n] موسى -\nصلی الله علیه وسلم\n- وتی: په‌روه‌ردگاری ئێمه‌ ئه‌و خوایه‌یه‌ كه‌ هه‌موو شتێكی دروست كردووه‌ پاشان ڕێنمایى كردوون بۆ ئه‌و شته‌ی كه‌ سوودو به‌رژه‌وه‌ندی خۆیانی تێدابێت."},{"SurahNumber":20,"VerseNumber":51,"Text":"[\nقَالَ فَمَا بَالُ الْقُرُونِ الْأُولَى (٥١)\n] وتی: موسا -\nصلی الله علیه وسلم\n- ئه‌ی باشه‌ ده‌نگوباس و هه‌واڵ و به‌سه‌رهاتی ئوممه‌تانی پێشتر چیه‌ ئه‌وانه‌ی كه‌ بتیان په‌رستووه‌و به‌ بت په‌رستی ڕۆیشتوونه‌."},{"SurahNumber":20,"VerseNumber":52,"Text":"[\nقَالَ عِلْمُهَا عِنْدَ رَبِّي فِي كِتَابٍ لَا يَضِلُّ رَبِّي وَلَا يَنْسَى (٥٢)\n] موسا -\nصلی الله علیه وسلم\n- فه‌رمووی: زانیاری و به‌سه‌رهاتی ئه‌وان لای خوای گه‌وره‌ پارێزراوه‌و له‌ كتاب و په‌ڕاوێكه‌ كه‌ خوای گه‌وره‌ لێی تێكناچێ وه‌ هه‌ڵه‌ ناكات وه‌ له‌ بیرو یادی ناچێت."},{"SurahNumber":20,"VerseNumber":53,"Text":"[\nالَّذِي جَعَلَ لَكُمُ الْأَرْضَ مَهْدًا\n] ئه‌و خوایه‌ی كه‌ زه‌وی وه‌كو بێشكه‌ بۆ ڕاخستوون كه‌ به‌ ئاسانی له‌سه‌ری بژین و جێگیر بن [\nوَسَلَكَ لَكُمْ فِيهَا سُبُلًا\n] وه‌ جۆره‌ها ڕێگاشی تیادا داناوه‌ بۆ ئاسانكاری ئێوه‌ [\nوَأَنْزَلَ مِنَ السَّمَاءِ مَاءً\n] وه‌ له‌ ئاسمانیشه‌وه‌ بارانی بۆ دابه‌زاندوون [\nفَأَخْرَجْنَا بِهِ أَزْوَاجًا مِنْ نَبَاتٍ شَتَّى (٥٣)\n] وه‌ خوای گه‌وره‌ به‌هۆی ئه‌و بارانه‌وه‌ له‌ هه‌موو ڕووه‌كێك جووتێكی جوانی لێك جیاوازى بۆ ده‌ركردوون."},{"SurahNumber":20,"VerseNumber":54,"Text":"[\nكُلُوا وَارْعَوْا أَنْعَامَكُمْ\n] خۆیشتان بخۆن له‌و ڕزق و ڕۆزیه‌ی خوای گه‌وره‌، وه‌ ئاژه‌ڵه‌كانیشتانی لێ بله‌وه‌ڕێنن [\nإِنَّ فِي ذَلِكَ لَآيَاتٍ لِأُولِي النُّهَى (٥٤)\n] به‌ دڵنیایى ئه‌مانه‌ هه‌مووی نیشانه‌یه‌ له‌سه‌ر تاك و ته‌نهایى و تواناو ده‌سه‌ڵاتی خواى گه‌وره‌ بۆ كه‌سانێك كه‌ خاوه‌نی عه‌قڵ و ژیرى بن و هۆشمه‌ند بن."},{"SurahNumber":20,"VerseNumber":55,"Text":"[\nمِنْهَا خَلَقْنَاكُمْ\n] له‌و زه‌ویه‌ له‌و خۆڵه‌ دروستمان كردوون، واته‌: ئاده‌م بنچینه‌و ئه‌سڵی له‌ خۆڵ بووه‌ [\nوَفِيهَا نُعِيدُكُمْ\n] پاشانیش ئه‌تانگه‌ڕێنینه‌وه‌ بۆ ناو زه‌وی كاتێك كه‌ ئه‌مرن [\nوَمِنْهَا نُخْرِجُكُمْ تَارَةً أُخْرَى (٥٥)\n] وه‌ له‌ ڕۆژی قیامه‌تیش جارێكی تر له‌ زه‌وی ده‌رتانئه‌كه‌ینه‌وه‌و زیندووتان ئه‌كه‌ینه‌وه‌."},{"SurahNumber":20,"VerseNumber":56,"Text":"[\nوَلَقَدْ أَرَيْنَاهُ آيَاتِنَا كُلَّهَا فَكَذَّبَ وَأَبَى (٥٦)\n] وه‌ هه‌موو نیشانه‌و موعجیزه‌كانمان نیشانی فیرعه‌ون دا به‌ڵام ئه‌و هه‌ر موسای -\nصلی الله علیه وسلم\n- به‌درۆ زانی وه‌ ڕه‌تی كرده‌وه‌ كه‌ ئیمانی پێ بێنێ."},{"SurahNumber":20,"VerseNumber":57,"Text":"{درۆ هەڵبەستن بۆ موسا پێغەمبەر  -\nصلی الله علیه وسلم\n-}\n [\nقَالَ أَجِئْتَنَا لِتُخْرِجَنَا مِنْ أَرْضِنَا بِسِحْرِكَ يَا مُوسَى (٥٧)\n] وتی: ئه‌ی موسا -\nصلی الله علیه وسلم\n- تۆ به‌م سیحرانه‌ی كه‌ كردت (كه‌ گۆچانه‌كه‌ی هه‌ڵدا بوو به‌ مارو ده‌ستی ده‌ركرد سپی بوو ده‌دره‌وشایه‌وه‌) ئه‌ته‌وێ ئێمه‌ له‌ زه‌وی خۆمان ده‌ربكه‌ی و زه‌ویه‌كه‌مان لێ داگیر بكه‌ی؟ (به‌ درێژایی مێژوو پێغه‌مبه‌ران و شوێنكه‌وتووانیان له‌ لایه‌ن كافران و بێباوه‌ڕانه‌وه‌ تۆمه‌تبار كراون به‌ جۆره‌ها تۆمه‌تى بێبنه‌ما تا خه‌ڵكیان لێ دوور بخه‌نه‌وه‌!)."},{"SurahNumber":20,"VerseNumber":58,"Text":"[\nفَلَنَأْتِيَنَّكَ بِسِحْرٍ مِثْلِهِ\n] وتی: تۆ سیحرت هه‌یه‌ ئێمه‌ش ساحیرمان هه‌یه‌و سیحرێكی هاوشێوه‌ی سیحره‌كه‌ی تۆ دێنین [\nفَاجْعَلْ بَيْنَنَا وَبَيْنَكَ مَوْعِدًا\n] مه‌وعیدو كاتێكی دیاریكراو دابنێ له‌ نێوان هه‌ردووكماندا [\nلَا نُخْلِفُهُ نَحْنُ وَلَا أَنْتَ\n] نه‌ ئێمه‌و نه‌ تۆش وه‌عده‌ خیلاف نه‌كه‌ین و له‌ كاتی خۆیدا ئاماده‌ بین [\nمَكَانًا سُوًى (٥٨)\n] وه‌ له‌ شوێنێكی ڕێكدا كه‌ هه‌موو شتێك له‌ خه‌ڵكى دیار بێت، یان مام ناوه‌ند له‌ نێوان هه‌ردوو لاماندابێت."},{"SurahNumber":20,"VerseNumber":59,"Text":"[\nقَالَ مَوْعِدُكُمْ يَوْمُ الزِّينَةِ\n] موساش -\nصلی الله علیه وسلم\n- فه‌رمووی: مه‌وعیدو ڕۆژی به‌یه‌كگه‌یشتنمان ڕۆژی جه‌ژن بێ له‌به‌ر ئه‌وه‌ی خه‌ڵك هه‌مووی خۆی ئاماده‌ ئه‌كات و هه‌مووی ئه‌یبینێ [\nوَأَنْ يُحْشَرَ النَّاسُ ضُحًى (٥٩)\n] وه‌ با له‌ چێشته‌نگاودا بێت كه‌ دونیا رووناكه‌ نه‌ك له‌ شه‌ودا بێت و خه‌ڵك گومانی هه‌بێ له‌ موعجیزه‌كه‌یدا."},{"SurahNumber":20,"VerseNumber":60,"Text":"[\nفَتَوَلَّى فِرْعَوْنُ فَجَمَعَ كَيْدَهُ ثُمَّ أَتَى (٦٠)\n] فیرعه‌ونیش ڕۆیشت و نه‌خشه‌و پیلانی خۆی كۆ كرده‌وه‌و پاشان هه‌موو ساحیره‌كانی هێناو هات بۆ شوێن و كاتی دیاریكراو."},{"SurahNumber":20,"VerseNumber":61,"Text":"{موسا پێغەمبەر  -\nصلی الله علیه وسلم\n-ئامۆژگاری جادووگەران دەكات}\n [\nقَالَ لَهُمْ مُوسَى وَيْلَكُمْ لَا تَفْتَرُوا عَلَى اللَّهِ كَذِبًا\n] موسا -\nصلی الله علیه وسلم\n- به‌ فیرعه‌ون و ساحیره‌كانی وت: هاوار بۆ خۆتان درۆ هه‌ڵمه‌به‌ستن بۆ خوای گه‌وره‌و شه‌ریك بۆ خوا دامه‌نێن چونكه‌ خوای گه‌وره‌ بێ شه‌ریكه‌ [\nفَيُسْحِتَكُمْ بِعَذَابٍ\n] له‌به‌ر ئه‌وه‌ی خوای گه‌وره‌ سزایه‌كی واتان ئه‌دات ڕه‌گ و ڕیشه‌تان ده‌رئه‌كات و كۆتاییتان پێ دێنێ و دواتان ده‌بڕێ [\nوَقَدْ خَابَ مَنِ افْتَرَى (٦١)\n] وه‌ ئه‌وه‌یشی درۆ بۆ خوای گه‌وره‌ هه‌ڵبه‌ستێ و سه‌ر له‌ خه‌ڵكى بشێوێنێت زه‌ره‌رمه‌ندو خه‌ساره‌تمه‌ند ده‌بێت."},{"SurahNumber":20,"VerseNumber":62,"Text":"[\nفَتَنَازَعُوا أَمْرَهُمْ بَيْنَهُمْ\n] ساحیره‌كانیش كاتێك كه‌ گوێیان له‌ قسه‌ی موسا بوو له‌ناو یه‌كدا گفتوگۆو ڕاوێژیان كردو كێشه‌ كه‌وته‌ نێوانیان و هه‌ندێكیان وتیان ئه‌مه‌ قسه‌ى ساحیر نیه‌و قسه‌ى پێغه‌مبه‌ره‌ [\nوَأَسَرُّوا النَّجْوَى (٦٢)\n] وه‌ به‌ چپه‌ چپ له‌ نێوان خۆیاندا قسه‌یان كرد."},{"SurahNumber":20,"VerseNumber":63,"Text":"[\nقَالُوا إِنْ هَذَانِ لَسَاحِرَانِ يُرِيدَانِ أَنْ يُخْرِجَاكُمْ مِنْ أَرْضِكُمْ بِسِحْرِهِمَا\n] ویستیان خه‌ڵكیان لێ هان بده‌ن و وتیان: ئه‌م دووانه‌ (موسى و هارون) دوو ساحیرن به‌هۆی ئه‌م سیحره‌ی كه‌ ئه‌یكه‌ن ئه‌یانه‌وێ له‌ زه‌وی خۆتان ده‌رتان بكه‌ن [\nوَيَذْهَبَا بِطَرِيقَتِكُمُ الْمُثْلَى (٦٣)\n] وه‌ ئه‌م ماڵ و سه‌روه‌ت و سامانه‌ی كه‌ ئێمه‌ به‌ سیحر كۆمان كردۆته‌وه‌ ئه‌مان بۆ خۆیان بیبه‌ن و لێمان بسه‌نن و به‌سه‌رماندا زاڵ بن."},{"SurahNumber":20,"VerseNumber":64,"Text":"[\nفَأَجْمِعُوا كَيْدَكُمْ\n] ئێوه‌ نه‌خشه‌و پیلانی خۆتان كۆ بكه‌نه‌وه‌ [\nثُمَّ ائْتُوا صَفًّا\n] پاشان هه‌مووتان به‌ یه‌ك پۆل وه‌رن [\nوَقَدْ أَفْلَحَ الْيَوْمَ مَنِ اسْتَعْلَى (٦٤)\n] وه‌ ئه‌وه‌ی ئه‌مڕۆ زاڵ بێت و بیباته‌وه‌ ئه‌وه‌ سه‌رفرازو سه‌ركه‌وتوو ئه‌بێت."},{"SurahNumber":20,"VerseNumber":65,"Text":"[\nقَالُوا يَا مُوسَى إِمَّا أَنْ تُلْقِيَ وَإِمَّا أَنْ نَكُونَ أَوَّلَ مَنْ أَلْقَى (٦٥)\n] وتیان: ئه‌ی موسا -\nصلی الله علیه وسلم\n- یه‌كه‌مجار یان تۆ سیحری خۆت بكه‌ یاخود ئێمه‌ سه‌ره‌تا سیحری خۆمان ئه‌كه‌ین."},{"SurahNumber":20,"VerseNumber":66,"Text":"{جادووگەران حەبل‌و گۆچان دەكەن بە مار}\n [\nقَالَ بَلْ أَلْقُوا\n] موساش -\nصلی الله علیه وسلم\n- وه‌كو بێ بایه‌خیه‌ك  فه‌رمووى: به‌ڵكو ئێوه‌ ده‌ست پێ بكه‌ن و چیتان له‌ ده‌ست دێت بیكه‌ن [\nفَإِذَا حِبَالُهُمْ وَعِصِيُّهُمْ\n] كاتێك كه‌ ئه‌و حه‌بل و گۆچانانه‌ی كه‌ پێیان بوو هه‌ڵیاندا [\nيُخَيَّلُ إِلَيْهِ مِنْ سِحْرِهِمْ أَنَّهَا تَسْعَى (٦٦)\n] سیحریان له‌ چاوی خه‌ڵكه‌كه‌ كردو خه‌ڵكى وایانزانی كه‌ ئه‌مه‌ هه‌مووی بووه‌ به‌ مارو هه‌ژدیهاو به‌خێرایی ئه‌ڕوات."},{"SurahNumber":20,"VerseNumber":67,"Text":"[\nفَأَوْجَسَ فِي نَفْسِهِ خِيفَةً مُوسَى (٦٧)\n] موساش -\nصلی الله علیه وسلم\n- كاتێك كه‌ ئه‌و شته‌ی بینی له‌ نه‌فسی خۆیدا ترسا ترسێكی سروشتی ئه‌وه‌ی له‌ سروشتی مرۆڤدا هه‌یه‌ له‌وه‌ى كه‌ خه‌ڵكى به‌و جادووه‌ هه‌ڵبخه‌ڵه‌تێن."},{"SurahNumber":20,"VerseNumber":68,"Text":"[\nقُلْنَا لَا تَخَفْ\n] خوای گه‌وره‌ فه‌رمووی: ئه‌ی موسا -\nصلی الله علیه وسلم\n- مه‌ترسێ [\nإِنَّكَ أَنْتَ الْأَعْلَى (٦٨)\n] به‌ دڵنیایى هه‌ر تۆی زاڵ و سه‌ركه‌وتوو و به‌رزو بڵندو تۆ ئه‌یبه‌یته‌وه‌ به‌ ئیزن و پشتیوانی خوای گه‌وره‌."},{"SurahNumber":20,"VerseNumber":69,"Text":"[\nوَأَلْقِ مَا فِي يَمِينِكَ\n] ئه‌وه‌ی له‌ ده‌ستت دایه‌ كه‌ گۆچانه‌كه‌یه‌ هه‌ڵی بده‌ [\nتَلْقَفْ مَا صَنَعُوا\n] هه‌موو مارو هه‌ژدیهاكانی ئه‌وان قوت ئه‌دات كه‌ خۆی له‌ حه‌قیقه‌تدا گۆچان و حه‌بله‌ به‌ڵام له‌ پێش چاوی خه‌ڵك بووه‌ به‌ مارو هه‌ژدیها ئه‌گه‌ر نا نه‌بووه‌و حه‌قیقه‌تی نیه‌ [\nإِنَّمَا صَنَعُوا كَيْدُ سَاحِرٍ\n] ئه‌وه‌ی ئه‌وان كردوویانه‌ ته‌نها فڕوفێڵێكی ساحیره‌و سیحرو جادووه‌ هیچ شتێكی تر نیه‌ ته‌نها خه‌یاڵه‌ له‌ پێش چاوی خه‌ڵكى وایان كردووه‌ [\nوَلَا يُفْلِحُ السَّاحِرُ حَيْثُ أَتَى (٦٩)\n] وه‌ ساحیریش هه‌رگیز سه‌رفراز نابێ به‌و سیحره‌ی كه‌ ئه‌یكات."},{"SurahNumber":20,"VerseNumber":70,"Text":"{جادووگەران موسڵمان دەبن}\n [\nفَأُلْقِيَ السَّحَرَةُ سُجَّدًا\n] كاتێك موسا -\nصلی الله علیه وسلم\n- گۆچانه‌كه‌ی هه‌ڵدا بووه‌ مارێكی گه‌وره‌و هه‌موو مارو هه‌ژدیهاكانی ئه‌وانی قوت دا كه‌ ساحیره‌كانیش ئه‌مه‌یان به‌ چاوی خۆیان بینی زانیان ئه‌وه‌ی موسا سیحر نیه‌و موعجیزه‌یه‌و له‌ لایه‌ن خوای گه‌وره‌وه‌یه‌ هه‌ر هه‌موو ساحیره‌كان موسڵمان بوون وه‌ كڕنوشیان بۆ خوای گه‌وره‌ برد وه‌ ئیمانیان به‌ موسا -\nصلی الله علیه وسلم\n- هێنا [\nقَالُوا آمَنَّا بِرَبِّ هَارُونَ وَمُوسَى (٧٠)\n] وتیان: ئه‌وه‌ ئێمه‌ ئیمانمان به‌ خوای هارون و موسا هێنا."},{"SurahNumber":20,"VerseNumber":71,"Text":"{فیرعەون هەڕەشە دەكات}\n [\nقَالَ آمَنْتُمْ لَهُ قَبْلَ أَنْ آذَنَ لَكُمْ\n] فیرعه‌ون وتی: ئایا ئێوه‌ ئیمانتان پێی هێنا پێش ئه‌وه‌ی كه‌ من مۆڵه‌تتان بده‌م و ئیزنتان بده‌م [\nإِنَّهُ لَكَبِيرُكُمُ الَّذِي عَلَّمَكُمُ السِّحْرَ\n] موسا گه‌وره‌و مامۆستاكه‌تان بوو كه‌ فێره‌ سیحری كردن ( واى وت بۆ ئه‌وه‌ی گومان بۆ خه‌ڵكى دروست بكات و موسڵمان نه‌بن) [\nفَلَأُقَطِّعَنَّ أَيْدِيَكُمْ وَأَرْجُلَكُمْ مِنْ خِلَافٍ\n] پاشان هه‌ڕه‌شه‌ی لێ كردن و ترساندیانی و وتی: ئه‌بێ ده‌ستی ڕاست و پێی چه‌پتان ببڕمه‌وه‌ [\nوَلَأُصَلِّبَنَّكُمْ فِي جُذُوعِ النَّخْلِ\n] وه‌ ئه‌بێ به‌سه‌ر ئه‌و دار خورمایانه‌وه‌ هه‌ڵتانبواسم و له‌ خاچتان بده‌م (یه‌كه‌م كه‌س بووه‌ به‌م شێوازه‌ سزاى خه‌ڵكى داوه‌) [\nوَلَتَعْلَمُنَّ أَيُّنَا أَشَدُّ عَذَابًا وَأَبْقَى (٧١)\n] ئه‌و كاته‌ ئه‌زانن سزای كاممان سه‌ختتره‌و به‌رده‌وامتره‌و ئه‌مێنێته‌وه‌."},{"SurahNumber":20,"VerseNumber":72,"Text":"[\nقَالُوا لَنْ نُؤْثِرَكَ عَلَى مَا جَاءَنَا مِنَ الْبَيِّنَاتِ\n] جادووگه‌ره‌كان كه‌ موسڵمان بوون وتیان: ئێمه‌ ئه‌وه‌ی كه‌ بۆمان هاتووه‌ له‌ به‌ڵگه‌ی ڕوون و ئاشكراو یه‌قین و هیدایه‌ت و موعجیزه‌ له‌ لایه‌ن موساوه‌ -\nصلی الله علیه وسلم\n- نایگۆڕینه‌وه‌ به‌وه‌ی تۆ، هه‌رگیز ده‌ستبه‌ردارى نابین و تۆ هه‌ڵنابژێرین [\nوَالَّذِي فَطَرَنَا\n] سوێند بێت به‌ خواى دروستكارمان، یاخود وه‌ ئه‌و خوایه‌ش كه‌ ئێمه‌ی دروست كردووه‌ باوه‌ڕمان به‌و هه‌یه‌ [\nفَاقْضِ مَا أَنْتَ قَاضٍ\n] چیت له‌ ده‌ست دێت بیكه‌ [\nإِنَّمَا تَقْضِي هَذِهِ الْحَيَاةَ الدُّنْيَا (٧٢)\n] تۆ ته‌نها ئه‌توانی له‌ دونیادا سزامان بده‌ی ئه‌وی تر به‌ده‌ست خوای گه‌وره‌یه‌ و ئێمه‌یش مه‌به‌ستمان قیامه‌ته‌ نه‌ك دونیا."},{"SurahNumber":20,"VerseNumber":73,"Text":"[\nإِنَّا آمَنَّا بِرَبِّنَا لِيَغْفِرَ لَنَا خَطَايَانَا\n] ئێمه‌ ئیمانمان به‌ په‌روه‌ردگاری خۆمان هێنا تا خوای گه‌وره‌ له‌ تاوانه‌كانی پێشترمان خۆش بێ له‌ كوفرو سیحر [\nوَمَا أَكْرَهْتَنَا عَلَيْهِ مِنَ السِّحْرِ\n] وه‌ ئه‌و سیحرانه‌ی پێشتر كه‌ تۆ به‌ زۆر به‌ پێمانت كردووه‌ تا خوای گه‌وره‌ لێمان خۆشبێ به‌تایبه‌تی ئه‌وه‌ی كه‌ ڕووبه‌ڕووی موسا -\nصلی الله علیه وسلم\n- بووینه‌وه‌ [\nوَاللَّهُ خَيْرٌ وَأَبْقَى (٧٣)\n] وه‌ خوای گه‌وره‌ بۆ ئێمه‌ باشتره‌ له‌ تۆ، وه‌ پاداشتیشى ئه‌مێنێته‌وه‌و به‌رده‌وامتره‌ له‌وه‌ی تۆ."},{"SurahNumber":20,"VerseNumber":74,"Text":"[\nإِنَّهُ مَنْ يَأْتِ رَبَّهُ مُجْرِمًا\n] به‌ دڵنیایى هه‌ر كه‌سێك بگات به‌ خوای گه‌وره‌ به‌ تاوانه‌وه‌ [\nفَإِنَّ لَهُ جَهَنَّمَ لَا يَمُوتُ فِيهَا وَلَا يَحْيَى (٧٤)\n] ئه‌وه‌ ئه‌چێته‌ ئاگری دۆزه‌خه‌وه‌ كه‌ له‌وێ نه‌ مردن هه‌یه‌ كه‌ بمرێت و ڕزگاری بێت، نه‌ ژیانیش هه‌یه‌ كه‌ ژیانێكی خۆش بێت به‌ڵكو زیندووه‌و هه‌مووی سزایه‌."},{"SurahNumber":20,"VerseNumber":75,"Text":"[\nوَمَنْ يَأْتِهِ مُؤْمِنًا قَدْ عَمِلَ الصَّالِحَاتِ\n] به‌ڵام هه‌ر كه‌سێك بگات به‌ خوای گه‌وره‌ به‌ باوه‌ڕداری وه‌ كرده‌وه‌ی چاكی ئه‌نجام دابێت (كرده‌وه‌ى چاك ئه‌وه‌یه‌ كه‌ نیه‌تت بۆ خواى گه‌وره‌ بێت و بۆ ریات نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nفَأُولَئِكَ لَهُمُ الدَّرَجَاتُ الْعُلَى (٧٥)\n] ئه‌مانه‌ پله‌ به‌رزه‌كانی به‌هه‌شتیان بۆ هه‌یه‌."},{"SurahNumber":20,"VerseNumber":76,"Text":"[\nجَنَّاتُ عَدْنٍ تَجْرِي مِنْ تَحْتِهَا الْأَنْهَارُ خَالِدِينَ فِيهَا\n] به‌هه‌شتێك كه‌ بۆ هه‌میشه‌ییه‌و ئه‌مێنێته‌وه‌ كه‌ ئاو به‌ ژێر خانوو دارو ماڵه‌كاندا تێ ئه‌په‌ڕێت به‌ نه‌مری و بۆ هه‌میشه‌یی له‌وێ ئه‌مێننه‌وه‌ [\nوَذَلِكَ جَزَاءُ مَنْ تَزَكَّى (٧٦)\n] وه‌ ئه‌مه‌ش پاداشتی كه‌سێكه‌ كه‌ خۆی له‌ كوفرو تاوان پاك بكاته‌وه‌و بۆ لای خوای گه‌وره‌ بگه‌ڕێته‌وه‌و به‌ تاك و ته‌نها خواى گه‌وره‌ بپه‌رستێت."},{"SurahNumber":20,"VerseNumber":77,"Text":"{موعجیزەیەكی تری موسا پێغەمبەر  -\nصلی الله علیه وسلم\n-}\n [\nوَلَقَدْ أَوْحَيْنَا إِلَى مُوسَى أَنْ أَسْرِ بِعِبَادِي\n] دواى ئه‌وه‌ى كه‌ فیرعه‌ون رێگاى نه‌دا موسى-\nصلی الله علیه وسلم\n- به‌نى ئیسرائیل له‌گه‌ڵ خۆى به‌رێت خوای گه‌وره‌ ده‌فه‌رمووێ: به‌ دڵنیایى وه‌حیمان بۆ موسا -\nصلی الله علیه وسلم\n- نارد كه‌ به‌نده‌كانی من ئه‌وانه‌ی كه‌ له‌ میصرن به‌شه‌و به‌ نهێنی ده‌ریان بكه‌و رزگاریان بكه‌ له‌ ژێر ده‌ستى فیرعه‌ون و كه‌س هه‌ستتان پێ نه‌كات [\nفَاضْرِبْ لَهُمْ طَرِيقًا فِي الْبَحْرِ يَبَسًا\n] له‌ناو ده‌ریاشدا خوای گه‌وره‌ ڕێگایه‌كی وشكیان بۆ ئه‌كاته‌وه‌ كاتێك به‌ گۆچانه‌كه‌ى ده‌ستت ده‌ده‌یت به‌ ده‌ریاكه‌دا [\nلَا تَخَافُ دَرَكًا وَلَا تَخْشَى (٧٧)\n] له‌ ڕێگایه‌كی ئه‌مین كه‌ ناترسێی كه‌ دوژمن پێتان بگات، یاخود ترسی فیرعه‌ون و سه‌ربازانیت نابێت، یان ترسی ده‌ریاكه‌ت نابێت."},{"SurahNumber":20,"VerseNumber":78,"Text":"[\nفَأَتْبَعَهُمْ فِرْعَوْنُ بِجُنُودِهِ\n] كاتێك كه‌ موسا -\nصلی الله علیه وسلم\n- به‌نی ئیسرائیلی له‌گه‌ڵ خۆیدا برد فیرعه‌ونیش به‌ سه‌ربازه‌كانیه‌وه‌ شوێنیان كه‌وت [\nفَغَشِيَهُمْ مِنَ الْيَمِّ مَا غَشِيَهُمْ (٧٨)\n] پێیان گه‌یشتن به‌ ده‌ریاكه‌ ئه‌وه‌ی كه‌ چیرۆكه‌كه‌یت بیست، فیرعه‌ون و سه‌ربازه‌كانى له‌ دوایانه‌وه‌ بوون و ده‌ریاكه‌یش له‌ پێشیانه‌وه‌ بوو، كه‌ موسى -\nصلی الله علیه وسلم\n- به‌ فه‌رمانى خواى گه‌وره‌ گۆچانه‌كه‌ى دا به‌ ده‌ریاكه‌دا دوانزه‌ رێگاى وشكیان بۆ كرایه‌وه‌ له‌ناو ده‌ریاكه‌و ئاوه‌كه‌ وه‌كو شاخ راوه‌ستاو رزگاریان بوو، فیرعه‌ون و سه‌ربازه‌كانى دوایان كه‌وتن و چوونه‌ ناو ده‌ریاكه‌ ئاوه‌كه‌ به‌ فه‌رمانى خواى گه‌وره‌ گه‌یشته‌وه‌ به‌یه‌ك و نوقم بوون و له‌ناوچوون."},{"SurahNumber":20,"VerseNumber":79,"Text":"[\nوَأَضَلَّ فِرْعَوْنُ قَوْمَهُ وَمَا هَدَى (٧٩)\n] وه‌ فیرعه‌ون قه‌ومه‌كه‌ی خۆی گومڕا كردو له‌ ڕێی ڕاست ده‌ری كردن وه‌ هیدایه‌تی نه‌دان بۆ ڕێگای ڕاست."},{"SurahNumber":20,"VerseNumber":80,"Text":"[\nيَا بَنِي إِسْرَائِيلَ قَدْ أَنْجَيْنَاكُمْ مِنْ عَدُوِّكُمْ\n] ئه‌ی به‌نی ئیسرائیل ئێوه‌مان ڕزگار كرد له‌ دوژمنه‌كه‌تان كه‌ فیرعه‌ون بوو [\nوَوَاعَدْنَاكُمْ جَانِبَ الطُّورِ الْأَيْمَنَ\n] وه‌ به‌ڵێنیمان پێدان له‌لای كێوی (طور) كه‌ كۆمه‌ڵێك له‌گه‌ڵ خۆیدا هه‌ڵبژێرێ و بیانبات بۆ ئه‌وێ، له‌وێ خواى گه‌وره‌ قسه‌ى له‌گه‌ڵ موسادا -\nصلی الله علیه وسلم\n- كردو ته‌وراتى پێ به‌خشى [\nوَنَزَّلْنَا عَلَيْكُمُ الْمَنَّ وَالسَّلْوَى (٨٠)\n] (الْمَنَّ) واته‌: گه‌زۆی شیرینمان له‌ ئاسمانه‌وه‌ بۆ دابه‌زاندن، وه‌ (السَّلْوَى) سوێسكه‌، یاخود هه‌نگوینمان پێ به‌خشین."},{"SurahNumber":20,"VerseNumber":81,"Text":"[\nكُلُوا مِنْ طَيِّبَاتِ مَا رَزَقْنَاكُمْ وَلَا تَطْغَوْا فِيهِ\n] بخۆن له‌و خواردنه‌ به‌تام و چێژو حه‌ڵاڵانه‌ی كه‌ پێمان به‌خشیون به‌ڵام سنوور مه‌به‌زێنن، یاخود كوفرانه‌بژێری نیعمه‌تی خوای گه‌وره‌ نه‌كه‌ن [\nفَيَحِلَّ عَلَيْكُمْ غَضَبِي\n] له‌به‌ر ئه‌وه‌ی سزای من دائه‌به‌زێته‌ سه‌رتان [\nوَمَنْ يَحْلِلْ عَلَيْهِ غَضَبِي فَقَدْ هَوَى (٨١)\n] وه‌ هه‌ر كه‌سێكیش تووڕه‌بوون و سزای منی بۆ جێبه‌جێ بێ ئه‌وه‌ به‌هیلاك ئه‌چێت و فڕێ ئه‌درێته‌ شوێنی نزم كه‌ قوڵایی دۆزه‌خه‌."},{"SurahNumber":20,"VerseNumber":82,"Text":"[\nوَإِنِّي لَغَفَّارٌ لِمَنْ تَابَ\n] وه‌ من زۆر لێخۆشبووم بۆ كه‌سێك كه‌ ته‌وبه‌ بكات له‌ تاوانه‌كانی [\nوَآمَنَ وَعَمِلَ صَالِحًا\n] وه‌ ئیمان بێنێت و كرده‌وه‌ی چاك بكات (كرده‌وه‌ى چاك ئه‌وه‌یه‌ كه‌ نیه‌تت بۆ خواى گه‌وره‌ بێت و بۆ ریات نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nثُمَّ اهْتَدَى (٨٢)\n] پاشان هیدایه‌ت وه‌ربگرێ، واته‌: له‌سه‌ر ئه‌و ڕێگا ڕاسته‌ كه‌ ئیسلام و سوننه‌ته‌ دامه‌زراو بێت تا مردن."},{"SurahNumber":20,"VerseNumber":83,"Text":"[\nوَمَا أَعْجَلَكَ عَنْ قَوْمِكَ يَا مُوسَى (٨٣)\n] موسا -\nصلی الله علیه وسلم\n- پێش كاتی دیاریكراو ڕۆیشت تا قسه‌ له‌گه‌ڵ خوای گه‌وره‌دا بكات و هارونى براى -\nصلی الله علیه وسلم\n- به‌جێهێشت له‌ناو به‌نى ئیسرائیل، خوای گه‌وره‌ فه‌رمووی: ئه‌ی موسا -\nصلی الله علیه وسلم\n- چی وای لێكردیت كه‌ په‌له‌ بكه‌یت پێش كاتی دیاریكراو بێیت و قه‌ومه‌كه‌ت جێ بێلیت و له‌گه‌ڵ خۆتدا نه‌یانهێنی."},{"SurahNumber":20,"VerseNumber":84,"Text":"[\nقَالَ هُمْ أُولَاءِ عَلَى أَثَرِي\n] وتی: ئه‌ی په‌روه‌ردگار ئه‌وانیش له‌ من نزیكن و به‌ شوێن پێی من و به‌ دوای مندا دێن [\nوَعَجِلْتُ إِلَيْكَ رَبِّ لِتَرْضَى (٨٤)\n] خوایه‌ من په‌له‌م كردو هاتم بۆ لای تۆ تا زیاتر لێم ڕازی بیت."},{"SurahNumber":20,"VerseNumber":85,"Text":"{سامیری خەڵكی گومڕا دەكات}\n [\nقَالَ فَإِنَّا قَدْ فَتَنَّا قَوْمَكَ مِنْ بَعْدِكَ\n] خوای گه‌وره‌ فه‌رمووی: له‌ دوای تۆ ئێمه‌ قه‌ومه‌كه‌تمان تاقیكرده‌وه‌و تووشی تاقیكردنه‌وه‌ بوون [\nوَأَضَلَّهُمُ السَّامِرِيُّ (٨٥)\n] وه‌ (سامیری) گومڕاى كردن كه‌ گوێلكێكی بۆ دروست كردن له‌ ئاڵتوون وه‌ وای لێ كردن كه‌ ئه‌م گوێلكه‌ بپه‌رستن."},{"SurahNumber":20,"VerseNumber":86,"Text":"[\nفَرَجَعَ مُوسَى إِلَى قَوْمِهِ غَضْبَانَ أَسِفًا\n] وه‌ موسا -\nصلی الله علیه وسلم\n- گه‌ڕایه‌وه‌ بۆ لای قه‌ومه‌كه‌ی زۆر تووڕه‌بوو وه‌ خه‌فه‌تى خوارد كه‌ قه‌ومه‌كه‌ى له‌ دواى ئه‌م گوێلكیان په‌رست (أَسِفًا) واته‌: تووڕه‌بوونێكی زۆر سه‌خت و سه‌ختتر له‌ غه‌زه‌ب [\nقَالَ يَا قَوْمِ أَلَمْ يَعِدْكُمْ رَبُّكُمْ وَعْدًا حَسَنًا\n] فه‌رمووی: ئه‌ی قه‌ومه‌كه‌م ئایا په‌روه‌ردگارتان به‌ڵێنێكی باشی پێنه‌داوون به‌ده‌ستخستنى چاكه‌ى دونیاو قیامه‌ت و به‌ به‌هه‌شت كه‌ ئه‌گه‌ر به‌رده‌وام بن له‌سه‌ر عیباده‌ت و گوێڕایه‌ڵى خواى گه‌وره‌ [\nأَفَطَالَ عَلَيْكُمُ الْعَهْدُ\n] ئایا ماوه‌و سه‌رده‌مه‌كه‌ زۆری خایاندو له‌بیرتان كرد؟ [\nأَمْ أَرَدْتُمْ أَنْ يَحِلَّ عَلَيْكُمْ غَضَبٌ مِنْ رَبِّكُمْ\n] به‌ڵكو ئێوه‌ به‌م كاره‌تان ویستتان سزاو تووڕه‌بوونی خوای گه‌وره‌ دابه‌زێته‌ سه‌رتان [\nفَأَخْلَفْتُمْ مَوْعِدِي (٨٦)\n] بۆیه‌ ئێوه‌ وه‌عده‌ خیلافتان كردو له‌ به‌ڵێنه‌كه‌ی خۆتان پاشگه‌ز بوونه‌وه‌ كه‌ به‌ڵێنی لێ وه‌رگرتبوون به‌رده‌وام بن له‌سه‌ر گوێڕایه‌ڵی خوا، یاخود به‌ڵێنه‌كه‌ ئه‌وه‌ بووه‌ كه‌ به‌دوای موسادا -\nصلی الله علیه وسلم\n- بێن بۆ كێوی (طور)."},{"SurahNumber":20,"VerseNumber":87,"Text":"[\nقَالُوا مَا أَخْلَفْنَا مَوْعِدَكَ بِمَلْكِنَا\n] وتیان: ئه‌ی موسا -\nصلی الله علیه وسلم\n- ئێمه‌ وه‌عده‌ خیلاف نه‌بووینه‌ و به‌ڵێنی خۆمان نه‌شكاندووه‌ به‌ تواناو هه‌ڵبژاردنی خۆمان به‌ڵكو ناچار بووینه‌ كه‌ ئه‌و هه‌ڵه‌یه‌ بكه‌ین [\nوَلَكِنَّا حُمِّلْنَا أَوْزَارًا مِنْ زِينَةِ الْقَوْمِ\n] كاتێك كه‌ له‌ میصره‌وه‌ هاتن زێڕو ئاڵتوونیان له‌گه‌ڵ خۆیاندا هێنا بۆ ئه‌وه‌ی كه‌ خۆیانی پێ بڕازێننه‌وه‌ به‌ڵام لێره‌دا (سامیری) تووشی ئه‌و تاوانه‌ی كردن، یاخود بۆیان دروست نه‌بووه‌ كه‌ بیهێنن و هێنانه‌كه‌ی تاوان بووه‌، چونكه‌ موڵكى قیبتیه‌كان بووه‌ [\nفَقَذَفْنَاهَا فَكَذَلِكَ أَلْقَى السَّامِرِيُّ (٨٧)\n] وه‌ هه‌موویمان فڕێ دایه‌ ناو ئاگره‌وه‌ بۆ ئه‌وه‌ی كه‌ ڕزگارمان بێ له‌و تاوانه‌ی كردوومانه‌و له‌گه‌ڵ خۆمان هێناومانه‌، وه‌ به‌م شێوه‌یه‌ (سامیری) ئه‌و گوێلكه‌ی لێ دروست كرد."},{"SurahNumber":20,"VerseNumber":88,"Text":"{سامیری گوێلكێكیان بۆ دروست دەكات}\n [\nفَأَخْرَجَ لَهُمْ عِجْلًا جَسَدًا لَهُ خُوَارٌ\n] (سامیری) گوێلكێكی بۆ دروست كردن له‌و ئاڵتوونه‌ كه‌ ناوی بۆش كردبوو كه‌ هه‌واو بایه‌كه‌ لێی ئه‌دا ده‌نگی لێ ده‌رئه‌چوو وه‌كو ده‌نگی گوێلك چۆنه‌ به‌و شێوازه‌ ئه‌یبۆڕاند [\nفَقَالُوا هَذَا إِلَهُكُمْ وَإِلَهُ مُوسَى فَنَسِيَ (٨٨)\n] (سامیری) و ئه‌وانه‌ی له‌گه‌ڵیدا بوون وتیان: ئه‌مه‌ خوای ئێوه‌و خوای موسایشه‌ به‌ڵام موسا گومڕا بووه‌، یان نه‌یزانیوه‌ كه‌ ئه‌مه‌ خوای ئێوه‌یه‌، یان له‌ بیرى كرد به‌ ئێوه‌ بڵێت ئه‌مه‌ خواى ئێوه‌یه‌، ئه‌وانیش زۆر خۆشیان ویست و ده‌ستیان كرد به‌په‌رستنى."},{"SurahNumber":20,"VerseNumber":89,"Text":"[\nأَفَلَا يَرَوْنَ أَلَّا يَرْجِعُ إِلَيْهِمْ قَوْلًا\n] خواى گه‌وره‌ كه‌م عه‌قڵییان ده‌رده‌خات و ده‌فه‌رمێت: ئایا ئه‌وان بۆ په‌ندو عیبره‌ت وه‌رناگرن نابینن كه‌ ئه‌م گوێلكه‌ هیچ وه‌ڵامێكیان ناداته‌وه‌و قسه‌یان له‌گه‌ڵدا ناكات ئیتر ئه‌مه‌ چۆن ده‌بێ خوا بێت (كه‌واته‌ خوا ده‌بێت سیفه‌تى قسه‌ كردنى هه‌بێت) [\nوَلَا يَمْلِكُ لَهُمْ ضَرًّا وَلَا نَفْعًا (٨٩)\n] وه‌ هیچ زیان و سوودێكی ئه‌وانی به‌ده‌ست نیه‌ نه‌ له‌ دونیا نه‌ له‌ قیامه‌ت، به‌ڵكو سودو زیان ته‌نها به‌ده‌ست خواى گه‌وره‌یه‌."},{"SurahNumber":20,"VerseNumber":90,"Text":"[\nوَلَقَدْ قَالَ لَهُمْ هَارُونُ مِنْ قَبْلُ يَا قَوْمِ إِنَّمَا فُتِنْتُمْ بِهِ\n] وه‌ پێش ئه‌وه‌ی كه‌ موسا -\nصلی الله علیه وسلم\n- بگه‌ڕێته‌وه‌ هارونیش -\nصلی الله علیه وسلم\n- پێی وتن ئه‌ی قه‌ومه‌كه‌ی خۆم ئه‌مه‌ تاقیكردنه‌وه‌یه‌كه‌و كه‌وتوونه‌ته‌ ناو تاقیكردنه‌وه‌و گومڕابوونه‌و له‌ ڕێی ڕاست لاتان داوه‌ [\nوَإِنَّ رَبَّكُمُ الرَّحْمَنُ\n] وه‌ ئه‌م گوێلكه‌ خوای ئێوه‌ نیه‌و به‌دڵنیایى په‌روه‌ردگاری ئێوه‌ الله یه‌ ره‌حمانه‌ [\nفَاتَّبِعُونِي وَأَطِيعُوا أَمْرِي (٩٠)\n] ئێوه‌ شوێن من بكه‌ون وه‌ گوێڕایه‌ڵی فه‌رمانی من بكه‌ن و عیباده‌تی خوا بكه‌ن نه‌ك عیباده‌تی ئه‌و گوێلكه‌."},{"SurahNumber":20,"VerseNumber":91,"Text":"[\nقَالُوا لَنْ نَبْرَحَ عَلَيْهِ عَاكِفِينَ حَتَّى يَرْجِعَ إِلَيْنَا مُوسَى (٩١)\n] وتیان: نه‌خێر ئێمه‌ به‌رده‌وام له‌لای ئه‌مێنینه‌وه‌ تا ئه‌و كاته‌ی كه‌ موسا -\nصلی الله علیه وسلم\n- ئه‌گه‌ڕێته‌وه‌ بزانین ئایا موسا -\nصلی الله علیه وسلم\n- ڕازیه‌ به‌مه‌ یاخود نا ئه‌وكاته‌ وازی لێ دێنین."},{"SurahNumber":20,"VerseNumber":92,"Text":"[\nقَالَ يَا هَارُونُ مَا مَنَعَكَ إِذْ رَأَيْتَهُمْ ضَلُّوا (٩٢)\n] كاتێك كه‌ موسا -\nصلی الله علیه وسلم\n- گه‌ڕایه‌وه‌و بینى گوێلك ده‌په‌رستن زۆر توڕه‌ بوو ئه‌و له‌وحانه‌ى كه‌ ته‌وراتى تیا نوسرابوو داى به‌ زه‌ویه‌كه‌داو قژو ریشى هارونى -\nصلی الله علیه وسلم\n- راكێشاو فه‌رمووی: ئه‌ی هارون -\nصلی الله علیه وسلم\n- چی ڕێگری لێكردیت كه‌ به‌رهه‌ڵستیان بكه‌ی كاتێك كه‌ ئه‌بینی ئه‌وان گومڕا بوونه‌و ده‌ستیان كردووه‌ به‌ په‌رستنی ئه‌و گوێلكه‌."},{"SurahNumber":20,"VerseNumber":93,"Text":"[\nأَلَّا تَتَّبِعَنِ\n] بۆچی شوێنى من نه‌كه‌وتیت و خێرا پێت نه‌وتم؟ [\nأَفَعَصَيْتَ أَمْرِي (٩٣)\n] ئایا تۆ سه‌رپێچی فه‌رمانی منت كرد وه‌ لای ئه‌مان مایته‌وه‌ كه‌ گوێلك ئه‌په‌رستن."},{"SurahNumber":20,"VerseNumber":94,"Text":"[\nقَالَ يَبْنَؤُمَّ لَا تَأْخُذْ بِلِحْيَتِي وَلَا بِرَأْسِي\n] هارون -\nصلی الله علیه وسلم\n- فه‌رمووی: ئه‌ی كوڕی دایكم ڕیش و سه‌رم ڕامه‌كێشه‌ (وتى: كوڕى دایكم، بۆ ئه‌وه‌ی زیاتر سه‌رنجی ڕاكێشێ و سۆزو به‌زه‌یى بجولێنێت، هه‌رچه‌نده‌ براى دایك و باوكى بوو) [\nإِنِّي خَشِيتُ أَنْ تَقُولَ فَرَّقْتَ بَيْنَ بَنِي إِسْرَائِيلَ\n] من له‌وه‌ ترسام كه‌ ئه‌گه‌ر جێیان بێلم هه‌ندێكیان له‌گه‌ڵ مندا بێن و هه‌ندێكیان لێره‌ بمێننه‌وه‌ تۆ بڵێی ته‌فره‌قه‌و جیاوازی و پارچه‌ پارچه‌یت خسته‌ ناو به‌نی ئیسرائیله‌وه‌ [\nوَلَمْ تَرْقُبْ قَوْلِي (٩٤)\n] وه‌ بڵێیت تۆ به‌ قسه‌ی منت نه‌كرد."},{"SurahNumber":20,"VerseNumber":95,"Text":"[\nقَالَ فَمَا خَطْبُكَ يَا سَامِرِيُّ (٩٥)\n] پاشان موسى -\nصلی الله علیه وسلم\n- ڕووی كرده‌ (سامیری) و پێى وت: ئه‌ی (سامیری) چی وای لێكردیت كه‌ ئه‌م ئیشه‌ بكه‌ی گوێلكێك دروست بكه‌ی له‌ ئاڵتوون و بانگی خه‌ڵكی بكه‌ی بۆ په‌رستنی (سامرى له‌ قه‌ومێكى مانگاپه‌رست بوو، وه‌ خۆشه‌ویستى مانگاپه‌رستى له‌ دڵیدا جێگیرو چه‌سپاو بوو،وه‌ له‌گه‌ڵ به‌نى ئیسرائیل موسڵمان بوونى خۆى ئاشكرا كرد بوو)."},{"SurahNumber":20,"VerseNumber":96,"Text":"[\nقَالَ بَصُرْتُ بِمَا لَمْ يَبْصُرُوا بِهِ\n] (سامیرى) وتی: ئه‌وه‌ی من بینیومه‌ ئه‌وان نه‌یانبینیوه‌ كه‌ جبریلی بینیوه‌ له‌سه‌ر ئه‌سپه‌كه‌ی [\nفَقَبَضْتُ قَبْضَةً مِنْ أَثَرِ الرَّسُولِ\n] وه‌ مشتێك له‌ شوێنه‌واری شوێن پێی ئه‌سپه‌كه‌ی جبریلی هه‌ڵگرتووه‌ [\nفَنَبَذْتُهَا\n] وه‌ فڕێم دایه‌ سه‌ر ئه‌و ئاڵتوونه‌ كه‌ تاوابۆوه‌ له‌سه‌ر شێوه‌ی گوێلك [\nوَكَذَلِكَ سَوَّلَتْ لِي نَفْسِي (٩٦)\n] كه‌ بیوتایه‌ ببه‌ به‌ هه‌ر شتێك ده‌بووه‌ ئه‌و شته‌، یاخود وتراوه‌ هه‌ڵی داوه‌ته‌ سه‌ر هه‌ر شتێكی بێ گیان وای لێ هاتووه‌ تا گیان و ڕۆح ئه‌چووه‌ به‌ری و زیندوو ئه‌بۆوه‌، وه‌ نه‌فسیشم ئه‌م شته‌ی بۆ ڕازاندمه‌وه‌."},{"SurahNumber":20,"VerseNumber":97,"Text":"{موسا پێغەمبەر  -\nصلی الله علیه وسلم\n-گوێلكە ئاڵتونییەكە دەسوتێنێت}\n [\nقَالَ فَاذْهَبْ\n] موسا -\nصلی الله علیه وسلم\n- فه‌رمووی: ده‌ی بڕۆ ئێره‌ به‌جێبهێله‌و دوور بكه‌وه‌ لێره‌ [\nفَإِنَّ لَكَ فِي الْحَيَاةِ أَنْ تَقُولَ لَا مِسَاسَ\n] چونكه‌ ده‌ستت بۆ شتێك برد كه‌ بۆت نه‌بوو ده‌ستى بۆ به‌ریت، تا له‌ ژیاندا بی ئه‌بێ كه‌س لێت نزیك نه‌بێته‌وه‌و تێكه‌ڵى خه‌ڵكى نه‌بیت، نه‌فی كردو دووری خسته‌وه‌و فه‌رمانی كرد به‌ به‌نی ئیسرائیل كه‌ جارێكی تر لێی نزیك نه‌بنه‌وه‌و كه‌س قسه‌ی له‌گه‌ڵ نه‌كات وه‌كو سزایه‌ك بۆی [\nوَإِنَّ لَكَ مَوْعِدًا لَنْ تُخْلَفَهُ\n] وه‌ به‌ دڵنیایى تۆ مه‌وعیدێكیشت هه‌یه‌ كه‌ خوای گه‌وره‌ ئه‌و مه‌وعیده‌ له‌ كاتی خۆی جێبه‌جێ ئه‌كات كه‌ ڕۆژی قیامه‌ته‌ له‌وێ خوای گه‌وره‌ سزات ئه‌دات [\nوَانْظُرْ إِلَى إِلَهِكَ الَّذِي ظَلْتَ عَلَيْهِ عَاكِفًا\n] وه‌ سه‌یری خوایه‌كه‌ت بكه‌ كه‌ به‌رده‌وام مایته‌وه‌ له‌سه‌ری و عیباده‌تیت ده‌كرد [\nلَنُحَرِّقَنَّهُ\n] ئه‌بێ بیسووتێنین به‌ ئاگر [\nثُمَّ لَنَنْسِفَنَّهُ فِي الْيَمِّ نَسْفًا (٩٧)\n] پاشانیش خۆڵه‌مێشه‌كه‌ی فڕێ ئه‌ده‌ینه‌ ناو ده‌ریاوه‌و بڵاوی ئه‌كه‌ینه‌وه‌ تا با بیبات."},{"SurahNumber":20,"VerseNumber":98,"Text":"[\nإِنَّمَا إِلَهُكُمُ اللَّهُ الَّذِي لَا إِلَهَ إِلَّا هُوَ\n] به‌ دڵنیایى ته‌نها په‌رستراوی حه‌قی ئێوه‌ الله یه‌ كه‌ هیچ په‌رستراوێك به‌حه‌ق نیه‌ شایه‌نی په‌رستن بێت جگه‌ له‌ زاتی پیرۆزی الله نه‌بێ ئه‌مه‌ خواو په‌روه‌ردگارو په‌رستراوی ئێوه‌یه‌ نه‌ك ئه‌م گوێلكه‌ [\nوَسِعَ كُلَّ شَيْءٍ عِلْمًا (٩٨)\n] كه‌ زانست و زانیاری خوای گه‌وره‌ زۆر فراوانه‌و هه‌موو شتێكی گرتۆته‌وه‌."},{"SurahNumber":20,"VerseNumber":99,"Text":"[\nكَذَلِكَ نَقُصُّ عَلَيْكَ مِنْ أَنْبَاءِ مَا قَدْ سَبَقَ\n] ئه‌ی محمد -\nصلی الله علیه وسلم\n- به‌م شێوازه‌ چیرۆك و به‌سه‌رهات و هه‌واڵی پێشینه‌ت بۆ ئه‌گێڕینه‌وه‌ ئه‌وه‌ی كه‌ ڕوویداوه‌ له‌ ئوممه‌تانی پێشتر بۆ ئه‌وه‌ی ببێته‌ دڵدانه‌وه‌یه‌ك بۆت [\nوَقَدْ آتَيْنَاكَ مِنْ لَدُنَّا ذِكْرًا (٩٩)\n] وه‌ به‌ دڵنیایى ئێمه‌ له‌ لایه‌ن خۆمانه‌وه‌ ئه‌و زیكره‌مان پێ به‌خشیوویت كه‌ قورئانی پیرۆزه‌."},{"SurahNumber":20,"VerseNumber":100,"Text":"[\nمَنْ أَعْرَضَ عَنْهُ\n] هه‌ر كه‌سێك پشت له‌ قورئانی پیرۆز بكات [\nفَإِنَّهُ يَحْمِلُ يَوْمَ الْقِيَامَةِ وِزْرًا (١٠٠)\n] ئه‌وه‌ له‌ ڕۆژی قیامه‌تدا تاوان و باری قورس هه‌ڵئه‌گرێ و تاوانبار ئه‌بێ به‌هۆی پشت كردنی له‌ قورئان."},{"SurahNumber":20,"VerseNumber":101,"Text":"[\nخَالِدِينَ فِيهِ\n] به‌ نه‌مری له‌ناو ئه‌و سزایه‌و ئاگری دۆزه‌خ ئه‌مێننه‌وه‌ [\nوَسَاءَ لَهُمْ يَوْمَ الْقِيَامَةِ حِمْلًا (١٠١)\n] وه‌ له‌ ڕۆژی قیامه‌تیشدا تاوانه‌كانیان خراپترین بارێكه‌ كه‌ هه‌ڵیانگرتبێ."},{"SurahNumber":20,"VerseNumber":102,"Text":"{چەند دیمەنێكی رۆژی قیامەت}\n [\nيَوْمَ يُنْفَخُ فِي الصُّورِ\n] له‌ ڕۆژی قیامه‌ت ئه‌و ڕۆژه‌ی كه‌ ئیسرافیل فوو ئه‌كات به‌ كه‌ڕه‌نادا فوو كردنی دووه‌م بۆ زیندوو بوونه‌وه‌و حه‌شرو لێپرسینه‌وه‌ [\nوَنَحْشُرُ الْمُجْرِمِينَ يَوْمَئِذٍ زُرْقًا (١٠٢)\n] له‌و ڕۆژه‌شدا تاوانباران له‌ موشریك و سه‌رپێچیكاران حه‌شر ئه‌كه‌ین به‌ شینی، واته‌: چاویان شین ئه‌بێ له‌ تینووێتی و سه‌ختى سزادا."},{"SurahNumber":20,"VerseNumber":103,"Text":"[\nيَتَخَافَتُونَ بَيْنَهُمْ\n] له‌ نێوان خۆیان به‌ نهێنی قسه‌ ئه‌كه‌ن و ئه‌ڵێن: [\nإِنْ لَبِثْتُمْ إِلَّا عَشْرًا (١٠٣)\n] له‌ دونیا ژیانتان به‌سه‌ر نه‌بردووه‌ ته‌نها ده‌ رۆژ نه‌بێت، واته‌: به‌لایانه‌وه‌ كه‌مه‌ وا ئه‌زانن زۆر كه‌م له‌ دونیادا ژیاون."},{"SurahNumber":20,"VerseNumber":104,"Text":"[\nنَحْنُ أَعْلَمُ بِمَا يَقُولُونَ\n] خوای گه‌وره‌ ئه‌فه‌رمووێ: ئێمه‌ خۆمان زاناترین به‌وه‌ی كه‌ ئه‌وان چی ئه‌ڵێن [\nإِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْمًا (١٠٤)\n] ئه‌وه‌ی كه‌ له‌ هه‌موویان قسه‌ی ڕێكترو بۆچوونی ته‌واوتر بێ ئه‌ڵێ: نه‌خێر ده‌ ڕۆژ نه‌بووه‌ ته‌نها یه‌ك ڕۆژێك له‌ دونیادا ماونه‌ته‌وه‌، نه‌ك ئه‌م قسه‌یه‌ ڕاست بێ به‌ڵكو مه‌به‌ست ئه‌وه‌یه‌ كه‌ سزایان زۆر سه‌خته‌ و ته‌مه‌نى درێژو خۆشیه‌كانى دونیایان له‌ بیر كردووه‌و وا ده‌زانن ته‌نها رۆژێك له‌ دونیادا ژیاون، (ئه‌مه‌یش بێنرخى دونیا ده‌رده‌خات و شایانى ئه‌وه‌ نیه‌ مرۆڤـى موسڵمان خۆى بۆى گوناهبار بكات)."},{"SurahNumber":20,"VerseNumber":105,"Text":"[\nوَيَسْأَلُونَكَ عَنِ الْجِبَالِ\n] ئه‌ی محمد -\nصلی الله علیه وسلم\n- پرسیاری شاخه‌كانت لێ ئه‌كه‌ن له‌ ڕۆژی قیامه‌ت ئایا ده‌مێنێت یان له‌ناو ده‌چێت [\nفَقُلْ يَنْسِفُهَا رَبِّي نَسْفًا (١٠٥)\n] تۆ بڵێ: په‌روه‌ردگارم له‌ ناخی زه‌وی هه‌ڵیانئه‌كێشێ و ئه‌یانته‌قێنێته‌وه‌و به‌ هه‌وادا ئه‌ڕۆن."},{"SurahNumber":20,"VerseNumber":106,"Text":"[\nفَيَذَرُهَا قَاعًا صَفْصَفًا (١٠٦)\n] خوای گه‌وره‌ ئه‌و زه‌ویه‌ وا لێ ئه‌كات هه‌ر هه‌مووی ئه‌بێته‌ زه‌ویه‌كی لووس هیچ ڕووه‌ك و خانوویه‌كی تیا نه‌بێت و هه‌مووی ڕێك و صاف ئه‌بێ."},{"SurahNumber":20,"VerseNumber":107,"Text":"[\nلَا تَرَى فِيهَا عِوَجًا وَلَا أَمْتًا (١٠٧)\n] هیچ گێڕی و دۆڵ و شیو و شاخ و به‌رزى و نزمى تیا نابینیت و ڕێك و ته‌خت ئه‌بێ."},{"SurahNumber":20,"VerseNumber":108,"Text":"[\nيَوْمَئِذٍ يَتَّبِعُونَ الدَّاعِيَ\n] له‌و ڕۆژه‌دا خه‌ڵكی هه‌مووی شوێنی بانگخوازی خوای گه‌وره‌ ئه‌كه‌وێ به‌ره‌و ساحه‌ی مه‌حشه‌ر (ئه‌گه‌ر له‌ دونیا شوێنى بكه‌وتنایه‌ باشتر بوو بۆیان) [\nلَا عِوَجَ لَهُ\n] هیچ كه‌سێك نیه‌ لا بدات یان بتوانێ لا بدات و به‌لایه‌كی تردا بڕوات، به‌ڵكو هه‌موویان شوێنى ده‌نگه‌كه‌ ده‌كه‌ون [\nوَخَشَعَتِ الْأَصْوَاتُ لِلرَّحْمَنِ\n] وه‌ ده‌نگه‌كان هه‌مووی كپ و هێمن و بێده‌نگ ئه‌بن له‌ ترسی خوای گه‌وره‌دا یان له‌به‌ر بیستنی قسه‌ی خوای گه‌وره‌ [\nفَلَا تَسْمَعُ إِلَّا هَمْسًا (١٠٨)\n] هیچ شتێك نابیستی ته‌نها چپه‌و ده‌نگی نزم نه‌بێت، یان ده‌نگى پێیه‌كان."},{"SurahNumber":20,"VerseNumber":109,"Text":"[\nيَوْمَئِذٍ لَا تَنْفَعُ الشَّفَاعَةُ\n] له‌و ڕۆژه‌دا كه‌ رۆژى قیامه‌ته‌ كه‌س ناتوانێ شه‌فاعه‌ت بكات و شه‌فاعه‌ت و تكا سوودی نیه‌ لاى خواى گه‌وره‌ [\nإِلَّا مَنْ أَذِنَ لَهُ الرَّحْمَنُ وَرَضِيَ لَهُ قَوْلًا (١٠٩)\n] ئیلا ئه‌گه‌ر كه‌سێك كه‌ خوای گه‌وره‌ ئیزنی پێدابێت كه‌ شه‌فاعه‌ت بكات، وه‌ ڕازیش بێ به‌ قسه‌ی، واته‌: ئه‌هلی ته‌وحید بووبێت ئه‌و كه‌سه‌ی كه‌ شه‌فاعه‌تی بۆ ئه‌كرێ و ئه‌وه‌شی شه‌فاعه‌تكاره‌ ئه‌بێ ئه‌هلی ته‌وحید بن (كه‌واته‌ ده‌بێت داواى شه‌فاعه‌ت ته‌نها له‌ خواى گه‌وره‌ بكرێت، چونكه‌ ته‌نها به‌ ده‌ستى ئه‌وه‌)."},{"SurahNumber":20,"VerseNumber":110,"Text":"[\nيَعْلَمُ مَا بَيْنَ أَيْدِيهِمْ وَمَا خَلْفَهُمْ\n] خوای گه‌وره‌ ئه‌زانێ له‌ پێش ده‌ستی ئه‌مان له‌ پێشیان و پاشیان چی ڕووئه‌دات، پێشیان واته‌: قیامه‌ت، وه‌ پاشیان واته‌: دونیا [\nوَلَا يُحِيطُونَ بِهِ عِلْمًا (١١٠)\n] وه‌ ئه‌وان هیچ زانیاریه‌كیان نیه‌ ده‌رباره‌ی خوای گه‌وره‌ یان سیفاته‌كانی ئیلا ئه‌وه‌ی خوای گه‌وره‌ خۆی پێی ڕاگه‌یاندبن."},{"SurahNumber":20,"VerseNumber":111,"Text":"[\nوَعَنَتِ الْوُجُوهُ لِلْحَيِّ الْقَيُّومِ\n] وه‌ ڕووه‌كان هه‌مووی زه‌لیل و ملكه‌چن بۆ خوای گه‌وره‌ كه‌ هه‌میشه‌ زیندووه‌و ناخه‌وێت، وه‌ هه‌ڵسوڕێنه‌رو به‌ڕێوه‌به‌ری بوونه‌وه‌ره‌ [\nوَقَدْ خَابَ مَنْ حَمَلَ ظُلْمًا (١١١)\n] وه‌ ئه‌وه‌ی كه‌ زوڵم و سته‌می كردبێت و شه‌ریكى بۆ خوای گه‌وره‌ دانابێت له‌و ڕۆژه‌دا زه‌ره‌رمه‌نده‌."},{"SurahNumber":20,"VerseNumber":112,"Text":"[\nوَمَنْ يَعْمَلْ مِنَ الصَّالِحَاتِ وَهُوَ مُؤْمِنٌ\n] وه‌ هه‌ر كه‌سێكیش له‌ دونیادا كرده‌وه‌ی چاكی كردبێ و باوه‌ڕدار بووبێت (كرده‌وه‌ى چاك ئه‌وه‌یه‌ كه‌ نیه‌تت بۆ خوا بێت و بۆ ریات نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nفَلَا يَخَافُ ظُلْمًا\n] ئه‌وه‌ له‌وه‌ ناترسێ كه‌ سته‌می لێ بكرێ و تاوانی جگه‌ له‌ خۆی بخرێته‌ سه‌رشانی [\nوَلَا هَضْمًا (١١٢)\n] یاخود پاداشتی چاكه‌كانی لێ كه‌م بكرێ."},{"SurahNumber":20,"VerseNumber":113,"Text":"[\nوَكَذَلِكَ أَنْزَلْنَاهُ قُرْآنًا عَرَبِيًّا\n] به‌م شێوازه‌ ئێمه‌ قورئانی پیرۆزمان دابه‌زاندووه‌ به‌ زمانی عه‌ره‌بی ره‌وان تا لێی تێ بگه‌ن [\nوَصَرَّفْنَا فِيهِ مِنَ الْوَعِيدِ لَعَلَّهُمْ يَتَّقُونَ\n] وه‌ جۆره‌ها هه‌ڕه‌شه‌مان تیادا داناوه‌ وه‌كو ترساندنێك بۆ خه‌ڵكی به‌ڵكو ته‌قوای خوای گه‌وره‌ بكه‌ن و له‌ خوا بترسێن و ده‌ست له‌ تاوان هه‌ڵبگرن و لێى دوور بكه‌ونه‌وه‌ [\nأَوْ يُحْدِثُ لَهُمْ ذِكْرًا (١١٣)\n] یاخود ببێ به‌ په‌ندو ئامۆژگاری بۆیان و په‌ندو ئامۆژگاری وه‌رگرن و گوێڕایه‌ڵى خواى گه‌وره‌ بكه‌ن."},{"SurahNumber":20,"VerseNumber":114,"Text":"[\nفَتَعَالَى اللَّهُ الْمَلِكُ الْحَقُّ\n] خوای گه‌وره‌ الله مه‌لیك و پاشایه‌كی حه‌قه‌ پاك و به‌رزو بڵنده‌ له‌ زات و سیفات و كرداریدا [\nوَلَا تَعْجَلْ بِالْقُرْآنِ مِنْ قَبْلِ أَنْ يُقْضَى إِلَيْكَ وَحْيُهُ\n] ئه‌ی محمد -\nصلی الله علیه وسلم\n- په‌له‌ مه‌كه‌ له‌ وه‌رگرتنی قورئان پێش ئه‌وه‌ی كه‌ وه‌حیه‌كه‌ به‌ تۆ بگات، سه‌ره‌تا جبریل وه‌حی ئه‌هێنا پێش ئه‌وه‌ی ته‌واو بێ پێغه‌مبه‌ر -\nصلی الله علیه وسلم\n- له‌ دوایه‌وه‌ ئه‌یووته‌وه‌ [\nوَقُلْ رَبِّ زِدْنِي عِلْمًا (١١٤)\n] ئه‌وه‌ تۆ بڵێ: ئه‌ی په‌روه‌ردگار زانیاریم زیاد بكه‌، (فه‌رمانى پێنه‌كرد به‌ داواكردنى زیادكردنى دونیا، به‌ڵكو  زیاد كردنى زانست و زانیارى، بۆیه‌ تا وه‌فاتى فه‌رموو زانیارى له‌ زیاد بووندا بوو، ئه‌مه‌یش بێنرخى دونیاو به‌رزى پله‌وپایه‌ى زانست ده‌رده‌خات)."},{"SurahNumber":20,"VerseNumber":115,"Text":"{ئامۆژگاری خوای گەورە بۆ ئادەم}\n [\nوَلَقَدْ عَهِدْنَا إِلَى آدَمَ مِنْ قَبْلُ فَنَسِيَ\n] وه‌ به‌ دڵنیایى ئامۆژگاری و وه‌سیه‌تمان بۆ ئاده‌م كردبوو له‌ پێشتردا كه‌ له‌و داره‌ نه‌خوات، به‌ڵام ئه‌و له‌بیری كردو شه‌یتان خه‌ڵه‌تاندی (بۆیه‌ به‌ مرۆڤـ وتراوه‌ انسان چونكه‌ له‌ بیرى كرد) [\nوَلَمْ نَجِدْ لَهُ عَزْمًا (١١٥)\n] وه‌ نه‌مان بینی كه‌ عه‌زیمه‌تی هه‌بێ له‌سه‌ر ئه‌و شته‌ [\nوَإِذْ قُلْنَا لِلْمَلَائِكَةِ اسْجُدُوا لِآدَمَ\n] وه‌ ئێمه‌ به‌ فریشته‌كانمان وت: كڕنوشی ڕێزو ئیحتیرام بۆ ئاده‌م به‌رن."},{"SurahNumber":20,"VerseNumber":116,"Text":"[\nفَسَجَدُوا إِلَّا إِبْلِيسَ أَبَى (١١٦)\n] هه‌موویان كڕنوشیان بۆ برد ته‌نها ئیبلیس نه‌بێ كه‌ ڕه‌تی كرده‌وه‌ كڕنوش بۆ ئاده‌م به‌رێت."},{"SurahNumber":20,"VerseNumber":117,"Text":"[\nفَقُلْنَا يَا آدَمُ إِنَّ هَذَا عَدُوٌّ لَكَ وَلِزَوْجِكَ\n] ئێمه‌ش وتمان: ئه‌ی ئاده‌م ئه‌م ئیبلیسه‌ به‌ دڵنیایى دوژمنی تۆ و حه‌وواى خێزانته‌ [\nفَلَا يُخْرِجَنَّكُمَا مِنَ الْجَنَّةِ فَتَشْقَى (١١٧)\n] با له‌ دونیادا له‌ به‌هه‌شت ده‌رتان نه‌كات و بچنه‌ سه‌ر ڕووی زه‌وی ماندوو ئه‌بن له‌ گه‌ڕان به‌ دواى رزق و رۆزى."},{"SurahNumber":20,"VerseNumber":118,"Text":"[\nإِنَّ لَكَ أَلَّا تَجُوعَ فِيهَا وَلَا تَعْرَى (١١٨)\n] ئه‌گه‌ر تۆ له‌ به‌هه‌شتدا بمێنیته‌وه‌ ئه‌وه‌ به‌ دڵنیایى نه‌برسیت ئه‌بیت وه‌ نه‌ ڕووتیش ئه‌بیت، چونكه‌ جۆره‌ها خواردن و پۆشاكی چاكی تیایه‌."},{"SurahNumber":20,"VerseNumber":119,"Text":"[\nوَأَنَّكَ لَا تَظْمَأُ فِيهَا وَلَا تَضْحَى (١١٩)\n] وه‌ له‌ به‌هه‌شتیشدا هه‌رگیز تینووت نابێت وه‌ هه‌رگیز تیشكی خۆر لێتنادات و گه‌رمات نابێت."},{"SurahNumber":20,"VerseNumber":120,"Text":"{ئیبلیس فێڵ لە ئادەم دەكات}\n [\nفَوَسْوَسَ إِلَيْهِ الشَّيْطَانُ\n] شه‌یتان وه‌سوه‌سه‌ی بۆ دروست كرد به‌ ده‌نگێكی نهێنی [\nقَالَ يَا آدَمُ هَلْ أَدُلُّكَ عَلَى شَجَرَةِ الْخُلْدِ\n] وتی: ئه‌ی ئاده‌م ئایا ڕێنماییت بكه‌م بۆ دارێك كه‌ ئه‌گه‌ر لێی بخۆیت بۆ هه‌میشه‌ زیندوو ئه‌بیت و مردنت به‌سه‌ردا نایه‌ت [\nوَمُلْكٍ لَا يَبْلَى (١٢٠)\n] وه‌ موڵكێكیش كه‌ هه‌رگیز له‌ناو ناچێت و كه‌م ناكات."},{"SurahNumber":20,"VerseNumber":121,"Text":"[\nفَأَكَلَا مِنْهَا فَبَدَتْ لَهُمَا سَوْآتُهُمَا\n] ئه‌وانیش به‌ قسه‌ی ئیبلیسیان كردو له‌ داره‌كه‌یان خواردو عه‌وره‌تیان ده‌ركه‌وت [\nوَطَفِقَا يَخْصِفَانِ عَلَيْهِمَا مِنْ وَرَقِ الْجَنَّةِ\n] وه‌ خێرا گه‌ڵای داره‌كانی به‌هه‌شتیان ئه‌دا به‌سه‌ر خۆیاندا [\nوَعَصَى آدَمُ رَبَّهُ فَغَوَى (١٢١)\n] وه‌ ئاده‌م -\nصلی الله علیه وسلم\n- سه‌رپێچی خوای گه‌وره‌ی كردو ژیانی لێتێكچوو به‌وه‌ى هاته‌ سه‌ر ڕووی زه‌وی."},{"SurahNumber":20,"VerseNumber":122,"Text":"[\nثُمَّ اجْتَبَاهُ رَبُّهُ\n] پاشان دووباره‌ خوای گه‌وره‌ هه‌ڵیبژارده‌وه‌ [\nفَتَابَ عَلَيْهِ وَهَدَى (١٢٢)\n] وه‌ كه‌ داوای لێخۆشبوونی له‌ خوای گه‌وره‌ كرد لێیخۆشبوو وه‌ هیدایه‌تی دا بۆ ئه‌وه‌ی كه‌ ته‌وبه‌ بكات."},{"SurahNumber":20,"VerseNumber":123,"Text":"[\nقَالَ اهْبِطَا مِنْهَا جَمِيعًا\n] خوای گه‌وره‌ فه‌رمووی: هه‌ردووكتان ئاده‌م و حه‌ووا له‌ به‌هه‌شت ده‌رچن و دابه‌زن بۆ سه‌ر ڕووی زه‌وی [\nبَعْضُكُمْ لِبَعْضٍ عَدُوٌّ\n] ئێوه‌ی گرۆی مرۆڤـ هه‌ندێكتان ئه‌بن به‌ دوژمنی هه‌ندێكی ترتان [\nفَإِمَّا يَأْتِيَنَّكُمْ مِنِّي هُدًى\n] هه‌ر كاتێك له‌ لایه‌ن منه‌وه‌ هیدایه‌تتان بۆ هات به‌ ناردنی پێغه‌مبه‌ران و دابه‌زینی كتێبه‌كان [\nفَمَنِ اتَّبَعَ هُدَايَ فَلَا يَضِلُّ وَلَا يَشْقَى (١٢٣)\n] ئه‌وا هه‌ر كه‌سێك شوێن ئه‌و هیدایه‌ته‌ی من بكه‌وێ له‌ دونیادا گومڕا نابێت و له‌ قیامه‌تیش به‌دبه‌خت نابێت، به‌ڵكو به‌خته‌وه‌ر ئه‌بێت."},{"SurahNumber":20,"VerseNumber":124,"Text":"{پشت كردن لە ئیسلام هۆكاری ژیان ناخۆشییە}\n [\nوَمَنْ أَعْرَضَ عَنْ ذِكْرِي\n] وه‌ هه‌ر كه‌سێكیش پشت له‌ دین و قورئانه‌كه‌ی من بكات [\nفَإِنَّ لَهُ مَعِيشَةً ضَنْكًا\n] ئه‌وه‌ به‌ دڵنیایى ژیانێكی ته‌نگ و ته‌سك له‌ دونیادا ئه‌یژێنین له‌ دوودڵى و گومان و دڵه‌ڕاوكێ و شڵه‌ژاویدا ده‌ژێت، وه‌ له‌ناو گۆریشدا سزا ده‌درێت و گۆڕه‌كه‌ى لێ ته‌سك ده‌كرێته‌وه‌ تا په‌راسوه‌كانى هه‌موو ده‌شكێت [\nوَنَحْشُرُهُ يَوْمَ الْقِيَامَةِ أَعْمَى (١٢٤)\n] وه‌ له‌ ڕۆژی قیامه‌تیشدا به‌ كوێری حه‌شری ئه‌كه‌ین."},{"SurahNumber":20,"VerseNumber":125,"Text":"[\nقَالَ رَبِّ لِمَ حَشَرْتَنِي أَعْمَى وَقَدْ كُنْتُ بَصِيرًا (١٢٥)\n] ئه‌ویش ئه‌ڵێ: ئه‌ی په‌روه‌ردگار بۆ به‌ كوێری حه‌شرم ئه‌كه‌ی له‌ كاتێكدا كه‌ من له‌ دونیا هه‌ردوو چاوم بینا بووه‌و كوێر نه‌بووم."},{"SurahNumber":20,"VerseNumber":126,"Text":"[\nقَالَ كَذَلِكَ أَتَتْكَ آيَاتُنَا فَنَسِيتَهَا\n] خوای گه‌وره‌ ئه‌فه‌رمووێ: به‌م شێوازه‌ ئایه‌ته‌كانی ئێمه‌ت پێگه‌یشت تۆ پشتت تێ كردو پشتگوێت خست و وازت لێ هێناو ته‌ماشات نه‌كرد [\nوَكَذَلِكَ الْيَوْمَ تُنْسَى (١٢٦)\n] ئێستاش ئاوا به‌ كوێری به‌جێ ئه‌هێڵدرێی له‌ناو ئاگری دۆزه‌خداو وه‌كو له‌بیركراو مامه‌ڵه‌ت له‌گه‌ڵدا ده‌كرێت."},{"SurahNumber":20,"VerseNumber":127,"Text":"[\nوَكَذَلِكَ نَجْزِي مَنْ أَسْرَفَ وَلَمْ يُؤْمِنْ بِآيَاتِ رَبِّهِ\n] وه‌ به‌م شێوازه‌ سزای هه‌ر كه‌سێك ئه‌ده‌ینه‌وه‌ كه‌ زیادڕه‌وی كردبێ له‌ تاواندا وه‌ ئیمانی به‌ ئایه‌ته‌كانی خوای گه‌وره‌ نه‌هێنابێ [\nوَلَعَذَابُ الْآخِرَةِ أَشَدُّ وَأَبْقَى (١٢٧)\n] به‌ڵام به‌ دڵنیایى سزای ڕۆژی قیامه‌ت زۆر سه‌ختتره‌ وه‌ به‌رده‌وامتریشه‌و ئه‌مێنێ و ناپچڕێ و كۆتایی نایات."},{"SurahNumber":20,"VerseNumber":128,"Text":"[\nأَفَلَمْ يَهْدِ لَهُمْ كَمْ أَهْلَكْنَا قَبْلَهُمْ مِنَ الْقُرُونِ\n] ئایا خه‌ڵكی مه‌ككه‌ هه‌واڵ و به‌سه‌رهاتی ئه‌و هه‌موو ئوممه‌تانه‌ی پێشتریان بۆ نه‌هاتووه‌ كه‌ له‌ناومان بردن [\nيَمْشُونَ فِي مَسَاكِنِهِمْ\n] كه‌ له‌ ناو شارو جێگای خۆیاندا ئه‌هاتن و ئه‌ڕۆیشتن بۆ بازرگانی [\nإِنَّ فِي ذَلِكَ لَآيَاتٍ لِأُولِي النُّهَى (١٢٨)\n] به‌دڵنیایى هه‌موو ئه‌مانه‌ به‌ڵگه‌ن بۆ كه‌سانێك كه‌ هۆشمه‌ند بن و عه‌قڵیان هه‌بێ."},{"SurahNumber":20,"VerseNumber":129,"Text":"[\nوَلَوْلَا كَلِمَةٌ سَبَقَتْ مِنْ رَبِّكَ\n] وه‌ ئه‌گه‌ر ئه‌و به‌ڵێنه‌ نه‌بوایه‌ له‌ خوای گه‌وره‌وه‌ كه‌ پێشتر داویه‌تی كه‌ سزایان دوا بخات بۆ ڕۆژی قیامه‌ت، یان سزایان نه‌دات تا به‌ڵگه‌ جێگیر نه‌كات به‌سه‌ریاندا [\nلَكَانَ لِزَامًا وَأَجَلٌ مُسَمًّى (١٢٩)\n] ئه‌و كاته‌ خوای گه‌وره‌ سزای ئه‌دان و سزاكه‌ی دوا نه‌ئه‌كه‌وت بۆ كاتی دیاریكراو كه‌ ڕۆژی قیامه‌ته‌."},{"SurahNumber":20,"VerseNumber":130,"Text":"[\nفَاصْبِرْ عَلَى مَا يَقُولُونَ\n] ئه‌ی محمد -\nصلی الله علیه وسلم\n- تۆ ئارام بگره‌ له‌سه‌ر ئه‌و هه‌موو قسه‌ پووچه‌ڵانه‌ی كه‌ به‌ تۆی ئه‌ڵێن كه‌ ئه‌ڵێن جادووگه‌ره‌و درۆزنه‌و شاعیره‌ [\nوَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ\n] وه‌ تۆ ته‌سبیحاتی خوای گه‌وره‌ بكه‌، یاخود نوێژ بكه‌ پێش خۆر كه‌وتن كه‌ نوێژی به‌یانییه‌ [\nوَقَبْلَ غُرُوبِهَا\n] وه‌ پێش خۆر ئاوابوون كه‌ نوێژی عه‌صره‌ [\nوَمِنْ آنَاءِ اللَّيْلِ فَسَبِّحْ\n] وه‌ له‌ كاتی شه‌ویشدا كه‌ نوێژی عیشایه‌ نوێژ بكه‌ [\nوَأَطْرَافَ النَّهَارِ\n] وه‌ ئه‌مسه‌رو ئه‌وسه‌ری ڕۆژیش كه‌ مه‌غریب و نیوه‌ڕۆیه‌ [\nلَعَلَّكَ تَرْضَى (١٣٠)\n] به‌ڵكو ئه‌وه‌نده‌ عیباده‌تی خوای گه‌وره‌ بكه‌ی تا ڕه‌زامه‌ندی خوای گه‌وره‌ به‌ده‌ست بێنی."},{"SurahNumber":20,"VerseNumber":131,"Text":"[\nوَلَا تَمُدَّنَّ عَيْنَيْكَ إِلَى مَا مَتَّعْنَا بِهِ أَزْوَاجًا مِنْهُمْ زَهْرَةَ الْحَيَاةِ الدُّنْيَا لِنَفْتِنَهُمْ فِيهِ\n] تۆ چاو مه‌بڕه‌ ئه‌و كه‌سانه‌ی كه‌ ژیانی دونیامان پێ به‌خشیون له‌ ڕازاوه‌یی ژیانی دونیا له‌ خێزان و جوانی و ماڵ و منداڵ و ده‌سه‌ڵات ئه‌مه‌ هه‌مووی تاقیكردنه‌وه‌ی خوای گه‌وره‌یه‌ بۆ ئه‌وان به‌هۆی ئه‌وانه‌وه‌ تاقیان ئه‌كه‌ینه‌وه‌و پاشان نامێنێت و له‌ناو ده‌چێت [\nوَرِزْقُ رَبِّكَ خَيْرٌ وَأَبْقَى (١٣١)\n] به‌ڵام ئه‌و ڕزقه‌ی كه‌ خوای گه‌وره‌ له‌ به‌هه‌شتدا پێت ئه‌به‌خشێت و پاداشتت ئه‌داته‌وه‌ ئه‌وه‌ باشتره‌و زیاتریش ئه‌مێنێته‌وه‌و بۆ هه‌میشه‌ییه‌."},{"SurahNumber":20,"VerseNumber":132,"Text":"[\nوَأْمُرْ أَهْلَكَ بِالصَّلَاةِ\n] وه‌ تۆ فه‌رمان به‌ كه‌سوكارت یان به‌ ئوممه‌ته‌كه‌ت بكه‌ به‌ نوێژ كردن [\nوَاصْطَبِرْ عَلَيْهَا\n] وه‌ ئارام بگره‌ له‌سه‌ر نوێژ كردنه‌كه‌ت [\nلَا نَسْأَلُكَ رِزْقًا نَحْنُ نَرْزُقُكَ\n] ئێمه‌ داوای ڕزق و ڕۆزی له‌ تۆ ناكه‌ین به‌ڵكو ئێمه‌ ڕزق و ڕۆزی تۆ ئه‌ده‌ین، (خواى گه‌وره‌ له‌ فه‌رمووده‌ى قودسیدا ده‌فه‌رمێت: ئه‌ى ئاده‌میزاد خۆت بۆ په‌رستنى من یه‌كلا بكه‌وه‌ دڵت پڕ ده‌وڵه‌مه‌ندى ده‌كه‌م و هه‌ژاریت ناهێڵم، ئه‌گه‌ر وانه‌كه‌یت دڵت پڕ سه‌رقاڵى دونیا ده‌كه‌م و هه‌ژاریت بۆ پڕ ناكه‌مه‌وه‌) [\nوَالْعَاقِبَةُ لِلتَّقْوَى (١٣٢)\n] وه‌ سه‌ره‌نجامیش كه‌ به‌هه‌شته‌ ته‌نها بۆ ئه‌هلی ته‌قوایه‌."},{"SurahNumber":20,"VerseNumber":133,"Text":"[\nوَقَالُوا لَوْلَا يَأْتِينَا بِآيَةٍ مِنْ رَبِّهِ\n] كافران ئه‌یانووت ئه‌وه‌ بۆچی موعجیزه‌یه‌كمان بۆ ناهێنێ له‌ لایه‌ن په‌روه‌ردگارێوه‌ له‌سه‌ر راستێتى پێغه‌مبه‌رایه‌تیه‌كه‌ى [\nأَوَلَمْ تَأْتِهِمْ بَيِّنَةُ مَا فِي الصُّحُفِ الْأُولَى (١٣٣)\n] ئایا به‌ڵگه‌ی بۆ نه‌هێناون ئه‌وه‌ی له‌ كتێبه‌كانی پێشتردا له‌ ته‌ورات و ئینجیل و زه‌بورو سه‌رجه‌م كتێبه‌كانی تر كه‌ بۆ پێغه‌مبه‌رانی تر دابه‌زیوه‌ كه‌ له‌وێشدا به‌ ڕاشكاوی باسی پێغه‌مبه‌رایه‌تی پێغه‌مبه‌رى خوا -\nصلی الله علیه وسلم\n- كراوه‌."},{"SurahNumber":20,"VerseNumber":134,"Text":"[\nوَلَوْ أَنَّا أَهْلَكْنَاهُمْ بِعَذَابٍ مِنْ قَبْلِهِ\n] ئه‌گه‌ر پێش ناردنی پێغه‌مبه‌ری خوا -\nصلی الله علیه وسلم\n- كافرانی مه‌ككه‌مان له‌ناو ببردایه‌ به‌ سزایه‌ك له‌لایه‌ن خۆمانه‌وه‌ [\nلَقَالُوا رَبَّنَا لَوْلَا أَرْسَلْتَ إِلَيْنَا رَسُولًا فَنَتَّبِعَ آيَاتِكَ مِنْ قَبْلِ أَنْ نَذِلَّ وَنَخْزَى (١٣٤)\n] ئه‌وا ئه‌و كاته‌ ئه‌یانووت ئه‌ی په‌روه‌ردگار ئه‌وه‌ تۆ بۆ پێغه‌مبه‌رێكت بۆ نه‌ناردین تا شوێن ئایه‌ته‌كانی بكه‌وین پێش ئه‌وه‌ی كه‌ زه‌لیلمان بكه‌ی به‌ سزادان له‌ دونیادا، وه‌ سه‌رشۆڕمان بكه‌ی له‌ ڕۆژی قیامه‌ت به‌ چوونه‌ ناو ئاگری دۆزه‌خ."},{"SurahNumber":20,"VerseNumber":135,"Text":"[\nقُلْ كُلٌّ مُتَرَبِّصٌ\n] ئه‌ی محمد -\nصلی الله علیه وسلم\n- پێیان بڵێ: هه‌موو كه‌س له‌ ئێمه‌و له‌ ئێوه‌ له‌ چاوه‌ڕوانیداین بزانین سه‌ره‌نجام چۆن ئه‌بێت [\nفَتَرَبَّصُوا\n] ئێوه‌ش چاوه‌ڕێ بكه‌ن [\nفَسَتَعْلَمُونَ مَنْ أَصْحَابُ الصِّرَاطِ السَّوِيِّ وَمَنِ اهْتَدَى (١٣٥)\n] ئه‌و كاته‌ ئه‌زانن كێ له‌سه‌ر ڕێگای ڕاسته‌ من یان ئێوه‌، وه‌ كێ هیدایه‌تی وه‌رگرتووه‌و له‌سه‌ر ڕێگای ڕاسته‌و دوور له‌ گومڕاییه‌، والله أعلم."}]}