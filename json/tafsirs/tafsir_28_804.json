{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":28,"VerseNumber":1,"Text":"سووره‌تی (قه‌صه‌ص) (واته‌: چیرۆكه‌كان) \nسووره‌تێكى مه‌ككى یه‌ ته‌نها له‌ ئایه‌تى (٥٢-٥٥) و ئایه‌تى (٨٥) نه‌بێت كه‌ مه‌ده‌نى یه‌ \n(٨٨) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n [\nطسم (١)\n] له‌ سه‌ره‌تای سووره‌تی (به‌قه‌ره‌)دا باسی ئه‌م پیتانه‌مان كرد كه‌ له‌ سه‌ره‌تای هه‌ندێك له‌ سووره‌ته‌كاندا هاتوون."},{"SurahNumber":28,"VerseNumber":2,"Text":"[\nتِلْكَ آيَاتُ الْكِتَابِ الْمُبِينِ (٢)\n] ئاماژه‌یه‌ بۆ ئایه‌ته‌كانی ئه‌م سووره‌ته‌، یان ئه‌م قورئانه‌ پیرۆزه‌ كه‌ كتابێكه‌ هه‌موو شتێكی به‌ ئاشكراو به‌ ڕوونی تیادا باسكراوه‌."},{"SurahNumber":28,"VerseNumber":3,"Text":"{  هه‌واڵ و به‌سه‌رهاتى موسا پێغه‌مبه‌ر -\nصلی الله علیه وسلم\n-  و فيرعه‌ون}\n [\nنَتْلُو عَلَيْكَ مِنْ نَبَإِ مُوسَى وَفِرْعَوْنَ بِالْحَقِّ لِقَوْمٍ يُؤْمِنُونَ (٣)\n] ئه‌ی محمد -\nصلی الله علیه وسلم\n-  له‌ ڕێگای وه‌حییه‌وه‌ ئێمه‌ هه‌واڵی موساو فیرعه‌ونت بۆ ده‌خوێنینه‌وه‌و ڕوون ئه‌كه‌ینه‌وه‌ به‌ حه‌ق و به‌ڕاستی وه‌كو ئه‌وه‌ى به‌ چاوى خۆت بیبینیت بۆ كه‌سانێك كه‌ باوه‌ڕدار بن تا په‌ندو ئامۆژگاری لێ وه‌ربگرن."},{"SurahNumber":28,"VerseNumber":4,"Text":"{فيرعه‌ون خه‌ون ده‌بينێت}\n [\nإِنَّ فِرْعَوْنَ عَلَا فِي الْأَرْضِ\n] به‌ دڵنیایى فیرعه‌ون لووتبه‌رزی نواند له‌سه‌ر زه‌ویدا وه‌ خۆی به‌ گه‌وره‌ زانی وه‌ خۆی به‌ خوا ئه‌زانی [\nوَجَعَلَ أَهْلَهَا شِيَعًا\n] وه‌ خه‌ڵكه‌كه‌یشی پارچه‌ پارچه‌و به‌ش به‌ش كردبوو تا گوێڕایه‌ڵی بكه‌ن [\nيَسْتَضْعِفُ طَائِفَةً مِنْهُمْ\n] كۆمه‌ڵێكیانی لاواز كردبوو كه‌ به‌نی ئیسرائیل بوون كه‌ له‌و كاته‌دا باشترین ئوممه‌ت بوون [\nيُذَبِّحُ أَبْنَاءَهُمْ\n] كوڕه‌كانی سه‌رئه‌بڕی، له‌ ئیبراهیم پێغه‌مبه‌ره‌وه‌ -\nصلی الله علیه وسلم\n-  بیستبوویان كه‌ له‌ناوچوونی فیرعه‌ون له‌سه‌ر ده‌ستی پێغه‌مبه‌رێك له‌ نه‌وه‌كانى ئه‌م ئه‌بێت، یاخود (السُّدي) ده‌فه‌رمێت: فیرعه‌ون خه‌ونى بینى له‌ خه‌ویدا بینى ئاگرێك له‌ (بیت المقدس)ه‌وه‌ هات و فیرعه‌ون و (قیبتى)یه‌كانى هۆزى فیرعه‌ونى سوتاندو به‌نی ئیسرائیلى نه‌سوتاند، زانایانى خه‌وناس خه‌ونه‌كه‌یان وا بۆ لێكدایه‌وه‌ كه‌ له‌ناوچوونى تۆو هۆزه‌كه‌ت له‌سه‌ر ده‌ستى كه‌سێك له‌ به‌نى ئیسرائیل ده‌بێت، ئه‌ویش له‌ ترسدا هه‌موو كوڕێكی به‌نى ئیسرائیلى سه‌رئه‌بڕی، وه‌ دواتر (قيبطيهكان) مه‌ترسی ئه‌وه‌یان هه‌بوو كه‌ به‌نو ئیسرائیل نه‌مێنن و كه‌س نه‌بێ خزمه‌تیان بكات، ئه‌و كاته‌ ساڵێك كوڕی سه‌ر ئه‌بڕی و ساڵێك سه‌ری نه‌ئه‌بڕی و بۆ خزمه‌تكارى ده‌یهێشتنه‌وه‌، وه‌ هارون -\nصلی الله علیه وسلم\n-  له‌و ساڵه‌ له‌ دایك بوو كه‌ سه‌ری نه‌ئه‌بڕین، وه‌ موسا -\nصلی الله علیه وسلم\n-  له‌و ساڵه‌ له‌ دایك بوو كه‌ سه‌ری ئه‌بڕی، وه‌ فیرعه‌ون مامانى ده‌ناردو به‌سه‌ر ئافره‌تاندا ده‌گه‌ڕان ئه‌وانه‌ى دووگیان بوونایه‌ ناونوسیان ده‌كردن و كاتى منداڵبوونیان دیارى ده‌كردو خۆیان سه‌رپه‌رشتیان ده‌كرد، كچ بوایه‌ وازیان لێده‌هێناو كوڕ بوایه‌ سه‌ریان ده‌بڕى، (هه‌رچه‌نده‌ هه‌زاره‌ها منداڵى سه‌ربڕى به‌ڵام تیاچوونى خۆى و سه‌ربازه‌كانى له‌سه‌ر ده‌ستى موسا -\nصلی الله علیه وسلم\n-  بوو كه‌ له‌ ماڵى خۆیدا گه‌وره‌ى كردو خزمه‌تى كرد، تا تواناو ده‌سه‌ڵاتى خواى گه‌وره‌ ده‌ركه‌وێت) [\nوَيَسْتَحْيِي نِسَاءَهُمْ\n] وه‌ كچه‌كانیشیانی بۆ خزمه‌ت كردن به‌كار ئه‌هێنا [\nإِنَّهُ كَانَ مِنَ الْمُفْسِدِينَ (٤)\n] به‌ دڵنیایى فیرعه‌ون كه‌سێكی زۆر ئاشووبگێڕ بوو له‌سه‌ر زه‌ویدا."},{"SurahNumber":28,"VerseNumber":5,"Text":"[\nوَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ\n] وه‌ ئه‌و كه‌سانه‌ی كه‌ له‌سه‌ر زه‌وی لاواز كرابوون كه‌ به‌نی ئیسرائیل بوون ئه‌مانه‌وێ نیعمه‌تی خۆمان بڕژێنین به‌سه‌ریاندا [\nوَنَجْعَلَهُمْ أَئِمَّةً\n] وه‌ بیانكه‌ین به‌ پێشه‌واو سه‌ركرده‌ بۆ خه‌ڵكی [\nوَنَجْعَلَهُمُ الْوَارِثِينَ (٥)\n] وه‌ ئه‌وان ببن به‌ میراتگری زه‌وی (بیت المقدس) و ببن به‌ ده‌سه‌ڵاتدار."},{"SurahNumber":28,"VerseNumber":6,"Text":"[\nوَنُمَكِّنَ لَهُمْ فِي الْأَرْضِ\n] وه‌ له‌سه‌ر زه‌ویشدا ته‌مكین و جێگیریان بكه‌ین و ده‌سه‌ڵاتیان پێ بده‌ین [\nوَنُرِيَ فِرْعَوْنَ وَهَامَانَ وَجُنُودَهُمَا مِنْهُمْ مَا كَانُوا يَحْذَرُونَ (٦)\n] وه‌ نیشانی فیرعه‌ون و هامان (كه‌ وه‌زیری بوو) وه‌ سه‌ربازه‌كانی بده‌ین كه‌ ئه‌م خه‌ڵكه‌ لاوازه‌ى كه‌ ئه‌وان حه‌زه‌ریان لێ ئه‌كه‌ن و لێیان ده‌ترسێن له‌ناوچوونیان له‌سه‌ر ده‌ستی ئه‌مان ده‌بێت."},{"SurahNumber":28,"VerseNumber":7,"Text":"{موسا پێغه‌مبه‌ر -\nصلی الله علیه وسلم\n-  ده‌خرێته‌ ناو ده‌رياى نيله‌وه‌}\n [\nوَأَوْحَيْنَا إِلَى أُمِّ مُوسَى أَنْ أَرْضِعِيهِ\n] وه‌حی لێره‌ به‌مانای ئیلهام دێت نه‌ك سروش، چونكه‌ پێغه‌مبه‌ران هه‌موویان پیاو بوونه‌و هیچ ئافره‌تێك پێغه‌مبه‌ر نه‌بووه‌، وه‌ هه‌موویان مرۆڤـ بوونه‌و كه‌سیان جنى نه‌بوون، وه‌ ئیلهاممان بۆ دایكی موسا ناردو خستمانه‌ دڵیه‌وه‌ كه‌ دووگیان بوو به‌ موسا -\nصلی الله علیه وسلم\n-  كاتێك كه‌ له‌ دایك ده‌بێت شیرى پێ بده‌، (كه‌ دووگیان بوو به‌ موسا -\nصلی الله علیه وسلم\n-  پێوه‌ى دیار نه‌بوو وه‌ مامانه‌كان هه‌ستیان پێ نه‌كرد) [\nفَإِذَا خِفْتِ عَلَيْهِ فَأَلْقِيهِ فِي الْيَمِّ\n] وه‌ كه‌ ترسای له‌سه‌ربازه‌كانى فیرعه‌ون بێن بیبه‌ن بیخه‌ره‌ ناو ده‌ریای نیله‌وه‌، ماڵیان له‌ رۆخى ده‌ریاى نیل بوو ده‌یكرده‌ ناو تابووتێكه‌وه‌و ده‌یكرده‌ ناو ده‌ریاكه‌وه‌و به‌ حه‌بلێك ده‌یبه‌سته‌وه‌ تا سه‌ربازه‌كان ده‌رۆیشتن، رۆژێك فریا نه‌كه‌وت بیبه‌ستێته‌وه‌و ئاوه‌كه‌ بردى [\nوَلَا تَخَافِي وَلَا تَحْزَنِي\n] خواى گه‌وره‌ فه‌رمووى: ترست لێى نه‌بێت و نوقم نابێت و ئێمه‌ ئه‌یپارێزین، وه‌ خه‌فه‌تیش مه‌خۆ به‌ دووركه‌وتنه‌وه‌ی له‌ تۆ له‌به‌ر ئه‌وه‌ی [\nإِنَّا رَادُّوهُ إِلَيْكِ وَجَاعِلُوهُ مِنَ الْمُرْسَلِينَ (٧)\n] به‌ دڵنیایى ئێمه‌ بۆت ئه‌گه‌ڕێنینه‌وه‌و ئه‌یشیكه‌ین به‌ پێغه‌مبه‌رو وه‌حی بۆ ئه‌نێرین."},{"SurahNumber":28,"VerseNumber":8,"Text":"{موسا پێغه‌مبه‌ر -\nصلی الله علیه وسلم\n-  ده‌ستى فيرعه‌ون ده‌كه‌وێت}\n [\nفَالْتَقَطَهُ آلُ فِرْعَوْنَ\n] ده‌ستى هه‌ندێك له‌ ئافره‌ته‌ خزمه‌تكارانی فیرعه‌ون كه‌وت و كه‌ له‌ رۆخى ده‌ریاكه‌ ئیشیان ده‌كرد، ئه‌وانیش له‌ ترسا سه‌ریان هه‌ڵنه‌دایه‌وه‌و نه‌یانزانى چى تێدایه‌و بردیان بۆ (ئاسیا)ى خێزانى فیرعه‌ون، كاتێك سه‌یرى كرد بینى منداڵێكی یه‌كجار جوانی تیایه‌و سه‌ره‌نجى راكێشا [\nلِيَكُونَ لَهُمْ عَدُوًّا وَحَزَنًا\n] نه‌یانزانی كه‌ ئه‌مه‌ له‌ داهاتوودا ئه‌بێ به‌ دوژمنیان وه‌ خه‌فه‌تباریان ئه‌كات (ته‌نها ئاسیا به‌خته‌وه‌ر ده‌كات چونكه‌ باوه‌ڕى پێ دێنێت) [\nإِنَّ فِرْعَوْنَ وَهَامَانَ وَجُنُودَهُمَا كَانُوا خَاطِئِينَ (٨)\n] به‌ دڵنیایى فیرعه‌ون و هامان و سه‌رجه‌م سه‌ربازه‌كانیان تاوانبارو سه‌رپێچیكار بوون له‌ هه‌موو وته‌و كرده‌وه‌یه‌كیاندا."},{"SurahNumber":28,"VerseNumber":9,"Text":"{ئاسياى خێزانى فيرعه‌ون نايه‌لێت موسا پێغه‌مبه‌ر -\nصلی الله علیه وسلم\n-  بكوژن}\n [\nوَقَالَتِ امْرَأَتُ فِرْعَوْنَ قُرَّتُ عَيْنٍ لِي وَلَكَ\n] فیرعه‌ون كه‌ بینى ویستى بیكوژێت، خێزانه‌كه‌ی فیرعه‌ون كه‌ ناوی (ئاسیای كچی موزاحیم) بوو وتی: ئه‌ی فیرعه‌ون ئه‌و منداڵه‌ مه‌كوژه‌ چونكه‌ ئه‌مه‌ له‌ وڵاتێكى تره‌وه‌ ئاو هێناوێتى و زیانى بۆت نابێت و ئه‌بێته‌ هۆی ئه‌وه‌ی كه‌ هه‌ردووكمان چاومانى پێ ڕۆشنا بێت له‌ داهاتوودا، (فیرعه‌ون وتى: بۆ تۆ به‌ڵێ، به‌ڵام بۆ من نه‌خێر، هه‌روایش ده‌رچوو) [\nلَا تَقْتُلُوهُ عَسَى أَنْ يَنْفَعَنَا\n] (ئاسیا) وتى: مه‌یكوژن به‌ڵكو سوودمان پێ بگه‌یه‌نێ، كه‌ دواتر سوودی به‌ ئاسیا گه‌یاند كه‌ ئیمانی پێی هێنا وه‌ به‌هۆیه‌وه‌ چووه‌ به‌هه‌شته‌وه‌ [\nأَوْ نَتَّخِذَهُ وَلَدًا\n] یان بیكه‌ین به‌ كوڕی خۆمان له‌به‌ر ئه‌وه‌ی خۆیان مناڵیان نه‌ئه‌بوو [\nوَهُمْ لَا يَشْعُرُونَ (٩)\n] به‌ڵام ئه‌وان هه‌ستیان نه‌ئه‌كرد كه‌ تیاچوونی فیرعه‌ون له‌سه‌ر ده‌ستی ئه‌م منداڵه‌ ئه‌بێت."},{"SurahNumber":28,"VerseNumber":10,"Text":"{دايكى موسا پێغه‌مبه‌ر -\nصلی الله علیه وسلم\n-  دڵى لاى كوڕه‌كه‌يه‌تى}\n [\nوَأَصْبَحَ فُؤَادُ أُمِّ مُوسَى فَارِغًا\n] دوای ئه‌وه‌ی كه‌ موسا -\nصلی الله علیه وسلم\n-  ئاوه‌كه‌ بردی دڵی دایكی موسا -\nصلی الله علیه وسلم\n-  به‌تاڵ و خاڵى بوو هیچ شتێكی تیا نه‌بوو له‌ كاروبارى دونیا ته‌نها موسا -\nصلی الله علیه وسلم\n-  نه‌بێت، واته‌: گرنگی به‌ هیچ شتێك نه‌ئه‌دا ته‌نها به‌ منداڵه‌كه‌ی نه‌بێ [\nإِنْ كَادَتْ لَتُبْدِي بِهِ\n] له‌ سه‌ختى غه‌م و په‌ژاره‌و خه‌فه‌تباریدا نزیك بوو ئه‌م شته‌ ئاشكرا بكات و ده‌ریبخات و بڵێ ئه‌وه‌ كوڕی منه‌ لای ئێوه‌یه‌ [\nلَوْلَا أَنْ رَبَطْنَا عَلَى قَلْبِهَا\n] ئه‌گه‌ر خوای گه‌وره‌ دڵی دامه‌زراو و به‌هێز نه‌كردایه‌و هێمنی و ئارامی دانابه‌زاندایه‌ته‌ سه‌ر دڵی، ئه‌وه‌ خۆی ئاشكرا ئه‌كرد [\nلِتَكُونَ مِنَ الْمُؤْمِنِينَ (١٠)\n] بۆ ئه‌وه‌ی یه‌كێك بێ له‌و باوه‌ڕدارانه‌ كه‌ به‌ڵێنی خوا به‌ڕاست بزانن كه‌ منداڵه‌كه‌ی بۆ ده‌گه‌ڕێنێته‌وه‌."},{"SurahNumber":28,"VerseNumber":11,"Text":"[\nوَقَالَتْ لِأُخْتِهِ قُصِّيهِ\n] وه‌ دایكی به‌ خوشكه‌كه‌ی موسای -\nصلی الله علیه وسلم\n-  وت: بڕۆ هه‌واڵێكی موسام بۆ بێنه‌وه‌ [\nفَبَصُرَتْ بِهِ عَنْ جُنُبٍ\n] له‌لایه‌كه‌وه‌ له‌ دووره‌وه‌ خوشكه‌كه‌ى بینی كه‌ موسى -\nصلی الله علیه وسلم\n-  لای ماڵی فیرعه‌ونه‌ [\nوَهُمْ لَا يَشْعُرُونَ (١١)\n] به‌ڵام ئه‌وان هه‌ستیان نه‌كرد كه‌ ئه‌م كچه‌ خوشكى موسایه‌و -\nصلی الله علیه وسلم\n-  هاتووه‌ بۆ هه‌واڵی موسى -\nصلی الله علیه وسلم\n- ."},{"SurahNumber":28,"VerseNumber":12,"Text":"[\nوَحَرَّمْنَا عَلَيْهِ الْمَرَاضِعَ مِنْ قَبْلُ\n] دوای ئه‌وه‌ی كه‌ موسایان هه‌ڵگرت چه‌ندێك ئافره‌ت كه‌ شیری هه‌بوو هێنایان بۆ ئه‌وه‌ى شیرى پێبدات خوای گه‌وره‌ قه‌ده‌غه‌ی كرد شیری هیچ كه‌سیان بخوات و مه‌مكی هیچ ئه‌و ئافره‌تانه‌ی نه‌گرت تا شیره‌كه‌یان بخوات، پێش ئه‌وه‌ی كه‌ بگه‌ڕێته‌وه‌ بۆ لای دایكی [\nفَقَالَتْ هَلْ أَدُلُّكُمْ عَلَى أَهْلِ بَيْتٍ يَكْفُلُونَهُ لَكُمْ وَهُمْ لَهُ نَاصِحُونَ (١٢)\n] هێنایان بۆ بازاڕ تا ئافره‌تێكیان ده‌ست بكه‌وێت شیرى پێبدات، خوشكه‌كه‌ی بینى و وتی: ئایا ڕێنمایتان بكه‌م بۆ ماڵێك كه‌ ئه‌وان سه‌رپه‌رشتیاری بكه‌ن و شیری پێ بده‌ن، وه‌ ئه‌وان زۆر به‌ڕه‌حم و سۆزو ئامۆژگاریكار ده‌بن بۆی له‌ په‌روه‌رده‌كردنیدا (ئه‌میش نزیك بوو خۆى ئاشكرا بكات، وتیان چۆن ده‌زانیت واده‌بن؟ وتى: له‌به‌ر خاتر فیرعه‌ون، ئینجا وازیان لێهێنا)."},{"SurahNumber":28,"VerseNumber":13,"Text":"{خواى گه‌وره‌ موسا پێغه‌مبه‌ر -\nصلی الله علیه وسلم\n-  ده‌گه‌ڕێنێته‌وه‌ بۆ دايكى}\n [\nفَرَدَدْنَاهُ إِلَى أُمِّهِ\n] وه‌ گه‌ڕاندمانه‌وه‌ بۆ لاى دایكى، هێنایان بۆ لای دایكی مه‌مكی گرت و شیره‌كه‌ی دایكی خوارد، ئه‌وانیش زۆریان پێخۆش بوو [\nكَيْ تَقَرَّ عَيْنُهَا\n] بۆ ئه‌وه‌ی كه‌ دایكی چاوڕۆشنا بێت به‌ منداڵه‌كه‌ی خۆی [\nوَلَا تَحْزَنَ\n] وه‌ خه‌فه‌ت نه‌خوات به‌ دووركه‌وتنه‌وه‌ی منداڵه‌كه‌ی [\nوَلِتَعْلَمَ أَنَّ وَعْدَ اللَّهِ حَقٌّ\n] وه‌ تا بۆی ده‌ركه‌وێ و بزانێت كه‌ به‌ دڵنیایى به‌ڵێنه‌كانی خوای گه‌وره‌ هه‌مووی حه‌قه‌و خوای گه‌وره‌ به‌ڵێنی خۆی ئه‌باته‌ سه‌ر (ئه‌م دووركه‌وتنه‌وه‌یه‌ ته‌نها شه‌و و رۆژێكى خایاند) [\nوَلَكِنَّ أَكْثَرَهُمْ لَا يَعْلَمُونَ (١٣)\n] به‌ڵام زۆربه‌ی خه‌ڵكى له‌ بێئاگاییدان و ئه‌م شته‌ نازانن."},{"SurahNumber":28,"VerseNumber":14,"Text":"{موسا ده‌بێت به‌ پێغه‌مبه‌ر -\nصلی الله علیه وسلم\n-}\n [\nوَلَمَّا بَلَغَ أَشُدَّهُ وَاسْتَوَى\n] وه‌ كاتێك كه‌ موسا -\nصلی الله علیه وسلم\n-  بالغ بوو وه‌ پێگه‌یشت و دروست كردنی ڕێك و دامه‌زراو بوو [\nآتَيْنَاهُ حُكْمًا وَعِلْمًا\n] حوكممان پێی به‌خشی واته‌: پێغه‌مبه‌رایه‌تی، وه‌ تێگه‌یشتن له‌ دین و زانیاریمان پێی به‌خشی [\nوَكَذَلِكَ نَجْزِي الْمُحْسِنِينَ (١٤)\n] وه‌ به‌م شێوازه‌ پاداشتی چاكه‌كاران ئه‌ده‌ینه‌وه‌ هه‌روه‌كو چۆن پاداشتی دایكی موسامان دایه‌وه‌."},{"SurahNumber":28,"VerseNumber":15,"Text":"{موسا پێغه‌مبه‌ر -\nصلی الله علیه وسلم\n-  به‌هه‌ڵه‌ كه‌سێك ده‌كوژێت}\n [\nوَدَخَلَ الْمَدِينَةَ عَلَى حِينِ غَفْلَةٍ مِنْ أَهْلِهَا\n] موسى -\nصلی الله علیه وسلم\n-  هاته‌ ناو شاری میصره‌وه‌ دوای ئه‌وه‌ی كه‌ وه‌حی بۆ هات و بوو به‌ پێغه‌مبه‌ر له‌ كاتێك كه‌ خه‌ڵكه‌كه‌ بێ ئاگابوون، وتراوه‌: له‌ نێوان مه‌غریب و عیشادا، یان له‌ نیوه‌ڕۆدا به‌ نهێنی خۆی كرده‌ ناو شاردا [\nفَوَجَدَ فِيهَا رَجُلَيْنِ يَقْتَتِلَانِ\n] بینی دوو پیاو شه‌ڕیانه‌ [\nهَذَا مِنْ شِيعَتِهِ\n] ئه‌مه‌یان به‌نی ئیسرائیلییه‌و له‌ هۆزی خۆیه‌تی [\nوَهَذَا مِنْ عَدُوِّهِ\n] وه‌ ئه‌مه‌ى تریشیان (قيبطي)يه له‌ هۆزه‌كه‌ی فیرعه‌ونه‌ و دوژمنێتى [\nفَاسْتَغَاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ\n] ئه‌وه‌ی كه‌ له‌ هۆزه‌كه‌ی خۆی بوو كابرای به‌نی ئیسرائیلی داوای فریاكه‌وتن و سه‌رخستنی له‌ موسى -\nصلی الله علیه وسلم\n-  كرد به‌سه‌ر دوژمنه‌كه‌یدا: ئه‌ى موسا -\nصلی الله علیه وسلم\n-  فریام بكه‌وه‌و له‌م دوژمنه‌ ڕزگارم بكه‌ ئه‌یه‌وێ به‌ زۆر ئیشم پێ بكات وه‌ پاره‌م پێ نه‌دات (داواى فریاكه‌وتن له‌ كه‌سێكى زیندووى ئاماده‌ى به‌ توانا بۆ كارى دونیایى كه‌ له‌ تواناى مرۆڤدا بێت دروسته‌) [\nفَوَكَزَهُ مُوسَى فَقَضَى عَلَيْهِ\n] موسى -\nصلی الله علیه وسلم\n-  هه‌ردوو ده‌ستی كۆ كرده‌وه‌ دای به‌ سینگی ئه‌و پیاوه‌دا، یاخود به‌ گۆچانه‌كه‌ی لێیداو یه‌كسه‌ر مردو كوشتی هه‌ر چه‌نده‌ بۆ ئه‌وه‌ی نه‌بوو كه‌ بیكوژێ به‌ڵام نه‌یزانی به‌وه‌ ئه‌مرێ [\nقَالَ هَذَا مِنْ عَمَلِ الشَّيْطَانِ\n] موسا -\nصلی الله علیه وسلم\n-  وتی: به‌ڕاستی شه‌یتان ئه‌م كرده‌وه‌یه‌ى پێ كردم له‌به‌ر ئه‌وه‌ی فه‌رمانم پێ نه‌كرابوو به‌ كوشتنی [\nإِنَّهُ عَدُوٌّ مُضِلٌّ مُبِينٌ (١٥)\n] به‌ دڵنیایى شه‌یتان دوژمنێكی گومڕاكاری ئاشكرایه‌و ئه‌یه‌وێ مرۆڤـ گومڕا بكات."},{"SurahNumber":28,"VerseNumber":16,"Text":"{خواى گه‌وره‌ له‌ موسا پێغه‌مبه‌ر -\nصلی الله علیه وسلم\n-  خۆش ده‌بێت}\n [\nقَالَ رَبِّ إِنِّي ظَلَمْتُ نَفْسِي فَاغْفِرْ لِي\n] یه‌كسه‌ر موسى -\nصلی الله علیه وسلم\n-  په‌شیمان بووه‌وه‌و وتی: ئه‌ی په‌روه‌ردگار من زوڵم و سته‌مم له‌ نه‌فسی خۆم كرد لێم خۆشبه‌ [\nفَغَفَرَ لَهُ\n] خوای گه‌وره‌ش لێی خۆشبوو [\nإِنَّهُ هُوَ الْغَفُورُ الرَّحِيمُ (١٦)\n] به‌ڕاستی خوای گه‌وره‌ زۆر لێخۆشبوو به‌به‌زه‌ییه‌ به‌تایبه‌تی بۆ كه‌سانێك كه‌ داوای ته‌وبه‌ و لێخۆشبوون له‌ خوا ئه‌كه‌ن و بۆ لای خوا ئه‌گه‌ڕێنه‌وه."},{"SurahNumber":28,"VerseNumber":17,"Text":"[\nقَالَ رَبِّ بِمَا أَنْعَمْتَ عَلَيَّ\n] موسا -\nصلی الله علیه وسلم\n-  فه‌رمووى: ئه‌ی په‌روه‌ردگار به‌هۆی ئه‌و نیعمه‌ته‌ زۆرانه‌ی كه‌ به‌سه‌رمدا ڕژاندووته‌ له‌ پێغه‌مبه‌رایه‌تی و زانست و لێخۆشبوون [\nفَلَنْ أَكُونَ ظَهِيرًا لِلْمُجْرِمِينَ (١٧)\n] له‌مه‌ودوا نابم به‌ یارمه‌تیده‌ری تاوانباران."},{"SurahNumber":28,"VerseNumber":18,"Text":"[\nفَأَصْبَحَ فِي الْمَدِينَةِ خَائِفًا يَتَرَقَّبُ\n] له‌ كاتی به‌یانیدا هاته‌ ناو شاره‌وه‌ به‌ڵام ئه‌ترسا وه‌ چاوى ئه‌گێڕاو چاودێری ئه‌كردو ئاوڕى ده‌دایه‌وه‌ (ئه‌مه‌ ترسێكی سروشتیه‌و ئاساییه‌و تاوان نیه‌، له‌ دوژمن ئه‌ترسا نه‌وه‌كو تۆڵه‌ی لێ بسه‌ننه‌وه‌) [\nفَإِذَا الَّذِي اسْتَنْصَرَهُ بِالْأَمْسِ يَسْتَصْرِخُهُ\n] هه‌ر ئه‌و پیاوه‌ به‌نی ئیسرائیلییه‌ی كه‌ دوێنێ داوای سه‌رخستنی له‌ موسا -\nصلی الله علیه وسلم\n-  كرد دیسانه‌وه‌ له‌گه‌ڵ كه‌سێكی تری (قيبطي)دا شه‌ڕێتی كه‌ ئه‌و (قيبطي)يه دیسان ئه‌یه‌وێ بێگارى پێ بكات و به‌ زۆر ئیشی پێ بكات و پاره‌ی پێ نه‌دات و زوڵمی لێ بكات، دیسان هاواری كردو داوای فریاكه‌وتنی له‌ موسا -\nصلی الله علیه وسلم\n-  كردو وتی: ئه‌ی موسى فریام بكه‌وه‌و سه‌رمبخه‌ به‌سه‌ر ئه‌م (قيبطي)يهدا [\nقَالَ لَهُ مُوسَى إِنَّكَ لَغَوِيٌّ مُبِينٌ (١٨)\n] موسى -\nصلی الله علیه وسلم\n-  كه‌ بینی هه‌مان پیاوه‌ كه‌ به‌هۆی ئه‌وه‌وه‌ دوێنێ كه‌سێكی كوشت، وتی: به‌ڕاستی تۆ كه‌سێكی زۆر گومڕایت و خراپه‌ت ئاشكرایه‌، له‌به‌ر ئه‌وه‌ی بوویته‌ هۆی ئه‌وه‌ی كه‌ من دوێنێ كه‌سێك بكوژم، ئێستاش ئه‌ته‌وێ بێم كه‌سێكی تر بكوژم."},{"SurahNumber":28,"VerseNumber":19,"Text":"[\nفَلَمَّا أَنْ أَرَادَ أَنْ يَبْطِشَ\n] كاتێك كه‌ موسى -\nصلی الله علیه وسلم\n-  ویستی بڕوات له‌و (قيبطي)يه بدات كه‌ ئه‌یه‌وێ زوڵم له‌ به‌نی ئیسرائیلییه‌كه‌ بكات كه‌ به‌نی ئیسرائیلییه‌كه‌ داوای فریاكه‌وتنی لێ كرد [\nبِالَّذِي هُوَ عَدُوٌّ لَهُمَا\n] كه‌ (قيبطي)يهكه‌ دوژمنی موسى و -\nصلی الله علیه وسلم\n-  دوژمنی كابرای به‌نی ئیسرائیلیش بوو، موسى -\nصلی الله علیه وسلم\n-  چووه‌ پێشه‌وه‌ بۆی [\nقَالَ يَا مُوسَى أَتُرِيدُ أَنْ تَقْتُلَنِي كَمَا قَتَلْتَ نَفْسًا بِالْأَمْسِ\n] كابرای به‌نی ئیسرائیلی له‌ لاوازى و بێده‌سه‌ڵاتیدا وایزانی موسى -\nصلی الله علیه وسلم\n-  بۆ ئه‌م دێت و له‌م ده‌دات، وتی: ئه‌ی موسى -\nصلی الله علیه وسلم\n-  ئه‌ته‌وێ من بكوژی هه‌روه‌كو چۆن دوێنێ كه‌سێكت كوشت، له‌وێدا یه‌كسه‌ر ئاشكرای كرد كه‌ ئه‌و كوژراوه‌ی هۆزى فیرعه‌ون دوێنێ كوژراوه‌ موسى -\nصلی الله علیه وسلم\n-  كوشتوویه‌تى (كه‌س نه‌یده‌زانى به‌ڵام ئاشكراى كردو پیاوه‌ (قيبطي)يهكه‌ رۆیشت و هه‌واڵه‌كه‌ى گه‌یانده‌ فیرعه‌ون) [\nإِنْ تُرِيدُ إِلَّا أَنْ تَكُونَ جَبَّارًا فِي الْأَرْضِ\n] وه‌ وتى: ئه‌ی موسى -\nصلی الله علیه وسلم\n-  كه‌ تۆ خه‌ڵكى ئه‌كوژی و له‌ خه‌ڵكى ئه‌ده‌یت ته‌نها مه‌به‌ستت ئه‌وه‌یه‌ كه‌ خۆت به‌سه‌ر خه‌ڵكیدا زاڵ بكه‌ی له‌سه‌ر زه‌وی [\nوَمَا تُرِيدُ أَنْ تَكُونَ مِنَ الْمُصْلِحِينَ (١٩)\n] وه‌ تۆ ناتته‌وێ له‌سه‌ر زه‌ویدا چاكسازی له‌ نێوان خه‌ڵكیدا بكه‌یت."},{"SurahNumber":28,"VerseNumber":20,"Text":"[\nوَجَاءَ رَجُلٌ مِنْ أَقْصَى الْمَدِينَةِ يَسْعَى\n] دوای ئه‌وه‌ی هه‌واڵ گه‌یشته‌وه‌ به‌ فیرعه‌ون كه‌ ئه‌و پیاوه‌ (قيبطي)يهی دوێنێ كوژراوه‌ موسا -\nصلی الله علیه وسلم\n-  كوشتوویه‌تی، ئه‌وانیش پیلانیان دانا بۆ ئه‌وه‌ی موسا -\nصلی الله علیه وسلم\n-  بكوژن، پیاوێك له‌وپه‌ڕو له‌ دوورترین شوێنی شاره‌وه‌ به‌ خێرایی هات و رێگایه‌كى نزیكترى گرته‌به‌رو زووتر گه‌یشت [\nقَالَ يَا مُوسَى إِنَّ الْمَلَأَ يَأْتَمِرُونَ بِكَ لِيَقْتُلُوكَ\n] وتی: ئه‌ی موسى -\nصلی الله علیه وسلم\n-  ئه‌و ده‌سه‌ڵاتدارانه‌ ڕاوێژیان كردووه‌و پیلانیان داناوه‌ بۆ كوشتنت [\nفَاخْرُجْ إِنِّي لَكَ مِنَ النَّاصِحِينَ (٢٠)\n] تۆ له‌ میصر ده‌رچۆ من به‌ڕاستی ئامۆژگاریكارو دڵسۆزی تۆم."},{"SurahNumber":28,"VerseNumber":21,"Text":"{موسا پێغه‌مبه‌ر -\nصلی الله علیه وسلم\n-  ميسر جێدێلێت به‌ره‌و مه‌ديه‌ن}\n [\nفَخَرَجَ مِنْهَا خَائِفًا يَتَرَقَّبُ\n] دیسان موسى -\nصلی الله علیه وسلم\n-  له‌ میصر ده‌رچوو به‌ڵام ئه‌ترسا له‌ زاڵمه‌كان كه‌ تۆڵه‌ی لێ بسه‌ننه‌وه‌، وه‌ چاودێریشی ئه‌كردو ئاوڕى ده‌دایه‌وه‌ نه‌وه‌كو بێن و پێی بگه‌ن [\nقَالَ رَبِّ نَجِّنِي مِنَ الْقَوْمِ الظَّالِمِينَ (٢١)\n] وتی: ئه‌ی په‌روه‌ردگار ڕزگارم بكه‌ له‌م قه‌ومه‌ زاڵم و سته‌مكارانه."},{"SurahNumber":28,"VerseNumber":22,"Text":"[\nوَلَمَّا تَوَجَّهَ تِلْقَاءَ مَدْيَنَ قَالَ عَسَى رَبِّي أَنْ يَهْدِيَنِي سَوَاءَ السَّبِيلِ (٢٢)\n] وه‌ كاتێك كه‌ ڕووی كرده‌ (مه‌دیه‌ن) ڕێگای نه‌ئه‌زانی، وتی: به‌ڵكو خوای گه‌وره‌ ڕێگای ڕاستم نیشان بدا بۆ ئه‌وه‌ی بگه‌م به‌ (مه‌دیه‌ن) و ڕێگاكه‌ ون نه‌كه‌م (ده‌وترێت خواى گه‌وره‌ فریشته‌یه‌كى ناردووه‌ رێى نیشان داوه‌)."},{"SurahNumber":28,"VerseNumber":23,"Text":"{هه‌واڵ و به‌سه‌رهاتى موسا پێغه‌مبه‌ر -\nصلی الله علیه وسلم\n-  و دوو كچه‌ شوانه‌كه‌}\n [\nوَلَمَّا وَرَدَ مَاءَ مَدْيَنَ\n] وه‌ كاتێك كه‌ گه‌یشته‌ سه‌ر ئاوێك كه‌ له‌ (مه‌دیه‌ن) بیریان هه‌بوو شوانه‌كان مه‌ڕیان ده‌هێناو ئاویان ده‌دا [\nوَجَدَ عَلَيْهِ أُمَّةً مِنَ النَّاسِ يَسْقُونَ\n] خه‌ڵكانێكی زۆری بینی له‌وێ ئاو به‌ ئاژه‌ڵه‌كانیان ئه‌ده‌ن [\nوَوَجَدَ مِنْ دُونِهِمُ امْرَأَتَيْنِ تَذُودَانِ\n] وه‌ له‌ دووریشه‌وه‌ له‌ دوای هه‌موویانه‌ دوو ئافره‌تی بینی كه‌ ڕێگری له‌ ئاژه‌ڵه‌كانیان ئه‌كه‌ن و نایه‌لن بچنه‌ پێشه‌وه‌ بۆ سه‌ر ئاوه‌كه‌ [\nقَالَ مَا خَطْبُكُمَا\n] موسا -\nصلی الله علیه وسلم\n-  به‌زه‌یى پێیاندا هاته‌وه‌و پێى وتن: ئێوه‌ چیتانه‌ بۆ نایه‌لن ئاژه‌ڵه‌كانتان بچێته‌ سه‌ر ئاوه‌كه‌و ئاویان ناده‌ن؟ [\nقَالَتَا لَا نَسْقِي حَتَّى يُصْدِرَ الرِّعَاءُ\n] وتیان: عاده‌تی ئێمه‌ وایه‌ ئاو به‌ ئاژه‌ڵه‌كانمان ناده‌ین و په‌له‌ ناكه‌ین تا خه‌ڵكی هه‌مووی ئاو به‌ ئاژه‌ڵی خۆیان ئه‌ده‌ن و چۆڵ ئه‌بێ بۆ ئه‌وه‌ی تێكه‌ڵیان نه‌بین [\nوَأَبُونَا شَيْخٌ كَبِيرٌ (٢٣)\n] وه‌ باوكیشمان پیاوێكی به‌ ته‌مه‌ن و به‌ساڵاچووه‌و توانای ئه‌وه‌ی نیه‌ كه‌ ئاو به‌ ئاژه‌ڵه‌كان بدات"},{"SurahNumber":28,"VerseNumber":24,"Text":"[\nفَسَقَى لَهُمَا\n] موسا -\nصلی الله علیه وسلم\n-  ئاوی به‌ ئاژه‌ڵه‌كانیان دا (ئه‌وان به‌رده‌كه‌یان خسته‌وه‌ سه‌ر بیره‌كه‌ به‌ ده‌ كه‌س نه‌بێت لا نابرا موسا -\nصلی الله علیه وسلم\n-  به‌ته‌نها لایبرد چونكه‌ زۆر به‌هێز بوو) [\nثُمَّ تَوَلَّى إِلَى الظِّلِّ\n] پاشان چووه‌ سێبه‌رى دارێك و دانیشت [\nفَقَالَ رَبِّ إِنِّي لِمَا أَنْزَلْتَ إِلَيَّ مِنْ خَيْرٍ فَقِيرٌ (٢٤)\n] فه‌رمووی: ئه‌ی په‌روه‌ردگار خێرم پێ بكه‌ من زۆر پێویستم به‌ خێرو چاكه‌ی تۆیه‌ (پێ په‌تى و زۆر برسی بوو، وه‌ ئافره‌ته‌كان گوێیان لێبوو)."},{"SurahNumber":28,"VerseNumber":25,"Text":"{شه‌رم و شكۆى ئافره‌ت}\n [\nفَجَاءَتْهُ إِحْدَاهُمَا تَمْشِي عَلَى اسْتِحْيَاءٍ\n] دوای ئه‌وه‌ی كه‌ دوو ئافره‌ته‌كه‌ ئه‌مڕۆ زوو گه‌یشتنه‌وه‌ ماڵه‌وه‌ باوكیان پرسیاری لێ كردن چۆن وا زوو هاتنه‌وه‌؟ بۆیان گێڕایه‌وه‌و وتیان: پیاوێك ئاوی ئاژه‌ڵه‌كانی بۆ داوین، ئه‌ویش ناردی به‌ شوێنیداو یه‌كێكیان به‌ شه‌رمه‌وه‌ هاته‌وه‌ بۆ لای موسى -\nصلی الله علیه وسلم\n-  (كراسه‌كه‌ى دابوو به‌سه‌ر روویدا) [\nقَالَتْ إِنَّ أَبِي يَدْعُوكَ لِيَجْزِيَكَ أَجْرَ مَا سَقَيْتَ لَنَا\n] وتی: به‌ دڵنیایى باوكم بانگت ئه‌كات تا پاداشتت بداته‌وه‌ له‌سه‌ر ئه‌وه‌ی كه‌ تۆ ئاوت به‌ ئاژه‌ڵه‌كانمان داوه‌ (مه‌به‌سته‌كه‌ى پێ وت نه‌وه‌كو بترسێت و گومانى خراپ به‌رێت، چونكه‌ موسا -\nصلی الله علیه وسلم\n-  كه‌سێكى غه‌ریب بوو) [\nفَلَمَّا جَاءَهُ\n] كاتێك موسى -\nصلی الله علیه وسلم\n-  هات بۆ لای باوكیان [\nوَقَصَّ عَلَيْهِ الْقَصَصَ\n] وه‌ چیرۆك و به‌سه‌رهاتی خۆی بۆی گێڕایه‌وه‌ كه‌ له‌ میصر چی به‌سه‌رهاتووه‌ [\nقَالَ لَا تَخَفْ\n] باوكیان وتی: ئه‌ی موسى -\nصلی الله علیه وسلم\n-  مه‌ترسێ [\nنَجَوْتَ مِنَ الْقَوْمِ الظَّالِمِينَ (٢٥)\n] به‌ڕاستی تۆ له‌ قه‌ومێكی سته‌مكار ڕزگارت بووه‌ كه‌ فیرعه‌ون كه‌سێكی زۆر سته‌مكاره‌، وتراوه‌: ئه‌م پیاوه‌ شوعه‌یب پێغه‌مبه‌ر بووه‌ -\nصلی الله علیه وسلم\n-  كه‌ ئه‌وه‌ بۆچونێكی ته‌واو نیه‌، چونكه‌ شوعه‌یب پێغه‌مبه‌ر -\nصلی الله علیه وسلم\n-  زیاتر له‌ چوارسه‌د ساڵ پێش موسى -\nصلی الله علیه وسلم\n-  بووه‌و نزیك بووه‌ له‌سه‌رده‌مى ئیبراهیم پێغه‌مبه‌ر -\nصلی الله علیه وسلم\n- ، وه‌ وتراوه‌: برازای شوعه‌یب بووه‌، وه‌ وتراوه‌: پیاوچاك و موسڵمانێك بووه‌ له‌ عه‌شیره‌تی شوعه‌یب و له‌سه‌ر دینی شوعه‌یب پێغه‌مبه‌ر بووه‌ -\nصلی الله علیه وسلم\n- ."},{"SurahNumber":28,"VerseNumber":26,"Text":"[\nقَالَتْ إِحْدَاهُمَا يَا أَبَتِ اسْتَأْجِرْهُ\n] یه‌كێك له‌ كچه‌كان وتی: ئه‌ی باوكه‌ به‌ كرێی بگره‌ تا شوانیمان بۆ بكات [\nإِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ (٢٦)\n] به‌ڕاستی ئه‌مه‌ باشترین كه‌سه‌ كه‌ تۆ به‌ كرێی ئه‌گری، له‌به‌ر ئه‌وه‌ی زۆر به‌هێزو ئه‌مینه‌، باوكى وتى: چۆن ده‌زانیت؟ وتى: به‌هێزه‌ چونكه‌ بینیمان چۆن به‌ردى سه‌ر بیره‌كه‌ى لابردو له‌ بیره‌كه‌ ئاوی بۆمان ده‌ركردو ئاوی ئاژه‌ڵه‌كانیدا، وه‌ كه‌سێكی زۆر ئه‌مینیشه‌، له‌به‌ر ئه‌وه‌ی كه‌ چووم به‌ دوایدا موسى -\nصلی الله علیه وسلم\n-  له‌ پێشه‌وه‌ ئه‌ڕۆی و پێى وتم: ئه‌گه‌ر ڕێیه‌كه‌م هه‌ڵه‌ كرد به‌ردێك تێگره‌ ده‌زانم و له‌وێوه‌ ده‌ڕۆم، نه‌ك كچه‌كه‌ له‌ پێشه‌وه‌ بڕوات و ئه‌م له‌ دوایه‌وه‌ بڕوات، بۆیه‌ وتی: كه‌سێكی زۆر ئه‌مینه‌."},{"SurahNumber":28,"VerseNumber":27,"Text":"{موسا پێغه‌مبه‌ر -\nصلی الله علیه وسلم\n-  هاوسه‌رگيرى ده‌كات}\n [\nقَالَ إِنِّي أُرِيدُ أَنْ أُنْكِحَكَ إِحْدَى ابْنَتَيَّ هَاتَيْنِ\n] پیاوه‌كه‌ وتی: ئه‌ی موسا -\nصلی الله علیه وسلم\n-  من ئه‌مه‌وێ یه‌كێك له‌م دوو كچه‌ی خۆمت لێ ماره‌ بكه‌م [\nعَلَى أَنْ تَأْجُرَنِي ثَمَانِيَ حِجَجٍ\n] تۆیش هه‌شت ساڵ شوانیم بۆ بكه‌ [\nفَإِنْ أَتْمَمْتَ عَشْرًا فَمِنْ عِنْدِكَ\n] ئه‌گه‌ر ده‌ ساڵیشم بۆ ته‌واو بكه‌ی ئه‌وه‌ له‌ چاكه‌ی خۆته‌ [\nوَمَا أُرِيدُ أَنْ أَشُقَّ عَلَيْكَ\n] وه‌ من نامه‌وێ تووشی مه‌شه‌قه‌و ناڕه‌حه‌تیت بكه‌م بڵێم ئیلا ئه‌بێ ده‌ ساڵ شوانیم بۆ بكه‌ی، ئه‌گه‌ر هه‌شت ساڵ بكه‌ی به‌سه‌، وه‌ ئه‌گه‌ر ده‌یشت كرد ئه‌وه‌ له‌ چاكه‌ی خۆته‌ [\nسَتَجِدُنِي إِنْ شَاءَ اللَّهُ مِنَ الصَّالِحِينَ (٢٧)\n] وه‌ إن شاء الله ئه‌مبینی من كه‌سێكی چاك ئه‌بم و به‌ چاكه‌ مامه‌ڵه‌ت له‌گه‌ڵدا ده‌كه‌م."},{"SurahNumber":28,"VerseNumber":28,"Text":"[\nقَالَ ذَلِكَ بَيْنِي وَبَيْنَكَ أَيَّمَا الْأَجَلَيْنِ قَضَيْتُ\n] موسایش -\nصلی الله علیه وسلم\n-  وتی: ئه‌مه‌ به‌ڵێنێك بێت له‌ نێوان من و تۆدا هه‌ر كام له‌و دوو ماوه‌یه‌م به‌سه‌ر برد هه‌شت ساڵه‌كه‌ یان ده‌ ساڵه‌كه‌ [\nفَلَا عُدْوَانَ عَلَيَّ\n] ئه‌وه‌ زوڵمم له‌سه‌ر نیه‌، واته‌: داوای زیاترم لێ مه‌كه‌ [\nوَاللَّهُ عَلَى مَا نَقُولُ وَكِيلٌ (٢٨)\n] وه‌ خوای گه‌وره‌ش شاهیدو پارێزه‌رو ئاگاداره‌ له‌م مه‌رجه‌ی كه‌ دامانناوه‌."},{"SurahNumber":28,"VerseNumber":29,"Text":"{موسا پێغه‌مبه‌ر -\nصلی الله علیه وسلم\n-  ده‌گه‌ڕێته‌وه‌ بۆ ميسر}\n [\nفَلَمَّا قَضَى مُوسَى الْأَجَلَ\n] كاتێك كه‌ موسى ماوه‌كه‌ی ته‌واو كرد، ده‌ ساڵی ڕێكی ته‌واو كردووه‌ نه‌ك هه‌شته‌كه‌ وه‌كو له‌ (بوخاری)دا هاتووه‌ [\nوَسَارَ بِأَهْلِهِ\n] وه‌ تامه‌زرۆى وڵات و كه‌سوكارى بوو، ویستى به‌ نهێنى بگه‌ڕێته‌وه‌ بۆ میصر، وه‌ هه‌ندێك مه‌ڕیشى پێ بوو كه‌ غه‌زورى پێیدا بوو هێنایه‌وه‌ بۆ میصر، وه‌ خێزانه‌كه‌یشى پێبوو له‌شه‌وێكى زستانى ساردى باراناوى تاریكدا، چه‌ندێك هه‌وڵى ده‌دا ئاگرى بۆ ناكرایه‌وه‌ [\nآنَسَ مِنْ جَانِبِ الطُّورِ نَارًا\n] پێشتریش له‌ سووره‌تی (طه) باس كرا له‌لای كێوی (طور)ه‌وه‌ له‌ دووره‌وه‌ ئاگرێكی بینی [\nقَالَ لِأَهْلِهِ امْكُثُوا\n] به‌ خێزانه‌كه‌ی وت ئێوه‌ لێره‌ بمێننه‌وه‌ [\nإِنِّي آنَسْتُ نَارًا\n] به‌ دڵنیایى من ئاگرێكم بینیوه‌ [\nلَعَلِّي آتِيكُمْ مِنْهَا بِخَبَرٍ\n] ئه‌چمه‌ سه‌ر ئه‌و ئاگره‌ به‌ڵكو ئه‌گه‌ر كه‌سێكی لێ بوو هه‌واڵێكتان بۆ بێنمه‌وه‌، چونكه‌ رێگایان ون كردبوو [\nأَوْ جَذْوَةٍ مِنَ النَّارِ\n] یاخود پشكۆیه‌ك له‌ ئاگره‌كه‌ دێنم [\nلَعَلَّكُمْ تَصْطَلُونَ (٢٩)\n] به‌ڵكو ئاگری پێ بكه‌ینه‌وه‌و خۆمانی پێ گه‌رم بكه‌ینه‌وه‌."},{"SurahNumber":28,"VerseNumber":30,"Text":"{خواى گه‌وره‌ قسه‌ له‌گه‌ڵ موسا پێغه‌مبه‌ر -\nصلی الله علیه وسلم\n-  ده‌كات}\n [\nفَلَمَّا أَتَاهَا\n] كاتێك هاته‌ لای ئاگره‌كه‌ بینی دارێكى سه‌وزه‌و ئاگرى گرتووه‌ ده‌دره‌وشێته‌وه‌و نووری خوای گه‌وره‌یه‌ [\nنُودِيَ مِنْ شَاطِئِ الْوَادِ الْأَيْمَنِ\n] له‌ كه‌ناری دۆڵه‌كه‌ له‌لای ڕاسته‌وه‌ خوای گه‌وره‌ بانگی له‌ موسى -\nصلی الله علیه وسلم\n-  كرد [\nفِي الْبُقْعَةِ الْمُبَارَكَةِ مِنَ الشَّجَرَةِ\n] له‌و پارچه‌ زه‌ویه‌ پیرۆزه‌ لای داره‌كه‌ كه‌ له‌ كه‌ناره‌كه‌دا ڕوابوو [\nأَنْ يَا مُوسَى إِنِّي أَنَا اللَّهُ رَبُّ الْعَالَمِينَ (٣٠)\n] خوای گه‌وره‌ فه‌رمووی: ئه‌ی موسى -\nصلی الله علیه وسلم\n-  ئه‌وه‌ى قسه‌ت له‌گه‌ڵ ده‌كات منم الله په‌روه‌ردگاری هه‌موو جیهان (ئه‌میش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ سیفه‌تى قسه‌ كردنى هه‌یه‌و هه‌ر كات ویستى لێبێت قسه‌ ده‌كات و چۆنێتیه‌كه‌یشى ته‌نها خۆى ده‌یزانێت)."},{"SurahNumber":28,"VerseNumber":31,"Text":"{گۆچانه‌كه‌ى موسا پێغه‌مبه‌ر -\nصلی الله علیه وسلم\n-  ده‌بێت به‌ مار!}\n [\nوَأَنْ أَلْقِ عَصَاكَ\n] وه‌ ئه‌و گۆچانه‌ی به‌ده‌ستته‌وه‌یه‌ فڕێی بده‌ تا موعجیزه‌یه‌كت نیشان بده‌م كه‌ فڕێی دا بوو به‌ مارێكی زۆر گه‌وره‌ [\nفَلَمَّا رَآهَا تَهْتَزُّ كَأَنَّهَا جَانٌّ\n] كاتێك بینى ئه‌و ماره‌ ئه‌جوولایه‌وه‌ زۆر به‌خێرایی وه‌ زۆر گه‌وره‌ بوو وه‌كو جنی، ئه‌گه‌یشت به‌ هه‌ر تاوێرو به‌ردێكى گه‌وره‌ قوتى ده‌دا [\nوَلَّى مُدْبِرًا\n] موسى -\nصلی الله علیه وسلم\n-  ئه‌وه‌ی بینی یه‌كسه‌ر ڕایكردو پشتی هه‌ڵكردو ڕۆی [\nوَلَمْ يُعَقِّبْ\n] وه‌ ئاوڕی نه‌دایه‌و نه‌گه‌ڕایه‌وه‌ له‌ ترسا [\nيَا مُوسَى أَقْبِلْ وَلَا تَخَفْ\n] خوای گه‌وره‌ فه‌رمووی: ئه‌ی موسى -\nصلی الله علیه وسلم\n-  وه‌ره‌ بگه‌ڕێره‌وه‌و مه‌ترسێ [\nإِنَّكَ مِنَ الْآمِنِينَ (٣١)\n] تۆ ئه‌مینی و هیچ زیانێك به‌ تۆ ناگات."},{"SurahNumber":28,"VerseNumber":32,"Text":"{موعجيزه‌يه‌كى ترى موسا پێغه‌مبه‌ر -\nصلی الله علیه وسلم\n-}\n [\nاسْلُكْ يَدَكَ فِي جَيْبِكَ\n] وه‌ ده‌ستت بخه‌ره‌ ناو ملوانی قه‌میسه‌كه‌ته‌وه‌ [\nتَخْرُجْ بَيْضَاءَ\n] كه‌ ده‌ستت ده‌رئه‌كه‌ی زۆر سپی و جوانه‌و وه‌كو مانگى چوارده‌ ده‌دره‌وشێته‌وه‌، ئه‌مه‌یش موعجیزه‌یه‌كی تره‌ (موسى -\nصلی الله علیه وسلم\n-  خۆی كه‌سێكی ئه‌سمه‌ر بووه‌ وه‌كو له‌ بوخاریدا هاتووه‌) [\nمِنْ غَيْرِ سُوءٍ\n] به‌بێ ئه‌وه‌ی كه‌ به‌ڵه‌ك یاخود گه‌ڕوگول بێت [\nوَاضْمُمْ إِلَيْكَ جَنَاحَكَ مِنَ الرَّهْبِ\n] وه‌ كه‌ ترسایت هه‌ردوو ده‌ستت كۆبكه‌وه‌و بیخه‌ره‌ سه‌ر دڵت ترست نامێنێت و دڵئارام ده‌بیت (كه‌ فیرعه‌ونى ببینیایه‌ ده‌ترسا به‌ڵام كه‌ واى ده‌كرد خواى گه‌وره‌ ترسى ده‌خسته‌ دڵى فیرعه‌ونه‌وه‌و فیرعه‌ون زۆر له‌ موسى ده‌ترساو وه‌كو گوێدرێژ میزى ده‌كرده‌ ژێر خۆى) [\nفَذَانِكَ بُرْهَانَانِ مِنْ رَبِّكَ إِلَى فِرْعَوْنَ وَمَلَئِهِ\n] ئه‌مه‌ دوو به‌ڵگه‌و حوجه‌و موعجیزه‌یه‌ له‌ په‌روه‌ردگارته‌وه‌ بۆ تۆ تا بڕۆی بۆ لای فیرعه‌ون و ده‌سه‌ڵاتدارانى [\nإِنَّهُمْ كَانُوا قَوْمًا فَاسِقِينَ (٣٢)\n] به‌ڕاستی ئه‌وان قه‌ومێك بوون له‌ گوێڕایه‌ڵى خواى گه‌وره‌ ده‌رچوو بوون."},{"SurahNumber":28,"VerseNumber":33,"Text":"[\nقَالَ رَبِّ إِنِّي قَتَلْتُ مِنْهُمْ نَفْسًا\n] موسى -\nصلی الله علیه وسلم\n-  فه‌رمووی: ئه‌ی په‌روه‌ردگار من كاتی خۆی كه‌سێكم لێ كوشتوون [\nفَأَخَافُ أَنْ يَقْتُلُونِ (٣٣)\n] وه‌ له‌وه‌ ئه‌ترسێم كه‌ ئه‌وانیش من بكوژنه‌وه‌و تۆڵه‌م لێ بسه‌نن."},{"SurahNumber":28,"VerseNumber":34,"Text":"{موسا پێغه‌مبه‌ر -\nصلی الله علیه وسلم\n-  داوا له‌خواى گه‌وره‌ ده‌كات هارونى براى بكات به‌ پێغه‌مبه‌ر}\n [\nوَأَخِي هَارُونُ هُوَ أَفْصَحُ مِنِّي لِسَانًا\n] وه‌ هارونی برام زمانی له‌ من پاراوتره‌ له‌به‌ر ئه‌وه‌ی موسى -\nصلی الله علیه وسلم\n-  گیریه‌ك له‌ زمانیدا هه‌بوو، (موسا -\nصلی الله علیه وسلم\n-  كه‌ منداڵ بوو ده‌ستى بۆ ریشى فیرعه‌ون برد، ئه‌ویش توڕه‌ بوو وتى سوكایه‌تى پێكردووم ده‌بێت بیكوژم، ئاسیاى خێزانى وتى ئه‌مه‌ منداڵه‌و نافامێت تاقیبكه‌وه‌و پشكۆیه‌ك ئاگرو هه‌ندێك خورما دابنێ ئه‌گه‌ر ده‌ستى برد بۆ خورماكه‌ ئه‌وا بیكوژه‌، وه‌ ئه‌گه‌ر ده‌ستى برد بۆ پشكۆ ئاگره‌كه‌ ئه‌وا دیاره‌ نافامێت و مه‌یكوژه‌، موسا -\nصلی الله علیه وسلم\n-  ده‌ستى برد بۆ پشكۆ ئاگره‌كه‌و بردى بۆ ده‌مى و رزگارى بوو له‌ كوشتن، جا له‌و كاته‌وه‌ گیرییه‌ك له‌ زمانیدا هه‌بوو) [\nفَأَرْسِلْهُ مَعِيَ\n] هارونی برام له‌گه‌ڵمدا بنێره‌و بیكه‌ به‌ پێغه‌مبه‌ر (چاكه‌كارترین برا بۆ براكه‌ى موسا بوو بۆ هارونى براى كه‌ داواى كرد خواى گه‌وره‌ بیكات به‌ پێغه‌مبه‌ر) [\nرِدْءًا يُصَدِّقُنِي\n] بۆ ئه‌وه‌ی ببێته‌ یارمه‌تیده‌رم و ئه‌وه‌ى من ده‌یڵێم بۆیان روون بكاته‌وه‌ تا به‌ڕاستم دابنێن [\nإِنِّي أَخَافُ أَنْ يُكَذِّبُونِ (٣٤)\n] له‌به‌ر ئه‌وه‌ی من له‌وه‌ ئه‌ترسێم كه‌ به‌ درۆم بزانن."},{"SurahNumber":28,"VerseNumber":35,"Text":"[\nقَالَ سَنَشُدُّ عَضُدَكَ بِأَخِيكَ\n] خوای گه‌وره‌ وه‌ڵامی دایه‌وه‌و فه‌رمووی: به‌ڵێ به‌هێزت ئه‌كه‌ین به‌ هارونی برات [\nوَنَجْعَلُ لَكُمَا سُلْطَانًا\n] وه‌ به‌ڵگه‌ی به‌هێزیشتان پێ ئه‌ده‌ین [\nفَلَا يَصِلُونَ إِلَيْكُمَا\n] ئه‌وان ناگه‌نه‌ ئێوه‌و ناتوانن هیچ ئازارێكتان بده‌ن [\nبِآيَاتِنَا أَنْتُمَا وَمَنِ اتَّبَعَكُمَا الْغَالِبُونَ (٣٥)\n] به‌هۆی ئه‌و ئایه‌ت و موعجیزانه‌ش كه‌ پێتان ئه‌ده‌ین ئێوه‌و شوێنكه‌وتوانتان زاڵ و سه‌ركه‌وتوو ده‌بن و ئه‌وان تێكئه‌شكێن."},{"SurahNumber":28,"VerseNumber":36,"Text":"{ هه‌واڵ و  به‌سه‌رهاتى موسا پێغه‌مبه‌ر -\nصلی الله علیه وسلم\n-  و فيرعه‌ون}\n [\nفَلَمَّا جَاءَهُمْ مُوسَى بِآيَاتِنَا بَيِّنَاتٍ\n] كاتێك كه‌ موسا -\nصلی الله علیه وسلم\n-  ئه‌و موعجیزه‌ ئاشكراو ڕوونانه‌ى بۆ فیرعه‌ون و ده‌سه‌ڵاتدارانى برد [\nقَالُوا مَا هَذَا إِلَّا سِحْرٌ مُفْتَرًى\n] ئه‌وان وتیان: ئه‌مه‌ هیچ شتێك نیه‌ ته‌نها جادوویه‌كه‌و هه‌ڵبه‌ستراوه‌و خۆت داتهێناوه‌ [\nوَمَا سَمِعْنَا بِهَذَا فِي آبَائِنَا الْأَوَّلِينَ (٣٦)\n] وه‌ ئێمه‌ له‌ باوك و باپیرانی پێشینمان شتێكی وامان نه‌بیستووه‌ كه‌سێك ئاوا بێت و بانگه‌شه‌ی پێغه‌مبه‌رایه‌تی بكات و بڵێت به‌ تاك و ته‌نها خوا بپه‌رستن و شه‌ریكى بۆ دامه‌نێن."},{"SurahNumber":28,"VerseNumber":37,"Text":"[\nوَقَالَ مُوسَى رَبِّي أَعْلَمُ بِمَنْ جَاءَ بِالْهُدَى مِنْ عِنْدِهِ\n] وه‌ موسى -\nصلی الله علیه وسلم\n-  فه‌رمووی: په‌روه‌ردگارم زاناتره‌ به‌و كه‌سه‌ی كه‌ هیدایه‌تی هێناوه‌ له‌لایه‌ن خوای گه‌وره‌وه‌ (كه‌ مه‌به‌ستی خۆیه‌تی) [\nوَمَنْ تَكُونُ لَهُ عَاقِبَةُ الدَّارِ\n] وه‌ سه‌ره‌نجام و سه‌ركه‌وتن بۆ كێ ده‌بێت [\nإِنَّهُ لَا يُفْلِحُ الظَّالِمُونَ (٣٧)\n] به‌ دڵنیایى خوای گه‌وره‌ كه‌سانی سته‌مكارو هاوبه‌شبڕیارده‌ر سه‌رناخات."},{"SurahNumber":28,"VerseNumber":38,"Text":"[\nوَقَالَ فِرْعَوْنُ يَا أَيُّهَا الْمَلَأُ مَا عَلِمْتُ لَكُمْ مِنْ إِلَهٍ غَيْرِي\n] وه‌ فیرعه‌ون وتی: ئه‌ی پیاوماقوڵان و خانه‌دانان من نه‌مزانیوه‌ ئێوه‌ جگه‌ له‌ من خوایه‌كی ترتان هه‌بێ [\nفَأَوْقِدْ لِي يَا هَامَانُ عَلَى الطِّينِ\n] ئه‌ی هامان (كه‌ وه‌زیرو راوێژكاری بوو) ئاگر له‌و قوڕه‌ به‌رده‌و قوڕم بۆ سووركه‌وه‌، واته‌: خشتی سووره‌وه‌كراوم بۆ دروست بكه‌ [\nفَاجْعَلْ لِي صَرْحًا\n] وه‌ كۆشكێكی به‌رزم بۆ دروست بكه‌ [\nلَعَلِّي أَطَّلِعُ إِلَى إِلَهِ مُوسَى\n] بۆ ئه‌وه‌ی بچمه‌ سه‌ر كۆشكه‌كه‌ تا سه‌ركه‌وم بۆ لای خوایه‌كه‌ی موسى-\nصلی الله علیه وسلم\n-  كه‌ ده‌ڵێت خوایه‌كه‌ى من له‌ ئاسمانه‌ [\nوَإِنِّي لَأَظُنُّهُ مِنَ الْكَاذِبِينَ (٣٨)\n] هه‌ر چه‌نده‌ من گومان ئه‌به‌م كه‌ موسى -\nصلی الله علیه وسلم\n-  درۆ بكات و هیچ خوای نه‌بێت."},{"SurahNumber":28,"VerseNumber":39,"Text":"[\nوَاسْتَكْبَرَ هُوَ وَجُنُودُهُ فِي الْأَرْضِ بِغَيْرِ الْحَقِّ\n] وه‌ فیرعه‌ون و سه‌ربازانی به‌ ناحه‌ق خۆیان به‌گه‌وره‌زانی له‌سه‌ر ڕووی زه‌ویدا له‌ میصر [\nوَظَنُّوا أَنَّهُمْ إِلَيْنَا لَا يُرْجَعُونَ (٣٩)\n] وه‌ گومانی وایان ئه‌برد كه‌ بۆ لای ئێمه‌ ناگه‌ڕێنه‌وه‌و زیندوو بوونه‌وه‌ نیه‌."},{"SurahNumber":28,"VerseNumber":40,"Text":"{خواى گه‌وره‌ فيرعه‌ون و سه‌ربازه‌كانى له‌ناو ده‌بات}\n [\nفَأَخَذْنَاهُ وَجُنُودَهُ\n] وه‌ فیرعه‌ون و سه‌ربازه‌كانیمان برده‌وه‌ [\nفَنَبَذْنَاهُمْ فِي الْيَمِّ\n] وه‌ فڕێمان دانه‌ ناو ده‌ریاكه‌وه‌و نوقممان كردن [\nفَانْظُرْ كَيْفَ كَانَ عَاقِبَةُ الظَّالِمِينَ (٤٠)\n] وه‌ تۆ ته‌ماشا بكه‌و بزانه‌ سه‌ره‌نجامی سته‌مكاران چۆن ئه‌بێ."},{"SurahNumber":28,"VerseNumber":41,"Text":"[\nوَجَعَلْنَاهُمْ أَئِمَّةً يَدْعُونَ إِلَى النَّارِ\n] وه‌ ئه‌وانمان كرده‌ پێشه‌وا بۆ شوێنكه‌وتوانیان به‌ڵام بانگی خه‌ڵكیان ئه‌كرد بۆ ئاگرو پێشه‌وای خراپ بوون [\nوَيَوْمَ الْقِيَامَةِ لَا يُنْصَرُونَ (٤١)\n] وه‌ له‌ ڕۆژی قیامه‌تیش كه‌س نیه‌ سه‌ریان بخات و له‌ سزای خوای گه‌وره‌ بیانپارێزێت (توشى سه‌رشۆڕى و ریسوایى و سزاى دونیاو قیامه‌ت بوون، وه‌ ئه‌مه‌ سه‌ره‌نجامى تێكڕاى كافرانه‌)."},{"SurahNumber":28,"VerseNumber":42,"Text":"[\nوَأَتْبَعْنَاهُمْ فِي هَذِهِ الدُّنْيَا لَعْنَةً\n] وه‌ له‌ دونیایشدا له‌عنه‌تمان لێ كردن و له‌ ڕه‌حمه‌تی خۆمان ده‌رمان كردن [\nوَيَوْمَ الْقِيَامَةِ هُمْ مِنَ الْمَقْبُوحِينَ (٤٢)\n] وه‌ له‌ ڕۆژی قیامه‌تیشدا دیسانه‌وه‌ ده‌ركراو ئه‌بن له‌ ڕه‌حمه‌تی خوا، یاخود بوغزێنراو ئه‌بن له‌لایه‌ن خوای گه‌وره‌وه‌، یاخود له‌ناو ئاگردا شوه‌یان ئه‌شێوێنین به‌ سووتاندن."},{"SurahNumber":28,"VerseNumber":43,"Text":"[\nوَلَقَدْ آتَيْنَا مُوسَى الْكِتَابَ\n] وه‌ به‌دڵنیایى ئێمه‌ ته‌وراتمان به‌ موسى -\nصلی الله علیه وسلم\n-  به‌خشی [\nمِنْ بَعْدِ مَا أَهْلَكْنَا الْقُرُونَ الْأُولَى\n] له‌ دوای ئه‌وه‌ی كه‌ چه‌نده‌ها ئوممه‌تانی كافرى پێشترمان له‌ناو برد (ئه‌بو سه‌عیدى خودرى) ده‌فه‌رمێت: له‌ دواى دابه‌زینى ته‌ورات خواى گه‌وره‌ هیچ ئوممه‌تێكى به‌ تێكڕا له‌ناو نه‌بردووه‌و فیرعه‌ون و شوێنكه‌وتوانى دوا ئوممه‌ت بوون كه‌ هه‌موویان پێكه‌وه‌ له‌ناوبران، ته‌نها خه‌ڵكى ئه‌و گونده‌ نه‌بێت كه‌ خواى گه‌وره‌ كردیانى به‌ مه‌یمون و به‌راز) [\nبَصَائِرَ لِلنَّاسِ\n] كه‌ ئه‌و ته‌وراته‌ چاوڕۆشنایی بوو بۆ خه‌ڵكی سه‌رده‌می خۆی كه‌ حه‌قیان پێی ئه‌دۆزیه‌وه‌ [\nوَهُدًى وَرَحْمَةً\n] وه‌ هیدایه‌ت بوو بۆ حه‌ق و ڕه‌حمه‌ت بوو له‌لایه‌ن خوای گه‌وره‌وه‌ بۆ خه‌ڵكی [\nلَعَلَّهُمْ يَتَذَكَّرُونَ (٤٣)\n] به‌ڵكو خه‌ڵكی یادی خوای گه‌وره‌و شوكرانه‌بژێری نیعمه‌ته‌كانی بكه‌ن."},{"SurahNumber":28,"VerseNumber":44,"Text":"[\nوَمَا كُنْتَ بِجَانِبِ الْغَرْبِيِّ إِذْ قَضَيْنَا إِلَى مُوسَى الْأَمْرَ\n] وه‌  ئه‌ی محمد -\nصلی الله علیه وسلم\n-  خۆ تۆ له‌لای ڕۆژئاوای دۆڵی (سه‌ینا) نه‌بووی كاتێك كه‌ خوای گه‌وره‌ موناجات و قسه‌ی له‌گه‌ڵ موسادا -\nصلی الله علیه وسلم\n-  كردو ئه‌و فه‌رمانه‌مان پێى ڕاگه‌یاند [\nوَمَا كُنْتَ مِنَ الشَّاهِدِينَ (٤٤)\n] وه‌ تۆ له‌وێ ئاماده‌ نه‌بووی تا ئه‌م شتانه‌ بزانی به‌ڵكو له‌ ڕێی وه‌حیه‌وه‌ هه‌موو ئه‌م به‌سه‌رهاتانه‌ی پێت ڕاگه‌یاندووه‌ (ئه‌مه‌یش به‌ڵگه‌یه‌ له‌سه‌ر پێغه‌مبه‌رایه‌تى محمد -\nصلی الله علیه وسلم\n- )."},{"SurahNumber":28,"VerseNumber":45,"Text":"[\nوَلَكِنَّا أَنْشَأْنَا قُرُونًا\n] وه‌ له‌ پاش ئه‌وه‌ش چه‌نده‌ها ئوممه‌تانی ترمان دروست كرد [\nفَتَطَاوَلَ عَلَيْهِمُ الْعُمُرُ\n] وه‌ ئه‌و ئوممه‌تانه‌ سه‌رده‌م و ته‌مه‌نیان درێژه‌ی كێشا وه‌ شه‌ریعه‌تیان لێ جیاواز بوو، وه‌ له‌ بیرو یادیان چوو كه‌ له‌ كتێبی ئه‌وانیشدا باسی پێغه‌مبه‌ری خوا هاتووه‌ -\nصلی الله علیه وسلم\n-  به‌ڵام له‌ یادو بیریان كردو وه‌فایان نه‌كرد به‌رامبه‌ری [\nوَمَا كُنْتَ ثَاوِيًا فِي أَهْلِ مَدْيَنَ\n] وه‌ ئه‌ی محمد -\nصلی الله علیه وسلم\n-  تۆ جێگیرو نیشته‌جێ نه‌بووی له‌لای خه‌ڵكی (مه‌دیه‌ن) هه‌روه‌كو چۆن موسى -\nصلی الله علیه وسلم\n-  له‌وێ بووه‌ [\nتَتْلُو عَلَيْهِمْ آيَاتِنَا\n] كه‌ ئایه‌ته‌كانی ئێمه‌یان به‌سه‌ردا بخوێنیته‌وه‌ [\nوَلَكِنَّا كُنَّا مُرْسِلِينَ (٤٥)\n] به‌ڵكو ئێمه‌ تۆمان ناردووه‌ بۆ لای خه‌ڵكی مه‌ككه‌ وه‌ ئه‌م هه‌واڵانه‌ش له‌ ڕێی وه‌حیه‌وه‌ به‌ تۆمان ڕاگه‌یاندووه‌ ئه‌گه‌رنا تۆ له‌وێ نه‌بوویته‌."},{"SurahNumber":28,"VerseNumber":46,"Text":"[\nوَمَا كُنْتَ بِجَانِبِ الطُّورِ إِذْ نَادَيْنَا\n] وه‌ تۆ له‌لای كێوی (طور)یش نه‌بووی كاتێك له‌وێوه‌ قسه‌مان له‌گه‌ڵ موسادا -\nصلی الله علیه وسلم\n-  كردو بانگمان كرد [\nوَلَكِنْ رَحْمَةً مِنْ رَبِّكَ\n] به‌ڵام ئه‌م وه‌حی و قورئانه‌ كه‌ بۆ تۆمان ناردووه‌ ڕه‌حمه‌تێكه‌ له‌ په‌روه‌ردگاره‌وه‌ بۆ تۆ [\nلِتُنْذِرَ قَوْمًا مَا أَتَاهُمْ مِنْ نَذِيرٍ مِنْ قَبْلِكَ\n] تا ئاگاداری قه‌ومێك بكه‌یته‌وه‌ كه‌ خه‌ڵكی مه‌ككه‌ن كه‌ پێش تۆ هیچ پێغه‌مبه‌رێكیان بۆ نه‌چووه‌ تا ئاگاداریان بكاته‌وه‌ [\nلَعَلَّهُمْ يَتَذَكَّرُونَ (٤٦)\n] به‌ڵكو ئه‌وانیش په‌ندو ئامۆژگاری وه‌رگرن وه‌ بیر بكه‌نه‌وه‌."},{"SurahNumber":28,"VerseNumber":47,"Text":"[\nوَلَوْلَا أَنْ تُصِيبَهُمْ مُصِيبَةٌ\n] وه‌ ئه‌گه‌ر ئێمه‌ خه‌ڵكی مه‌ككه‌مان سزا بدایه‌و به‌ڵاو موسیبه‌ت و سزایه‌كمان بۆ دابه‌زاندنایه‌ [\nبِمَا قَدَّمَتْ أَيْدِيهِمْ\n] به‌هۆی تاوانه‌كانی خۆیانه‌وه‌ [\nفَيَقُولُوا رَبَّنَا لَوْلَا أَرْسَلْتَ إِلَيْنَا رَسُولًا\n] ئه‌و كاته‌ ئه‌یانووت: ئه‌ی په‌روه‌ردگار بۆ تۆ پێغه‌مبه‌رێكت بۆ نه‌ناردین [\nفَنَتَّبِعَ آيَاتِكَ\n] تا شوێن ئایه‌ته‌كانی تۆ بكه‌وتینایه‌ [\nوَنَكُونَ مِنَ الْمُؤْمِنِينَ (٤٧)\n] وه‌ بۆ ئه‌وه‌ی كه‌ ئێمه‌ باوه‌ڕمان بهێنایه‌، به‌ڵام خوای گه‌وره‌ ئه‌فه‌رمووێ: ئه‌وه‌ پێغه‌مبه‌رمان بۆ ناردن و ئاگاداری كردنه‌وه‌ و به‌ ته‌واوی دینى بۆ ڕوون كردنه‌وه‌."},{"SurahNumber":28,"VerseNumber":48,"Text":"[\nفَلَمَّا جَاءَهُمُ الْحَقُّ مِنْ عِنْدِنَا\n] وه‌ كاتێك ئه‌و حه‌قه‌ كه‌ قورئانه‌ پیرۆزه‌كه‌یه‌ له‌لایه‌ن خوای گه‌وره‌وه‌ به‌ پێغه‌مبه‌ری خوادا -\nصلی الله علیه وسلم\n-  بۆ خه‌ڵكی مه‌ككه‌ نێردرا [\nقَالُوا لَوْلَا أُوتِيَ مِثْلَ مَا أُوتِيَ مُوسَى\n] وتیان: ئه‌ی باشه‌ بۆچی چۆن موسا -\nصلی الله علیه وسلم\n-  ته‌وراتی هه‌ر هه‌مووی به‌یه‌كجار بۆ دابه‌زی بۆ محمدیش -\nصلی الله علیه وسلم\n-  هه‌موو قورئانی به‌یه‌كجار بۆ دانه‌به‌زی!؟، یاخود چۆن موسا -\nصلی الله علیه وسلم\n-  ئه‌و هه‌موو موعجیزه‌یه‌ى بۆ هات بۆچى موعجیزه‌ى وایش بۆ محمد -\nصلی الله علیه وسلم\n-  نایات!؟ [\nأَوَلَمْ يَكْفُرُوا بِمَا أُوتِيَ مُوسَى مِنْ قَبْلُ\n] ئایا كافرانی پێشتریش وه‌كو ئێوه‌ مرۆڤـ نه‌بوون و كوفریان نه‌كرد به‌و موعجیزانه‌ی كه‌ بۆ موسى هاتبوو؟ [\nقَالُوا سِحْرَانِ تَظَاهَرَا\n] وتیان: ته‌ورات و قورئان دوو جادوو سیحرن موسى و محمد كردوویانه‌، یان ئه‌و دوو پێغه‌مبه‌ره‌ جادووگه‌رو ساحیرن و هاوكاری یه‌كتریان كردووه‌ له‌سه‌ر ئه‌و درۆ هه‌ڵبه‌ستنه‌و له‌لایه‌ن خواوه‌ نه‌بووه‌ [\nوَقَالُوا إِنَّا بِكُلٍّ كَافِرُونَ (٤٨)\n] وه‌ وتیان: ئێمه‌ به‌ هه‌مووی كافرین به‌وه‌ی كه‌ بۆ موسى و محمدیش -\nصلی الله علیه وسلم\n-  هاتووه."},{"SurahNumber":28,"VerseNumber":49,"Text":"[\nقُلْ فَأْتُوا بِكِتَابٍ مِنْ عِنْدِ اللَّهِ هُوَ أَهْدَى مِنْهُمَا أَتَّبِعْهُ\n] ئه‌ی محمد -\nصلی الله علیه وسلم\n-  پێیان بڵێ: ئه‌گه‌ر ڕاست ئه‌كه‌ن ئێوه‌ كتابێك بێنن له‌لایه‌ن خوای گه‌وره‌وه‌ كه‌ له‌ ته‌ورات و قورئان هیدایه‌تده‌رتر بێ ئه‌و كاته‌ ئێمه‌ شوێنی ئه‌كه‌وین [\nإِنْ كُنْتُمْ صَادِقِينَ (٤٩)\n] ئه‌گه‌ر ئێوه‌ ڕاستگۆن"},{"SurahNumber":28,"VerseNumber":50,"Text":"[\nفَإِنْ لَمْ يَسْتَجِيبُوا لَكَ\n] وه‌ ئه‌گه‌ر وه‌ڵامیان نه‌دایته‌وه‌ بۆ ئه‌و شته‌، یان وه‌ڵامیان نه‌دایته‌وه‌ به‌وه‌ی كه‌ ئیمان بێنن [\nفَاعْلَمْ أَنَّمَا يَتَّبِعُونَ أَهْوَاءَهُمْ\n] ئه‌وه‌ بزانه‌ ئه‌وان ته‌نها شوێنى هه‌واو ئاره‌زووی پووچه‌ڵی خۆیان كه‌وتوون [\nوَمَنْ أَضَلُّ مِمَّنِ اتَّبَعَ هَوَاهُ بِغَيْرِ هُدًى مِنَ اللَّهِ\n] وه‌ كێ له‌و كه‌سه‌ گومڕاتره‌، واته‌: هیچ كه‌سێك له‌و كه‌سه‌ گومڕاتر نیه‌ كه‌ شوێن هه‌واو ئاره‌زووی خۆی بكه‌وێ به‌بێ هیدایه‌ت و ڕێنمایی له‌لایه‌نی خوای گه‌وره‌ [\nإِنَّ اللَّهَ لَا يَهْدِي الْقَوْمَ الظَّالِمِينَ (٥٠)\n] به‌ڕاستی خوای گه‌وره‌ هیدایه‌تی كه‌سانێكی سته‌مكار نادات."},{"SurahNumber":28,"VerseNumber":51,"Text":"[\nوَلَقَدْ وَصَّلْنَا لَهُمُ الْقَوْلَ لَعَلَّهُمْ يَتَذَكَّرُونَ (٥١)\n] (رِفَاعة القُرَظِيّ) ده‌فه‌رمێت: ئه‌م ئایه‌ته‌ له‌سه‌ر ده‌ كه‌س دابه‌زى كه‌ من یه‌كێكیان بووم، واته‌: ئێمه‌ وته‌ی خۆمان هه‌ندێكیمان به‌ هه‌ندێكی گه‌یاندووه‌، واته‌: وته‌ی خۆمان درێژ كردۆته‌وه‌و ڕوونمان كردۆته‌وه‌ به‌ڵكو قوڕه‌یش بیر بكه‌نه‌وه‌و په‌ندو ئامۆژگاری وه‌ربگرن، یاخود پێغه‌مبه‌ر له‌ دوای پێغه‌مبه‌رمان ناردووه‌ به‌ڵكو په‌ندو ئامۆژگارى وه‌ربگرن."},{"SurahNumber":28,"VerseNumber":52,"Text":"[\nالَّذِينَ آتَيْنَاهُمُ الْكِتَابَ مِنْ قَبْلِهِ\n] ئه‌و كه‌سانه‌ی كه‌ كتابمان پێ به‌خشیوون له‌ پێش قورئاندا له‌ ئه‌هلی كتاب [\nهُمْ بِهِ يُؤْمِنُونَ (٥٢)\n] ئه‌وان ئیمانی پێ دێنن ئه‌وانه‌ی كه‌ موسڵمان بوونه‌ وه‌كو (عبدالله‌ی كوڕی سه‌لام) و جگه‌ له‌و، ئه‌م ئایه‌ته‌ له‌سه‌ر (نه‌جاشى) و هاوه‌ڵه‌كانى دابه‌زى."},{"SurahNumber":28,"VerseNumber":53,"Text":"[\nوَإِذَا يُتْلَى عَلَيْهِمْ قَالُوا آمَنَّا بِهِ\n] وه‌ كاتێك كه‌ قورئانیان به‌سه‌ردا بخوێنیته‌وه‌ ئه‌وان ئه‌ڵێن: ئێمه‌ پێش ئه‌م قورئانه‌یش هه‌ر یه‌كخواپه‌رست و موسڵمان بووینه‌و ئیمانمان پێی هه‌یه‌ [\nإِنَّهُ الْحَقُّ مِنْ رَبِّنَا\n] ئه‌مه‌ حه‌قه‌و له‌لایه‌ن په‌روه‌ردگارمانه‌وه‌یه‌ [\nإِنَّا كُنَّا مِنْ قَبْلِهِ مُسْلِمِينَ (٥٣)\n] ئێمه‌ پێش ئه‌وه‌یش موسڵمان بووینه‌ وه‌ خۆمان ته‌سلیمی خوای گه‌وره‌ كردووه‌ له‌به‌ر ئه‌وه‌ی له‌ ته‌ورات و ئینجیلدا باسی پێغه‌مبه‌ر كراوه‌ -\nصلی الله علیه وسلم\n-  ئیمانمان پێی هێناوه‌."},{"SurahNumber":28,"VerseNumber":54,"Text":"[\nأُولَئِكَ يُؤْتَوْنَ أَجْرَهُمْ مَرَّتَيْنِ بِمَا صَبَرُوا\n] ئه‌و كه‌سانه‌ی كه‌ ئه‌هلی كتاب بوونه‌ پاشان كه‌ پێغه‌مبه‌ری خوا -\nصلی الله علیه وسلم\n-  هاتووه‌ ئیمانیان به‌میش هێناوه‌ دووجار ئه‌جرو پاداشتی خۆیان وه‌رئه‌گرن: یه‌كێكیان له‌سه‌ر ئه‌وه‌ی كه‌ شوێن پێغه‌مبه‌ره‌كه‌ی خۆیان كه‌وتوون، وه‌ یه‌كێكی تریشیان له‌سه‌ر ئه‌وه‌ی كه‌ پێغه‌مبه‌ری خوا -\nصلی الله علیه وسلم\n-  هات شوێنی كه‌وتن، وه‌ به‌هۆی صه‌برو ئارام گرتن و دامه‌زراویان له‌سه‌ر ئیمان هێنان به‌ كتابی یه‌كه‌م پاشان به‌ قورئان [\nوَيَدْرَءُونَ بِالْحَسَنَةِ السَّيِّئَةَ\n] وه‌ به‌ چاكه‌ وه‌ڵامی خراپه‌ ئه‌ده‌نه‌وه‌ [\nوَمِمَّا رَزَقْنَاهُمْ يُنْفِقُونَ (٥٤)\n] وه‌ له‌وه‌یشی كه‌ پێمان به‌خشیون له‌ پێناو خوای گه‌وره‌دا ئه‌یبه‌خشن."},{"SurahNumber":28,"VerseNumber":55,"Text":"[\nوَإِذَا سَمِعُوا اللَّغْوَ أَعْرَضُوا عَنْهُ\n] وه‌ كاتێك گوێیان له‌ قسه‌ی پڕوپووچ و بێمانا ئه‌بێ له‌لایه‌ن هاوبه‌شبڕیارده‌رانه‌وه‌ كه‌ تانه‌و ته‌شه‌ر له‌ دینه‌كه‌یان بده‌ن ئه‌مان پشتیان تێ ئه‌كه‌ن و تێكه‌ڵیان نابن [\nوَقَالُوا لَنَا أَعْمَالُنَا\n] وه‌ پێیان ئه‌ڵێن: ئێمه‌ كرده‌وه‌ی چاكى خۆمان هه‌یه‌و كوفری ئێوه‌ زه‌ره‌رو زیان به‌ ئێمه‌ ناگه‌یه‌نێ [\nوَلَكُمْ أَعْمَالُكُمْ\n] وه‌ ئێوه‌ش كرده‌وه‌ی خۆتان هه‌یه‌و سوودی ئێمه‌ بۆ ئێوه‌ نایات ئه‌گه‌ر ئیمان نه‌هێنن [\nسَلَامٌ عَلَيْكُمْ\n] ئێوه‌ سه‌لامه‌تن له‌ ئێمه‌و هیچ خراپه‌یه‌ك له‌ ئێمه‌وه‌ به‌ ئێوه‌ ناگات [\nلَا نَبْتَغِي الْجَاهِلِينَ (٥٥)\n] وه‌ ئێمه‌ نامانه‌وێ هاوڕێیه‌تی خه‌ڵكانی نه‌زان و نه‌فام بكه‌ین و رێگاى ئه‌وان ناگرینه‌به‌ر."},{"SurahNumber":28,"VerseNumber":56,"Text":"{هيدايه‌تدان به‌ده‌ست خوايه‌}\n [\nإِنَّكَ لَا تَهْدِي مَنْ أَحْبَبْتَ\n] پێغه‌مبه‌رى خوا -\nصلی الله علیه وسلم\n-  (ئه‌بو طاڵیب)ی مامه‌ی له‌سه‌ره‌مه‌رگدا بوو پێى فه‌رموو: ئه‌ى مامه‌ بڵێ: لا إله إلا الله شایه‌تیت بۆ ده‌ده‌م له‌ رۆژى قیامه‌ت، زۆر هه‌وڵیدا كه‌ موسڵمان بێت به‌ڵام (ئه‌بو جه‌هل و عبدالله¬ى كوڕى ئه‌بى ئومه‌ییه‌) له‌وێ بوون و وتیان: ئایا واز له‌ دینى (عبدالمطلب) دێنى!، پێغه‌مبه‌رى خوایش -\nصلی الله علیه وسلم\n-  ده‌یفه‌رموو: ئه‌ى مامه‌، بڵێ: لا إله إلا الله شایه‌تیت بۆ ده‌ده‌م له‌ رۆژى قیامه‌ت، ئه‌وانیش ده‌یانووت نه‌كه‌یت موسڵمان نه‌بیت، ئه‌ویش موسڵمان نه‌بوو به‌ كافری مرد، خواى گه‌وره‌ ئه‌م ئایه‌ته‌ى دابه‌زاند: ئه‌ی محمد -\nصلی الله علیه وسلم\n-  به‌ دڵنیایى تۆ ناتوانی هیدایه‌تی كه‌سێك بده‌ی كه‌ خۆشت ئه‌وێ خۆشه‌ویستى سروشتى نه‌ك شه‌رعى، چونكه‌ زۆر به‌رگرى له‌ پێغه‌مبه‌رى خوا -\nصلی الله علیه وسلم\n-  ده‌كرد، یان پێت خۆشه‌ ئیمان بێنێ [\nوَلَكِنَّ اللَّهَ يَهْدِي مَنْ يَشَاءُ\n] به‌ڵكو خوای گه‌وره‌ خۆی هیدایه‌تی هه‌ر كه‌سێك ئه‌دات كه‌ ویستی لێ بێت و ئه‌و كه‌سه‌ شایه‌نی هیدایه‌ت بێت [\nوَهُوَ أَعْلَمُ بِالْمُهْتَدِينَ (٥٦)\n] وه‌ خوای گه‌وره‌ زاناتره‌ به‌وه‌ی كه‌ كێ شایه‌نی ئه‌وه‌یه‌ كه‌ هیدایه‌ت وه‌ربگرێ."},{"SurahNumber":28,"VerseNumber":57,"Text":"[\nوَقَالُوا إِنْ نَتَّبِعِ الْهُدَى مَعَكَ نُتَخَطَّفْ مِنْ أَرْضِنَا\n] وه‌ كافرانى قوره‌یش ئه‌یانووت: ئه‌ی محمد -\nصلی الله علیه وسلم\n-  ئه‌گه‌ر بێتوو ئێمه‌ شوێن ئه‌و هیدایه‌ت و دینه‌ی تۆ بكه‌وین ئه‌وه‌ عه‌ره‌ب دێن و ئه‌ده‌ن به‌سه‌رماندا وه‌ ئێمه‌ش شه‌ڕی هه‌موو عه‌ره‌بمان پێ ناكرێ، وه‌ له‌ زه‌وی خۆمان ده‌رمان ئه‌كه‌ن و شاربه‌ده‌رمان ده‌كه‌ن [\nأَوَلَمْ نُمَكِّنْ لَهُمْ حَرَمًا آمِنًا\n] خوای گه‌وره‌ ئه‌فه‌رمووێ: ئایا ئێمه‌ حه‌ره‌مێكی ئامینمان پێ نه‌به‌خشیوون كه‌ حه‌ره‌می كه‌عبه‌ كه‌ له‌وێیه‌و به‌هۆیه‌وه‌ ئه‌وانیش ئه‌من و ئاسایش باڵی به‌سه‌ریاندا كێشاوه‌ كه‌ كافرن، ئه‌ى كه‌ موسڵمان بن چۆن له‌ ئه‌من و ئاسایشدا نابن، ئه‌مه‌ بیانویه‌كى پوچه‌ڵ و درۆیه‌ [\nيُجْبَى إِلَيْهِ ثَمَرَاتُ كُلِّ شَيْءٍ\n] وه‌ له‌ هه‌موو لایه‌كه‌وه‌و له‌ شوێنه‌كانی تره‌وه‌ به‌روبوومیان بۆ دێت [\nرِزْقًا مِنْ لَدُنَّا\n] كه‌ ئه‌ویش ڕزقێكه‌ له‌لایه‌ن خوای گه‌وره‌وه‌ بۆ ئه‌وان [\nوَلَكِنَّ أَكْثَرَهُمْ لَا يَعْلَمُونَ (٥٧)\n] به‌ڵام زۆربه‌یان نه‌زانن و هه‌ست ناكه‌ن و ئه‌م شته‌ نازانن."},{"SurahNumber":28,"VerseNumber":58,"Text":"[\nوَكَمْ أَهْلَكْنَا مِنْ قَرْيَةٍ بَطِرَتْ مَعِيشَتَهَا\n] وه‌ ئێمه‌ چه‌نده‌ها دێ و شارى ترمان له‌ناوبرد كه‌ ژیان و گوزه‌رانیان خۆشبوو به‌هۆی ئه‌وه‌ى له‌ خۆبایی بوون و سوپاسگوزار نه‌بوون [\nفَتِلْكَ مَسَاكِنُهُمْ لَمْ تُسْكَنْ مِنْ بَعْدِهِمْ\n] كه‌ خۆیان له‌ناوچوون ئا ئه‌وه‌ ماڵه‌كانیانه‌ تا ئێستاش كه‌س جێگیرو نیشته‌جێ نه‌بووه‌ تیایدا [\nإِلَّا قَلِيلًا\n] ته‌نها كه‌مێك نه‌بێ، مه‌گه‌ر ڕێبوارێك بێت و كه‌مێك بمێنێته‌وه‌و پاشان به‌جێی بێلێت [\nوَكُنَّا نَحْنُ الْوَارِثِينَ (٥٨)\n] وه‌ ئێمه‌ بووین به‌ میراتگریان، واته‌: هیچ كه‌سێكی تیا نه‌ماوه‌و چۆڵه‌."},{"SurahNumber":28,"VerseNumber":59,"Text":"{خواى گه‌وره‌ سزاى خه‌ڵكى نادات تا پێغه‌مبه‌ريان بۆ نه‌نێرێت}\n [\nوَمَا كَانَ رَبُّكَ مُهْلِكَ الْقُرَى\n] وه‌ په‌روه‌ردگارت هیچ دێ و شارێك له‌ناو نابات [\nحَتَّى يَبْعَثَ فِي أُمِّهَا رَسُولًا\n] تا پێغه‌مبه‌رێك نه‌نێرێته‌ ناویان، وه‌ وتراوه‌: (فِي أُمِّهَا) واته‌: (أُمّ الْقُرَى) مه‌به‌ست پێی مه‌ككه‌یه‌ [\nيَتْلُو عَلَيْهِمْ آيَاتِنَا\n] كه‌ ئه‌و پێغه‌مبه‌ره‌ ئایه‌ته‌كانی خوای گه‌وره‌یان به‌سه‌ردا بخوێنێته‌وه‌و به‌ڵگه‌یان به‌سه‌ردا جێگیر بكات [\nوَمَا كُنَّا مُهْلِكِي الْقُرَى\n] وه‌ ئێمه‌ هیچ دێ و شارێك له‌ناو نابه‌ین [\nإِلَّا وَأَهْلُهَا ظَالِمُونَ (٥٩)\n] ئیلا مه‌گه‌ر خه‌ڵكه‌كه‌ی سته‌مكارو هاوبه‌شبڕیارده‌ر بن."},{"SurahNumber":28,"VerseNumber":60,"Text":"[\nوَمَا أُوتِيتُمْ مِنْ شَيْءٍ فَمَتَاعُ الْحَيَاةِ الدُّنْيَا وَزِينَتُهَا\n] وه‌ هه‌ر شتێك كه‌ پێتان به‌خشرابێ ئه‌وه‌ خۆشگوزه‌رانى و تام و چێژو ڕازاوه‌یی ژیانی دونیایه‌و ئه‌بڕێته‌وه‌و كۆتایی دێت [\nوَمَا عِنْدَ اللَّهِ خَيْرٌ وَأَبْقَى\n] به‌ڵام ئه‌وه‌ی لای خوای گه‌وره‌یه‌ له‌ پاداشت ئه‌وه‌ باشتره‌و ئه‌مێنێته‌وه‌و به‌رده‌وامه‌و كۆتایی نایه‌ت [\nأَفَلَا تَعْقِلُونَ (٦٠)\n] ئه‌ی بۆ بیر ناكه‌نه‌وه‌و تێناگه‌ن له‌وه‌ی كه‌ ئه‌وه‌ی لای خوای گه‌وره‌یه‌ باشتره‌ بۆتان."},{"SurahNumber":28,"VerseNumber":61,"Text":"[\nأَفَمَنْ وَعَدْنَاهُ وَعْدًا حَسَنًا\n] ئایا كه‌سێك كه‌ باوه‌ڕدار بێت و به‌ڵێنێكی باشمان پێ دابێ به‌ به‌هه‌شت [\nفَهُوَ لَاقِيهِ\n] كه‌ ئه‌و به‌و به‌ڵێنه‌ی خوای گه‌وره‌ ده‌گات و خوای گه‌وره‌ به‌ڵێنی خۆی ئه‌باته‌ سه‌ر [\nكَمَنْ مَتَّعْنَاهُ مَتَاعَ الْحَيَاةِ الدُّنْيَا\n] وه‌كو كه‌سێك وایه‌ كه‌ ژیانی دونیای پێ ببه‌خشین كه‌ زوو له‌ناو ئه‌چێت و نامێنێ؟ [\nثُمَّ هُوَ يَوْمَ الْقِيَامَةِ مِنَ الْمُحْضَرِينَ (٦١)\n] پاشان له‌ ڕۆژی قیامه‌تدا ئه‌و ئاماده‌ی سزا ئه‌بێت و خوای گه‌وره‌ سزای ئه‌دات، ئایا ئه‌م دووانه‌ یه‌كسانن؟ نه‌خێر هه‌رگیز یه‌كسان نابن"},{"SurahNumber":28,"VerseNumber":62,"Text":"[\nوَيَوْمَ يُنَادِيهِمْ فَيَقُولُ أَيْنَ شُرَكَائِيَ الَّذِينَ كُنْتُمْ تَزْعُمُونَ (٦٢)\n] وه‌ له‌ ڕۆژی قیامه‌ت خوای گه‌وره‌ بانگی هاوبه‌شبڕیارده‌ران ئه‌كات و ئه‌فه‌رمووێ: ئه‌و كه‌سانه‌ی كه‌ ئێوه‌ له‌ دونیا به‌ گومانی خۆتان كردبووتان به‌ شه‌ریك بۆ من كوا ئه‌وانه‌ له‌ كوێن ئایا سه‌رتان ئه‌خه‌ن و فریاتان ئه‌كه‌ون و شه‌فاعه‌تتان بۆ ئه‌كه‌ن؟"},{"SurahNumber":28,"VerseNumber":63,"Text":"[\nقَالَ الَّذِينَ حَقَّ عَلَيْهِمُ الْقَوْلُ\n] ئه‌و كه‌سانه‌ی كه‌ وته‌و سزای خوای گه‌وره‌ حه‌ق بوو به‌سه‌ریاندا جێبه‌جێ بكرێ، كه‌ شه‌یتان و سه‌ركرده‌ی كافران و بێباوه‌ڕانن كه‌ خه‌ڵكیان گومڕا كردووه‌ ئه‌ڵێن: [\nرَبَّنَا هَؤُلَاءِ الَّذِينَ أَغْوَيْنَا\n] ئه‌ی په‌روه‌ردگار ئه‌مانه‌ بوون ئێمه‌ بانگمان كردن بۆ گومڕایی [\nأَغْوَيْنَاهُمْ\n] ئێمه‌ ئه‌وانمان گومڕا كرد [\nكَمَا غَوَيْنَا\n] چۆن خۆمان گومڕا بووین [\nتَبَرَّأْنَا إِلَيْكَ\n] ئێستا ئێمه‌ به‌ڕائه‌تیان لێ ئه‌كه‌ین و به‌رین له‌وان [\nمَا كَانُوا إِيَّانَا يَعْبُدُونَ (٦٣)\n] ئه‌وان به‌ هه‌واو ئاره‌زووی خۆیان ئێمه‌یان ئه‌په‌رست."},{"SurahNumber":28,"VerseNumber":64,"Text":"[\nوَقِيلَ ادْعُوا شُرَكَاءَكُمْ\n] وه‌ خوای گه‌وره‌ ئه‌فه‌رمووێ: ده‌ی ئه‌و كه‌سانه‌ی كه‌ كردبووتان به‌ شه‌ریك بۆ خوای گه‌وره‌ بانگیان بكه‌ن با سه‌رتان بخه‌ن، یان سزاتان لێ دوورخه‌نه‌وه‌ [\nفَدَعَوْهُمْ\n] ئه‌وانیش بانگیان ئه‌كه‌ن [\nفَلَمْ يَسْتَجِيبُوا لَهُمْ\n] كه‌س وه‌ڵامیان ناداته‌وه‌ [\nوَرَأَوُا الْعَذَابَ\n] وه‌ سزای خوای گه‌وره‌ ئه‌بینن، سه‌ركرده‌كان و شوێنكه‌وتوان پێكه‌وه‌ ئه‌خرێنه‌ ناو سزای ئاگری دۆزه‌خه‌وه‌ [\nلَوْ أَنَّهُمْ كَانُوا يَهْتَدُونَ (٦٤)\n] كه‌ ئاگرى دۆزه‌خ ده‌بینن ئاواته‌خوازن كه‌ له‌ دونیا هیدایه‌تیان وه‌رگرتایه‌و موسڵمان بوونایا."},{"SurahNumber":28,"VerseNumber":65,"Text":"[\nوَيَوْمَ يُنَادِيهِمْ\n] وه‌ له‌و ڕۆژه‌دا خوای گه‌وره‌ بانگیان ئه‌كات [\nفَيَقُولُ مَاذَا أَجَبْتُمُ الْمُرْسَلِينَ (٦٥)\n] پێیان ده‌فه‌رمێت: ئێوه‌ چی وه‌ڵامی نێردراو و پێغه‌مبه‌رانی خوای گه‌وره‌تان دایه‌وه‌."},{"SurahNumber":28,"VerseNumber":66,"Text":"[\nفَعَمِيَتْ عَلَيْهِمُ الْأَنْبَاءُ\n] وه‌ هیچ حوجه‌و به‌ڵگه‌یه‌كیان پێ نامێنێت وه‌كو كوێر وان كه‌ ڕێگه‌ی خۆی نه‌دۆزێته‌وه‌ ئه‌مانیش ناتوانن هیچ قسه‌یه‌ك بكه‌ن [\nيَوْمَئِذٍ فَهُمْ لَا يَتَسَاءَلُونَ (٦٦)\n] وه‌ له‌و ڕۆژه‌دا هه‌ندێكیان پرسیار له‌ هه‌ندێكیان ناكه‌ن له‌به‌ر ئه‌وه‌ی هیچ عوزرو حوجه‌یه‌كیان نیه‌ بۆ ڕۆژی قیامه‌ت."},{"SurahNumber":28,"VerseNumber":67,"Text":"[\nفَأَمَّا مَنْ تَابَ وَآمَنَ وَعَمِلَ صَالِحًا\n] به‌ڵام كه‌سێك ئه‌گه‌ر له‌ دونیادا ته‌وبه‌ی كردبێ وه‌ ئیمانی هێنابێ وه‌ كرده‌وه‌ی چاكی كردبێت (كرده‌وه‌ى چاك ئه‌وه‌یه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nفَعَسَى أَنْ يَكُونَ مِنَ الْمُفْلِحِينَ (٦٧)\n] ئه‌وانه‌ به‌ دڵنیایی سه‌رفرازو سه‌ركه‌وتوون، (عَسَى) له‌ لایه‌ن خواى گه‌وره‌وه‌ بۆ دووپات كردنه‌وه‌و جه‌ختكردنه‌."},{"SurahNumber":28,"VerseNumber":68,"Text":"[\nوَرَبُّكَ يَخْلُقُ مَا يَشَاءُ وَيَخْتَارُ\n] وه‌ په‌روه‌ردگارت ویستی له‌ هه‌ر شتێك بێ دروستی ئه‌كات و هه‌ڵیئه‌بژێرێ [\nمَا كَانَ لَهُمُ الْخِيَرَةُ\n] به‌ڵام خه‌ڵكی هه‌ڵبژاردنیان بۆ نیه‌و بڵێن خوایه‌ بۆ ئه‌و وه‌حیه‌ت بۆ سه‌ر كه‌سێكی تر نه‌نارد، یان بۆ جگه‌ له‌ جبریل ئه‌و وه‌حیه‌ی نه‌هێنا [\nسُبْحَانَ اللَّهِ وَتَعَالَى عَمَّا يُشْرِكُونَ (٦٨)\n] پاك و مونه‌ززه‌هی و به‌رزو بڵندی بۆ خوای گه‌وره‌ له‌و شیركه‌ی كه‌ كافران بڕیاری ئه‌ده‌ن."},{"SurahNumber":28,"VerseNumber":69,"Text":"[\nوَرَبُّكَ يَعْلَمُ مَا تُكِنُّ صُدُورُهُمْ وَمَا يُعْلِنُونَ (٦٩)\n] وه‌ په‌روه‌ردگارت زانایه‌ به‌وه‌ی كه‌ له‌ دڵیاندا شاردوویانه‌ته‌وه‌ له‌ شیرك و دژایه‌تی كردنى پێغه‌مبه‌ری خوا -\nصلی الله علیه وسلم\n-  یان له‌ خراپه‌كاری، وه‌ ئه‌وه‌ی كه‌ ئاشكرایان كردووه‌."},{"SurahNumber":28,"VerseNumber":70,"Text":"[\nوَهُوَ اللَّهُ لَا إِلَهَ إِلَّا هُوَ\n] وه‌ خوای گه‌وره‌ الله ته‌نها په‌رستراوی حه‌قه‌و هیچ په‌رستراوێكی حه‌ق نیه‌ جگه‌ له‌و [\nلَهُ الْحَمْدُ فِي الْأُولَى وَالْآخِرَةِ\n] حه‌مدو سه‌ناو ستایش به‌ ته‌نها بۆ خوای گه‌وره‌یه‌ له‌ دونیاو دواڕۆژدا [\nوَلَهُ الْحُكْمُ\n] وه‌ حوكم و بڕیاردانیش هه‌ر بۆ خوای گه‌وره‌یه‌ [\nوَإِلَيْهِ تُرْجَعُونَ (٧٠)\n] وه‌ هه‌ر بۆ لای خوای گه‌وره‌ ئه‌گه‌ڕێنه‌وه‌."},{"SurahNumber":28,"VerseNumber":71,"Text":"{هه‌ندێك له‌ به‌خششه‌كانى خواى گه‌وره‌}\n [\nقُلْ أَرَأَيْتُمْ\n] ئه‌ی محمد -\nصلی الله علیه وسلم\n-  پێیان بڵێ: هه‌واڵم پێ بده‌ن [\nإِنْ جَعَلَ اللَّهُ عَلَيْكُمُ اللَّيْلَ سَرْمَدًا إِلَى يَوْمِ الْقِيَامَةِ\n] ئه‌گه‌ر خوای گه‌وره‌ شه‌وتان بۆ به‌رده‌وام بكات و ڕۆژ نه‌كاته‌وه‌و به‌رده‌وام دونیا هه‌ر شه‌و بێت تا ڕۆژی قیامه‌ت [\nمَنْ إِلَهٌ غَيْرُ اللَّهِ يَأْتِيكُمْ بِضِيَاءٍ\n] ئه‌وا ئه‌و خوایه‌ كێیه‌ كه‌ ئه‌توانێ شه‌وی تاریكتان بۆ ڕووناك بكاته‌وه‌ جگه‌ له‌ خواى گه‌وره‌؟ واته‌: هیچ خوایه‌كى تر نیه‌ [\nأَفَلَا تَسْمَعُونَ (٧١)\n] ئایا بۆ نابیستن بیستنێك كه‌ سوودتان پێ بگه‌یه‌نێت و بیر بكه‌نه‌وه‌."},{"SurahNumber":28,"VerseNumber":72,"Text":"[\nقُلْ أَرَأَيْتُمْ\n] دیسان ئه‌ی محمد -\nصلی الله علیه وسلم\n-  پێیان بڵێ: هه‌واڵم پێ بده‌ن [\nإِنْ جَعَلَ اللَّهُ عَلَيْكُمُ النَّهَارَ سَرْمَدًا إِلَى يَوْمِ الْقِيَامَةِ\n] ئه‌ی ئه‌گه‌ر خوای گه‌وره‌ ڕۆژتان بۆ به‌رده‌وام بكات تا ڕۆژی قیامه‌ت دونیا هه‌ر ڕۆژ بێ و شه‌و نه‌یات [\nمَنْ إِلَهٌ غَيْرُ اللَّهِ يَأْتِيكُمْ بِلَيْلٍ تَسْكُنُونَ فِيهِ\n] ئه‌وه‌ كێیه‌ ئه‌و خوایه‌ی تر كه‌ ئه‌توانێ شه‌وتان بۆ بێنێت تا تیایدا ئارام بن و پشوو بده‌ن جگه‌ له‌ خواى گه‌وره‌؟ واته‌: هیچ خوایه‌كى تر نیه‌ [\nأَفَلَا تُبْصِرُونَ (٧٢)\n] ئه‌وه‌ بۆ نابینن بینینێك كه‌ په‌ندو ئامۆژگاری و سوودی بۆتان هه‌بێ."},{"SurahNumber":28,"VerseNumber":73,"Text":"[\nوَمِنْ رَحْمَتِهِ جَعَلَ لَكُمُ اللَّيْلَ وَالنَّهَارَ لِتَسْكُنُوا فِيهِ وَلِتَبْتَغُوا مِنْ فَضْلِهِ\n] وه‌ له‌ ڕه‌حمه‌تی خوای گه‌وره‌ بۆ ئێوه‌ ئه‌وه‌یه‌ كه‌ شه‌و و ڕۆژی بۆ داناون، تا له‌ شه‌ودا هێمن و ئارام بن و پشوو بده‌ن، وه‌ به‌ڕۆژیش به‌ دوای فه‌زڵ و ڕه‌حمه‌ت و رزق و ڕۆزی خوای گه‌وره‌دا بگه‌ڕێن بۆ كار كردن و بازرگانى و گه‌شت كردن [\nوَلَعَلَّكُمْ تَشْكُرُونَ (٧٣)\n] وه‌ به‌ڵكو شوكرانه‌بژێری ئه‌م نیعمه‌تانه‌ی خوای گه‌وره‌ بكه‌ن."},{"SurahNumber":28,"VerseNumber":74,"Text":"[\nوَيَوْمَ يُنَادِيهِمْ\n] وه‌ له‌ ڕۆژی قیامه‌ت دیسان خوای گه‌وره‌ بانگیان ئه‌كات، (ئه‌م ئایه‌ته‌یش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ قسه‌ ده‌كات و سیفه‌تى قسه‌ كردنى هه‌یه‌) [\nفَيَقُولُ أَيْنَ شُرَكَائِيَ الَّذِينَ كُنْتُمْ تَزْعُمُونَ (٧٤)\n] ده‌فه‌رمێت: كوا ئه‌و كه‌سانه‌ی كه‌ ئێوه‌ كردبووتان به‌ شه‌ریك بۆ من له‌ دونیاداو ئه‌تان وت ئه‌مانه‌ شه‌ریكی خوای گه‌وره‌ن؟"},{"SurahNumber":28,"VerseNumber":75,"Text":"[\nوَنَزَعْنَا مِنْ كُلِّ أُمَّةٍ شَهِيدًا\n] وه‌ له‌ناو هه‌موو ئوممه‌تێك كه‌سێك ئه‌كه‌ین به‌ شایه‌ت به‌سه‌ریانه‌وه‌ كه‌ پێغه‌مبه‌رانن [\nفَقُلْنَا هَاتُوا بُرْهَانَكُمْ\n] وه‌ پێیان ئه‌ڵێین: ده‌ى به‌ڵگه‌تان بێنن ئه‌گه‌ر خوای گه‌وره‌ شه‌ریكی هه‌یه‌ [\nفَعَلِمُوا أَنَّ الْحَقَّ لِلَّهِ\n] ئه‌و كاته‌ ئه‌زانن كه‌ حه‌ق به‌ خوای گه‌وره‌یه‌ وه‌ خوای گه‌وره‌ ته‌نها په‌رستراوی حه‌قه‌ [\nوَضَلَّ عَنْهُمْ مَا كَانُوا يَفْتَرُونَ (٧٥)\n] وه‌ ئه‌وانه‌ی ئه‌وان به‌ درۆ و بوهتان هه‌ڵیانبه‌ستبوو ئه‌یانووت: ئه‌مانه‌ شه‌ریكی خوای گه‌وره‌ن هه‌موویان ئه‌ڕۆن و ون ئه‌بن و نامێنن."},{"SurahNumber":28,"VerseNumber":76,"Text":"{هه‌واڵ و به‌سه‌رهاتى قارون}\n [\nإِنَّ قَارُونَ كَانَ مِنْ قَوْمِ مُوسَى\n] به‌ دڵنیایى (قارون) له‌ قه‌ومی موسى -\nصلی الله علیه وسلم\n-  بووه‌و ئامۆزای بووه‌ [\nفَبَغَى عَلَيْهِمْ\n] وه‌ گوێڕایه‌ڵی موسای -\nصلی الله علیه وسلم\n-  نه‌ئه‌كردو سنووری به‌زاند به‌سه‌ر خه‌ڵكیداو لووتبه‌رزی ئه‌نواند [\nوَآتَيْنَاهُ مِنَ الْكُنُوزِ مَا إِنَّ مَفَاتِحَهُ لَتَنُوءُ بِالْعُصْبَةِ أُولِي الْقُوَّةِ\n] وه‌ ئه‌وه‌نده‌ش كه‌نزو زێڕو ماڵمان پێی به‌خشیبوو كه‌ هه‌ڵیگرتبوو یه‌ك كۆمه‌ڵ پیاوی به‌هێز نه‌یانئه‌توانی ته‌نها كلیلی خه‌زێنه‌كانى هه‌ڵبگرن ئه‌وه‌نده‌ خه‌زێنه‌كانی زۆر بووه‌ [\nإِذْ قَالَ لَهُ قَوْمُهُ لَا تَفْرَحْ\n] كاتێك كه‌ پیاوچاكانى قه‌ومه‌كه‌ی ئامۆژگاریان كردو پێیان وت: ئه‌ی (قاڕون) به‌م ماڵه‌ دڵخۆش مه‌به‌و به‌هۆیه‌وه‌ فه‌خرو شانازی به‌سه‌ر خه‌ڵكیدا مه‌كه‌ و لووتبه‌رزی مه‌كه‌ له‌به‌ر ئه‌وه‌ی [\nإِنَّ اللَّهَ لَا يُحِبُّ الْفَرِحِينَ (٧٦)\n] به‌ دڵنیایى خوای گه‌وره‌ ئه‌و كه‌سانه‌ی خۆش ناوێت كه‌ لووتبه‌رزن و فه‌خرو شانازی به‌سه‌ر خه‌ڵكیدا ئه‌كه‌ن."},{"SurahNumber":28,"VerseNumber":77,"Text":"[\nوَابْتَغِ فِيمَا آتَاكَ اللَّهُ الدَّارَ الْآخِرَةَ\n] وه‌ تۆ به‌م ماڵ و سه‌روه‌ت و سامانه‌ى خواى گه‌وره‌ پێى به‌خشیویت هه‌وڵ بده‌ بۆ قیامه‌تت و به‌ هۆیه‌وه‌ خوای گه‌وره‌ له‌ خۆت ڕازی بكه‌ [\nوَلَا تَنْسَ نَصِيبَكَ مِنَ الدُّنْيَا\n] وه‌ به‌شی خۆتیش له‌ دونیا له‌بیر مه‌كه‌ له‌ خواردن و خواردنه‌وه‌و پۆشاك به‌ڵام له‌ حه‌ڵاڵدا (خواى گه‌وره‌ مافى به‌سه‌رته‌وه‌ هه‌یه‌، وه‌ خۆت و منداڵ و خێزان و میوانت مافیان به‌سه‌رته‌وه‌ هه‌یه‌ مافى هه‌مووان بده‌، به‌ڵام هه‌وڵى سه‌ره‌كیت با بۆ قیامه‌ت بێت، چونكه‌ دونیا كه‌م و كورته‌و ده‌بڕێته‌وه‌، به‌ڵام قیامه‌ت هه‌میشه‌یی و نه‌بڕاوه‌یه‌) [\nوَأَحْسِنْ كَمَا أَحْسَنَ اللَّهُ إِلَيْكَ\n] وه‌ تۆ چاكه‌كار به‌ بۆ به‌نده‌كانی خوا چۆن خوای گه‌وره‌ چاكه‌ی له‌گه‌ڵ تۆدا كردووه‌ [\nوَلَا تَبْغِ الْفَسَادَ فِي الْأَرْضِ\n] وه‌ تۆ ئاشووب له‌ زه‌ویدا مه‌نێره‌وه‌و خراپه‌كارى مه‌كه‌ [\nإِنَّ اللَّهَ لَا يُحِبُّ الْمُفْسِدِينَ (٧٧)\n] به‌ دڵنیایى خوای گه‌وره‌ ئه‌و كه‌سانه‌ی خۆش ناوێ كه‌ ئاشووبگێڕن."},{"SurahNumber":28,"VerseNumber":78,"Text":"[\nقَالَ إِنَّمَا أُوتِيتُهُ عَلَى عِلْمٍ عِنْدِي\n] (قاڕون) وتی: ئه‌م ماڵه‌ من به‌ زانیاری و لێهاتوویی خۆم په‌یدام كردووه‌، یان خوای گه‌وره‌ ئه‌یزانی كه‌ من شایه‌نی ئه‌م ماڵه‌م بۆیه‌ پێى داوم و فه‌زڵی من ئه‌زانێت [\nأَوَلَمْ يَعْلَمْ أَنَّ اللَّهَ قَدْ أَهْلَكَ مِنْ قَبْلِهِ مِنَ الْقُرُونِ مَنْ هُوَ أَشَدُّ مِنْهُ قُوَّةً وَأَكْثَرُ جَمْعًا\n] ئایا نازانێ خوای گه‌وره‌ له‌ پێش ئه‌مدا له‌ ئوممه‌تانی تر چه‌نده‌ها كه‌سی له‌ناو بردووه‌ كه‌ زۆر له‌م به‌هێزتر بوونه‌و ماڵ و سه‌روه‌ت و سامانیشیان له‌م زۆرتر بووه‌؟ (ده‌وڵه‌مه‌ندى و هه‌ژارى پێوه‌ر نین بۆ خۆشویستن و رق لێبوونى خواى گه‌وره‌، به‌ڵكو ئیمان و كرده‌وه‌ى چاك پێوه‌ره‌) [\nوَلَا يُسْأَلُ عَنْ ذُنُوبِهِمُ الْمُجْرِمُونَ (٧٨)\n] وه‌ فریشته‌كان پرسیار له‌ تاوانباران ناكه‌ن ده‌رباره‌ی تاوانیان له‌به‌ر زۆرى تاوانیان، وه‌ ده‌یانناسنه‌وه‌."},{"SurahNumber":28,"VerseNumber":79,"Text":"[\nفَخَرَجَ عَلَى قَوْمِهِ فِي زِينَتِهِ\n] ڕۆژێك (قاڕون) ده‌رچوو بۆ ناو قه‌ومه‌كه‌ی به‌ جوانى و ڕازاوه‌یى [\nقَالَ الَّذِينَ يُرِيدُونَ الْحَيَاةَ الدُّنْيَا\n] ئه‌وانه‌ی كه‌ مه‌به‌ستیان ژیانی دونیا بوو ژیانی دونیایان ئه‌وویست وتیان: [\nيَا لَيْتَ لَنَا مِثْلَ مَا أُوتِيَ قَارُونُ\n] خۆزگه‌ ئه‌وه‌ی به‌ (قارون) به‌خشراوه‌ خوای گه‌وره‌ ئه‌وه‌یشی به‌ ئێمه‌ به‌خشیبایه‌ [\nإِنَّهُ لَذُو حَظٍّ عَظِيمٍ (٧٩)\n] به‌ڕاستی ئه‌و زۆر به‌خته‌وه‌ره‌، یان به‌شێكی یه‌كجار گه‌وره‌ی هه‌یه‌ له‌ دونیادا."},{"SurahNumber":28,"VerseNumber":80,"Text":"{فه‌زڵى زانايان}\n [\nوَقَالَ الَّذِينَ أُوتُوا الْعِلْمَ\n] به‌ڵام ئه‌وانه‌ی زانست و زانیاری شه‌رعییان هه‌بوو زانایان وتیان: [\nوَيْلَكُمْ\n] هاوار بۆ خۆتان [\nثَوَابُ اللَّهِ خَيْرٌ لِمَنْ آمَنَ وَعَمِلَ صَالِحًا\n] پاداشتی خوای گه‌وره‌ له‌ به‌هه‌شتدا باشتره‌ له‌وه‌ى ئێوه‌ ده‌یبینن بۆ كه‌سانێك كه‌ ئیماندار بن و كرده‌وه‌ی چاكیان كرد بێت [\nوَلَا يُلَقَّاهَا إِلَّا الصَّابِرُونَ (٨٠)\n] به‌ڵام كه‌س ئه‌م وته‌یه‌ وه‌رناگرێ و كاری پێ ناكات ته‌نها مه‌گه‌ر كه‌سانێك زۆر ئارامگر بن له‌سه‌ر جوانی و ڕازاوه‌یی دونیاو پێی هه‌ڵنه‌خه‌ڵه‌تێن."},{"SurahNumber":28,"VerseNumber":81,"Text":"[\nفَخَسَفْنَا بِهِ وَبِدَارِهِ الْأَرْضَ\n] خوای گه‌وره‌ ئه‌فه‌رمووێ: خۆی و ماڵه‌كه‌یشیمان به‌ ناخی زه‌ویدا برده‌ خواره‌وه‌و ڕۆچوو به‌ ناخی زه‌ویدا [\nفَمَا كَانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ\n] وه‌ هیچ كۆمه‌ڵێكی نه‌بوو كه‌ بتوانن ڕزگاری بكه‌ن له‌ سزای خوای گه‌وره‌ [\nوَمَا كَانَ مِنَ الْمُنْتَصِرِينَ (٨١)\n] وه‌ خۆیشی نه‌یتوانی خۆی سه‌ربخات و تیاچوو له‌ناوچوو."},{"SurahNumber":28,"VerseNumber":82,"Text":"[\nوَأَصْبَحَ الَّذِينَ تَمَنَّوْا مَكَانَهُ بِالْأَمْسِ\n] وه‌ ئه‌وانه‌ی كه‌ پێش ئێستا ئاواته‌خواز بوون خوای گه‌وره‌ وه‌كو ئه‌وی به‌مانیش ببه‌خشیایه‌ [\nيَقُولُونَ وَيْكَأَنَّ اللَّهَ يَبْسُطُ الرِّزْقَ لِمَنْ يَشَاءُ مِنْ عِبَادِهِ وَيَقْدِرُ\n] (وَيْكَأَنَّ) به‌ مانای هاوار بۆ خۆت و ئایا نازانى دێت، ئه‌یانووت: هاوار بۆ خۆت بزانه‌، یان ئایا نابینی كه‌ خوای گه‌وره‌ ڕزقی خۆی فراوان ئه‌كات بۆ هه‌ر كه‌سێك كه‌ ویستی لێ بێت له‌ به‌نده‌كانی، وه‌ ویستیشی لێ بێت كه‌می ئه‌كاته‌وه‌ (ده‌وڵه‌مه‌ندى و هه‌ژارى به‌ڵگه‌ نیه‌ له‌سه‌ر ره‌زامه‌ندى و توڕه‌ بوون و خۆشه‌ویستى و رق لێبوونى خواى گه‌وره‌) [\nلَوْلَا أَنْ مَنَّ اللَّهُ عَلَيْنَا\n] ئه‌گه‌ر خوای گه‌وره‌ نیعمه‌تی خۆی نه‌ڕژاندایه‌ به‌سه‌رمانداو ڕه‌حمی پێ نه‌كردینایه‌ [\nلَخَسَفَ بِنَا\n] ئه‌وه‌ ئێمه‌یشی له‌گه‌ڵ (قارون)دا ئه‌برده‌ ناخی زه‌وی، چونكه‌ ئێمه‌ ئاواتمان به‌و خواست [\nوَيْكَأَنَّهُ لَا يُفْلِحُ الْكَافِرُونَ (٨٢)\n] هاوار بۆ خۆت بزانه‌، یان ئایا نابینی كه‌ خوای گه‌وره‌ كافران سه‌رفرازو سه‌ركه‌وتوو ناكات."},{"SurahNumber":28,"VerseNumber":83,"Text":"{به‌هه‌شت بۆ خۆبه‌كه‌مزانانه‌}\n[\nتِلْكَ الدَّارُ الْآخِرَةُ نَجْعَلُهَا لِلَّذِينَ لَا يُرِيدُونَ عُلُوًّا فِي الْأَرْضِ وَلَا فَسَادًا\n] خوای گه‌وره‌ ئه‌فه‌رمووێ: به‌هه‌شتمان بۆ كه‌سانێك داناوه‌ كه‌ خۆیان به‌گه‌وره‌ نازانن له‌سه‌ر ڕووی زه‌ویداو لووتبه‌رز نین وه‌ ئاشووب ناگێڕن و ماڵى خه‌ڵكى به‌ ناحه‌ق ناخۆن [\nوَالْعَاقِبَةُ لِلْمُتَّقِينَ (٨٣)\n] وه‌ سه‌ره‌نجامیش هه‌ر بۆ ئه‌و كه‌سانه‌یه‌ كه‌ ته‌قوای خوای گه‌وره‌ ئه‌كه‌ن."},{"SurahNumber":28,"VerseNumber":84,"Text":"[\nمَنْ جَاءَ بِالْحَسَنَةِ\n] هه‌ر كه‌سێكیش كرده‌وه‌ی چاك بكات (كرده‌وه‌ى چاك ئه‌وه‌یه‌ كه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [\nفَلَهُ خَيْرٌ مِنْهَا\n] ئه‌وه‌ خوای گه‌وره‌ به‌ باشتر پاداشتی ئه‌داته‌وه‌ یه‌ك به‌ ده‌، تا یه‌ك به‌ حه‌وت سه‌د، تا زیاتر [\nوَمَنْ جَاءَ بِالسَّيِّئَةِ\n] وه‌ هه‌ر كه‌سێكیش كرده‌وه‌ی خراپ بكات [\nفَلَا يُجْزَى الَّذِينَ عَمِلُوا السَّيِّئَاتِ إِلَّا مَا كَانُوا يَعْمَلُونَ (٨٤)\n] ئه‌وا خوای گه‌وره‌ سزایان ناداته‌وه‌ ته‌نها به‌ هاوشێوه‌ی خراپه‌كه‌ی خۆیان نه‌بێ، واته‌: یه‌ك به‌رامبه‌ر به‌ یه‌كه‌."},{"SurahNumber":28,"VerseNumber":85,"Text":"[\nإِنَّ الَّذِي فَرَضَ عَلَيْكَ الْقُرْآنَ\n] به‌ دڵنیایى ئه‌و خوایه‌ی كه‌ ئه‌م قورئانه‌ی دابه‌زاندۆته‌ سه‌رت وه‌ كار كردن به‌ حوكمه‌كانی و گه‌یاندنى به‌ خه‌ڵكى فه‌رز كردووه‌ له‌سه‌رت [\nلَرَادُّكَ إِلَى مَعَادٍ\n] تۆ ئه‌گه‌ڕێنێته‌وه‌ بۆ كاتی دیاریكراو كه‌ ڕۆژی قیامه‌ته‌، یاخود ئه‌تگه‌ڕێنێته‌وه‌ بۆ مه‌ككه‌و سه‌رت ئه‌خات [\nقُلْ رَبِّي أَعْلَمُ مَنْ جَاءَ بِالْهُدَى\n] ئه‌ی محمد -\nصلی الله علیه وسلم\n-  بڵێ: خوای گه‌وره‌ زاناتره‌ كه‌ كێ هیدایه‌تی هێناوه‌ [\nوَمَنْ هُوَ فِي ضَلَالٍ مُبِينٍ (٨٥)\n] وه‌ كێیش له‌ گومڕاییه‌كی ئاشكرادایه‌ كه‌ كافرانن."},{"SurahNumber":28,"VerseNumber":86,"Text":"[\nوَمَا كُنْتَ تَرْجُو أَنْ يُلْقَى إِلَيْكَ الْكِتَابُ إِلَّا رَحْمَةً مِنْ رَبِّكَ\n] وه‌ پێش ئه‌وه‌ی وه‌حیت بۆ بێ ئه‌ی محمد -\nصلی الله علیه وسلم\n-  تۆ به‌ ئومێد نه‌بوویت و گومانت نابرد ئه‌م قورئانه‌ت بۆ دابه‌زێ، ئه‌مه‌ ته‌نها ڕه‌حمه‌تێكه‌ له‌لایه‌ن خوای گه‌وره‌وه‌ بۆ تۆ [\nفَلَا تَكُونَنَّ ظَهِيرًا لِلْكَافِرِينَ (٨٦)\n] تۆش مه‌به‌ به‌ یارمه‌تیده‌رو پشتیوانی كافران، به‌ڵكو پێچه‌وانه‌یان بكه‌و لێیان دوربكه‌وه‌."},{"SurahNumber":28,"VerseNumber":87,"Text":"[\nوَلَا يَصُدُّنَّكَ عَنْ آيَاتِ اللَّهِ بَعْدَ إِذْ أُنْزِلَتْ إِلَيْكَ\n] وه‌ با هیچ شتێك ڕێگری له‌ تۆ نه‌كات له‌و ئایه‌تانه‌ی خوای گه‌وره‌ له‌ دوای ئه‌وه‌ی كه‌ بۆ تۆ دابه‌زیوه‌، واته‌: با وته‌و كرداری كافران كاریگه‌ری و ڕێگریت نه‌كات له‌ قورئان، به‌ڵكو گوێیان پێ مه‌ده‌و خواى گه‌وره‌ پشتیوان و سه‌رخه‌رته‌ [\nوَادْعُ إِلَى رَبِّكَ\n] وه‌ تۆ بانگه‌وازی خه‌ڵكی بكه‌ بۆ لای په‌رستنى په‌روه‌ردگارت [\nوَلَا تَكُونَنَّ مِنَ الْمُشْرِكِينَ (٨٧)\n] وه‌ تۆ له‌و كه‌سانه‌ مه‌به‌ كه‌ شه‌ریك بۆ خوای گه‌وره‌ دائه‌نێن، (به‌ دڵنیایی پێغه‌مبه‌رى خوا -\nصلی الله علیه وسلم\n-  وانه‌بووه‌ به‌ڵام ئامۆژگارییه‌ بۆ ئێمه‌)."},{"SurahNumber":28,"VerseNumber":88,"Text":"[\nوَلَا تَدْعُ مَعَ اللَّهِ إِلَهًا آخَرَ\n] وه‌ له‌گه‌ڵ الله دا تۆ دوعا مه‌كه‌و مه‌پاڕێره‌وه‌ له‌ خوایه‌كی تر (به‌ دڵنیایی پێغه‌مبه‌رى خوا -\nصلی الله علیه وسلم\n-  وانه‌بووه‌ به‌ڵام ئامۆژگارییه‌ بۆ ئێمه‌) [\nلَا إِلَهَ إِلَّا هُوَ\n] له‌به‌ر ئه‌وه‌ی هیچ په‌رستراوێك به‌ حه‌ق نیه‌ شایه‌نی په‌رستن بێ ته‌نها زاتی پیرۆزی الله نه‌بێ [\nكُلُّ شَيْءٍ هَالِكٌ إِلَّا وَجْهَهُ\n] هه‌موو شتێك له‌ناو ئه‌چێ ته‌نها زاتی پیرۆزی خوای گه‌وره‌ نه‌بێ (جێگیر كردنى سیفه‌تى رووى تێدایه‌ بۆ خواى گه‌وره‌، كه‌ روویه‌كى پیرۆزو به‌رێزه‌و له‌ رووى دروستكراوه‌كان ناچێت و ته‌نها خواى گه‌وره‌ چۆنێتیه‌كه‌ى ده‌زانێت) [\nلَهُ الْحُكْمُ وَإِلَيْهِ تُرْجَعُونَ (٨٨)\n] حوكم و بڕیاردان هه‌ر بۆ خوای گه‌وره‌یه‌ وه‌ له‌ ڕۆژی قیامه‌تیش ته‌نها بۆ لای خوای گه‌وره‌ ئه‌گه‌ڕێنه‌وه‌، والله أعلم."}]}