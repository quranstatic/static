{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":27,"VerseNumber":1,"Text":"سووره‌تی (نه‌مل) (واته‌: مێرووله‌) \nسووره‌تێكى مه‌ككى یه‌و (٩٣) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n [\nطس\n] له‌ سه‌ره‌تای سووره‌تی (به‌قه‌ره‌)دا باسی ئه‌م پیتانه‌مان كرد كه‌ له‌ سه‌ره‌تای هه‌ندێك له‌ سووره‌ته‌كاندا هاتوون [\nتِلْكَ آيَاتُ الْقُرْآنِ وَكِتَابٍ مُبِينٍ (١)\n] ئه‌مانه‌ چه‌ند ئایه‌تێكن له‌م سووره‌ته‌دا باسكراون، یاخود ئاماژه‌یه‌ بۆ ئه‌و ئایه‌تانه‌ی كه‌ له‌م قورئانه‌ پیرۆزه‌دا هاتوونه‌ كه‌ قورئانیش كتابێكی زۆر ئاشكرایه‌و هه‌موو شتێكی تیادا ڕوون كراوه‌ته‌وه‌."},{"SurahNumber":27,"VerseNumber":2,"Text":"[\nهُدًى وَبُشْرَى لِلْمُؤْمِنِينَ (٢)\n] وه‌ ئه‌م ئایه‌تانه‌ یان ئه‌م قورئانه‌ پیرۆزه‌ هیدایه‌ت و موژده‌یه‌ بۆ ئه‌و باوه‌ڕدارانه‌ى كه‌:"},{"SurahNumber":27,"VerseNumber":3,"Text":"[\nالَّذِينَ يُقِيمُونَ الصَّلَاةَ\n] نوێژه‌كانیان ئه‌نجام ئه‌ده‌ن به‌ ڕوكن و واجبات و خشوعه‌وه‌ [\nوَيُؤْتُونَ الزَّكَاةَ\n] وه‌ زه‌كاتی ماڵه‌كانیان ئه‌ده‌ن [\nوَهُمْ بِالْآخِرَةِ هُمْ يُوقِنُونَ (٣)\n] وه‌ ئه‌وان یه‌قینیان هه‌یه‌ به‌ ڕۆژی دوایی."},{"SurahNumber":27,"VerseNumber":4,"Text":"[\nإِنَّ الَّذِينَ لَا يُؤْمِنُونَ بِالْآخِرَةِ\n] به‌ دڵنیایى ئه‌و كه‌سانه‌ی كه‌ باوه‌ڕیان به‌ ڕۆژی دوایی نیه‌ كه‌ كافرانن [\nزَيَّنَّا لَهُمْ أَعْمَالَهُمْ\n] كرده‌وه‌ خراپه‌كانمان بۆ ڕازاندونه‌ته‌وه‌ تا له‌ گومڕاییدا رۆبچن له‌ سزاى ئه‌وه‌ى كه‌ باوه‌ڕیان به‌ رۆژى دوایی نیه‌، یاخود كرده‌وه‌ی چاكمان بۆ ڕازاندونه‌ته‌وه‌ بۆ ئه‌وه‌ی ئه‌نجامی بده‌ن به‌ڵام ئه‌وان ئه‌نجامی ناده‌ن و قبووڵی ناكه‌ن [\nفَهُمْ يَعْمَهُونَ (٤)\n] وه‌ ئه‌وان دوودڵ و سه‌رلێشێواون و هیدایه‌ت و ڕێگای ڕاست نادۆزنه‌وه‌."},{"SurahNumber":27,"VerseNumber":5,"Text":"[\nأُولَئِكَ الَّذِينَ لَهُمْ سُوءُ الْعَذَابِ\n] ئه‌و كافرانه‌ له‌ دونیادا خراپترین سزایان بۆ هه‌یه‌ به‌ كوشتن و دیل كردن، وه‌ له‌ قیامه‌تیشدا به‌ سزاى ئاگرى دۆزه‌خ [\nوَهُمْ فِي الْآخِرَةِ هُمُ الْأَخْسَرُونَ (٥)\n] وه‌ ئه‌وان له‌ ڕۆژی قیامه‌تیش زه‌ره‌رمه‌ندترین كه‌سن."},{"SurahNumber":27,"VerseNumber":6,"Text":"[\nوَإِنَّكَ لَتُلَقَّى الْقُرْآنَ مِنْ لَدُنْ حَكِيمٍ عَلِيمٍ (٦)\n] ئه‌ی محمد -\nصلی الله علیه وسلم\n-  وه‌ به‌ دڵنیایى تۆ ئه‌م قورئانه‌ پیرۆزه‌ وه‌رئه‌گری له‌لایه‌ن خوایه‌كه‌وه‌ كه‌ زۆر كاربه‌جێ و زانایه‌."},{"SurahNumber":27,"VerseNumber":7,"Text":"{چمكێك لە بەسەرهاتی موسا پێغەمبەر -\nصلی الله علیه وسلم\n-}\n[\nإِذْ قَالَ مُوسَى لِأَهْلِهِ إِنِّي آنَسْتُ نَارًا\n] كاتێك موسى -\nصلی الله علیه وسلم\n-  له‌ گه‌ڕانه‌وه‌یان له‌ (مه‌دیه‌ن)ه‌وه‌ بۆ (میصر) له‌ شه‌وێكى تاریكى ساردى زستاندا كه‌ رێگایان ون كردبوو به‌ خێزانه‌كه‌ی وت: من ئاگرێكم بینی [\nسَآتِيكُمْ مِنْهَا بِخَبَرٍ\n] ئه‌چمه‌ سه‌ر ئه‌و ئاگره‌ به‌ڵكو ئه‌گه‌ر كه‌سێكی لێ بێت هه‌واڵێكی لێ وه‌ربگرم و پرسیارى رێگاكه‌ى لێبكه‌م [\nأَوْ آتِيكُمْ بِشِهَابٍ قَبَسٍ لَعَلَّكُمْ تَصْطَلُونَ (٧)\n] یاخود پشكۆیه‌كی لێ ئه‌هێنم به‌ڵكو ئاگری پێ بكه‌ینه‌وه‌و خۆمانی پێ گه‌رم بكه‌ینه‌وه‌و ڕووناكیمان لێ ده‌ست بكه‌وێ."},{"SurahNumber":27,"VerseNumber":8,"Text":"[\nفَلَمَّا جَاءَهَا\n] كاتێك كه‌ گه‌یشته‌ لای ئاگره‌كه‌ [\nنُودِيَ أَنْ بُورِكَ مَنْ فِي النَّارِ وَمَنْ حَوْلَهَا\n] ئه‌بینێ ئه‌مه‌ ئاگر نیه‌ به‌ڵكو نووری خوای گه‌وره‌یه‌، وه‌ خوای گه‌وره‌ بانگی كرد كه‌ خوای گه‌وره‌ موقه‌ده‌س و پاك و مونه‌ززه‌هه‌ له‌ هه‌موو كه‌م وكوڕیه‌ك، یان مه‌به‌ست پێى فریشته‌یه‌، یان مه‌به‌ست پێى ئاگره‌كه‌یه‌، یان مه‌به‌ست پێى داره‌ سه‌وزه‌كه‌یه‌ كه‌ گڕى گرتووه‌و ناسوتێت، وه‌ ئه‌وه‌یشی كه‌ له‌ ده‌ورو پشتی ئه‌و نووره‌یه‌ كه‌ مه‌لائیكه‌ت و موسایه‌ -\nصلی الله علیه وسلم\n-  ئه‌وانیش هه‌ر پاك و بێگه‌ردن [\nوَسُبْحَانَ اللَّهِ رَبِّ الْعَالَمِينَ (٨)\n] وه‌ پاك و مونه‌ززه‌هی بۆ الله كه‌ په‌روه‌ردگاری هه‌موو جیهانه‌."},{"SurahNumber":27,"VerseNumber":9,"Text":"[\nيَا مُوسَى إِنَّهُ أَنَا اللَّهُ الْعَزِيزُ الْحَكِيمُ (٩)\n] خوای گه‌وره‌ فه‌رمووی: ئه‌ی موسى -\nصلی الله علیه وسلم\n-  ئه‌وه‌ منم الله¬م كه‌ خوایه‌كی زۆر باڵاده‌ست و كاربه‌جێم."},{"SurahNumber":27,"VerseNumber":10,"Text":"[\nوَأَلْقِ عَصَاكَ\n] وه‌ ئه‌و گۆچانه‌ی كه‌ به‌ده‌ستته‌وه‌یه‌ هه‌ڵی بده‌ تا موعجیزه‌یه‌كت نیشان بده‌ین له‌سه‌ر ئه‌وه‌ى كه‌ تۆ پێغه‌مبه‌ری منی [\nفَلَمَّا رَآهَا\n] كاتێك كه‌ گۆچانه‌كه‌ی فڕێدا [\nتَهْتَزُّ كَأَنَّهَا جَانٌّ\n] بوو به‌ مارێكی گه‌وره‌و خێرا ئه‌جوولایه‌ وه‌كو جنی [\nوَلَّى مُدْبِرًا وَلَمْ يُعَقِّبْ\n] موساش -\nصلی الله علیه وسلم\n-  ترساو یه‌كسه‌ر پشتی هه‌ڵكردو ڕای كردو ئاوڕى نه‌دایه‌وه‌ [\nيَا مُوسَى لَا تَخَفْ\n] خوای گه‌وره‌ بانگی كرد ئه‌ی موسى -\nصلی الله علیه وسلم\n-  مه‌ترسێ ئه‌وه‌ زیانی بۆ تۆ نیه‌، به‌ڵكو ته‌نها موعجیزه‌یه‌كه‌و نیشانماندایت (ئه‌مه‌یش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ قسه‌ ده‌كات و سیفه‌تى قسه‌ كردنى هه‌یه‌) [\nإِنِّي لَا يَخَافُ لَدَيَّ الْمُرْسَلُونَ (١٠)\n] پێغه‌مبه‌ران و نێردراوان له‌لای من ناترسێن تۆیش مه‌ترسێ."},{"SurahNumber":27,"VerseNumber":11,"Text":"[\nإِلَّا مَنْ ظَلَمَ\n] مه‌گه‌ر جگه‌ له‌ پێغه‌مبه‌ران كه‌سێك كه‌ زوڵم و سته‌می كردبێت ئه‌وانه‌ ئه‌ترسێن [\nثُمَّ بَدَّلَ حُسْنًا بَعْدَ سُوءٍ\n] به‌ڵام ئه‌وانیش ئه‌گه‌ر له‌ دوای ئه‌و خراپه‌ی كه‌ كردوویانه‌ خراپه‌و تاوانه‌كانیان بگۆڕن بۆ چاكه‌و ته‌وبه‌ بكه‌ن [\nفَإِنِّي غَفُورٌ رَحِيمٌ (١١)\n] ئه‌وه‌ به‌ دڵنیایى من زۆر خوایه‌كی لێخۆشبووم وه‌ زۆر به‌ڕه‌حم و به‌زه‌ییم و له‌و كه‌سانه‌ خۆش ئه‌بم (ئه‌مه‌یش موژده‌یه‌كى زۆر خۆشه‌ بۆ مرۆڤـ كه‌ تاوانیش بكات دواتر ته‌وبه‌ بكات خواى گه‌وره‌ لێى خۆش ده‌بێت و ده‌رگاى ته‌وبه‌ دانه‌خراوه‌و كراوه‌یه‌ تا خۆر له‌ خۆرئاواوه‌ هه‌ڵدێت)."},{"SurahNumber":27,"VerseNumber":12,"Text":"{نۆ موعجیزەی موسا پێغەمبەر -\nصلی الله علیه وسلم\n-}\n [\nوَأَدْخِلْ يَدَكَ فِي جَيْبِكَ\n] وه‌ ده‌ستت بخه‌ره‌ ناو ملوانی قه‌میسه‌كه‌ته‌وه‌ [\nتَخْرُجْ بَيْضَاءَ\n] كه‌ ده‌ست ده‌رئه‌كه‌ی ده‌ستت زۆر سپیه‌ وه‌كو مانگى چوارده‌ ده‌دره‌وشێته‌وه‌ [\nمِنْ غَيْرِ سُوءٍ\n] به‌بێ ئه‌وه‌ی گول بێت یان به‌ڵه‌ك بێت هه‌ر خۆی سپییه‌كی جوانه‌و له‌ جوانیدا ئه‌دره‌وشێته‌وه‌، (كه‌ موسى -\nصلی الله علیه وسلم\n-  خۆى كه‌سێكى ئه‌سمه‌ر بووه‌) ئه‌مه‌یش موعجیزه‌یه‌كی تر بوو [\nفِي تِسْعِ آيَاتٍ\n] كه‌ خوای گه‌وره‌ نۆ موعجیزه‌ی به‌ موسى به‌خشی كه‌ ئه‌مه‌ دوانیان بوو: گۆچانه‌كه‌و ده‌ستی، وه‌ له‌تكردنى ئاوى ده‌ریاكه‌، وه‌ تۆفان و زریانه‌كه‌، وه‌ كولله‌و ئه‌سپێ و بۆق، وه‌ ناردنى خوێن بۆ ناو خواردنی كافران، وه‌ گۆڕینى شێوه‌یان، وه‌ بێ بارانی و وشكه‌ساڵی ڕووی تێ كردن، وه‌ نوقستانی كه‌وته‌ ناو كشتوكاڵ و به‌رهه‌میانه‌وه‌ [\nإِلَى فِرْعَوْنَ وَقَوْمِهِ\n] به‌م موعجیزانه‌ تۆ بڕۆ بۆ لای فیرعه‌ون و قه‌ومه‌كه‌ی [\nإِنَّهُمْ كَانُوا قَوْمًا فَاسِقِينَ (١٢)\n] به‌ڕاستی ئه‌وان قه‌ومێكی زۆر فاسق و ده‌رچووبوون له‌ گوێڕایه‌ڵى خوای گه‌وره‌."},{"SurahNumber":27,"VerseNumber":13,"Text":"[\nفَلَمَّا جَاءَتْهُمْ\n] كاتێك كه‌ موسا -\nصلی الله علیه وسلم\n-  چوو بۆ لای فیرعه‌ون و قه‌ومه‌كه‌ی [\nآيَاتُنَا مُبْصِرَةً\n] به‌و ئایه‌ت و موعجیزانه‌ كه‌ به‌ چاوی خۆیان ئه‌یانبینی و ئاشكرا بوو [\nقَالُوا هَذَا سِحْرٌ مُبِينٌ (١٣)\n] به‌ڵام ئه‌وان ئیمانیان پێ نه‌هێناو وتیان: ئه‌مه‌ سیحرێكی زۆر ئاشكرایه‌."},{"SurahNumber":27,"VerseNumber":14,"Text":"{فیرعەون‌و دەسەڵاتداران یەقینیان هەبوو كە موسا -\nصلی الله علیه وسلم\n-  پێغەمبەری خوایە!}\n [\nوَجَحَدُوا بِهَا\n] وه‌ له‌ رووكه‌شیدا ئینكاری و نكۆڵیان لێ كرد [\nوَاسْتَيْقَنَتْهَا أَنْفُسُهُمْ\n] به‌ڵام له‌ نه‌فسی خۆیاندا یه‌قینیان هه‌بوو كه‌ موسا -\nصلی الله علیه وسلم\n-  ڕاست ده‌كات و پێغه‌مبه‌رى خوایه‌و موعجیزه‌ی پێیه‌ [\nظُلْمًا وَعُلُوًّا\n] به‌ڵام زوڵمیان له‌ خۆیان ئه‌كرد، یان به‌هۆی شه‌ریك دانانیان بۆ خوای گه‌وره‌، وه‌ به‌هۆی لووت به‌رزیان ئیمانیان به‌ موسا -\nصلی الله علیه وسلم\n-  نه‌هێنا [\nفَانْظُرْ كَيْفَ كَانَ عَاقِبَةُ الْمُفْسِدِينَ (١٤)\n] ئه‌ی محمد -\nصلی الله علیه وسلم\n-  ته‌ماشا بكه‌و بزانه‌ سه‌ره‌نجامی ئاشووبگێڕان چۆن بوو چۆن خوای گه‌وره‌ له‌ناوی بردن، (واته‌: ئه‌ى كافرانى قوڕه‌یش ئاگادار بن ئێوه‌یش ئه‌گه‌ر ئیمان نه‌هێنن خواى گه‌وره‌ وه‌كو ئه‌وان له‌ناوتان ده‌بات، ئه‌وان له‌ ئێوه‌ زۆرترو به‌هێزتر بوون، وه‌ پێغه‌مبه‌ره‌كه‌ى ئێوه‌ له‌وه‌ى ئه‌وان باشترو چاكتره‌)."},{"SurahNumber":27,"VerseNumber":15,"Text":"[\nوَلَقَدْ آتَيْنَا دَاوُودَ وَسُلَيْمَانَ عِلْمًا\n] وه‌ به‌ دڵنیایی ئێمه‌ زانیاری و پێغه‌مبه‌رایه‌تى و په‌یاممان به‌ داودو سوله‌یمانی كوڕی به‌خشی كه‌ هه‌ردووكیان پێغه‌مبه‌ری خوا بوون [\nوَقَالَا الْحَمْدُ لِلَّهِ الَّذِي فَضَّلَنَا عَلَى كَثِيرٍ مِنْ عِبَادِهِ الْمُؤْمِنِينَ (١٥)\n] وه‌ ئه‌وانیش حه‌مدو سه‌ناو ستایشی خوای گه‌وره‌یان كرد له‌سه‌ر ئه‌و نیعمه‌ته‌ زۆرانه‌ی كه‌ پێی به‌خشیوون كه‌ به‌هۆیه‌وه‌ فه‌زڵی دابوون به‌سه‌ر زۆرێك له‌ به‌نده‌ باوه‌ڕداره‌كان به‌ زانیارى و پێغه‌مبه‌رایه‌تی و ژێربار كردنى باڵنده‌و جن و مرۆڤـ و شه‌یتان كه‌ هه‌موویانى خستبووه‌ ژێر ده‌ستیانه‌وه‌."},{"SurahNumber":27,"VerseNumber":16,"Text":"[\nوَوَرِثَ سُلَيْمَانُ دَاوُودَ\n] وه‌ سوله‌یمان -\nصلی الله علیه وسلم\n-  بوو به‌ میراتگری داودی باوكی -\nصلی الله علیه وسلم\n- ، واته‌: له‌ زانیاری و پێغه‌مبه‌رایه‌تیدا نه‌ك له‌ماڵدا له‌به‌ر ئه‌وه‌ی پێغه‌مبه‌ران كه‌س نابێ به‌ میراتگری ماڵیان، وه‌ ئه‌گه‌ر ماڵ بوایه‌ سوله‌یمان -\nصلی الله علیه وسلم\n-  تایبه‌ت ناكرا چونكه‌ داود -\nصلی الله علیه وسلم\n-  منداڵى تریشى هه‌بووه‌و خێزانیشى زۆر بووه‌.\n{چمكێك لە بەسەرهاتی سولەیمان پێغەمبەر -\nصلی الله علیه وسلم\n-}\n [\nوَقَالَ يَا أَيُّهَا النَّاسُ عُلِّمْنَا مَنْطِقَ الطَّيْرِ\n] وه‌ سوله‌یمان -\nصلی الله علیه وسلم\n-  فه‌رمووی: ئه‌ی خه‌ڵكی خوای گه‌وره‌ ئه‌وه‌ی به‌ ئێمه‌ به‌خشیوه‌ كه‌ له‌ زمانى باڵنده‌ تێ بگه‌ین كاتێك كه‌ قسه‌ ده‌كه‌ن [\nوَأُوتِينَا مِنْ كُلِّ شَيْءٍ\n] وه‌ هه‌ر شتێكیش كه‌ پێویستمان بێ خوای گه‌وره‌ پێی به‌خشیوین له‌ زانست و زانیاری و پێغه‌مبه‌رایه‌تی و حیكمه‌ت و ژێربار كردنى جن و مرۆڤـ و باڵنده‌و با و زانین و تێگه‌یشتن له‌ زمانى باڵنده‌و گیانله‌به‌ران و ئه‌و شتانه‌ [\nإِنَّ هَذَا لَهُوَ الْفَضْلُ الْمُبِينُ (١٦)\n] به‌ دڵنیایى ئه‌مه‌ فه‌زڵێكی زۆر ئاشكرای خوای گه‌وره‌یه‌ به‌سه‌ر ئێمه‌وه‌."},{"SurahNumber":27,"VerseNumber":17,"Text":"[\nوَحُشِرَ لِسُلَيْمَانَ جُنُودُهُ مِنَ الْجِنِّ وَالْإِنْسِ وَالطَّيْرِ\n] وه‌ هه‌رچی سه‌ربازی سوله‌یمان بوو -\nصلی الله علیه وسلم\n-  هه‌ر هه‌موویان كۆ كرانه‌وه‌ له‌ جنی و مرۆڤـ، وه‌ باڵنده‌ش له‌ بان سه‌ریانه‌وه‌ ئه‌ڕۆیشت [\nفَهُمْ يُوزَعُونَ (١٧)\n] ئه‌وان به‌ یه‌ك پۆل ئه‌ڕۆیشتن كه‌س پێش و دوا نه‌ئه‌كه‌وت و پۆل و سه‌فه‌كانیان هه‌مووی ڕێك بوو وه‌كو مانۆڕى سه‌ربازى."},{"SurahNumber":27,"VerseNumber":18,"Text":"{سولەیمان پێغەمبەر -\nصلی الله علیه وسلم\n-  و مێرولەیەك}\n [\nحَتَّى إِذَا أَتَوْا عَلَى وَادِ النَّمْلِ\n] تا به‌لای شوێنێكدا تێپه‌ڕین شاره‌ مێرووله‌یه‌كی لێ بوو [\nقَالَتْ نَمْلَةٌ\n] یه‌كێك له‌ مێرووله‌كان وتی: [\nيَا أَيُّهَا النَّمْلُ ادْخُلُوا مَسَاكِنَكُمْ\n] ئه‌ی مێرووله‌كان خێراكه‌ن بڕۆنه‌ ناو ماڵه‌كانی خۆتانه‌وه‌ [\nلَا يَحْطِمَنَّكُمْ سُلَيْمَانُ وَجُنُودُهُ\n] تا سوله‌یمان و -\nصلی الله علیه وسلم\n-  سه‌ربازه‌كانی نه‌تانشێلن و له‌ناوتان نه‌به‌ن [\nوَهُمْ لَا يَشْعُرُونَ (١٨)\n] له‌ كاتێكدا كه‌ ئه‌وان هه‌ست ناكه‌ن و ئاگایان له‌ خۆیان نیه‌و ئێوه‌ نابینن."},{"SurahNumber":27,"VerseNumber":19,"Text":"[\nفَتَبَسَّمَ ضَاحِكًا مِنْ قَوْلِهَا\n] وه‌ سوله‌یمان -\nصلی الله علیه وسلم\n-  زه‌رده‌خه‌نه‌ گرتی و پێكه‌نی له‌ قسه‌ی ئه‌م مێرووله‌یه‌ له‌به‌ر ئه‌وه‌ی لێی تێگه‌یشت [\nوَقَالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَعَلَى وَالِدَيَّ\n] وه‌ فه‌رمووی: ئه‌ی په‌روه‌ردگار ئیلهامم پێ ببه‌خشه‌ تا بتوانم شوكرانه‌بژێری تۆ بكه‌م له‌سه‌ر ئه‌م نیعمه‌ته‌و سه‌رجه‌م نیعمه‌ته‌كانی تر كه‌ به‌ من و دایك و باوكمت به‌خشیوه‌ [\nوَأَنْ أَعْمَلَ صَالِحًا تَرْضَاهُ\n] وه‌ تا كرده‌وه‌ی چاك بكه‌م و تۆ لێم ڕازی بیت [\nوَأَدْخِلْنِي بِرَحْمَتِكَ فِي عِبَادِكَ الصَّالِحِينَ (١٩)\n] وه‌ به‌ڕه‌حمه‌تی خۆت بمخه‌ره‌ ناو كۆی به‌نده‌ چاكه‌كانت و له‌گه‌ڵ ئه‌واندا حه‌شرم بكه‌ و له‌گه‌ڵ ئه‌وان بمخه‌ره‌ به‌هه‌شته‌وه‌."},{"SurahNumber":27,"VerseNumber":20,"Text":"{سوله‌يمان پێغه‌مبه‌ر -\nصلی الله علیه وسلم\n-  و هودهود}\n [\nوَتَفَقَّدَ الطَّيْرَ\n] وه‌ سوله‌یمان -\nصلی الله علیه وسلم\n-  به‌دوای باڵنده‌ی هودهوددا (په‌پو سوله‌یمانی) گه‌ڕا نه‌یدۆزیه‌وه‌ [\nفَقَالَ مَا لِيَ لَا أَرَى الْهُدْهُدَ\n] فه‌رمووی: ئه‌وه‌ چیه‌ بۆچی هودهود نابینم [\nأَمْ كَانَ مِنَ الْغَائِبِينَ (٢٠)\n] یاخود ئه‌و له‌ ئاماده‌ نه‌بوانه‌."},{"SurahNumber":27,"VerseNumber":21,"Text":"[\nلَأُعَذِّبَنَّهُ عَذَابًا شَدِيدًا\n] به‌دڵنیایى ده‌بێت سزایه‌كی زۆر سه‌ختی بده‌م (په‌ڕه‌كانى هه‌ڵكێشم) [\nأَوْ لَأَذْبَحَنَّهُ\n] یان ئه‌وه‌تا سه‌ری ئه‌بڕم [\nأَوْ لَيَأْتِيَنِّي بِسُلْطَانٍ مُبِينٍ (٢١)\n] یان ئه‌بێ به‌ڵگه‌یه‌كی ئاشكراو عوزرێكم بۆ بێنێ له‌سه‌ر ئه‌وه‌ی كه‌ بۆ دیار نه‌بووه‌."},{"SurahNumber":27,"VerseNumber":22,"Text":"[\nفَمَكَثَ غَيْرَ بَعِيدٍ\n] هودهوده‌كه‌ (په‌پو سوله‌یمانی) كاتێكی زۆری نه‌خایاندو هاته‌وه‌ [\nفَقَالَ أَحَطْتُ بِمَا لَمْ تُحِطْ بِهِ\n] وتى: ئه‌ی سوله‌یمان -\nصلی الله علیه وسلم\n-  زانیاریه‌كم ده‌ست كه‌وتووه‌ كه‌ تۆ پێت نیه‌و نایزانیت [\nوَجِئْتُكَ مِنْ سَبَإٍ بِنَبَإٍ يَقِينٍ (٢٢)\n] وه‌ من له‌ (سه‌به‌ئه‌وه‌) كه‌ شارێكه‌ له‌ (یه‌مه‌ن) له‌وێ هه‌واڵێكی دڵنیاكارم بۆ هێناویت، یاخود هه‌واڵێكی ترسناك و مه‌ترسیدارم بۆ هێناویت ئه‌ویش ئه‌وه‌یه‌ كه‌."},{"SurahNumber":27,"VerseNumber":23,"Text":"{ سوله‌يمان پێغه‌مبه‌ر -\nصلی الله علیه وسلم\n-  و ئافره‌ته‌ پاشاكه‌ى سه‌به‌ء}\n [\nإِنِّي وَجَدْتُ امْرَأَةً تَمْلِكُهُمْ\n] من بینیم له‌ شاری (سه‌به‌ء) ئافره‌تێك پاشایانه‌ كه‌ وتراوه‌: ناوی (به‌ڵقیسی كچی شه‌راحیل) بووه‌ [\nوَأُوتِيَتْ مِنْ كُلِّ شَيْءٍ\n] وه‌ له‌ هه‌موو شتێكی سه‌رده‌می خۆی ئه‌وه‌ى كه‌ پاشا پێویستى بێت له‌ موڵك و ده‌سه‌ڵات پێى به‌خشراوه‌ [\nوَلَهَا عَرْشٌ عَظِيمٌ (٢٣)\n] وه‌ عه‌رش و ته‌ختێكی شاهانه‌ى یه‌كجار گه‌وره‌ی هه‌یه‌ كه‌ به‌ ئاڵتوون و دوڕڕو مروارى و ئاوریشم رازێنراوه‌ته‌وه‌و هه‌شتا گه‌ز درێژه‌و چل گه‌ز پانه‌."},{"SurahNumber":27,"VerseNumber":24,"Text":"[\nوَجَدْتُهَا وَقَوْمَهَا يَسْجُدُونَ لِلشَّمْسِ مِنْ دُونِ اللَّهِ\n] بینیم خۆی و قه‌ومه‌كه‌ی كڕنوش بۆ خۆر ئه‌به‌ن و عیباده‌ت بۆ خۆر ئه‌كه‌ن و جگه‌ له‌ خوای گه‌وره‌ ده‌په‌رستن (كۆشكێكى به‌رزو پته‌وى هه‌بووه‌ كه‌ سێ سه‌دو شه‌ست تاقى تیادا بووه‌ له‌ رۆژهه‌ڵات و رۆژئاوایه‌وه‌و وا دروستكراوه‌ كه‌ هه‌موو رۆژێك خۆر له‌ تاقێكه‌وه‌ هه‌ڵبێت و له‌ تاقێكى به‌رامبه‌ریه‌وه‌ ئاوا بێت بۆ ئه‌وه‌ى به‌یانیان و ئێواران كوڕنوش و سوجده‌ى بۆ به‌رن) [\nوَزَيَّنَ لَهُمُ الشَّيْطَانُ أَعْمَالَهُمْ\n] وه‌ شه‌یتان ئه‌م كوفره‌ی بۆ ڕازاندنه‌وه‌ كه‌ عیباده‌ت بۆ خۆر بكه‌ن [\nفَصَدَّهُمْ عَنِ السَّبِيلِ\n] وه‌ هه‌ر شه‌یتانه‌ ڕێگری كردوون له‌ ڕێگه‌ی ڕاستی خوای گه‌وره‌ كه‌ ئیمان به‌ خواى گه‌وره‌ بێنن [\nفَهُمْ لَا يَهْتَدُونَ (٢٤)\n] وه‌ ئه‌وانیش ئێستا ڕێگه‌ی حه‌ق نادۆزنه‌وه‌."},{"SurahNumber":27,"VerseNumber":25,"Text":"[\nأَلَّا يَسْجُدُوا لِلَّهِ الَّذِي يُخْرِجُ الْخَبْءَ فِي السَّمَاوَاتِ وَالْأَرْضِ\n] شه‌یتان وای بۆ ڕازاندونه‌ته‌وه‌ كه‌ كڕنوش نه‌به‌ن بۆ ئه‌و خوایه‌ی كه‌ هه‌موو شتێكی نهێنی و شاراوه‌ له‌ ئاسمانه‌كان وه‌كو باران وه‌ له‌ زه‌ویدا وه‌كو دانه‌وێڵه‌ ده‌رئه‌كات [\nوَيَعْلَمُ مَا تُخْفُونَ وَمَا تُعْلِنُونَ (٢٥)\n] وه‌ هه‌ر شتێك كه‌ ئێوه‌ شاردبێتتانه‌وه‌و ده‌ری نه‌بڕن له‌ ناخی خۆتاندا یان ئه‌وه‌ی ده‌ری ئه‌بڕن خوای گه‌وره‌ زانیاری به‌ هه‌ر هه‌مووی هه‌یه‌."},{"SurahNumber":27,"VerseNumber":26,"Text":"[\nاللَّهُ لَا إِلَهَ إِلَّا هُوَ\n] خوای گه‌وره‌ ئه‌و خوایه‌یه‌ كه‌ هیچ په‌رستراوێك به‌ حه‌ق نیه‌ شایه‌نی په‌رستن بێت ته‌نها زاتی پیرۆزی الله نه‌بێ [\nرَبُّ الْعَرْشِ الْعَظِيمِ (٢٦)\n] ئه‌و خوایه‌ى كه‌ خاوه‌ن و په‌روه‌ردگاری عه‌رشی گه‌وره‌یه‌ (نه‌هى كراوه‌ له‌ كوشتنى هودهود، چونكه‌ بانگه‌وازى كرد بۆ یه‌كخواپه‌رستى و نه‌هى كرد له‌ په‌رستنى جگه‌ له‌ خواى گه‌وره‌)."},{"SurahNumber":27,"VerseNumber":27,"Text":"[\nقَالَ سَنَنْظُرُ أَصَدَقْتَ\n] سوله‌یمان -\nصلی الله علیه وسلم\n-  به‌ هودهوده‌كه‌ى فه‌رموو: ته‌ماشا ئه‌كه‌ین و لێی ئه‌كۆڵینه‌وه‌ ئایا له‌م هه‌واڵه‌ی تۆ به‌ ئێمه‌ت وت ڕاستت كردووه‌ [\nأَمْ كُنْتَ مِنَ الْكَاذِبِينَ (٢٧)\n] یان تۆ له‌ درۆزنانی و هه‌واڵه‌كه‌ت ڕاست نه‌بووه‌و بۆ ئه‌وه‌ته‌ خۆت له‌ هه‌ڕه‌شه‌و سزاى من بپارێزیت."},{"SurahNumber":27,"VerseNumber":28,"Text":"{ نامه‌كه‌ى سوله‌يمان پێغه‌مبه‌ر -\nصلی الله علیه وسلم\n-  بۆ ئافره‌ته‌ پاشاكه‌ى سه‌به‌ء}\n [\nاذْهَبْ بِكِتَابِي هَذَا\n] سوله‌یمان -\nصلی الله علیه وسلم\n-  نامه‌یه‌كی نووسی و فه‌رمووی: ئه‌م نامه‌یه‌م به‌ره‌ بۆ لای ئه‌و ئافره‌ته‌ى پاشای (سه‌به‌ء) [\nفَأَلْقِهْ إِلَيْهِمْ\n] بۆیان هه‌ڵده‌ [\nثُمَّ تَوَلَّ عَنْهُمْ\n] پاشان لێیان دووركه‌وه‌ له‌لایه‌ك ڕابوه‌سته‌و گوێ بگره‌ بزانه‌ چی ئه‌ڵێن [\nفَانْظُرْ مَاذَا يَرْجِعُونَ (٢٨)\n] وه‌ بزانه‌ وه‌ڵامیان چی ئه‌بێت كه‌ له‌ناو خۆیاندا گفتوگۆ ئه‌كه‌ن، ئه‌میش ڕۆیشت نامه‌كه‌ی بۆ بردن و بۆ ئافره‌ته‌كه‌ی هه‌ڵدا كه‌ به‌ ته‌نها بوو، وه‌ چوو له‌ دووره‌وه‌ ڕاوه‌ستاو گوێی لێ گرتن."},{"SurahNumber":27,"VerseNumber":29,"Text":"[\nقَالَتْ يَا أَيُّهَا الْمَلَأُ\n] ئافره‌ته‌ پاشاكه‌ نامه‌كه‌ی هه‌ڵگرت و زۆر سه‌رسام بوو پێى و وتی: ئه‌ی ده‌سه‌ڵاتداران و پیاو ماقوڵان [\nإِنِّي أُلْقِيَ إِلَيَّ كِتَابٌ كَرِيمٌ (٢٩)\n] من كتاب و نامه‌یه‌كی زۆر گه‌وره‌و به‌ڕێزم پێ گه‌یشتووه‌ له‌به‌ر ئه‌وه‌ی قسه‌ی جوانی تیایه‌."},{"SurahNumber":27,"VerseNumber":30,"Text":"{ سوله‌يمان پێغه‌مبه‌ر -\nصلی الله علیه وسلم\n-  يه‌كه‌م كه‌س بووه‌ نامه‌ى به‌ بِسْمِ اللَّهِ الرَّحْمَنِ الرَّحِيمِ ده‌ست پێكردووه‌}\n [\nإِنَّهُ مِنْ سُلَيْمَانَ\n] كه‌ ئه‌و نامه‌یه‌ له‌ سوله‌یمان پێغه‌مبه‌ره‌وه‌ -\nصلی الله علیه وسلم\n-  هاتووه‌ [\nوَإِنَّهُ بِسْمِ اللَّهِ الرَّحْمَنِ الرَّحِيمِ (٣٠)\n] وه‌ به‌ بِسْمِ اللَّهِ الرَّحْمَنِ الرَّحِيمِ ده‌ستی پێ كردووه‌ (سوله‌یمان پێغه‌مبه‌ر -\nصلی الله علیه وسلم\n-  یه‌كه‌م كه‌س بووه‌ كه‌ نامه‌ى به‌ بِسْمِ اللَّهِ الرَّحْمَنِ الرَّحِيمِ ده‌ست پێ كردووه‌)."},{"SurahNumber":27,"VerseNumber":31,"Text":"[\nأَلَّا تَعْلُوا عَلَيَّ\n] پاشان تیایدا نووسیویه‌تی و ده‌فه‌رمێت: ئێوه‌ خۆتان به‌ گه‌وره‌ مه‌زانن و لووتبه‌رزی مه‌كه‌ن وه‌كو پاشاكانی تر كه‌ عیباده‌ت بۆ خوا ناكه‌ن [\nوَأْتُونِي مُسْلِمِينَ (٣١)\n] وه‌ ملكه‌چ بن بۆ دینی خوای گه‌وره‌و موسڵمان و یه‌كخواپه‌رست و گوێڕایه‌ڵ بن."},{"SurahNumber":27,"VerseNumber":32,"Text":"[\nقَالَتْ يَا أَيُّهَا الْمَلَأُ أَفْتُونِي فِي أَمْرِي\n] ئافره‌ته‌ پاشاكه‌ نامه‌كه‌ى سوله‌یمان پێغه‌مبه‌رى -\nصلی الله علیه وسلم\n-  خوێنده‌وه‌و ڕاوێژی پێ كردن و وتی: ئه‌ی پیاو ماقوڵان و ڕاوێژكاران بڕیارێك بده‌ن له‌م كاره‌داو وه‌ڵاممان چی بێت و چی بڕیارێك بده‌ین ڕێگام نیشان بده‌ن [\nمَا كُنْتُ قَاطِعَةً أَمْرًا حَتَّى تَشْهَدُونِ (٣٢)\n] ئێوه‌ خۆتان ئه‌زانن من هیچ بڕیارێكم نه‌داوه‌ تا ئێوه‌ ئاماده‌ نه‌بن و ڕاوێژتان پێ نه‌كه‌م."},{"SurahNumber":27,"VerseNumber":33,"Text":"[\nقَالُوا نَحْنُ أُولُو قُوَّةٍ\n] ڕاوێژكاران و پیاوماقوڵانیش له‌ وه‌ڵامدا وتیان: ئێمه‌ زۆر به‌هێزین له‌ ژماره‌و كه‌ره‌سته‌كانی جه‌نگدا [\nوَأُولُو بَأْسٍ شَدِيدٍ\n] وه‌ له‌ جه‌نگ و رووبه‌ڕووبوونه‌وه‌دا زۆر ئازا و به‌هێزین ئه‌توانین به‌رگری له‌ خۆمان بكه‌ین [\nوَالْأَمْرُ إِلَيْكِ\n] به‌ڵام دوا بڕیاریش بۆ لای تۆ ئه‌گه‌ڕێته‌وه‌ [\nفَانْظُرِي مَاذَا تَأْمُرِينَ (٣٣)\n] خۆت بزانه‌ چ بڕیارێك ئه‌ده‌یت و چ فه‌رمانێك ئه‌ده‌ی ئێمه‌ گوێ ئه‌گرین و گوێڕایه‌ڵتین"},{"SurahNumber":27,"VerseNumber":34,"Text":"[\nقَالَتْ إِنَّ الْمُلُوكَ إِذَا دَخَلُوا قَرْيَةً أَفْسَدُوهَا\n] ئافره‌ته‌ پاشاكه‌ وتی: ئه‌وه‌ی من بزانم به‌ دڵنیایى مه‌لیك و پاشاكان ئه‌گه‌ر بچنه‌ هه‌ر شارو دێیه‌كه‌وه‌و به‌ زۆر داگیرى بكه‌ن كاول و وێرانی ئه‌كه‌ن [\nوَجَعَلُوا أَعِزَّةَ أَهْلِهَا أَذِلَّةً\n] وه‌ كه‌سانى به‌ عیززه‌ت و ده‌سه‌ڵاتداران بێ¬ڕێزو زه‌لیل ئه‌كه‌ن به‌ كوشتن و دیل گرتن [\nوَكَذَلِكَ يَفْعَلُونَ (٣٤)\n] وه‌ به‌رده‌وامیش ئه‌مه‌ پیشه‌یانه‌، واته‌: ئه‌گه‌ر ئه‌مه‌ مه‌لیك بێت و بیه‌وێ داگیری بكات ئاوامان به‌سه‌ر دێت."},{"SurahNumber":27,"VerseNumber":35,"Text":"{ ئافره‌ته‌ پاشاكه‌ى سه‌به‌ء ديارى بۆ سوله‌يمان پێغه‌مبه‌ر -\nصلی الله علیه وسلم\n-  ده‌نێرێت}\n [\nوَإِنِّي مُرْسِلَةٌ إِلَيْهِمْ بِهَدِيَّةٍ\n] وه‌ من دیاریه‌كی بۆ ئه‌نێرم ئه‌گه‌ر وه‌ریگرت ئه‌وا پاشایه‌و شه‌ڕی له‌گه‌ڵ ئه‌كه‌ین، وه‌ ئه‌گه‌ر وه‌رینه‌گرێت ئه‌وا پێغه‌مبه‌ره‌و شوێنی ئه‌كه‌وین [\nفَنَاظِرَةٌ بِمَ يَرْجِعُ الْمُرْسَلُونَ (٣٥)\n] وه‌ پاشان چاوه‌ڕێ ئه‌كه‌م بزانم نێردراوه‌كه‌ له‌لای سوله‌یمانه‌وه‌ چی وه‌ڵاممان بۆ دێنێته‌وه‌."},{"SurahNumber":27,"VerseNumber":36,"Text":"[\nفَلَمَّا جَاءَ سُلَيْمَانَ\n] كاتێك كه‌ به‌ كه‌سێكدا دیاریه‌كی زۆری بۆ سوله‌یمان -\nصلی الله علیه وسلم\n-  نارد له‌ ئاڵتوون و خشڵ [\nقَالَ أَتُمِدُّونَنِ بِمَالٍ\n] سوله‌یمان پێغه‌مبه‌ر -\nصلی الله علیه وسلم\n-  تووڕه‌بوو فه‌رمووی: ئایا ئێوه‌ پاره‌ بۆ من ئه‌نێرن تا وازتان لێبێنم له‌سه‌ر هاوبه‌شبڕیاردانتان بمێننه‌وه‌ [\nفَمَا آتَانِيَ اللَّهُ خَيْرٌ مِمَّا آتَاكُمْ\n] ئه‌وه‌ی خوای گه‌وره‌ پێی به‌خشیووم له‌ پێغه‌مبه‌رایه‌تی و موڵك و پاره‌ باشتره‌ له‌وه‌ی ئێوه‌ بۆ منتان ناردووه‌ [\nبَلْ أَنْتُمْ بِهَدِيَّتِكُمْ تَفْرَحُونَ (٣٦)\n] به‌ڵكو ئێوه‌ن كه‌ دڵخۆشن به‌ دیاری و شتی دونیایی من پێویستم به‌ شتی دونیایی نیه‌ ئه‌مه‌وێ موسڵمان بن و به‌ تاك و ته‌نها خوابپه‌رستن."},{"SurahNumber":27,"VerseNumber":37,"Text":"{ سوله‌يمان پێغه‌مبه‌ر -\nصلی الله علیه وسلم\n-  ديارييه‌كه‌ ده‌گه‌ڕێنێته‌وه‌}\n [\nارْجِعْ إِلَيْهِمْ\n] به‌ نێردراوه‌كه‌ی وت: به‌ دیارى¬یه‌كه‌یانه‌وه‌ بگه‌ڕێره‌وه‌ بۆ لایان (بۆ لای ئافره‌ته‌ پاشاكه‌) [\nفَلَنَأْتِيَنَّهُمْ بِجُنُودٍ لَا قِبَلَ لَهُمْ بِهَا\n] پێیان بڵێ: ئه‌بێ به‌ ئه‌وه‌نده‌ سه‌ربازه‌وه‌ بۆیان بێین كه‌ توانای شه‌ڕو به‌رگری كردنیان نه‌بێت له‌ خۆیان [\nوَلَنُخْرِجَنَّهُمْ مِنْهَا أَذِلَّةً\n] وه‌ ئه‌بێ به‌ زه‌لیلی شار به‌ده‌ریان بكه‌ین [\nوَهُمْ صَاغِرُونَ (٣٧)\n] وه‌ ئه‌بێ ئه‌وان ملكه‌چ و زه‌لیل و ڕیسوا بكه‌ین و بیانكه‌ین به‌ دیل."},{"SurahNumber":27,"VerseNumber":38,"Text":"[\nقَالَ يَا أَيُّهَا الْمَلَأُ أَيُّكُمْ يَأْتِينِي بِعَرْشِهَا قَبْلَ أَنْ يَأْتُونِي مُسْلِمِينَ (٣٨)\n] نێردراوه‌كه‌ به‌ دیارى¬یه‌كه‌وه‌ گه‌ڕایه‌وه‌و وه‌ڵامه‌كه‌ى بۆ بردنه‌وه‌و ئه‌وانیش زانیان ئه‌مه‌ پاشا نیه‌و داواى پاره‌و موڵك ناكات، به‌ڵكو پێغه‌مبه‌ره‌، بۆیه‌ ئافره‌ته‌ پاشاكه‌ به‌ خۆى و سه‌ربازه‌كانیه‌وه‌ به‌ڕێكه‌وتن بۆ لاى سوله‌یمان پێغه‌مبه‌ر -\nصلی الله علیه وسلم\n-  بۆ ئه‌وه‌ى موسڵمان بن، خوای گه‌وره‌ به‌ وه‌حی سوله‌یمانی -\nصلی الله علیه وسلم\n-  ئاگادار كرده‌وه‌ كه‌ ئه‌وان ئێستا به‌ڕێوه‌ن و دێن موسڵمان ئه‌بن، سوله‌یمان پێغه‌مبه‌ر -\nصلی الله علیه وسلم\n-  زۆر خۆشحاڵ بوو، ویستی شتێكیان نیشان بدا كه‌ خوای گه‌وره‌ چ تواناو ده‌سه‌ڵاتێكی به‌م به‌خشیوه‌، بۆیه‌ فه‌رمووی: ئه‌ی پیاوماقوڵ و ده‌سه‌ڵاتدارانی ده‌وروپشتم كێ له‌ ئێوه‌ ئه‌توانێ عه‌رشه‌كه‌ی ئه‌و ئافره‌ته‌ پاشایه‌م بۆ بێنێ پێش ئه‌وه‌ی ئه‌وان بێن و موسڵمان بن؟"},{"SurahNumber":27,"VerseNumber":39,"Text":"[\nقَالَ عِفْرِيتٌ مِنَ الْجِنِّ\n] له‌ناو جنه‌كاندا عفریت كه‌ جنێكی زۆر گه‌وره‌ بوو وه‌كو شاخ وابوو، وتی: [\nأَنَا آتِيكَ بِهِ قَبْلَ أَنْ تَقُومَ مِنْ مَقَامِكَ\n] من ئه‌و عه‌رشه‌ گه‌وره‌یه‌ت بۆ دێنم و له‌به‌ر ده‌ستدا دای ئه‌نێم پێش ئه‌وه‌ی كه‌ تۆ دانیشتوویته‌ له‌ جێی خۆت هه‌ستیته‌ پێوه‌ [\nوَإِنِّي عَلَيْهِ لَقَوِيٌّ أَمِينٌ (٣٩)\n] وه‌ من بۆ هێنانی ئه‌و عه‌رشه‌ زۆر به‌هێزو ئه‌مینم و ده‌ستكاری هیچ شتێكی ناكه‌م."},{"SurahNumber":27,"VerseNumber":40,"Text":"{ به‌ چاوتروكانێك ته‌ختى شاهانه‌ له‌ يه‌مه‌نه‌وه‌ بۆ قودس ده‌گوازنه‌وه‌!}\n [\nقَالَ الَّذِي عِنْدَهُ عِلْمٌ مِنَ الْكِتَابِ\n] به‌ڵام كه‌سێكی تر كه‌ وتراوه‌ وه‌زیرێكی بووه‌، یان نوسه‌رێكى بووه‌، كه‌ زانیاری له‌ كتابدا هه‌بووه‌ ئه‌و وتوویه‌تی: [\nأَنَا آتِيكَ بِهِ\n] من عه‌رشی ئه‌و ئافره‌ته‌ت بۆ دێنم [\nقَبْلَ أَنْ يَرْتَدَّ إِلَيْكَ طَرْفُكَ\n] پێش ئه‌وه‌ی كه‌ پێڵووی چاوت بجوولێته‌وه‌، واته‌: پێش ئه‌وه‌ى چاو بتروكێنی، بینوقێنیت و چاو بكه‌یته‌وه‌ له‌ ماوه‌یه‌كی ئه‌وه‌نده‌دا عه‌رشه‌كه‌یت بۆ دێنم [\nفَلَمَّا رَآهُ مُسْتَقِرًّا عِنْدَهُ\n] هه‌ر ئه‌وه‌نده‌ چاوی تروكاند یه‌كسه‌ر عه‌رشه‌كه‌ی ئه‌و ئافره‌ته‌ پاشایه‌ی هێناو له‌به‌ر ده‌ستی سوله‌یماندا دایناو جێگیری كرد (له‌یه‌مه‌نه‌وه‌ بۆ بیت المقدس) [\nقَالَ هَذَا مِنْ فَضْلِ رَبِّي\n] سوله‌یمان -\nصلی الله علیه وسلم\n-  فه‌رمووی: ئه‌مه‌ فه‌زڵی خوای گه‌وره‌یه‌ به‌سه‌ر منه‌وه‌ [\nلِيَبْلُوَنِي أَأَشْكُرُ أَمْ أَكْفُرُ\n] تا تاقیم بكاته‌وه‌ ئایا شوكرانه‌بژێری خوای گه‌وره‌ ئه‌كه‌م یان كوفری نیعمه‌ته‌كانی خوای گه‌وره‌ ئه‌كه‌م [\nوَمَنْ شَكَرَ فَإِنَّمَا يَشْكُرُ لِنَفْسِهِ\n] وه‌ هه‌ر كه‌سێك شوكرانه‌بژێری خوای گه‌وره‌ بكات ئه‌وا شوكری خۆی كردووه‌و بۆ خۆی باشه‌و سووده‌كه‌ی بۆ خۆی ئه‌گه‌ڕێته‌وه‌ [\nوَمَنْ كَفَرَ\n] وه‌ هه‌ر كه‌سێكیش شوكرانه‌بژێری خوا نه‌كات و كوفرانه‌ی نیعمه‌تی خوای گه‌وره‌ بكات [\nفَإِنَّ رَبِّي غَنِيٌّ كَرِيمٌ (٤٠)\n] ئه‌وا به‌ دڵنیایى په‌روه‌ردگارم زۆر ده‌وڵه‌مه‌نده‌و بێ پێویسته‌ و پێویستی به‌وه‌ نیه‌ كه‌ كه‌س شوكرانه‌بژێری بكات و بیپه‌رستێت، وه‌ زۆر به‌ڕێزه‌."},{"SurahNumber":27,"VerseNumber":41,"Text":"[\nقَالَ نَكِّرُوا لَهَا عَرْشَهَا\n] سوله‌یمان پێغه‌مبه‌ر -\nصلی الله علیه وسلم\n-  فه‌رمووی: عه‌رشه‌كه‌ی وا لێ بكه‌ن كه‌ نه‌یناسێته‌وه‌و هه‌ندێك شتی لێ ده‌ربكه‌ن، یان هه‌ندێك شتی بۆ زیاد بكه‌ن، یان هه‌ندێك له‌ ئاڵتوونه‌كانی لێ بكه‌نه‌وه‌و ره‌نگه‌كه‌ى بگۆڕن [\nنَنْظُرْ أَتَهْتَدِي\n] پاشان ته‌ماشا ئه‌كه‌ین ئایا ئه‌یناسێته‌وه‌ [\nأَمْ تَكُونُ مِنَ الَّذِينَ لَا يَهْتَدُونَ (٤١)\n] یاخود نایناسێته‌وه‌، یان ئایا هیدایه‌ت وه‌رئه‌گرێت و موسڵمان ئه‌بێ یان نا."},{"SurahNumber":27,"VerseNumber":42,"Text":"[\nفَلَمَّا جَاءَتْ\n] كاتێك كه‌ ئه‌و ئافره‌ته‌ پاشایه‌ هات بۆ لای سوله‌یمان پێغه‌مبه‌ر -\nصلی الله علیه وسلم\n-  [\nقِيلَ أَهَكَذَا عَرْشُكِ\n] نیشانی دراو وترا: ئایا عه‌رشه‌كه‌ی تۆش وه‌ك ئه‌مه‌ وابوو ئایا ئه‌مه‌ له‌ عه‌رشه‌كه‌ی تۆ ئه‌چێ؟ [\nقَالَتْ كَأَنَّهُ هُوَ\n] ئه‌ویش وتی: له‌و ئه‌چێت و لێى نزیكه‌، نه‌یووت ئه‌وه‌ نه‌وه‌ك دوایی بكه‌وێته‌ درۆوه‌ چونكه‌ ماوه‌ى نێوانیان زۆر دوور بوو [\nوَأُوتِينَا الْعِلْمَ مِنْ قَبْلِهَا\n] سوله‌یمان -\nصلی الله علیه وسلم\n-  فه‌رمووی: پێش ئه‌مه‌یش خوای گه‌وره‌ زانیاری به‌ ئێمه‌ به‌خشیووه‌ كه‌ چى رێگرى لێئه‌كرد له‌ موسڵمان بوونى، یان زانیمان كه‌ موسڵمان ئه‌بێ و خوای گه‌وره‌ پێشتر پێی وتبوو كه‌ دێت موسڵمان ئه‌بێ [\nوَكُنَّا مُسْلِمِينَ (٤٢)\n] وه‌ ئێمه‌ش موسڵمانین و خۆمان ته‌سلیمی خوای گه‌وره‌ كردووه‌."},{"SurahNumber":27,"VerseNumber":43,"Text":"[\nوَصَدَّهَا مَا كَانَتْ تَعْبُدُ مِنْ دُونِ اللَّهِ إِنَّهَا كَانَتْ مِنْ قَوْمٍ كَافِرِينَ (٤٣)\n] وه‌ ئه‌وه‌ی ڕێگری له‌م ئافره‌ته‌و قه‌ومه‌كه‌ی ئه‌كرد كه‌ عیباده‌تی خوای گه‌وره‌ بكه‌ن ئه‌وه‌ بوو له‌ قه‌ومێكى كافر بوون و عیباده‌تیان بۆ خۆر ئه‌كرد."},{"SurahNumber":27,"VerseNumber":44,"Text":"{ ئافره‌ته‌ پاشاكه‌ى سه‌به‌ء موسڵمان ده‌بێت}\n [\nقِيلَ لَهَا ادْخُلِي الصَّرْحَ\n] سوله‌یمان به‌ ئافره‌ته‌كه‌ی وت: وه‌ره‌ ناو كۆشكه‌كه‌وه‌، جنى و شه‌یتانه‌كان كۆشكێكی به‌رزیان بۆ دروست كردبوو كه‌ زه‌وییه‌كه‌ی له‌ شووشه‌ بوو وه‌ ژێر شووشه‌كه‌یش ئاو و ماسی تیابوو بۆ ئه‌وه‌ى تواناو ده‌سه‌ڵاتى خواى گه‌وره‌ نیشان ئه‌و ئافره‌ته‌ پاشایه‌ بدات [\nفَلَمَّا رَأَتْهُ\n] كاتێك ئافره‌ته‌كه‌ ئه‌و زه‌ویه‌ی بینی [\nحَسِبَتْهُ لُجَّةً\n] وایزانی ئه‌مه‌ ده‌ریایه‌و ئاوه‌ [\nوَكَشَفَتْ عَنْ سَاقَيْهَا\n] وه‌ قاچی ده‌رخست بۆ ئه‌وه‌ی كه‌ جل و پۆشاكه‌كه‌ی ته‌ڕ نه‌بێت بۆ ئه‌وه‌ی به‌ناو ئاوه‌كه‌دا بڕوات، وایزانی ئاوه‌، (هه‌ندێك شت له‌ ته‌فسیره‌كاندا باسكراوه‌ كه‌ ئیسرائیلیاته‌و راست نیه‌و شایانى باس كردن نیه‌) [\nقَالَ إِنَّهُ صَرْحٌ مُمَرَّدٌ مِنْ قَوَارِيرَ\n] سوله‌یمان فه‌رمووی: ئه‌مه‌ له‌ شووشه‌ دروستكراوه‌ به‌ڵام شووشه‌یه‌كی لووس و دیاره‌و ئه‌ستوورو پته‌وه‌ هیچ مه‌ترسیه‌كی نیه‌ [\nقَالَتْ رَبِّ إِنِّي ظَلَمْتُ نَفْسِي\n] له‌وێ ئافره‌ته‌كه‌ وتی: ئه‌ی په‌روه‌ردگار من زوڵمم له‌ نه‌فسی خۆم كردووه‌ كه‌ چه‌ندێكه‌ عیباده‌ت بۆ تۆ ناكه‌م و عیباده‌تی خۆر ئه‌كه‌م [\nوَأَسْلَمْتُ مَعَ سُلَيْمَانَ لِلَّهِ رَبِّ الْعَالَمِينَ (٤٤)\n] وه‌ له‌گه‌ڵ سوله‌یماندا هه‌ردووكمان خۆمان ته‌سلیم الله كرد كه‌ په‌روه‌ردگاری هه‌موو جیهانه‌، یه‌كسه‌ر له‌وێدا موسڵمان بوو وه‌ باوه‌ڕی هێنا."},{"SurahNumber":27,"VerseNumber":45,"Text":"{ به‌سه‌رهاتى سوله‌يمان پێغه‌مبه‌ر -\nصلی الله علیه وسلم\n-  و قه‌ومه‌كه‌ى}\n [\nوَلَقَدْ أَرْسَلْنَا إِلَى ثَمُودَ أَخَاهُمْ صَالِحًا\n] وه‌ به‌ دڵنیایی ئێمه‌ بۆ لای قه‌ومی ثهمود صاڵح پێغه‌مبه‌رمان -\nصلی الله علیه وسلم\n-  نارد كه‌ له‌ هۆزو عه‌شیره‌تی خۆیان بوو [\nأَنِ اعْبُدُوا اللَّهَ\n] ئه‌ویش داوای لێ كردن ئه‌ی خه‌ڵكینه‌ به‌تاك و ته‌نها عیباده‌تی خوای گه‌وره‌ بكه‌ن [\nفَإِذَا هُمْ فَرِيقَانِ يَخْتَصِمُونَ (٤٥)\n] به‌ڵام ئه‌وان بوون به‌ دوو كۆمه‌ڵه‌وه‌: كۆمه‌ڵێكی باوه‌ڕدارو كۆمه‌ڵێكی كافر، وه‌ مشتومڕو ده‌مه‌قاڵێیان له‌گه‌ڵ یه‌كتریدا ئه‌كرد."},{"SurahNumber":27,"VerseNumber":46,"Text":"[\nقَالَ يَا قَوْمِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِ\n] صاڵح پێغه‌مبه‌ر -\nصلی الله علیه وسلم\n-  پێی فه‌رموون ئه‌ی قه‌ومی خۆم ئێوه‌ بۆ په‌له‌ ئه‌كه‌ن له‌ خراپه‌ كردن پێش چاكه‌، یاخود بۆ په‌له‌ ئه‌كه‌ن له‌ داوا كردنی سزادا پێش داواكردنى ڕه‌حمه‌تی خوای گه‌وره‌، یان بۆ په‌له‌ ئه‌كه‌ن له‌ كوفر كردن پێش ئیمان هێنان [\nلَوْلَا تَسْتَغْفِرُونَ اللَّهَ\n] ئه‌وه‌ بۆ داوای لێخۆشبوون له‌ خوای گه‌وره‌ ناكه‌ن و  ته‌وبه‌ ناكه‌ن له‌ شه‌ریك دانان بۆ خواى گه‌وره‌ [\nلَعَلَّكُمْ تُرْحَمُونَ (٤٦)\n] به‌ڵكو خوای گه‌وره‌ ڕه‌حمتان پێ بكات و سزاتان نه‌دا."},{"SurahNumber":27,"VerseNumber":47,"Text":"[\nقَالُوا اطَّيَّرْنَا بِكَ وَبِمَنْ مَعَكَ\n] وتیان: ئێمه‌ هه‌ست به‌ شوومی ئه‌كه‌ین به‌ تۆ، تۆ و باوه‌ڕداران شوومن به‌سه‌ر ئێمه‌وه‌و خراپه‌تان بۆ ئێمه‌ هێناوه‌و به‌هۆی ئێوه‌وه‌ تووشی وشكه‌ساڵی بووینه‌ [\nقَالَ طَائِرُكُمْ عِنْدَ اللَّهِ\n] صاڵح پێغه‌مبه‌ر -\nصلی الله علیه وسلم\n-  فه‌رمووی: شوومی نیه‌و هه‌موو شتێك به‌ده‌ستی خوای گه‌وره‌یه‌ [\nبَلْ أَنْتُمْ قَوْمٌ تُفْتَنُونَ (٤٧)\n] به‌ڵكو ئێوه‌ قه‌ومێكن خوای گه‌وره‌ تاقیتان ئه‌كاته‌وه‌."},{"SurahNumber":27,"VerseNumber":48,"Text":"[\nوَكَانَ فِي الْمَدِينَةِ تِسْعَةُ رَهْطٍ\n] له‌و شاره‌یشدا نۆ كه‌س هه‌بوون له‌ ده‌سه‌ڵاتداران كه‌ به‌ راوێژى ئه‌مان (قه‌ددارى كوڕى سالف) وشتره‌كه‌ى سه‌ربڕى [\nيُفْسِدُونَ فِي الْأَرْضِ\n] ئه‌وانه‌ ئاشووبیان ده‌گێڕاو ئاژاوه‌یان له‌سه‌ر زه‌ویدا ئه‌نایه‌وه‌ [\nوَلَا يُصْلِحُونَ (٤٨)\n] وه‌ هیچ كاتێك چاكسازیان نه‌ئه‌كرد."},{"SurahNumber":27,"VerseNumber":49,"Text":"[\nقَالُوا تَقَاسَمُوا بِاللَّهِ\n] دواى سه‌ربڕینى وشتره‌كه‌ وتیان: وه‌رن با سوێند بخۆین به‌ خوای گه‌وره‌ بۆ یه‌كتری [\nلَنُبَيِّتَنَّهُ وَأَهْلَهُ\n] به‌ دڵنیایى ئه‌بێ له‌ناكاودا بده‌ین به‌سه‌ر صاڵح و كه‌سوكاریداو بیانكوژین [\nثُمَّ لَنَقُولَنَّ لِوَلِيِّهِ مَا شَهِدْنَا مَهْلِكَ أَهْلِهِ\n] پاشان به‌ دڵنیایى به‌ كه‌سوكاریان ئه‌ڵێین وه‌ سوێندیان بۆ ئه‌خۆین كه‌ ئاگامان له‌ كوشتنی ئه‌مان نیه‌و ئێمه‌ ئاگادار نین كه‌ كوژراون و ئێمه‌ نه‌مان كوشتون [\nوَإِنَّا لَصَادِقُونَ (٤٩)\n] وه‌ به‌ دڵنیایى ئێمه‌ له‌م قسه‌یه‌دا ڕاستگۆین."},{"SurahNumber":27,"VerseNumber":50,"Text":"[\nوَمَكَرُوا مَكْرًا\n] ئه‌مانه‌ نه‌خشه‌و پیلانیان دانا [\nوَمَكَرْنَا مَكْرًا\n] خوای گه‌وره‌ش له‌ دژی ئه‌وان و له‌به‌رامبه‌ر نه‌خشه‌و پیلانى ئه‌وان نه‌خشه‌و پیلانی بۆ دانان [\nوَهُمْ لَا يَشْعُرُونَ (٥٠)\n] به‌ڵام ئه‌مان هه‌ستیان نه‌كرد به‌ نه‌خشه‌و پیلانی خوای گه‌وره‌."},{"SurahNumber":27,"VerseNumber":51,"Text":"{ خواى گه‌وره‌ كافره‌ پيلانگێڕه‌كانى له‌ناوبرد}\n [\nفَانْظُرْ كَيْفَ كَانَ عَاقِبَةُ مَكْرِهِمْ\n] بزانه‌و ته‌ماشا بكه‌ سه‌ره‌نجامی نه‌خشه‌و پیلان دانانی ئه‌وان چی بوو [\nأَنَّا دَمَّرْنَاهُمْ وَقَوْمَهُمْ أَجْمَعِينَ (٥١)\n] ئێمه‌ ئه‌وان و قه‌ومه‌ كافره‌كه‌یانمان هه‌ر هه‌موویان به‌ تێكڕا له‌ناوبرد."},{"SurahNumber":27,"VerseNumber":52,"Text":"[\nفَتِلْكَ بُيُوتُهُمْ خَاوِيَةً بِمَا ظَلَمُوا\n] ئا ئه‌وه‌ ماڵه‌كانیانه‌ چۆڵ و وێران و خاپوره‌و كه‌سی تیا نیه‌ به‌هۆی زوڵم و سته‌می خۆیان، واته‌: به‌هۆی شه‌ریك دانانیان بۆ خواى گه‌وره‌ [\nإِنَّ فِي ذَلِكَ لَآيَةً لِقَوْمٍ يَعْلَمُونَ (٥٢)\n] به‌ دڵنیایى ئه‌مه‌ هه‌مووی نیشانه‌و به‌ڵگه‌یه‌ له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌ به‌ڵام بۆ كه‌سانێك كه‌ زانیاریان هه‌بێ و بزانن."},{"SurahNumber":27,"VerseNumber":53,"Text":"[\nوَأَنْجَيْنَا الَّذِينَ آمَنُوا\n] به‌ڵام صاڵح پێغه‌مبه‌رو -\nصلی الله علیه وسلم\n-  باوه‌ڕدارانمان ڕزگار كرد [\nوَكَانُوا يَتَّقُونَ (٥٣)\n] كه‌ ئه‌مانه‌ ته‌قوای خوای گه‌وره‌یان ئه‌كردو له‌ خوا ئه‌ترسان."},{"SurahNumber":27,"VerseNumber":54,"Text":"{ لوط پێغه‌مبه‌ر -\nصلی الله علیه وسلم\n-  و قه‌ومه‌كه‌ى}\n [\nوَلُوطًا إِذْ قَالَ لِقَوْمِهِ\n] وه‌ لوط پێغه‌مبه‌ریش -\nصلی الله علیه وسلم\n-  كاتێك كه‌ به‌ قه‌ومه‌كه‌ی خۆی فه‌رموو: [\nأَتَأْتُونَ الْفَاحِشَةَ وَأَنْتُمْ تُبْصِرُونَ (٥٤)\n] ئایا ئێوه‌ كرداری به‌دڕه‌وشتی و نێربازی ئه‌كه‌ن وه‌ به‌ چاوی خۆیشتان یه‌كترى ئه‌بینن."},{"SurahNumber":27,"VerseNumber":55,"Text":"[\nأَئِنَّكُمْ لَتَأْتُونَ الرِّجَالَ شَهْوَةً مِنْ دُونِ النِّسَاءِ\n] ئایا ئێوه‌ كاری به‌دڕه‌وشتی و نێربازی ئه‌كه‌ن له‌گه‌ڵ پیاو وه‌ واز له‌ ئافره‌تان دێنن كه‌ ئه‌وان بۆ ئێوه‌ن [\nبَلْ أَنْتُمْ قَوْمٌ تَجْهَلُونَ (٥٥)\n] به‌ڵكو ئێوه‌ كه‌سانێكن كه‌ خۆتان نه‌زان و نه‌فام ئه‌كه‌ن سه‌باره‌ت به‌و سزایه‌ى كه‌ خوای گه‌وره‌ بۆی داناون."},{"SurahNumber":27,"VerseNumber":56,"Text":"[\nفَمَا كَانَ جَوَابَ قَوْمِهِ\n] وه‌ڵامی قه‌ومه‌كه‌ی لوط هیچ شتێك نه‌بوو ته‌نها ئه‌مه‌ نه‌بێ كه‌ وتیان: [\nإِلَّا أَنْ قَالُوا أَخْرِجُوا آلَ لُوطٍ مِنْ قَرْيَتِكُمْ\n] لوط پێغه‌مبه‌رو -\nصلی الله علیه وسلم\n-  شوێنكه‌وتوانی له‌ موسڵمانان شاربه‌ده‌ر بكه‌ن [\nإِنَّهُمْ أُنَاسٌ يَتَطَهَّرُونَ (٥٦)\n] چونكه‌ به‌ دڵنیایى ئه‌مانه‌ كه‌سانێكن خۆیان به‌ پاك ڕائه‌گرن له‌ نێربازی و خراپه‌كاری."},{"SurahNumber":27,"VerseNumber":57,"Text":"[\nفَأَنْجَيْنَاهُ وَأَهْلَهُ\n] خوای گه‌وره‌ ئه‌فه‌رمووێ: لوط پێغه‌مبه‌رو -\nصلی الله علیه وسلم\n-  كه‌سوكاری واته‌: باوه‌ڕدارانمان ڕزگار كرد [\nإِلَّا امْرَأَتَهُ\n] ته‌نها خێزانه‌كه‌ی نه‌بێ [\nقَدَّرْنَاهَا مِنَ الْغَابِرِينَ (٥٧)\n] وامان بڕیار دابوو كه‌ ئه‌مه‌ ئه‌بێ بمێنێته‌وه‌ له‌ناو سزادا له‌به‌ر ئه‌وه‌ی كافر بوو، وه‌ خه‌ڵكى ئاگادار ده‌كرده‌وه‌ له‌ میوانه‌كانى لوط پێغه‌مبه‌ر -\nصلی الله علیه وسلم\n-  وه‌هانى ده‌دان تا ده‌ستدرێژى بكه‌نه‌ سه‌ریان، نه‌ك خۆى ئه‌و كاره‌ى كردبێت خواى گه‌وره‌ له‌به‌ر رێزى پێغه‌مبه‌ران خێزانه‌كانى پاراستون له‌ به‌دڕه‌وشتى ئه‌گه‌ر كافریش بووبن."},{"SurahNumber":27,"VerseNumber":58,"Text":"{ خواى گه‌وره‌ به‌دڕه‌وشتانى به‌ردباران كرد}\n [\nوَأَمْطَرْنَا عَلَيْهِمْ مَطَرًا فَسَاءَ مَطَرُ الْمُنْذَرِينَ (٥٨)\n] وه‌ له‌ ئاسمانه‌وه‌ به‌ردبارانمان كردن كه‌ ئه‌مه‌ خراپترین به‌ردباران كردن بوو بۆ ئه‌و كه‌سانه‌ی كه‌ ئاگادار كرانه‌وه‌ به‌ڵام ئاگاداركردنه‌وه‌یان قبووڵ نه‌كرد."},{"SurahNumber":27,"VerseNumber":59,"Text":"[\nقُلِ الْحَمْدُ لِلَّهِ\n] ئه‌ی محمد -\nصلی الله علیه وسلم\n-  حه‌مدو سه‌ناو ستایشی خوای گه‌وره‌ بكه‌ [\nوَسَلَامٌ عَلَى عِبَادِهِ الَّذِينَ اصْطَفَى\n] وه‌ سڵاوی خوای گه‌وره‌ له‌سه‌ر ئه‌و به‌ندانه‌ بێت كه‌ خوای گه‌وره‌ هه‌ڵیبژاردوون و كردوونی به‌ پێغه‌مبه‌ر، یاخود هاوه‌ڵانن كه‌ خواى گه‌وره‌ هه‌ڵیبژاردوون بۆ هاوه‌لآیه‌تى كردن و پشتیوانى و سه‌رخستنى پێغه‌مبه‌رى خوا -\nصلی الله علیه وسلم\n-  [\nآللَّهُ خَيْرٌ أَمَّا يُشْرِكُونَ (٥٩)\n] ئه‌ی محمد -\nصلی الله علیه وسلم\n-  پێیان بڵێ: ئایا الله باشتره‌ یاخود ئه‌مانه‌ی كه‌ ئێوه‌ كردووتانه‌ به‌ شه‌ریك بۆ خوای گه‌وره‌؟، یان ئایا پاداشتی خوا باشتره‌ یاخود ئه‌مانه‌ی كه‌ ئێوه‌ كردووتانه‌ به‌ شه‌ریك بۆ خواى گه‌وره‌؟"},{"SurahNumber":27,"VerseNumber":60,"Text":"{په‌روه‌ردگارێتى خواى گه‌وره‌ }\n [\nأَمَّنْ خَلَقَ السَّمَاوَاتِ وَالْأَرْضَ\n] ئایا بۆ خوایه‌ك ناپه‌رستن به‌ تاك و ته‌نها كه‌ ئاسمانه‌كان و زه‌وی دروست كردووه‌ ئه‌وه‌نده‌ به‌توانایه‌ [\nوَأَنْزَلَ لَكُمْ مِنَ السَّمَاءِ مَاءً\n] وه‌ له‌ ئاسمانیشه‌وه‌ بارانی بۆ دابه‌زاندوون [\nفَأَنْبَتْنَا بِهِ حَدَائِقَ ذَاتَ بَهْجَةٍ\n] وه‌ به‌هۆی ئه‌و بارانه‌وه‌ جۆره‌ها باخ و باخاتى زۆر جوانمان بۆ ڕواندوون كه‌ هه‌ر كه‌سێك سه‌یری بكات سه‌رسام ئه‌بێ له‌ جوانیدا [\nمَا كَانَ لَكُمْ أَنْ تُنْبِتُوا شَجَرَهَا\n] كه‌ ئه‌گه‌ر خوای گه‌وره‌ نه‌یڕواندایه‌ ئێوه‌ بۆتان نه‌بوو نه‌تانئه‌توانی به‌بێ ویستی خوای گه‌وره‌ بیڕوێنن چونكه‌ ئێوه‌ بێ ده‌سه‌ڵاتن [\nأَإِلَهٌ مَعَ اللَّهِ\n] ئایا له‌گه‌ڵ ئه‌م الله¬یه‌ كه‌ ئه‌م هه‌موو شتانه‌ ئه‌كات خوایه‌كی تر هه‌یه‌ شایه‌نی په‌رستن بێ كه‌ ئێوه‌ بیپه‌رستن و بیكه‌نه‌ شه‌ریك بۆ خوا؟، بێگومان نه‌خێر [\nبَلْ هُمْ قَوْمٌ يَعْدِلُونَ (٦٠)\n] به‌ڵكو ئه‌مانه‌ كه‌سانێكن له‌ حه‌ق لائه‌ده‌ن بۆ باتڵ، یاخود ئه‌و خوا پوچه‌ڵانه‌ یه‌كسان ئه‌كه‌ن به‌ خوای گه‌وره‌."},{"SurahNumber":27,"VerseNumber":61,"Text":"[\nأَمَّنْ جَعَلَ الْأَرْضَ قَرَارًا\n] كێیه‌ كه‌ ئه‌م زه‌ویه‌ی ڕاخستووه‌و جێگیر كردووه‌و ناجولێت و ناهه‌ژێت؟ [\nوَجَعَلَ خِلَالَهَا أَنْهَارًا\n] وه‌ له‌ ناویشیدا ئه‌و هه‌موو ڕووبارو ئاوه‌ی داناوه‌؟ [\nوَجَعَلَ لَهَا رَوَاسِيَ\n] وه‌ شاخیشی وه‌كو مێخ به‌ زه‌ویدا داكوتیوه‌ بۆ ئه‌وه‌ی نه‌جوولێ و نه‌هه‌ژێ؟ [\nوَجَعَلَ بَيْنَ الْبَحْرَيْنِ حَاجِزًا\n] وه‌ له‌ نێوان دوو ده‌ریاكه‌ یه‌كیان شۆره‌و یه‌كیان شیرینه‌ خوای گه‌وره‌ په‌رده‌ی داناوه‌ كه‌ به‌ چاو نابینرێ، یان زه‌وى داناوه‌و نایه‌لێ ئه‌و دوو ئاوه‌ تێكه‌ڵ بێت؟ [\nأَإِلَهٌ مَعَ اللَّهِ\n] ئایا له‌گه‌ڵ ئه‌م الله¬یه‌ كه‌ ئه‌م تواناو ده‌سه‌ڵاته‌ی هه‌یه‌ خوایه‌كی تر هه‌یه‌ كه‌ شایه‌نی په‌رستن بێت وه‌ بتوانێ ئه‌م شتانه‌ بكات تا ئێوه‌ بیكه‌ن به‌ شه‌ریك بۆ خوا؟ بێگومان نه‌خێر [\nبَلْ أَكْثَرُهُمْ لَا يَعْلَمُونَ (٦١)\n] به‌ڵام زۆربه‌ی زۆریان یه‌كخواپه‌رستی خوای گه‌وره‌و تواناو ده‌سه‌ڵاتی خوای گه‌وره‌ نازانن."},{"SurahNumber":27,"VerseNumber":62,"Text":"{ ته‌نها خواى گه‌وره‌ به‌هاناى لێقه‌وماوانه‌وه‌ دێت}\n [\nأَمَّنْ يُجِيبُ الْمُضْطَرَّ إِذَا دَعَاهُ\n] كێ هه‌یه‌ وه‌ڵامی لێقه‌وماو بداته‌وه‌ كاتێك كه‌ ده‌پارێته‌وه‌و هانا بۆ خوای گه‌وره‌ ئه‌بات جگه‌ له‌ خواى گه‌وره‌؟ [\nوَيَكْشِفُ السُّوءَ\n] وه‌ كێ هه‌یه‌ خراپه‌تان له‌سه‌ر هه‌ڵگرێ و لایدات؟ [\nوَيَجْعَلُكُمْ خُلَفَاءَ الْأَرْضِ\n] وه‌ كێ هه‌یه‌ ئێوه‌ بكات به‌ جێنشین له‌سه‌ر زه‌ویدا هه‌ر ئه‌وه‌نده‌ جیلێكی له‌ناوبرد جیلێكی تر جێیان بگرێته‌وه‌؟ واته‌: كه‌س نیه‌ [\nأَإِلَهٌ مَعَ اللَّهِ\n] ئایا له‌گه‌ڵ الله دا په‌رستراو و خوایه‌كی تر هه‌یه‌ كه‌ شایانى په‌رستن بێت و ئێوه‌ بیپه‌رستن و بیكه‌ن به‌ شه‌ریك بۆ خواى گه‌وره‌؟ [\nقَلِيلًا مَا تَذَكَّرُونَ (٦٢)\n] به‌ڵام زۆر به‌ كه‌می بیر ئه‌كه‌نه‌وه‌و ئه‌گه‌ڕێنه‌وه‌ بۆ حه‌ق."},{"SurahNumber":27,"VerseNumber":63,"Text":"{په‌روه‌ردگارێتى خواى گه‌وره‌ }\n [\nأَمَّنْ يَهْدِيكُمْ فِي ظُلُمَاتِ الْبَرِّ وَالْبَحْرِ\n] كێ هه‌یه‌ ڕێنماییتان بكات له‌ شه‌وانی تاریكدا له‌ تاریكی وشكانی و ده‌ریادا؟ [\nوَمَنْ يُرْسِلُ الرِّيَاحَ بُشْرًا بَيْنَ يَدَيْ رَحْمَتِهِ\n] وه‌ كێ هه‌یه‌ ئه‌و بایانه‌ ئه‌نێرێ وه‌كو موژده‌دانێك كه‌ ڕه‌حمه‌تی خوای گه‌وره‌ی تیایه‌ هه‌وره‌كان كه‌ بارانی تیایه‌ باران ئه‌بارێنێ؟ [\nأَإِلَهٌ مَعَ اللَّهِ\n] ئایا له‌گه‌ڵ الله دا خوایه‌كی تر هه‌یه‌ كه‌ شایه‌نی په‌رستن بێ تا ئێوه‌ بیپه‌رستن؟ [\nتَعَالَى اللَّهُ عَمَّا يُشْرِكُونَ (٦٣)\n] خوای گه‌وره‌ زۆر به‌رزو بڵندترو پاكتره‌ له‌وه‌ی كه‌ ئێوه‌ ئه‌و كه‌سانه‌ ئه‌كه‌نه‌ شه‌ریك بۆ خواو شه‌ریك بۆ خوای گه‌وره‌ بڕیار ئه‌ده‌ن."},{"SurahNumber":27,"VerseNumber":64,"Text":"[\nأَمَّنْ يَبْدَأُ الْخَلْقَ ثُمَّ يُعِيدُهُ\n] كێ هه‌یه‌ سه‌ره‌تا دروستكراوه‌كان دروست بكات وه‌ پاشان بیانگه‌ڕێنێته‌وه‌ دوای ئه‌وه‌ی كه‌ ئه‌یانمرێنێت سه‌رله‌نوێ زیندوویان بكاته‌وه‌؟ [\nوَمَنْ يَرْزُقُكُمْ مِنَ السَّمَاءِ وَالْأَرْضِ\n] وه‌ كێ هه‌یه‌ ڕزق و ڕۆزی ئێوه‌ بدات له‌ ئاسمانه‌كانه‌وه‌ به‌ باران بارین وه‌ له‌ زه‌ویه‌وه‌ به‌ ڕواندنی ڕووه‌ك و دانه‌وێڵه‌؟ [\nأَإِلَهٌ مَعَ اللَّهِ\n] ئایا له‌گه‌ڵ الله یا خوایه‌كی تر هه‌یه‌ ئه‌م شتانه‌ بكات تا ئێوه‌ بیكه‌نه‌ شه‌ریك بۆ خوای گه‌وره‌ كه‌ شایه‌نی په‌رستن بێت؟ [\nقُلْ هَاتُوا بُرْهَانَكُمْ إِنْ كُنْتُمْ صَادِقِينَ (٦٤)\n] ئه‌ی محمد -\nصلی الله علیه وسلم\n-  بڵێ: ده‌ی ئێوه‌ به‌ڵگه‌ی خۆتان بێنن له‌سه‌ر ئه‌وه‌ی كه‌ خوای گه‌وره‌ شه‌ریكی هه‌یه‌ ئه‌گه‌ر ئێوه‌ ڕاستگۆن."},{"SurahNumber":27,"VerseNumber":65,"Text":"{ ته‌نها خواى گه‌وره‌ غه‌يب ده‌زانێت}\n [\nقُلْ لَا يَعْلَمُ مَنْ فِي السَّمَاوَاتِ وَالْأَرْضِ الْغَيْبَ إِلَّا اللَّهُ\n] ئه‌ی محمد -\nصلی الله علیه وسلم\n-  پێیان بڵێ: هیچ كه‌سێك نیه‌ له‌ ئاسمانه‌كان و زه‌ویدا غه‌یب و نهێنی بزانێ جگه‌ له‌ زاتی پیرۆزی الله [\nوَمَا يَشْعُرُونَ أَيَّانَ يُبْعَثُونَ (٦٥)\n] وه‌ ئه‌وانه‌ی كه‌ ئێوه‌ ئه‌ڵێن ئه‌مانه‌ غه‌یب ئه‌زانن ئه‌وان خۆیشیان نازانن كه‌ی خوای گه‌وره‌ له‌ناو قه‌بره‌كان ده‌ریان ئه‌كات و زیندوویان ئه‌كاته‌وه‌."},{"SurahNumber":27,"VerseNumber":66,"Text":"[\nبَلِ ادَّارَكَ عِلْمُهُمْ فِي الْآخِرَةِ\n] له‌ قیامه‌تدا زانیاریان ته‌واو و كامڵ ئه‌بێ كاتێك هه‌موو شتێك به‌ چاوی خۆیان ئه‌بینن، یاخود زانیارییان ده‌سته‌وه‌ستانه‌ له‌سه‌ر زانینى كاتى هاتنى قیامه‌ت [\nبَلْ هُمْ فِي شَكٍّ مِنْهَا\n] به‌ڵكو كافران له‌ دونیادا گومانیان له‌و شتانه‌ هه‌یه‌ [\nبَلْ هُمْ مِنْهَا عَمُونَ (٦٦)\n] به‌ڵكو ئه‌وان خۆیان كوێر كردووه‌ له‌ ئاستی بینینی حه‌قدا."},{"SurahNumber":27,"VerseNumber":67,"Text":"[\nوَقَالَ الَّذِينَ كَفَرُوا أَإِذَا كُنَّا تُرَابًا وَآبَاؤُنَا\n] وه‌ كافران ئه‌ڵێن: ئایا ئێمه‌و باوك و باپیرانمان كه‌ مردوونه‌و بوونه‌ به‌ خۆڵ و ڕزیون و ئێسقانیشیان نه‌ماوه‌ [\nأَئِنَّا لَمُخْرَجُونَ (٦٧)\n] ئایا سه‌رله‌نوێ خوای گه‌وره‌ ئێمه‌ له‌ قه‌بره‌كان ده‌رئه‌كات و زیندوومان ئه‌كاته‌وه‌؟"},{"SurahNumber":27,"VerseNumber":68,"Text":"[\nلَقَدْ وُعِدْنَا هَذَا نَحْنُ وَآبَاؤُنَا مِنْ قَبْلُ\n] ئێمه‌و باوك و باپیرانیشمان پێشتر پێغه‌مبه‌ران ئه‌م به‌ڵێنه‌یان پێ دابووین [\nإِنْ هَذَا إِلَّا أَسَاطِيرُ الْأَوَّلِينَ (٦٨)\n] نه‌مان بینی له‌ قه‌بر ده‌رچوون و زیندوو بوونه‌وه‌ هه‌بێت ئه‌مه‌ هیچ شتێك نیه‌ ته‌نها سه‌رگوزشته‌و باسی ئوممه‌تانی پێشتره‌و له‌وانه‌وه‌ وه‌رگیراوه‌و باس ئه‌كرێت و هیچ حه‌قیقه‌ت و ڕاستیه‌كی نیه‌."},{"SurahNumber":27,"VerseNumber":69,"Text":"[\nقُلْ سِيرُوا فِي الْأَرْضِ فَانْظُرُوا كَيْفَ كَانَ عَاقِبَةُ الْمُجْرِمِينَ (٦٩)\n] ئه‌ی محمد -\nصلی الله علیه وسلم\n-  پێیان بڵێ: ده‌ی ئێوه‌ به‌سه‌ر زه‌ویدا بگه‌ڕێن وه‌ به‌ چاوی خۆتان ببینن بزانن سه‌ره‌نجامی خراپه‌كاران و تاوانباران چۆن بووه‌و چۆن خوای گه‌وره‌ له‌ناوی بردوون."},{"SurahNumber":27,"VerseNumber":70,"Text":"[\nوَلَا تَحْزَنْ عَلَيْهِمْ\n] وه‌ ئه‌ی محمد -\nصلی الله علیه وسلم\n-  تۆ خه‌فه‌ت مه‌خۆ له‌وان كه‌ ئیمان ناهێنن [\nوَلَا تَكُنْ فِي ضَيْقٍ مِمَّا يَمْكُرُونَ (٧٠)\n] وه‌ دڵیشت ته‌سك و ته‌نگ نه‌بێ به‌و نه‌خشه‌و پیلان و فێڵانه‌ی كه‌ ئه‌وان ئه‌یكه‌ن، چونكه‌ خواى گه‌وره‌ پشتیوان و سه‌رخه‌رته‌."},{"SurahNumber":27,"VerseNumber":71,"Text":"[\nوَيَقُولُونَ مَتَى هَذَا الْوَعْدُ إِنْ كُنْتُمْ صَادِقِينَ (٧١)\n] وه‌ كافران ئه‌ڵێن: ئه‌م به‌ڵێنه‌ی كه‌ ئێوه‌ به‌ ئێمه‌ی ئه‌ده‌ن كه‌ ڕۆژێك هه‌یه‌و خوای گه‌وره‌ سزامان ئه‌دات كه‌ی ئه‌و ڕۆژه‌ دێت ئه‌گه‌ر ئێوه‌ ڕاستگۆن."},{"SurahNumber":27,"VerseNumber":72,"Text":"[\nقُلْ عَسَى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ (٧٢)\n] ئه‌ی محمد -\nصلی الله علیه وسلم\n-  بڵێ: ئه‌و سزایه‌ی كه‌ به‌ ئێوه‌ وتراوه‌و ئێوه‌ په‌له‌تانه‌ بۆتان بێ له‌وانه‌یه‌ نزیك بێ، واته‌: ڕۆژی به‌در، یان سزای ناو گۆڕ كه‌ بمرن یه‌كسه‌ر خوای گه‌وره‌ له‌ناو گۆڕ سزاتان ئه‌دات."},{"SurahNumber":27,"VerseNumber":73,"Text":"[\nوَإِنَّ رَبَّكَ لَذُو فَضْلٍ عَلَى النَّاسِ\n] وه‌ به‌ دڵنیایى په‌روه‌ردگارت فه‌زڵ و چاكه‌ی زۆری به‌سه‌ر خه‌ڵكیه‌وه‌ هه‌یه‌ به‌وه‌ی كه‌ په‌له‌ ناكات له‌ سزادانیان [\nوَلَكِنَّ أَكْثَرَهُمْ لَا يَشْكُرُونَ (٧٣)\n] به‌ڵام زۆربه‌یان شوكرانه‌بژێری ئه‌م نیعمه‌ت و فه‌زڵه‌ی خوای گه‌وره‌ ناكه‌ن."},{"SurahNumber":27,"VerseNumber":74,"Text":"{ خواى گه‌وره‌ ئاگاى له‌ نهێنى و ئاشكرا هه‌يه‌}\n [\nوَإِنَّ رَبَّكَ لَيَعْلَمُ مَا تُكِنُّ صُدُورُهُمْ وَمَا يُعْلِنُونَ (٧٤)\n] وه‌ به‌ دڵنیایى په‌روه‌ردگارت ئه‌زانێ چ شتێكیان له‌ دڵیاندا شاردۆته‌وه‌، وه‌ چ شتێكیش ده‌رئه‌بڕن له‌ وته‌و كرده‌وه‌."},{"SurahNumber":27,"VerseNumber":75,"Text":"[\nوَمَا مِنْ غَائِبَةٍ فِي السَّمَاءِ وَالْأَرْضِ إِلَّا فِي كِتَابٍ مُبِينٍ (٧٥)\n] وه‌ هیچ شتێك نیه‌ كه‌ شاراوه‌ بێ له‌ ئاسمانه‌كاندا یان له‌ زه‌ویدا ئیلا له‌ كتابێكی ئاشكرادا كه‌ (لوح المحفوظ)ه هه‌ر هه‌مووی تیا نووسراوه‌ته‌وه‌و كۆ كراوه‌ته‌وه‌."},{"SurahNumber":27,"VerseNumber":76,"Text":"[\nإِنَّ هَذَا الْقُرْآنَ يَقُصُّ عَلَى بَنِي إِسْرَائِيلَ أَكْثَرَ الَّذِي هُمْ فِيهِ يَخْتَلِفُونَ (٧٦)\n] به‌ دڵنیایى ئه‌گه‌ر به‌نی ئیسرائیل بگه‌ڕێنه‌وه‌ بۆ قورئان و ئیمانی پێ بێنن و بیخوێننه‌وه‌ ئه‌بینن هه‌موو ڕووداو و به‌سه‌رهات و شتێكی تیا باسكراوه‌و هه‌موو شتێكیان بۆ باس ئه‌كات و ئه‌یگێڕێته‌وه‌ زیاتر له‌وه‌ی كه‌ خۆیان ئیختیلاف و جیاوازیان له‌سه‌ری هه‌یه‌، وه‌كو جیاوازى و ناكۆكیان له‌سه‌ر عیسى -\nصلی الله علیه وسلم\n-  ."},{"SurahNumber":27,"VerseNumber":77,"Text":"[\nوَإِنَّهُ لَهُدًى وَرَحْمَةٌ لِلْمُؤْمِنِينَ (٧٧)\n] وه‌ به‌ دڵنیایى ئه‌م قورئانه‌ هیدایه‌ت و ڕه‌حمه‌ته‌ بۆ باوه‌ڕداران."},{"SurahNumber":27,"VerseNumber":78,"Text":"[\nإِنَّ رَبَّكَ يَقْضِي بَيْنَهُمْ بِحُكْمِهِ\n] وه‌ به‌ دڵنیایى په‌روه‌ردگارت له‌ رۆژى قیامه‌ت بڕیار ئه‌دات له‌ نێوانیاندا به‌ بڕیارى خۆى به‌حه‌ق و دادپه‌روه‌ری [\nوَهُوَ الْعَزِيزُ الْعَلِيمُ (٧٨)\n] وه‌ خوای گه‌وره‌ زۆر به‌عیززه‌ت و زانایه‌."},{"SurahNumber":27,"VerseNumber":79,"Text":"[\nفَتَوَكَّلْ عَلَى اللَّهِ\n] ئه‌ی محمد -\nصلی الله علیه وسلم\n-  تۆ هه‌موو كاره‌كانت ته‌نها به‌ خوای گه‌وره‌ بسپێره‌و ته‌نها پشت به‌ خوای گه‌وره‌ ببه‌سته‌ [\nإِنَّكَ عَلَى الْحَقِّ الْمُبِينِ (٧٩)\n] به‌ دڵنیایى تۆ له‌سه‌ر حه‌قێكی ئاشكرای كه‌ هیچ گومانێكی تیا نیه‌."},{"SurahNumber":27,"VerseNumber":80,"Text":"{ مردوو قسه‌ى زيندوو نابيستێت}\n[\nإِنَّكَ لَا تُسْمِعُ الْمَوْتَى\n] به‌ دڵنیایى ئه‌ی محمد -\nصلی الله علیه وسلم\n-  تۆ ناتوانی وا له‌ مردوو بكه‌ی كه‌ قسه‌ی تۆ ببیستێ، واته‌: ته‌شبیهی كافران ئه‌كات به‌ مردوو چۆن ناتوانی وا له‌ مردوو بكه‌ی قسه‌ی تۆ ببیستێ ئاوایش ناتوانی وا له‌ كافران بكه‌ی كه‌ قسه‌ی تۆ ببیستن چونكه‌ نایانه‌وێ بیبیستن (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ مردوو قسه‌ى زیندوو نابیستێت) [\nوَلَا تُسْمِعُ الصُّمَّ الدُّعَاءَ\n] وه‌ كه‌سێكیش كه‌ كه‌ڕ بێت چه‌ندێك بانگی بكه‌ی نایبیستێ  [\nإِذَا وَلَّوْا مُدْبِرِينَ (٨٠)\n] به‌تایبه‌تی كاتێك كه‌ پشت هه‌ڵكه‌ن و بڕۆن كافران ئاوا پشت له‌ حه‌ق ئه‌كه‌ن و نایانه‌وێ حه‌ق ببیستن"},{"SurahNumber":27,"VerseNumber":81,"Text":"[\nوَمَا أَنْتَ بِهَادِي الْعُمْيِ عَنْ ضَلَالَتِهِمْ\n] وه‌ كه‌سێك كه‌ كوێره‌و له‌ ڕێگای حه‌ق لایداوه‌و نایه‌وێ تێ بگات ئه‌ی محمد -\nصلی الله علیه وسلم\n-  تۆ ناتوانی ڕێنمایی بكه‌یت و هیدایه‌تی بده‌یت، چونكه‌ هیدایه‌ت به‌ ده‌ست خوای گه‌وره‌یه‌ [\nإِنْ تُسْمِعُ إِلَّا مَنْ يُؤْمِنُ بِآيَاتِنَا\n] ته‌نها تۆ ئه‌توانی ئه‌و قورئانه‌ بده‌ی به‌ گوێی ئه‌و كه‌سانه‌ی كه‌ ئیمانیان به‌ ئایه‌ته‌كانی ئێمه‌ هێناوه‌ [\nفَهُمْ مُسْلِمُونَ (٨١)\n] وه‌ ئه‌وان موسڵمانن و ملكه‌چن بۆ خوای گه‌وره‌."},{"SurahNumber":27,"VerseNumber":82,"Text":"{ يه‌كێك له‌ نيشانه‌ گه‌وره‌كانى رۆژى قيامه‌ت}\n [\nوَإِذَا وَقَعَ الْقَوْلُ عَلَيْهِمْ\n] وه‌ كاتێك كه‌ سزا به‌سه‌ریاندا جێبه‌جێ ئه‌بێ یان ڕۆژی قیامه‌ت كه‌ نزیك ئه‌بێ [\nأَخْرَجْنَا لَهُمْ دَابَّةً مِنَ الْأَرْضِ\n] له‌ناو زه‌ویه‌وه‌ ئاژه‌ڵێكیان بۆ ده‌رئه‌كه‌ین [\nتُكَلِّمُهُمْ\n] كه‌ قسه‌یان له‌گه‌ڵدا ئه‌كات كه‌ یه‌كێكه‌ له‌ نیشانه‌ گه‌وره‌كانی ڕۆژی قیامه‌ت [\nأَنَّ النَّاسَ كَانُوا بِآيَاتِنَا لَا يُوقِنُونَ (٨٢)\n] كه‌ به‌ دڵنیایى خه‌ڵكی یه‌قینیان نه‌بووه‌ به‌ ئایه‌ته‌كان و نیشانه‌و ده‌سه‌ڵاتی ئێمه‌."},{"SurahNumber":27,"VerseNumber":83,"Text":"[\nوَيَوْمَ نَحْشُرُ مِنْ كُلِّ أُمَّةٍ فَوْجًا\n] وه‌ له‌ ڕۆژی قیامه‌تیش له‌ هه‌موو ئوممه‌تێك كۆمه‌ڵ كۆمه‌ڵ حه‌شریان ئه‌كه‌ین وه‌ كۆیان ئه‌كه‌ینه‌وه‌ [\nمِمَّنْ يُكَذِّبُ بِآيَاتِنَا\n] ئه‌وانه‌ی كه‌ ئایه‌ته‌كانی ئێمه‌یان به‌درۆ زانیوه‌ [\nفَهُمْ يُوزَعُونَ (٨٣)\n] وه‌ ئه‌وان هه‌موویان پێكه‌وه‌ ڕێكئه‌خرێن، یان پاڵ ئه‌نرێن."},{"SurahNumber":27,"VerseNumber":84,"Text":"[\nحَتَّى إِذَا جَاءُوا قَالَ أَكَذَّبْتُمْ بِآيَاتِي\n] كاتێك كه‌ ئه‌هێنرێن بۆ ساحه‌ی مه‌حشه‌ر بۆ لێپرسینه‌وه‌ خوای گه‌وره‌ ئه‌فه‌رمووێ: ئایا ئێوه‌ ئایه‌ته‌كانی منتان به‌ درۆ زانی ئه‌وه‌ی بۆ سه‌ر پێغه‌مبه‌ران دامبه‌زاندبوو وه‌ به‌ ئێوه‌یان ڕاگه‌یاند [\nوَلَمْ تُحِيطُوا بِهَا عِلْمًا\n] یاخود ئایا زانیاری ته‌واوتان پێی نه‌بوو [\nأَمَّاذَا كُنْتُمْ تَعْمَلُونَ (٨٤)\n] یان ئێوه‌ چ كرده‌وه‌یه‌كتان ئه‌كرد چ شتێك ئێوه‌ی سه‌رقاڵ كردبوو له‌وه‌ی كه‌ ئیمان بێنن."},{"SurahNumber":27,"VerseNumber":85,"Text":"[\nوَوَقَعَ الْقَوْلُ عَلَيْهِمْ بِمَا ظَلَمُوا\n] وه‌ وته‌ی حه‌ق به‌سه‌ریاندا جێبه‌جێ ئه‌بێ وه‌ خوای گه‌وره‌ سزایان ئه‌دات به‌هۆی شه‌ریك دانان و كوفر كردن و زوڵم و سته‌میان [\nفَهُمْ لَا يَنْطِقُونَ (٨٥)\n] وه‌ ئه‌وان له‌و كاته‌دا ناتوانن قسه‌ بكه‌ن وه‌ هیچ عوزرێكیان نیه‌."},{"SurahNumber":27,"VerseNumber":86,"Text":"[\nأَلَمْ يَرَوْا أَنَّا جَعَلْنَا اللَّيْلَ لِيَسْكُنُوا فِيهِ\n] ئایا نابینن ئێمه‌ شه‌ومان بۆیان داناوه‌ بۆ هێمنی و پشوودان [\nوَالنَّهَارَ مُبْصِرًا\n] وه‌ ڕۆژیشمان ڕووناك كردووه‌ بۆ ئه‌وه‌ی كه‌ به‌ دوای بژێوی ژیانیاندا بگه‌ڕێن [\nإِنَّ فِي ذَلِكَ لَآيَاتٍ لِقَوْمٍ يُؤْمِنُونَ (٨٦)\n] به‌ دڵنیایى ئا ئه‌مانه‌ هه‌مووی ئایه‌ت و نیشانه‌ن له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌ بۆ كه‌سانێك كه‌ ئیمان بێنن."},{"SurahNumber":27,"VerseNumber":87,"Text":"[\nوَيَوْمَ يُنْفَخُ فِي الصُّورِ\n] وه‌ له‌ ڕۆژی قیامه‌تیش كه‌ ئیسرافیل فوو ئه‌كات به‌ كه‌ڕه‌نادا [\nفَفَزِعَ مَنْ فِي السَّمَاوَاتِ وَمَنْ فِي الْأَرْضِ\n] وه‌ هه‌رچی له‌ ئاسمانه‌كان و زه‌ویدایه‌ به‌ فریشته‌و مرۆڤه‌وه‌ هه‌ر هه‌مووی ئه‌ترسێ له‌به‌ر سه‌ختی ئه‌و ڕۆژه‌ [\nإِلَّا مَنْ شَاءَ اللَّهُ\n] ته‌نها كه‌سانێك خوای گه‌وره‌ ویستی لێ بێ كه‌ وتراوه‌: پێغه‌مبه‌ران و شه‌هیدانن كه‌ لاى خواى گه‌وره‌ن و رۆزییان ده‌دات [\nوَكُلٌّ أَتَوْهُ دَاخِرِينَ (٨٧)\n] وه‌ خه‌ڵكی هه‌مووی به‌ زه‌لیلی و به‌ ملكه‌چی دێن و كه‌س دوا ناكه‌وێت."},{"SurahNumber":27,"VerseNumber":88,"Text":"[\nوَتَرَى الْجِبَالَ تَحْسَبُهَا جَامِدَةً\n] وه‌ شاخه‌كان ئه‌بینی له‌و ڕۆژه‌دا وا ئه‌زانی له‌ جێی خۆیان ڕاوه‌ستاون و ڕه‌ق و وشك و جێگیرن [\nوَهِيَ تَمُرُّ مَرَّ السَّحَابِ\n] به‌ڵام ئه‌مان به‌ ئاسماندا ئه‌ڕۆن وه‌كو ڕۆیشتنی هه‌ور چۆن هه‌ور ئه‌ڕوا ئه‌وانیش له‌ جێی خۆیان هه‌ڵكه‌ندراون وه‌ وه‌كو صوفیشی شیكراوه‌یان لێ هاتووه‌ به‌ ئاسماندا ئه‌ڕۆن [\nصُنْعَ اللَّهِ الَّذِي أَتْقَنَ كُلَّ شَيْءٍ\n] كه‌ ئه‌مه‌ دروستكراوی خوای گه‌وره‌یه‌ كه‌ هه‌موو شتێكی به‌ ڕێكوپێكی دروست كردووه‌ وه‌ شاخه‌كانیش ئاوا ده‌رئه‌كات [\nإِنَّهُ خَبِيرٌ بِمَا تَفْعَلُونَ (٨٨)\n] به‌ دڵنیایى خوای گه‌وره‌ زۆر زانایه‌ به‌ كرده‌وه‌ی ئێوه‌و ئاگاداری نهێنی و ئاشكرایه‌."},{"SurahNumber":27,"VerseNumber":89,"Text":"[\nمَنْ جَاءَ بِالْحَسَنَةِ فَلَهُ خَيْرٌ مِنْهَا\n] هه‌ر كه‌سێك چاكه‌ بكات به‌ ئیخڵاص و دڵسۆزیه‌وه‌ ئه‌وه‌ خوای گه‌وره‌ له‌وه‌ باشتر پاداشتی ئه‌داته‌وه‌ [\nوَهُمْ مِنْ فَزَعٍ يَوْمَئِذٍ آمِنُونَ (٨٩)\n] وه‌ چاكه‌كاران له‌ ترسی ئه‌و ڕۆژه‌ ئه‌مینن و ناترسێن [\nوَمَنْ جَاءَ بِالسَّيِّئَةِ\n] به‌ڵام هه‌ر كه‌سێك خراپه‌ ئه‌نجام بدات و شه‌ریك بۆ خوای گه‌وره‌ بڕیار بدات و خراپه‌ى زیاتر بێت له‌ چاكه‌."},{"SurahNumber":27,"VerseNumber":90,"Text":"[\nفَكُبَّتْ وُجُوهُهُمْ فِي النَّارِ\n] ئه‌مانه‌ له‌سه‌ر ڕوویان فڕێ ئه‌درێنه‌ ناو ئاگری دۆزه‌خه‌وه‌ [\nهَلْ تُجْزَوْنَ إِلَّا مَا كُنْتُمْ تَعْمَلُونَ (٩٠)\n] پێشیان ئه‌ووترێ ئایا ئێوه‌ هیچ سزایه‌ك ئه‌درێن ته‌نها به‌هۆی كرده‌وه‌ خراپه‌كانی خۆتانه‌وه‌ نه‌بێ؟ واته‌: زوڵمتان لێ ناكرێ ئه‌مه‌ سزای كرده‌وه‌ خراپه‌كانی خۆتانه‌."},{"SurahNumber":27,"VerseNumber":91,"Text":"[\nإِنَّمَا أُمِرْتُ أَنْ أَعْبُدَ رَبَّ هَذِهِ الْبَلْدَةِ الَّذِي حَرَّمَهَا\n] ئه‌ی محمد -\nصلی الله علیه وسلم\n-  پێیان بڵێ: من فه‌رمانم پێكراوه‌ له‌لایه‌ن په‌روه‌ردگاره‌وه‌ كه‌ ته‌نها عیباده‌تی خوای ئه‌م شاره‌ بكه‌م كه‌ مه‌ككه‌یه‌ كه‌ خوای گه‌وره‌ حه‌رامى كردووه‌ له‌ مه‌ككه‌ خوێنی لێ بڕژێ و شه‌ڕی تیا بكرێ و زوڵمی لێ بكرێ و ڕاوی تیا بكرێ و داری ببڕێته‌وه‌و شتی دۆزراوه‌ی هه‌ڵگیرێ مه‌گه‌ر بۆ دۆزینه‌وه‌ى خاوه‌نه‌كه‌ى [\nوَلَهُ كُلُّ شَيْءٍ\n] وه‌ هه‌موو شتێك هه‌ر بۆ خوای گه‌وره‌یه‌ دروست كردن و موڵك و هه‌ڵسوڕاندنی بونه‌وه‌ر له‌ ژێر ده‌سه‌ڵاتی خوایه‌ [\nوَأُمِرْتُ أَنْ أَكُونَ مِنَ الْمُسْلِمِينَ (٩١)\n] وه‌ من فه‌رمانم پێكراوه‌ له‌لایه‌ن خوای گه‌وره‌ منیش له‌ موسڵمانان بم و ملكه‌چ بم بۆ خوای گه‌وره‌و خۆم ته‌سلیمی خوای گه‌وره‌ بكه‌م."},{"SurahNumber":27,"VerseNumber":92,"Text":"{خواى گه‌وره‌ فه‌رمانى كردووه‌ به‌ قورئان خوێندنه‌وه‌}\n [\nوَأَنْ أَتْلُوَ الْقُرْآنَ\n] وه‌ قورئانی پیرۆز بخوێنمه‌وه‌ به‌سه‌رتاندا وه‌ بانگه‌وازتان بكه‌م [\nفَمَنِ اهْتَدَى فَإِنَّمَا يَهْتَدِي لِنَفْسِهِ\n] جا هه‌ر كه‌سێك هیدایه‌ت وه‌ربگرێ ئه‌وا سووده‌كه‌ی بۆ خۆیه‌تی و بۆ خۆی ئه‌گه‌ڕێته‌وه‌و خۆی سوود ئه‌بینێ [\nوَمَنْ ضَلَّ\n] وه‌ هه‌ر كه‌سێكیش گومڕا بێت و له‌سه‌ر كوفر بمێنێته‌وه‌ [\nفَقُلْ إِنَّمَا أَنَا مِنَ الْمُنْذِرِينَ (٩٢)\n] ئه‌وه‌ ئه‌ى محمد -\nصلی الله علیه وسلم\n-  پێیان بڵێ: من ته‌نها له‌و كه‌سانه‌م كه‌ ئاگادارتان ئه‌كه‌مه‌وه‌و گه‌یاندنی دینه‌كه‌م له‌سه‌ره‌."},{"SurahNumber":27,"VerseNumber":93,"Text":"[\nوَقُلِ الْحَمْدُ لِلَّهِ\n] وه‌ ئه‌ی محمد -\nصلی الله علیه وسلم\n-  بڵێ: حه‌مدو سه‌ناو ستایش بۆ خوای گه‌وره‌ له‌سه‌ر نیعمه‌ته‌ زۆره‌كانی له‌ پێغه‌مبه‌رایه‌تی و زانست و جگه‌ له‌وه‌ [\nسَيُرِيكُمْ آيَاتِهِ\n] خوای گه‌وره‌ نیشانه‌ی تواناو ده‌سه‌ڵاتی خۆیتان پێ نیشان ئه‌دات [\nفَتَعْرِفُونَهَا\n] وه‌ ئێوه‌ش ئه‌و كاته‌ ئه‌زانن كه‌ ئه‌مه‌ تواناو ده‌سه‌ڵاتی خوای گه‌وره‌یه‌ به‌ڵام ئه‌و كاته‌ سوودتان پێ ناگه‌یه‌نێ له‌ كاتی ڕوح كێشاندا [\nوَمَا رَبُّكَ بِغَافِلٍ عَمَّا تَعْمَلُونَ (٩٣)\n] وه‌ په‌روه‌ردگارت بێ ئاگا نیه‌ له‌و كرده‌وانه‌ی كه‌ ئه‌یكه‌ن كه‌ ئه‌مه‌یش هه‌ڕه‌شه‌ی تیایه‌ بۆ كافران، والله أعلم."}]}