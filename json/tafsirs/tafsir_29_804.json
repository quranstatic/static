{"Id":804,"LanguageCodes":["ku","kur"],"Name":"Rebar Kurdish Tafsir","Author":"Rebar Kurdish Tafsir","Language":"Kurdish","Direction":"ltr","Source":"https://quran.com/","Tafsirs":[{"SurahNumber":29,"VerseNumber":1,"Text":"سوورەتی (عەنكەبوت) (واتە: جاڵجاڵۆكە) \n‏پێناسەیەكى ئەم سورەتە:\n١- سورەتى (عەنكەبوت) سورەتێكى مەككى یە جگە لە ئایەتەكانى ژمارە (١-١١) نەبن كە مەدەنین.\n٢- ژمارەى ئایەتەكانى سورەتى (عەنكەبوت) (٦٩) ئایەتە.\n٣- سورەتى (عەنكەبوت) زنجیرەى بیست و نۆیەمە لە ریزبەندى لەناو سورەتەكانى قورئانى پیرۆزدا.\n٤- سورەتى (عەنكەبوت) لە دواى سورەتى (روم) دابەزیوە.\n٥- سورەتى (عەنكەبوت) لەو سورەتانەیە كە بە پیتە پچڕپچڕەكان دەست پێ دەكات. \nتەوەرەكانى ئەم سورەتە:\nسورەتى (عەنكەبوت) كە سورەتێكى مەككییە، بۆیە بابەتەكانى ئەم سورەتەش هەروەك سورەتە مەككییەكانى تر بریتییە لە باس كردنى بنچینەو بنەما گەورەو بەرزەكانى ئیسلام و ئیمان و عەقیدەو بیروباوەڕ، وە هەروەها باسكردنى تاك و تەنهایی خواى گەورەو بە تەنها پەرستنى و زیندووبوونەوەو وەرگرتنەوەى پاداشت و سزا، وە هەروەها باسكردنى ئەوەى كەوا ژیانى مرۆڤەكان بریتییە لە تاقیكردنەوەو توش بوون بە بەڵاو موسیبەت و ناڕەحەتى، چونكە لەو كاتەدا موسڵمانان لە مەككە لەو پەڕی نارەحەتى و دەردەسەرى دا بوون، وە بە جۆرەها شیواز لەلایەن كافرانى قوڕەیشەوە دەچەوسێنرانەوەو ئەزیەت و ئازار دەدران، هەر لەبەر ئەم هۆكارە؛ ئەم سورەتە زۆر بە دوورو درێژی باسی فیتنەو بەڵاو موسیبەت و ناڕەحەتییەكان دەكات، بە تایبەت لەباسكردنى ژیان و بەسەرهاتى پێغەمبەراندا (سەلامى خوایان لێ بێت).\nبِسْمِ اللَّهِ الرَّحْمَنِ الرَّحِيمِ\n[\nالم (١)\n] لە سەرەتای سوورەتی (بەقەرە)دا باسی ئەم پیتانەمان كرد كە لە سەرەتای هەندێك لە سوورەتەكانى قورئانى پیرۆزەوە هاتوون."},{"SurahNumber":29,"VerseNumber":2,"Text":"تاقیكردنەوەى خواى گەورە\n [\nأَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لَا يُفْتَنُونَ (٢)\n] ئایا خەڵكی وا گومان ئەبەن و وا حساب ئەكەن كە وازیان لێ بهێنین تەنها بەوەی كە بڵێن ئیمانمان هێناوەو تاقی نەكرێنەوە، واتە: ئەوە گومان بردنێكی هەڵەیەو ئیللا تاقیتان ئەكەینەوە (تاقیكردنەوە بە گوێرەى دینەكەیە ئەوەى زیاتر دیندارو خواپەرست بێت تاقیكردنەوەى قورستر دەبێت) ."},{"SurahNumber":29,"VerseNumber":3,"Text":"[\nوَلَقَدْ فَتَنَّا الَّذِينَ مِنْ قَبْلِهِمْ\n] وە بەدڵنیایی ئوممەتانی پێش ئێوەیشمان تاقیكردۆتەوە [\nفَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكَاذِبِينَ (٣)\n] ئەوانەی كە بە زمانیان ئەڵێن: ئێمە ئیمانمان هێناوە تا دەربكەوێ و خوای گەورە ببینێت كە كێ راستگۆیەو كێ درۆزنە، تا عوزرو بیانوویان نەمێنێت بۆ قیامەت، (خواى گەورە زانیارى هەیە بەوەى كە روویداوەو بەوەى كە روو دەدات و بەوەى كە رووینەداوە ئەگەر رووبدات چۆن دەبێت، بەڵام تا لە دونیادا دەركەوێت و راستگۆو درۆزن لێك جیاببنەوە) ."},{"SurahNumber":29,"VerseNumber":4,"Text":"[\nأَمْ حَسِبَ الَّذِينَ يَعْمَلُونَ السَّيِّئَاتِ أَنْ يَسْبِقُونَا\n] ئایا ئەو كەسانەی كە ئیمان ناهێنن و خراپەكارو سەرپێچیكارن وا ئەزانن كە لە ژێر دەسەڵاتی ئێمە ڕزگاریان ئەبێ و پێش ئێمە ئەكەون و ناتوانین سزایان بدەین [\nسَاءَ مَا يَحْكُمُونَ (٤)\n] بەڕاستی خراپترین گومانە كە ئەیبەن، بەڵكو رزگاریان نابێت و سزاى قیامەتیش چاوەڕوانیانە ."},{"SurahNumber":29,"VerseNumber":5,"Text":"[\nمَنْ كَانَ يَرْجُو لِقَاءَ اللَّهِ فَإِنَّ أَجَلَ اللَّهِ لَآتٍ\n] هەر كەسێك بە ئومێدی گەیشتنە بە خوای گەورە لە رۆژى قیامەت و چاوەڕوانى پاداشتە لەسەر ئیمان و كردەوەى چاكى ئەوا بە دڵنیایی ئەو كاتەی كە خوای گەورە دیاری كردووە بۆ زیندوو بوونەوە دێت و گومانی تیادا نییەو پاداشتى خۆى بەتەواوى وەردەگرێت [\nوَهُوَ السَّمِيعُ الْعَلِيمُ (٥)\n] وە خوای گەورە زۆر بیسەرو زانایە ."},{"SurahNumber":29,"VerseNumber":6,"Text":"[\nوَمَنْ جَاهَدَ فَإِنَّمَا يُجَاهِدُ لِنَفْسِهِ\n] وە هەر كەسێكیش جیهاد بكات لە پێناو خواى گەورە ئەوا سوودی جیهاد كردنەكەی بۆ خۆی ئەگەڕێتەوەو خوای گەورە پێویستی پێی نییە [\nإِنَّ اللَّهَ لَغَنِيٌّ عَنِ الْعَالَمِينَ (٦)\n] بەدڵنیایی خوای گەورە بێ پێویستە لە هەموو جیهان و پێویستی بە چاكەی چاكەكاران نییە بەڵكو هەر كەسێك چاكە ئەكات بۆ خۆی ئەیكات ."},{"SurahNumber":29,"VerseNumber":7,"Text":"[\nوَالَّذِينَ آمَنُوا وَعَمِلُوا الصَّالِحَاتِ\n] وە ئەو كەسانەیشی كە باوەڕیان هێناوەو كردەوەی چاكیان كردووە (كردەوەى چاك ئەوەیە بۆ خوا بێت و بۆ ریا نەبێت، وە لەسەر سوننەت بێت و بیدعە نەبێت) [\nلَنُكَفِّرَنَّ عَنْهُمْ سَيِّئَاتِهِمْ\n] ئەوە بە دڵنیایى لە تاوانەكانیان خۆش ئەبین و بۆیان ئەسڕینەوە [\nوَلَنَجْزِيَنَّهُمْ أَحْسَنَ الَّذِي كَانُوا يَعْمَلُونَ (٧)\n] وە بە دڵنیایى پاداشتیشیان ئەدەینەوە بە باشتر لەو كردەوانەی كە كردوویانەو ئەنجامیان داوە (یەك بە دە تا یەك بە حەوت سەد تا زیاتر)."},{"SurahNumber":29,"VerseNumber":8,"Text":"فەرمان كردن بە چاكەكردن لەگەڵ دایك و باوك تەنانەت ئەگەر بانگەوازیان دەكردیت بۆ كوفر!\n [\nوَوَصَّيْنَا الْإِنْسَانَ بِوَالِدَيْهِ حُسْنًا وَإِنْ جَاهَدَاكَ لِتُشْرِكَ بِي مَا لَيْسَ لَكَ بِهِ عِلْمٌ فَلَا تُطِعْهُمَا\n] دایكى (سەعدى كوڕى ئەبى وەققاص) سوێندى خوارد كە بۆ هەمیشەیى قسە لەگەڵ (سەعد)دا نەكات و خواردن و خواردنەوە نەخوات تا (سەعد) كوفر نەكات و واز لە ئیسلام نەهێنێت، بە (سەعد)ى وت: تۆ دەڵێیت خواى گەورە ئامۆژگارى كردووم بە چاكە كردن لەگەڵ دایك و باوكم، منیش دایكتم و فەرمانت پێ دەكەم بەم شتە، سێ رۆژ بەم شێوازە مایەوە تا لە هۆش خۆى چوو، (عەممارەى) كوڕى دەمى كردەوەو ئاوى پێداو هاتەوە هۆش خۆى و دوعاى لە (سەعد) كرد، خواى گەورە ئەم ئایەتەى دابەزاند (الصحيح المُسنَد): ئامۆژگاری مرۆڤمان كردووە كە لەگەڵ دایك و باوكیدا چاكەكار بێت، وە ئەگەر دایك و باوكەكە داوایان لێكردى وە كۆششیان لەگەڵدا كردى تا تۆ شەریك بۆ من دابنێی كاتێك كە هیچ زانیاریەكت نییە كە خوای گەورە شەریكی هەبێ ئەوە لەو شتەدا تۆ گوێڕایەڵیان مەكە [\nإِلَيَّ مَرْجِعُكُمْ فَأُنَبِّئُكُمْ بِمَا كُنْتُمْ تَعْمَلُونَ (٨)\n] گەڕانەوەتان هەر بۆ لای منە وە لە ڕۆژی قیامەت هەواڵتان پێ ئەدەم لەو كردەوانەی كە لە دونیا كردووتانە ."},{"SurahNumber":29,"VerseNumber":9,"Text":"[\nوَالَّذِينَ آمَنُوا وَعَمِلُوا الصَّالِحَاتِ\n] وە ئەو كەسانەیشی كە باوەڕیان هێناوەو كردەوەی چاكیان كردووە (كردەوەى چاك ئەوەیە بۆ خوا بێت و بۆ ریا نەبێت، وە لەسەر سوننەت بێت و بیدعە نەبێت) [\nلَنُدْخِلَنَّهُمْ فِي الصَّالِحِينَ (٩)\n] ئەوە بە دڵنیایی ئەیانخەینە ناو كۆی بەندە چاكەكانەوە لە بەهەشتدا."},{"SurahNumber":29,"VerseNumber":10,"Text":"هەندێك لە سیفاتى مونافیق و دووڕووان\n [\nوَمِنَ النَّاسِ مَنْ يَقُولُ آمَنَّا بِاللَّهِ\n] وە لەناو خەڵكیدا كەسانێك هەن كە دووڕوون ئەڵێن: ئێمە ئیمانمان بە خواى گەورە هێناوە [\nفَإِذَا أُوذِيَ فِي اللَّهِ\n] بەڵام ئەگەر لە پێناو خوای گەورەدا ئازار بدرێ و تاقیبكرێتەوە [\nجَعَلَ فِتْنَةَ النَّاسِ كَعَذَابِ اللَّهِ\n] ئەو كاتە ئەو ئازاردان و تاقیكردنەوەی خەڵكییە وەك ئەوە سەیر ئەكات و وائەزانێ خوای گەورە سزای داوە ئەوەندە بەلایەوە قورسەو لە دین هەڵدەگەڕێتەوە لەبەر ئەوەی بێئارام و دووڕووە [\nوَلَئِنْ جَاءَ نَصْرٌ مِنْ رَبِّكَ\n] وە ئەگەر سەركەوتن لەلایەن خوای گەورەوە بێت و باوەڕداران بەسەر كافراندا سەربخات [\nلَيَقُولُنَّ إِنَّا كُنَّا مَعَكُمْ\n] ئەو كاتە مونافیقان بە باوەڕداران ئەڵێن: ئێمەیش لەگەڵ ئێوەدا بووین، واتە: لەو غەنیمەتە بەشمان بدەن [\nأَوَلَيْسَ اللَّهُ بِأَعْلَمَ بِمَا فِي صُدُورِ الْعَالَمِينَ (١٠)\n] ئایا خوای گەورە خۆی زاناتر نیە بەوەی كە لە سینگ و دڵی خەڵكیدایە كە چیان شاردۆتەوە، واتە: خوای گەورە ئەزانێ كە ئەو مونافیقانە درۆ ئەكەن ."},{"SurahNumber":29,"VerseNumber":11,"Text":"[\nوَلَيَعْلَمَنَّ اللَّهُ الَّذِينَ آمَنُوا وَلَيَعْلَمَنَّ الْمُنَافِقِينَ (١١)\n] وە تا دەربكەوێ و خوای گەورە ببینێت كە كێ باوەڕدارەو كێ مونافیقە، تا عوزرو بیانوویان نەمێنێت بۆ قیامەت، (خواى گەورە زانیارى هەیە بەوەى كە روویداوەو بەوەى كە روو دەدات و بەوەى كە رووینەدا ئەگەر رووبدات چۆن دەبێت، بەڵام تا لە دونیادا دەركەوێت و باوەڕدارو مونافیق لێك جیاببنەوە) ."},{"SurahNumber":29,"VerseNumber":12,"Text":"[\nوَقَالَ الَّذِينَ كَفَرُوا لِلَّذِينَ آمَنُوا اتَّبِعُوا سَبِيلَنَا\n] كافران بە باوەڕدارانیان ئەووت: شوێن ڕێگای ئێمە بكەون و وەرنە سەر دینی ئێمەو واز لە ئیسلام بێنن [\nوَلْنَحْمِلْ خَطَايَاكُمْ\n] ئەگەر ئەمەی ئێمە ئەیكەین تاوان و كوفر بێ ئەوە تاوانتان لە ئەستۆی ئێمەیەو ئێمە تاوانتان هەڵئەگرین [\nوَمَا هُمْ بِحَامِلِينَ مِنْ خَطَايَاهُمْ مِنْ شَيْءٍ\n] خوای گەورە ئەفەرمووێ: ئەوان تاوانی ئەمان هەڵناگرن و ئەگەر بێنە سەر ڕێگای ئەمان كافر ئەبن [\nإِنَّهُمْ لَكَاذِبُونَ (١٢)\n] وە بە دڵنیایی ئەوان درۆزنن، چونكە كەس تاوانى كەس هەڵناگرێت و هەركەس تاوانى خۆى هەڵدەگرێت ."},{"SurahNumber":29,"VerseNumber":13,"Text":"[\nوَلَيَحْمِلُنَّ أَثْقَالَهُمْ\n] وە بەدڵنیایى ئەوان باری قورسی تاوانی سەرشانی خۆیان هەڵئەگرن [\nوَأَثْقَالًا مَعَ أَثْقَالِهِمْ\n] وە تاوانی ئەو كەسانەیش هەڵئەگرن كە ئەمان گومڕایان كردوون و لە ڕێگای ڕاست دەریان كردون بەبێ ئەوەی كە تاوان لەسەر ئەوان لاچێ و لە تاوانیان كەم بكات (ئەوانەى بانگەوازى خەڵكى دەكەن بۆ كوفرو بیدعەو تاوان و خەڵكى شوێنیان دەكەوێت ئەوا تاوانى خۆیان و خەڵكیش هەڵدەگرت بەبێ ئەوەى لە تاوانى خەڵكى كەم بكات) [\nوَلَيُسْأَلُنَّ يَوْمَ الْقِيَامَةِ عَمَّا كَانُوا يَفْتَرُونَ (١٣)\n] وە لە ڕۆژی قیامەتیشدا بەدڵنیایى پرسیاریان لێ ئەكرێ لەو درۆیانەی كە هەڵیانبەستووە لە دونیادا."},{"SurahNumber":29,"VerseNumber":14,"Text":"نوح پێغەمبەر صلى الله علیه وسلم نۆسەدو پەنجا ساڵ بانگەوازى قەومەكەى كرد!\n [\nوَلَقَدْ أَرْسَلْنَا نُوحًا إِلَى قَوْمِهِ\n] وە بە دڵنیایی ئێمە نوحمان صلى الله علیه وسلم بۆ لای قەومەكەی نارد [\nفَلَبِثَ فِيهِمْ أَلْفَ سَنَةٍ إِلَّا خَمْسِينَ عَامًا\n] وە هەزار ساڵ پەنجا كەم، واتە: نۆ سەدو پەنجا ساڵ لەناویان مایەوەو دەعوەو بانگەوازی ئەكرد بە شەو و رۆژو نهێنى و ئاشكراو تاك و كۆمەڵ، تەنها پێغەمبەرایەتیەكەی نۆ سەدو پەنجا ساڵ بووە نەك هەموو تەمەنى (ئەمە دڵدانەوەى پێغەمبەرى خوایە صلى الله علیه وسلم واتە خەفەت مەخۆ كە خەڵكى ئیمانت پێ ناهێنن) [\nفَأَخَذَهُمُ الطُّوفَانُ\n] دوای ئەوەی كە باوەڕیان نەهێنا زریانەكە هات و خوای گەورە بردنییەوەو لەناوی بردن [\nوَهُمْ ظَالِمُونَ (١٤)\n] وە ئەوان ستەمیان لە خۆیان كرد بەوەی كە ئیمانیان نەهێنا (هەركەسێك كوفرو تاوان بكات ئەوا زوڵم و ستەمى لە خۆى كردووە چونكە خۆى دۆڕاندووەو بەرەو دۆزەخ بەڕێ كەوتووە) ."},{"SurahNumber":29,"VerseNumber":15,"Text":"[\nفَأَنْجَيْنَاهُ وَأَصْحَابَ السَّفِينَةِ\n] وە نوح و صلى الله علیه وسلم هاوەڵانی ناو كەشتیەكەمان ڕزگار كرد ئەو باوەڕدارانەى لەگەڵیدا بوون [\nوَجَعَلْنَاهَا آيَةً لِلْعَالَمِينَ (١٥)\n] وە ئەم كەشتى و ڕووداو و بەسەرهات و سزایەمان كرد بە پەندو ئامۆژگاری بۆ هەموو جیهان تا خەڵكى پەندو ئامۆژگاری لێ وەرگرێت."},{"SurahNumber":29,"VerseNumber":16,"Text":"بانگەوازى ئیبراهیم پێغەمبەر صلى الله علیه وسلم \n [\nوَإِبْرَاهِيمَ إِذْ قَالَ لِقَوْمِهِ اعْبُدُوا اللَّهَ وَاتَّقُوهُ\n] وە ئیبراهیمیش صلى الله علیه وسلم كاتێك كە بە قەومەكەی خۆی فەرموو: بەتاك و تەنها خوا بپەرستن و شەریكى بۆ دامەنێن وە تەقوای خوای گەورە بكەن [\nذَلِكُمْ خَيْرٌ لَكُمْ إِنْ كُنْتُمْ تَعْلَمُونَ (١٦)\n] ئەمە خێرى دونیاو قیامەتى ئێوە تێدایەو باشترە لەوەی كە شەریك بۆ خوا بڕیار بدەن ئەگەر ئێوە زانیاریتان هەیە ."},{"SurahNumber":29,"VerseNumber":17,"Text":"[\nإِنَّمَا تَعْبُدُونَ مِنْ دُونِ اللَّهِ أَوْثَانًا وَتَخْلُقُونَ إِفْكًا\n] ئێوە جگە لە خوای گەورە تەنها كۆمەڵێك بت و پەیكەر ئەپەرستن كە خۆتان هەڵتانكۆڵیوەو تاشیوتانەو دروستتان كردووەو ناوتان لێناون، وە ئەمانە هیچیان خوا نین و درۆیەو درۆتان هەڵبەستووە [\nإِنَّ الَّذِينَ تَعْبُدُونَ مِنْ دُونِ اللَّهِ لَا يَمْلِكُونَ لَكُمْ رِزْقًا\n] بە دڵنیایى ئەوانەی كە ئێوە جگە لە خوای گەورە ئەیانپەرستن موڵكی ڕزقی ئێوەیان بەدەست نییەو ناتوانن ڕزق و ڕۆزیتان بدەن [\nفَابْتَغُوا عِنْدَ اللَّهِ الرِّزْقَ\n] وە ئێوە بەتاك و تەنها داوای ڕزق و رۆزى لە خوای گەورە بكەن چونكە بە تاك و تەنها ڕزق و رۆزى بەدەست خوای گەورەیە [\nوَاعْبُدُوهُ\n] وە بەتاك و تەنها عیبادەتی خوای گەورە بكەن [\nوَاشْكُرُوا لَهُ\n] وە شوكرانەبژێری خوای گەورە بكەن [\nإِلَيْهِ تُرْجَعُونَ (١٧)\n] گەڕانەوەشتان لە رۆژى قیامەتدا هەر بۆ لای خوای گەورەیە."},{"SurahNumber":29,"VerseNumber":18,"Text":"[\nوَإِنْ تُكَذِّبُوا فَقَدْ كَذَّبَ أُمَمٌ مِنْ قَبْلِكُمْ\n] وە ئەگەر تۆ بە درۆ بزانن ئەی محمد صلى الله علیه وسلم ئەوا ئوممەتانی پێش تۆیش پێغەمبەرانی خۆیان بە درۆ زانیوەو ئەمە داب و نەریت و عادەتی سەرجەم ئوممەتانە كە پێغەمبەران بە درۆ ئەزانن، وە هەواڵتان پێگەیشتووە چۆن سزامان داون و لەناومان بردوون [\nوَمَا عَلَى الرَّسُولِ إِلَّا الْبَلَاغُ الْمُبِينُ (١٨)\n] وە هیچ شتێكیش لەسەر پێغەمبەر نیە تەنها ئەوە نەبێت كە دینەكە بە ئاشكرا بە خەڵكی بگەیەنێ ."},{"SurahNumber":29,"VerseNumber":19,"Text":"[\nأَوَلَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ\n] ئیبراهیم صلى الله علیه وسلم رێنماییان دەكات بۆ جێگیر كردنى زیندوو بوونەوەو پێیان دەفەرمێت: ئایا نابینن خوای گەورە سەرەتا چۆن دروستكراوەكان دروست ئەكات لە دڵۆپە ئاوێك پاشان دێنە دونیاوەو ئەمرن وە دواتریش زیندوویان ئەكاتەوە [\nإِنَّ ذَلِكَ عَلَى اللَّهِ يَسِيرٌ (١٩)\n] بە دڵنیایى ئەمە بۆ خوای گەورە زۆر ئاسانە ."},{"SurahNumber":29,"VerseNumber":20,"Text":"[\nقُلْ سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ\n] پێیان بڵێ: بەسەر زەویدا بگەڕێن وە تەماشا بكەن و بزانن سەرەتا خوای گەورە چۆن دروستكراوەكانی دروست كردووە [\nثُمَّ اللَّهُ يُنْشِئُ النَّشْأَةَ الْآخِرَةَ\n] پاشان دووەم جاریش لە دوای مردن لە رۆژى قیامەت زیندوویان ئەكاتەوە [\nإِنَّ اللَّهَ عَلَى كُلِّ شَيْءٍ قَدِيرٌ (٢٠)\n] بە دڵنیایى خوای گەورە تواناو دەسەڵاتی بەسەر هەموو شتێكدا هەیە ."},{"SurahNumber":29,"VerseNumber":21,"Text":"[\nيُعَذِّبُ مَنْ يَشَاءُ\n] خوای گەورە ویستی لێ بێت سزای هەر كەسێك ئەدات لە كافران و بێباوەڕان بە دادپەروەرى خۆى [\nوَيَرْحَمُ مَنْ يَشَاءُ\n] وە ویستیشی لێ بێت ڕەحم بە هەر كەسێك دەكات لە باوەڕداران بە فەزڵ و چاكەى خۆى [\nوَإِلَيْهِ تُقْلَبُونَ (٢١)\n] وە لە رۆژى قیامەتیش هەر بۆ لای خوای گەورە ئەگەڕێنەوە ."},{"SurahNumber":29,"VerseNumber":22,"Text":"[\nوَمَا أَنْتُمْ بِمُعْجِزِينَ فِي الْأَرْضِ وَلَا فِي السَّمَاءِ\n] وە ئێوە لەسەر زەوی یان ئەهلی ئاسمانیش كە تاوان بكەن لە دەست خوای گەورە ڕزگارتان نابێ و خوای گەورە باڵادەست و بەدەسەڵاتە بەسەرتاندا [\nوَمَا لَكُمْ مِنْ دُونِ اللَّهِ مِنْ وَلِيٍّ وَلَا نَصِيرٍ (٢٢)\n] وە جگە لە خوای گەورە ئێوە دۆست و پشتیوان و سەرخەرتان نییە كە سزای خوای گەورەتان لێ بگەڕێنێتەوە ."},{"SurahNumber":29,"VerseNumber":23,"Text":"[\nوَالَّذِينَ كَفَرُوا بِآيَاتِ اللَّهِ وَلِقَائِهِ\n] وە ئەو كەسانەی كە كافر بوونە بە ئایەتەكانی خوای گەورەو بە زیندوو بوونەوەو گەیشتن بە خوای گەورە [\nأُولَئِكَ يَئِسُوا مِنْ رَحْمَتِي\n] ئەوانە بێ ئومێد بوونە لە ڕەحمەتی من و هیچ پادشتێكیان نییە [\nوَأُولَئِكَ لَهُمْ عَذَابٌ أَلِيمٌ (٢٣)\n] وە ئەمانە سزایەكی زۆر بە ئێش و ئازاریان بۆ هەیە لە ڕۆژی قیامەتدا."},{"SurahNumber":29,"VerseNumber":24,"Text":"هەوڵى سوتاندنى ئیبراهیم پێغەمبەر صلى الله علیه وسلم دەدرێت!\n [\nفَمَا كَانَ جَوَابَ قَوْمِهِ إِلَّا أَنْ قَالُوا اقْتُلُوهُ أَوْ حَرِّقُوهُ فَأَنْجَاهُ اللَّهُ مِنَ النَّارِ\n] وەڵامی قەومەكەی ئیبراهیم صلى الله علیه وسلم هیچ شتێك نەبوو تەنها وتیان: ئیبراهیم صلى الله علیه وسلم بكوژن یان بە ئاگر بیسووتێنن دارێكى زۆریان كۆكردەوەو لەناو چاڵێكى زۆر گەورەدا ئاگریان كردەوە كە هەرگیز ئاگرى وا گەورە نەكرابووەوە كە گڕو بڵێسەى بەرز بووەوە بۆ بەرزایى ئاسمان، لەبەر سەختى گەرمى یەكەى نەیانتوانى لێى نزیك ببنەوەو ئیبراهیمیان صلى الله علیه وسلم بەستەوە و خستیانە ناو مەنجەنیقێكەوەو لە دوورەوە هەڵیاندایە ناو ئاگرەكە، بەڵام بەفەرمانى خواى گەورە ئەو ئاگرە بەتینە سارد و سەلامەت بوو لەسەر ئیبراهیم صلى الله علیه وسلم ، وە هەموو ئاگرى سەر رووى زەوى لەو كاتەدا كوژایەو هیچ ئاگرێك سودى لێنەبینرا، دواى ئەوەى چەند رۆژێك تێیدا مایەوە بەسەلامەتى هاتە دەرەوەو خواى گەورە رزگارى كرد، سوپاس و ستایش بۆ خواى گەورە (كافران كە ناتوانن رووبەرووى بەڵگە ببنەوە پەنا بۆ ترساندن و تۆقاندن و كوشتن دەبەن، ئەمە هەمیشە پیشەى كافران و هاوبەشبڕیاردەران بووەو دەبێت) [\nإِنَّ فِي ذَلِكَ لَآيَاتٍ لِقَوْمٍ يُؤْمِنُونَ (٢٤)\n] بە دڵنیایی ئەمانە هەمووی نیشانەی تاك و تەنهایى و تواناو دەسەڵاتی خوای گەورەیە بۆ كەسانێك كە باوەڕدار بن."},{"SurahNumber":29,"VerseNumber":25,"Text":"لەناو ئاگرى دۆزەخ سەركردەو شوێنكەوتوانیان بەرائەت لە یەكترى دەكەن\n [\nوَقَالَ إِنَّمَا اتَّخَذْتُمْ مِنْ دُونِ اللَّهِ أَوْثَانًا مَوَدَّةَ بَيْنِكُمْ فِي الْحَيَاةِ الدُّنْيَا\n] وە ئیبراهیم صلى الله علیه وسلم سەرزەنشتى قەومەكەی خۆی كردو فەرمووى: ئێوە ئەو بتانەتان جگە لە خوای گەورە داناوەو ئەیانپەرستن تەنها بۆ ئەوەتانە لە دونیا كۆببنەوە لەسەر پەرستنی و خۆشەویستی بخاتە نێوانتانەوە [\nثُمَّ يَوْمَ الْقِيَامَةِ يَكْفُرُ بَعْضُكُمْ بِبَعْضٍ\n] بەڵام لە ڕۆژی قیامەت هەندێكتان كوفر بە هەندێكی ترتان ئەكەن و بەڕائەت لە یەكتری ئەكەن [\nوَيَلْعَنُ بَعْضُكُمْ بَعْضًا\n] وە هەندێكتان نەفرەت لە هەندێكی ترتان ئەكەن (سەركردەكان و شوێنكەوتوانیان) [\nوَمَأْوَاكُمُ النَّارُ\n] وە شوێنی مانەوەی هەمیشەیی ئێوە ئاگری دۆزەخە [\nوَمَا لَكُمْ مِنْ نَاصِرِينَ (٢٥)\n] وە هیچ كەسێكیش نییە كە سەرتان بخات و ڕزگارتان بكات لەو ئاگرە ."},{"SurahNumber":29,"VerseNumber":26,"Text":"[\nفَآمَنَ لَهُ لُوطٌ\n] لوطى كوڕى هارانى كوڕى ئازەر صلى الله علیه وسلم كە برازای ئیبراهیم صلى الله علیه وسلم بوو تەنها ئەو ئیمانی پێ هێنا [\nوَقَالَ إِنِّي مُهَاجِرٌ إِلَى رَبِّي\n] وە ئیبراهیم صلى الله علیه وسلم فەرمووی: من كۆچ ئەكەم بۆ لای پەروەردگارم لە (كوثى) دێیەكی (كوفە) لە عێراق لەوێوە كۆچی كرد بۆ شام كە (لوط) ى صلى الله علیه وسلم لەگەڵدا بوو لەگەڵ سارای خێزانیدا (یان لوط صلى الله علیه وسلم واى فەرموو) [\nإِنَّهُ هُوَ الْعَزِيزُ الْحَكِيمُ (٢٦)\n] بەدڵنیایى خوای گەورە زۆر بە عیززەت و باڵادەست و كاربەجێیە."},{"SurahNumber":29,"VerseNumber":27,"Text":"[\nوَوَهَبْنَا لَهُ إِسْحَاقَ وَيَعْقُوبَ\n] كە لەبەر خوا قەومەكەى جێهێشت خواى گەورە ئیسحاقى صلى الله علیه وسلم پێ بەخشی، وە لە نەوەی ئیسحاقیش یەعقوبى صلى الله علیه وسلم پێی بەخشی (كوڕو كوڕەزاى لە ژیانى خۆیدا بوون بە پێغەمبەر) [\nوَجَعَلْنَا فِي ذُرِّيَّتِهِ النُّبُوَّةَ وَالْكِتَابَ\n] وە لە نەوەی ئیبراهیم پێغەمبەر صلى الله علیه وسلم پێغەمبەرانمان دانا وە كتابمان بۆ ناردن (لەپاش ئیبراهیم صلى الله علیه وسلم هیچ پێغەمبەرێك نەهاتووە ئیللا هەموویان لە نەوەى ئیبراهیم صلى الله علیه وسلم بوونە) [\nوَآتَيْنَاهُ أَجْرَهُ فِي الدُّنْيَا\n] وە لە دونیاشدا ئەجرو پاداشتمان دایەوە وە كوڕو نەوەكانیمان كرد بە پێغەمبەر [\nوَإِنَّهُ فِي الْآخِرَةِ لَمِنَ الصَّالِحِينَ (٢٧)\n] وە بەدڵنیایی ئەو لە ڕۆژی قیامەتیشدا لە پیاوچاكانە."},{"SurahNumber":29,"VerseNumber":28,"Text":"بانگەوازى لوط پێغەمبەر صلى الله علیه وسلم \n [\nوَلُوطًا إِذْ قَالَ لِقَوْمِهِ إِنَّكُمْ لَتَأْتُونَ الْفَاحِشَةَ\n] وە لوطيش صلى الله علیه وسلم كاتێك كە بە قەومەكەی خۆی وت: ئێوە بەدڕەوشتی ئەكەن [\nمَا سَبَقَكُمْ بِهَا مِنْ أَحَدٍ مِنَ الْعَالَمِينَ (٢٨)\n] بـە شێوازێك كـە هیچ كەسێك لە جیهاندا پێش ئێوە ئەو كردەوە خراپەی نەكردووە كە نێربازییە، سەرەڕاى ئەوەى كـە كافر بوون بە خواى گەورەو پێغەمبەرەكەیان صلى الله علیه وسلم بە درۆزانی نێربازیشیان دەكرد."},{"SurahNumber":29,"VerseNumber":29,"Text":"[\nأَئِنَّكُمْ لَتَأْتُونَ الرِّجَالَ\n] ئایا ئێوە نێربازی ئەكەن [\nوَتَقْطَعُونَ السَّبِيلَ\n] وە ڕێ لە خەڵكى ئەگرن بۆ ئەوەی كە ئەو كارە خراپەیان بە زۆر لەگەڵدا بكەن، یاخود چەتەیى و ڕێگری لە خەڵكى ئەكەن و دەیانكوژن و ماڵیان بە ناحەق دەخۆن [\nوَتَأْتُونَ فِي نَادِيكُمُ الْمُنْكَرَ\n] وە لە شوێنی دانیشتنەكانتاندا كاری خراپ ئەكەن وەكو ئەوەی كە: فیكەو چەقەنەیان لێداوەو، گاڵتەیان بە خەڵك كردووەو، دەنگیان لە كۆمەوە دەرچووەو، قۆپچەكانیان كردۆتەوەو، شەڕە كەڵەشێرو شەڕە بەران و كۆتربازی یان كردووە [\nفَمَا كَانَ جَوَابَ قَوْمِهِ إِلَّا أَنْ قَالُوا ائْتِنَا بِعَذَابِ اللَّهِ\n] وەڵامی قەومەكەی هیچ شتێك نەبوو تەنها ئەوە نەبێ كە وتیان: ئەگەر ڕاست ئەكەی تۆ پێغەمبەری خوای با سزای خوای گەورەمان بۆ بێت و سزامان بدات [\nإِنْ كُنْتَ مِنَ الصَّادِقِينَ (٢٩)\n] ئەگەر تۆ لە ڕاستگۆیانی ."},{"SurahNumber":29,"VerseNumber":30,"Text":"[\nقَالَ رَبِّ انْصُرْنِي عَلَى الْقَوْمِ الْمُفْسِدِينَ (٣٠)\n] ئەمیش فەرمووی: ئەی پەروەردگار سەرم بخەی بەسەر ئەم قەومە ئاشووبگێڕەدا ."},{"SurahNumber":29,"VerseNumber":31,"Text":"[\nوَلَمَّا جَاءَتْ رُسُلُنَا إِبْرَاهِيمَ بِالْبُشْرَى\n] وە كاتێك مەلائیكەت و نێردراوەكانی ئێمە چوون بۆ لە ناوبردنى قەومى لوط صلى الله علیه وسلم ، لای ئیبراهیم صلى الله علیه وسلم لایاندا لەسەر شێوەى مرۆڤ وە موژدەی كوڕیان پێدا كە كوڕێكت ئەبێ لە سارە (وەكو لەسورەتى هودو حیجر باسكرا) [\nقَالُوا إِنَّا مُهْلِكُو أَهْلِ هَذِهِ الْقَرْيَةِ\n] وە بە ئیبراهیمیان صلى الله علیه وسلم وتیان: ئێمە خەڵكی ئەم دێیەی قەومی لوط صلى الله علیه وسلم لەناو ئەبەین [\nإِنَّ أَهْلَهَا كَانُوا ظَالِمِينَ (٣١)\n] بەدڵنیایی خەڵكی ئەم دێیە خەڵكێكی زۆر هاوبەشبڕیاردەرو ستەمكارن ."},{"SurahNumber":29,"VerseNumber":32,"Text":"بەردبارن كردنى قەومە بەدڕەوشتەكە\n [\nقَالَ إِنَّ فِيهَا لُوطًا\n] ئەویش فەرمووی: چۆن ئەم دێیە لەناو ئەبەن چونكە لوط پێغەمبەری صلى الله علیه وسلم تیادایە [\nقَالُوا نَحْنُ أَعْلَمُ بِمَنْ فِيهَا\n] وتیان: ئێمە زاناترین بەوەی كە كێی تیایە ئەزانین كەسێكی ئیمانداریشی تیادایە [\nلَنُنَجِّيَنَّهُ وَأَهْلَهُ\n] بەدڵنیایى لوط و صلى الله علیه وسلم كەسوكاری واتە: ئەو باوەڕدارانەی كە لەگەڵیدان هەموویان ڕزگار ئەكەین [\nإِلَّا امْرَأَتَهُ\n] تەنها خێزانەكەی نەبێ [\nكَانَتْ مِنَ الْغَابِرِينَ (٣٢)\n] ئەو ئەمێنێتەوە لەناو سزادا وە لە سزاكە ڕزگاری نابێ لەبەر ئەوەی كافر بوو، وە لوط صلى الله علیه وسلم میوانى بهاتایا خەڵكى ئاگادار دەكردەوە تا دەستدرێژى بكەنە سەریان."},{"SurahNumber":29,"VerseNumber":33,"Text":"پێغەمبەرانیش غەیب نازانن!\n [\nوَلَمَّا أَنْ جَاءَتْ رُسُلُنَا لُوطًا سِيءَ بِهِمْ\n] وە كاتێك كە نێردراوانی ئێمە چوون بۆ لای لوط پێغەمبەر صلى الله علیه وسلم لەسەر شێوەی گەنجى زۆر جواندا پێی ناخۆش بوو [\nوَضَاقَ بِهِمْ ذَرْعًا\n] وە زۆر دڵتەنگ بوو لەبەر ئەوەی میوانی پیاوی هاتووە ئێستا قەومەكەی بزانن دێن دەستدرێژی ئەكەنە سەریان، نەیزانى ئەمانە فریشتەن (پێغەمبەرانى خوایش غەیبیان نەزانیوە تەنها ئەوەندەى كە خواى گەورە نیشانى دابن، ئیتر چۆن خەڵكى تر بانگەشەى زانینى غەیب دەكەن؟!) [\nوَقَالُوا لَا تَخَفْ\n] ئەوانیش خۆیان پێ ناساند كە ئێمە فریشتەین، وە پێیان وت: ئەی لوط صلى الله علیه وسلم مەترسێ [\nوَلَا تَحْزَنْ\n] وە خەفەتیش مەخۆ [\nإِنَّا مُنَجُّوكَ وَأَهْلَكَ\n] بەدڵنیایى ئێمە خۆت و كەسوكاریشت (باوەڕداران) ڕزگار ئەكەین [\nإِلَّا امْرَأَتَكَ\n] تەنها خێزانەكەت نەبێ [\nكَانَتْ مِنَ الْغَابِرِينَ (٣٣)\n] ئەو ئەمێنێتەوە لەناو سزاكەدا ."},{"SurahNumber":29,"VerseNumber":34,"Text":"[\nإِنَّا مُنْزِلُونَ عَلَى أَهْلِ هَذِهِ الْقَرْيَةِ رِجْزًا مِنَ السَّمَاءِ\n] ئێمە بۆ خەڵكی ئەم دێیە بە فەرمانی خواى گەورە سزایەك لە ئاسمانەوە دائەبەزێنینە سەریانداو بەرد بارانیان ئەكەین (جبریل دێیەكەیانى لە بنچینەوە هەڵكێشاو بەرزى كردەوە بۆ بەرزایى ئاسمان و پاشان وەریگێڕاو فڕێیدایە خوارەوەو لە سەریشەوە بەردباران كران و لەناوبران) [\nبِمَا كَانُوا يَفْسُقُونَ (٣٤)\n] بەهۆی ئەوەی كە فیسق و تاوان و كردەوەى خراپیان كردووە ."},{"SurahNumber":29,"VerseNumber":35,"Text":"[\nوَلَقَدْ تَرَكْنَا مِنْهَا آيَةً بَيِّنَةً لِقَوْمٍ يَعْقِلُونَ (٣٥)\n] وە بە دڵنیایى لەو دێیەشدا پاش ئەوەی لەناومان بردن نیشانەو شوێنەواری ئاشكرامان بەجێهێشتووە بۆ كەسانێك كە عاقڵ بن و لێی تێ بگەن، (لە جێى ئەوان خواى گەورە دەریاچەیەكى پیسى بۆگەنى داناوە)."},{"SurahNumber":29,"VerseNumber":36,"Text":"بانگەوازى شوعەیب پێغەمبەر صلى الله علیه وسلم \n [\nوَإِلَى مَدْيَنَ أَخَاهُمْ شُعَيْبًا\n] وە بۆ لای خەڵكى (مەدیەن)یش شوعەیب پێغەمبەرمان صلى الله علیه وسلم نارد كە لە هۆزو عەشیرەتی خۆیان بوو [\nفَقَالَ يَا قَوْمِ اعْبُدُوا اللَّهَ وَارْجُوا الْيَوْمَ الْآخِرَ\n] وتی: ئەی قەومی خۆم عیبادەتی خوای گەورە بكەن بەتاك و تەنها, وەباوەڕتان بە ڕۆژی دوایی هەبێت و لە ترسناكى ئەو رۆژە بترسن [\nوَلَا تَعْثَوْا فِي الْأَرْضِ مُفْسِدِينَ (٣٦)\n] وە لەسەر زەویدا ئاشووب مەگێڕن، سەرەڕاى كوفر كردنیان بە خواى گەورەو بە درۆزانینى پێغەمبەرەكەیان صلى الله علیه وسلم لە كێشانەو پێوانەدا فێڵیان دەكرد، وە چەتەیی و رێگریان دەكرد ."},{"SurahNumber":29,"VerseNumber":37,"Text":"[\nفَكَذَّبُوهُ\n] ئەوانیش پێغەمبەرەكەیان صلى الله علیه وسلم بەدرۆزانی [\nفَأَخَذَتْهُمُ الرَّجْفَةُ\n] خوای گەورە زەوی لە ژێریاندا هەژاندو دەنگێكى زۆر گەورەى بۆ ناردن كە گیانى كێشان، وە سزاى سەختى دان، وەكو لە سورەتى (ئەعراف و هودو شوعەرا) باسكرا [\nفَأَصْبَحُوا فِي دَارِهِمْ جَاثِمِينَ (٣٧)\n] وە لە شوێنی خۆیاندا لەسەر ئەژنۆیان كەوتن و رمانە سەر یەكتریداو مردن ."},{"SurahNumber":29,"VerseNumber":38,"Text":"[\nوَعَادًا وَثَمُودَ\n] وە قەومی عادو ثەمودیش خوای گەورە لەناوی بردن، قەومى (عاد) لە (ئەحقاف) نیشتەجێ بوون لە نزیك (حەزرەمەوت) لە (یەمەن)، وە قەومى (ثەمود)یش لە (حیجر) لە نزیك (وادى قوڕا) نیشتەجێ بوون، كە عەرەب شوێنیان دەزانى و ئاشنا بوون پێى [\nوَقَدْ تَبَيَّنَ لَكُمْ مِنْ مَسَاكِنِهِمْ\n] وە بە دڵنیایی بۆتان دەركەوت لە شوێن و ماڵەكانیاندا كە چۆن خوای گەورە لەناوی بردوون [\nوَزَيَّنَ لَهُمُ الشَّيْطَانُ أَعْمَالَهُمْ\n] وە شەیتان كردەوە خراپەكانی بۆ ڕازاندنەوە لە كوفرو شەریك دانان و خراپەكاری [\nفَصَدَّهُمْ عَنِ السَّبِيلِ\n] وە ڕێگریان بوو لە رێگاى راست و موسڵمان بوونیان [\nوَكَانُوا مُسْتَبْصِرِينَ (٣٨)\n] وە شتەكانیشیان ئەبینی بەڵام سوودی پێ نەگەیاندن ."},{"SurahNumber":29,"VerseNumber":39,"Text":"[\nوَقَارُونَ وَفِرْعَوْنَ وَهَامَانَ\n] وە (قاڕون) بەو هەموو سەروەت و سامانە زۆرەییەوە و فیرعەون بەو هەموو دەسەڵات و سەربازە زۆرەیەوە و (هامان)یش كە وەزیرو راوێژكارى فیرعەون بوو خوای گەورە هەمووی لەناوبردن [\nوَلَقَدْ جَاءَهُمْ مُوسَى بِالْبَيِّنَاتِ\n] وە بەدڵنیایی موسا صلى الله علیه وسلم بە بەڵگەی ڕوون و ئاشكراو موعجیزەوە هات بۆ ناویان [\nفَاسْتَكْبَرُوا فِي الْأَرْضِ\n] بەڵام ئەوان خۆیان بەگەورە زانی لەسەر زەویداو عیبادەتی خوایان نەكرد [\nوَمَا كَانُوا سَابِقِينَ (٣٩)\n] وە ئەمانیش پێش ئێمە نەكەوتن و ڕزگاریان نەبوو لە سزای خواى گەورە."},{"SurahNumber":29,"VerseNumber":40,"Text":"حیكمەت لە جۆراو جۆرى سزاى خواى گەورە بۆ كافران؟\n [\nفَكُلًّا أَخَذْنَا بِذَنْبِهِ\n] هەموو ئەمانە بەهۆی تاوانی خۆیانەوە خوای گەورە بردنییەوەو لەناوى بردن و سزاكەیان گونجاو بوو لەگەڵ تاوانەكەیانداو سزاى جۆراوجۆرى دان بۆ دەركەوتنى تواناو دەسەڵاتى خواى گەورە [\nفَمِنْهُمْ مَنْ أَرْسَلْنَا عَلَيْهِ حَاصِبًا\n] هەیانبووە بەردبارانمان كردوون وەكو قەومی لوط صلى الله علیه وسلم (ئەوان شتەكانیان وەرگێڕابووەوە لە جیاتى ژن هێنان نێربازیان دەكرد، خواى گەورە دێیەكەیانى وەرگێڕاو ئەمدیو ئەودیوى كرد، وە لەجیاتى باران بەردبارانى كردن) (وە قەومى عادیش دەیانووت كێ لە ئێمە بەهێزترە شانازیان بە هێزیانەوە دەكرد خواى گەورە بایەكى سەختى ناردو بەردبارانى كردن) [\nوَمِنْهُمْ مَنْ أَخَذَتْهُ الصَّيْحَةُ\n] وە هەبووە دەنگێك لە ئاسمانەوە هاتووەو بە دەنگ لەناوی بردوون وەكو قـەومـی (ثەمود) چونكە دەنگیان بـەكـارهێنا بـۆ سەربڕینى وشترەكـە خواى گەورە دەنگى بڕین [\nوَمِنْهُمْ مَنْ خَسَفْنَا بِهِ الْأَرْضَ\n] وە هەیشبووە خوای گەورە بە ناخی زەویدا بردۆنێتیە خوارەوە وەكو (قاڕون)، چونكە بەشانازیەوە بەسەر زەویدا دەگەڕا [\nوَمِنْهُمْ مَنْ أَغْرَقْنَا\n] وە هەیشبووە خوای گەورە بە ئاو غەرقی كردوون وەكو قەومی نوح صلى الله علیه وسلم و فیرعەون، (قەومى نوح صلى الله علیه وسلم دواى نۆسەدو پەنجا ساڵ ئیمانیان نەهێنا شایانى ئەوە بوون سەر زەویان لێ پاك بكرێتەوە، وە باشترین پاككەرەوەیش ئاوە) وە (فیرعەونیش شانازى بە ئاوى نیلەوە دەكردو دەیوت موڵكى منەو لە ژێر دەسەڵاتى مندایە، خواى گەورە تیایدا نوقمى كردو خنكاندى) [\nوَمَا كَانَ اللَّهُ لِيَظْلِمَهُمْ\n] وە خوای گەورە زوڵم و ستەمی لە كەسیان نەكردووە [\nوَلَكِنْ كَانُوا أَنْفُسَهُمْ يَظْلِمُونَ (٤٠)\n] بەڵكو ئەوان خۆیان زوڵم و ستەمیان لە خۆیان ئەكردو ئیمانیان نەئەهێنا."},{"SurahNumber":29,"VerseNumber":41,"Text":"نمونەى ئەو كەسانەى كە جگە لە خواى گەورە دەپەرستن\n [\nمَثَلُ الَّذِينَ اتَّخَذُوا مِنْ دُونِ اللَّهِ أَوْلِيَاءَ كَمَثَلِ الْعَنْكَبُوتِ\n] نموونەی ئەو كەسانەی كە جگە لە خوای گەورە ئەپەرستن وەكو نموونەی جاڵجاڵۆكەیەك وایە [\nاتَّخَذَتْ بَيْتًا\n] كە خانوویەكی بۆ خۆی دروست كردووە [\nوَإِنَّ أَوْهَنَ الْبُيُوتِ لَبَيْتُ الْعَنْكَبُوتِ لَوْ كَانُوا يَعْلَمُونَ (٤١)\n] بەدڵنیایی لاوازترین ماڵ ماڵی جاڵجاڵۆكەیە ئەگەر بزانن، (ئەوانەیشی كە عیبادەت بۆ جگە لە خواى گەورە ئەكەن عیبادەتەكەیان ئاوا پووچەڵ و بێ بنەمایەو خواكانیان وەكو جاڵجاڵۆكە لاوازو بێدەسەڵاتە، بە پێچەوانەى موسڵمانەوە كە خواى باڵادەستى بەدەسەڵاتى خاوەنى ئەم بوونەوەرە گەورەیە دەپەرستێت) ."},{"SurahNumber":29,"VerseNumber":42,"Text":"[\nإِنَّ اللَّهَ يَعْلَمُ مَا يَدْعُونَ مِنْ دُونِهِ مِنْ شَيْءٍ\n] بەدڵنیایى خوای گەورە ئەزانێ كە ئێوە جگە لە خوای گەورە دەپاڕێنەوە كە هیچ سوودێكتان پێ ناگەیەنێ [\nوَهُوَ الْعَزِيزُ الْحَكِيمُ (٤٢)\n] وە خوای گەورە زۆر بەعیززەت و كاربەجێیە ."},{"SurahNumber":29,"VerseNumber":43,"Text":"[\nوَتِلْكَ الْأَمْثَالُ نَضْرِبُهَا لِلنَّاسِ\n] وە ئەمانە هەمووی نموونەیە بۆ خەڵكی ئەیهێنینەوە [\nوَمَا يَعْقِلُهَا إِلَّا الْعَالِمُونَ (٤٣)\n] بەڵام هیچ كەسێك لێی تێ ناگات تەنها زانا دامەزراوەكان نەبێت، (عەمرى كوڕى موڕڕە) دەفەرمێت: بەسەر هیچ ئایەتێكدا تێنەپەڕیوم كە ماناكەیم نەزانیبێت ئیللا خەفەتم خواردووە، چونكە خواى گەورە دەفەرمێت: تەنها زاناكان لێى تێدەگەن) ."},{"SurahNumber":29,"VerseNumber":44,"Text":"[\nخَلَقَ اللَّهُ السَّمَاوَاتِ وَالْأَرْضَ بِالْحَقِّ\n] خوای گەورە ئاسمانەكان و زەوی دروست كردووە بە حەق و دادپەروەری [\nإِنَّ فِي ذَلِكَ لَآيَةً لِلْمُؤْمِنِينَ (٤٤)\n] بە دڵنیایی ئەمە بەڵگەیە لەسەر تاك و تەنهایى و تواناو دەسەڵاتی خوای گەورە بۆ كەسانێك كە باوەڕدار بن."},{"SurahNumber":29,"VerseNumber":45,"Text":"دەبێت نوێژ لە خراپە بتگەڕێنێتەوە\n [\nاتْلُ مَا أُوحِيَ إِلَيْكَ مِنَ الْكِتَابِ\n] ئەی محمد صلى الله علیه وسلم ئەو قورئانەی كە بە وەحی بۆت هاتووە بۆ خەڵكی بخوێنەوە [\nوَأَقِمِ الصَّلَاةَ\n] وە نوێژەكانت ئەنجام بدە [\nإِنَّ الصَّلَاةَ تَنْهَى عَنِ الْفَحْشَاءِ وَالْمُنْكَرِ\n] بەدڵنیایی نوێژ قەدەغەی خەڵكی ئەكات و دەیانگەڕێنێتەوە لە خراپەكاری و تاوان و هەر شتێك كە پێچەوانەی شەریعەت بێت [\nوَلَذِكْرُ اللَّهِ أَكْبَرُ\n] وە زیكرو یادی خوای گەورەش لە هەموو عیبادەتێك گەورەترە، یان ئەمیش بەهەمان شێوە قەدەغەت ئەكات لە خراپەكاری [\nوَاللَّهُ يَعْلَمُ مَا تَصْنَعُونَ (٤٥)\n] وە خوای گەورە زانایە بەو كردەوانەی كە ئێوە ئەیكەن."},{"SurahNumber":29,"VerseNumber":46,"Text":"گفتوگۆ كردن لەگەڵ جولەكەو گاور بەجوانترین شێواز\n [\nوَلَا تُجَادِلُوا أَهْلَ الْكِتَابِ إِلَّا بِالَّتِي هِيَ أَحْسَنُ\n] وە ئێوە دەمەقاڵێ و گفتوگۆ مەكەن لەگەڵ ئەهلی كتابدا وەكو گاورو جوولەكە ئیللا بە جوانترین شێواز نەبێ [\nإِلَّا الَّذِينَ ظَلَمُوا مِنْهُمْ\n] تەنها ئەوانەیان نەبێ كە ستەمیان كردووەو ئەدەبی گفتوگۆ ناپارێزن ئەوە دروستە ئەگەر مرۆڤ لەگەڵیشیاندا ڕەقی و توندی بنوێنێ لە قسەكردندا، یاخود لە كاتى جەنگ و رووبەرووبوونەوەدا [\nوَقُولُوا آمَنَّا بِالَّذِي أُنْزِلَ إِلَيْنَا\n] وە بڵێن: ئێمە ئیمانمان بەو قورئانە پیرۆزە هەیە كە بۆ سەر ئێمە دابەزیوە [\nوَأُنْزِلَ إِلَيْكُمْ\n] وە ئەو كتابانەش كە بۆ سەر پێغەمبەرانی ئێوە دابەزیووە پێش ئەوەی گۆڕانكاری بەسەردا بێ (ئیبنو مەسعود) دەفەرمێت: (پرسیار لە ئەهلى كتاب مەكەن، چونكە ئەوان خۆیان گومڕان چۆن دەتوانن هیدایەتى ئێوە بدەن) [\nوَإِلَهُنَا وَإِلَهُكُمْ وَاحِدٌ\n] وە خوای ئێمەو خوای ئێوەش هەر یەك خوایە كە زاتی پیرۆزی الله یەو شەریكی نییە [\nوَنَحْنُ لَهُ مُسْلِمُونَ (٤٦)\n] وە ئێمە خۆمان تەسلیمی خوای گەورە كردووەو موسڵمانین بۆ خوا."},{"SurahNumber":29,"VerseNumber":47,"Text":"[\nوَكَذَلِكَ أَنْزَلْنَا إِلَيْكَ الْكِتَابَ\n] ئەی محمد صلى الله علیه وسلم چۆن كتابمان بۆ پێغەمبەرانى پێش تۆ دابەزاندووە بەم شێوازە ئەو قورئانەمان بۆ تۆ دابەزاندووە [\nفَالَّذِينَ آتَيْنَاهُمُ الْكِتَابَ\n] وە ئەوانەی كە كتابمان پێ بەخشیوون و ئەهلی كتابن [\nيُؤْمِنُونَ بِهِ\n] ئەوانە ئیمانی پێ دێنن وەك (عبداللەی كوڕی سەلام و سەلمانی فارسی) و ئەوانەی تر كە موسڵمان بوون [\nوَمِنْ هَؤُلَاءِ مَنْ يُؤْمِنُ بِهِ\n] وە لە خەڵكی مەككەش هەیانە موسڵمان بووەو ئیمانی پێ هێناوە [\nوَمَا يَجْحَدُ بِآيَاتِنَا إِلَّا الْكَافِرُونَ (٤٧)\n] وە هیچ كەسێك نییە نكوڵی لە ئایەتەكانی ئێمە بكات تەنها كافران نەبێ."},{"SurahNumber":29,"VerseNumber":48,"Text":"پێغەمبەرى خوا صلى الله علیه وسلم نەخوێندەوار بووە!\n [\nوَمَا كُنْتَ تَتْلُو مِنْ قَبْلِهِ مِنْ كِتَابٍ\n] ئەی محمد صلى الله علیه وسلم تۆ پێش قورئان هیچ كتێبێكی ترت نەخوێندۆتەوە [\nوَلَا تَخُطُّهُ بِيَمِينِكَ\n] وە بەدەستی خۆتیش هیچت نەنووسیوە، بەڵكو نوسەرى هەبووە وەحى و نامەیان بۆ نوسیوە، چونكە پێغەمبەر صلى الله علیه وسلم نەخوێندەوار بووەو لەناو قوڕەیشدا ژیاوەو ئەم شتە لەلایان زانراوە [\nإِذًا لَارْتَابَ الْمُبْطِلُونَ (٤٨)\n] ئەگەر خوێندەوار بوایە ئەوا ئەوانەی كە لەسەر باتڵن گومانیان بۆ دروست دەبوو دەیانووت: ئەم قورئانە محمد صلى الله علیه وسلم خۆی هێناوێتی."},{"SurahNumber":29,"VerseNumber":49,"Text":"[\nبَلْ هُوَ آيَاتٌ بَيِّنَاتٌ\n] بەڵكو ئەم قورئانە پیرۆزە كۆمەڵێك ئایەتی ڕوون و ئاشكرایە [\nفِي صُدُورِ الَّذِينَ أُوتُوا الْعِلْمَ\n] لە سینگی ئەو كەسانەی كە زانان لە هاوەڵان و جگە لەوان ئەوانەى كە لەبەریان كردووە [\nوَمَا يَجْحَدُ بِآيَاتِنَا إِلَّا الظَّالِمُونَ (٤٩)\n] وە هیچ كەسێك ئایەتەكانی ئێمە بەدرۆ نازانێ تەنها كەسانێك نەبێ كە ستەمكارن ."},{"SurahNumber":29,"VerseNumber":50,"Text":"[\nوَقَالُوا لَوْلَا أُنْزِلَ عَلَيْهِ آيَاتٌ مِنْ رَبِّهِ\n] وە كافران ئەیانووت: باشە بۆچی هەندێك موعجیزە لەلایەن خواى گەورەوە بۆ سەر پێغەمبەر صلى الله علیه وسلم دانابەزێ وەكو بۆ موساو عیساو ساڵح و ئەوانە دابەزی [\nقُلْ إِنَّمَا الْآيَاتُ عِنْدَ اللَّهِ\n] ئەی مـحـمد صلى الله علیه وسلم تۆ بڵێ: موعجیزە هەمووی بەدەست خوایە و لای خوای گەورەیە كە ویستی لێ بێت و ئێوە ئیمان بێنن ئەو كاتە دایئەبەزێنێت و ئەمە بۆ خواى گەورە زۆر ئاسانە، بەڵام خواى گەورە دەزانێت كە ئێوە تەنها بۆ عینادیتانە بۆیە وەڵامتان ناداتەوە [\nوَإِنَّمَا أَنَا نَذِيرٌ مُبِينٌ (٥٠)\n] وە من تەنها ترسێنەرێكی زۆر ئاشكرام و ئاگادارتان ئەكەمەوە ."},{"SurahNumber":29,"VerseNumber":51,"Text":"[\nأَوَلَمْ يَكْفِهِمْ أَنَّا أَنْزَلْنَا عَلَيْكَ الْكِتَابَ يُتْلَى عَلَيْهِمْ\n] خوای گەورە ئەفەرمووێ: ئایا ئەوەندەیان بەس نییە كە ئێمە ئەو قورئانە پیرۆزەمان دابەزاندۆتە سەرت كە ئەیخوێنیتەوە بەسەریاندا كە گەورەترین موعجیزەیە [\nإِنَّ فِي ذَلِكَ لَرَحْمَةً وَذِكْرَى لِقَوْمٍ يُؤْمِنُونَ (٥١)\n] بەدڵنیایی ئەمە ڕەحمەت و یادخستنەوەیە بەڵام بۆ كەسانێك كە باوەڕدار بن و باوەڕی پێ بهێنن و بەڕاستی دابنێن ."},{"SurahNumber":29,"VerseNumber":52,"Text":"[\nقُلْ كَفَى بِاللَّهِ بَيْنِي وَبَيْنَكُمْ شَهِيدًا\n] ئەى محمد صلى الله علیه وسلم بڵێ: بەسە خوای گەورە لە نێوان من و ئێوەدا شایەت بێ بەسەرمانەوە [\nيَعْلَمُ مَا فِي السَّمَاوَاتِ وَالْأَرْضِ\n] هەرچی لە ئاسمانەكان و زەوی ڕووبدات خوای گەورە زانیاری بەهەمووی هەیەو هیچ شتێكی لێ ناشاردرێتەوە [\nوَالَّذِينَ آمَنُوا بِالْبَاطِلِ\n] وە ئەو كەسانەیش كە باوەڕیان بە شتی پووچەڵ هێناوە جگە لە خواى گەورە ئەپەرستن [\nوَكَفَرُوا بِاللَّهِ\n] وە كوفریان بە خوای گەورە كردووە [\nأُولَئِكَ هُمُ الْخَاسِرُونَ (٥٢)\n] ئا ئەو كەسانە خۆیان زەرەرمەندی ڕاستەقینەن لە رۆژى قیامەتدا ."},{"SurahNumber":29,"VerseNumber":53,"Text":"[\nوَيَسْتَعْجِلُونَكَ بِالْعَذَابِ\n] وە كافران لە نەزانیاندا پەلەت لێ ئەكەن لە داوا كردنی سزای خوای گەورە وەكو بەدرۆزانین و گاڵتە پێ كردن [\nوَلَوْلَا أَجَلٌ مُسَمًّى\n] وە ئەگەر سزاكە كاتی دیاریكراوی خۆی نەبوایە كە ڕۆژی قیامەتە [\nلَجَاءَهُمُ الْعَذَابُ\n] ئەوە سزایان بۆ ئەهات لەبەر ئەوەی شایەنی سزان [\nوَلَيَأْتِيَنَّهُمْ بَغْتَةً\n] وە بەدڵنیایی لە ناكاویشدا سزایان بۆ دێت [\nوَهُمْ لَا يَشْعُرُونَ (٥٣)\n] وە ئەوان هەست ناكەن و بێ ئاگان."},{"SurahNumber":29,"VerseNumber":54,"Text":"[\nيَسْتَعْجِلُونَكَ بِالْعَذَابِ\n] كافران لە نەزانیاندا پەلەت لێ ئەكەن لە داوا كردنی سزای خوای گەورە وەكو بەدرۆزانین و گاڵتە پێ كردن [\nوَإِنَّ جَهَنَّمَ لَمُحِيطَةٌ بِالْكَافِرِينَ (٥٤)\n] وە بەدڵنیایی دۆزەخ لە هەموو لایەكەوە دەوری كافرانی داوەو جێگای هەموویانی تیادا ئەبێتەوە ."},{"SurahNumber":29,"VerseNumber":55,"Text":"[\nيَوْمَ يَغْشَاهُمُ الْعَذَابُ\n] لە ڕۆژی قیامەت سزا دایانئەپۆشێ لە هەموو لایەكەوە [\nمِنْ فَوْقِهِمْ\n] لە سەروویانەوە [\nوَمِنْ تَحْتِ أَرْجُلِهِمْ\n] وە لە ژێر پێیانەوە [\nوَيَقُولُ ذُوقُوا مَا كُنْتُمْ تَعْمَلُونَ (٥٥)\n] وە خوای گەورە یان مەلائیكەت پێیان ئەفەرمووێ: دەی بچێژن ئا ئەمە سزای ئەو كردەوە خراپانەیە كە لە دونیا ئەتانكرد."},{"SurahNumber":29,"VerseNumber":56,"Text":"كۆچ كردن بۆ وڵاتى موسڵمانان\n [\nيَا عِبَادِيَ الَّذِينَ آمَنُوا\n] ئەی بەندە باوەڕدارەكانی من [\nإِنَّ أَرْضِي وَاسِعَةٌ\n] بە دڵنیایى زەوی من فراوانە لە شوێنێك نەتانتوانی عیبادەتی خوای گەورە بكەن ئەوا كۆچ بكەن بۆ شوێنێكى تر، وەكو هاوەڵان لە مەككەوە كۆچیان كرد بۆ حەبەشەو دواتریش بۆ مەدینە [\nفَإِيَّايَ فَاعْبُدُونِ (٥٦)\n] وە ئێوە بەتاك و تەنها من بپەرستن ."},{"SurahNumber":29,"VerseNumber":57,"Text":"[\nكُلُّ نَفْسٍ ذَائِقَةُ الْمَوْتِ\n] هەموو نەفسێك ئەبێ مردن بچێژێ [\nثُمَّ إِلَيْنَا تُرْجَعُونَ (٥٧)\n] پاشان تەنها بۆ لای ئێمە ئەگەڕێنەوە ."},{"SurahNumber":29,"VerseNumber":58,"Text":"[\nوَالَّذِينَ آمَنُوا وَعَمِلُوا الصَّالِحَاتِ\n] وە ئەو كەسانەی كە باوەڕیان هێناوەو كردەوەی چاكیان كردووە (كردەوەى چاك ئەوەیە بۆ خوا بێت و بۆ ریا نەبێت، وە لەسەر سوننەت بێت و بیدعە نەبێت) [\nلَنُبَوِّئَنَّهُمْ مِنَ الْجَنَّةِ غُرَفًا\n] ئەوا بەدڵنیایی لە بەهەشتدا ژوورو شوێنی بەرزو باشمان بۆ داناون [\nتَجْرِي مِنْ تَحْتِهَا الْأَنْهَارُ\n] كە ڕووبارو ئاو بە ژێر ئەو ژوورانەدا ئەڕوات [\nخَالِدِينَ فِيهَا\n] بە نەمری تیایدا ئەمێننەوەو مردنیان بەسەردا نایات [\nنِعْمَ أَجْرُ الْعَامِلِينَ (٥٨)\n] كە ئەمە باشترین پاداشتە بۆ ئەو كەسانەی كە لە دونیادا ئیمانیان هێناوەو كردەوەی چاكیان كردووە."},{"SurahNumber":29,"VerseNumber":59,"Text":"پەروەردگارێتى خواى گەورە\n [\nالَّذِينَ صَبَرُوا وَعَلَى رَبِّهِمْ يَتَوَكَّلُونَ (٥٩)\n] ئەو كەسانەی كە ئارامیان گرتووە لەسەر ئازاری كافران وە تەوەكولیان لەسەر خوا بووەو هەموو كارەكانیان تەنها بە خوای گەورە سپاردووە ."},{"SurahNumber":29,"VerseNumber":60,"Text":"[\nوَكَأَيِّنْ مِنْ دَابَّةٍ لَا تَحْمِلُ رِزْقَهَا\n] وە لە دونیادا زۆرێك لە گیانلەبەران هەن كە لەبەر لاوازیان ناتوانن ڕزقی خۆیان دەستبخەن و كۆبكەنەو هەڵبگرن [\nاللَّهُ يَرْزُقُهَا وَإِيَّاكُمْ\n] بەڵام خوای گەورە ڕزق و ڕۆزی ئەوان و ئێوەش ئەدات [\nوَهُوَ السَّمِيعُ الْعَلِيمُ (٦٠)\n] وە خوای گەورە زۆر بیسەرە بە وتەى بەندەكانى، وە زۆر زانایە بە كردەوەكانیان ."},{"SurahNumber":29,"VerseNumber":61,"Text":"[\nوَلَئِنْ سَأَلْتَهُمْ مَنْ خَلَقَ السَّمَاوَاتِ وَالْأَرْضَ\n] وە ئەی محمد صلى الله علیه وسلم ئەگەر پرسیار لە كافران بكەی كێ ئاسمانەكان و زەوی دروست كردووە؟ [\nوَسَخَّرَ الشَّمْسَ وَالْقَمَرَ\n] وە خۆرو مانگی ژێربار كردووە كە ئێوە سوودیان لێ ئەبینن؟ [\nلَيَقُولُنَّ اللَّهُ\n] ئەوا لە وەڵامدا ئەڵێن: بە دڵنیایی خوای گەورە دروستی كردووە [\nفَأَنَّى يُؤْفَكُونَ (٦١)\n] ئەی كە ئەزانن خوای گەورە هەمووی دروست كردووەو شەریكی نییە لەو شتانەدا بۆ لائەدەن لە پەرستنی خوای گەورە ."},{"SurahNumber":29,"VerseNumber":62,"Text":"[\nاللَّهُ يَبْسُطُ الرِّزْقَ لِمَنْ يَشَاءُ مِنْ عِبَادِهِ وَيَقْدِرُ لَهُ\n] خوای گەورە ویستی لێ بێت ڕزق و ڕۆزی بۆ هەر كەسێك لە بەندەكانی فراوان ئەكات، وە ویستیشی لێ بێت بۆ هەندێكی تر كەمی ئەكات بە گوێرەی حیكمەتی خۆی [\nإِنَّ اللَّهَ بِكُلِّ شَيْءٍ عَلِيمٌ (٦٢)\n] بەڕاستی خوای گەورە زۆر زانایە بە هەموو شتێك."},{"SurahNumber":29,"VerseNumber":63,"Text":"[\nوَلَئِنْ سَأَلْتَهُمْ مَنْ نَزَّلَ مِنَ السَّمَاءِ مَاءً\n] وە ئەگەر پرسیار لە كافران بكەی لەو ئاسمانەوە كێ باران دائەبەزێنێتە خوارەوە؟ [\nفَأَحْيَا بِهِ الْأَرْضَ مِنْ بَعْدِ مَوْتِهَا\n] وە ئەو زەوییە مردووە بەهۆی ئەو بارانەوە زیندوو دەكاتەوەو ئەژێنێتەوە [\nلَيَقُولُنَّ اللَّهُ\n] ئەوا لە وەڵامدا ئەڵێن: بە دڵنیایی هەر خوای گەورەیە [\nقُلِ الْحَمْدُ لِلَّهِ\n] ئەى محمد صلى الله علیه وسلم تۆ بڵێ: حەمدو سەناو ستایش بۆ خوای گەورە [\nبَلْ أَكْثَرُهُمْ لَا يَعْقِلُونَ (٦٣)\n] بەڵام زۆربەیان تێناگەن."},{"SurahNumber":29,"VerseNumber":64,"Text":"بە ژیانى دونیا هەڵمەخەڵەتێن\n [\nوَمَا هَذِهِ الْحَيَاةُ الدُّنْيَا إِلَّا لَهْوٌ وَلَعِبٌ\n] وە ئەم ژیانی دونیایە زۆر بێنرخەو لەناودەچێت و هیچ شتێك نییە تەنها كات بەسەربردن و یاری كردنە [\nوَإِنَّ الدَّارَ الْآخِرَةَ لَهِيَ الْحَيَوَانُ\n] بەڵام ڕۆژی دوایی و ڕۆژی قیامەت ژیانێكە كە بە هەمیشەیی مرۆڤ تیایدا زیندووەو ئەمێنێتەوەو لەناو ناچێت [\nلَوْ كَانُوا يَعْلَمُونَ (٦٤)\n] ئەگەر بزانن دەبێت ئەو ژیانە هەڵبژێرن كە دەمێنێتەوە بەسەر ئەوەى كە لەناو دەچێت ."},{"SurahNumber":29,"VerseNumber":65,"Text":"[\nفَإِذَا رَكِبُوا فِي الْفُلْكِ\n] هاوەڵبڕیاردەران كاتێك كە سواری كەشتییەكان ئەبن لەناو دەریادا [\nدَعَوُا اللَّهَ مُخْلِصِينَ لَهُ الدِّينَ\n] كاتێك شەپۆلی ئاوەكە زۆریان بۆ دێنێ نزیكە نقوم بن بەوپەڕی دڵسۆزى و ئیخڵاسەوە لە خوای گەورە دەپاڕێنەوەو تەنها داوای فریاكەوتن لە خواى گەورە ئەكەن [\nفَلَمَّا نَجَّاهُمْ إِلَى الْبَرِّ\n] وە كاتێك خوای گەورە دوعایان قەبوڵ دەكات و ڕزگاریان ئەكات بۆ وشكانی [\nإِذَا هُمْ يُشْرِكُونَ (٦٥)\n] دیسانەوە ئەوان شەریك بۆ خوای گەورە بڕیار ئەدەن ."},{"SurahNumber":29,"VerseNumber":66,"Text":"[\nلِيَكْفُرُوا بِمَا آتَيْنَاهُمْ وَلِيَتَمَتَّعُوا\n] تا لەسەرەنجامدا كوفرانەی ئەو نیعمەتانە ئەكەن كە خوا پێی بەخشیوون، وە بەكاری دێنن بەشێوەیەك كە خوا پێی ڕازی نیە [\nفَسَوْفَ يَعْلَمُونَ (٦٦)\n] بەڵام لە داهاتوودا سەرەنجامی ئەم كارەیان ئەزانن چۆن خواى گەورە سزایان دەدات ."},{"SurahNumber":29,"VerseNumber":67,"Text":"[\nأَوَلَمْ يَرَوْا أَنَّا جَعَلْنَا حَرَمًا آمِنًا\n] ئایا كافرانی قوڕەیش نابینن ئێمە ئەو كەعبە پیرۆزمان لەوێ بۆ داناون كە بۆتە مایەی ئەمن و ئاسایش بۆیان [\nوَيُتَخَطَّفُ النَّاسُ مِنْ حَوْلِهِمْ\n] وە خەڵكی لە دەوروبەری ئەوانەوە ئەڕفێندرێت و ئەدرێت بەسەریانداو ماڵ و سەروەت و سامانیان ئەبرێت، بەڵام ئەمان بەهۆی كەعبەی پیرۆزەوە پارێزراون [\nأَفَبِالْبَاطِلِ يُؤْمِنُونَ\n] ئـایا ئەوان بە شتی بـاتـڵ و پووچەڵ بـاوەڕ ئەكـەن [\nوَبِنِعْمَةِ اللَّهِ يَكْفُرُونَ (٦٧)\n] بەڵام كوفرانەی نیعمەتەكانی خواى گەورە ئەكەن بەسەریانەوە ."},{"SurahNumber":29,"VerseNumber":68,"Text":"[\nوَمَنْ أَظْلَمُ مِمَّنِ افْتَرَى عَلَى اللَّهِ كَذِبًا\n] وە كێ زاڵمترە؟ واتە: هیچ كەسێك لەو كەسە ستەمكارتر نییە كە درۆ بۆ خوای گەورە هەڵئەبەستێ كە ئەڵێ: خوا شەریكی هەیە [\nأَوْ كَذَّبَ بِالْحَقِّ لَمَّا جَاءَهُ\n] یان ئەو حەقەی كە خوای گەورە ناردوویەتی و پێی گەیشتووە ئەو بەدرۆی ئەزانێ [\nأَلَيْسَ فِي جَهَنَّمَ مَثْوًى لِلْكَافِرِينَ (٦٨)\n] ئایا جەهەننەم شوێنی مانەوەی هەمیشەیی كافران نییە (واتە: تەنها دۆزەخ شوێنیانە) ."},{"SurahNumber":29,"VerseNumber":69,"Text":"[\nوَالَّذِينَ جَاهَدُوا فِينَا\n] وە ئەو كەسانەی كە لە پێناو ئێمەدا جیهادیان كردووە [\nلَنَهْدِيَنَّهُمْ سُبُلَنَا\n] ئەوە بەدڵنیایی هیدایەتیان ئەدەین بۆ ڕێگای ڕاستی خۆمان [\nوَإِنَّ اللَّهَ لَمَعَ الْمُحْسِنِينَ (٦٩)\n] وە بە دڵنیایی خوای گەورە لەگەڵ چاكەكاراندایە بەوەی كە پشتیوانیان ئەكات و سەریان ئەخات و یارمەتیان ئەدات و هاوكاریان ئەكات، والله أعلم .\nبەم شێوازە هاتینە كۆتایی تەفسیرى سوورەتى (عەنكەبوت) والحمد لله."}]}