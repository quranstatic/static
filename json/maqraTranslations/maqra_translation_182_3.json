{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":38,"VerseNumber":21,"Text":"En het u die verhaal van die Teenstanders gehoor? Toe hulle oor die muur geklim en die binnekamer ingegaan het"},{"SurahNumber":38,"VerseNumber":22,"Text":"en hulle by Dawid gekom het, het hy hulle gevrees. Hulle het gesê: Moenie bang wees nie! Ons is twee prosedeerders, waar- van die een die ander onreg aangedoen het; spreek daarom reg tussen ons in waarheid, en handel nie onregverdig nie, en lei ons na die regte pad"},{"SurahNumber":38,"VerseNumber":23,"Text":"Dít is my broer; hy het nege-en-neëntig ooie, en ek het maar een ooi. Tog sê hy: Gee haar aan my; en hy het my in die argument oorweldig"},{"SurahNumber":38,"VerseNumber":24,"Text":"Dawid het gesê: Waarlik, hy het u onreg aangedoen deur u ooi op te eis, terwyl hy reeds baie ooie het. En voorwaar, vele vennote doen mekaar onreg aan, behalwe diegene wat glo en goeddoen; en hulle is maar min! En Dawid het geweet dat Ons hom beproef het, en daarom het hy sy Heer om beskerming gevra, en hy het biddend neergesak en hom tot Allah gewend"},{"SurahNumber":38,"VerseNumber":25,"Text":"Daarom het Ons hom beskerm en hy het by Ons toenadering gesoek en by Ons ’n voortreflike toevlugsoord gehad"},{"SurahNumber":38,"VerseNumber":26,"Text":"O Dawid! het Ons gesê, Ons het u as regeerder oor die land aan- gestel; oordeel dus tussen die mense in waarheid, en volg nie hul begeertes nie, anders sal hulle u van die weg van Allah aflei. Hulle wat van die weg van Allah afdwaal, sal gewis ’n hewige straf ontvang, omdat hulle die Dag van Afrekening vergeet"},{"SurahNumber":38,"VerseNumber":27,"Text":"En Ons het nie die hemel en die aarde en wat tussen hulle is, tevergeefs gemaak nie. Maar dit is die mening van die onge- lowiges. Wee daarom die ongelowiges, vanweë die Vuur"},{"SurahNumber":38,"VerseNumber":28,"Text":"Sal Ons húlle wat goeddoen, op dieselfde wyse behandel as die korruptes? Of sal Ons die godvresendes met die onheilstigters gelykstel"},{"SurahNumber":38,"VerseNumber":29,"Text":"Dit is ’n Boek wat Ons aan u geopenbaar het, vol seënwense, dat hulle oor Sy verse mag nadink en dat die verstandige mense kan onthou"},{"SurahNumber":38,"VerseNumber":30,"Text":"En aan Dawid het Ons Salomo geskenk: ’n voortreflike dienaar. Voorwaar, hy het hom dikwels tot Allah gewend"},{"SurahNumber":38,"VerseNumber":31,"Text":"Toe vinnige volbloedperde in die aand na hom gebring is"},{"SurahNumber":38,"VerseNumber":32,"Text":"toe het hy gesê: Ek hou van goeie dinge vanweë die gedagtenis aan my Heer ~ totdat hulle agter ’n skerm verborge was"},{"SurahNumber":38,"VerseNumber":33,"Text":"toe het hy gesê: Bring hulle terug. Toe het hy hulle bene en nekke begin streel"},{"SurahNumber":38,"VerseNumber":34,"Text":"En waarlik, Ons het Salomo beproef en op sy troon ’n blote liggaam gesit; daarom het hy hom tot Allah gewend"},{"SurahNumber":38,"VerseNumber":35,"Text":"Hy het gesê: My Heer! Vergewe my; en skenk my ’n koninkryk wat vir niemand ná my geskik sal wees nie; waarlik, U is die Barmhartigste van alle Gewers"},{"SurahNumber":38,"VerseNumber":36,"Text":"Daarom het Ons die wind aan hom onderdanig gemaak, om volgens sý bevel saggies te waai waarheen hy sê"},{"SurahNumber":38,"VerseNumber":37,"Text":"en net so ook die duiwels, elke bouer en duiker"},{"SurahNumber":38,"VerseNumber":38,"Text":"en nog ander, wat met kettings geboei was"},{"SurahNumber":38,"VerseNumber":39,"Text":"Dít is Ons gawe; wees daarom vrygewig óf spaarsaam, sonder om rekening te hou"},{"SurahNumber":38,"VerseNumber":40,"Text":"En waarlik, hy was ná aan Ons, en het in Ons ’n voortreflike toevlug gehad"},{"SurahNumber":38,"VerseNumber":41,"Text":"En dink aan Ons dienaar Job, hoe hy na sy Heer geroep het: Die duiwel het my met kommer en smart aangetas"},{"SurahNumber":38,"VerseNumber":42,"Text":"Toe het Ons gesê: Spoor u rydier aan; hier is ’n koel wasplek en drinkwater"},{"SurahNumber":38,"VerseNumber":43,"Text":"En Ons het aan hom sy volk gegee, en nóg ’n keer soveel, as ’n genadegawe van Ons, en as ’n les vir mense wat begryp"},{"SurahNumber":38,"VerseNumber":44,"Text":"En Ons het gesê: Neem ’n klompie wêreldse besittings in u hand, en doen goed daarmee, en neig nie tot valsheid nie. Voorwaar, Ons het hom geduldig gevind. ’n Voortreflike dienaar! Waarlik, hy het hom dikwels tot Ons gewend"},{"SurahNumber":38,"VerseNumber":45,"Text":"En dink aan Ons dienaars Abraham en Isak en Jakob: mense van mag en insig"},{"SurahNumber":38,"VerseNumber":46,"Text":"En Ons het hulle gesuiwer met ’n suiwerende middel, en met kennis van die uiteindelike Tuiste"},{"SurahNumber":38,"VerseNumber":47,"Text":"En waarlik, vir Ons was hulle uitverkorenes"},{"SurahNumber":38,"VerseNumber":48,"Text":"En dink aan Ismaël en Elisa en Zoel-Kiefel; en hulle was almal uitnemend"},{"SurahNumber":38,"VerseNumber":49,"Text":"Dit is ’n aanmaning. En gewis, daar is ’n voortreflike toevlug vir die godvresendes"},{"SurahNumber":38,"VerseNumber":50,"Text":"Tuine van Ewigheid waarvan die deure vir hulle wyd oop is"},{"SurahNumber":38,"VerseNumber":51,"Text":"en waarin hulle hul sal neervly en aanroep, en waarin oorvloedig vrugte en drank is"}]}