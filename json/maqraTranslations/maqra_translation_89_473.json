{"Id":473,"LanguageCodes":["yuw"],"Name":"yuw-muhammadbinabdu-la","Author":"Muhammad Bin Abdul Hamid Silika","Language":"Yau","Description":"Yau - Transliteration","Direction":"ltr","Source":"https://quranenc.com/en/browse/yaw_silika","Translations":[{"SurahNumber":11,"VerseNumber":6,"Text":"Soni pangali chiumbe chilichose chakuulukutaga petaka ikaweje lisiki lyakwe lili kwa Allah, nijukumanyilila liuto lyakwe lyakutamilichika (mun’gongo mwaatatigwe kapena pa duniya) kwisa soni malo gakuchisunjila (m’chitumbo chaachikulugwe kapena m’malembe), yosope ili m’chitabu chakusalichisya (chilichose Al-Lauh-Al-Mahfuz)"},{"SurahNumber":11,"VerseNumber":7,"Text":"Soni Jwalakwe ni Ajula juwagumbile mawunde ni mataka m’masiku nsano nalimo, soni Arishi Jakwe (Chindanda Chaulungu) jaliji pachanya pa mesi, (jwaatesile yalakweyi) kuti an’diije wanganyammwe yanti wani mwa jenumanja watapanganye masengo gambone nnope. Nambo naga n’di mwasalile yanti: “Chisimu wanganyammwe chinchiukulidwa panyuma pakuwa.” Awala wakufuulu akutiji: “Nganiuwatu walakweu ikaweje usawi wakuonechela.”"},{"SurahNumber":11,"VerseNumber":8,"Text":"Soni naga tuli twaachelewachisye wanganyao ilagasyo kwikanila ndema jewalanjile, chisimu akutiji: “Chichi chikuntawa (ilagasyoyo kuti ikaika)?” Manyililani yanti lisiku lyakwaichilila (ilagasyoyo) nganiyiwa iwambasyidwe kukwao, ni ichasyungula ayila (ilagasyo) yawaliji nkuyitendela chipongwe"},{"SurahNumber":11,"VerseNumber":9,"Text":"Soni naga tuli tumpele kupasya mundu ukoto kuumila Kukwetu, kaneka nikuutyosya kukwakwe, chisimu jwalakwe akuwaga jwakwasa ntima, jwakufulu"},{"SurahNumber":11,"VerseNumber":10,"Text":"Soni naga tuli tumpele kupasya ntendele panyuma pa masausyo gagankwayiye, chisimu akasatiji: “Yakusakala indyosile.” Chisimu jwalakwe jukasawa jwakusimbwa, jwakuliiti"},{"SurahNumber":11,"VerseNumber":11,"Text":"Ikaweje awala waapilile nikutendaga yambone, wanganyao akwete kupata chikululuko ni malipilo gekulungwa"},{"SurahNumber":11,"VerseNumber":12,"Text":"Sano mmwe (Muhammadi ﷺ) mwine kuwa nkuleka ine mu yaikuuwulidwa kukwenu, ni kuwanidwa nayo chidali chenu ligongo lyanti wanganyao akutiji: “Ligongo chichi nganiyitulusyidwa kukwakwe imatiilo ya chipanje, kapena lilaika kwika najo imo?” Chisimutu mmwe ninkutetelape, sano Allah pachindu chilichose juwele Nkulolela"},{"SurahNumber":11,"VerseNumber":13,"Text":"Kapena wanganyao akuti: “Jwalakwe (Muhammadi ﷺ) nijwaajitunjile (Qur’aniji)?” Jilani: “Basi ikani nasyo sura likumi syakulandana najo nisili syakutungwa, nimwawilanje watinkombole (kwawilanga kuti ankamuchisye) wangawaga Allah nam’baga jenumanja nkuwecheta yakuona.”"},{"SurahNumber":11,"VerseNumber":14,"Text":"“Nambo naga akan’jitika wanganyammwe (wakwawilanga kuti ankamuchisyeo), basi manyililani yanti (Qur’anijo) jitulusyidwe mwa umanyilisi wa Allah, ni kuti pangali nnungu jwine (jwakuwajilwa kun’galagatila) ikaweje Jwelepejo, ana nambi jenumanja chim’be Asilamu?”"},{"SurahNumber":11,"VerseNumber":15,"Text":"Waliose waakusaka umi wa duniya ni ipeto yakwe, chitwakwanichisye (malipilo ga) itendo yao pa duniya pepo, soni wanganyao palakwepo ngaawa wakupungusyidwa (kalikose)"},{"SurahNumber":11,"VerseNumber":16,"Text":"Wanganyao ni awala watakatende ngakola ku Akhera ikaweje Moto, soni ijonasiche yaapanganyisye pa duniyapo, ni iwele soni yakuweseka yaawele ali nkutenda"},{"SurahNumber":11,"VerseNumber":17,"Text":"Ana (Muhammadi ﷺ kapena wakulupilila) wali pachilosyo chakuonechela (Qur’an) chakuumila kwa Ambuje wao, soni mboni jakuumila Kukwakwe (jwali Jibulilu) jikujikuya (Qur’anijo kwisa kujijitichisya, mpaka alandane ni achimakafili)? Kutendaga paujo pakwe (chaiche) chitabu cha Musa (Taurat, chachaliji soni) nnongola ni chanasa (pajele ndemajo)! Wanganyao (waali pachilosyo chakuonechelao) akuchikulupilila chalakwe (chitabu cha Qur’anichi, ni tachipata Mbepo), nambo watachikane chele m’mikutula (ja achimakafili), basi Moto nichilanga chao. Sano mmwe ngasim’ba nkukaichila ya chalakwechi, chisimu chalakwechi ni chakuonaonape chakuumila kwa Ambuje wenu, nambo kuti wandu wajinji ngaakukulupilila"},{"SurahNumber":11,"VerseNumber":18,"Text":"Ana soni nduni jwaali jwalupuso nnope kumpunda jwaakunsepela Allah unami? Wanganyao taachiyika nao kwa M’mbuje gwao, soni mboni (Achimalaika) sichiti: “Wanganyawa ni awala wawannambuchisye M’mbuje gwao.” Manyililani yanti! Malweso ga Allah gali pa walupuso"},{"SurahNumber":11,"VerseNumber":19,"Text":"Awala waakusiwilila (wandu) petala lya Allah ni kulisachililaga kupombotala, soni wanganyao Akhera akuwa nkujikanila"},{"SurahNumber":11,"VerseNumber":20,"Text":"Wanganyao nganawa wanti nikunnepelekasya (Allah kwapa ipotesi) pachilambo, soni nganakola nkwaagosa jwalijose jwangawaga Allah, ilagasyo ichijonjechesyedwa kukwao (ligongo lyakwasochelesya achimijao), nganawa nkukombola kupikana (yakuona) soni nganawa nkuiwona"},{"SurahNumber":11,"VerseNumber":21,"Text":"Wanganyao ni awala waalijonasile achimisyene (pakulijinjisya ku Moto), soni ni ichasokonechela ayila yawaliji nkuisepelela (kuwa milungu jao)"},{"SurahNumber":11,"VerseNumber":22,"Text":"Pangali kaichila yanti wanganyao ku Akhera tachiwa wakwasika nnope"},{"SurahNumber":11,"VerseNumber":23,"Text":"Chisimu awala waakulupilile ni kutendaga yambone ni kuujila mwakulinandiya kwa M’mbuje gwao, wanganyao niwandu wa ku Mbepo, wanyao kwalakweko takawe wandamo"}]}