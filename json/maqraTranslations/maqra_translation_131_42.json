{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":21,"VerseNumber":51,"Text":"Biz daha öncə İbrahimə də özünə layiq doğru bir yol bəxş etmişdik. Biz onu tanıyırdıq"},{"SurahNumber":21,"VerseNumber":52,"Text":"Bir zaman o öz atasına və tayfasına: “Bu nə heykəllərdir ki, siz onlara sitayiş edirsiniz?”– demişdi"},{"SurahNumber":21,"VerseNumber":53,"Text":"Onlar: “Biz atalarımızı onlara ibadət edən görmüşük!”– demişdilər"},{"SurahNumber":21,"VerseNumber":54,"Text":"İbrahim demişdi: “Doğrusu, siz də, atalarınız da, açıq-aydın bir azğınlıq içindəsiniz”"},{"SurahNumber":21,"VerseNumber":55,"Text":"Onlar: “Sən bizə haqq gətirmisən, yoxsa oyunbazlardansan?”– demişdilər"},{"SurahNumber":21,"VerseNumber":56,"Text":"İbrahim demişdi: “Xeyr, sizin Rəbbiniz, yaratdığı göylərin də, yerin də Rəbbidir. Mən də buna şahidlik edənlərdənəm"},{"SurahNumber":21,"VerseNumber":57,"Text":"Allaha and olsun ki, siz geriyə dönüb getdikdən sonra bütlərinizə bir kələk gələcəyəm!”"},{"SurahNumber":21,"VerseNumber":58,"Text":"Nəhayət İbrahim bütləri sındırıb qırıq-qırıq edərək yalnız onların ən irisini saxladı ki, bəlkə, ona müraciət edələr"},{"SurahNumber":21,"VerseNumber":59,"Text":"Onlar dedilər: “Məbudlarımızı kim bu kökə salıb? Şübhəsiz ki, o, zalımlardandır!”"},{"SurahNumber":21,"VerseNumber":60,"Text":"Bəziləri: “İbrahim deyilən bir gəncin onları pislədiyini eşitmişik”– dedilər"},{"SurahNumber":21,"VerseNumber":61,"Text":"Digərləri də: “Onu camaatın gözü qabağına gətirin ki, şahidlik etsinlər”– dedilər"},{"SurahNumber":21,"VerseNumber":62,"Text":"Onlar dedilər: “Məbudlarımızı sənmi bu kökə saldın, ey İbrahim?”"},{"SurahNumber":21,"VerseNumber":63,"Text":"İbrahim dedi: “Xeyr, bunu onların bu böyüyü etmiş olar. Əgər danışa bilirlərsə, özlərindən soruşun”"},{"SurahNumber":21,"VerseNumber":64,"Text":"Onlar öz-özlərinə müraciətlə: “Həqiqətən də, siz zalımlarsınız”– dedilər"},{"SurahNumber":21,"VerseNumber":65,"Text":"Sonra yenə öz bildikləri batil əqidələrinə qayıdıb dedilər: “Axı sən bilirsən ki, bunlar danışmırlar”"},{"SurahNumber":21,"VerseNumber":66,"Text":"İbrahim dedi: “Elə isə Allahı qoyub sizə heç bir fayda və zərər verə bilməyən bütlərəmi tapınırsınız"},{"SurahNumber":21,"VerseNumber":67,"Text":"Tfu sizə də, Allahdan başqa tapındıqlarınıza da! Doğurdandamı, siz dərk etmirsiniz?”"},{"SurahNumber":21,"VerseNumber":68,"Text":"Onlar dedilər: “Əgər ondan əvəz çıxmaq istəyirsinizsə, onu yandırın ki, məbudlarınıza kömək edəsiniz”"},{"SurahNumber":21,"VerseNumber":69,"Text":"Biz: “Ey od! İbrahim üçün sərin və zərərsiz ol!”– dedik"},{"SurahNumber":21,"VerseNumber":70,"Text":"Onlar İbrahimə qəsd etmək fikrinə düşdülər, lakin Biz onları daha şiddətli cəzaya məruz qoyduq"},{"SurahNumber":21,"VerseNumber":71,"Text":"Biz onu da, Lutu da zalımlardan xilas edib aləmlər üçün bərəkət verdiyimiz yerə gətirdik"},{"SurahNumber":21,"VerseNumber":72,"Text":"Biz ona İshaqı və bir də Yaqubu bağışlayıb hamısını əməlisaleh insanlar etdik"},{"SurahNumber":21,"VerseNumber":73,"Text":"Biz Öz hökmümüzlə onları doğru yolu göstərən rəhbərlər etdik. Onlara xeyirli işlər görməyi, namaz qılmağı və zəkat verməyi vəhy etdik. Onlar yalnız Bizə ibadət edirdilər"},{"SurahNumber":21,"VerseNumber":74,"Text":"Lutu da yada sal! Biz ona hökmranlıq (peyğəmbərlik) və elm bəxş etdik, onu çirkin işlər görən bir məmləkətdən xilas etdik. Həqiqətən, onlar pis, fasiq bir qövm idilər"},{"SurahNumber":21,"VerseNumber":75,"Text":"Biz onu Öz mərhəmətimizə qovuşdurduq. O, həqiqətən, əməlisalehlərdən idi"},{"SurahNumber":21,"VerseNumber":76,"Text":"Nuhu da yada sal! Daha öncə o dua etmişdi. Biz onun duasını qəbul etmiş, onu və onun ailəsini böyük qəm-qüssədən qurtarmışdıq"},{"SurahNumber":21,"VerseNumber":77,"Text":"Biz onu ayələrimizi yalan hesab edən adamlardan müdafiə etdik. Doğrudan da onlar pis adamlar idilər. Odur ki, Biz onların hamısını suya batırdıq"},{"SurahNumber":21,"VerseNumber":78,"Text":"Davudu və Süleymanı da yada sal! Bir zaman onlar özgə adamların qoyunlarının girib zay elədiyi bir əkin sahəsi barəsində hökm vermişdilər. Biz onların hökmünə şahid idik"},{"SurahNumber":21,"VerseNumber":79,"Text":"Biz o hökmü Süleymana anlatdıq. Hər ikisinə hökmranlıq (peyğəmbərlik) və elm bəxş etdik. Biz dağları və quşları Davudla birlikdə Allahı tərifləmələri üçün ona ram etdik. Bunları Biz etdik"},{"SurahNumber":21,"VerseNumber":80,"Text":"Biz Davuda sizi döyüşdə təhlükələrdən mühafizə etmək üçün zirehlər düzəltməyi öyrətdik. Heç siz şükür edirsinizmi"},{"SurahNumber":21,"VerseNumber":81,"Text":"Güclü əsən küləyi Süleymana ram etdik. Küləklər onun əmri ilə bərəkət verdiyimiz yerə (Şama) tərəf əsərdi. Biz hər şeyi bilirik"},{"SurahNumber":21,"VerseNumber":82,"Text":"Şeytanlar arasından onun üçün dəniz sularına dalıb dalğıclıq edən və bundan başqa digər işlər görənlər də var idi. Biz onları nəzarətimiz altında saxlayırdıq"}]}