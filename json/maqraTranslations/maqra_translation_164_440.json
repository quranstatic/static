{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":30,"VerseNumber":54,"Text":"Nyankopͻn na Ɔbͻͻ mo wͻ εberε a na moyε mmrε (tesε nkͻdaa a na monni ahoͻden), εna mo mmrε yε akyiri no Ͻmaa mo ahoͻden, εna ahoͻden no akyiri no (Ɔma mo san) yε mmrε fu dwono (bͻ nkͻkora posoposo). Ɔbͻ deε Ɔpε. Ɔne Onimdefoͻ no, Ɔne Otumfoͻ no"},{"SurahNumber":30,"VerseNumber":55,"Text":"Ɛda a Dͻnhwere no besie no, abͻneεfoͻ no bedi nse sε: Wͻ’tenaa (wiase) bεyε sε dͻnhwere baako pε bi. Saa ara na na wͻ’dane wͻn ho fri kwan pa no so, di atorͻ, yε nneεma a εmfata"},{"SurahNumber":30,"VerseNumber":56,"Text":"Wͻn a y’ama wͻn nimdeε ne gyidie no nso bεka sε: “Motenaa (nna dodoͻ) sεdeε Nyankopͻn ahyehyε, de kosii Wusͻreε da no; enti εnnε ne Wusͻreε da no, nanso modeε monnim”"},{"SurahNumber":30,"VerseNumber":57,"Text":"Enti saa Da no deε, wͻn a wͻ’di bͻne no kyεwpa no ho mma mfasoͻ, na yεmma wͻn kwan (sε wͻ’bεpa kyεw) anaasε wͻ’bεsrε bͻnefakyε"},{"SurahNumber":30,"VerseNumber":58,"Text":"Ampa sε Ya’yε mfatoho ahodoͻ pii wͻ saa Qur’aan yi mu ama adasamma. Nanso sε wode nsεnkyerεnee bi brε wͻn a, nokorε sε wͻn a wͻ’yi boniayԑ no bεka sε: ”Moyε nkontompofoͻ “"},{"SurahNumber":30,"VerseNumber":59,"Text":"Saa ara na Nyankopͻn si wͻn a wͻ’nnim no akoma"},{"SurahNumber":30,"VerseNumber":60,"Text":"Enti (Nkͻmhyεni), si aboterε. Nokorε sε Nyankopͻn bͻhyε no yε nokorε; na εmma wͻn a wͻn adwen nnsi wͻn pie no mmͻ wo nngu anaasε wͻ’mmu w’aba mu"},{"SurahNumber":31,"VerseNumber":1,"Text":"Alif – Laam – Miim"},{"SurahNumber":31,"VerseNumber":2,"Text":"Woi yε Nyansa, adwen ne nimdeε Nwoma no mu nsԑm"},{"SurahNumber":31,"VerseNumber":3,"Text":"Ɛyε kwankyerε ne ahummͻborͻ dema apapafoͻ no"},{"SurahNumber":31,"VerseNumber":4,"Text":"Wͻn a wͻ’frε Nyame wͻ ne berε mu, na wͻ’yi Zaka, na wͻn adwen si wͻn pi wͻ Daakye no ho no"},{"SurahNumber":31,"VerseNumber":5,"Text":"Saa nkorͻfoͻ no na wͻ’nam kwan tenenee a efri wͻn Wura Nyankopͻn hͻ no soͻ, na saa nkorͻfoͻ no ne nkonimdifoͻ no"},{"SurahNumber":31,"VerseNumber":6,"Text":"Nnipa no mu bi wͻ hͻ a wͻ’kͻtͻ ahuhusεm a nimdeε biara nni mu, sεdeε wͻ’de bεyera (amanfoͻ) afri Nyankopͻn kwan no soͻ, na wͻ’fa (Nyankopͻn kwan no sε) agorͻ. Saa nkorͻfoͻ no benya animguaseε asotwee"},{"SurahNumber":31,"VerseNumber":7,"Text":"Sε yεrekenkan Yεn nsεm no kyerε no a ᴐde ahomasoᴐ dane neho kͻ, yε sεdeε ͻntee koraa, tesε deε akraa bi wͻ n’aso mu. Enti (Nkͻmhyεni), fa asotwee yaaya no hyԑ (saa nipa ) no bᴐ"},{"SurahNumber":31,"VerseNumber":8,"Text":"Nokorε sε wͻn a wͻ’agye adie na wͻ’di dwuma pa no, anigyeε Aheman no bεyε wͻn dea"},{"SurahNumber":31,"VerseNumber":9,"Text":"Emu na wͻ’bεtena afe bᴐᴐ. Ɛyε Nyankopͻn bͻhyε a εyε nokorε. Ɔne Otumfoͻ no a Otumi ade nyinaa yε, Ɔne Onyansafoͻ no"},{"SurahNumber":31,"VerseNumber":10,"Text":"Wabɔ soro a adum biara nkuta mu a mohunu, εna Ɔde mmepͻ asisi asaase no so pintinn sεdeε (asaase no) nnwoso mo, εna W’ama mmoadoma ahodoͻ pii ahwete wͻ soͻ, εna Ye’siane nsuo fri soro dema nnͻbaeε papa ahodoͻ nyinaa nyini"},{"SurahNumber":31,"VerseNumber":11,"Text":"Woi yε Nyankopͻn abͻdeε. Enti monkyerε Me deε wͻn a wͻ’ka Neho no nso abͻ. Daabi, abͻneεfoͻ no wͻ ͻyera pefee paa mu"},{"SurahNumber":31,"VerseNumber":12,"Text":"Ampa sε, Yε’maa Luqmaan adwen ne Nyansa, (na yεka kyerεε no) sε: “Yi Nyankopͻn ayε. Na obi a obeyi Nyankopͻn ayε no, oyi ayε no dema ͻno ara neho. Obi a obeyi boniayε no nso, nokorԑ sԑ Onyankopͻn ne Ͻdefo , Ɔne Ayeyie Wura “"},{"SurahNumber":31,"VerseNumber":13,"Text":"Kae εberε a Luq’maan ka kyerεε ne ba wͻ εberε a na ͻretu no foͻ no sε: ”Meba, hwε yie na woamfa biribi ammata Nyankopͻn ho. Nokorε sε, biribi a yεde bata Nyankopͻn ho no yε bͻne kεseε paa"},{"SurahNumber":31,"VerseNumber":14,"Text":"Y’atu onipa fo sε ͻnyε ayεmyε ma n’awofoͻ. Ne maame nyinsεn no wͻ ahometeε akyiri ahometeε mu, na mfie mmienu mu na yεde maa no nufoͻ. Enti fa aseda ma Mene w’awofoͻ. Mehͻ ne (obiara) nnkyi"},{"SurahNumber":31,"VerseNumber":15,"Text":"Nasε wͻ’ko tia wo sε fa biribi a wonni ho nimdeε bata Meho a, εno deε enni wͻn akyi; na mmom fa woho bata wͻn ho wͻ wiase yi mu wͻ ayεmyε mu; na di obi a ͻdane neho ba Mehͻ (wᴐ adwen sakra mu) no kwan no so. Na Mehͻ ne monkyi. Na Mεbͻ mo dwuma a na modie no (nyinaa) ho amaneε"},{"SurahNumber":31,"VerseNumber":16,"Text":"“Meba, (deε wobεyε biara), sε emu duro tesε wisa aba, nasε εwͻ ͻbotan mu anaasε εwͻ soro anaasε asaase mu mpo a, Nyankopͻn de bεba (ama w’abu ho akonta). Nokorε sε Nyankopͻn yε Onitefo (wͻ atemmuo mu), na Ɔne biribiara ho amanebͻfoͻ"},{"SurahNumber":31,"VerseNumber":17,"Text":"Meba, frε Nyame wͻ ne berε mu, na hyε (amanfoͻ) ma wͻ’nyε papa, na bra (amanfoͻ) ma wͻn ntwe wͻn ho mfri amumu yε ho; na si aboterε wͻ deε εbεto woͻ (biara) ho. Nokorε sε, woi ne asεm no deε edi mmu paa"},{"SurahNumber":31,"VerseNumber":18,"Text":"Hwε na woanyi w’ani amfri amanfoͻ so ammu wͻn animtia, na εmfa ahomasoͻ nnante wͻ asaase no so. Nokorε sε, Nyankopͻn mpε obi a ͻgye neho die na otu neho no asεm"},{"SurahNumber":31,"VerseNumber":19,"Text":"Na to wobo ase anaa ma wonanteε nyε hͻ-ne-hͻ, na brε wo nne nso ase. Nokorε sε, εnne a (amanfoͻ) mpε koraa ne afunumu nne “"},{"SurahNumber":31,"VerseNumber":20,"Text":"Enti monhunuu sε Nyankopͻn ama deε εwͻ soro ne deε εwͻ asaase soͻ (nyinaa) berε wͻn ho ase mamo, εna Wama N’adom a εda adie ne deε asuma abu mo soͻ? Nnipa no bi wͻhͻ a wͻ’gye Nyankopͻn ho akyinnye a nimdeε anaa kwankyerε anaa Nwoma pefee biara nni mu"},{"SurahNumber":31,"VerseNumber":21,"Text":"Sε woka kyerε wͻn sε, moni deε Nyankopͻn asiane aba no akyi a, deε wͻ’ka ne sε: “Daabi, yedi deε yε’bεtoo y’agyanom wͻ soͻ no akyi.” Enti sε na ͻbonsam refrε wͻn (agyanom) akͻ Ogya frama asotwee no mu mpo a"}]}