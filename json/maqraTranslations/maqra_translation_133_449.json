{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":22,"VerseNumber":1,"Text":"О люди! Бійтеся Господа вашого! Воістину, землетрус Часу — жахлива річ"},{"SurahNumber":22,"VerseNumber":2,"Text":"Того Дня, коли ви побачите його, кожна годувальниця забуде про тих, кого годувала, а кожна вагітна жінка викине свій плід. Ти побачиш людей, наче п’яних, але насправді вони не п’яні — це кара Господня буде важкою"},{"SurahNumber":22,"VerseNumber":3,"Text":"Є серед людей така, яка сперечається про Аллага без жодного знання, йдучи за кожним бунтівним шайтаном"},{"SurahNumber":22,"VerseNumber":4,"Text":"якому приписано, що кожного, хто зробить його своїм покровителем, він зіб’є зі шляху й заведе у вогняну кару"},{"SurahNumber":22,"VerseNumber":5,"Text":"О люди! Якщо ви перебуваєте в сумнівах щодо воскресіння, то Ми створили вас спочатку з праху, потім — із краплі сімені, потім — із кров’яного згустку, а потім — із частинки плоті, яка має свій образ або ще не має. Так Ми пояснюємо це вам! Ми вкладаємо в лона те, що хочемо, до визначеного строку. Потім Ми виводимо вас звідти дітьми, щоб ви могли досягти зрілості. Деякі з вас помирають, а деякі доживають до жалюгідних часів, забуваючи все, що колись знали. Ти бачиш висохлу землю, але щойно Ми проливаємо на неї воду, вона починає рухатись, підійматись та народжує різні пари прекрасних рослин"},{"SurahNumber":22,"VerseNumber":6,"Text":"Це так, бо Аллаг — Істина. Він оживляє померлих, Він спроможний на кожну річ"},{"SurahNumber":22,"VerseNumber":7,"Text":"адже прийде Час, у якому немає сумніву, і Аллаг воскресить тих, хто в могилах"},{"SurahNumber":22,"VerseNumber":8,"Text":"Є серед людей така, яка сперечається про Аллага без жодного знання, прямого шляху чи Писання, яке дарує світло"},{"SurahNumber":22,"VerseNumber":9,"Text":"Вона гордо повертає шию, щоб збивати інших зі шляху Аллага. Ганьба чекає на неї в цьому світі, а в світі наступному Ми дамо їй скуштувати палючої кари"},{"SurahNumber":22,"VerseNumber":10,"Text":"Це — за те, що приготували руки твої! Аллаг не вчиняє несправедливо зі Своїми рабами"},{"SurahNumber":22,"VerseNumber":11,"Text":"Є серед людей така, яка поклоняється Аллагу, перебуваючи на краю. Якщо з нею станеться щось добре, вона заспокоюється. А якщо її спіткає випробування, вона повернеться назад. Втрачає вона і земне життя, і наступне! Це — явний збиток"},{"SurahNumber":22,"VerseNumber":12,"Text":"Замість Аллага вона звертається до того, що не завдає їй шкоди й не приносить користі. Це — глибока омана"},{"SurahNumber":22,"VerseNumber":13,"Text":"Звертається до того, що швидше нашкодить, ніж принесе користь! Поганий такий володар, поганий такий друг"},{"SurahNumber":22,"VerseNumber":14,"Text":"Воістину, тих, які увірували й робили добрі справи, Аллаг введе до садів, де течуть ріки. Воістину, Аллаг чинить, як побажає"},{"SurahNumber":22,"VerseNumber":15,"Text":"Хто вважає, що Аллаг ніколи не допоможе [Пророку] — ні в земному, ні в наступному житті — той нехай прив’яже мотузку вгорі, а потім переріже й погляне, чи знищать його хитрощі те, що викликає в нього лють"},{"SurahNumber":22,"VerseNumber":16,"Text":"Ми зіслали [Коран] як добре пояснені аяти; Аллаг веде прямим шляхом, кого побажає"},{"SurahNumber":22,"VerseNumber":17,"Text":"Воістину, ті, які увірували, ті, які є юдеями, і сабеї, і християни, і зороастрійці — Аллаг розсудить між ними всіма в День Воскресіння! Воістину, Аллаг — кожній речі Свідок"},{"SurahNumber":22,"VerseNumber":18,"Text":"Невже ти не бачиш, що Аллагу поклоняється те, що на небесах, і те, що на землі — сонце, місяць, зорі, гори, дерева, тварини й багато людей. А багато хто заслуговує кари! Кого Аллаг принизить, того ніхто не пошанує! Воістину, Аллаг чинить, як побажає"}]}