{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":1,"VerseNumber":1,"Text":"అనంత కరుణామయుడు అపార కరుణా ప్రదాత అయిన అల్లాహ్ పేరుతో"},{"SurahNumber":1,"VerseNumber":2,"Text":"సర్వలోకాలకు ప్రభువైన అల్లాహ్ మాత్రమే సమస్త స్తోత్రాలకు అర్హుడు"},{"SurahNumber":1,"VerseNumber":3,"Text":"అనంత కరుణామయుడు, అపార కరుణా ప్రదాత"},{"SurahNumber":1,"VerseNumber":4,"Text":"తీర్పుదినానికి స్వామి"},{"SurahNumber":1,"VerseNumber":5,"Text":"మేము నిన్నే ఆరాధిస్తున్నాము మరియు నీ సహాయాన్నే అర్థిస్తున్నాము"},{"SurahNumber":1,"VerseNumber":6,"Text":"మాకు ఋజుమార్గం వైపునకు మార్గదర్శకత్వం చేయి"},{"SurahNumber":1,"VerseNumber":7,"Text":"నీవు అనుగ్రహించిన వారి మార్గం మాత్రమే (చూపు) నీ ఆగ్రహానికి గురి అయిన వారి (మార్గం కానీ) లేక మార్గభ్రష్టులైన వారి (మార్గం కానీ) కాదు"},{"SurahNumber":2,"VerseNumber":1,"Text":"అలిఫ్-లామ్-మీమ్"},{"SurahNumber":2,"VerseNumber":2,"Text":"ఇది (ఈ ఖుర్ఆన్) ఒక దివ్య గ్రంథం; ఇందులో ఏ మాత్రం సందేహం లేదు. దైవభీతి గలవారికి ఇది మార్గదర్శకత్వము"},{"SurahNumber":2,"VerseNumber":3,"Text":"(వారికి) ఎవరైతే అగోచర యథార్థాన్ని విశ్వసిస్తారో, నమాజ్ను స్థాపిస్తారో మరియు మేము ప్రసాదించిన జీవనోపాధి నుండి (మా మార్గంలో) ఖర్చు చేస్తారో"},{"SurahNumber":2,"VerseNumber":4,"Text":"మరియు ఎవరైతే (ఓ ముహమ్మద్!) నీపై అవతరింప జేయబడిన దానిని (ఈ ఖుర్ఆన్ ను) మరియు నీకు పూర్వం అవతరింప జేయబడిన వాటినీ (దివ్య గ్రంథాలను) విశ్వసిస్తారో మరియు పరలోక జీవితాన్ని దృఢంగా నమ్ముతారో"},{"SurahNumber":2,"VerseNumber":5,"Text":"అలాంటి వారే తమ ప్రభువు (చూపిన) సన్మార్గంలో ఉన్నవారు మరియు అలాంటి వారే సాఫల్యం పొందేవారు"},{"SurahNumber":2,"VerseNumber":6,"Text":"నిశ్చయంగా, సత్యతిరస్కారులను (ఓ ముహమ్మద్!) నీవు హెచ్చరించినా, హెచ్చరించక పోయినా ఒకటే, వారు విశ్వసించేవారు కారు"},{"SurahNumber":2,"VerseNumber":7,"Text":"అల్లాహ్ వారి హృదయాల మీద మరియు వారి చెవుల మీద ముద్ర వేశాడు. మరియు వారి కన్నుల మీద తెర పడి ఉన్నది. మరియు వారి కొరకు ఘోరమైన శిక్ష ఉంది"},{"SurahNumber":2,"VerseNumber":8,"Text":"మరియు ప్రజలలో కొందరు: \"మేము అల్లాహ్ నూ మరియు అంతిమ దినాన్నీ విశ్వసించాము.\" అని, అనే వారున్నారు. కానీ (వాస్తవానికి) వారు విశ్వసించేవారు కారు"},{"SurahNumber":2,"VerseNumber":9,"Text":"వారు, తాము అల్లాహ్ నూ మరియు విశ్వసించిన వారినీ మోసగిస్తున్నారని (అనుకుంటున్నారు); కానీ వారు తమను తాము తప్ప మరెవ్వరినీ మోసగించటం లేదు, కాని వారది గ్రహించటం లేదు"},{"SurahNumber":2,"VerseNumber":10,"Text":"వారి హృదయాలలో రోగముంది. కాబట్టి అల్లాహ్ వారి రోగాన్ని మరింత అధికం చేశాడు. మరియు వారు అసత్యం పలుకుతూ ఉండటం వలన, వారికి బాధాకరమైన శిక్ష ఉంది"},{"SurahNumber":2,"VerseNumber":11,"Text":"మరియు: \"భువిలో కల్లోలం రేకెత్తించకండి.\" అని వారితో అన్నప్పుడు; వారు: \"మేము సంస్కర్తలము మాత్రమే!\" అని అంటారు"},{"SurahNumber":2,"VerseNumber":12,"Text":"జాగ్రత్త! నిశ్చయంగా, (భువిలో) కల్లోలం రేకెత్తిస్తున్నవారు వీరే, కాని వారది గ్రహించటం లేదు"},{"SurahNumber":2,"VerseNumber":13,"Text":"మరియు: \"ఇతర జనులు విశ్వసించినట్లు మీరూ విశ్వసించండి.\" అని, వారితో అన్నప్పుడు, వారు: \"మూర్ఖులు విశ్వసించినట్లు మేమూ విశ్వసించాలా?\" అని జవాబిస్తారు. జాగ్రత్త! వాస్తవానికి వారే మూర్ఖులు, కాని వారికది తెలియదు"},{"SurahNumber":2,"VerseNumber":14,"Text":"మరియు విశ్వాసులను కలిసి నపుడు, వారు: \"మేము విశ్వసించాము.\" అని అంటారు. కానీ, తమ షైతానుల (దుష్ట నాయకుల) దగ్గర ఏకాంతంలో ఉన్నప్పుడు వారు: \"నిశ్చయంగా, మేము మీతోనే ఉన్నాము. కేవలం (వారి) ఎగతాళి చేస్తున్నాము.\" అని అంటారు"},{"SurahNumber":2,"VerseNumber":15,"Text":"అల్లాహ్ వారి ఎగతాళి చేస్తున్నాడు మరియు వారి తలబిరుసుతనాన్ని హెచ్చిస్తున్నాడు, (అందులో వారు) అంధులై తిరుగుతున్నారు"},{"SurahNumber":2,"VerseNumber":16,"Text":"ఇలాంటి వారే, సన్మార్గానికి బదులుగా దుర్మార్గాన్ని కొనుక్కున్న వారు; కాని వారి బేరం వారికి లాభదాయకం కాలేదు మరియు వారికి మార్గదర్శకత్వమూ దొరకలేదు"},{"SurahNumber":2,"VerseNumber":17,"Text":"వారి ఉపమానం ఇలా ఉంది: ఒక అగ్నిని వెలిగించగా, అది పరిసరాలను ప్రకాశింపజేసిన తర్వాత అల్లాహ్ వారి వెలుగును తీసుకుని వారిని అంధకారంలో విడిచి పెట్టడం వల్ల, వారు ఏమీ చూడలేక పోతారు"},{"SurahNumber":2,"VerseNumber":18,"Text":"(వారు) చెవిటివారు, మూగవారు, గ్రుడ్డివారు, ఇక వారు (ఋజుమార్గానికి) మరలిరాలేరు"},{"SurahNumber":2,"VerseNumber":19,"Text":"లేక (మరొక ఉపమానం): ఆకాశం నుండి ఘోరంగా వర్షం కురుస్తున్నది; చిమ్మ చీకట్లలో ఉరుములు, మెరుపులు మెరుస్తున్నాయి. ఆ ఉరుముల భీకర ధ్వని విని, మృత్యుభయం చేత వారు తమ వ్రేళ్ళను చెవులలో దూర్చుకుంటున్నారు. మరియు అల్లాహ్ సత్య తిరస్కారులను అన్ని వైపుల నుండి ఆవరించి ఉన్నాడు"},{"SurahNumber":2,"VerseNumber":20,"Text":"ఆ మెరుపు వారి దృష్టిని ఇంచు మించు ఎగురవేసుకు పోయినట్లుంటుంది. ప్రతిసారి అది మెరిసినప్పుడు, వారు ముందుకు నడుస్తారు మరియు వారిపై చీకటి క్రమ్ము కొనగానే వారు ఆగిపోతారు. మరియు అల్లాహ్ కోరితే వారి వినికిడినీ మరియు వారి చూపునూ తొలగించే వాడు. నిశ్చయంగా, అల్లాహ్ ప్రతిదీ చేయగల సమర్ధుడు"},{"SurahNumber":2,"VerseNumber":21,"Text":"ఓ మానవులారా! మిమ్మల్ని మరియు మీకు పూర్వం వారిని సృష్టించిన మీ ప్రభువు (అల్లాహ్) నే ఆరాధించండి, తద్వారా మీరు భక్తిపరులు కావచ్చు"},{"SurahNumber":2,"VerseNumber":22,"Text":"ఆయన (అల్లాహ్) యే మీ కొరకు భూమిని పరుపుగాను మరియు ఆకాశాన్ని కప్పుగాను చేశాడు. మరియు ఆకాశం నుండి వర్షాన్ని కురిపించి, తద్వారా మీకు జీవనోపాధిగా ఫలాలను (పంటలను) ఉత్పత్తి చేశాడు! కావున ఇది తెలుసుకొని కూడా, మీరు ఇతరులను అల్లాహ్ కు సాటిగా నిలబెట్టకండి"},{"SurahNumber":2,"VerseNumber":23,"Text":"మరియు మేము మా దాసుని (ముహమ్మద్) పై అవతరింపజేసిన దానిని (ఈ ఖుర్ఆన్ ను) గురించి, మీకు సందేహముంటే; దాని వంటి ఒక్క సూరహ్ నైనా మీరు (రచించి) తీసుకురండి. మరియు అల్లాహ్ తప్ప మీకు ఉన్న సహాయకులను అందరినీ పిలుచుకోండి; మీరు సత్యవంతులే అయితే (ఇది చేసి చూపండి)"},{"SurahNumber":2,"VerseNumber":24,"Text":"కానీ, ఒకవేళ మీరు అలా చేయలేక పోతే - నిశ్చయంగా, మీరు అలా చేయలేరు - మానవులు మరియు రాళ్ళు ఇంధనమయ్యే ఆ నరకాగ్నికి భయపడండి. అది సత్యతిరస్కారుల కొరకే తయారు చేయబడింది"},{"SurahNumber":2,"VerseNumber":25,"Text":"మరియు విశ్వసించి, సత్కార్యాలు చేసేవారి కొరకు నిశ్చయంగా క్రింద కాలువలు ప్రవహించే స్వర్గవనాలు ఉంటాయనే శుభవార్తను వినిపించు, ప్రతిసారి వారికి తినటానికి ఫలాలు ఒసంగబడినపుడల్లా, వారు: \"ఇవి ఇంతకు ముందు మాకు ఇవ్వబడినవే!\" అని అంటారు. ఎందుకంటే వారికి ఇవ్వబడేవి వాటీ పోలిక గలవే. అక్కడ వారికి నిర్మల సహవాసులు (అజ్వాజ్) ఉంటారు. మరియు వారందులో శాశ్వతంగా ఉంటారు"}]}