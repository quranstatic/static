{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":84,"VerseNumber":1,"Text":"Pamene thambo lidzang’ambike (kusonyeza mapeto ake)"},{"SurahNumber":84,"VerseNumber":2,"Text":"“Ndikudzamvera lamulo la Mbuye wake; ndipo lidzayenera kutero"},{"SurahNumber":84,"VerseNumber":3,"Text":"“Ndiponso pamene nthaka idzatambasulidwe (pogumuka mapiri ake ndikuchoka zitunda zake)"},{"SurahNumber":84,"VerseNumber":4,"Text":"“Ndi kutaya zomwe zidali mkati mwake ndi kukhala yopanda kanthu"},{"SurahNumber":84,"VerseNumber":5,"Text":"“Ndikudzamvera lamulo la Mbuye wake; ndipo lidzayenera kutero. (Choncho zikadzachitika zimenezi ndiye kuti munthu adzalandira mphoto ya zochita zake)"},{"SurahNumber":84,"VerseNumber":6,"Text":"“E iwe munthu! Ndithudi iwe ukubwerera kwa Mbuye wako (ndi zochita zako zabwino kapena zoipa), kubwerera kotsimikizika, ndipo iwe ukumana (ndi zotsatira za zochitachita zako)"},{"SurahNumber":84,"VerseNumber":7,"Text":"“Tsono amene adzapatsidwe kaundula wa zochita zake kudzanja la manja"},{"SurahNumber":84,"VerseNumber":8,"Text":"“Basi iye, adzawerengedwa, kuwerengedwa kopepuka"},{"SurahNumber":84,"VerseNumber":9,"Text":"“Ndipo adzabwerera kwa anthu ake (okhulupirira) ali wokondwa"},{"SurahNumber":84,"VerseNumber":10,"Text":"“Koma yemwe adzapatsidwe kaundula wa zochita zake chakumanzere kudzera kumbuyo kwa msana wake (chifukwa chomunyoza)"},{"SurahNumber":84,"VerseNumber":11,"Text":"“Basi, iye adzaitana imfa (kuti imufikire; kuti afe apumule, koma siidzamufikira)"},{"SurahNumber":84,"VerseNumber":12,"Text":"“Ndipo adzalowa ku Moto woyaka"},{"SurahNumber":84,"VerseNumber":13,"Text":"“Kamba kakuti iye adali wokondwa; (kukondwa kwa machimo) pamodzi ndi anthu ake (osaganizira za mathero ake)"},{"SurahNumber":84,"VerseNumber":14,"Text":"“Ndithudi, amaganiza kuti sadzabwerera (kwa Allah ndiponso sadzawerengedwa)"},{"SurahNumber":84,"VerseNumber":15,"Text":"“Chifukwa ninji (asabwelere)? Ndithu Mbuye wake adali kumuona. (Choncho alipidwa zimene adachita)"},{"SurahNumber":84,"VerseNumber":16,"Text":"“Choncho ndikulumbilira kufiira kwa dzuwa (pamene likulowa)"},{"SurahNumber":84,"VerseNumber":17,"Text":"“Ndi usiku ndi zimene wasonkhanitsa"},{"SurahNumber":84,"VerseNumber":18,"Text":"“Ndi mwezi ukakwanira dangalira (lake)"},{"SurahNumber":84,"VerseNumber":19,"Text":"“Ndithudi mudzachoka apa kunka apa (pa moyo uno mpakana umene uli nkudza)"},{"SurahNumber":84,"VerseNumber":20,"Text":"“Kodi nchiyani chikuwaletsa iwo (okanira) kukhulupirira (Allah ndi kuuka kumanda, zisonyezo zake zitaonekera poyera)"},{"SurahNumber":84,"VerseNumber":21,"Text":"“Ndipo ikawerengedwa kwa iwo Qur’an, sagwetsa pansi nkhope zawo (modzichepetsa)"},{"SurahNumber":84,"VerseNumber":22,"Text":"“Koma amene sadakhulupirire akutsutsa basi (chifukwa cha makani ndi kudzikweza)"},{"SurahNumber":84,"VerseNumber":23,"Text":"“Ndipo Allah akudziwa (bwinobwino) zimene akuzisonkhanitsa"},{"SurahNumber":84,"VerseNumber":24,"Text":"“Choncho, auze nkhani yachilango chopweteka"},{"SurahNumber":84,"VerseNumber":25,"Text":"“Kupatula awo amene akhulupirira ndikuchita ntchito zabwino, kwa iwo kuli malipiro osatha"},{"SurahNumber":85,"VerseNumber":1,"Text":"“Ndikulumbilira thambo lomwe liri ndi Buruj (Nyenyezi zikuluzikulu)"},{"SurahNumber":85,"VerseNumber":2,"Text":"“Ndi tsiku lolonjezedwa (kuwerengedwa ndi kulipidwa)"},{"SurahNumber":85,"VerseNumber":3,"Text":"“Ndi woikira umboni, ndi woikiridwa umboni"},{"SurahNumber":85,"VerseNumber":4,"Text":"“Atembeleredwa eni ngalande zamoto (zomwe adali kuwazunzira okhulupirira Allah, achimuna ndi achikazi)"},{"SurahNumber":85,"VerseNumber":5,"Text":"“(Ngalande) za moto wankhuni (zambiri zomwe adali kuzikoleza ndikuotchera okhulupirira)"},{"SurahNumber":85,"VerseNumber":6,"Text":"“Pamene iwo adali chikhalire m’mphepete mwa ngalandezo"},{"SurahNumber":85,"VerseNumber":7,"Text":"“Uku iwo akuyang’ana zomwe amawachitira okhulupirira, (pootchedwa ndi moto)"},{"SurahNumber":85,"VerseNumber":8,"Text":"“Sadaone choipa chilichonse mwa iwo koma chifukwa choti adakhulupirira Allah mwini mphamvu zonse ndiponso mwini kuyamikidwa"},{"SurahNumber":85,"VerseNumber":9,"Text":"“Yemwe ufumu wakumwamba ndi pansi ndiWake; ndipo Allah ndi mboni pachilichonse"},{"SurahNumber":85,"VerseNumber":10,"Text":"“Ndithu amene ayesa mayeso okhulupirira achimuna ndi achikazi (pa chipembedzo chawo ndi mazunzo ndi chilango cha moto), pambuyo pake osalapa (pa zimenezi), adzalandira chilango cha Jahena ndiponso chilango cha moto wopsereza"},{"SurahNumber":85,"VerseNumber":11,"Text":"“Ndithudi amene akhulupirira ndi kuchita ntchito zabwino, adzakhala ndi Minda yamtendere (momwe) mitsinje ikuyenda pansi pake; kumeneko ndiko kupambana kwakukulu"},{"SurahNumber":85,"VerseNumber":12,"Text":"“Ndithu kulanga kwa Mbuye wako (kwa anthu achinyengo), ndi kwaukali kwambiri"},{"SurahNumber":85,"VerseNumber":13,"Text":"“Iye, (Mmodzi yekha) ndi amene adayambitsa zolengedwa ndiponso ndi Yemwe adzazibweze (pambuyo poonongeka)"},{"SurahNumber":85,"VerseNumber":14,"Text":"“Iye, ndi Wokhululuka (kwa amene walapa kwa Iye), ndiponso Wokonda kwambiri (amene akumkonda ndi kumumvera)"},{"SurahNumber":85,"VerseNumber":15,"Text":"“Mwini Arsh (Mpando wachifumu), (ndiponso) Wolemekezeka (mmene alili ndi mbiri Zake)"},{"SurahNumber":85,"VerseNumber":16,"Text":"“Wochita zimene wafuna, (ndipo chimene wafuna sichikanika)"},{"SurahNumber":85,"VerseNumber":17,"Text":"“Kodi yakufika nkhani ya magulu a nkhondo"},{"SurahNumber":85,"VerseNumber":18,"Text":"“Firiaun (Farawo) ndi Samudu, (ndi chilango chimene chidawapeza chifukwa chakulimbikira kwawo pa zinthu zopanda pake)"},{"SurahNumber":85,"VerseNumber":19,"Text":"“Koma amene sadakhulupirire ali mkati motsutsa basi"},{"SurahNumber":85,"VerseNumber":20,"Text":"“Koma Allah awazinga mbali zonse"},{"SurahNumber":85,"VerseNumber":21,"Text":"“Koma iyi ndi Qur’an yolemekezeka"},{"SurahNumber":85,"VerseNumber":22,"Text":"“Yomwe idachokera mu ubawo (chisileti chachikulu) wotetezedwa (ndi manja alionse, osintha kanthu kapena kuonjezerapo)"},{"SurahNumber":86,"VerseNumber":1,"Text":"“Ndikulumbilira ku mwamba ndi Nyenyezi imene imadza usiku"},{"SurahNumber":86,"VerseNumber":2,"Text":"“Chitakudziwitse nchiyani za Nyenyezi yodza usikuyo"},{"SurahNumber":86,"VerseNumber":3,"Text":"“Imeneyo ndi nyenyezi yowala kwambiri (mu mdima)"},{"SurahNumber":86,"VerseNumber":4,"Text":"“Ndithudi palibe mzimu uliwonse koma uli ndi msungi wake (amene akuuyang’anira ndikulemba zonse zochita zake)"},{"SurahNumber":86,"VerseNumber":5,"Text":"“Aganizire munthu, kodi adalengedwa kuchokera kuchiyani"},{"SurahNumber":86,"VerseNumber":6,"Text":"“Adalengedwa kuchokera ku madzi ofwamphuka"},{"SurahNumber":86,"VerseNumber":7,"Text":"“Amatuluka kuchokera pakati pa mafupa a msana (wa mwamuna) ndi chifuwa (cha mkazi)"},{"SurahNumber":86,"VerseNumber":8,"Text":"“Ndithu Iye ndiwakutha, kumbwezeranso (ku moyo pa mbuyo pa imfa)"},{"SurahNumber":86,"VerseNumber":9,"Text":"“Tsiku limene zobisika zonse zidzaonekera poyera"},{"SurahNumber":86,"VerseNumber":10,"Text":"“Munthu sadzakhala ndi mphamvu (tsiku limenelo zodzitetezera iye mwini) ndiponso sadzakhala ndi mtetezi"},{"SurahNumber":86,"VerseNumber":11,"Text":"“Ndikulumbiliranso mitambo yobweretsabweretsa mvula"},{"SurahNumber":86,"VerseNumber":12,"Text":"“Ndi nthaka imene imang’ambika (potulutsa m’mera)"},{"SurahNumber":86,"VerseNumber":13,"Text":"“Ndithudi iyi (Qur’an) ndi mawu olekanitsa (Haqq ndi Bâtwil - choona ndi chonama)"},{"SurahNumber":86,"VerseNumber":14,"Text":"“Imeneyi sinkhambakamwa"},{"SurahNumber":86,"VerseNumber":15,"Text":"“Ndithudi iwo akukonza chiwembu"},{"SurahNumber":86,"VerseNumber":16,"Text":"“Nanenso ndikuwakonzera chiwembu (champhamvu kwambiri chimene sangathe kuchipewa)"},{"SurahNumber":86,"VerseNumber":17,"Text":"“Basi, apatse nthawi osakhulupirira apatse nthawi pang’ono, (aona posachedwa)"}]}