{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":26,"VerseNumber":1,"Text":"Twa, Siiyn, Miiym, (Insiguro y’izi ndome hamwe nuwufise ubumenyi bwazo n’Imana yonyene gusa)"},{"SurahNumber":26,"VerseNumber":2,"Text":"Aya n’amajambo ari mugitabu kimenyesha ibikenewe bijanye n’idini"},{"SurahNumber":26,"VerseNumber":3,"Text":"Nkumbure wota umutima wawe murudubi kubera abantu bawe batabaye aba Isilamu"},{"SurahNumber":26,"VerseNumber":4,"Text":"Iyo dushaka twari kubamanurira ibitangaro bivuye mw’ijuru hanyuma amazosi yabo akagamburuka nugukurikira bashaka canke badashaka mugabo ntidushaka kutegeka umuntu ngo abe umu Isilamu"},{"SurahNumber":26,"VerseNumber":5,"Text":"Mugabo\tntibashikirwa\tn’icibutso\tgishasha\tkivuye\tkuri\tnyene\timigisha myinshi, mugabo yama ija kure yivyo"},{"SurahNumber":26,"VerseNumber":6,"Text":"Rero mu vy’ukuri barahakanye kuri ivyo rero ubu vuba, bazoshikirwa n’inkuru z’ivyo bahora bajajurirako"},{"SurahNumber":26,"VerseNumber":7,"Text":"Mbega ntibabonye ngaha kw’Isi ingene twanagishije ibiterwa biri kuriyo n’ubwoko butandukanye bwiza"},{"SurahNumber":26,"VerseNumber":8,"Text":"Ntankeka muri ivyo harimwo ibimenyetso mugabo benshi muribo ntavyo bemera"},{"SurahNumber":26,"VerseNumber":9,"Text":"Mu vy’ukuri Umuremyi wawe niwe nyene ububasha n’impuhwe zihagije"},{"SurahNumber":26,"VerseNumber":10,"Text":"N’Umuremyi\twawe\tmugihe\tyahamagara\tintumwa\tyiwe\tMussa\t(iiii) amubwira ati:- nugende kuri barya bantu bahemukiye imitima yabo"},{"SurahNumber":26,"VerseNumber":11,"Text":"Abantu bo kwa Fir’auni ubabwire uti:- mbega ntibatinya Imana"},{"SurahNumber":26,"VerseNumber":12,"Text":"Nawe avuga ati:- Muremyi wanje mu vy’ukuri jewe ndatinya yuko abo bantu bompakana"},{"SurahNumber":26,"VerseNumber":13,"Text":"N’igikiriza canje ntiki nyorohereza hamwe n’ururimi wanje ntirutomora amajambo neza, rero nushikirize ubu butumwa kwa mwene wanje Haruna (iii)"},{"SurahNumber":26,"VerseNumber":14,"Text":"Nabo n’abantu bafise amakosa imbere yanje mugabo ntinya yuko bongandagura"},{"SurahNumber":26,"VerseNumber":15,"Text":"Avuga ati:- Oya sivyo, ahubwo ni mugende n’ibi bitangaro vyanje, mu vy’ukuri twebwe turi kumwe namwe kandi turabumva"},{"SurahNumber":26,"VerseNumber":16,"Text":"Rero nimugende kwa Fir’auni mumubwire muti:- ntankeka twebwe turi intumwa z’Umuremyi w’abantu bose"},{"SurahNumber":26,"VerseNumber":17,"Text":"Turungitswe yuko wobatwarira turi kumwe twese hamwe na bene Israeri"},{"SurahNumber":26,"VerseNumber":18,"Text":"Fir’auni aca avuga ati:- mbega wewe ntitwakurereye iwacu muugihe wari ukiri mutoyi hanyuma turabana twese kumyaka myinshi y’ubuzima bwawe bwose"},{"SurahNumber":26,"VerseNumber":19,"Text":"Kandi waragize ico gikorwa cawe muvyo wagize vyose uca uba mu bantu badashima"},{"SurahNumber":26,"VerseNumber":20,"Text":"Intumwa y’Imana Mussa (iii) ivuga iti:- naragize ivyo vyose ngaho mugihe nari mu bantu bazimiye"},{"SurahNumber":26,"VerseNumber":21,"Text":"Rero nanje naciye ndabahunga mugihe natinya Umuremyi wanje ubu yarampaye amategeko kandi yarampezagiye ngombe ndi muntumwa z’Imana"},{"SurahNumber":26,"VerseNumber":22,"Text":"Kandi uwo niwo mugisha wangiriyeko impuhwe wukubashira mubuja wa bene Israeri"},{"SurahNumber":26,"VerseNumber":23,"Text":"Fir’auni yavuze ati:- ni nde uyo Muremyi w’abantu bose"},{"SurahNumber":26,"VerseNumber":24,"Text":"Intumwa y’Imana Mussa ivuga iti :- n’Umuremyi w’Amajuru n’Isi hamwe nibirimwo nimwaba mwebwe muri mu bantu mwemera"},{"SurahNumber":26,"VerseNumber":25,"Text":"Fir’aauni\tyabwiye\tabantu\tbamukikuje\tati :-\tmbega\tmwebwe ntimwumva"},{"SurahNumber":26,"VerseNumber":26,"Text":"Intumwa y’Imana Mussa (iii) aca avuga ati:- Umuremyi niwe muremyi w’abavyeyi banyu baho hambere"},{"SurahNumber":26,"VerseNumber":27,"Text":"Fir’auni aca avuga ati:- ntankeka iyo ntumwa yanyu yarungitswe kuri mwebwe n’umusazi"},{"SurahNumber":26,"VerseNumber":28,"Text":"Intumwa\ty’Imana\tMussa\t(iii)\tivuga\titi:-\tUmuremyi\tw’ubuseruko n’uburengera zuba hamwe n’ibiri hagati yavyo nimwaba mutegera neza"},{"SurahNumber":26,"VerseNumber":29,"Text":"Fir’auni aca avuga ati:- niwakurikira iyindi Mana atari jewe mu vy’ukuri nzokugira nk’abantu bari mwibohero"},{"SurahNumber":26,"VerseNumber":30,"Text":"Intumwa y’Imana Mussa (iii) ivuga iti:- mbega naho nokuzanira ikintu kiri k’umugaragaro"},{"SurahNumber":26,"VerseNumber":31,"Text":"Fir’auni nawe amwishura ati:- nukizane niwaba uri mu bantu bavugisha ukuri kwama"},{"SurahNumber":26,"VerseNumber":32,"Text":"Intumwa y’Imana Mussa (iii) ica ijugunya inkoni yiwe, mukanya isase ica ihinduka inzoka nyakuri iri k’umugaragaro"},{"SurahNumber":26,"VerseNumber":33,"Text":"Ica isokorora ukuboko kwayo mumpuzu mumwanya isase guca kurera derere kubantu bakubonye"},{"SurahNumber":26,"VerseNumber":34,"Text":"Fir’auni\tavuga\tabwira\tabakuru\tbamukikuje\tati :-\tmu\tvy’ukuri\tuyu n’umurozi afise ubumenyi buhanitse"},{"SurahNumber":26,"VerseNumber":35,"Text":"Agomba\tabakure\tmugihugu\tcanyu\takoresheje\tuburozi\tbwiwe,\tnone mwebwe mubivuga ko iki"},{"SurahNumber":26,"VerseNumber":36,"Text":"Nabo\tbavuga\tbati:-\tnimumuhe\tumwanya\thamwe\tna\tmwene\twabo hanyuma mubarungike mugisagara caho bakoraniriza abantu bose"},{"SurahNumber":26,"VerseNumber":37,"Text":"Bazokuzanira ibihangange vy’abarozi bose bafise ubumenyi buhanitse"},{"SurahNumber":26,"VerseNumber":38,"Text":"Barakoranijwe\tabarozi\tbose,\tmumwanya\tn’umusi\twagenewe\turwo rubanza"},{"SurahNumber":26,"VerseNumber":39,"Text":"Baca babwirwa abantu bati :- none mwese mwamaze gukorana"},{"SurahNumber":26,"VerseNumber":40,"Text":"Nkumbure tuzobakurikira abo barozi niba aribo bazoronka intsinzi"},{"SurahNumber":26,"VerseNumber":41,"Text":"Rero mugihe bashika abo barozi baciye babwira Fir’auni bati:- mbega turaronka impembo nitwa tahukana intsinzi"},{"SurahNumber":26,"VerseNumber":42,"Text":"Fir’auni abishura ati:- egome kandi mwebwe muzoba muri bamwe mu bantu banje bizigirwa"},{"SurahNumber":26,"VerseNumber":43,"Text":"Intumwa y’Imana Mussa (iii) ibabwira babarozi iti:- nimujugunye ivyo mushobora kujugunya"},{"SurahNumber":26,"VerseNumber":44,"Text":"Bajugunya imigozi yabo hamwe n’inkoni zabo nukuvuga bati:- kububasha bwa Fir’auni ni twebwe bene intsinzi"},{"SurahNumber":26,"VerseNumber":45,"Text":"Hanyuma intumwa y’Imana Mussa (iii) ica ijugunya inkoni yayo hasi yankoni ica iramiragura ivyo abo barozi badukanye"},{"SurahNumber":26,"VerseNumber":46,"Text":"Aho niho babarozi bose barwa hasi barapfukama"},{"SurahNumber":26,"VerseNumber":47,"Text":"Baca bavuga bati:- turemeye Umuremyi w’abantu bose"},{"SurahNumber":26,"VerseNumber":48,"Text":"Umuremyi wa Mussa (iii) hamwe na Haruna (iii)"},{"SurahNumber":26,"VerseNumber":49,"Text":"Fir’auni avuga ati:- mbega mwamwemeye uyo Mussa (iii) imbere yuko ndabaha uruhusha? Ntankeka niwe yabaye umukuru wanyu yabigishije uburozi, ubu rero muzotahura neza, ubu ngiye gucagagura amaboko n’amaguru yanyu ndabitandukanije hanyuma nce ndababamba kubiti mwese"},{"SurahNumber":26,"VerseNumber":50,"Text":"Nabo baca bavuga bati:- ntaco bitwaye mu vy’ukuri twese tuzo subira ku Muremyi wacu"},{"SurahNumber":26,"VerseNumber":51,"Text":"Ntankeka twebwe twizeye yuko Umuremyi wacu azotugirira ikigongwe kubera ibicumuro vyacu, kuko twebwe tubaye abambere mukwemera kuba aba Isilamu b’ukuri"}]}