{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"(یہ) لوگ کس چیز کی نسبت پوچھتے ہیں؟"},{"SurahNumber":78,"VerseNumber":2,"Text":"(کیا) بڑی خبر کی نسبت؟"},{"SurahNumber":78,"VerseNumber":3,"Text":"جس میں یہ اختلاف کر رہے ہیں"},{"SurahNumber":78,"VerseNumber":4,"Text":"دیکھو یہ عنقریب جان لیں گے"},{"SurahNumber":78,"VerseNumber":5,"Text":"پھر دیکھو یہ عنقریب جان لیں گے"},{"SurahNumber":78,"VerseNumber":6,"Text":"کیا ہم نے زمین کو بچھونا نہیں بنایا"},{"SurahNumber":78,"VerseNumber":7,"Text":"اور پہاڑوں کو (ا س کی) میخیں (نہیں ٹھہرایا؟)"},{"SurahNumber":78,"VerseNumber":8,"Text":"(بے شک بنایا) اور تم کو جوڑا جوڑابھی پیدا کیا"},{"SurahNumber":78,"VerseNumber":9,"Text":"اور نیند کو تمہارے لیے (موجب) آرام بنایا"},{"SurahNumber":78,"VerseNumber":10,"Text":"اور رات کو پردہ مقرر کیا"},{"SurahNumber":78,"VerseNumber":11,"Text":"اور دن کو معاش (کا وقت) قرار دیا"},{"SurahNumber":78,"VerseNumber":12,"Text":"اور تمہارے اوپر سات مضبوط (آسمان) بنائے"},{"SurahNumber":78,"VerseNumber":13,"Text":"اور (آفتاب کا) روشن چراغ بنایا"},{"SurahNumber":78,"VerseNumber":14,"Text":"اور نچڑتے بادلوں سے موسلا دھار مینہ برسایا"},{"SurahNumber":78,"VerseNumber":15,"Text":"تاکہ اس سے اناج اور سبزہ پیدا کریں"},{"SurahNumber":78,"VerseNumber":16,"Text":"اور گھنے گھنے باغ"},{"SurahNumber":78,"VerseNumber":17,"Text":"بےشک فیصلہ کا دن مقرر ہے"},{"SurahNumber":78,"VerseNumber":18,"Text":"جس دن صور پھونکا جائے گا تو تم لوگ غٹ کے غٹ آ موجود ہو گے"},{"SurahNumber":78,"VerseNumber":19,"Text":"اور آسمان کھولا جائے گا تو (اس میں) دروازے ہو جائیں گے"},{"SurahNumber":78,"VerseNumber":20,"Text":"اور پہاڑ چلائے جائیں گے تو وہ ریت ہو کر رہ جائیں گے"},{"SurahNumber":78,"VerseNumber":21,"Text":"بےشک دوزخ گھات میں ہے"},{"SurahNumber":78,"VerseNumber":22,"Text":"(یعنی) سرکشوں کا وہی ٹھکانہ ہے"},{"SurahNumber":78,"VerseNumber":23,"Text":"اس میں وہ مدتوں پڑے رہیں گے"},{"SurahNumber":78,"VerseNumber":24,"Text":"وہاں نہ ٹھنڈک کا مزہ چکھیں گے۔ نہ (کچھ) پینا (نصیب ہو گا)"},{"SurahNumber":78,"VerseNumber":25,"Text":"مگر گرم پانی اور بہتی پیپ"},{"SurahNumber":78,"VerseNumber":26,"Text":"(یہ) بدلہ ہے پورا پورا"},{"SurahNumber":78,"VerseNumber":27,"Text":"یہ لوگ حساب (آخرت) کی امید ہی نہیں رکھتے تھے"},{"SurahNumber":78,"VerseNumber":28,"Text":"اور ہماری آیتوں کو جھوٹ سمجھ کر جھٹلاتے رہتے تھے"},{"SurahNumber":78,"VerseNumber":29,"Text":"اور ہم نے ہر چیز کو لکھ کر ضبط کر رکھا ہے"},{"SurahNumber":78,"VerseNumber":30,"Text":"سو (اب) مزہ چکھو۔ ہم تم پر عذاب ہی بڑھاتے جائیں گے"},{"SurahNumber":78,"VerseNumber":31,"Text":"بے شک پرہیز گاروں کے لیے کامیابی ہے"},{"SurahNumber":78,"VerseNumber":32,"Text":"(یعنی) باغ اور انگور"},{"SurahNumber":78,"VerseNumber":33,"Text":"اور ہم عمر نوجوان عورتیں"},{"SurahNumber":78,"VerseNumber":34,"Text":"اور شراب کے چھلکتے ہوئے گلاس"},{"SurahNumber":78,"VerseNumber":35,"Text":"وہاں نہ بیہودہ بات سنیں گے نہ جھوٹ (خرافات)"},{"SurahNumber":78,"VerseNumber":36,"Text":"یہ تمہارے پروردگار کی طرف سے صلہ ہے انعام کثیر"},{"SurahNumber":78,"VerseNumber":37,"Text":"وہ جو آسمانوں اور زمین اور جو ان دونوں میں ہے سب کا مالک ہے بڑا مہربان کسی کو اس سے بات کرنے کا یارا نہیں ہوگا"},{"SurahNumber":78,"VerseNumber":38,"Text":"جس دن روح (الامین) اور فرشتے صف باندھ کر کھڑے ہوں گے تو کوئی بول نہ سکے گا مگر جس کو (خدائے رحمٰن) اجازت بخشے اور اس نے بات بھی درست کہی ہو"},{"SurahNumber":78,"VerseNumber":39,"Text":"یہ دن برحق ہے۔ پس جو شخص چاہے اپنے پروردگار کے پاس ٹھکانہ بنا ئے"},{"SurahNumber":78,"VerseNumber":40,"Text":"ہم نے تم کو عذاب سے جو عنقریب آنے والا ہے آگاہ کر دیا ہے جس دن ہر شخص ان (اعمال) کو جو اس نے آگے بھیجے ہوں گے دیکھ لے گا اور کافر کہے گا کہ اے کاش میں مٹی ہوتا"},{"SurahNumber":79,"VerseNumber":1,"Text":"ان (فرشتوں) کی قسم جو ڈوب کر کھینچ لیتے ہیں"},{"SurahNumber":79,"VerseNumber":2,"Text":"اور ان کی جو آسانی سے کھول دیتے ہیں"},{"SurahNumber":79,"VerseNumber":3,"Text":"اور ان کی جو تیرتے پھرتے ہیں"},{"SurahNumber":79,"VerseNumber":4,"Text":"پھر لپک کر آگے بڑھتے ہیں"},{"SurahNumber":79,"VerseNumber":5,"Text":"پھر (دنیا کے) کاموں کا انتظام کرتے ہیں"},{"SurahNumber":79,"VerseNumber":6,"Text":"(کہ وہ دن آ کر رہے گا) جس دن زمین کو بھونچال آئے گا"},{"SurahNumber":79,"VerseNumber":7,"Text":"پھر اس کے پیچھے اور (بھونچال) آئے گا"},{"SurahNumber":79,"VerseNumber":8,"Text":"اس دن (لوگوں) کے دل خائف ہو رہے ہوں گے"},{"SurahNumber":79,"VerseNumber":9,"Text":"اور آنکھیں جھکی ہوئی"},{"SurahNumber":79,"VerseNumber":10,"Text":"(کافر) کہتے ہیں کیا ہم الٹے پاؤں پھر لوٹ جائیں گے"},{"SurahNumber":79,"VerseNumber":11,"Text":"بھلا جب ہم کھوکھلی ہڈیاں ہو جائیں گے (تو پھر زندہ کئے جائیں گے)"},{"SurahNumber":79,"VerseNumber":12,"Text":"کہتے ہیں کہ یہ لوٹنا تو (موجب) زیاں ہے"},{"SurahNumber":79,"VerseNumber":13,"Text":"وہ تو صرف ایک ڈانٹ ہوگی"},{"SurahNumber":79,"VerseNumber":14,"Text":"اس وقت وہ (سب) میدان (حشر) میں آ جمع ہوں گے"},{"SurahNumber":79,"VerseNumber":15,"Text":"بھلا تم کو موسیٰ کی حکایت پہنچی ہے"},{"SurahNumber":79,"VerseNumber":16,"Text":"جب اُن کے پروردگار نے ان کو پاک میدان (یعنی) طویٰ میں پکارا"},{"SurahNumber":79,"VerseNumber":17,"Text":"(اور حکم دیا) کہ فرعون کے پاس جاؤ وہ سرکش ہو رہا ہے"},{"SurahNumber":79,"VerseNumber":18,"Text":"اور (اس سے) کہو کہ کیا تو چاہتا ہے کہ پاک ہو جائے؟"},{"SurahNumber":79,"VerseNumber":19,"Text":"اور میں تجھے تیرے پروردگار کا رستہ بتاؤں تاکہ تجھ کو خوف (پیدا) ہو"},{"SurahNumber":79,"VerseNumber":20,"Text":"غرض انہوں نے اس کو بڑی نشانی دکھائی"},{"SurahNumber":79,"VerseNumber":21,"Text":"مگر اس نے جھٹلایا اور نہ مانا"},{"SurahNumber":79,"VerseNumber":22,"Text":"پھر لوٹ گیا اور تدبیریں کرنے لگا"},{"SurahNumber":79,"VerseNumber":23,"Text":"اور (لوگوں کو) اکٹھا کیا اور پکارا"},{"SurahNumber":79,"VerseNumber":24,"Text":"کہنے لگا کہ تمہارا سب سے بڑا مالک میں ہوں"},{"SurahNumber":79,"VerseNumber":25,"Text":"تو خدا نے اس کو دنیا اور آخرت (دونوں) کے عذاب میں پکڑ لیا"},{"SurahNumber":79,"VerseNumber":26,"Text":"جو شخص (خدا سے) ڈر رکھتا ہے اس کے لیے اس (قصے) میں عبرت ہے"},{"SurahNumber":79,"VerseNumber":27,"Text":"بھلا تمہارا بنانا آسان ہے یا آسمان کا؟ اسی نے اس کو بنایا"},{"SurahNumber":79,"VerseNumber":28,"Text":"اس کی چھت کو اونچا کیا اور پھر اسے برابر کر دیا"},{"SurahNumber":79,"VerseNumber":29,"Text":"اور اسی نے رات کو تاریک بنایا اور (دن کو) دھوپ نکالی"},{"SurahNumber":79,"VerseNumber":30,"Text":"اور اس کے بعد زمین کو پھیلا دیا"},{"SurahNumber":79,"VerseNumber":31,"Text":"اسی نے اس میں سے اس کا پانی نکالا اور چارا اگایا"},{"SurahNumber":79,"VerseNumber":32,"Text":"اور اس پر پہاڑوں کابوجھ رکھ دیا"},{"SurahNumber":79,"VerseNumber":33,"Text":"یہ سب کچھ تمہارے اور تمہارے چارپایوں کے فائدے کے لیے (کیا)"},{"SurahNumber":79,"VerseNumber":34,"Text":"تو جب بڑی آفت آئے گی"},{"SurahNumber":79,"VerseNumber":35,"Text":"اس دن انسان اپنے کاموں کو یاد کرے گا"},{"SurahNumber":79,"VerseNumber":36,"Text":"اور دوزخ دیکھنے والے کے سامنے نکال کر رکھ دی جائے گی"},{"SurahNumber":79,"VerseNumber":37,"Text":"تو جس نے سرکشی کی"},{"SurahNumber":79,"VerseNumber":38,"Text":"اور دنیا کی زندگی کو مقدم سمجھا"},{"SurahNumber":79,"VerseNumber":39,"Text":"اس کا ٹھکانہ دوزخ ہے"},{"SurahNumber":79,"VerseNumber":40,"Text":"اور جو اپنے پروردگار کے سامنے کھڑے ہونے سے ڈرتا اور جی کو خواہشوں سے روکتا رہا"},{"SurahNumber":79,"VerseNumber":41,"Text":"اس کا ٹھکانہ بہشت ہے"},{"SurahNumber":79,"VerseNumber":42,"Text":"(اے پیغمبر، لوگ) تم سے قیامت کے بارے میں پوچھتے ہیں کہ اس کا وقوع کب ہو گا؟"},{"SurahNumber":79,"VerseNumber":43,"Text":"سو تم اس کے ذکر سے کس فکر میں ہو"},{"SurahNumber":79,"VerseNumber":44,"Text":"اس کا منتہا (یعنی واقع ہونے کا وقت) تمہارے پروردگار ہی کو (معلوم ہے)"},{"SurahNumber":79,"VerseNumber":45,"Text":"جو شخص اس سے ڈر رکھتا ہے تم تو اسی کو ڈر سنانے والے ہو"},{"SurahNumber":79,"VerseNumber":46,"Text":"جب وہ اس کو دیکھیں گے (تو ایسا خیال کریں گے) کہ گویا (دنیا میں صرف) ایک شام یا صبح رہے تھے"}]}