{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":80,"VerseNumber":1,"Text":"Yalidhihiri mabadiliko na mkunjiko katika uso wa Mtume, rehema ya Mwenyezi Mungu na amani zimshukie"},{"SurahNumber":80,"VerseNumber":2,"Text":"na akapa nyongo kwa sababu ya kwamba Abdallah bin Ummi Maktum alimjilia akitaka aelekezwe. Na alikuwa Mtume, rehema ya Mwenyezi Mungu na amani zimshukie, ameshughulika kuwalingania miamba wa Kikureshi katika Uislamu"},{"SurahNumber":80,"VerseNumber":3,"Text":"Ni kitu gani kinakufanya wewe ujue uhakika wa jambo lake? Kwani huenda ikawa, kwa kuuliza kwake, nafsi yake itatakasika na kusafika"},{"SurahNumber":80,"VerseNumber":4,"Text":"Au pengine apate mazingatio zaidi na kutishika"},{"SurahNumber":80,"VerseNumber":5,"Text":"Basi yule alijyejitosheleza na kutouhitajia uongozi wako"},{"SurahNumber":80,"VerseNumber":6,"Text":"wewe ndiye unayemjali na wapulikiza maneno yake"},{"SurahNumber":80,"VerseNumber":7,"Text":"Na ni kitu gani kinachokupa jukumu kwako iwapo hakusafika na ukafiri wake"},{"SurahNumber":80,"VerseNumber":8,"Text":"Ama yule ambaye amekuwa na pupa la kukutana na wewe"},{"SurahNumber":80,"VerseNumber":9,"Text":"na huku anamuogopa Mwenyezi Mungu asiwe na kasoro katika kupata uongofu"},{"SurahNumber":80,"VerseNumber":10,"Text":"wewe unampuuza. Ilivyotakikana ufanye si kama ulivyofanya, ewe Mtume"},{"SurahNumber":80,"VerseNumber":11,"Text":"Hakika Sura hii ni mawaidha kwako na kwa kila anayetaka kuwaidhika"},{"SurahNumber":80,"VerseNumber":12,"Text":"Basi atakaye atamkumbuka Mwenyezi Mungu na kumtaja na atafuata Wahyi Wake"},{"SurahNumber":80,"VerseNumber":13,"Text":"Wahyi huu, nao ni Qur’ani, uko katika kurasa zilizotukuzwa"},{"SurahNumber":80,"VerseNumber":14,"Text":"zenye kuheshimiwa, zenye cheo cha juu"},{"SurahNumber":80,"VerseNumber":15,"Text":"zilizosafishwa na uchafu, uongezaji na upunguzaji"},{"SurahNumber":80,"VerseNumber":16,"Text":"Zilizoko mikononi mwa Malaika waandishi, mabalozi kati ya Mwenyezi Mungu na viumbe Wake, wenye maumbile mema, tabia zao ni nzuri na njema na pia matendo yao"},{"SurahNumber":80,"VerseNumber":17,"Text":"Amelaaniwa mtu kafiri na ataadhibiwa. Ni uovu ulioje wa ukafiri wake kwa Mola wake"},{"SurahNumber":80,"VerseNumber":18,"Text":"Kwani hajui ni kwa kitu gani Mwenyezi Mungu Alimuumba kwacho mwanzo wake"},{"SurahNumber":80,"VerseNumber":19,"Text":"Mwenyezi Mungu Alimuumba kwa maji machache, nayo ni manii. Akayakadiria miongo yake"},{"SurahNumber":80,"VerseNumber":20,"Text":"Kisha Akambainishia njia ya kheri na ya shari"},{"SurahNumber":80,"VerseNumber":21,"Text":"Kisha humkosesha uhai, na Amemuekea mahali pa kuzikiwa"},{"SurahNumber":80,"VerseNumber":22,"Text":"Kisha Akitaka Mwenyezi Mungu, Aliyetakasika na sifa mbaya, Atamhuisha na kumfufua baada ya kifo chake, kwa ajili ya kuhesabiwa na kulipwa"},{"SurahNumber":80,"VerseNumber":23,"Text":"Mambo siyo kama yale anayoyasema kafiri na anayoyafanya. Bado hajatakeleza Aliyomuamrisha kwayo Mwenyezi Mungu katika kuamini na kutenda wema kwa kumtii"},{"SurahNumber":80,"VerseNumber":24,"Text":"Na azingatie binadamu, vipi Mwenyezi Mungu Amekiumba chakula chake ambacho ndicho kinachoendeleza maisha yake"},{"SurahNumber":80,"VerseNumber":25,"Text":"Aone kwamba Sisi Tumeyamimina maji ya mvua juu ya ardhi kwa wingi"},{"SurahNumber":80,"VerseNumber":26,"Text":"Kisha Tumeipasua ardhi kwa Tulivyo vitoa kutoka humo miongoni mwa mimea tofauti"},{"SurahNumber":80,"VerseNumber":27,"Text":"Tukaotesha humo nafaka"},{"SurahNumber":80,"VerseNumber":28,"Text":"na zabibu, na nyasi za wanyama.Na mizaituni na mitende"},{"SurahNumber":80,"VerseNumber":29,"Text":"Na mabustani yenye miti mikubwa"},{"SurahNumber":80,"VerseNumber":30,"Text":"Na matunda"},{"SurahNumber":80,"VerseNumber":31,"Text":"na ndisha"},{"SurahNumber":80,"VerseNumber":32,"Text":"Mnajistareheshea kwazo, nyinyi na wanyama wenu"},{"SurahNumber":80,"VerseNumber":33,"Text":"Utakapokuja Ukelele wa Siku ya Kiyama, ambao utayatia uziwi, kwa kitisho chake, masikizi"},{"SurahNumber":80,"VerseNumber":34,"Text":"Siku mtu atakapomkimbia, kwa kitisho cha Siku Hiyo, nduguye"},{"SurahNumber":80,"VerseNumber":35,"Text":"na babake na mamake na"},{"SurahNumber":80,"VerseNumber":36,"Text":"mkewe na wanawe"},{"SurahNumber":80,"VerseNumber":37,"Text":"Kila mmoja Siku Hiyo, atakuwa na jambo litakalomzuia asishughulike na mwingine"},{"SurahNumber":80,"VerseNumber":38,"Text":"Nyuso za wenye neema, Siku Hiyo, zitakuwa ni zenye kung’ara"},{"SurahNumber":80,"VerseNumber":39,"Text":"zenye furaha na nderemo"},{"SurahNumber":80,"VerseNumber":40,"Text":"Na nyuso za watu wa Motoni zitakuwa na giza"},{"SurahNumber":80,"VerseNumber":41,"Text":"nyeusi, zafinikwa na unyonge"},{"SurahNumber":80,"VerseNumber":42,"Text":"Hao wenye kusifika na sifa hiyo ndiwo wale waliozikufuru neema za Mwenyezi Mungu na wakazikanusha aya zake na wakayakeuka Aliyoyaharamisha kwa kutenda maovu na kukiuka mipaka"},{"SurahNumber":81,"VerseNumber":1,"Text":"Pindi jua litakapokunjwa, na mwangaza wake ukaondoka"},{"SurahNumber":81,"VerseNumber":2,"Text":"Na pindi nyota zitakapopuputika na nuru yake ikafutika"},{"SurahNumber":81,"VerseNumber":3,"Text":"Na pindi majabali yatakapoondoshawa kwenye uso wa ardhi yakawa ni vumbi linaloenea"},{"SurahNumber":81,"VerseNumber":4,"Text":"Na pindi ngamia wenye mimba watakapoachwa na kupuuzwa"},{"SurahNumber":81,"VerseNumber":5,"Text":"Na pindi wanyama mwitu watakapokusanywa na kutangamanishwa, ili Mwenyezi Mungu Awape nafasi ya kulipizana wao kwa wao"},{"SurahNumber":81,"VerseNumber":6,"Text":"Na pindi bahari zitakapowashwa moto zikawa ni moto unaowaka"},{"SurahNumber":81,"VerseNumber":7,"Text":"Na pindi nafsi zitakapokutanishwa na mfano wake na sampuli yake"},{"SurahNumber":81,"VerseNumber":8,"Text":"Na pindi mtoto wa kike aliyezikwa akiwa hai atakapoulizwa, Siku ya Kiyama, suala la kumbembeleza na kumkejeli aliyemzika"},{"SurahNumber":81,"VerseNumber":9,"Text":"ni kwa dhambi gani ilikuwa kuzikwa kwake"},{"SurahNumber":81,"VerseNumber":10,"Text":"Na pindi kurasa za matendo zitakapoonyeshwa"},{"SurahNumber":81,"VerseNumber":11,"Text":"Na pindi mbingu zitakapong’olewa na kuondoshwa zilipokuwa"},{"SurahNumber":81,"VerseNumber":12,"Text":"Na pindi Moto utakapowashwa na ukawaka"},{"SurahNumber":81,"VerseNumber":13,"Text":"Na pindi Pepo , Nyumba ya Neema, itakaposongezewa watu wake wachamungu"},{"SurahNumber":81,"VerseNumber":14,"Text":"Litakapotokea hilo, itayakinisha kila nafsi na kujua kile ilichokitanguliza cha kheri au shari"},{"SurahNumber":81,"VerseNumber":15,"Text":"Anaapa Mwenyezi Mungu Mtukufu kwa nyota zinazofichika nuru yake mchana"},{"SurahNumber":81,"VerseNumber":16,"Text":"zinazotembea na zinazoghibu katika anga zake"},{"SurahNumber":81,"VerseNumber":17,"Text":"Na Anaapa kwa usiku unapojitokeza na giza lake"},{"SurahNumber":81,"VerseNumber":18,"Text":"Na kwa asubuhi unapojitokeza mwangaza wake"},{"SurahNumber":81,"VerseNumber":19,"Text":"Hakika Qur’ani ni ujumbe wa mjumbe mtukufu , naye ni Jibrili, amani imshukike"},{"SurahNumber":81,"VerseNumber":20,"Text":"Mwenye nguvu katika kuyapitisha yale anayoamrishwa. Mwenye cheo cha juu kwa Mwenyezi Mungu. Anayesikilizwa na Malaika"},{"SurahNumber":81,"VerseNumber":21,"Text":"Anayeaminiwa juu ya Wahyi anaoteremka nao"},{"SurahNumber":81,"VerseNumber":22,"Text":"Hakuwa Muhammad mnayemjua ni mwendawazimu"},{"SurahNumber":81,"VerseNumber":23,"Text":"Na kwa hakika Muhammad alimuona Jibrili anayemjia na utume katika pambizo kubwa"},{"SurahNumber":81,"VerseNumber":24,"Text":"Wala yeye hafanyi ubakhili katika kufikisha Wahyi"},{"SurahNumber":81,"VerseNumber":25,"Text":"Wala haikuwa hii Qur’ani ni neno la Shetani aliyefukuzwa na kutolewa kwenye rehema ya Mwenyezi Mungu. Lakini Qur’ani hii ni maneno ya Mwenyezi Mungu na ni Wahyi wake"},{"SurahNumber":81,"VerseNumber":26,"Text":"Akili zenu zawapeleka wapi katika kukanusha baada ya hoja hizi zilizo wazi na zenye nguvu"},{"SurahNumber":81,"VerseNumber":27,"Text":"Hayakuwa haya isipokuwa ni mawaidha kutoka kwa Mwenyezi Mungu yanapewa watu wote"},{"SurahNumber":81,"VerseNumber":28,"Text":"Kwa atakaye, kati yenu, kulingana juu ya haki na Imani"},{"SurahNumber":81,"VerseNumber":29,"Text":"Wala nyinyi hamtotaka isipokuwa kwa matakwa ya Mwenyezi Mungu Mola wa viumbe wote"}]}