{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":20,"VerseNumber":1,"Text":"Ṭā. Hā"},{"SurahNumber":20,"VerseNumber":2,"Text":"Hindi Kami nagpababa sa iyo ng Qur'ān upang lumumbay ka"},{"SurahNumber":20,"VerseNumber":3,"Text":"malibang bilang pagpapaalaala para sa sinumang natatakot"},{"SurahNumber":20,"VerseNumber":4,"Text":"isang pagbababa [ng kasi] mula sa lumikha ng lupa at mga langit na pinakamatataas"},{"SurahNumber":20,"VerseNumber":5,"Text":"Ang Napakamaawain ay sa trono lumuklok"},{"SurahNumber":20,"VerseNumber":6,"Text":"Sa Kanya ang anumang nasa mga langit, ang anumang nasa lupa, ang anumang nasa pagitan ng mga ito, at ang anumang nasa ilalim ng alabok"},{"SurahNumber":20,"VerseNumber":7,"Text":"Kung maglalantad ka ng sasabihin, tunay na Siya ay nakaaalam sa lihim at sa higit na kubli"},{"SurahNumber":20,"VerseNumber":8,"Text":"Si Allāh ay walang Diyos kundi Siya. Ukol sa Kanya ang mga pangalang pinakamagaganda"},{"SurahNumber":20,"VerseNumber":9,"Text":"Nakarating kaya sa iyo ang sanaysay kay Moises"},{"SurahNumber":20,"VerseNumber":10,"Text":"Noong nakakita siya ng isang apoy ay nagsabi siya sa mag-anak niya: \"Mamalagi kayo; tunay na ako ay nakatanaw ng isang apoy. Harinawa ako ay makapaghahatid sa inyo mula roon ng isang pamparikit o makatagpo ako sa apoy ng isang patnubay"},{"SurahNumber":20,"VerseNumber":11,"Text":"Kaya noong nakapunta siya roon ay tinawag siya: \"O Moises"},{"SurahNumber":20,"VerseNumber":12,"Text":"tunay na Ako ay ang Panginoon mo. Kaya maghubad ka ng mga panyapak mo; tunay na ikaw ay nasa pinabanal na lambak ng Ṭuwā"},{"SurahNumber":20,"VerseNumber":13,"Text":"Ako ay pumili sa iyo kaya makinig ka sa ikakasi"},{"SurahNumber":20,"VerseNumber":14,"Text":"Tunay na Ako ay si Allāh; walang Diyos kundi Ako, kaya sumamba ka sa Akin at magpanatili ka sa pagdarasal para sa pag-alaala sa Akin"},{"SurahNumber":20,"VerseNumber":15,"Text":"Tunay na ang Huling Sandali ay darating. Halos ako ay magkubli nito upang gantimpalaan ang bawat kaluluwa sa anumang ipinagpunyagi nito"},{"SurahNumber":20,"VerseNumber":16,"Text":"Kaya huwag ngang bumalakid sa iyo palayo roon ang sinumang hindi sumasampalataya roon at sumunod sa pithaya niya para [hindi] ka mapahamak"},{"SurahNumber":20,"VerseNumber":17,"Text":"Ano yaong nasa kanang kamay mo, O Moises"},{"SurahNumber":20,"VerseNumber":18,"Text":"Nagsabi ito: \"Ito ay tungkod ko; sumasandal ako rito at nagpapalagas ako [ng mga dahon] sa pamamagitan nito para sa mga tupa ko. Mayroon ako ritong mga pinaggagamitang iba pa"},{"SurahNumber":20,"VerseNumber":19,"Text":"Nagsabi Siya: \"Ihagis mo iyan, O Moises"},{"SurahNumber":20,"VerseNumber":20,"Text":"Kaya inihagis nito iyon saka biglang iyon ay naging isang ahas na sumisibad"},{"SurahNumber":20,"VerseNumber":21,"Text":"Nagsabi Siya: \"Kunin mo iyan at huwag kang mangamba; magpapanumbalik Kami riyan sa unang lagay niyan"},{"SurahNumber":20,"VerseNumber":22,"Text":"Idikit mo ang kamay mo sa tagiliran mo, lalabas itong maputi na walang batik bilang isa pang tanda"},{"SurahNumber":20,"VerseNumber":23,"Text":"upang magpakita Kami sa iyo ng ilan sa mga tanda Naming pinakamalalaki"},{"SurahNumber":20,"VerseNumber":24,"Text":"Pumunta ka kay Paraon; tunay na siya ay nagpakalabis"},{"SurahNumber":20,"VerseNumber":25,"Text":"Nagsabi ito: \"Panginoon ko, magpaluwag Ka para sa akin ng dibdib ko"},{"SurahNumber":20,"VerseNumber":26,"Text":"magpadali Ka para sa akin ng nauukol sa akin"},{"SurahNumber":20,"VerseNumber":27,"Text":"magkalag Ka ng buhol mula sa dila ko"},{"SurahNumber":20,"VerseNumber":28,"Text":"makauunawa sila sa sasabihin ko"},{"SurahNumber":20,"VerseNumber":29,"Text":"gumawa Ka para sa akin ng isang katuwang mula sa mag-anak ko"},{"SurahNumber":20,"VerseNumber":30,"Text":"si Aaron na kapatid ko"},{"SurahNumber":20,"VerseNumber":31,"Text":"magpatindi Ka sa pamamagitan niya ng lakas ko"},{"SurahNumber":20,"VerseNumber":32,"Text":"at magpalahok Ka sa kanya sa nauukol sa akin"},{"SurahNumber":20,"VerseNumber":33,"Text":"upang magluwalhati kami sa Iyo nang madalas"},{"SurahNumber":20,"VerseNumber":34,"Text":"at umalaala kami sa Iyo nang madalas"},{"SurahNumber":20,"VerseNumber":35,"Text":"Tunay na Ikaw, laging sa amin, ay Nakakikita"},{"SurahNumber":20,"VerseNumber":36,"Text":"Nagsabi Siya: \"Binigyan ka nga ng hiling mo, O Moises"},{"SurahNumber":20,"VerseNumber":37,"Text":"Talaga ngang nagmagandang-loob Kami sa iyo sa isa pang pagkakataon"},{"SurahNumber":20,"VerseNumber":38,"Text":"noong nagkasi Kami sa ina mo ng ikinakasi"},{"SurahNumber":20,"VerseNumber":39,"Text":"na [nagsasabi]: 'Maghagis ka sa kanya sa baul saka maghagis ka nito sa ilog saka magtapon nito ang ilog sa pampang, kukunin siya ng isang kaaway para sa Akin at isang kaaway para sa kanya.' Nag-ukol Ako sa iyo ng isang pag-ibig mula sa Akin at upang mahubog ka sa ilalim ng mata Ko"},{"SurahNumber":20,"VerseNumber":40,"Text":"[Nagmagandang-loob sa iyo] noong pumunta ang babaing kapatid mo saka nagsabi: \"Gagabay po kaya ako sa inyo sa mag-aaruga sa kanya?\" Kaya nagpabalik Kami sa iyo sa ina mo upang magalak ang mata nito at hindi ito malungkot. Pumatay ka ng isang tao ngunit nagligtas Kami sa iyo mula sa dalamhati at sumubok Kami sa iyo ng isang pagsubok saka namalagi ka ng mga taon sa mga mamamayan ng Madyan. Pagkatapos dumating ka [rito] sa takdang [panahon], O Moises"},{"SurahNumber":20,"VerseNumber":41,"Text":"Humalal Ako sa iyo para sa sarili Ko"},{"SurahNumber":20,"VerseNumber":42,"Text":"Pumunta ka mismo at ang kapatid mo kalakip ng mga tanda Ko at huwag kayong dalawang lumubay sa pag-alaala sa Akin"},{"SurahNumber":20,"VerseNumber":43,"Text":"Pumunta kayong dalawa kay Paraon; tunay na siya ay nagmalabis"},{"SurahNumber":20,"VerseNumber":44,"Text":"Saka magsabi kayong dalawa sa kanya ng isang pagsasabing banayad nang sa gayon siya ay magsasaalaala o matatakot"},{"SurahNumber":20,"VerseNumber":45,"Text":"Nagsabi silang dalawa: \"Panginoon namin, tunay na kami ay nangangamba na magdali-dali siya [sa pagpaparusa] sa amin o magmalabis siya"},{"SurahNumber":20,"VerseNumber":46,"Text":"Nagsabi Siya: \"Huwag kayong dalawang mangamba. Tunay na Ako ay kasama sa inyong dalawa; nakaririnig Ako at nakakikita Ako"},{"SurahNumber":20,"VerseNumber":47,"Text":"Kaya pumunta kayong dalawa sa kanya saka magsabi kayong dalawa sa kanya: 'Tunay na kami ay dalawang sugo ng Panginoon mo kaya ipadala mo kasama sa amin ang mga anak ni Israel at huwag mo silang pagdusahin. Naghatid nga kami sa iyo ng isang tanda mula sa Panginoon mo. Ang kapayapaan ay sa sinumang sumunod sa patnubay"},{"SurahNumber":20,"VerseNumber":48,"Text":"Tunay na kami ay kinasihan nga na ang pagdurusa ay sa sinumang nagpasinungaling at tumalikod"},{"SurahNumber":20,"VerseNumber":49,"Text":"Nagsabi ito: \"Kaya sino ang Panginoon ninyong dalawa, O Moises"},{"SurahNumber":20,"VerseNumber":50,"Text":"Nagsabi siya: \"Ang Panginoon namin ay ang nagbigay sa bawat bagay ng kaanyuan nito, pagkatapos nagpatnubay"},{"SurahNumber":20,"VerseNumber":51,"Text":"Nagsabi ito: \"Kaya paano naman ang lagay ng mga salinlahing una"},{"SurahNumber":20,"VerseNumber":52,"Text":"Nagsabi siya: \"Ang kaalaman doon ay nasa ganang Panginoon ko sa isang talaan. Hindi naliligaw ang Panginoon ko at hindi Siya nakalilimot"},{"SurahNumber":20,"VerseNumber":53,"Text":"[Siya] ang gumawa para sa inyo ng lupa bilang nakalatag, nagsingit para sa inyo rito ng mga landas, at nagpababa mula sa langit ng tubig.\" Kaya nagpalabas sa pamamagitan nito ng mga kaurian ng halamang sarisari"},{"SurahNumber":20,"VerseNumber":54,"Text":"Kumain kayo at magpastol kayo ng mga hayupan ninyo. Tunay na sa gayon ay talagang may mga tanda para sa mga may katinuan"}]}