{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":26,"VerseNumber":111,"Text":"Iaka’koa bakata, ”ahe ke’ kami arus bai ka’ kao? Padahal pangikut-pangikutnyu urakng-urakng nang hina”"},{"SurahNumber":26,"VerseNumber":112,"Text":"Ia (Nuh) nyawap, nana’ ada pangatahua ku masalah ahe nang iaka’koa karajaatn"},{"SurahNumber":26,"VerseNumber":113,"Text":"Paretongan (amal pabuatatn) nya ka’koa nana’ lain inggelah ka’ Tuahanku, kade kita’ nyadari’nya. 26. AS"},{"SurahNumber":26,"VerseNumber":114,"Text":"Man aku nana’ akan ngusir urakng-urak nang baiman"},{"SurahNumber":26,"VerseNumber":115,"Text":"Aku (nian) nggelah pamare’ paringatatn nang jalas"},{"SurahNumber":26,"VerseNumber":116,"Text":"Iaka’koa bakata, ”wahe Nuh! Sungguh, kade’ kao bai’ baranti, pasti kao tamaso urakng nang kami (patabakatn (rajam) m batu sampe mati)”"},{"SurahNumber":26,"VerseNumber":117,"Text":"Ia (Nuh) bakata, ”Ya Tuanku, sungguh, kaumku udah madah aku alok”"},{"SurahNumber":26,"VerseNumber":118,"Text":"Maka bare’lah kaputusatn antara aku m iaka’koa, man salamatatnlah aku mang ka’ koa nang baiman"},{"SurahNumber":26,"VerseNumber":119,"Text":"Laka’ koa kami nyalamatatn Nuh man urakng-urakng nang basamanya ka’ dala kapal nang barinsi muatan"},{"SurahNumber":26,"VerseNumber":120,"Text":"Laka’ koa kami tinggalapatn urakng- urakng nang tatinggal bai’ ampus"},{"SurahNumber":26,"VerseNumber":121,"Text":"Sungguh, ka’a nang ampaikng koa bana banar tadapat tanda (kakuasa’aan Allah) kamanyakatn iaka’koa nana’ baiman"},{"SurahNumber":26,"VerseNumber":122,"Text":"Man sungguh, Tuhannyu Ia nang Maha Gagah, Maha Panyayang"},{"SurahNumber":26,"VerseNumber":123,"Text":"(Kaum) ‘Ad udah madah elok sigana Ra"},{"SurahNumber":26,"VerseNumber":124,"Text":"Katika sodara nyaka’koa (Hud) bakata k ia, ka’ kao “jahe kita’ bai’ bataqwa?”"},{"SurahNumber":26,"VerseNumber":125,"Text":"Sungguh aku nian saurakng Rasul kapucaya’an (nang dingutus) ka’ kita’"},{"SurahNumber":26,"VerseNumber":126,"Text":"Maka bataqwalah ka’ Allah man ta’atla aku"},{"SurahNumber":26,"VerseNumber":127,"Text":"Man aku mabai’ kita’ koa nana’ minta’ upah, upahku nggan dari Tuhan saluruh alam"},{"SurahNumber":26,"VerseNumber":128,"Text":"Ahe ke’ kita’ niriatni’ istana-istana ka’ satiap tanah nang tingi nggan nto’ kamegahatn nana’ didiapmi’"},{"SurahNumber":26,"VerseNumber":129,"Text":"Man kita’ majoati’ benteng-benteng ngarapatn supaya kita’ idop kakal"},{"SurahNumber":26,"VerseNumber":130,"Text":"Man kade’ kita’ nyiksa maka kita’ ngalakuatnya miah kejam man sadis"},{"SurahNumber":26,"VerseNumber":131,"Text":"Maka bataqwalah ka’ Allah man taatlah ka’ aku"},{"SurahNumber":26,"VerseNumber":132,"Text":"Man tataplah kita’ bataqwa ka’ Ia nang udah mare’atn ka’ kita’ ahe nang udah kita’ tu’atni"},{"SurahNumber":26,"VerseNumber":133,"Text":"Ia (Allah) udah marentatn ka’ sigana’ laok anyaman manda’ kamunda’-kamunda’"},{"SurahNumber":26,"VerseNumber":134,"Text":"Manda’ sigana kabon-kabon mau mata ai’"},{"SurahNumber":26,"VerseNumber":135,"Text":"Sabatolnya aku gali’ kita’ nae’ kana timpa’ ajab ka’ ari nang aya’(kiamat)"},{"SurahNumber":26,"VerseNumber":136,"Text":"Iaka’koa nyawap, ”sama ma’an bagi kami, ahe ke’ kao bare’ kami nasehat ato nana’ kao bare’ nasehat”"},{"SurahNumber":26,"VerseNumber":137,"Text":"(agama kami) nian nana’ lain nggelah adat kabiasaatn urakng-urakng dahoya"},{"SurahNumber":26,"VerseNumber":138,"Text":"Man kami (sama sakali) nana’ akan di ajab"},{"SurahNumber":26,"VerseNumber":139,"Text":"Maka iaka’koa madah alok (Hud), lalu kami ngariboatni’ iaka’koa. sungguh nang ampaikng koa tadapat tanda (kakuasa’an Allah) tapi kamanyakatn ia ka’ koa bai’ baiman"},{"SurahNumber":26,"VerseNumber":140,"Text":"Man sungguh, Tuhannyu ialah nang Maha Gagah, Maha Panyayang"},{"SurahNumber":26,"VerseNumber":141,"Text":"Kaum Samud uga’ udah madah alok sigana Rasul"},{"SurahNumber":26,"VerseNumber":142,"Text":"Katika kamarkapalanya (Saleh) bakata ka’ iaka’koa, ”ngahe kita’ nana’ bataqwa?”"},{"SurahNumber":26,"VerseNumber":143,"Text":"Sungguh aku nian saurakng Rasul kapucaya’atn (nang dingutus) ka’ kita’"},{"SurahNumber":26,"VerseNumber":144,"Text":"Maka bataqwalah ka’ Allah man ta’atlah ka’ aku"},{"SurahNumber":26,"VerseNumber":145,"Text":"Man aku mabai’ kita’ ka’ koa nana’ minta’ upah, upahku nggan dari Tuhan saluruh alam"},{"SurahNumber":26,"VerseNumber":146,"Text":"Ahe ke’ kita’ (ngira) nae dibiaratna’ badiapm ka’ kaikng (ka’ nagari kita’ nian) mang aman. 26. ASY-SYU‘A"},{"SurahNumber":26,"VerseNumber":147,"Text":"Ka’ dalapm kabon-kabon man mata ai’"},{"SurahNumber":26,"VerseNumber":148,"Text":"Man tanaman-tanaman man puhutn-puhutn kurma nang manyangnya lamut"},{"SurahNumber":26,"VerseNumber":149,"Text":"Man kita’ bapanean mahati’ sabagiatn gunung nto’ dijadiatn rumah"},{"SurahNumber":26,"VerseNumber":150,"Text":"Maka bataqwalah ka’ Allah man taatlah ka’ aku"},{"SurahNumber":26,"VerseNumber":151,"Text":"Man amelah kita’ na’ati’ parentah urakng- urakng nang ngalampoi’ batas"},{"SurahNumber":26,"VerseNumber":152,"Text":"Man babuat karusakatn ka’ sigana ai’ tanah babai ‘atni’ ngedo’i’ miharanya,”"},{"SurahNumber":26,"VerseNumber":153,"Text":"Iaka’koa bakata, sungguh kao nian urakng nang dah kana seher"},{"SurahNumber":26,"VerseNumber":154,"Text":"Kao nggelah talino ampahe kami uga’, maka atanganlah mukjizat kade’ kao tamasok urakng nangbanar"},{"SurahNumber":26,"VerseNumber":155,"Text":"Ia (saleh) nyawap, “nian seko’ onta nang bini, nangarus namu (giliratn) nyocok, man kita’ uga’ bahak nyo cocok ka’ ari nang dah di nantuatn"},{"SurahNumber":26,"VerseNumber":156,"Text":"Man amelah kita’ ngenelnya (onta koa) mang babuata’ jahat, nae kita’ kana timpa’ siksa ka’ ari nang miah dasat"},{"SurahNumber":26,"VerseNumber":157,"Text":"Laka’ koa iaka’koa munuhnya, lalau iaka’koa marasa nasal"},{"SurahNumber":26,"VerseNumber":158,"Text":"Jaji iaka’koa kana timpa’ siksa, sungguh ka’ nang ampeatn koa ada tanda (kakuasa’an Allah), tapi kamanyakatn iaka’koa nana’ baiman"},{"SurahNumber":26,"VerseNumber":159,"Text":"Man sungguh, Tuhannyu, ialah nang Maha Gagah, Maha Panyayang"},{"SurahNumber":26,"VerseNumber":160,"Text":"Kaum Lut uga’ udah madah alok sigana Rasul"},{"SurahNumber":26,"VerseNumber":161,"Text":"Katika kamarkapalnya (Lut) bakata ka’ iaka’koa, ”ngahe kita’ bai’ bataqwa”"},{"SurahNumber":26,"VerseNumber":162,"Text":"Sungguh aku nian suarakng Rasul kapucaya’atn (nang dingutus) ka’ kita’"},{"SurahNumber":26,"VerseNumber":163,"Text":"Maka bataqwalah ka’ Allah man ta’atlah ka’ aku"},{"SurahNumber":26,"VerseNumber":164,"Text":"Man aku maba kita’ nian, nana’ minta’ upah ahe pun ka’ kita’, upahku ngge dari Tuhan saluruh alam"},{"SurahNumber":26,"VerseNumber":165,"Text":"Ngahe kita’ ngatakngi’ nang laki ka’ antara talino (babuat homoseks)"},{"SurahNumber":26,"VerseNumber":166,"Text":"Man kita’ tingalatn (nang bini) nang pajoat Tuhan nto’ jadi bini-bini kita’, kita’ nian (memang) urakng-urakng nang nana’ baradat"},{"SurahNumber":26,"VerseNumber":167,"Text":"Iaka’koa nyawap, wahe Lut! Kade’ kao nana’ baranti, maka kao tamasok urakng- urakng nang di usira’.”"},{"SurahNumber":26,"VerseNumber":168,"Text":"Ia (Lut) bakata, “aku sungguh busak ka’ pabuatatn kita’.”"},{"SurahNumber":26,"VerseNumber":169,"Text":"(Lut bado’a) “Oh Tuhanku, salamatatnlah aku man kaluargaku dari akibat pabuatatn nang iaka’koa karajaatni’.”"},{"SurahNumber":26,"VerseNumber":170,"Text":"Lalu kami salamatatn ia manda’ kaluarganya samua"},{"SurahNumber":26,"VerseNumber":171,"Text":"Kacoali seko’ nang bini tuha (bininya) nang tamasok dalapm golongan nang di masar"},{"SurahNumber":26,"VerseNumber":172,"Text":"Laka’ koa Kami rapotatni’ nang lain"},{"SurahNumber":26,"VerseNumber":173,"Text":"Man Kami ngujatni’ iaka’koa (mang ujatn batu), maka batol miah buruk ujatn nang ninihi’ urakng-urakngn nang udah dibare’ paringatatn koa"},{"SurahNumber":26,"VerseNumber":174,"Text":"Sungguh nang ampeatn koa ada tanda (kakuasa’atn Allah), tapi kamanyakatn iaka’koa nana baiman"},{"SurahNumber":26,"VerseNumber":175,"Text":"Man sungguh, Tuhannyu Ia nang Maha Gagah, Maha Panyayang"},{"SurahNumber":26,"VerseNumber":176,"Text":"Panduduk Aikah589 udah madah alok sigana Rasul"},{"SurahNumber":26,"VerseNumber":177,"Text":"Katika Syu’aib bakata ka’ iaka’koa, “ngahe kita’ nana’ bataqwa?”"},{"SurahNumber":26,"VerseNumber":178,"Text":"Sungguh aku nian Rasul kapucaya’atn (nang dingutus ) ka’ kita’ 26. ASY-SYU‘A"},{"SurahNumber":26,"VerseNumber":179,"Text":"Maka bataqwalah ka’ Allah man ta’atlah ka’ aku"},{"SurahNumber":26,"VerseNumber":180,"Text":"Man aku mabai’ kita’ nana’ minta’ upah ka’ kita’. Upah ku ngge dari Tuhan saluruh alam"}]}