{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":18,"VerseNumber":17,"Text":"I mógłbyś był widzieć, jak słońce, kiedy wschodziło, odsuwało się od ich groty na prawo, a kiedy zachodziło, mijało ich z lewej strony, oni zaś znajdowali się w jej przestronnym wnętrzu. Oto jeden ze znaków Boga! Kogo Bóg prowadzi, ten idzie drogą prostą, a kogo On sprowadzi z drogi, ten nie znajdzie żadnego opiekuna prowadzącego drogą prawości"},{"SurahNumber":18,"VerseNumber":18,"Text":"Mógłbyś uważać ich za czuwających, podczas gdy oni byli pogrążeni we śnie; My odwracaliśmy ich na prawo i na lewo, a pies ich znajdował się na progu z wyciągniętymi przednimi łapami. Gdybyś ich zobaczył, to z pewnością odwróciłbyś się od nich, uciekając, i zapewne ogarnąłby cię strach na ich widok"},{"SurahNumber":18,"VerseNumber":19,"Text":"I tak wskrzesiliśmy ich, żeby się wzajemnie wypytywali. Jeden z nich powiedział: Ile czasu tam przebywaliście?\" Oni powiedzieli: \"Przebywaliśmy jeden dzień albo część jednego dnia.\" Oni powiedzieli: \"Wasz Pan wie najlepiej, ile czasu przebywaliście. Wyślijcie więc jednego z was do miasta z waszymi pieniędzmi, aby się rozejrzał, kto ma najczyściejsze jedzenie, i przyniósł wam od niego zaopatrzenie"},{"SurahNumber":18,"VerseNumber":20,"Text":"Bo jeśli oni was odkryją, to was ukamienują albo nawrócą was na swoją wiarę, i wtedy nigdy nie będziecie szczęśliwi"},{"SurahNumber":18,"VerseNumber":21,"Text":"I tak daliśmy znać o nich, aby ludzie wiedzieli, że obietnica Boga jest prawdą i że nie ma żadnej wątpliwości co do Godziny! Kiedy sprzeczali się między sobą w ich sprawie, powiedzieli: \"Wznieście nad nimi budowlę; Pan zna ich najlepiej!\" Ci, którzy odnieśli zwycięstwo w ich sprawie, powiedzieli: \"Powinniśmy zbudować nad nimi meczet"},{"SurahNumber":18,"VerseNumber":22,"Text":"Będą mówić: \"Było ich trzech, a czwartym był ich pies.\" I będą mówili: \"Było ich pięciu, a szóstym z nich był pies\" - starając się odgadnąć to, co skryte. I będą mówić: \"Było ich siedmiu, a ósmy wśród nich był pies.\" Powiedz: \"Mój Pan zna najlepiej ich liczbę. Znają ich tylko nieliczni.\" Przeto nie prowadź z nimi sporu inaczej, jak tylko w sposób jawny, i nie wypytuj o nich żadnego z nich"},{"SurahNumber":18,"VerseNumber":23,"Text":"Nie mów o niczym: \"Z pewnością uczynię to jutro"},{"SurahNumber":18,"VerseNumber":24,"Text":"Nie dodawszy: \"Jeśli Bóg zechce!\" I wspomnij swojego Pana, jeśli Go zapomniałeś, i powiedz: \"Być może, poprowadzi mnie mój Pan ku temu, co jest bliższe od tego względem prawości"},{"SurahNumber":18,"VerseNumber":25,"Text":"I przebywali oni w swej grocie trzysta lat, i dodali sobie jeszcze dziewięć"},{"SurahNumber":18,"VerseNumber":26,"Text":"Powiedz: \"Bóg wie najlepiej, ile oni przebywali. Do Niego należy to, co skryte w niebiosach i na ziemi. Jak dobrze On widzi i słyszy! Oni nie mają, poza Nim, żadnego opiekuna, a On nie czyni nikogo współuczestnikiem w sprawowaniu władzy"},{"SurahNumber":18,"VerseNumber":27,"Text":"I głoś to, co ci zostało objawione z Księgi twojego Pana! - Nikt nie zmieni Jego słów! - I nie znajdziesz, poza Nim, miejsca schronienia"},{"SurahNumber":18,"VerseNumber":28,"Text":"I bądź cierpliwy z tymi, którzy rano i wieczór wzywają swego Pana, pragnąc oglądać Jego oblicze. I niech twoje oczy nie odwracają się od nich ku ozdobom życia tego świata. Nie słuchaj tego, którego serce uczyniliśmy niedbałym o to, by Nas wspominać, który postępuje za swoją namiętnością, którego postępowanie przekracza miarę"},{"SurahNumber":18,"VerseNumber":29,"Text":"I mów: \"Prawda pochodzi od waszego Pana. Przeto kto chce, niech wierzy, a kto nie chce, niech nie wierzy!\" My przygotowaliśmy dla niesprawiedliwych ogień, który obejmie ich jak płótna namiotu. Jeśli będą wzywać pomocy, to zostanie im udzielona w postaci wody podobnej do roztopionego metalu, który pali twarze. Jakże to nieszczęsny napój! Jakże to złe miejsce wypoczynku"},{"SurahNumber":18,"VerseNumber":30,"Text":"Zaprawdę, ci, którzy uwierzą i którzy będą czynić dobre dzieła... - My na pewno nie pozwolimy, by przepadła nagroda temu, kto czynił dobro"},{"SurahNumber":18,"VerseNumber":31,"Text":"Oto ci, których czekają Ogrody Edenu, gdzie w dole płyną strumyki. Będą tam przebywać ozdobieni bransoletami ze złota, ubrani w szaty zielone z jedwabiu i brokatu; będą tam wypoczywać, wyciągnięci wygodnie na łożach. Jakże to wspaniała nagroda! Jakże to piękne miejsce wypoczynku"}]}