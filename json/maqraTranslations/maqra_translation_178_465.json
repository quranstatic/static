{"Id":465,"LanguageCodes":["uz","uzb"],"Name":"uzb-muhammadsodikmu","Author":"Muhammad Sodik Muhammad Yusuf","Language":"Uzbek","Description":"Uzbek","Direction":"ltr","Source":"http://tanzil.net","Translations":[{"SurahNumber":36,"VerseNumber":60,"Text":"Мен сизларга: «Эй одам болалари, шайтонга ибодат қилманг, албатта, у сизга очиқ-ойдин душмандир"},{"SurahNumber":36,"VerseNumber":61,"Text":"Ва Менга ибодат қилинг, мана шу тўғри йўлдир», деб амр қилмаган эдимми"},{"SurahNumber":36,"VerseNumber":62,"Text":"Батаҳқиқ, у сизлардан кўпчилик авлодни адаштирди. Ақл юритувчи бўлмаган эдингизми?! (Шайтон сизлардан кўп авлодларни тўғри йўлдан адаштирди, сиз ақл юритмадингизми? У юр деса, орқасидан кетавердингизми)"},{"SurahNumber":36,"VerseNumber":63,"Text":"Мана бу сизга ваъда қилинган жаҳаннамдир"},{"SurahNumber":36,"VerseNumber":64,"Text":"Куфр келтириб ўтганингиз туфайли бугунги кунда унга киринг"},{"SurahNumber":36,"VerseNumber":65,"Text":"Бугунги кунда уларнинг оғизларига муҳр урамиз. Нима касб қилганларини Бизга қўллари сўзлар ва оёқлари гувоҳлик берур. (Жиноятчиларнинг оғизлари муҳрлаб қўйилади, бошқа аъзолари шоҳидлик бера бошлайди. Қўли гапиради, оёғи гувоҳлик беради)"},{"SurahNumber":36,"VerseNumber":66,"Text":"Агар хоҳласак, кўзларини теп-текис қилиб қўюрмиз. Бас, улар йўлга шошилурлар. Аммо қандай ҳам кўрсинлар"},{"SurahNumber":36,"VerseNumber":67,"Text":"Агар хоҳласак, уларни жойларида қотириб қўюрмиз. Бас, олдинги юришга ҳам қодир бўлмаслар, ортга ҳам қайта олмаслар"},{"SurahNumber":36,"VerseNumber":68,"Text":"Кимнинг умрини узоқ қилсак, уни хилқатида ночор қилиб қўюрмиз. Ахир ақл ишлатиб кўрмайдиларми?! (Иймонга келиб, ибодат билан ўтган мўминлар қариганлари сари роҳатлари кўпайиб боради. Ҳаётда қолишни савоб ишлаш учун фурсат деб хурсанд бўладилар. Жаннатга ва Аллоҳнинг розилигига етишиш умидида ўлимни хурсанд бўлиб кутиб оладилар. Кофирлар эса, ақлларини ишлатмаганлари учун бу масалада катта қийинчиликда қоладилар)"},{"SurahNumber":36,"VerseNumber":69,"Text":"Биз унга шеърни таълим берганимиз йўқ. Ва бу унинг учун тўғри ҳам келмайди. У зикр ва очиқ-ойдин Қуръондан ўзга нарса эмас"},{"SurahNumber":36,"VerseNumber":70,"Text":"Тирик бўлган шахсларни огоҳлантириш ва кофирларга (азоб) сўзини ҳақ қилиши учундир"},{"SurahNumber":36,"VerseNumber":71,"Text":"Ахир Биз улар учун Ўз қўлларимиз—ла қилган нарсалардан чорваларни яратиб қўйганимизни кўрмайдиларми?! Бас, улар ўшаларга молик–эгадирлар-ку"},{"SurahNumber":36,"VerseNumber":72,"Text":"Биз уларга ўша(ҳайвон)ларни бўйинсундириб қўйдик. Бас, улардан маркаблари бор ва улардан ерлар"},{"SurahNumber":36,"VerseNumber":73,"Text":"Улар учун ўшаларда манфаатлар ва ичкиликлар бор. Ахир шукр қилмайдиларми"},{"SurahNumber":36,"VerseNumber":74,"Text":"Улар Аллоҳдан ўзга илоҳлар тутдилар. Гўёки улардан ёрдам берилар эмиш"},{"SurahNumber":36,"VerseNumber":75,"Text":"Уларнинг ёрдамига у(худо)лари қодир бўлмаслар. Улар эса, ўша(худо)лари учун ҳозир қилинган аскардирлар. (Мушрикларнинг «худолари» уларга ёрдам беришга қодир бўла олмайдилар. Лекин улар ўша «худолари» учун жон фидо қилишга тайёр турган аскарлардир. Улар учун турли хизматлар адо этадилар. Сохта худоларини ҳимоя қилиш учун ўзларини ўтга-чўққа урадилар. Булар қандай худолар бўлди?! Булар қандай бандалар бўлди? Бундай худолик ва бандалик қайси мантиққа тўғри келади)"},{"SurahNumber":36,"VerseNumber":76,"Text":"Уларнинг гапи сени хафа қилмасин. Албатта, Биз нимани сир тутсалар ва нимани ошкор қилсалар, билурмиз"},{"SurahNumber":36,"VerseNumber":77,"Text":"Инсон Биз уни нутфадан яратганимизни билмасми?! Энди эса, у очиқ-ойдин хусуматчи бўлиб турибди"},{"SurahNumber":36,"VerseNumber":78,"Text":"У Бизга мисол келтирди ва ўз яратилишини унутди. «Суякларни ким тирилтиради? Ҳолбуки, улар титилиб кетган-ку?!» деди"},{"SurahNumber":36,"VerseNumber":79,"Text":"Сен: «Уларни илк марта йўқдан бор қилган зот тирилтирур ва у ҳар бир яратилган нарсани яхши билгувчидир», деб айт"},{"SurahNumber":36,"VerseNumber":80,"Text":"У зот сизларга яшил дарахтдан олов қилиб бергандир. Энди эса, сиз ундан олов ёқмоқдасиз. (У зот шундай қудратли зотки, баъзи нарсаларни ўзига қарама-қарши томондан ҳам чиқараверади. Мисол учун, ям-яшил дарахтни олайлик. У ҳўл бўлади. Таркибида сув бор. Сув эса, оловни ўчиради. Аммо Аллоҳ таоло оловга терс бўлмиш ҳўл дарахтни бир-бирига ишқаса, ўт чиқарадиган ҳолга келтириб қўйгандир. Оловга ёқилғини ҳам ўша дарахтнинг ўзидан қилиб қўйгандир. Бу улкан бир мўъжизага одамлар эътибор бермайдилар)"},{"SurahNumber":36,"VerseNumber":81,"Text":"Осмонлару ерни яратган зот уларга ўхшашни яратишга қодир эмасми?! Йўқ! У ўта яратгувчи, ўта билгувчи зотдир"},{"SurahNumber":36,"VerseNumber":82,"Text":"Қачон бирон нарсани ирода қилса, Унинг иши «Бўл» демоқликдир, холос. Бас, у нарса бўлур"},{"SurahNumber":36,"VerseNumber":83,"Text":"Бас, барча нарсанинг том эгалиги қўлида бўлган зот покдир. Унгагина қайтарилурсизлар. (Гап шундай экан, демак дунёдаги барча нарсаларнинг тўла эгалиги ва тасарруфи қўлида бўлган Аллоҳ таоло покдир. Барча айб ва нуқсонлардан, жумладан, кофир ва мушриклар, ўлганларни қайта тирилтира олмайди, деб тақаётган нуқсондан ҳам покдир)"},{"SurahNumber":37,"VerseNumber":1,"Text":"Сафда тизилиб турувчилар ила қасам"},{"SurahNumber":37,"VerseNumber":2,"Text":"Зажр (қилинадиганларни) зажр қилгувчилар ила қасам"},{"SurahNumber":37,"VerseNumber":3,"Text":"Зикрни тиловат қилгувчилар ила қасам. (Уч тоифа фаришталар билан қасам ичиб бўлиб, энди, қасам ичилган нарса зикр қилинади)"},{"SurahNumber":37,"VerseNumber":4,"Text":"Албатта, илоҳингиз ягонадир"},{"SurahNumber":37,"VerseNumber":5,"Text":"У зот осмонлару ернинг ва иккиси орасидаги нарсаларнинг Роббидир. Ва машриқларнинг Роббидир"},{"SurahNumber":37,"VerseNumber":6,"Text":"Албатта, Биз бу дунё осмонини юлдузлар зийнати-ла зийнатладик"},{"SurahNumber":37,"VerseNumber":7,"Text":"Ва ҳар бир итоатсиз шайтондан сақлаш учун"},{"SurahNumber":37,"VerseNumber":8,"Text":"Улар юксак тўплиққа қулоқ сола олмаслар ва ҳар томондан (учқун-ла) отилурлар"},{"SurahNumber":37,"VerseNumber":9,"Text":"Ҳайдалурлар! Улар учун узлуксиз азоб бордир"},{"SurahNumber":37,"VerseNumber":10,"Text":"Магар бирорта сўзни ўғриликча тинглаган шахс бўлса, уни ёқгувчи олов таъқиб этар"},{"SurahNumber":37,"VerseNumber":11,"Text":"Бас, сен улардан сўра: уларни яратиш қийинроқмикан ёки Биз яратган зотларни?! Албатта, Биз уларни ёпишқоқ лойдан яратдик"},{"SurahNumber":37,"VerseNumber":12,"Text":"Балки сен ажабландинг, улар эса масхара қилурлар"},{"SurahNumber":37,"VerseNumber":13,"Text":"Қачонки эслатилсалар, эсламаслар"},{"SurahNumber":37,"VerseNumber":14,"Text":"Қачонки бирор оят-белгини кўрсалар, қаттиқроқ масхара қилурлар"},{"SurahNumber":37,"VerseNumber":15,"Text":"Улар: «Бу (Қуръон) очиқ-ойдин сеҳрдан бошқа нарса эмас"},{"SurahNumber":37,"VerseNumber":16,"Text":"Ўлсак-да, тупроқ ва суяк бўлсак-да, албатта, Биз қайта тирилтирилурмизми"},{"SurahNumber":37,"VerseNumber":17,"Text":"Аввалги ота-боболаримиз ҳам-а?!» дедилар"},{"SurahNumber":37,"VerseNumber":18,"Text":"Сен: «Ҳа! Хор бўлган ҳолларингизда!» дегин"},{"SurahNumber":37,"VerseNumber":19,"Text":"Бас, у фақатгина бир қичқириқдан иборат, холос. Бас, бирдан улар назар солиб турибдилар-да"},{"SurahNumber":37,"VerseNumber":20,"Text":"Ва улар: «Воҳ, шўримиз қурисин! Бу жазо куни-ку!» дерлар"},{"SurahNumber":37,"VerseNumber":21,"Text":"Бу сизлар ёлғонга чиқариб юрган ажрим кунидир"}]}