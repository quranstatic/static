{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":4,"VerseNumber":148,"Text":"Аллаг не любить привселюдного лихослів’я, хіба як вчинили несправедливо із кимось. Аллаг — Всечуючий, Всезнаючий"},{"SurahNumber":4,"VerseNumber":149,"Text":"Якщо робитимете ви добро відкрито чи потаємно або ж простите зло, то Аллаг — Прощаючий, Всемогутній"},{"SurahNumber":4,"VerseNumber":150,"Text":"Воістину, ті, які не вірують в Аллага та Його посланців, намагаються провести межу між Аллагом та Його посланцями і говорять: «Ми віримо в одних, та не віримо в інших», — прагнучи обрати середній шлях"},{"SurahNumber":4,"VerseNumber":151,"Text":"Вони — справжні невіруючі. А для них Ми приготували принизливу кару"},{"SurahNumber":4,"VerseNumber":152,"Text":"А тим, хто увірував у Аллага та Його посланців, і хто не проводить жодної межі між ними, Він дасть винагороду їхню. Аллаг — Прощаючий, Милосердний"},{"SurahNumber":4,"VerseNumber":153,"Text":"Просять тебе люди Писання, щоб зіслав ти їм писання з неба. Вони вже просили в Муси ще більшого й говорили: «Покажи нам Аллага відкрито!» Та вразила їх блискавка за несправедливі слова їхні. Але після того, як прийшли до них ясні знамення, узяли вони собі тільця [для поклоніння]. Проте Ми простили їм це та й дали Мусі ясні докази"},{"SurahNumber":4,"VerseNumber":154,"Text":"Ми звели перед ними гору, відповідно до Нашого завіту із ними, та й сказали їм: «Увійдіть до брами, низько кланяючись!» І ще сказали Ми їм: «Не порушуйте суботи!». І взяли Ми з них обіцянку тверду"},{"SurahNumber":4,"VerseNumber":155,"Text":"За порушення завіту свого, за невір’я їхнє у знамення Аллага та за їхнє вбивство пророків без права на те, за їхні слова: «Закриті серця наші!» — але ж це Аллаг запечатав їх за невір’я їхнє, і слабка віра їхня"},{"SurahNumber":4,"VerseNumber":156,"Text":"За їхнє невір’я і за те, що звели вони на Мар’ям великий наклеп"},{"SurahNumber":4,"VerseNumber":157,"Text":"та за слова їхні: «Воістину, ми вбили Ісу, сина Мар’ям!». Але ж вони не вбили його та не розіп’яли, а це лише так здалося їм. Воістину, ті, які сперечаються про нього, перебувають у сумніві, і немає у них знання, а лише йдуть вони за здогадками. Справді, вони не вбивали його"},{"SurahNumber":4,"VerseNumber":158,"Text":"Це Аллаг підніс його до Себе, Аллаг — Великий, Мудрий"},{"SurahNumber":4,"VerseNumber":159,"Text":"І, воістину, серед людей Писання є такі, які не увірують в [Ісу] аж до смерті своєї. Тож у День Воскресіння він буде свідком проти них"},{"SurahNumber":4,"VerseNumber":160,"Text":"[За все це] та за несправедливість тих, які є юдеями, Ми заборонили їм ті блага, які були дозволені їм раніше. Та ще й за те, що вони багатьох людей збивали зі шляху Аллага"},{"SurahNumber":4,"VerseNumber":161,"Text":"Вони займалися лихварством, хоча їм було заборонено це, а також без права пожирали майно людей. Невіруючим з-посеред них Ми приготували болісну кару"},{"SurahNumber":4,"VerseNumber":162,"Text":"Проте утвердженим у знанні та віруючим з-посеред них, які вірують у зіслане тобі та зіслане раніше за тебе; тим, які творять молитву, дають закят та вірують у Аллага і Судний День, Ми дамо велику винагороду"}]}