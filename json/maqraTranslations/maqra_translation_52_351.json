{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":6,"VerseNumber":13,"Text":"Ja, Honom tillhör allt som befolkar natten och dagen; Han är Den som hör allt, vet allt"},{"SurahNumber":6,"VerseNumber":14,"Text":"Säg: \"Skulle jag söka en annan beskyddare än Gud, himlarnas och jordens Skapare, Han som livnär [oss] men själv inte intar föda?\" Säg: \"Jag har blivit befalld att vara den förste av dem som underkastar sig Guds vilja och [jag har befallts] att inte sätta något vid Guds sida"},{"SurahNumber":6,"VerseNumber":15,"Text":"Säg: \"Om jag visade olydnad mot min Herre skulle jag frukta straff en olycksdiger Dag"},{"SurahNumber":6,"VerseNumber":16,"Text":"den som då skonas har i sanning fått erfara [Hans] nåd, och [han har vunnit] en lysande seger"},{"SurahNumber":6,"VerseNumber":17,"Text":"Om Gud vill låta en olycka drabba dig kan Han ensam avvärja den; och om Han vill låta något gott komma dig till del [kan ingen hindra det], då Han är allsmäktig"},{"SurahNumber":6,"VerseNumber":18,"Text":"Han utövar den oinskränkta makten över Sina tjänare, och Han är den Vise, Den som är underrättad om allt"},{"SurahNumber":6,"VerseNumber":19,"Text":"Säg: \"Vilket vittnesbörd väger tyngst?\" Säg: \"Gud är vittne mellan mig och er [att] denna Koran har uppenbarats för mig för att jag med den skall varna er och alla som nås av den. Vittnar ni att det finns andra gudar vid sidan av Gud?\" Säg: \"Detta är inte mitt vittnesbörd.\" Säg: \"Han är den Ende Guden och jag är inte ansvarig för det som ni sätter vid Hans sida"},{"SurahNumber":6,"VerseNumber":20,"Text":"De som [förr] fick del av [Vår] uppenbarelse känner denna [sanning], så som de känner sina söner; de som inte tror är de som har förverkat sina själar"},{"SurahNumber":6,"VerseNumber":21,"Text":"Vem är mer orättfärdig än den som finner på osanningar om Gud eller avvisar Hans budskap som lögn? Det skall förvisso inte gå syndarna väl i händer"},{"SurahNumber":6,"VerseNumber":22,"Text":"Och en Dag skall Vi samla dem alla åter och säga till dem som satte medhjälpare vid Guds sida: \"Var är nu dessa [Mina] påstådda medhjälpare"},{"SurahNumber":6,"VerseNumber":23,"Text":"Då skall de i sin förvirring inte kunna säga annat än: \"Herre! Det var vid Gud inte vår avsikt att sätta någon vid Din sida"},{"SurahNumber":6,"VerseNumber":24,"Text":"Se hur de har bedragit sig själva och hur dessa [väsen] som de uppfann har övergett dem"},{"SurahNumber":6,"VerseNumber":25,"Text":"Det finns de bland dem som [låtsas] lyssna till dig, men Vi täcker över deras hjärtan så att de ingenting förstår och täpper till deras öron. Även om de fick se alla tecken skulle de inte tro på dem; [ja, det går] så långt att när de kommer och vill tvista med dig, säger de: \"[Vad du berättar] är ingenting annat än sagor från förfädernas tid"},{"SurahNumber":6,"VerseNumber":26,"Text":"De vill hindra [andra att lyssna till dig] och de drar sig [själva] undan; de störtar inga andra än sig själva i fördärvet, men det inser de inte"},{"SurahNumber":6,"VerseNumber":27,"Text":"Om du kunde se dem när de ställs upp inför Elden och höra dem ropa: \"Om vi ändå fick återvända [till livet]! Då skulle vi inte avvisa vår Herres budskap som lögn och vi skulle bli sanna troende"},{"SurahNumber":6,"VerseNumber":28,"Text":"Nej, [vad som hänt] är att det som de förr ville dölja [för sig själva] nu har blivit uppenbart för dem; men om de fick återvända [till livet] skulle de helt säkert återfalla i det som var förbjudet för dem; de är [oförbätterliga] lögnare"},{"SurahNumber":6,"VerseNumber":29,"Text":"Och de säger: \"Det finns ingenting annat än detta jordiska liv; vi kommer inte att återuppväckas [från de döda]"},{"SurahNumber":6,"VerseNumber":30,"Text":"Om du kunde se dem när de förs fram inför sin Herre [och] Han säger: \"Är inte detta den sanna verkligheten?\" [och då] svarar de: \"Jo, vid vår Herre! Så är det!\" [Då] skall Han säga: \"Smaka nu straffet för ert förnekande av sanningen"},{"SurahNumber":6,"VerseNumber":31,"Text":"Förlorade är de som förnekar det kommande mötet med Gud, ända till dess den Yttersta stunden plötsligt är över dem, och de säger: \"Vilket elände! Hur kunde vi försumma [att förbereda oss för] denna [Stund]!\" På ryggen skall de bära hela bördan av sina synder - i sanning en tung börda"},{"SurahNumber":6,"VerseNumber":32,"Text":"Detta jordiska liv är inte mycket mer än lek och flyktig glädje; de eviga boningarna är ett bättre [mål att sträva mot] för de gudfruktiga. Vill ni inte använda ert förstånd"},{"SurahNumber":6,"VerseNumber":33,"Text":"Vi vet att vad de säger gör dig beklämd; men det är inte dig de kallar för lögnare, nej, det är Guds budskap som de tar avstånd från, dessa orättfärdiga"},{"SurahNumber":6,"VerseNumber":34,"Text":"Profeter före dig har kallats lögnare och de bar alla anklagelser och förolämpningar med jämnmod, till dess Vår hjälp nådde dem; ingen kan rubba eller tumma på Guds löften. Och du har redan fått veta något om [de föregående] budbärarnas öden"},{"SurahNumber":6,"VerseNumber":35,"Text":"Även om det är svårt för dig att uthärda dessa människors ovilja, [skulle det inte vara dig till nytta] om du kunde öppna en tunnel under jorden eller resa en stege mot himlen och föra med dig ett tecken därifrån till dem? Om Gud hade velat skulle Han ha samlat dem alla under Sin ledning. Bete dig därför inte som de oupplysta"}]}