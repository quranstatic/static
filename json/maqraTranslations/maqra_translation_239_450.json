{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":94,"VerseNumber":1,"Text":"(Aey Nabi) kya humne tumhara seena tumhare liye khol nahin diya"},{"SurahNumber":94,"VerseNumber":2,"Text":"Aur tumpar se woh bhari bojh utar diya"},{"SurahNumber":94,"VerseNumber":3,"Text":"Jo tumhari qamar todhe daal raha tha"},{"SurahNumber":94,"VerseNumber":4,"Text":"Aur tumhare khatir tumharey zikr ka awazah buland kar diya"},{"SurahNumber":94,"VerseNumber":5,"Text":"Pas haqeeqat yeh hai kay tangi kay saat farakhi bhi hai"},{"SurahNumber":94,"VerseNumber":6,"Text":"Beshak tangi kay saath farakhi bhi hai"},{"SurahNumber":94,"VerseNumber":7,"Text":"Lihaza jab tum faarig ho to Ibadat ki mushakkat mei lag jao"},{"SurahNumber":94,"VerseNumber":8,"Text":"Aur apne Rubb ki taraf raagib ho"},{"SurahNumber":95,"VerseNumber":1,"Text":"Kasam hai Injir(fig) ki aur Zaitun ki"},{"SurahNumber":95,"VerseNumber":2,"Text":"Aur Tur-e-sina (Mount Sinai)"},{"SurahNumber":95,"VerseNumber":3,"Text":"Aur is pur-aman shehar (Makkah) ki"},{"SurahNumber":95,"VerseNumber":4,"Text":"Humne Insan ko behtarin saakht par paida kiya"},{"SurahNumber":95,"VerseNumber":5,"Text":"Phir usey ulta pher kar humne sab neechon se neech kar diya"},{"SurahNumber":95,"VerseNumber":6,"Text":"Siwaye un logon ke jo iman laye aur neik amal karte rahey kay unke liye kabhi khatam na hone wala ajar hai"},{"SurahNumber":95,"VerseNumber":7,"Text":"Pas (aey nabi) iske baad kaun jaza o saza ke maamle mei tumko jhutla sakta hai"},{"SurahNumber":95,"VerseNumber":8,"Text":"Kya Allah sab hakimon se bada hakim nahin hai"},{"SurahNumber":96,"VerseNumber":1,"Text":"Padho (Aey Nabi) apne Rubb ke naam ke saath Jisne paida kiya"},{"SurahNumber":96,"VerseNumber":2,"Text":"Jamey huey khoon ke ek lothdey se Insan ki takhliq ki"},{"SurahNumber":96,"VerseNumber":3,"Text":"Padho aur tumhara Rubb bada kareem hai"},{"SurahNumber":96,"VerseNumber":4,"Text":"jisne qalam ke zariya se ilm sikhaya"},{"SurahNumber":96,"VerseNumber":5,"Text":"Insan ko woh ilm diya jisey woh na jaanta tha"},{"SurahNumber":96,"VerseNumber":6,"Text":"Hargiz nahin, Insan sarkahshi karta hai"},{"SurahNumber":96,"VerseNumber":7,"Text":"Is bina par ke woh apne aap ko be niyaz dekhta hai"},{"SurahNumber":96,"VerseNumber":8,"Text":"(halaanke) palatna yaqeenan tere Rubb hi ki taraf hai"},{"SurahNumber":96,"VerseNumber":9,"Text":"Tumne dekha us shaks ko"},{"SurahNumber":96,"VerseNumber":10,"Text":"Jo ek banday ko mana karta hai jabke woh namaz padta ho"},{"SurahNumber":96,"VerseNumber":11,"Text":"Tumhara kya khayal hai agar (woh banda) raah e raast par ho"},{"SurahNumber":96,"VerseNumber":12,"Text":"ya parhezgari ki talqeen karta ho"},{"SurahNumber":96,"VerseNumber":13,"Text":"Tumhara kya khayal hai agar (yeh mana karne wala shakhs haqq ko) jhutlata aur mooh moadta ho"},{"SurahNumber":96,"VerseNumber":14,"Text":"Kya woh nahin jaanta ke Allah dekh raha hai"},{"SurahNumber":96,"VerseNumber":15,"Text":"Hargiz nahin agar woh baaz na aaya to hum uski peshani ke baal pakad kar usey khinchey ge"},{"SurahNumber":96,"VerseNumber":16,"Text":"Us peshani ko jo jhooti aur sakth khatakaar hai"},{"SurahNumber":96,"VerseNumber":17,"Text":"Woh bulaley apne haamiyon ki toli ko"},{"SurahNumber":96,"VerseNumber":18,"Text":"Hum bhi azaab ke farishton ko bula lengey"},{"SurahNumber":96,"VerseNumber":19,"Text":"Hargiz nahin, uski baat na mano aur sajda karo aur (apne Rubb ka) qurb hasil karo"},{"SurahNumber":97,"VerseNumber":1,"Text":"Humne is (Quran) ko shab-e-qadr mei nazil kiya hai"},{"SurahNumber":97,"VerseNumber":2,"Text":"Aur tum kya jano kay shab-e-qadr kya hai"},{"SurahNumber":97,"VerseNumber":3,"Text":"Shab-e-qadr hazar mahino se zyada behtar hai"},{"SurahNumber":97,"VerseNumber":4,"Text":"Farishtey aur rooh(Jibrael) us mein apne Rubb ke izn(permission) se har hukm le kar utarte hai"},{"SurahNumber":97,"VerseNumber":5,"Text":"Woh raat sarasar salamati hai tulu e fajr tak"},{"SurahNumber":98,"VerseNumber":1,"Text":"Ehle kitab aur Mushrikin mein se jo log kafir thay (woh apne kufr se) baaz aane walay na thay jab tak ke unke paas dalil e roshan na aa jaye"},{"SurahNumber":98,"VerseNumber":2,"Text":"(Yani) Allah ke taraf se ek Rasool jo paak sahife padh kar sunaye"},{"SurahNumber":98,"VerseNumber":3,"Text":"Jin mein bilkul raast aur durust tehrirein likhi hui ho"},{"SurahNumber":98,"VerseNumber":4,"Text":"Pehle jin logon ko kitab di gayi thi unmei tafarqa barpa(split/divide) nahin hua magar is ke baad ke un ke paas (raahe rast ka) bayan e wazeh aa chuka tha"},{"SurahNumber":98,"VerseNumber":5,"Text":"Aur unko iske siwa koi hukum nahin diya gaya tha ke Allah ke bandagi karein apne deen ko uske liye khalis karke. Bilkul yaksu ho kar, Aur namaz qayam karein aur zakat de yahi nihayat sahih-o-durust deen hai"},{"SurahNumber":98,"VerseNumber":6,"Text":"Ehle kitaab aur mushrikin mein se jin logon ne kufr kiya hai woh yaqeenan jahannam ki aag mein jayenge aur hamesha us mein rahenge, yeh log badh-tareen e khalayek(creation) hain"},{"SurahNumber":98,"VerseNumber":7,"Text":"Jo log iman le aaye aur jinhon nay neik amal kiye woh yaqeenan behtareen-e-khalayeq hai"},{"SurahNumber":98,"VerseNumber":8,"Text":"Unki jaza unke Rubb ke yahan dayimi(eternal) qayam ki jannatein hain jinke nichey nehrein beh rahi hongi. Woh unmein hamesha hamesh rahenge. Allah unse razi hua aur woh Allah se razi huey. Yeh kuch hai us shaks ke liye jisne apne Rubb ka khauf kiya ho"},{"SurahNumber":99,"VerseNumber":1,"Text":"Jab zameen apni puri shiddat kay saath hila daali jayegi"},{"SurahNumber":99,"VerseNumber":2,"Text":"Aur zameen apne andar kay sarey bojh nikal kar bahar daal degi"},{"SurahNumber":99,"VerseNumber":3,"Text":"Aur Insan kahega ke yeh isko kya ho raha hai"},{"SurahNumber":99,"VerseNumber":4,"Text":"Us roz woh apne (upar guzre huey) halaat bayan karegi"},{"SurahNumber":99,"VerseNumber":5,"Text":"Kyunke tere Rubb ne usey (aisa karne ka) hukm diya hoga"},{"SurahNumber":99,"VerseNumber":6,"Text":"Us roz log mutafarrik halat mein paltenge taakay unke aamal unko dikhaey jayein"},{"SurahNumber":99,"VerseNumber":7,"Text":"Phir jisne zarra barabar neki ki hogi woh usko dekh lega"},{"SurahNumber":99,"VerseNumber":8,"Text":"Aur jisne zarra barabar badi ki hogi woh usko dekh lega"},{"SurahNumber":100,"VerseNumber":1,"Text":"Kasam hai un (ghodon) ki jo phunkare marte hue dhaudte hai"},{"SurahNumber":100,"VerseNumber":2,"Text":"Phir (apne tapon se) chingariyan jhaadte hain"},{"SurahNumber":100,"VerseNumber":3,"Text":"Phir subah sawere chapa marte hain"},{"SurahNumber":100,"VerseNumber":4,"Text":"Phir is mauke par gard o gubar udatey hai"},{"SurahNumber":100,"VerseNumber":5,"Text":"Phir isi halat mei kisi majmey ke andar ja ghustey hai"},{"SurahNumber":100,"VerseNumber":6,"Text":"Haqiqat yeh hai ke Insan apne Rubb ka bada nashukra hai"},{"SurahNumber":100,"VerseNumber":7,"Text":"Aur woh khud is par gawah hai"},{"SurahNumber":100,"VerseNumber":8,"Text":"Aur woh maal-o-daulat ki muhabbat mei buri tarah mubtala hai"}]}