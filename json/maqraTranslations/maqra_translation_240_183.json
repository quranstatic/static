{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":100,"VerseNumber":9,"Text":"Shin, ba ya da sanin lokacin da aka tone abin da yake cikin kaburbura"},{"SurahNumber":100,"VerseNumber":10,"Text":"Aka bayyana abin da ke cikin zukata"},{"SurahNumber":100,"VerseNumber":11,"Text":"Lalle ne Ubangijinsu, game da su a ranar nan Mai ƙididdigewa ne"},{"SurahNumber":101,"VerseNumber":1,"Text":"Mai ƙwanƙwasar (zukata da tsoro)"},{"SurahNumber":101,"VerseNumber":2,"Text":"Mene ne mai ƙwanƙwasa"},{"SurahNumber":101,"VerseNumber":3,"Text":"Kuma me ya sanar da kai abin da ake ce wa mai ƙwanƙwasa"},{"SurahNumber":101,"VerseNumber":4,"Text":"Ranar da mutane za su kasance kamar 'ya'yan fari masu watsuwa"},{"SurahNumber":101,"VerseNumber":5,"Text":"Kuma duwatsu su kasance kamar gashin sufin da aka saɓe"},{"SurahNumber":101,"VerseNumber":6,"Text":"To, amma wanda ma'aunansa suka yi nauyi"},{"SurahNumber":101,"VerseNumber":7,"Text":"To, shi yana a cikin wata rayuwa yardadda"},{"SurahNumber":101,"VerseNumber":8,"Text":"Kuma amma wanda ma'aunansa suka yi sauƙi (babu nauyi)"},{"SurahNumber":101,"VerseNumber":9,"Text":"To, uwarsa Hawiya ce"},{"SurahNumber":101,"VerseNumber":10,"Text":"Kuma me ya sanar da kai mece ce ita"},{"SurahNumber":101,"VerseNumber":11,"Text":"Wata wuta ce mai kuna"},{"SurahNumber":102,"VerseNumber":1,"Text":"Alfahari da yawan dukiya da dangi ya shagaltar da ku (daga ibada mai amfaninku)"},{"SurahNumber":102,"VerseNumber":2,"Text":"Har kuka ziyarci kaburbura"},{"SurahNumber":102,"VerseNumber":3,"Text":"A'aha! (Nan gaba) za ku sani"},{"SurahNumber":102,"VerseNumber":4,"Text":"Sa'an nan, tabbas, za ku sani"},{"SurahNumber":102,"VerseNumber":5,"Text":"Haƙiƙa, da kuna da sani sani na yaƙini"},{"SurahNumber":102,"VerseNumber":6,"Text":"Lalle ne da kuna ganin Jahim"},{"SurahNumber":102,"VerseNumber":7,"Text":"Sa'an nan lalle ne za ku gan ta, da idanu, bayyane"},{"SurahNumber":102,"VerseNumber":8,"Text":"Sa'an nan lalle ne za a tambaye ku, a ranar nan labarin ni'imar (da aka yi muku)"},{"SurahNumber":103,"VerseNumber":1,"Text":"Ina rantsuwa da zamani"},{"SurahNumber":103,"VerseNumber":2,"Text":"Lalle ne mutum yana a cikin hasara"},{"SurahNumber":103,"VerseNumber":3,"Text":"Face waɗanda suka yi imani, kuma suka aikata ayyukan ƙwarai, kuma suka yi wa juna wasiyya da bin gaskiya, kuma suka yi wa juna wasiyya da yin haƙuri (su kam, basu cikin hasara)"},{"SurahNumber":104,"VerseNumber":1,"Text":"Bone ya tabbata ga duk mai nune, mai zunɗe (mai raɗa)"},{"SurahNumber":104,"VerseNumber":2,"Text":"Wanda ya tara dukiya, kuma ya mayar da ita abar tattalinsa"},{"SurahNumber":104,"VerseNumber":3,"Text":"Yana zaton cewa dukiyarsa za ta dawwamar da shi"},{"SurahNumber":104,"VerseNumber":4,"Text":"A'aha! Lalle ne za a jefa shi a cikin Huɗama"},{"SurahNumber":104,"VerseNumber":5,"Text":"Kuma me ya sanar da kai abin da ake ce wa Huɗama"},{"SurahNumber":104,"VerseNumber":6,"Text":"Wutar Allah ce wadda ake hurawa"},{"SurahNumber":104,"VerseNumber":7,"Text":"Wadda take leƙawa a kan zukata"},{"SurahNumber":104,"VerseNumber":8,"Text":"Lalle ne ita abar kullewa ce a kansu"},{"SurahNumber":104,"VerseNumber":9,"Text":"A cikin wasu ginshiƙai miƙaƙƙu"},{"SurahNumber":105,"VerseNumber":1,"Text":"Ashe, ba ka ga yadda Ubangijin ka Ya aikata ga mutanen giwa* ba"},{"SurahNumber":105,"VerseNumber":2,"Text":"Ashe, bai sanya kaidin su a cikin ɓata ba"},{"SurahNumber":105,"VerseNumber":3,"Text":"Kuma Ya sako, a kansu, wasu tsuntsaye, jama'a-jama'a"},{"SurahNumber":105,"VerseNumber":4,"Text":"Suna jifar su da wasu duwatsu na yumɓun wuta"},{"SurahNumber":105,"VerseNumber":5,"Text":"Sa'an nan Ya sanya su kamar karmami wanda aka cinye"},{"SurahNumber":106,"VerseNumber":1,"Text":"Saboda sabon kuraishawa"},{"SurahNumber":106,"VerseNumber":2,"Text":"Sabon su na tafiyar hunturu da ta bazara"},{"SurahNumber":106,"VerseNumber":3,"Text":"Saboda haka sai su bauta wa Ubangijin wannan Gida (Ka'abah)"},{"SurahNumber":106,"VerseNumber":4,"Text":"wanda Ya ciyar da su (Ya hana su) daga yunwa, kuma Ya amintar da su daga wani tsoro"},{"SurahNumber":107,"VerseNumber":1,"Text":"Shin, ka ga wanda ke ƙaryatawa game da sakamako"},{"SurahNumber":107,"VerseNumber":2,"Text":"To, wan nan shi ne ke tunkure maraya (daga haƙƙinsa)"},{"SurahNumber":107,"VerseNumber":3,"Text":"Kuma ba ya kwaaitarwa bisa bayar da abinci ga matalauci"},{"SurahNumber":107,"VerseNumber":4,"Text":"To, bone ya tabbata ga masallata"},{"SurahNumber":107,"VerseNumber":5,"Text":"Waɗan da suke masu shagala daga sallar su"},{"SurahNumber":107,"VerseNumber":6,"Text":"Waɗan da suke yin riya (ga ayyukansu)"},{"SurahNumber":107,"VerseNumber":7,"Text":"Kuma suna hana taimako"},{"SurahNumber":108,"VerseNumber":1,"Text":"Lalle ne Mu, Mun yi maka kyauta mai yawa"},{"SurahNumber":108,"VerseNumber":2,"Text":"Saboda haka, ka yi salla domin Ubangijinka, kuma ka soke (baiko, wato sukar raƙumi)"},{"SurahNumber":108,"VerseNumber":3,"Text":"Lalle mai aibanta ka shi ne mai yankakkiyar albarka"},{"SurahNumber":109,"VerseNumber":1,"Text":"Ka ce: \"Ya ku kafirai"},{"SurahNumber":109,"VerseNumber":2,"Text":"Ba zan bauta wa abin da kuke bauta wa ba"},{"SurahNumber":109,"VerseNumber":3,"Text":"Kuma ku, ba ku zama masu bauta wa abin da nake bauta wa ba"},{"SurahNumber":109,"VerseNumber":4,"Text":"Kuma ni ban zama mai bauta wa abin da kuka bauta wa ba"},{"SurahNumber":109,"VerseNumber":5,"Text":"Kuma ku, ba ku zama masu bauta wa abin da nake* bauta wa ba"},{"SurahNumber":109,"VerseNumber":6,"Text":"Addininku na gare ku, kuma addinina yana gare ni"},{"SurahNumber":110,"VerseNumber":1,"Text":"Idan taimakon Allah ya zo da cin nasara"},{"SurahNumber":110,"VerseNumber":2,"Text":"Kuma ka ga mutane suna shiga addinin Allah, ƙungiya-ƙungiya"},{"SurahNumber":110,"VerseNumber":3,"Text":"To, ka yi tasbihi game da gode wa Ubangijinka, kuma ka neme Shi gafara, lalle Shi (Ubangijinka) Ya kasance Mai karɓar tuba ne"},{"SurahNumber":111,"VerseNumber":1,"Text":"Hannaye biyu na Abulahabi sun halaka, kuma ya halaka"},{"SurahNumber":111,"VerseNumber":2,"Text":"Dukiyarsa ba ta tsare masa kome ba, da abin da ya tara"},{"SurahNumber":111,"VerseNumber":3,"Text":"Za ya shiga wuta mai huruwa"},{"SurahNumber":111,"VerseNumber":4,"Text":"Tare da matarsa mai ɗaukar itacen (wuta)"},{"SurahNumber":111,"VerseNumber":5,"Text":"A cikin kyakkyawan wuyanta akwai igiya ta kaba (Ranar ¡iyama)"},{"SurahNumber":112,"VerseNumber":1,"Text":"Ka ce: \"Shi ne Allah Makaɗaici"},{"SurahNumber":112,"VerseNumber":2,"Text":"Allah wanda ake nufin Sa da buƙata"},{"SurahNumber":112,"VerseNumber":3,"Text":"Bai haifa ba, kuma ba a haife Shi ba"},{"SurahNumber":112,"VerseNumber":4,"Text":"Kuma babu ɗaya da ya kasance kini a gare Shi"},{"SurahNumber":113,"VerseNumber":1,"Text":"Ka ce \"ina neman tsari ga Ubangijin safiya"},{"SurahNumber":113,"VerseNumber":2,"Text":"Daga sharrin abin da Ya halitta"},{"SurahNumber":113,"VerseNumber":3,"Text":"Da sharrin dare, idan ya yi duhu"},{"SurahNumber":113,"VerseNumber":4,"Text":"Da sharrin mata masu tofi a cikin kuduri"},{"SurahNumber":113,"VerseNumber":5,"Text":"Da sharrin mai hasada idan ya yi hasada"},{"SurahNumber":114,"VerseNumber":1,"Text":"Ka ce \"Ina neman tsari ga Ubangijin mutane"},{"SurahNumber":114,"VerseNumber":2,"Text":"Mamallakin mutane"},{"SurahNumber":114,"VerseNumber":3,"Text":"Abin bautawar mutane"},{"SurahNumber":114,"VerseNumber":4,"Text":"Daga sharrin mai sanya wasuwasi, mai ɓoyewa"},{"SurahNumber":114,"VerseNumber":5,"Text":"Wanda ke sanya wasuwasi a cikin ƙirazan mutane"},{"SurahNumber":114,"VerseNumber":6,"Text":"Daga aljannu da mutane"}]}