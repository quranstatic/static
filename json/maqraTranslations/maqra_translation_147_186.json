{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"¦. S̃. M̃"},{"SurahNumber":26,"VerseNumber":2,"Text":"Waɗancan ãyõyin Littãfi ne bayyananne"},{"SurahNumber":26,"VerseNumber":3,"Text":"Tsammãninka kai mai halakar da ranka ne, dõmin ba su kasance mũminai ba"},{"SurahNumber":26,"VerseNumber":4,"Text":"Idan Mun so zã Mu saukar, a kansu, da wata ãyã daga sama, sai wuyõyinsu su yini sabõda ita sunã mãsu ƙasƙantar da kai"},{"SurahNumber":26,"VerseNumber":5,"Text":"Kuma wata tunãtarwa ba ta jẽ musu ba, daga Mai rahama, sãbuwa, fãce sun kasance daga barinta sunã mãsu bijirẽwa"},{"SurahNumber":26,"VerseNumber":6,"Text":"To, lalle ne, sun ƙaryata, to, lãbãran abin da suka kasance sunã yi na izgili da shi zã ya je musu"},{"SurahNumber":26,"VerseNumber":7,"Text":"Shin, ba su dũba ba zuwa ga ƙasa, da yawa Muka tsirar a cikinta, daga dukan nau'i mai kyau"},{"SurahNumber":26,"VerseNumber":8,"Text":"Lalle ne, a cikin wancan akwai ãyã, kuma mafi yawansu ba su kasance mũminai ba"},{"SurahNumber":26,"VerseNumber":9,"Text":"Kuma lalle ne, Ubangijinka, haƙĩƙa, Shĩ ne Mabuwãyi, Mai rahama"},{"SurahNumber":26,"VerseNumber":10,"Text":"Kuma a lõkacin da Ubangijinka Ya kirãyi Mũsã, \"Ka je wa mutãnen nan azzãlumai"},{"SurahNumber":26,"VerseNumber":11,"Text":"Mutãnen Fir'auna bã zã su yi taƙawa ba"},{"SurahNumber":26,"VerseNumber":12,"Text":"Ya ce: \"Ya Ubangijĩna, nĩ inã tsõron su ƙaryata ni"},{"SurahNumber":26,"VerseNumber":13,"Text":"Kuma ƙirjĩna ya yi ƙunci kuma harshẽna bã zai saku ba sabõda haka ka aika zuwa ga Harũna"},{"SurahNumber":26,"VerseNumber":14,"Text":"Kuma sunã da wani laifi a kaina, sabõda haka inã tsõron kada su kashe ni"},{"SurahNumber":26,"VerseNumber":15,"Text":"Ya ce: \"Kayya! Ku tafi, kũ biyu, da ÃyõyinMu. Lalle ne, Munã tãre da ku Munã Mãsu saurãre"},{"SurahNumber":26,"VerseNumber":16,"Text":"Sai ku je wa Fir'auna, sa'an nan ku ce, Lalle ne, mu, Manzannin Ubangijin halitta ne"},{"SurahNumber":26,"VerseNumber":17,"Text":"Ka saki Banĩ Isrã'ila tãre da mu"},{"SurahNumber":26,"VerseNumber":18,"Text":"Ya ce: \"Shin, ba mu yi rẽnonka ba a cikinmu kanã jãrĩri, kuma ka zauna a cikinmu shẽkarudaga lõkacin rãyuwarka"},{"SurahNumber":26,"VerseNumber":19,"Text":"Kuma ka aikata aikinka wanda ka aikata alhãli kai kanã daga butulai"},{"SurahNumber":26,"VerseNumber":20,"Text":"Ya ce: \"Na aikata shi a lõkacin inã daga mãsu jãhilcin hushi"},{"SurahNumber":26,"VerseNumber":21,"Text":"Sabõda haka na gudu daga gãre ku a lõkacin da na ji tsõronku, sai Ubangijĩna Ya bã ni hukunci, kuma Ya sanya ni daga Manzanni"},{"SurahNumber":26,"VerseNumber":22,"Text":"Kuma waccan ni'ima ce, kanã gõrint a kaina, dõmin kã bautar da Banĩ Isrã'ĩla"},{"SurahNumber":26,"VerseNumber":23,"Text":"Fir'auna ya ce: \"Kuma mene ne Ubangijin halittu"},{"SurahNumber":26,"VerseNumber":24,"Text":"Ya ce: \"Ubangijin sammai da ƙasa da abin da yake a tsakãninsu, idan kun kasance mãsu ƙarfin ĩmãni"},{"SurahNumber":26,"VerseNumber":25,"Text":"Ya ce wa waɗanda suke a gẽfensa, \"Bã za ku saurãra ba"},{"SurahNumber":26,"VerseNumber":26,"Text":"Ya ce: \"Ubangijinku, kuma Ubangijin ubanninku na farko"},{"SurahNumber":26,"VerseNumber":27,"Text":"Ya ce: \"Lalle ne Manzonku, wanda aka aiko zuwa gare ku, haƙi ƙa, mahaukaci ne"},{"SurahNumber":26,"VerseNumber":28,"Text":"Ya ce: \"Ubangijin mafitar rãnã da maɓũyarta da abin dayake a tsakaninsu, idan kun kasance kunã hankalta"},{"SurahNumber":26,"VerseNumber":29,"Text":"Ya ce: \"Lalle ne idan ka riƙi wani abin bautãwa wanĩna haƙĩƙa, inã sanyã ka daga ɗaurarru"},{"SurahNumber":26,"VerseNumber":30,"Text":"Ya ce: \"Ashe, kuma kõ dã nã zõ maka da wani, abu mai bayyanãwa"},{"SurahNumber":26,"VerseNumber":31,"Text":"Ya ce: \"To, ka zõ da shi idan ka kasance daga, mãsu gaskiya"},{"SurahNumber":26,"VerseNumber":32,"Text":"Sai ya jẽfa sandarsa, sai ga ta kumurci bayyananne"},{"SurahNumber":26,"VerseNumber":33,"Text":"Kuma ya fizge hannunsa, sai ga shi fari ga mãsu kallo"},{"SurahNumber":26,"VerseNumber":34,"Text":"(Fir'auna) ya ce ga mashãwarta a gẽfensa, \"Lalle ne, wannan haƙĩƙa, masihirci ne, mai ilmi"},{"SurahNumber":26,"VerseNumber":35,"Text":"Yanã son ya fitar da ku daga ƙasarku game da sihirinSa. To mẽne ne kuke shãwartãwa"},{"SurahNumber":26,"VerseNumber":36,"Text":"Suka ce: \"Ka jinkirtar da shi, shĩ da ɗan'uwansa, kuma ka aika mãsu gayya a cikin birãne"},{"SurahNumber":26,"VerseNumber":37,"Text":"Zã su zõ maka da dukkan mai yawan sihiri masani"},{"SurahNumber":26,"VerseNumber":38,"Text":"Sai aka tãra masihirta dõmin ajalin yini sananne"},{"SurahNumber":26,"VerseNumber":39,"Text":"Kuma aka ce wa mutãne \"Kõ kũ mãsu tãruwã ne"},{"SurahNumber":26,"VerseNumber":40,"Text":"Tsammãninmu mu bi masihirta, idan sun kasance sũ ne marinjãya"},{"SurahNumber":26,"VerseNumber":41,"Text":"To, a lõkacin da masihirta suka jẽ suka ce wa Fir'auna,\"Shin, lalle ne, haƙĩƙa munã da ijãra idan mun kasance mũ ne marinjãya"},{"SurahNumber":26,"VerseNumber":42,"Text":"Ya ce: \"Na'am! Kuma lalle ne, kũ ne a lõkacin haƙĩƙa muƙarrabai"},{"SurahNumber":26,"VerseNumber":43,"Text":"Mũsã ya ce musu, \"Ku jẽfa abin da kuke mãsu jẽfãwa"},{"SurahNumber":26,"VerseNumber":44,"Text":"Sai suka jẽfa igiyõyinsu, da sandunansu, kuma suka ce: \"Da ƙarfin Fir'auna lalle ne mũ, haƙĩƙa, mũ ne marinjãya"},{"SurahNumber":26,"VerseNumber":45,"Text":"Sai Mũsa ya jẽfa sandarsa, sai ga ta tanã harhaɗe abin da suke yi na ƙarya"},{"SurahNumber":26,"VerseNumber":46,"Text":"Sai aka jẽfar da masihirta sunã mãsu sujada"},{"SurahNumber":26,"VerseNumber":47,"Text":"Suka ce: \"Mun yi ĩmãni da Ubangijin halitta"},{"SurahNumber":26,"VerseNumber":48,"Text":"Ubangijin Mũsa da Hãrũna"},{"SurahNumber":26,"VerseNumber":49,"Text":"Ya ce: \"Ashe, kun yi ĩmãni sabõda shĩ, a gabãnin in yi muku izni? Lalle ne shi, haƙĩƙa babbanku ne wanda ya kõya muku sihirin, to, zã ku sani. Lalle ne haƙĩƙa, zan kakkãtse hannuwanku da kafãfunku a tarnaƙi, kuma haƙĩƙa, zan tsĩrẽ ku gabã ɗaya"},{"SurahNumber":26,"VerseNumber":50,"Text":"Suka ce: \"Bãbu wata cũta! Lalle ne mũ mãsu jũyãwa ne zuwa ga Ubangijinmu"},{"SurahNumber":26,"VerseNumber":51,"Text":"Lalle ne mu munã kwaɗayin Ubangijinmu, Ya gãfarta mana kurakuranmu dõmin mun kasance farkon mãsu ĩmãni"}]}