{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":40,"VerseNumber":41,"Text":"Ey halkım, neden ben sizi kurtuluşa çağırırken siz beni ateşe çağırıyorsunuz"},{"SurahNumber":40,"VerseNumber":42,"Text":"Siz beni ALLAH'a karşı nankör olmaya ve hakkında bilgim olmayan şeyleri ona ortak koşmaya çağırıyorsunuz. Bense sizi O Üstün ve Bağışlayıcı olana çağırıyorum"},{"SurahNumber":40,"VerseNumber":43,"Text":"Kuşku yok ki, beni kendisine çağırdığınız şeyin ne dünyada ne de ahirette bir dayanağı yoktur. Dönüşümüz ALLAH'adır. Sınırı aşanlar, cehennemi boylayacaktır"},{"SurahNumber":40,"VerseNumber":44,"Text":"Size bu söylediklerimi ileride hatırlayacaksınız. Ben işimi ALLAH'a bırakıyorum. ALLAH kullarını Görendir"},{"SurahNumber":40,"VerseNumber":45,"Text":"ALLAH onu onların planladıkları kötülüklerden korudu. Firavun'un taraftarlarını azabın en kötüsü kuşattı"},{"SurahNumber":40,"VerseNumber":46,"Text":"Onlara gündüz ve akşam ateş sunulur. Dünyanın son gününde ise: \"Firavun'un taraftarlarını azabın en çetinine sokun"},{"SurahNumber":40,"VerseNumber":47,"Text":"Ateşte tartışırlarken, güçsüzler, büyüklük taslamış olanlara, \"Biz sizin izleyicileriniz idik, öyleyse bu ateşin bir parçasını olsun bizden savabilir misiniz?\" derler"},{"SurahNumber":40,"VerseNumber":48,"Text":"Büyüklük taslamış olanlar, \"Hepimiz onun içindeyiz. ALLAH kulları arasında artık hüküm vermiştir,\" derler"},{"SurahNumber":40,"VerseNumber":49,"Text":"Ateştekiler, cehennemin gardiyanlarına, \"Rabbinize yalvarın da bizden azabı hiç değilse bir gün hafifletsin,\" derler"},{"SurahNumber":40,"VerseNumber":50,"Text":"Onlar da derler ki, \"Elçileriniz size apaçık delillerle gelmemiş miydi?\" \"Evet\" derler. Bunun üzerine onlar, \"Öyleyse kendiniz yalvarın. Ne var ki inkarcıların yalvarması sonuç vermez"},{"SurahNumber":40,"VerseNumber":51,"Text":"Biz elçilerimize ve inananlara bu dünya hayatında ve tanıkların duruşmalarda bulunacakları günde yardım ederiz"},{"SurahNumber":40,"VerseNumber":52,"Text":"O gün zalimlere özürleri bir yarar sağlamaz. Onlar laneti ve en kötü sonu hakkederler"},{"SurahNumber":40,"VerseNumber":53,"Text":"Biz Musa'ya hidayeti verdik ve İsrailoğullarını kitaba varis kıldık"},{"SurahNumber":40,"VerseNumber":54,"Text":"Anlayış sahiplerine bir yol gösterici ve bir uyarı olarak"},{"SurahNumber":40,"VerseNumber":55,"Text":"Öyleyse sabret. Çünkü ALLAH'ın sözü gerçektir. Günahların için de bağışlanma iste ve Rabbini akşam sabah överek yücelt"},{"SurahNumber":40,"VerseNumber":56,"Text":"Hiç bir delile sahip olmadan ALLAH'ın ayet ve mucizelerine karşı tartışanların göğüslerinde, erişemiyecekleri bir büyüklenme vardır. Öyleyse ALLAH'a sığın. O İşitendir, Görendir"},{"SurahNumber":40,"VerseNumber":57,"Text":"Göklerin ve yerin yaratılışı, insanın yaratılışından daha büyük bir şeydir. Ne var ki halkın çoğu bilmez"},{"SurahNumber":40,"VerseNumber":58,"Text":"Kör ile gören bir olmaz. İnanıp erdemli davrananlarla kötülük işleyenler de bir olmaz. Ne kadar az düşünürsünüz"},{"SurahNumber":40,"VerseNumber":59,"Text":"Dünyanın sonu (Saat) elbette gelecektir, bunda kuşku olmasın. Ne var ki insanların çoğu inanmaz"},{"SurahNumber":40,"VerseNumber":60,"Text":"Rabbiniz der ki, \"Bana yalvarın size cevap vereyim.\" Büyüklük taslayarak bana kulluk etmekten kaçınanlar aşağılanarak cehenneme gireceklerdir"},{"SurahNumber":40,"VerseNumber":61,"Text":"ALLAH, geceyi dinlenmeniz için yaratan ve gündüzü de aydınlık yapandır. ALLAH halka karşı büyük lütuf sahibidir, fakat halkın çoğu şükretmez"},{"SurahNumber":40,"VerseNumber":62,"Text":"İşte Rabbiniz ALLAH, her şeyin Yaratıcısıdır; O'ndan başka tanrı yoktur. Nasıl da çevriliyorsunuz"},{"SurahNumber":40,"VerseNumber":63,"Text":"ALLAH'ın ayet ve mucizelerini red edenler işte böyle saptırılırlar"},{"SurahNumber":40,"VerseNumber":64,"Text":"ALLAH yeryüzünü sizin için bir yerleşim ve göğü de bir yapı kılandır. Sizi biçimlendirip biçiminizi güzel yapan ve sizi besinli gıdalarla besleyendir. Rabbiniz olan ALLAH budur. Evrenin Rabbi olan ALLAH ne yücedir"},{"SurahNumber":40,"VerseNumber":65,"Text":"O, Diridir; O'ndan başka tanrı yoktur. Dini sadece O'na ait kılarak O'nu çağırın. Evrenin Rabbi ALLAH'a övgüler olsun"}]}