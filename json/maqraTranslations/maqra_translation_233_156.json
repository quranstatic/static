{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"(مردم) از چه خبر مهمی پرسش و گفتگو می‌کنند؟"},{"SurahNumber":78,"VerseNumber":2,"Text":"از خبر بزرگ (قیامت)"},{"SurahNumber":78,"VerseNumber":3,"Text":"که در آن با هم به جدال و اختلاف کلمه برخاستند"},{"SurahNumber":78,"VerseNumber":4,"Text":"چنین نیست (که منکران پنداشته‌اند) به زودی (به وقت مرگ) خواهند دانست"},{"SurahNumber":78,"VerseNumber":5,"Text":"و باز چنین نیست (که منکران پنداشته‌اند) البته به زودی آگاه می‌شوند"},{"SurahNumber":78,"VerseNumber":6,"Text":"آیا ما زمین را مهد آسایش خلق نگردانیدیم؟"},{"SurahNumber":78,"VerseNumber":7,"Text":"و کوهها را عماد و نگهبان آن نساختیم؟"},{"SurahNumber":78,"VerseNumber":8,"Text":"و شما را جفت (زن و مرد) آفریدیم"},{"SurahNumber":78,"VerseNumber":9,"Text":"و خواب را برای شما مایه (قوم حیات و) استراحت قرار دادیم"},{"SurahNumber":78,"VerseNumber":10,"Text":"و (پرده سیاه) شب را ساتر (احوال خلق) گردانیدیم"},{"SurahNumber":78,"VerseNumber":11,"Text":"و روز روشن را برای تحصیل معاش آنان مقرر داشتیم"},{"SurahNumber":78,"VerseNumber":12,"Text":"و بر فراز شما هفت آسمان محکم بنا کردیم"},{"SurahNumber":78,"VerseNumber":13,"Text":"و چراغی (چون خورشید) رخشان بر افروختیم"},{"SurahNumber":78,"VerseNumber":14,"Text":"و از فشار و تراکم ابرها آب باران فرو ریختیم"},{"SurahNumber":78,"VerseNumber":15,"Text":"تا بدان آب، دانه و گیاه رویانیم"},{"SurahNumber":78,"VerseNumber":16,"Text":"و باغهای پر درخت (و انواع میوه‌ها) پدید آوریم"},{"SurahNumber":78,"VerseNumber":17,"Text":"همانا روز فصل (یعنی روز قیامت که در آن فصل خصومتها شود) وعده گاه خلق است"},{"SurahNumber":78,"VerseNumber":18,"Text":"آن روزی که در صور بدمند (تا مردگان زنده شوند) و فوج فوج (به محشر) در آیید"},{"SurahNumber":78,"VerseNumber":19,"Text":"و درهای آسمان به ابواب مختلف گشوده شود (تا هر فوجی از دری شتابند)"},{"SurahNumber":78,"VerseNumber":20,"Text":"و کوهها را به گردش آرند تا به مانند سراب گردد"},{"SurahNumber":78,"VerseNumber":21,"Text":"همانا دوزخ کمینگاه (کافران و بد کاران) است"},{"SurahNumber":78,"VerseNumber":22,"Text":"آن دوزخ جایگاه مردم سرکش ستمکار است"},{"SurahNumber":78,"VerseNumber":23,"Text":"که در آن قرنها بمانند (و عذاب کشند)"},{"SurahNumber":78,"VerseNumber":24,"Text":"هرگز در آنجا هیچ هوی خنک و شراب (طهور) نیاشامند"},{"SurahNumber":78,"VerseNumber":25,"Text":"مگر آبی پلید و سوزان که حمیم و غسّاق جهنم است به آنها دهند"},{"SurahNumber":78,"VerseNumber":26,"Text":"کیفری که با اعمال آنها موافق است"},{"SurahNumber":78,"VerseNumber":27,"Text":"زیرا آنها به حقیقت امید به روز حساب نداشتند"},{"SurahNumber":78,"VerseNumber":28,"Text":"و آیات ما را سخت تکذیب کردند"},{"SurahNumber":78,"VerseNumber":29,"Text":"و حال آنکه حساب هر چیزی را ما در کتابی (به احصاء و شماره) رقم کرده‌ایم"},{"SurahNumber":78,"VerseNumber":30,"Text":"پس بچشید (کیفر تکذیب و بدکاری را) که هرگز بر شما چیزی جز رنج و عذاب دوزخ نیفزاییم"},{"SurahNumber":78,"VerseNumber":31,"Text":"متقیان را در آن جهان مقام گشایش و هر گونه آسایش است"},{"SurahNumber":78,"VerseNumber":32,"Text":"باغها و تاکستانهاست"},{"SurahNumber":78,"VerseNumber":33,"Text":"و دختران زیبای دلربا که همه در خوبی و جوانی مانند یکدیگرند"},{"SurahNumber":78,"VerseNumber":34,"Text":"و جامهای پر از شراب (طهور و انواع نوشابه‌های شیرین و خوش)"},{"SurahNumber":78,"VerseNumber":35,"Text":"هرگز در آنجا سخن بیهوده و دروغ نشنوند"},{"SurahNumber":78,"VerseNumber":36,"Text":"این (نعمتهای ابدی) مزدی به عطاء و حساب پروردگار توست"},{"SurahNumber":78,"VerseNumber":37,"Text":"خدایی که آسمانها و زمین و همه مخلوقاتی که در بین آسمان و زمین است بیافریده همان خدای مهربان که (در عین مهربانی) کسی (از قهر و سطوتش) با او به گفتگو نتواند لب گشود"},{"SurahNumber":78,"VerseNumber":38,"Text":"روزی که آن فرشته بزرگ روح القدس با همه فرشتگان صف زده و به نظم برخیزند و هیچ کس سخن نگوید جز آن کسی که خدای مهربانش به سخن اذن دهد و او سخن به صواب گوید (و به اذن خدا شفاعت گنهکاران کند)"},{"SurahNumber":78,"VerseNumber":39,"Text":"چنین روز حتمی و محقق خواهد بود، پس هر که می‌خواهد نزد خدای خود (در آن روز) مقام و منزلتی یابد (امروز در راه ایمان و طاعت بکوشد)"},{"SurahNumber":78,"VerseNumber":40,"Text":"ما شما را از روز عذاب که نزدیک است ترسانیده و آگاه ساختیم، روزی که هر کس هر چه کرده در پیش روی خود حاضر بیند و کافر در آن روز گوید که ای کاش خاک بودم (تا چنین به آتش کفر خود نمی‌سوختیم)"},{"SurahNumber":79,"VerseNumber":1,"Text":"قسم به فرشتگانی که (جان کافران را) به سختی بگیرند"},{"SurahNumber":79,"VerseNumber":2,"Text":"قسم به فرشتگانی که (جان اهل ایمان را) به آسایش و نشاط ببرند"},{"SurahNumber":79,"VerseNumber":3,"Text":"و قسم به فرشتگانی که با کمال سرعت (فرمان حق را) انجام دهند"},{"SurahNumber":79,"VerseNumber":4,"Text":"قسم به فرشتگانی که (درنظم عالم) بر هم سبقت گیرند"},{"SurahNumber":79,"VerseNumber":5,"Text":"قسم به فرشتگانی که (به فرمان حق) به تدبیر نظام خلق می‌کوشند (که قیامتی و حشری خواهد آمد)"},{"SurahNumber":79,"VerseNumber":6,"Text":"روزی که آن لرزاننده (یعنی نفخه صور الهی، جهان را) بلرزاند"},{"SurahNumber":79,"VerseNumber":7,"Text":"و لرزاننده دیگر (یعنی نفخه صور دیگر) از پی آن در آید"},{"SurahNumber":79,"VerseNumber":8,"Text":"در آن روز سخت دلهای برخی مضطرب و هراسان شود"},{"SurahNumber":79,"VerseNumber":9,"Text":"که (از ترس) چشمها به زیر افکنند"},{"SurahNumber":79,"VerseNumber":10,"Text":"(مردم غافل دنیا) گویند: آیا ما پس از مرگ باز زندگانی دیگری خواهیم یافت؟"},{"SurahNumber":79,"VerseNumber":11,"Text":"چگونه چون مردیم و استخوان ما پوسید زنده خواهیم شد؟"},{"SurahNumber":79,"VerseNumber":12,"Text":"و گویند: در این صورت که دیگر بار زنده شویم بسی زیانکار خواهیم بود"},{"SurahNumber":79,"VerseNumber":13,"Text":"جز یک صدای مهیب (که در صور اسرافیل کنند) نشنوند"},{"SurahNumber":79,"VerseNumber":14,"Text":"و ناگاه همه از خاک بر شوند و به صحرای قیامت رهسپار گردند"},{"SurahNumber":79,"VerseNumber":15,"Text":"آیا خبر موسی عمران به تو رسیده؟"},{"SurahNumber":79,"VerseNumber":16,"Text":"آن گاه که خدایش او را در وادی مقدس طوی (قرب طور) ندا کرد"},{"SurahNumber":79,"VerseNumber":17,"Text":"که به سوی فرعون برو که او سخت به راه طغیان رفته است"},{"SurahNumber":79,"VerseNumber":18,"Text":"پس بگو: میل داری که (از پلیدی خود پرستی و شرک) پاک و پاکیزه شوی؟"},{"SurahNumber":79,"VerseNumber":19,"Text":"و تو را به راه خدا هدایت کنم تا بترسی (و به درگاه عظمت و قدرت او خاشع و فروتن شوی)"},{"SurahNumber":79,"VerseNumber":20,"Text":"پس آن آیت و معجزه بزرگتر را به او نمود"},{"SurahNumber":79,"VerseNumber":21,"Text":"فرعون تکذیب و نافرمانی کرد"},{"SurahNumber":79,"VerseNumber":22,"Text":"از آن پس (که معجزه موسی دید) باز روی از حق بگردانید و (برای دفع موسی) به جهد و کوشش برخاست"},{"SurahNumber":79,"VerseNumber":23,"Text":"پس (با رجال بزرگ دربار خود) انجمن کرد و ندا داد"},{"SurahNumber":79,"VerseNumber":24,"Text":"و گفت: منم خدای بزرگ شما"},{"SurahNumber":79,"VerseNumber":25,"Text":"خدا هم او را به عقاب دنیا و آخرت گرفتار کرد"},{"SurahNumber":79,"VerseNumber":26,"Text":"تا به هلاکت او اهل ترس از خدا عبرت گیرند"},{"SurahNumber":79,"VerseNumber":27,"Text":"آیا بنای شما آدمیان استوارتر است یا بنای آسمان بلند که خدا آفرید؟"},{"SurahNumber":79,"VerseNumber":28,"Text":"که سقفی بس بلند و محکم بنیان در کمال زیبایی استوار ساخت"},{"SurahNumber":79,"VerseNumber":29,"Text":"و شامش را تیره و روزش را روشن گردانید"},{"SurahNumber":79,"VerseNumber":30,"Text":"و زمین را پس از آن بگسترانید"},{"SurahNumber":79,"VerseNumber":31,"Text":"و از آن آب و گیاه پدید آورد"},{"SurahNumber":79,"VerseNumber":32,"Text":"و کوهها را بر روی آن استوار ساخت"},{"SurahNumber":79,"VerseNumber":33,"Text":"تا (از آن آب و گیاه که از بیابان و کوه بر انگیزد) قوت شما و چهارپایانتان بر آید"},{"SurahNumber":79,"VerseNumber":34,"Text":"پس چون آن واقعه بزرگ (و حادثه عظیم قیامت) پدید آید"},{"SurahNumber":79,"VerseNumber":35,"Text":"در آن روز آدمی هر چه کرده به یاد آرد"},{"SurahNumber":79,"VerseNumber":36,"Text":"و دوزخ برای بینندگان آشکار شود"},{"SurahNumber":79,"VerseNumber":37,"Text":"پس هر کس (از حکم شرع خدا) سرکش و طاغی شد"},{"SurahNumber":79,"VerseNumber":38,"Text":"و زندگی دنیا را برگزید"},{"SurahNumber":79,"VerseNumber":39,"Text":"دوزخ جایگاه اوست"},{"SurahNumber":79,"VerseNumber":40,"Text":"و هر کس از حضور در پیشگاه عزّ ربوبیت بترسید و از هوای نفس دوری جست"},{"SurahNumber":79,"VerseNumber":41,"Text":"همانا بهشت منزلگاه اوست"},{"SurahNumber":79,"VerseNumber":42,"Text":"از تو سؤال کنند که قیامت کی بر پا شود؟"},{"SurahNumber":79,"VerseNumber":43,"Text":"تو را چه کار است دیگر که از آن به یاد آری؟ (بسیار یاد آور شدی و منکران از تو نپذیرفتند)"},{"SurahNumber":79,"VerseNumber":44,"Text":"کار آن ساعت به خدای تو منتهی شود"},{"SurahNumber":79,"VerseNumber":45,"Text":"تو را جز این نباشد که اهل ایمان را هر کس از یاد آن روز هراسان می‌شود به اهوال آن روز آگاه سازی"},{"SurahNumber":79,"VerseNumber":46,"Text":"چون آن روز را مردم ببینند گویی همه عمر دنیا شامگاهی یا چاشتگاهی بیش نبوده است"}]}