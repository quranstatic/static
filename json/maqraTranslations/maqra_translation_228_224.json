{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":70,"VerseNumber":19,"Text":"Mu by’ukuri, umuntu yaremanywe ukutihangana"},{"SurahNumber":70,"VerseNumber":20,"Text":"Iyo ikibi kimugezeho, ariheba cyane"},{"SurahNumber":70,"VerseNumber":21,"Text":"Naho icyiza cyamugeraho, akaba umunyabugugu cyane"},{"SurahNumber":70,"VerseNumber":22,"Text":"Uretse abakora amasengesho"},{"SurahNumber":70,"VerseNumber":23,"Text":"Babandi bahozaho amasengesho yabo"},{"SurahNumber":70,"VerseNumber":24,"Text":"Na babandi bagena umugabane uzwi (Zakat) mu mitungo yabo"},{"SurahNumber":70,"VerseNumber":25,"Text":"Wagenewe usaba n’uwiyumanganyije (nyamara akeneye ubufasha)"},{"SurahNumber":70,"VerseNumber":26,"Text":"Na babandi bemera umunsi w’ibihembo"},{"SurahNumber":70,"VerseNumber":27,"Text":"Na babandi batinya ibihano bya Nyagasani wabo"},{"SurahNumber":70,"VerseNumber":28,"Text":"Kubera ko mu by’ukuri, nta n’umwe warokoka ibihano bya Nyagasani wabo"},{"SurahNumber":70,"VerseNumber":29,"Text":"Na babandi barinda ubwambure bwabo (ubusambanyi)"},{"SurahNumber":70,"VerseNumber":30,"Text":"Uretse ku bagore babo cyangwa se ku bo bafiteho ububasha (abaja). Mu by’ukuri, bo ntibabigayirwa"},{"SurahNumber":70,"VerseNumber":31,"Text":"Ariko abazashaka (kwinezeza) ku batari abo (bavuzwe), rwose abo bazaba batandukiriye"},{"SurahNumber":70,"VerseNumber":32,"Text":"Na babandi barinda ibyo baragijwe ndetse bakubahiriza n’amasezerano yabo"},{"SurahNumber":70,"VerseNumber":33,"Text":"Na babandi batanga ubuhamya bw’ukuri"},{"SurahNumber":70,"VerseNumber":34,"Text":"Na babandi bahozaho amasengesho yabo (ku bihe byagenwe)"},{"SurahNumber":70,"VerseNumber":35,"Text":"Abo bazajya mu busitani (Ijuru) kandi bubashywe"},{"SurahNumber":70,"VerseNumber":36,"Text":"Nonese ni iyihe mpamvu ituma abahakanyi bakugana (yewe Muhamadi) bihuta (bashaka kukumva, kandi batakwemera)"},{"SurahNumber":70,"VerseNumber":37,"Text":"(Bicaye) mu matsinda iburyo n’ibumoso bwawe"},{"SurahNumber":70,"VerseNumber":38,"Text":"Ese buri wese muri bo yibwira ko azinjira mu Ijuru ryuje ingabire"},{"SurahNumber":70,"VerseNumber":39,"Text":"Ntabwo ari ko bimeze! Mu by’ukuri, twabaremye tubakomoye mu byo bazi143 (ariko banga kwemera)"},{"SurahNumber":70,"VerseNumber":40,"Text":"Bityo, ndahiye ku izina rya Nyagasani w’Iburasirazuba bwose n’Iburengerazuba bwose, ko rwose dushoboye"},{"SurahNumber":70,"VerseNumber":41,"Text":"Kubasimbuza abeza kubarusha, kandi ntibyatunanira"},{"SurahNumber":70,"VerseNumber":42,"Text":"Bityo, bareke bavuge ibidafite umumaro, banikinire kugeza ubwo bazahura n’umunsi wabo basezeranyijwe"},{"SurahNumber":70,"VerseNumber":43,"Text":"Umunsi bazasohoka mu mva zabo bihuta, nk’uko bihutaga bagana ibigirwamana byabo"},{"SurahNumber":70,"VerseNumber":44,"Text":"Bazaba bubitse amaso (kubera ikimwaro), batwikiriwe n’agasuzuguro. Uwo ni wo munsi basezeranyijwe"},{"SurahNumber":71,"VerseNumber":1,"Text":"Mu by’ukuri, twohereje Nuhu ku bantu be (tugira tuti) \"Burira abantu bawe mbere y’uko ibihano bibabaza bibageraho"},{"SurahNumber":71,"VerseNumber":2,"Text":"(Nuhu) aravuga ati \"Bantu banjye! Mu by’ukuri, njye ndi umuburizi wanyu ugaragara"},{"SurahNumber":71,"VerseNumber":3,"Text":"(Ubaburira ko) mugomba kugaragira Allah (wenyine), mumutinye kandi munanyumvire"},{"SurahNumber":71,"VerseNumber":4,"Text":"(Ibyo nimubikora, Allah) azabababarira ibyaha byanyu, anabahe kubaho kugeza igihe cyagenwe. Mu by’ukuri, iyo igihe ntarengwa (cyo gupfa) Allah yagennye kigeze nticyongerwa, iyaba mwari mubizi"},{"SurahNumber":71,"VerseNumber":5,"Text":"(Nuhu) aravuga ati \"Nyagasani wanjye! Mu by’ukuri, nahamagariye abantu banjye ijoro n’amanywa (ko bagomba gusenga Imana imwe)"},{"SurahNumber":71,"VerseNumber":6,"Text":"Ariko uguhamagara kwanjye ntacyo kwabongereye uretse guhunga (ukuri)"},{"SurahNumber":71,"VerseNumber":7,"Text":"Kandi mu by’ukuri, buri uko nabahamagariraga (kwemera Imana imwe) kugira ngo ubababarire ibyaha byabo, bashyiraga intoki mu matwi, bakitwikira imyambaro, bagatsimbarara ndetse bakanibona cyane"},{"SurahNumber":71,"VerseNumber":8,"Text":"Hanyuma kandi nabahamagaye ku mugaragaro"},{"SurahNumber":71,"VerseNumber":9,"Text":"Hanyuma nanabatangarije (mu ijwi riranguruye) ndetse nanababwira mu ibanga"},{"SurahNumber":71,"VerseNumber":10,"Text":"Narababwiye nti \"Nimusabe imbabazi Nyagasani wanyu, mu by’ukuri ni we uhebuje mu kubabarira ibyaha"},{"SurahNumber":71,"VerseNumber":11,"Text":"(Kugira ngo) azaboherereze imvura nyinshi (ihagije)"},{"SurahNumber":71,"VerseNumber":12,"Text":"Anabongerere imitungo n’urubyaro, abahe ubusitani (Ijuru) ndetse abahe n’imigezi (yaryo)"},{"SurahNumber":71,"VerseNumber":13,"Text":"Kubera iki mudaha Allah icyubahiro kimukwiye"},{"SurahNumber":71,"VerseNumber":14,"Text":"Kandi ari we wabaremye mu byiciro (bitandukanye)"},{"SurahNumber":71,"VerseNumber":15,"Text":"Ese ntimubona uburyo Allah yaremye ibirere birindwi bigerekeranye"},{"SurahNumber":71,"VerseNumber":16,"Text":"Hanyuma akabishyiramo ukwezi akakugira urumuri ndetse n’izuba akarigira itara"},{"SurahNumber":71,"VerseNumber":17,"Text":"Kandi Allah yabakujije abakuye mu butaka nk’ibimera"},{"SurahNumber":71,"VerseNumber":18,"Text":"Hanyuma azabubasubizamo (igihe cyo gupfa) ndetse anabubasohoremo (ku munsi w’izuka)"},{"SurahNumber":71,"VerseNumber":19,"Text":"Kandi Allah ni we wabagiriye isi nk’isaso"},{"SurahNumber":71,"VerseNumber":20,"Text":"Kugira ngo muyigendeho (mugendera) mu mayira magari"},{"SurahNumber":71,"VerseNumber":21,"Text":"Nuhu aravuga ati \"Nyagasani wanjye! Mu by’ukuri, (abantu banjye) banyigometseho, banakurikira uwo imitungo n’abana bitagize icyo byongerera uretse igihombo"},{"SurahNumber":71,"VerseNumber":22,"Text":"Nuko (abantu be) bacura umugambi mubi (wo kubangamira ubutumwa bwe)"},{"SurahNumber":71,"VerseNumber":23,"Text":"Baranavuga bati \"Rwose ntimuzareke imana zanyu, kandi ntimuzareke (gusenga) Wadan, Suwa’a, Yagutha, Ya’uqa ndetse na Nasra"},{"SurahNumber":71,"VerseNumber":24,"Text":"(Nuhu aravuga ati) \"Kandi rwose (ibyo bigirwamana) byayobeje benshi. Bityo (yewe Allah), ntuzagire ikindi wongerera ababangikanyamana kitari ubuyobe"},{"SurahNumber":71,"VerseNumber":25,"Text":"Kubera ibyaha byabo, baroretswe kandi bazinjizwa mu muriro, ndetse ntibazigera babona ababatabara batari Allah"},{"SurahNumber":71,"VerseNumber":26,"Text":"Nuhu aravuga ati \"Nyagasani wanjye! Ntuzagire n’umwe muri aba bahakanyi usiga ku isi"},{"SurahNumber":71,"VerseNumber":27,"Text":"Kuko mu by’ukuri nubareka, bazayobya abagaragu bawe, kandi ntibazigera babyara abandi batari abanyabyaha b’abahakanyi"},{"SurahNumber":71,"VerseNumber":28,"Text":"(Nuhu aravuga ati) \"Nyagasani wanjye! Mbabarira, njye n’ababyeyi banjye, n’uzinjira mu nzu yanjye ari umwemeramana, ndetse n’abemeramana n’abemeramanakazi. Kandi ntuzagire ikindi wongerera abahakanyi kitari ukorama"}]}