{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":68,"VerseNumber":1,"Text":"نون! قَسم ہے قلم کی اور اس کی جو کچھ لوگ لکھتے ہیں۔"},{"SurahNumber":68,"VerseNumber":2,"Text":"کہ آپ(ص) اپنے پروردگار کے فضل و کرم سے دیوانے نہیں ہیں۔"},{"SurahNumber":68,"VerseNumber":3,"Text":"اور بےشک آپ(ص) کے لئے ایسا اجر ہے جو کبھی ختم ہو نے والانہیں ہے۔"},{"SurahNumber":68,"VerseNumber":4,"Text":"اور بےشک آپ(ص) خلقِ عظیم کے مالک ہیں۔"},{"SurahNumber":68,"VerseNumber":5,"Text":"عنقریب آپ بھی دیکھیں گے اور وہ بھی دیکھ لیں گے۔"},{"SurahNumber":68,"VerseNumber":6,"Text":"کہ تم میں سے کون جُنون میں مبتلا ہے۔"},{"SurahNumber":68,"VerseNumber":7,"Text":"بےشک آپ(ص) کا پروردگار بہتر جانتا ہے کہ اس کی راہ سے بھٹکا ہواکون ہے؟ اور وہی انہیں خوب جانتا ہے جو ہدایت یافتہ ہیں۔"},{"SurahNumber":68,"VerseNumber":8,"Text":"تو آپ(ص) جھٹلانے والوں کا کہنا نہ مانیں۔"},{"SurahNumber":68,"VerseNumber":9,"Text":"وہ (کفار) تو چاہتے ہیں کہ آپ(ص) (اپنے فرضِ منصبی کی ادائیگی میں) ڈھیلے پڑجائیں تو وہ بھی (مخالفت میں) ڈھیلے ہو جائیں۔"},{"SurahNumber":68,"VerseNumber":10,"Text":"اور آپ(ص) ہرگز ہر اس شخص کا کہنا نہ مانیں جو بہت (جھوٹی) قَسمیں کھانے والا ہے (اور) ذلیل ہے۔"},{"SurahNumber":68,"VerseNumber":11,"Text":"جو بڑی نکتہ چینی کرنے والا (اور) چلتا پھرتا چغل خور ہے۔"},{"SurahNumber":68,"VerseNumber":12,"Text":"کارِ خیر سے بڑا منع کرنے والا، حد سے بڑھنے والا (اور) بڑا گنہگار ہے۔"},{"SurahNumber":68,"VerseNumber":13,"Text":"سخت مزاج ہے اور ان (سب بری صفتوں) کے علاوہ وہ بداصل بھی ہے۔"},{"SurahNumber":68,"VerseNumber":14,"Text":"یہ سب کچھ اس بناء پر ہے کہ وہ مالدار اور اولاد والا ہے۔"},{"SurahNumber":68,"VerseNumber":15,"Text":"جب اس کو ہماری آیتیں پڑھ کر سنائی جاتی ہیں تو وہ کہتا ہے کہ یہ تو اگلے لوگوں کے افسانے ہیں۔"},{"SurahNumber":68,"VerseNumber":16,"Text":"ہم عنقریب اس کی سونڈ (نا ک) پر داغ لگائیں گے۔"},{"SurahNumber":68,"VerseNumber":17,"Text":"ہم نے ان (کفارِ مکہ) کو اسی طرح آزمائش میں ڈالا ہے جس طرح ایک باغ والوں کو آزمائش میں ڈالا تھا جب انہوں نے قَسم کھائی تھی کہ وہ صبح سویرے ضرور اس کا پھل توڑ لیں گے۔"},{"SurahNumber":68,"VerseNumber":18,"Text":"اور انہوں نے کوئی استثناء نہیں کیا تھا (انشاء اللہ نہیں کہا تھا)۔"},{"SurahNumber":68,"VerseNumber":19,"Text":"پھر (راتوں رات) جب کہ وہ لوگ ابھی سوئے ہوئے تھے آپ(ص) کے پروردگار کی طرف سے ایک آفت چکر لگا گئی۔"},{"SurahNumber":68,"VerseNumber":20,"Text":"تو وہ (باغ) کٹی ہوئی فصل کی طرح ہوگیا۔"},{"SurahNumber":68,"VerseNumber":21,"Text":"پس انہوں نے صبح ہوتے ہی ایک دوسرے کو آواز دی۔"},{"SurahNumber":68,"VerseNumber":22,"Text":"کہ اگر تم نے پھل توڑنا ہے تو سویرے سویرے اپنی کھیتی کی طرف چلو۔"},{"SurahNumber":68,"VerseNumber":23,"Text":"تو وہ اس حال میں چل پڑے کہ چپکے چپکے ایک دوسرے سے کہتے جاتے تھے۔"},{"SurahNumber":68,"VerseNumber":24,"Text":"کہ خبردار! آج تمہارے پاس اس باغ میں کوئی مسکین نہ آنے پا ئے۔"},{"SurahNumber":68,"VerseNumber":25,"Text":"اور وہ اس (مسکین کو کچھ نہ دینے) پر قادر سمجھ کر نکلے۔"},{"SurahNumber":68,"VerseNumber":26,"Text":"اور جب باغ کو (برباد) دیکھا تو کہا کہ ہم راستہ بھول گئے ہیں۔"},{"SurahNumber":68,"VerseNumber":27,"Text":"بلکہ ہم محروم ہو گئے ہیں۔"},{"SurahNumber":68,"VerseNumber":28,"Text":"جو ان میں سے بہتر آدمی تھا اس نے کہا کہ کیا میں نے تم سے نہیں کہا تھا کہ (خدا کی) تسبیح کیوں نہیں کرتے؟"},{"SurahNumber":68,"VerseNumber":29,"Text":"(تب) انہوں نے کہا کہ پاک ہے ہمارا پروردگار بےشک ہم ظالم تھے۔"},{"SurahNumber":68,"VerseNumber":30,"Text":"پھر وہ ایک دوسرے کی طرف متوجہ ہو کر باہم لعنت ملامت کرنے لگے۔"},{"SurahNumber":68,"VerseNumber":31,"Text":"(اور) کہنے لگے وائے ہو ہم پر! بےشک ہم سرکش ہو گئے تھے۔"},{"SurahNumber":68,"VerseNumber":32,"Text":"امید ہے کہ ہمارا پروردگار ہمیں اس (باغ) کے بدلے اس سے بہتر باغ عطا کر دے ہم اپنے پروردگار کی طرف رجوع کرتے ہیں۔"},{"SurahNumber":68,"VerseNumber":33,"Text":"اسی طرح عذاب آتا ہے اور آخرت کا عذاب تو (اس سے بھی) بہت بڑا ہے کاش کہ یہ لوگ جانتے۔"},{"SurahNumber":68,"VerseNumber":34,"Text":"بےشک پرہیزگاروں کیلئے ان کے پروردگار کے ہاں نعمت و آسائش کے باغات ہیں۔"},{"SurahNumber":68,"VerseNumber":35,"Text":"کیا ہم فرمانبرداروں کو مجرموں کی مانند کر دیں گے؟"},{"SurahNumber":68,"VerseNumber":36,"Text":"تمہیں کیا ہوگیا ہے؟ تم کیسے فیصلے کرتے ہو؟"},{"SurahNumber":68,"VerseNumber":37,"Text":"کیا تمہارے پاس کوئی (آسمانی) کتاب ہے جس میں تم (یہ) پڑھتے ہو؟"},{"SurahNumber":68,"VerseNumber":38,"Text":"کہ تمہارے لئے اس میں وہ کچھ ہے جو تم پسند کرتے ہو؟"},{"SurahNumber":68,"VerseNumber":39,"Text":"یا کیا تم نے ہم سے کچھ قَسمیں لی ہیں کہ قیامت میں تمہارے لئے وہی کچھ ہے جس کا تم حکم لگاؤ گے (فیصلہ کرو گے؟)"},{"SurahNumber":68,"VerseNumber":40,"Text":"ان سے پوچھئے کہ ان میں سے کون ان (بےبنیاد باتوں) کا ضامن ہے؟"},{"SurahNumber":68,"VerseNumber":41,"Text":"یا انکے کچھ آدمی (ہمارے) شریک ہیں؟ تو اگر وہ سچے ہیں تو پھر اپنے وہ شریک پیش کریں۔"},{"SurahNumber":68,"VerseNumber":42,"Text":"(وہ دن یاد کرنے کے لائق ہے) جب پنڈلی کھولی جائے گی (یعنی سخت وقت ہوگا) اور ان (کافروں) کو سجدہ کیلئے بلایا جائے گا تو (اس وقت) وہ سجدہ نہیں کر سکیں گے۔"},{"SurahNumber":68,"VerseNumber":43,"Text":"ان کی نگاہیں جھکی ہوئی ہوں گی (اور) ان پر ذلت چھائی ہوگی حالانکہ انہیں اس وقت (بھی دنیا میں) سجدہ کی دعوت دی جاتی تھی جب وہ صحیح و سالم تھے۔"},{"SurahNumber":68,"VerseNumber":44,"Text":"پس (اے رسول(ص)) آپ(ص) مجھے اور اس کو چھوڑ دیں جو اس کتاب کو جھٹلاتا ہے ہم انہیں اس طرح بتدریج تباہی کی طرف لے جائیںگے کہ ان کو خبر بھی نہ ہوگی۔"},{"SurahNumber":68,"VerseNumber":45,"Text":"اور میں انہیں مہلت دے رہا ہوں۔ بےشک میری تدبیر بڑی مضبوط ہے۔"},{"SurahNumber":68,"VerseNumber":46,"Text":"کیا آپ(ص) ان سے کوئی اجرت طلب کرتے ہیں کہ وہ اس تاوان کے بوجھ تلے دبےجاتے ہیں؟"},{"SurahNumber":68,"VerseNumber":47,"Text":"یا کیا ان کے پاس غیب ہے سو جسے وہ لکھ رہے ہیں؟"},{"SurahNumber":68,"VerseNumber":48,"Text":"پس آپ(ص) اپنے پروردگار کے فیصلے تک صبر کریں اور مچھلی والے (جنابِ یونس(ع)) کی طرح نہ ہوں جب انہوں نے اس حال میں (اپنے پروردگار کو) پکارا کہ وہ غم و غصہ سے بھرے ہوۓ تھے (یا مغموم تھے)۔"},{"SurahNumber":68,"VerseNumber":49,"Text":"اگر ان کے پروردگار کا فضل و کرم ان کے شاملِ حال نہ ہوتا تو انہیں اس حال میں چٹیل میدان میں پھینک دیا جاتا کہ وہ مذموم ہوتے۔"},{"SurahNumber":68,"VerseNumber":50,"Text":"مگر ان کے پروردگار نے انہیں منتخب کر لیا اور انہیں (اپنے) نیکوکار بندوں سے بنا دیا۔"},{"SurahNumber":68,"VerseNumber":51,"Text":"اور جب کافر ذکر (قرآن) سنتے ہیں تو ایسا معلوم ہوتا ہے کہ وہ اپنی (تیز و تند) نظروں سے آپ(ص) کو (راہِ راست) سے پھسلا دیں گے اور کہتے ہیں کہ یہ ضرور دیوانہ ہے۔"},{"SurahNumber":68,"VerseNumber":52,"Text":"حالانکہ وہ (قرآن) تو تمام جہانوں کیلئے نصیحت ہے۔"}]}