{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":94,"VerseNumber":1,"Text":"(Nkͻmhyεni), Yemmuee anaa Yε’ntrεε w’akoma mu mmaa wo"},{"SurahNumber":94,"VerseNumber":2,"Text":"Ɛna Y’ayi w’adesoa afri wo soͻ"},{"SurahNumber":94,"VerseNumber":3,"Text":"(Adesoa) no a na emu yε duru (ma wo) wͻ w’akyi no"},{"SurahNumber":94,"VerseNumber":4,"Text":"Ɛna Y’ama woso wͻ animuonyam mu"},{"SurahNumber":94,"VerseNumber":5,"Text":"Nokorε sε, ahokyerε akyi ahotͻ na εwͻ hͻ"},{"SurahNumber":94,"VerseNumber":6,"Text":"Nokorε sε, ahokyerε akyi ahotͻ na εwͻ hͻ"},{"SurahNumber":94,"VerseNumber":7,"Text":"Enti sε wowie (adwuma a yεde ahyε wonsa no a) kͻso bͻ mmͻden"},{"SurahNumber":94,"VerseNumber":8,"Text":"Na fa w’adwen ne wowerε nyinaa hyε wo Wura Nyankopͻn mu"},{"SurahNumber":95,"VerseNumber":1,"Text":"Mede Borͻdͻma ne Nkuu dua"},{"SurahNumber":95,"VerseNumber":2,"Text":"Ne bepͻ Sinai"},{"SurahNumber":95,"VerseNumber":3,"Text":"Ne saa ahotͻ Kuro yi (Maka) di nse sε"},{"SurahNumber":95,"VerseNumber":4,"Text":"Nokorε, Y’abͻ onipa asi tebea papa paa so"},{"SurahNumber":95,"VerseNumber":5,"Text":"Afei Yε’bεsan abrε no ase akͻ fͻm paa"},{"SurahNumber":95,"VerseNumber":6,"Text":"Gyesԑ wͻn a wͻ’agye adie na wͻ’di dwuma pa no, wᴐn deε wͻn wͻ akatua (papa) a akwansideε biara nni ho anaasε εtoͻ nntwa da"},{"SurahNumber":95,"VerseNumber":7,"Text":"Afei woi akyi εdeεn na εmma wonnye (Nyankopͻn) Atemmuo no nnie"},{"SurahNumber":95,"VerseNumber":8,"Text":"Enti εnnyε Nyankopͻn ne atemmufoͻ no mu Otemmufo"},{"SurahNumber":96,"VerseNumber":1,"Text":"Bͻ wo Wura Nyankopͻn a Ɔbͻͻ adeε no din na kenkan"},{"SurahNumber":96,"VerseNumber":2,"Text":"(Wo Wura Nyankopͻn a) Ɔbͻͻ onipa firii mogya a abͻ toa mu"},{"SurahNumber":96,"VerseNumber":3,"Text":"Kenkan na wo Wura Nyankopͻn ne Adom Hene no"},{"SurahNumber":96,"VerseNumber":4,"Text":"Ɔno na Ɔde twerεdua kyerε adeε"},{"SurahNumber":96,"VerseNumber":5,"Text":"Kyerε onipa adeε a onnim"},{"SurahNumber":96,"VerseNumber":6,"Text":"Daabi, nokorε sε onipa te atua"},{"SurahNumber":96,"VerseNumber":7,"Text":"Efirisε, ͻhwε neho sε ͻsombo"},{"SurahNumber":96,"VerseNumber":8,"Text":"Nokorε sε, wo Wura Nyankopͻn hͻ ne (onipa) nnkyi"},{"SurahNumber":96,"VerseNumber":9,"Text":"W’ahunu obi a osi"},{"SurahNumber":96,"VerseNumber":10,"Text":"(Nyankopͻn) dͻnkͻ no kwan εberε a ɔrefrɛ Nyame"},{"SurahNumber":96,"VerseNumber":11,"Text":"W’ahunu sε saa (nipa) no wͻ ͻkwan tenenee so"},{"SurahNumber":96,"VerseNumber":12,"Text":"Anaasε ͻhyε (amanfoͻ) sε wͻ’nsuro Nyame nyε ahwεyie"},{"SurahNumber":96,"VerseNumber":13,"Text":"W’ahunu sε obu (Nokorε) no sε atorͻsεm dane n’akyi dema"},{"SurahNumber":96,"VerseNumber":14,"Text":"Anaasε onnim sε Nyankopͻn hunu (biribiara)"},{"SurahNumber":96,"VerseNumber":15,"Text":"Daabi, sε w’annyae a, Yε’bεsͻ n’apampamu puaa no mu"},{"SurahNumber":96,"VerseNumber":16,"Text":"Nkontomponi, debͻneεni apampam puaa no"},{"SurahNumber":96,"VerseNumber":17,"Text":"Na ͻnfrε n’aboafoͻ"},{"SurahNumber":96,"VerseNumber":18,"Text":"Na Yε’bεfrε (Amanehunu gya no mu Abͻfoͻ) Zabaaniya"},{"SurahNumber":96,"VerseNumber":19,"Text":"Daabi, (Nkͻmhyεni) entie no, na mmom wodeε fa w’anim butu fͻm na twe woho bεn (Onyankopͻn)"},{"SurahNumber":97,"VerseNumber":1,"Text":"Nokorε sε, Yesianee (Qur’aan) wͻ Tumi anaasԑ Nhyehyεε Anadwo no mu"},{"SurahNumber":97,"VerseNumber":2,"Text":"Na εdeεn na εbεkyerε wo sεdeε Tumi anaa Nhyehyεε Anadwo no siteε"},{"SurahNumber":97,"VerseNumber":3,"Text":"Tumi anaa Nhyehyεε Anadwo no (mu nhyira) kyεn bosome apem"},{"SurahNumber":97,"VerseNumber":4,"Text":"Soro Abͻfoͻ ne Honhom no (Gabriel) siane (fri soro ba asaase so) wͻ (saa Anadwo no) mu wͻ wͻn Wura Nyankopͻn akwamma mu dema dwumadie biara"},{"SurahNumber":97,"VerseNumber":5,"Text":"(Saa Anadwo no yε) asomdweε nko ara kosi sε ahomakye bεba"},{"SurahNumber":98,"VerseNumber":1,"Text":"Wͻn a w’apo nokorԑ a, wͻn wͻ wͻn a yama wͻn Nyamesom ho Nwoma no mu, ne abosomsomfoͻ no na wͻnntwee wͻn ho mfrii (neyεε bͻne ho) kͻpem sε, nyinasoͻ pefee no baa wͻn hͻ"},{"SurahNumber":98,"VerseNumber":2,"Text":"Ɔsomafoͻ a ofiri Nyankopͻn hͻ rekenkan Nwoma a emu nsεm korͻgyee (kyerε wͻn)"},{"SurahNumber":98,"VerseNumber":3,"Text":"Emu na Nwoma (a mmara nsεm ne ntotoeε pa ne ahyεdeε a), edi mmu no wͻ"},{"SurahNumber":98,"VerseNumber":4,"Text":"Wͻn a ya’ma wͻn Nyamesom ho Nwoma no na wͻn ntεm mpaapaee, kͻpem akyire yi a, nyinasoͻ ne nkyerεkyerε mu pefee no baa wͻn hͻ"},{"SurahNumber":98,"VerseNumber":5,"Text":"Yanhyε wͻn (sε wͻn nyε hwee) na mmom (deε yεhyεε wͻn) ne sε wͻ’nsom Nyankopͻn wͻ nokorε die mu, na wᴐ’nfa ᴐsom ma Ͻno nko ara wͻ anidie ne nokorε mu, na wͻnfrε Nyame wͻ nebrε mu, na wͻnyi Zaka; na εno ne ԑkwan a ԑkᴐ ͻsom a εtenee no soᴐ"},{"SurahNumber":98,"VerseNumber":6,"Text":"Nokorε sε, wͻn a wͻ’po nokorԑ no a wͻn wͻ wͻn a yama wͻn Nyame som ho Nwoma no mu, ne abosomsomfoͻ no bεkͻ Amanehunu gyem. Wͻ’bεtena mu afe bͻͻ. Saa nkorͻfoͻ no ne abͻdeε bͻne no"},{"SurahNumber":98,"VerseNumber":7,"Text":"Nokorε sε, wͻn a wͻ’agye adie na wͻ’di dwuma pa no, saa nkorͻfoͻ no ne abͻdeε papa no"},{"SurahNumber":98,"VerseNumber":8,"Text":"Wͻn akatua wͻ wͻn Wura Nyankopͻn hͻ; (εne) Aheman no a εwͻ hͻ daa a nsubͻnten nenam aseε no. Emu na wͻ’bεtena afe bͻͻ. Nyankopͻn agye wͻn atum, εna wͻn nso agye no atum. Saa akyεdeε (no) wͻ obi a osuro ne Wura Nyankopͻn"},{"SurahNumber":99,"VerseNumber":1,"Text":"Sε asaase woso ne nwosoeε no a"},{"SurahNumber":99,"VerseNumber":2,"Text":"Na asaase yi n’adesoa no firi adi a"},{"SurahNumber":99,"VerseNumber":3,"Text":"Na onipa ka sε: “Ɛdeεn na aba asaase soͻ a?”"},{"SurahNumber":99,"VerseNumber":4,"Text":"Saa Da no asaase bεbͻ n’amaneε"},{"SurahNumber":99,"VerseNumber":5,"Text":"Efirisε, wo Wura Nyankopͻn beyi no adi akyerε no"},{"SurahNumber":99,"VerseNumber":6,"Text":"Saa Da no nnipa bepue akuoakuo sononkosononko akͻhwε wͻn nyuma"},{"SurahNumber":99,"VerseNumber":7,"Text":"Obi a obedi dwuma pa bi a emu duro ketekete tesε aboboaa a (onipa) ani ntumi nhunu no (saa nipa no) behunu (naadeε)"},{"SurahNumber":99,"VerseNumber":8,"Text":"(Saa ara) nso na obi a, obedi dwuma bͻne bi a emu duro ketekete tesε aboboaa a (onipa) ani ntumi nhunu no (ͻno nso) behunu (naadeε)"},{"SurahNumber":100,"VerseNumber":1,"Text":"Mede (apͻnkͻ a wͻ’rekͻ sa) na wͻ’retu mmirika home tehyeetehyee no"},{"SurahNumber":100,"VerseNumber":2,"Text":"Ne wͻn tͻte a (etia εboͻ so a), na ate gya"},{"SurahNumber":100,"VerseNumber":3,"Text":"Na wͻ’kͻto hyε (atamfoͻ no) so anͻpa tutuutu"},{"SurahNumber":100,"VerseNumber":4,"Text":"Na εma mfuturo tu kͻ wiem"},{"SurahNumber":100,"VerseNumber":5,"Text":"Na wͻ’bͻ wura (atamfoͻ no) dͻm no mu no di nse sε"},{"SurahNumber":100,"VerseNumber":6,"Text":"Nokorε onipa ayi ne Wura Nyankopͻn boneayε"},{"SurahNumber":100,"VerseNumber":7,"Text":"Ԑyε nokorε sε, ͻno ara di ho adanseε saa"},{"SurahNumber":100,"VerseNumber":8,"Text":"Ԑyε nokorε nso sε onipa pε adepa paa ma no boro so"}]}