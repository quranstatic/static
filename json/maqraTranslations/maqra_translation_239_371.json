{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":94,"VerseNumber":1,"Text":"[Эй паёмбар] Оё Мо синаатро [барои нузули ваҳй] бароят накушудем"},{"SurahNumber":94,"VerseNumber":2,"Text":"Ва сангини [-и бори гуноҳ ва душвории рисолат]-ро аз [дӯши] ту барнадоштем"},{"SurahNumber":94,"VerseNumber":3,"Text":"Ҳамон [боре], ки бар пуштат сангинӣ мекард"},{"SurahNumber":94,"VerseNumber":4,"Text":"Ва [ному] овозаи туро баланд сохтем"},{"SurahNumber":94,"VerseNumber":5,"Text":"Пас, мусалламан, бо [ҳар] душворӣ осонӣ аст"},{"SurahNumber":94,"VerseNumber":6,"Text":"[Оре] Мусалламан, бо [ҳар] душворӣ осонӣ аст"},{"SurahNumber":94,"VerseNumber":7,"Text":"Пас, ҳангоме ки [аз кору умури дунё] фориғ шудӣ, [ба ибодати Парвардигорат] бикӯш"},{"SurahNumber":94,"VerseNumber":8,"Text":"Ва ба сӯйи Парвардигорат роғиб [ва муштоқ] шав"},{"SurahNumber":95,"VerseNumber":1,"Text":"Савганд ба анҷир ва зайтун [ва ба Фаластин сарзамини рӯиши онҳо]"},{"SurahNumber":95,"VerseNumber":2,"Text":"Ва савганд ба Тӯри Сино"},{"SurahNumber":95,"VerseNumber":3,"Text":"Ва савганд ба ин шаҳри амн [Макка]"},{"SurahNumber":95,"VerseNumber":4,"Text":"[Ки] Яқинан, Мо инсонро дар беҳтарин сурат [ва бо фитрати пок] офаридем"},{"SurahNumber":95,"VerseNumber":5,"Text":"Сипас ӯро [ки инҳироф ёфт] ба пасттарин [мароҳили] пастӣ баргардонидем"},{"SurahNumber":95,"VerseNumber":6,"Text":"Магар касоне, ки имон оварданд ва корҳои шоиста анҷом доданд; пас, барои онон подоше пойдор [дар пеш] аст"},{"SurahNumber":95,"VerseNumber":7,"Text":"Пас, [эй инсон] чи чизе баъд [аз ин ҳама далоили равшан] туро ба такзиби [рӯзи] ҷазо во медорад"},{"SurahNumber":95,"VerseNumber":8,"Text":"Оё Аллоҳ таоло беҳтарин довар [ва ҳокими мутлақ] нест"},{"SurahNumber":96,"VerseNumber":1,"Text":"[Эй Паёмбар] Бихон ба номи Парвардигорат, ки [ҳастиро] офарид"},{"SurahNumber":96,"VerseNumber":2,"Text":"[Ҳамон Парвардигоре, ки] Инсонро аз хуни баста офарид"},{"SurahNumber":96,"VerseNumber":3,"Text":"Бихон ва Парвардигорат [аз ҳама] бузургворатр аст"},{"SurahNumber":96,"VerseNumber":4,"Text":"[Ҳамон] Касе, ки ба василаи қалам [навиштан] омӯхт"},{"SurahNumber":96,"VerseNumber":5,"Text":"Ба инсон он чиро, ки намедонист, омӯхт"},{"SurahNumber":96,"VerseNumber":6,"Text":"Чунин нест [ки шумо мепиндоред]; ҳаққо, ки инсон туғён [ва саркашӣ] мекунад"},{"SurahNumber":96,"VerseNumber":7,"Text":"[Баъд] Аз ин ки худро бениёз [ва тавонгар] бубинад"},{"SurahNumber":96,"VerseNumber":8,"Text":"Яқинан, бозгашт [-и ҳама] ба сӯйи Парвардигори туст"},{"SurahNumber":96,"VerseNumber":9,"Text":"[Эй Паёмбар] Оё дидаӣ он касе, ки [аз ибодати Аллоҳ таоло] бозмедорад"},{"SurahNumber":96,"VerseNumber":10,"Text":"Бандаеро, ҳангоме ки намоз мехонад"},{"SurahNumber":96,"VerseNumber":11,"Text":"Ба ман хабар бидеҳ, агар ин [банда] бар [роҳи] ҳидоят бошад"},{"SurahNumber":96,"VerseNumber":12,"Text":"[Мардумро] Ба парҳезкорӣ фармон диҳад [пас, сазои касе, ки чунин бандаеро биёзорад чист]"},{"SurahNumber":96,"VerseNumber":13,"Text":"Ба ман хабар деҳ, агар ин [шахси саркаш ҳақро] такзиб кард ва рӯйгардон шуд [оё сазовори азоб нест]"},{"SurahNumber":96,"VerseNumber":14,"Text":"Оё намедонад, ки бе тардид, Аллоҳ таоло [ҳама аъмолашро] мебинад"},{"SurahNumber":96,"VerseNumber":15,"Text":"Чунин нест [ки ӯ гумон мекунад]; агар боз наояд [ва даст аз шарорат барнадорад], ҳатман, мӯйи пешониашро ба сахтӣ хоҳем гирифт [ва ба сӯйи дузах хоҳем кашонид]"},{"SurahNumber":96,"VerseNumber":16,"Text":"Мӯйи пешонии [ҳамон] дурӯғгӯи хатокорро"},{"SurahNumber":96,"VerseNumber":17,"Text":"Пас, бояд ҳаммаҷлисонашро [ба кумак] бихонад"},{"SurahNumber":96,"VerseNumber":18,"Text":"Мо [низ] оташбонони [дузах]-ро фаро хоҳем хонд"},{"SurahNumber":96,"VerseNumber":19,"Text":"Чунин нест [ки ӯ мепиндорад]; ҳаргиз ӯро итоат макун ва саҷда кун ва [ба Аллоҳ таоло] тақарруб ҷӯй"},{"SurahNumber":97,"VerseNumber":1,"Text":"Ҳамоно Мо он [Қуръон]-ро дар шаби қадр нозил кардем"},{"SurahNumber":97,"VerseNumber":2,"Text":"Ва ту чи донӣ шаби қадр чист"},{"SurahNumber":97,"VerseNumber":3,"Text":"Шаби қадр беҳтар аз ҳазор моҳ аст"},{"SurahNumber":97,"VerseNumber":4,"Text":"Фариштагон ва Рӯҳ [Ҷабраил] дар он [шаб] ба фармони Парвардигорашон барои [анҷоми] ҳар коре нозил мешаванд"},{"SurahNumber":97,"VerseNumber":5,"Text":"[Он шаб] То тулуи фаҷр саломат [ва раҳмат] бошад"},{"SurahNumber":98,"VerseNumber":1,"Text":"Касоне аз аҳли китоб ва мушрикон, ки кофир шуданд, [аз оини куфр] даст барнамедоранд, то ин ки барои онон далели равшане биёяд"},{"SurahNumber":98,"VerseNumber":2,"Text":"Паёмбаре аз сӯи Аллоҳ таоло [биёяд], ки саҳифаҳои покро бихонад"},{"SurahNumber":98,"VerseNumber":3,"Text":"Ва дар он [саҳифаҳо] навиштаҳое устувор [ва дуруст] аст"},{"SurahNumber":98,"VerseNumber":4,"Text":"Ва касоне, ки ба онон китоб дода шуд, [аз ҷумлаи яҳудиён ва масеҳиён] пароканда нашуданд, [ва ихтилоф накарданд] магар баъд аз он ки далели равшан барои онон омад"},{"SurahNumber":98,"VerseNumber":5,"Text":"Ва эшон фармон наёфтанд, ҷуз ин ки Аллоҳро бипарастанд, дар ҳоле ки дини худро барои ӯ холис гардонанд [ва аз ширку бутпарастӣ] ба тавҳид рӯ оваранд; ва намоз барпо доранд ва закот бипардозанд; ва ин аст оини ростин ва мустақим"},{"SurahNumber":98,"VerseNumber":6,"Text":"Бе гумон, касоне аз аҳли китоб ва мушрикон, ки кофир шуданд, ҷовидона дар оташи ҷаҳаннам хоҳанд монд. Онон бадтарин офаридагон ҳастанд"},{"SurahNumber":98,"VerseNumber":7,"Text":"Ҳамоно касоне, ки имон оварданд ва корҳои шоиста анҷом доданд, онон беҳтарини офаридагон ҳастанд"},{"SurahNumber":98,"VerseNumber":8,"Text":"Подоши эшон назди Парвардигорашон боғҳои [биҳишти] ҷовидон аст, ки ҷӯйборҳо аз зери [дарахтони] он ҷорист; ҳамеша дар он хоҳанд монд; Аллоҳ таоло аз [аъмоли] онҳо хушнуд аст ва онон [низ] аз [подоши] Ӯ хушнуданд; ва ин [мақом ва подош] барои касест, ки аз Парвардигораш битарсад"},{"SurahNumber":99,"VerseNumber":1,"Text":"Ҳангоме ки замин бо шадидтарин таконҳояш ба ларза дарояд"},{"SurahNumber":99,"VerseNumber":2,"Text":"Ва замин борҳои сангинашро берун резад"},{"SurahNumber":99,"VerseNumber":3,"Text":"Ва инсон мегӯяд: «Он [замин]-ро чӣ шудааст?»"},{"SurahNumber":99,"VerseNumber":4,"Text":"Дар он рӯз [замин] тамоми хабарҳояшро бозгӯ мекунад"},{"SurahNumber":99,"VerseNumber":5,"Text":"Зеро Парвардигорат ба ӯ [чунин] ваҳй [ва ҳукм] кардааст"},{"SurahNumber":99,"VerseNumber":6,"Text":"Дар он рӯз мардум гурӯҳ-гурӯҳ бозмегарданд, то [натиҷаи] аъмолашон ба онон нишон дода шавад"},{"SurahNumber":99,"VerseNumber":7,"Text":"Пас, ҳар кас ба андозаи заррае кори нек анҷом дода бошад, [подоши] онро мебинад"},{"SurahNumber":99,"VerseNumber":8,"Text":"Ва ҳар кас ба андозаи заррае кори бад карда бошад, [кайфари] онро мебинад"},{"SurahNumber":100,"VerseNumber":1,"Text":"Савганд ба аспҳои даванда, ки нафасзанон [ба сӯйи майдони ҷиҳод] пеш мерафтанд"},{"SurahNumber":100,"VerseNumber":2,"Text":"Ва савганд ба аспҳое, ки [бо бархӯрди сумҳояшон ба сангҳо] шарораи [оташ] эҷод карданд"},{"SurahNumber":100,"VerseNumber":3,"Text":"Боз савганд ба аспҳое, ки дар субҳгоҳон [бар душман] юриш баранд"},{"SurahNumber":100,"VerseNumber":4,"Text":"Пас, дар он ҳангом гарду ғубор барангезанд"},{"SurahNumber":100,"VerseNumber":5,"Text":"Он гоҳ ба миёни [сипоҳи душман] дароянд"},{"SurahNumber":100,"VerseNumber":6,"Text":"Яқинан, инсон дар баробари [неъматҳои] Парвардигораш бисёр носипос аст"},{"SurahNumber":100,"VerseNumber":7,"Text":"Ва бе гумон, ӯ бар ин [носипосӣ] гувоҳ аст"},{"SurahNumber":100,"VerseNumber":8,"Text":"Ва ҳамоно ӯ алоқаи фаровоне ба мол [-и дунё] дорад"}]}