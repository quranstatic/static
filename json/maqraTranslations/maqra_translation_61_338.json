{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":7,"VerseNumber":1,"Text":"Alif Lam Mim Sad"},{"SurahNumber":7,"VerseNumber":2,"Text":"Ty të është shpallur një Libër dhe le të mos vijë rëndë në krahërorin tënd që të qortosh me të se ai është mësim për besimtarët"},{"SurahNumber":7,"VerseNumber":3,"Text":"Pasoni atë që ju shpallet nga Zoti juaj dhe mos pasoni, në vend të tij, ndonjë tjetër si mbrojtës! Fare pak merrni vesh"},{"SurahNumber":7,"VerseNumber":4,"Text":"Sa e sa vendbanime i kemi shkatërruar dhe i ka zënë dënimi ynë natën (duke fjetur) ose ditën (duke pushuar)"},{"SurahNumber":7,"VerseNumber":5,"Text":"Dhe kur i godistë dënimi ynë, këlthitja e tyre ishte vetëm kjo: “ne me të vërtetë kemi qenë mizorë”"},{"SurahNumber":7,"VerseNumber":6,"Text":"Dhe gjithsesi do t’i pyesim ata të cilëve u janë dërguar profetë, por me siguri do t’i pyesim edhe profetët"},{"SurahNumber":7,"VerseNumber":7,"Text":"Dhe do t’ua rrëfejmë, hiq pa dyshim, me dije të sigurtë, sepse ne nuk kemi qenë jasht rrjedhës së ngjarjeve"},{"SurahNumber":7,"VerseNumber":8,"Text":"Atë ditë matja do të jetë e drejtë: Kujt i rëndon peshoja, ata janë të shpëtuar"},{"SurahNumber":7,"VerseNumber":9,"Text":"Dhe kush e ka të lehtë peshojën, ata janë të cilët kanë shkatërruar veten ngase ndaj argumenteve tona kanë qenë mosbesimtarë"},{"SurahNumber":7,"VerseNumber":10,"Text":"Ne ju kemi vendosur në tokë dhe aty ju kemi dhënë gjithçka është e nevojshme për jetë. Por ju farepak jeni mirënjohës"},{"SurahNumber":7,"VerseNumber":11,"Text":"Ne ju krijuam e pastaj ju dhamë formën, e pastaj u thamë engjujve: “Përuluni Ademit”! dhe ata u përulën, përveç Iblisit. Ai nuk ishte nga ata që iu përulën"},{"SurahNumber":7,"VerseNumber":12,"Text":"Ç’të pengoi ty që nuk u përule kur të urdhërova? – i tha Ai. “Unë jam më i mirë se ai” – u përgjegj – “mua më krijove nga zjarri e atë nga balta”"},{"SurahNumber":7,"VerseNumber":13,"Text":"“Atëherë pra shporru prej atyhit”, - i tha Ai – Nuk të ka hije që këtu të tregosh mendjemadhësi; dil, ti je, me të vërtetë, nga të nënçmuarit!”"},{"SurahNumber":7,"VerseNumber":14,"Text":"“Më jep afat” – tha, - deri në ditën kur të ringjallen!”"},{"SurahNumber":7,"VerseNumber":15,"Text":"“Ani, po të jap afat”, - i tha Ai"},{"SurahNumber":7,"VerseNumber":16,"Text":"“Për atë që më ke bërë të humbur”, - tha, - “atyre do t’ua pres patjetër rrugën tënde të drejtë, do t’u jap teposhtzën"},{"SurahNumber":7,"VerseNumber":17,"Text":"Pastaj do t’u afrohem nga ana e përparme dhe sprapme, nga ana e djathtë dhe e majtë, dhe shumicën sish nuk do t’i kesh mirënjohës”"},{"SurahNumber":7,"VerseNumber":18,"Text":"“Dil prej atyhit” – i tha, - i poshtëruar dhe i urrejtur! Pamëdyshje do ta mbush xhehennemin me të tillë të cilët vijnë pas teje dhe me ju së bashku"},{"SurahNumber":7,"VerseNumber":19,"Text":"Kurse ti, o Adem, dhe gruaja jote banoni në xhennet dhe hani ku të doni, por këtij druri mos iu afroni e të bëheni mëkatarë”"},{"SurahNumber":7,"VerseNumber":20,"Text":"Dhe djalli filloi t’u bëjë lajka që t’ua zbulojë vendet e turpshme, që i kanë pasur të mbuluara, e u tha: “Nuk ua ka ndaluar Zoti juaj këtë për asgjë tjetër vetëm se që të mos bëheni ju të dy engjuj të pavdekshëm”"},{"SurahNumber":7,"VerseNumber":21,"Text":"Dhe iu përbetua: “Unë jam, me të vërtetë, këshilltari juaj”"},{"SurahNumber":7,"VerseNumber":22,"Text":"Dhe me tradhëti i mashtroi. Dhe kur ata e shijuan pemën, filloi t’u zbulohen vendet e turpshme të tyre, ndaj ata filluan të mbulohen me gjethe të xhennetit. Dhe Zoti i tyre ata i thirri: “A nuk ua kam ndaluar atë pemë? Madje ju pata thënë: “Ju të dy me të vërtetë djallin e keni armik të hapët”"},{"SurahNumber":7,"VerseNumber":23,"Text":"“O Zoti ynë – thanë ata dy – bëmë mëkat ndaj vetes, dhe nëse Ti nuk na e fal dhe nuk na mëshiron, ne me siguri do të jemi të humbur”"},{"SurahNumber":7,"VerseNumber":24,"Text":"“Humbni”! – u tha Ai, - “do të jeni armik i njëri-tjetrit. Do të vendoseni në tokë dhe do të kënaqeni për një kohë”"},{"SurahNumber":7,"VerseNumber":25,"Text":"Aty, - u tha, - “do të jetoni, aty do të vdisni dhe prej andej do të ringjalleni”"},{"SurahNumber":7,"VerseNumber":26,"Text":"O bijt e Ademit! Ju kemi dhënë rrobe që të mbuloni vendet tuaja të turpshme edhe veshje për zbukurim, mirëpo rrobet e devotshmërisë janë më të mirat. Ato janë disa argumente të All-llahut që ndoshta të mbledhni mend"},{"SurahNumber":7,"VerseNumber":27,"Text":"O bijt e Ademit! Të mos u mashtrojë assesi djalli siç i nxori nga xheneti prindërit tuaj, duke uz ahveshur atyre rrobet që t’u shihen vendet e turpshme! Ai ju sheh, ai dhe argatët e tij, prej nga ju nuk i shihni ata. Ne i kemi bërë djajtë miq të atyre që nuk besojnë"},{"SurahNumber":7,"VerseNumber":28,"Text":"Dhe kur bëjnë amoralitet thonë: “I kemi gjetur të parët tanë në këso veprash, por edhe All-llahu na ka urdhëruar kështu”. Thuaj: “All-llahu nuk urdhëron amoralitet. A po flisni për All-llahun atë që nuk dini?”"},{"SurahNumber":7,"VerseNumber":29,"Text":"Thuaj: “Zoti im urdhëron drejtësi. Drejtohuni vetëm Atij; në secilën xhami që jeni dhe lutjuni sinqerisht duke ia shfaqur fenë! Ashtu siç ju ka krijuar, ashtu edhe do të ktheheni tek Ai"},{"SurahNumber":7,"VerseNumber":30,"Text":"Një palë i drejton në rrugë të drejtë, kurse një palë tjetër meritojnë humbjen, sepse ata në vend të All-llahut i merrnin djajtë për mbrojtës dhe mendojnë se janë të udhëzuar në rrugë të drejtë"}]}