{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":72,"VerseNumber":1,"Text":"بگو: به من وحی شده که گروهی از جنّ [به قرآن] گوش دادند و گفتند: همانا ما قرآن شگفت آوری شنیدیم،"},{"SurahNumber":72,"VerseNumber":2,"Text":"که به سوی راه راست هدایت می کند، پس به آن ایمان آوردیم و هرگز احدی را شریک پروردگارمان قرار نخواهیم داد،"},{"SurahNumber":72,"VerseNumber":3,"Text":"و [این حقایق را اعتراف و اقرار می کنیم:] اینکه برتر و بلند است عظمت پروردگارمان، و او هرگز برای خود همسری و فرزندی نگرفته است،"},{"SurahNumber":72,"VerseNumber":4,"Text":"و اینکه سبک مغز و نادان ما همواره درباره خدا سخنی دور از حق می گفت [که او دارای همسر و فرزند است]"},{"SurahNumber":72,"VerseNumber":5,"Text":"و اینکه گمان می کردیم، هرگز انس و جن بر خدا دروغ نمی بندند،"},{"SurahNumber":72,"VerseNumber":6,"Text":"و اینکه مردانی از آدمیان به مردانی از جن پناه می بردند، پس [مردان جن] بر طغیان و تباهی آنان افزودند،"},{"SurahNumber":72,"VerseNumber":7,"Text":"و مردانی از انس پنداشتند چنان که شما [جنیان] پنداشتید که خدا هرگز کسی را [به نبوّت] برنمی انگیزد"},{"SurahNumber":72,"VerseNumber":8,"Text":"و اینکه [برای کسب خبر] به آسمان نزدیک شدیم، پس آن را پر از نگهبانان نیرومند و تیرهای شهاب یافتیم،"},{"SurahNumber":72,"VerseNumber":9,"Text":"و اینکه ما در آسمان برای شنیدن [خبرهای ملکوتی و سخنان فرشتگان] در نشست گاه هایی می نشستیم، ولی اکنون هر که بخواهد استراق سمع کند، شهابی را در کمین خود می یابد"},{"SurahNumber":72,"VerseNumber":10,"Text":"و اینکه ما نمی دانیم آیا درباره کسانی که در زمین هستند گزند و شری خواسته شده یا پروردگارشان برای آنان هدایت خواسته است؟"},{"SurahNumber":72,"VerseNumber":11,"Text":"واینکه از ما برخی شایسته وبرخی غیر شایسته اند، [و] ما بر مذاهب گوناگون ومتفاوتی هستیم،"},{"SurahNumber":72,"VerseNumber":12,"Text":"و اینکه ما یقین داریم که هرگز نمی توانیم خدا را در زمین عاجز و درمانده کنیم و هرگز نمی توانیم [با گریختن و فرار] از دسترس قدرت او بیرون رویم،"},{"SurahNumber":72,"VerseNumber":13,"Text":"و اینکه چون هدایت قرآن را شنیدیم به آن ایمان آوردیم؛ زیرا کسی که به پروردگارش ایمان آورد نه از کاسته شدن ثواب می ترسد و نه از اینکه عذاب و سختی و مشقت و رنج او را احاطه کند،"},{"SurahNumber":72,"VerseNumber":14,"Text":"و اینکه گروهی از ما تسلیم [فرمان ها و احکام] خدایند، و برخی منحرف اند، پس کسانی که تسلیم شدند در صدد یافتن حقیقت و راه مستقیم اند،"},{"SurahNumber":72,"VerseNumber":15,"Text":"ولی منحرفان هیزم دوزخ اند،"},{"SurahNumber":72,"VerseNumber":16,"Text":"و اگر [انس و جن] بر طریقه حق پایداری کنند حتماً آنان را از آب فراوانی سیراب خواهیم کرد،"},{"SurahNumber":72,"VerseNumber":17,"Text":"تا آنان را در زمینه فراوانی نعمت بیازماییم و کسی که از یاد پروردگارش روی برگرداند، او را در عذابی بسیار سخت و روز افزون درخواهد آورد،"},{"SurahNumber":72,"VerseNumber":18,"Text":"و مساجد ویژه خداست، پس هیچ کس را با خدا مپرستید،"},{"SurahNumber":72,"VerseNumber":19,"Text":"و اینکه هنگامی که بنده خدا [محمّد] برمی خاست تا خدا را عبادت کند [از جنیان به اندازه ای به سویش هجوم می بردند که] نزدیک بود جمعیت انبوه و متراکمی بر سر او بریزد،"},{"SurahNumber":72,"VerseNumber":20,"Text":"بگو: من فقط پروردگارم را می پرستم، و هیچ کس را شریک او قرار نمی دهم"},{"SurahNumber":72,"VerseNumber":21,"Text":"بگو: من اختیار زیان و هدایتی را برای شما ندارم"},{"SurahNumber":72,"VerseNumber":22,"Text":"بگو: [اگر از او نافرمانی کنم] هرگز کسی در برابر [عذاب] خدا مرا پناه نمی دهد، و هرگز پناهگاهی غیر او نمی یابم"},{"SurahNumber":72,"VerseNumber":23,"Text":"[وظیفه من] فقط رساندن [برنامه های سعادت بخش] از سوی خدا و [رساندن] پیام های اوست. و آنان که از خدا و پیامبرش نافرمانی کنند، مسلماً آتش دوزخ برای آنان است و در آن جاودانه و همیشگی اند"},{"SurahNumber":72,"VerseNumber":24,"Text":"[اینان همواره شما را ضعیف و ناتوان و بی یار می شمارند] تا زمانی که آنچه را [از عذاب] وعده داده می شوند ببینند، پس به زودی آگاه می شوند چه کسی یاورش ناتوان تر و نفراتش کمتر است؟"},{"SurahNumber":72,"VerseNumber":25,"Text":"بگو: نمی دانم آیا آنچه را وعده داده می شوید نزدیک است یا پروردگارم برای آن زمانی طولانی قرار خواهد داد؟"},{"SurahNumber":72,"VerseNumber":26,"Text":"[او] دانای غیب است و هیچ کس را بر غیب خود آگاه نمی کند؛"},{"SurahNumber":72,"VerseNumber":27,"Text":"مگر پیامبرانی را که [برای آگاه شدن از غیب] برگزیده است، پس نگهبانانی [برای محافظت از آنان] از پیش رو و پشت سرشان می گمارد"},{"SurahNumber":72,"VerseNumber":28,"Text":"تا مشخص کند که پیام های پروردگارشان را [به طور کامل به مردم] رسانده اند و او به آنچه نزد آنان است احاطه دارد، و همه چیز را از جهت عدد، شماره و احصا کرده است"},{"SurahNumber":73,"VerseNumber":1,"Text":"ای جامه بر خود پیچیده"},{"SurahNumber":73,"VerseNumber":2,"Text":"شب را جز اندکی [که ویژه استراحت است، برای عبادت] برخیز؛"},{"SurahNumber":73,"VerseNumber":3,"Text":"نصف [همه ساعات] شب [را به عبادت اختصاص ده] یا اندکی ازنصف بکاه،"},{"SurahNumber":73,"VerseNumber":4,"Text":"یا [مقداری] بر نصف بیفزا، و قرآن را شمرده و روشن و با تأمل و دقت بخوان"},{"SurahNumber":73,"VerseNumber":5,"Text":"به یقین ما به زودی گفتاری سنگین [چون آیات قرآن] به تو القا خواهیمکرد"},{"SurahNumber":73,"VerseNumber":6,"Text":"بی تردید عبادت [ی که در دل] شب [انجام می گیرد] محکم تر و پایدارتر و گفتار در آن استوارتر و درست تر است"},{"SurahNumber":73,"VerseNumber":7,"Text":"تو را در روز [برای مشاغل فراوان معنوی و هدایت مردم و حل مشکلات نیازمندان،] رفت و آمدی طولانی است [پس ساعات شب برای عبادت فرصتی بهتر است]"},{"SurahNumber":73,"VerseNumber":8,"Text":"نام پروردگارت را [به زبان حال و قال] یاد کن [و از غیر او قطع امید نما] و فقط دل بر او بند"},{"SurahNumber":73,"VerseNumber":9,"Text":"[همان که] پروردگار مشرق و مغرب [است]، هیچ معبودی جز او نیست، پس او را وکیل و کارساز خود انتخاب کن،"},{"SurahNumber":73,"VerseNumber":10,"Text":"و بر گفتار [و آزار] مشرکان شکیبا باش و از آنان به شیوه ای پسندیده دوری کن،"},{"SurahNumber":73,"VerseNumber":11,"Text":"و مرا با تکذیب کنندگان توانگر و نازپرورده واگذار و آنان را اندکی مهلت ده،"},{"SurahNumber":73,"VerseNumber":12,"Text":"که حتماً [برای آنان] نزد ما [به کیفر اعمالشان] زنجیرهایی گران و آتشی به شدت شعلهور است،"},{"SurahNumber":73,"VerseNumber":13,"Text":"و غذایی گلوگیر و عذابی دردناک است،"},{"SurahNumber":73,"VerseNumber":14,"Text":"در روزی که زمین و کوه ها به لرزه درآیند، و کوه ها به صورت توده ای شن روان گردند"},{"SurahNumber":73,"VerseNumber":15,"Text":"ما پیامبری که گواه بر [اعمال] شماست، به سویتان فرستادیم، همان گونه که به سوی فرعون، رسولی فرستادیم؛"},{"SurahNumber":73,"VerseNumber":16,"Text":"پس فرعون از آن رسول نافرمانی کرد، پس او را به عذابی سخت گرفتیم"},{"SurahNumber":73,"VerseNumber":17,"Text":"اگر امروز کفر بورزید، پس چگونه خود را [از عذاب] روزی که کودکان را پیر می کند، حفظ می نمایید؟"},{"SurahNumber":73,"VerseNumber":18,"Text":"آسمان به سبب شدت و کوبندگی آن روز، درهم شکافته می شود و قطعاً وعده خدا شدنی است"},{"SurahNumber":73,"VerseNumber":19,"Text":"بی تردید این [قرآن] مایه تذکر و پند است، پس هر کس بخواهد راهی به سوی پروردگارش [باتکیه براین قرآن] برگزیند"}]}