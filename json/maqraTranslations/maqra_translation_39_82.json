{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":114,"Text":"Není nic dobrého ve většině jejich tajných schůzek, leda u toho, kdo přikazuje almužnu či dobré skutky anebo svornost mezi lidmi. A kdo toto činí ve snaze dosíci zalíbení Božího, tomu dáme odměnu nesmírnou"},{"SurahNumber":4,"VerseNumber":115,"Text":"A kdo odpadne od posla poté, co mu bylo jasně ukázáno správné vedení, a sleduje pak cestu jinou než věřící, k tomu obrátíme se zády, tak jako on se obrátil, a necháme jej hořet v pekle a jak hnusný je to cíl konečný"},{"SurahNumber":4,"VerseNumber":116,"Text":"Bůh neodpustí, je-li k Němu něco přidružováno, ale odpustí vše, co je mimo toto, tomu, komu chce. A kdo přidružuje k Bohu, ten zabloudil zblouděním dalekým"},{"SurahNumber":4,"VerseNumber":117,"Text":"A nevzývají vedle Něho nikoho než bytosti ženské a tak vzývají jen satana odbojného"},{"SurahNumber":4,"VerseNumber":118,"Text":"jehož Bůh proklel. I řekl satan: \"Věru si vezmu určitou část ze služebníků Tvých"},{"SurahNumber":4,"VerseNumber":119,"Text":"a dám jim zbloudit a vzbudím v nich vášně a nařídím jim, aby uřezávali uši dobytku, a nařídím jim, aby hyzdili stvoření Boží! \" Ten, kdo si bere satana jako ochránce místo Boha, ten utrpí ztrátu zjevnou"},{"SurahNumber":4,"VerseNumber":120,"Text":"On jim slibuje a vášně v nich vzbuzuje, avšak to, co jim slibuje satan, není leč klam"},{"SurahNumber":4,"VerseNumber":121,"Text":"A příbytkem těchto lidí bude peklo a nenaleznou z něho východiska"},{"SurahNumber":4,"VerseNumber":122,"Text":"Těm však, kdož uvěřili a zbožné skutky konali, těm dáme vstoupit do zahrad, pod nimiž řeky tekou, v nichž nesmrtelní budou navěky, podle pravdivého slibu Božího. A kdo je pravdivější ve slovu svém než Bůh"},{"SurahNumber":4,"VerseNumber":123,"Text":"To nezávisí na přáních vašich ani na přáních vlastníků Písma. Ten, kdo činí zlo, bude za to odměněn a nenalezne pro sebe kromě Boha ani ochránce, ani pomocníka"},{"SurahNumber":4,"VerseNumber":124,"Text":"A ten, kdo koná dobré a je věřící - ať je to muž, či žena - ten vejde do ráje a nebude ošizen ani o slupku pecky datlové"},{"SurahNumber":4,"VerseNumber":125,"Text":"Kdo lepší má náboženství než ten, jenž odevzdal se do vůle Boží, koná dobré skutky a následuje víru Abrahama, jenž byl hanífem? A učinil Bůh Abrahama Svým přítelem"},{"SurahNumber":4,"VerseNumber":126,"Text":"Bohu náleží vše, co na nebesích je i na zemi, a Bůh objímá vše ve vědění Svém"},{"SurahNumber":4,"VerseNumber":127,"Text":"A žádají tě o vysvětlení ohledně žen. Odpověz: \"Bůh vám již dal o nich vysvětlení a je zde i to, co vám bylo přednášeno z Písma o sirotcích ženského pohlaví, kterým jste nedali to, co je pro ně předepsáno, a které si přejete vzít za manželky, a dále o dětech slabých a o spravedlivém jednání se sirotky. A o všem, co dobrého učiníte, Bůh dobře ví"},{"SurahNumber":4,"VerseNumber":128,"Text":"Jestliže se žena obává od manžela svého hrubosti či lhostejnosti, není pro ně oba hříchem, dospějí-li mezi sebou ke vzájemné dohodě, neboť dohoda je to nejlepší. A v duších je stále přítomna lakota; budete-li však konat dobré a budete-li bohabojní - vždyť Bůh věru dobře je zpraven o všem, co činíte"},{"SurahNumber":4,"VerseNumber":129,"Text":"Nikdy vám nebude možno, abyste byli spravedliví mezi ženami, i kdybyste si to přáli. Neprojevujte však jedné z nich úplnou náklonnost a nenechávejte jinou jakoby visící ve vzduchu! Dosáhnete-li dohody a budete-li bohabojní - vždyť Bůh je věru odpouštějící, slitovný"},{"SurahNumber":4,"VerseNumber":130,"Text":"Jestliže se oba manželé rozvedou, Bůh je oba obohatí ze Své hojnosti a Bůh je pln hojnosti, moudrý"},{"SurahNumber":4,"VerseNumber":131,"Text":"A Bohu náleží vše, co na nebesích je i na zemi. A věru jsme přikázali těm, jimž dostalo se Písma před vámi, i vám samým, abyste byli bohabojní. Však budete-li nevěřící - vždyť Bohu náleží vše, co na nebesích je i na zemi, a Bůh soběstačný je i chvályhodný"},{"SurahNumber":4,"VerseNumber":132,"Text":"A Bohu náleží vše, co na nebesích je i na zemi, a Bůh je ochráncem dostatečným"},{"SurahNumber":4,"VerseNumber":133,"Text":"Kdyby chtěl ó lidé - mohl by vás zničit a přivedl by místo vás jiné, neboť Bůh je toho věru mocen"},{"SurahNumber":4,"VerseNumber":134,"Text":"Kdo si přeje odměny na tomto světě, tedy u Boha je odměna jak tohoto, tak i onoho světa - a Bůh slyšící je i jasnozřivý"}]}