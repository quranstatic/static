{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":84,"VerseNumber":1,"Text":"Igihe ikirere kizasandara (ku munsi w’imperuka)"},{"SurahNumber":84,"VerseNumber":2,"Text":"Nuko kikumvira (itegeko rya) Nyagasani wacyo, kandi ibyo birakwiye (ko kimwumvira)"},{"SurahNumber":84,"VerseNumber":3,"Text":"N’igihe isi izaringanizwa"},{"SurahNumber":84,"VerseNumber":4,"Text":"Maze igasohora ibiyirimo (abapfuye), igasigarira aho"},{"SurahNumber":84,"VerseNumber":5,"Text":"Nuko ikumvira (itegeko rya) Nyagasani wayo, kandi ibyo birakwiye (ko imwumvira)"},{"SurahNumber":84,"VerseNumber":6,"Text":"Yewe muntu! Mu by’ukuri ukorana umuhate imirimo yawe ugana kwa Nyagasani wawe, kandi muzahura (ku munsi w’imperuka)"},{"SurahNumber":84,"VerseNumber":7,"Text":"Bityo, uzahabwa igitabo cye (cy’ibikorwa bye) mu kuboko kw’iburyo"},{"SurahNumber":84,"VerseNumber":8,"Text":"Azabarurirwa mu buryo bworoshye"},{"SurahNumber":84,"VerseNumber":9,"Text":"Kandi azasubira mu bantu be (umuryango we wakoze neza ku isi, ndetse n’abagore azagororerwa bo mu ijuru) yishimye"},{"SurahNumber":84,"VerseNumber":10,"Text":"Naho uzahabwa igitabo cye (cy’ibikorwa bye, akacyakirira) inyuma y’umugongo"},{"SurahNumber":84,"VerseNumber":11,"Text":"Azisabira kurimbuka"},{"SurahNumber":84,"VerseNumber":12,"Text":"Kandi azahira mu muriro ugurumana"},{"SurahNumber":84,"VerseNumber":13,"Text":"Mu by’ukuri (mu buzima bwo ku isi) yabaga mu muryango we yishimye"},{"SurahNumber":84,"VerseNumber":14,"Text":"Mu by’ukuri yibwiraga ko atazagaruka (kwa Nyagasani we)"},{"SurahNumber":84,"VerseNumber":15,"Text":"Nyamara si byo! Mu by’ukuri Nyagasani we yabaga amubona neza"},{"SurahNumber":84,"VerseNumber":16,"Text":"Bityo, ndahiye igicu gitukura cy’izuba rirenga"},{"SurahNumber":84,"VerseNumber":17,"Text":"N’ijoro n’ibyo ritwikira (byose)"},{"SurahNumber":84,"VerseNumber":18,"Text":"N’ukwezi igihe kuzuye"},{"SurahNumber":84,"VerseNumber":19,"Text":"Ko rwose muzanyura mu byiciro bitandukanye (mu buzima bwa hano ku isi no ku munsi w’imperuka)"},{"SurahNumber":84,"VerseNumber":20,"Text":"Ese babaye bate, kuki batemera"},{"SurahNumber":84,"VerseNumber":21,"Text":"Ndetse n’iyo basomewe Qur’an ntibajya bubama"},{"SurahNumber":84,"VerseNumber":22,"Text":"Ahubwo abahakanye bahinyura (Intumwa Muhamadi n’inyigisho ze)"},{"SurahNumber":84,"VerseNumber":23,"Text":"Kandi Allah azi neza ibyo bahisha (mu mitima yabo)"},{"SurahNumber":84,"VerseNumber":24,"Text":"Bityo, bagezeho inkuru y’ibihano bibabaza"},{"SurahNumber":84,"VerseNumber":25,"Text":"Uretse abemeye bakanakora ibikorwa byiza, bazagororerwa ibihembo bidashira (Ijuru)"},{"SurahNumber":85,"VerseNumber":1,"Text":"Ndahiye ikirere gifite inyenyeri nini nyinshi (zimurika nijoro)"},{"SurahNumber":85,"VerseNumber":2,"Text":"N’umunsi w’isezerano (umunsi w’imperuka)"},{"SurahNumber":85,"VerseNumber":3,"Text":"N’umunsi w’ubuhamya (umunsi wa Idjuma) ndetse n’umunsi w’ikoraniro (umunsi wa Arafat)"},{"SurahNumber":85,"VerseNumber":4,"Text":"Abantu bacukuriye abemeramana imyobo (yo kubatwikiramo) baravumwe"},{"SurahNumber":85,"VerseNumber":5,"Text":"Ubwo bacanaga umuriro ugurumana cyane"},{"SurahNumber":85,"VerseNumber":6,"Text":"Ubwo babaga bawicaye impande"},{"SurahNumber":85,"VerseNumber":7,"Text":"Kandi babaga bashungereye ibyo bakoreraga abemeramana (babatwika)"},{"SurahNumber":85,"VerseNumber":8,"Text":"Kandi nta kindi babahoraga usibye kuba baremeye Allah, Umunyacyubahiro uhebuje, Ushimwa cyane"},{"SurahNumber":85,"VerseNumber":9,"Text":"Ufite ubwami bw’ibirere n’isi! Kandi Allah ni Umuhamya wa buri kintu"},{"SurahNumber":85,"VerseNumber":10,"Text":"Mu by’ukuri abatoteje abemeramana n’abemeramanakazi (babakorera iyicarubozo), nyuma ntibicuze (kuri Allah), bazahanishwa ibihano by’umuriro wa Jahanamu, banahanishwe ibihano bitwika"},{"SurahNumber":85,"VerseNumber":11,"Text":"Mu by’ukuri abemeye bakanakora ibikorwa byiza, bazagororerwa ubusitani butembamo imigezi (Ijuru). Iyo ni yo ntsinzi ihebuje"},{"SurahNumber":85,"VerseNumber":12,"Text":"Mu by’ukuri ibihano bya Nyagasani wawe (yewe Muhamadi) birakaze"},{"SurahNumber":85,"VerseNumber":13,"Text":"Mu by’ukuri ni We waremye (ibiremwa bitari biriho) kandi ni na We uzabigarura (ku munsi w’imperuka)"},{"SurahNumber":85,"VerseNumber":14,"Text":"Kandi ni We Ubabarira ibyaha, Umukunzi (w’abemeramana)"},{"SurahNumber":85,"VerseNumber":15,"Text":"Nyiri Ar’shi, Nyirikuzo"},{"SurahNumber":85,"VerseNumber":16,"Text":"Ukora ibyo ashaka akanabinoza"},{"SurahNumber":85,"VerseNumber":17,"Text":"Ese wamenye inkuru z’ingabo"},{"SurahNumber":85,"VerseNumber":18,"Text":"Za Farawo n’iz’aba Thamudu"},{"SurahNumber":85,"VerseNumber":19,"Text":"Ahubwo abahakanye (bakomeje) guhinyura (ukuri)"},{"SurahNumber":85,"VerseNumber":20,"Text":"Kandi Allah azi neza ibikorwa byabo byose (kandi azabibahanira)"},{"SurahNumber":85,"VerseNumber":21,"Text":"Ahubwo iyi ni Qur’an yubahitse"},{"SurahNumber":85,"VerseNumber":22,"Text":"(Yanditse) ku rubaho rurinzwe (Lawuhul Mahfudh)"},{"SurahNumber":86,"VerseNumber":1,"Text":"Ndahiye ikirere n’ikimurika nijoro"},{"SurahNumber":86,"VerseNumber":2,"Text":"Ni iki cyakumenyesha ikimurika nijoro"},{"SurahNumber":86,"VerseNumber":3,"Text":"Ni inyenyeri imurika cyane (irabagirana)"},{"SurahNumber":86,"VerseNumber":4,"Text":"Nta muntu utagira umugenzuzi (abamalayika bashinzwe kugenzura ibikorwa bya muntu)"},{"SurahNumber":86,"VerseNumber":5,"Text":"Ngaho umuntu niyitegereze icyo yaremwemo"},{"SurahNumber":86,"VerseNumber":6,"Text":"Yaremwe mu mazi ataruka (intanga)"},{"SurahNumber":86,"VerseNumber":7,"Text":"Aturuka hagati y’umugongo n’imbavu (zo mu gituza)"},{"SurahNumber":86,"VerseNumber":8,"Text":"Mu by’ukuri (Allah waremye uwo muntu mu ntanga) afite ubushobozi bwo kumuzura"},{"SurahNumber":86,"VerseNumber":9,"Text":"Umunsi amabanga azahishurwa"},{"SurahNumber":86,"VerseNumber":10,"Text":"Icyo gihe (umuntu) nta mbaraga azaba afite cyangwa ngo agire umutabara"},{"SurahNumber":86,"VerseNumber":11,"Text":"Ndahiye ikirere gitanga imvura igenda igaruka"},{"SurahNumber":86,"VerseNumber":12,"Text":"N’isi isaduka (kugira ngo ibiti n’ibimera bimere)"},{"SurahNumber":86,"VerseNumber":13,"Text":"Mu by’ukuri iyi (Qur’an) ni imvugo itandukanya (ukuri n’ikinyoma)"},{"SurahNumber":86,"VerseNumber":14,"Text":"Kandi ntabwo ari imvugo idafite umumaro"},{"SurahNumber":86,"VerseNumber":15,"Text":"Mu by’ukuri (abahinyura ukuri) bacura umugambi mubisha (wo kurwanya ubutumwa bw’ukuri)"},{"SurahNumber":86,"VerseNumber":16,"Text":"Maze nanjye (Allah) nkaburizamo umugambi wabo"},{"SurahNumber":86,"VerseNumber":17,"Text":"Bityo, abo bahakanyi bahe igihe (yewe Muhamadi), ubarindirize gato (bazibonera ibizababaho)"}]}