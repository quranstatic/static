{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":51,"VerseNumber":31,"Text":"(Hazrat Ibrahim alh-e-salam) ney kaha kay Allah kay bhejay huye (farishton!)tumhara kiya maqsad hai"},{"SurahNumber":51,"VerseNumber":32,"Text":"Unhon ney jawab diya kay hum gunagar qom ki taraf bhejay gaye hain"},{"SurahNumber":51,"VerseNumber":33,"Text":"Takay hum unn per kitti kay kankar barsayen"},{"SurahNumber":51,"VerseNumber":34,"Text":"Jo teray rab ki taraf say nishan zada hain unn had say guzar janay walon kay liye"},{"SurahNumber":51,"VerseNumber":35,"Text":"Pus jitney eman walay wahan thay hum ney unhen nikal liya"},{"SurahNumber":51,"VerseNumber":36,"Text":"Aur hum ney wahan musalmanon ka sirf aik hi ghar paya"},{"SurahNumber":51,"VerseNumber":37,"Text":"Aur wahan hum ney unkay liye jo dardnaak azab ka darr rakhtey hain aik(kamil) alamat chori"},{"SurahNumber":51,"VerseNumber":38,"Text":"Musa(alh-e-salam kay qissay) mein (bhi humari taraf say tanbeeh hai) kay hum ney ussay firaon ki taraf khuli daleel dey ker bheja"},{"SurahNumber":51,"VerseNumber":39,"Text":"Pus uss ney apney balbootay per mun mora aur kehney laga yeh jadoogar hai ya deewana hai"},{"SurahNumber":51,"VerseNumber":40,"Text":"Bil-aakhir hum ney ussay aur uss kay lashkaron ko apney azab mein pakar ker darya mein daal diya woh tha hi malamat kay qabil"},{"SurahNumber":51,"VerseNumber":41,"Text":"Iss tarah aadiyon mein bhi (humari taraf say tanbeeh hai) jabkay hum ney unn say khali aandhi bheji"},{"SurahNumber":51,"VerseNumber":42,"Text":"Woh jiss jiss cheez per girti thi ussay boseedah hadi ki tarah (choora choora) kerdeti thi"},{"SurahNumber":51,"VerseNumber":43,"Text":"Aur samood (kay qissay) mein bhi (ibrat) hai jab unsay kaha gaya kay tum kuch dino tak faeedah uthalo"},{"SurahNumber":51,"VerseNumber":44,"Text":"Lekin unhon ney apney rab kay hukum say sirtabi ki jiss per unhen unkay dekhtay dekhtay (tez-o-tund) karakay ney halak kerdiya"},{"SurahNumber":51,"VerseNumber":45,"Text":"Pus na woh kharay hosakay aur na badla ley sakay"},{"SurahNumber":51,"VerseNumber":46,"Text":"Aur Nooh(alh-e-salam) ki qom ka bhi iss say pehlay (yehi haal ho chuka tha) woh bhi baray nafarman log thay"},{"SurahNumber":51,"VerseNumber":47,"Text":"Aasman ko hum ney (apney) hathon say banaya hai aur yaqeenan hum kushadgi kernay walay hain"},{"SurahNumber":51,"VerseNumber":48,"Text":"Aur zamin ko hum ney farsh banadiya hai pus hum boht hi achay bichanay walay hain"},{"SurahNumber":51,"VerseNumber":49,"Text":"Aur her cheez ko hum ney jora jora peda kiya hai takay tum naseehat hasil kero"},{"SurahNumber":51,"VerseNumber":50,"Text":"Pus tum Allah ki taraf dor bhag (yani rujoo) kero yaqeenan main tumhen uss ki taraf say saaf saaf tanbeeh kernay wala hun"},{"SurahNumber":51,"VerseNumber":51,"Text":"Aur Allah kay sath kissi aur ko mabood na therao. be-shak mein tumhen uss ki taraf say khula daraney wala hun"},{"SurahNumber":51,"VerseNumber":52,"Text":"Issi tarah jo log inn say pehlay guzray hain unkay pass jo bhi rasool aaya unhon ney keh diya ya to yeh jadoogar hai ya deewana hai"},{"SurahNumber":51,"VerseNumber":53,"Text":"Kiya yeh iss baat ki aik doosray ko wassiyat kertay gaye hain"},{"SurahNumber":51,"VerseNumber":54,"Text":"(Nahi) bulkay yeh sab kay sab sirkash hain to app inn say mun pher len. aap per koi malamat nahi"},{"SurahNumber":51,"VerseNumber":55,"Text":"Aur naseehat kertay rahen yaqeenan yeh naseehat eman walon ko nafa degi"},{"SurahNumber":51,"VerseNumber":56,"Text":"Mein ney jinnat aur insanon ko mehaz issi liye peda kiya hai kay woh sirf meri ibadat keren"},{"SurahNumber":51,"VerseNumber":57,"Text":"Na mein inn say rozi chchta hun na meri yeh chahat hai kay yeh mujhay khilayen"},{"SurahNumber":51,"VerseNumber":58,"Text":"Allah taalaa to khud hi sab ka rozi rasan tawanaee wala aur zor awar hai"},{"SurahNumber":51,"VerseNumber":59,"Text":"Pus jin logon ney zulm kiya hai unhen bhi unkay sathiyon kay hissay kay nuisil hissa mileyga lehaza woh mujh say jaldi talab na keren"},{"SurahNumber":51,"VerseNumber":60,"Text":"Pus kharabi hai munkiron ko unkay uss din ki jiss ka wada diye jatay hain"},{"SurahNumber":52,"VerseNumber":1,"Text":"Qasam hai toor ki"},{"SurahNumber":52,"VerseNumber":2,"Text":"Aur likhi hui kitab ki"},{"SurahNumber":52,"VerseNumber":3,"Text":"Jo jhilli kay khulay huye warq mein hai"},{"SurahNumber":52,"VerseNumber":4,"Text":"Aur abad ghar ki"},{"SurahNumber":52,"VerseNumber":5,"Text":"Aur unchi chat ki"},{"SurahNumber":52,"VerseNumber":6,"Text":"Aur bharkaye huye samandar ki"},{"SurahNumber":52,"VerseNumber":7,"Text":"Be-shak app kay rab ka azab hoker rehnay wala hai"},{"SurahNumber":52,"VerseNumber":8,"Text":"Ussay koi rokney wala nahi"},{"SurahNumber":52,"VerseNumber":9,"Text":"Jiss din aasman thar tharaney lagay ga"},{"SurahNumber":52,"VerseNumber":10,"Text":"Aur pahaar chalney phirney lagen gey"},{"SurahNumber":52,"VerseNumber":11,"Text":"uss din jhutlaney walon ki (poori) kharabi hai"},{"SurahNumber":52,"VerseNumber":12,"Text":"Jo apni behuda goee mein uchal kood ker rahey hain"},{"SurahNumber":52,"VerseNumber":13,"Text":"Jiss din woh dhakkay dey ker aatish jahannam ki taraf laye jayen gey"},{"SurahNumber":52,"VerseNumber":14,"Text":"Yehi wohi aatish dozakh hai jissay tum jhoot batlatey thay"},{"SurahNumber":52,"VerseNumber":15,"Text":"(Abb batao) kiya yeh jadoo hai? ya tum dekhtay hi nahi ho"},{"SurahNumber":52,"VerseNumber":16,"Text":"Jao dozakh mein abb tumhara sabar kerna aur na kerna tumharay liye yaksan hai tumhein faqat tumharay kiye ka badla diya jayega"},{"SurahNumber":52,"VerseNumber":17,"Text":"Yaqeenan perhezgar log jannaton mein aur nematon mein hain"},{"SurahNumber":52,"VerseNumber":18,"Text":"Jo unhen unkay rab ney dey rakhi hain uss per khush khush hain aur unkay perwerdigar ney unhen jahannam kay azab say bhi bacha liya hai"},{"SurahNumber":52,"VerseNumber":19,"Text":"Tum mazay say khatay peetay raho inn aemaal kay badlay jo tum kertay thay"},{"SurahNumber":52,"VerseNumber":20,"Text":"Baraber bichay huye shandar takhtay per takkiye lagaye huye aur hum ney unkay nikkah bari bari aankhon wali(hooron) say kerdiye hain"},{"SurahNumber":52,"VerseNumber":21,"Text":"Aur jo log eman laye aur unki olad ney bhi eman mein unki perwi ki hum unki olad ko unntak phoncha dengey aur unkay amal say hum kuch kum na keren gey.her shaks apney aemaal ka girwi hai"},{"SurahNumber":52,"VerseNumber":22,"Text":"Hum unkay liye meway aur marghoob gosht ki rail pail kerden gey"},{"SurahNumber":52,"VerseNumber":23,"Text":"(khush tabaee kay sath) aik doosray say jam (sharab) ki cheena jhapta keren gey jiss sharab kay suroor mein to beyhuda goee hogi na gunah"}]}