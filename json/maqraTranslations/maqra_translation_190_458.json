{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":40,"VerseNumber":66,"Text":"aap keh dijiye ke mujhe un ki ibaadath se rok diya gaya hai jinhe tum Allah ke siva pukaar rahe ho, is bina par ke mere paas mere rab ki dalile pahonch chuki hai, mujhe ye hukm diya gaya hai ke main tamaam jahaano ke rab ka taabe farmaan ho jaao"},{"SurahNumber":40,"VerseNumber":67,"Text":"wo wahi hai jis ne tumhe mitthi se, phir nutfe se phir qoon ke luthde se payda kiya, phir tumhe bacche ki surath mein nikaalta hai, phir (tumhe badaata hai ke) tum apni puri khuwwath ko pahonch jaao, phir budhe ho jaao, tum mein se baaz us se pehle hee fauth ho jaate hai (wo tumhe chohd deta hai) ta ke tum muddath mu’ayyan tak pahoch jaao aur ta ke tum sonch samajh lo"},{"SurahNumber":40,"VerseNumber":68,"Text":"wahi hai jo jilaata hai aur maar daalta hai, phir jab wo kisi kaam ka karna muqarrar karta hai to ose sirf ye kehta hai ke ho ja, pas wo ho jaata hai"},{"SurahNumber":40,"VerseNumber":69,"Text":"kya tu ne unhe dekha, jo Allah ki aayato mein jhagadte hai, wo kahaa pher diye jaate hai"},{"SurahNumber":40,"VerseNumber":70,"Text":"jin logo ne kitaab ko jhutlaaya aur ose bhi jo hum ne apne rasulo ke saath bheja, unhe abhi abhi haqiqate haal maloom ho jayegi"},{"SurahNumber":40,"VerseNumber":71,"Text":"jab ke un ki gardano mein tauq honge aur zanjire hongi, ghasite jayenge"},{"SurahNumber":40,"VerseNumber":72,"Text":"khaulte hoye paani mein aur phir jahannam ki aag mein jalaaye jayenge"},{"SurahNumber":40,"VerseNumber":73,"Text":"phir un se pucha jayega ke jinhe tum shareek karte thein, wo kahaa hai"},{"SurahNumber":40,"VerseNumber":74,"Text":"jo Allah ke siva thein, wo kahenge ke wo to hum se behek gaye, balke hum to us se pehle kisi ko bhi pukaarte hee na thein, Allah ta’ala kaafiro ko isi tarah gumraah karta hai"},{"SurahNumber":40,"VerseNumber":75,"Text":"ye badhla hai us cheez ka jo tum zameen mein na haq phule na samaate thein aur (be ja) itraate phirte thein"},{"SurahNumber":40,"VerseNumber":76,"Text":"(ab aao) jahannam mein hamesha rehne ke liye (us ke) darwaazo mein daakhil ho jaao, kya hee buri jageh hai takabbur karne waalo ki"},{"SurahNumber":40,"VerseNumber":77,"Text":"pas aap sabr kare, Allah ka waada qat’an saccha hai, unhe hum ne jo waade de rakhe hai, un mein se kuch hum aap ko dikhaaye ya (us se pehle) hum aap ko wafaath de de, un ka lautna ya jaana to hamaari hee taraf hai"},{"SurahNumber":40,"VerseNumber":78,"Text":"yaqinan hum aap se pehle bhi bahuth se rasool bhej chuke hai, jin mein se baaz ke (waqeyaath) hum aap ko bayaan kar chuke hai aur un mein se baaz ke (qisse) to hum ne aap ko bayaan hee nahi kiye aur kisi rasool ka ye (maghdoor) na tha ke koyi maujeze Allah ki ijaazath ke baghair la sa ke, phir jis waqt Allah ka hukm ayega, haq ke saath faisla kar diya jayega aur us jageh ahle baatil qasaare mein reh jayenge"},{"SurahNumber":40,"VerseNumber":79,"Text":"Allah wo hai jis ne tumhaare liye chau paaye payda kiye, jin mein se baaz par tum sawaar hote ho, aur baaz ko tum khaate ho"},{"SurahNumber":40,"VerseNumber":80,"Text":"aur bhi tumhaare liye in mein bahuth se nafa hai aur ta ke apne sino mein chipi hoyi haajato ko unhee par sawaari kar ke tum haasil karlo aur un chau paayo par aur kashtiyo par sawaar kiye jaate ho"},{"SurahNumber":40,"VerseNumber":81,"Text":"Allah tumhe apni nishaaniya dikhaata ja raha hai, pas tum Allah ki kin kin nishaaniyo ka munkir bante rahoge"},{"SurahNumber":40,"VerseNumber":82,"Text":"kya unhone zameen mein chal phir kar apne se pehlo ka anjaam nahi dekha? jo un se tadaadh mein zyaada thein, quwwath mein saqth aur zameen mein bahuth saari yaad gaare chohdi thi, un ke kiye kaamo ne unhe kuch bhi fayda na pahonchaaya"},{"SurahNumber":40,"VerseNumber":83,"Text":"pas jab kabhi un ke paas un ke rasool khuli nishaaniya le kar aaye, to ye apne paas ke ilm par itraane lage, bil aaqir jis cheez ko mazaaq mein uda rahe thein, wahi un par ulat padi"},{"SurahNumber":40,"VerseNumber":84,"Text":"hamaara azaab dekhte hee kehne lage, ke Allah waahed par hum imaan laaye aur jin jin ko hum us ka shareek bana rahe thein, hum ne un sab se inkaar kiya"},{"SurahNumber":40,"VerseNumber":85,"Text":"lekin hamaare azaab ko dekh lene ke baadh un ke imaan ne unhe nafa na diya, Allah ne apna mamool yahi muqarrar kar rakha hai jo us ke bandho mein baraabar chala aa raha hai aur us jageh kaafir qaraab wa qasta hoye"},{"SurahNumber":41,"VerseNumber":1,"Text":"haa meeem"},{"SurahNumber":41,"VerseNumber":2,"Text":"utaari hoyi hai bade meherbaan bahuth rahem waale ki taraf se"},{"SurahNumber":41,"VerseNumber":3,"Text":"(aisi) kitaab hai jis ki aayato ki waazeh tafseel ki gayi hai (is haal mein ke) Qur’aan arabi zabaan mein hai us khaum ke liye jo jaanti hai"},{"SurahNumber":41,"VerseNumber":4,"Text":"khush qabri sunaane waala aur daraane waala hai, phir bhi un ki aksariyath ne mu pher liya aur wo sunte hee nahi"},{"SurahNumber":41,"VerseNumber":5,"Text":"aur unhone kaha ke tu jis ki taraf hamein bula raha hai, hamaare dil to us se parde mein hai aur hamaare kaano mein giraani hai aur hum mein aur tujh mein ek hijaab hai, accha tu ab apna kaam kiye ja, hum bhi yaqinan kaam karne waale hai"},{"SurahNumber":41,"VerseNumber":6,"Text":"aap keh dijiye! ke main to tumhee jaisa insaan ho, mujh par wahi naazil ki jaati hai, ke tum sab ka maboodh ek Allah hee hai, so tum us ki taraf mutawajje ho jaao aur us se gunaaho ki maafi chaaho aur un mushriko ke liye (badi hee) qaraabi hai"},{"SurahNumber":41,"VerseNumber":7,"Text":"jo zakaath nahi dete aur aaqirath ke bhi munkir hee rehte hai"},{"SurahNumber":41,"VerseNumber":8,"Text":"beshak jo log imaan laaye aur bhale kaam kare, un ke liye na khatam hone waala ajr hai"}]}