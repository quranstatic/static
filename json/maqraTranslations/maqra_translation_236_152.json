{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":84,"VerseNumber":1,"Text":"آنگاه که آسمان بشکافد"},{"SurahNumber":84,"VerseNumber":2,"Text":"و به [امر] پروردگارش گوش بسپارد و خود چنین سزد"},{"SurahNumber":84,"VerseNumber":3,"Text":"و آنگاه که زمین بازکشیده گردد"},{"SurahNumber":84,"VerseNumber":4,"Text":"و هر چه در دل آن است بیرون اندازد و تهی گردد"},{"SurahNumber":84,"VerseNumber":5,"Text":"و به [امر] پروردگارش گوش بسپارد و خود چنین سزد"},{"SurahNumber":84,"VerseNumber":6,"Text":"هان ای انسان تو در راه پروردگارت سخت کوشیده‌ای [و رنج برده‌ای‌] و به لقای او نایل خواهی شد"},{"SurahNumber":84,"VerseNumber":7,"Text":"اما هر کس که کارنامه‌اش به دست راستش داده شود"},{"SurahNumber":84,"VerseNumber":8,"Text":"زودا که حسابی آسان، با او محاسبه گردد"},{"SurahNumber":84,"VerseNumber":9,"Text":"و شادمان به سوی خانواده‌اش بازگردد"},{"SurahNumber":84,"VerseNumber":10,"Text":"و اما هر کس که کارنامه‌اش از پس پشتش به او داده شود"},{"SurahNumber":84,"VerseNumber":11,"Text":"زودا که زاری سر دهد"},{"SurahNumber":84,"VerseNumber":12,"Text":"و به دوزخ در آید"},{"SurahNumber":84,"VerseNumber":13,"Text":"چرا که او در میان خانواده‌اش [به ناحق‌] شادمان بود"},{"SurahNumber":84,"VerseNumber":14,"Text":"و می‌پنداشت که هرگز [به قیامت‌] باز نگردد"},{"SurahNumber":84,"VerseNumber":15,"Text":"آری بی‌گمان پروردگارش به [احوال‌] او بینا بود"},{"SurahNumber":84,"VerseNumber":16,"Text":"پس سوگند می‌خورم به شفق‌"},{"SurahNumber":84,"VerseNumber":17,"Text":"و به شب و آنچه گرد آورد"},{"SurahNumber":84,"VerseNumber":18,"Text":"و سوگند به ماه چون کامل گردد"},{"SurahNumber":84,"VerseNumber":19,"Text":"که شما از حالی به حالی دیگر در آیید"},{"SurahNumber":84,"VerseNumber":20,"Text":"پس ایشان را چه می‌شود که ایمان نمی‌آورند"},{"SurahNumber":84,"VerseNumber":21,"Text":"و چون بر آنان قرآن خوانند، به سجده نیفتند"},{"SurahNumber":84,"VerseNumber":22,"Text":"بلکه کافران انکار می‌ورزند"},{"SurahNumber":84,"VerseNumber":23,"Text":"و خداوند به آنچه در دل می‌دارند داناتر است‌"},{"SurahNumber":84,"VerseNumber":24,"Text":"پس ایشان را از عذابی دردناک خبر ده‌"},{"SurahNumber":84,"VerseNumber":25,"Text":"مگر کسانی که ایمان آورده‌اند و کارهای شایسته کرده‌اند، که ایشان را پاداشی است ناکاسته [/بی‌منت‌]"},{"SurahNumber":85,"VerseNumber":1,"Text":"سوگند به آسمانی که دارای برجهاست‌"},{"SurahNumber":85,"VerseNumber":2,"Text":"و سوگند به روز موعود"},{"SurahNumber":85,"VerseNumber":3,"Text":"و سوگند به گواه و مورد گواهی‌"},{"SurahNumber":85,"VerseNumber":4,"Text":"مرگ بر آتش افروزان گودال پرآتش‌"},{"SurahNumber":85,"VerseNumber":5,"Text":"آتشی دارای هیزم‌"},{"SurahNumber":85,"VerseNumber":6,"Text":"آنگاه که آنان بر کناره آن نشسته بودند"},{"SurahNumber":85,"VerseNumber":7,"Text":"و آنان بر آنچه در حق مؤمنان می‌کردند، گواه بودند"},{"SurahNumber":85,"VerseNumber":8,"Text":"و به آنان کینه نورزیدند، مگر از آن روی که به خداوند پیروزمند ستوده ایمان می‌ورزیدند"},{"SurahNumber":85,"VerseNumber":9,"Text":"کسی که فرمانروایی آسمانها و زمین او راست، و خداوند بر همه چیز گواه است‌"},{"SurahNumber":85,"VerseNumber":10,"Text":"کسانی که مردان مؤمن و زنان مؤمن را آزار دادند و سپس توبه نکردند، برای آنان عذاب جهنم [مهیا] است و عذاب آتش [در پیش‌] دارند"},{"SurahNumber":85,"VerseNumber":11,"Text":"بی‌گمان کسانی که ایمان آورده‌اند و کارهای شایسته کرده‌اند، ایشان راست بوستانهایی [بهشتی‌] که جویباران از فرودست آن جاری است، این رستگاری بزرگ است‌"},{"SurahNumber":85,"VerseNumber":12,"Text":"بی‌گمان سختگیری پروردگارت، سهمگین است‌"},{"SurahNumber":85,"VerseNumber":13,"Text":"اوست که [آفرینش را] آغاز کرده است و باز می‌گرداند"},{"SurahNumber":85,"VerseNumber":14,"Text":"و اوست آمرزگار دوستدار"},{"SurahNumber":85,"VerseNumber":15,"Text":"صاحب ارجمند عرش‌"},{"SurahNumber":85,"VerseNumber":16,"Text":"کردگار خواسته خویش‌"},{"SurahNumber":85,"VerseNumber":17,"Text":"آیا داستان سپاهیان به تو رسیده است؟"},{"SurahNumber":85,"VerseNumber":18,"Text":"فرعون و قوم ثمود"},{"SurahNumber":85,"VerseNumber":19,"Text":"آری کافران در انکارند"},{"SurahNumber":85,"VerseNumber":20,"Text":"و خداوند بر فراز ایشان چیره است‌"},{"SurahNumber":85,"VerseNumber":21,"Text":"حق این است که آن قرآن مجید است‌"},{"SurahNumber":85,"VerseNumber":22,"Text":"در لوحی محفوظ"},{"SurahNumber":86,"VerseNumber":1,"Text":"سوگند به آسمان و شباینده‌"},{"SurahNumber":86,"VerseNumber":2,"Text":"و تو چه دانی شباینده چیست‌"},{"SurahNumber":86,"VerseNumber":3,"Text":"ستاره درخشان است‌"},{"SurahNumber":86,"VerseNumber":4,"Text":"هیچ جانی نیست مگر آنکه بر او نگهبانی هست‌"},{"SurahNumber":86,"VerseNumber":5,"Text":"پس انسان بنگرد که از چه آفریده شده است‌"},{"SurahNumber":86,"VerseNumber":6,"Text":"از آبی جهیده آفریده شده است‌"},{"SurahNumber":86,"VerseNumber":7,"Text":"که از میانه پشت و سینه‌ها بیرون آید"},{"SurahNumber":86,"VerseNumber":8,"Text":"بی‌گمان او بر باز گرداندن وی تواناست‌"},{"SurahNumber":86,"VerseNumber":9,"Text":"روزی که رازها از پرده بیرون افتد"},{"SurahNumber":86,"VerseNumber":10,"Text":"آنگاه او را یارا و یاوری نیست‌"},{"SurahNumber":86,"VerseNumber":11,"Text":"و سوگند به آسمان باران‌دار"},{"SurahNumber":86,"VerseNumber":12,"Text":"و سوگند به زمین برشکافته به گیاه‌"},{"SurahNumber":86,"VerseNumber":13,"Text":"که آن [قرآن‌] سخنی قاطع است‌"},{"SurahNumber":86,"VerseNumber":14,"Text":"و هزل نیست‌"},{"SurahNumber":86,"VerseNumber":15,"Text":"آنان نیرنگی می‌سگالند"},{"SurahNumber":86,"VerseNumber":16,"Text":"من نیز تدبیری می‌اندیشم‌"},{"SurahNumber":86,"VerseNumber":17,"Text":"پس کافران را مهلت ده، و اندک زمانی فرو گذارشان‌"}]}