{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":94,"VerseNumber":1,"Text":"(Ya Peyğəmbər!) Məgər Biz (haqqı bilmək, elm və hikmət dəryası etmək üçün) sənin köksünü (qəlbini) açıb genişlətmədikmi?! (Allahın öz lütfü ilə köksünü açıb genişlətdiyi kimsənin qəlbinə Şeytan vəsvəsə sala bilməz. O, qüdsiyyət kəsb edər, vəhy qəbul etməyə layiq olar)"},{"SurahNumber":94,"VerseNumber":2,"Text":"Ağır yükünü səndən götürmədikmi?! (Sənin peyğəmbərlik yükünü yüngülləşdirmədikmi)"},{"SurahNumber":94,"VerseNumber":3,"Text":"(Elə bir yük ki) sənin belini bükürdü"},{"SurahNumber":94,"VerseNumber":4,"Text":"Sənin ad-sanını (şan-şöhrətini) ucaltmadıqmı?! (Yerdə, göydə səndən söhbət gedər; xütbələrdə adın çəkilər)"},{"SurahNumber":94,"VerseNumber":5,"Text":"Şübhəsiz ki, hər çətinlikdən sonra bir asanlıq gələr! (Asanlıq yalnız çətinliklə hasil olar)"},{"SurahNumber":94,"VerseNumber":6,"Text":"Həqiqətən, hər çətinlikdən sonra bir asanlıq gələr! (Buna görə də çətinliklərə səbirlə dözmək lazımdır)"},{"SurahNumber":94,"VerseNumber":7,"Text":"(Ya Peyğəmbər!) Elə ki (risaləti təbliğ etməkdən və ya dünya işlərindən) azad oldun, qalx (dua et)! (Axirət üçün çalış-vuruş)"},{"SurahNumber":94,"VerseNumber":8,"Text":"Və ancaq Rəbbinə yalvar! (Üzünü Allaha çevirib yalnız Onun köməyinə bel bağla, Ona tərəf yönəl)"},{"SurahNumber":95,"VerseNumber":1,"Text":"And olsun əncirə və zeytuna"},{"SurahNumber":95,"VerseNumber":2,"Text":"And olsun (Allah-təalanın Musa ilə danışdığı) Tur dağına"},{"SurahNumber":95,"VerseNumber":3,"Text":"And olsun bu təhlükəsiz (qorxusuz-xətərsiz) şəhərə (Məkkəyə) ki"},{"SurahNumber":95,"VerseNumber":4,"Text":"Biz insanı ən gözəl biçimdə yaratdıq"},{"SurahNumber":95,"VerseNumber":5,"Text":"Sonra da onu qaytarıb rəzillərin rəzili edərik"},{"SurahNumber":95,"VerseNumber":6,"Text":"Yalnız iman gətirib yaxşı əməllər edənlərdən başqa! Onları münnətsiz (saysız-hesabsız) mükafat gözləyir"},{"SurahNumber":95,"VerseNumber":7,"Text":"(Ey kafir insan! Bu qədər öyüd-nəsihətdən) sonra səni dini (haqq-hesab gününü) yalan saymağa vadar edən nədir"},{"SurahNumber":95,"VerseNumber":8,"Text":"Məgər Allah hakimlərin hakimi (ən ədalətli, ən üstün hakim) deyilmi"},{"SurahNumber":96,"VerseNumber":1,"Text":"(Ya Peyğəmbər! Qur’ani-Kərimi bütün məxluqatı) yoxdan yaradan Rəbbinin adı ilə (bismillah deyərək) oxu"},{"SurahNumber":96,"VerseNumber":2,"Text":"O, insanı laxtalanmış qandan yaratdı"},{"SurahNumber":96,"VerseNumber":3,"Text":"(Ya Peyğəmbər!) Oxu! Sənin Rəbbin ən böyük kərəm sahibidir"},{"SurahNumber":96,"VerseNumber":4,"Text":"O Rəbbin ki, qələmlə (yazmağı) öyrətdi"},{"SurahNumber":96,"VerseNumber":5,"Text":"(O Rəbbin ki) insana bilmədiklərini öyrətdi"},{"SurahNumber":96,"VerseNumber":6,"Text":"Xeyr, insan azğınlıq edər"},{"SurahNumber":96,"VerseNumber":7,"Text":"Özünün dövlətli olduğunu gördüyü üçün"},{"SurahNumber":96,"VerseNumber":8,"Text":"Axı sənin axır dönüşün Rəbbinədir"},{"SurahNumber":96,"VerseNumber":9,"Text":"Gördünmü o kimsəni (Əbu Cəhli) ki, mane olur"},{"SurahNumber":96,"VerseNumber":10,"Text":"Bir bəndəyə (sənə) namaz qıldığı vaxt"},{"SurahNumber":96,"VerseNumber":11,"Text":"Bir de görək, əgər o doğru yoldadırsa"},{"SurahNumber":96,"VerseNumber":12,"Text":"Yaxud (xalqa Allahdan) qorxmağı əmr edirsə, (sən belə bir əməl sahibinin namaz qılmasına nə üçün mane olur, ona ibadət etməyi niyə qadağan edirsən? Bundan da rəzil iş olarmı)"},{"SurahNumber":96,"VerseNumber":13,"Text":"(Ya Peyğəmbər!) Bir de görək, (əgər sənin namaz qılmağına mane olan kimsə Qur’anı) yalan sayır və (imandan) üz döndərirsə"},{"SurahNumber":96,"VerseNumber":14,"Text":"Məgər bilmir ki, Allah (onun bütün əməllərini) görür"},{"SurahNumber":96,"VerseNumber":15,"Text":"Yox, yox! (Əbu Cəhl bu yaramaz əməllərinə son qoysun). Əgər son qoymasa, and olsun ki, Biz onu kəkilindən yapışıb (Cəhənnəmə) sürükləyəcəyik"},{"SurahNumber":96,"VerseNumber":16,"Text":"Özü də yalançı, günahkar kəkilindən"},{"SurahNumber":96,"VerseNumber":17,"Text":"Qoy o özünün bütün tərəfdarlarını (köməyə) çağırsın"},{"SurahNumber":96,"VerseNumber":18,"Text":"Biz də zəbaniləri (Cəhənnəmdəki əzab mələklərini) çağıracağıq"},{"SurahNumber":96,"VerseNumber":19,"Text":"Yox, yox! Sən (ey Peyğəmbər!) ona uyma! Sən ancaq (Rəbbinə) səcdə et və (Ona) yaxınlaş"},{"SurahNumber":97,"VerseNumber":1,"Text":"Həqiqətən, Biz onu (Qur’anı) Qədr gecəsi (lövhi-məhfuzda dünya səmasına) nazil etdik"},{"SurahNumber":97,"VerseNumber":2,"Text":"(Ya Peyğəmbər!) Sən nə bilirsən (haradan bilirsən) ki, Qədr gecəsi nədir"},{"SurahNumber":97,"VerseNumber":3,"Text":"Qədr gecəsi (savab cəhətdən) min aydan daha xeyirlidir! (O, ramazan ayının on doqquzuna, iyirmi birinə, iyirmi üçünə, iyirmi beşinə, bir rəvayətə görə isə iyirmi yeddisinə təsadüf edir)"},{"SurahNumber":97,"VerseNumber":4,"Text":"O gecə mələklər və ruh (Cəbrail) Rəbbinin izni ilə (həmin gündən gələn ilin Qədr gecəsinədək dünyada baş verəcək) hər bir işdən dolayı (Allah dərgahından əmrlər alaraq) yerə enərlər"},{"SurahNumber":97,"VerseNumber":5,"Text":"O gecə dan yeri sökülənə kimi (büsbütün) salamatlıqdır! (əmin-amanlıqdır) (Qədr gecəsi heç bir bəla nazil olmaz, o, bütünlüklə xeyir-bərəkətdən ibarətdir. O gecə mələklər yer üzündə gəzib Allahın müxlis bəndələrinə salam verərlər. Buna görə də Qədr gecəsi səhərə qədər oyaq qalıb ibadət etmək lazımdır)"},{"SurahNumber":98,"VerseNumber":1,"Text":"Kitab əhlindən (yəhudilərdən və xaçpərəstlərdən) kafir olanlar və müşriklər özlərinə açıq-aşkar bir dəlil gəlməyənə qədər (dinlərindən) ayrılan deyildilər"},{"SurahNumber":98,"VerseNumber":2,"Text":"(Bu açıq-aşkar dəlil isə) pak səhifələri onlara oxuyan, Allah tərəfindən göndərilmiş peyğəmbərdir (Muhəmməd əleyhissəlamdır)"},{"SurahNumber":98,"VerseNumber":3,"Text":"O səhifələrdə doğru-dürüst hökmlər vardır"},{"SurahNumber":98,"VerseNumber":4,"Text":"Kitab əhli yalnız özlərinə açıq-aydın dəlil (Peyğəmbər və Qur’an) gəldikdən sonra (dində) ayrılığa düşdülər (onlardan kimisi Peyğəmbərə iman gətirdi, kimisi onu inkar etdi, kimisi də şəkk-şübhə içində qaldı)"},{"SurahNumber":98,"VerseNumber":5,"Text":"Halbuki onlara əmr edilmişdir ki, Allaha – dini yalnız Ona məxsus edərək, batildən haqqa (islama) dönərək – ibadət etsinlər, namaz qılıb zəkat versinlər. Doğru-düzgün din budur"},{"SurahNumber":98,"VerseNumber":6,"Text":"Həqiqətən, kitab əhlindən kafir olanların və müşriklərin yeri cəhənnəm odudur. Onlar orada əbədi qalacaqlar. Onlar yaradılmışların ən pisidirlər"},{"SurahNumber":98,"VerseNumber":7,"Text":"İman gətirib yaxşı əməllər edənlər isə yaradılmışların ən yaxşılarıdır"},{"SurahNumber":98,"VerseNumber":8,"Text":"Onlardan öz Rəbbi yanındakı mükafatı (ağacları) altından çaylar axan Ədn cənnətləridir. Onlar orada əbədi qalacaqlar. Allah onlardan razıdır, onlar da Allahdan. Bu (ne’mətlər) Rəbbindən qorxanlar üçündür"},{"SurahNumber":99,"VerseNumber":1,"Text":"Yer özünə məxsus bir şiddətlə lərzəyə gəlib titrəyəcəyi zaman"},{"SurahNumber":99,"VerseNumber":2,"Text":"Yer öz yükünü çıxardıb atacağı zaman"},{"SurahNumber":99,"VerseNumber":3,"Text":"İnsan (təəccüblə): “Buna (bu yerə) nə olub?” – deyəcəyi zaman"},{"SurahNumber":99,"VerseNumber":4,"Text":"Məhz o gün (yer) öz hekayətini söyləyəcəkdir"},{"SurahNumber":99,"VerseNumber":5,"Text":"Çünki (bunu) ona sənin Rəbbin vəhy etmişdir (buyurmuşdur)"},{"SurahNumber":99,"VerseNumber":6,"Text":"O gün insanlar əməllərinin özlərinə göstərilməsi üçün (qəbirlərindən məhşərə) dəstə-dəstə çıxacaqlar! (Cənnətliklər sağ tərəfə, cəhənnəmliklər isə sol tərəfdə olacaqlar)"},{"SurahNumber":99,"VerseNumber":7,"Text":"Kim (dünyada) zərrə qədər yaxşı iş görmüşdürsə, onu (onun xeyrini) görəcəkdir (mükafatını alacaqdır)"},{"SurahNumber":99,"VerseNumber":8,"Text":"Kim də zərrə qədər pis iş görmüşdürsə, onu (onun zərərini) görəcəkdir (cəzasını çəkəcəkdir)"},{"SurahNumber":100,"VerseNumber":1,"Text":"And olsun (cihad zamanı) tövşüyə-tövşüyə qaçan atlara"},{"SurahNumber":100,"VerseNumber":2,"Text":"And olsun (dırnaqları ilə daşdan) qığılcım qoparan atlara"},{"SurahNumber":100,"VerseNumber":3,"Text":"And olsun sübh çağı hücum edən atlara"},{"SurahNumber":100,"VerseNumber":4,"Text":"And olsun o vaxt (və ya: o yerdə) toz-duman qopardan atlara"},{"SurahNumber":100,"VerseNumber":5,"Text":"Sonra da onunla (tozanaqla) dəstəyə (düşmən dəstəsinə) təpinən atlara ki"},{"SurahNumber":100,"VerseNumber":6,"Text":"İnsan öz Rəbbinə qarşı çox nankordur"},{"SurahNumber":100,"VerseNumber":7,"Text":"Və o özü də buna şahiddir"},{"SurahNumber":100,"VerseNumber":8,"Text":"Həqiqətən, insan var-dövlətə çox hərisdir"}]}