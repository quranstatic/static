{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"آیا آدمی نمی‌داند که روزی آنچه (از مردگان) در دل قبرهاست همه بیرون ریخته می‌شود؟"},{"SurahNumber":100,"VerseNumber":10,"Text":"و آنچه در دلها پنهان است همه را پدیدار سازند؟"},{"SurahNumber":100,"VerseNumber":11,"Text":"محققا آن روز پروردگارشان (نیک و بد کردار) آنها کاملا آگاه است"},{"SurahNumber":101,"VerseNumber":1,"Text":"قارعه"},{"SurahNumber":101,"VerseNumber":2,"Text":"قارعه چیست؟ (همان روز وحشت و اضطراب مرگ و قیامت است که دلهای خلایق را از ترس در هم کوبد)"},{"SurahNumber":101,"VerseNumber":3,"Text":"و چگونه حالت آن روز هولناک را تصور توانی کرد؟"},{"SurahNumber":101,"VerseNumber":4,"Text":"در آن روز سخت، مردم مانند ملخ هر سو پراکنده شوند"},{"SurahNumber":101,"VerseNumber":5,"Text":"و کوهها همچون پشم زده شده متلاشی گردد"},{"SurahNumber":101,"VerseNumber":6,"Text":"پس عمل هر کس را در میزان حق وزنی باشد،"},{"SurahNumber":101,"VerseNumber":7,"Text":"او در بهشت به آسایش و زندگانی خوش خواهد بود"},{"SurahNumber":101,"VerseNumber":8,"Text":"و عمل هر کس بی قدر و سبک وزن باشد،"},{"SurahNumber":101,"VerseNumber":9,"Text":"جایگاهش در قعر هاویه (جهنم) است"},{"SurahNumber":101,"VerseNumber":10,"Text":"و چگونه سختی هاویه را تصور توانی کرد؟"},{"SurahNumber":101,"VerseNumber":11,"Text":"هاویه همان آتش سخت سوزنده و گدازنده است"},{"SurahNumber":102,"VerseNumber":1,"Text":"شما مردم را افتخار به بسیاری اموال و فرزند و عشیره سخت (از یاد خدا و مرگ) غافل داشته است"},{"SurahNumber":102,"VerseNumber":2,"Text":"تا آنجا که به ملاقات (اهل) قبور رفتید (و به جای آنکه عبرت گیرید آنجا هم به قبرهای مردگان خود بر هم مفاخرت کردید)"},{"SurahNumber":102,"VerseNumber":3,"Text":"نه چنین است، به زودی خواهید دانست (که پس از مرگ به برزخ چه سختیها در پیش دارید)"},{"SurahNumber":102,"VerseNumber":4,"Text":"باز هم چنین نیست، حقا خواهید دانست (که به قیامت با چه عذابها مواجهید)"},{"SurahNumber":102,"VerseNumber":5,"Text":"نه چنین است، حقا اگر به طور یقین می‌دانستید (چه حادثه بزرگی در پیش دارید هرگز به بازی دنیا از عالم آخرت غافل نمی‌شدید)"},{"SurahNumber":102,"VerseNumber":6,"Text":"البته (پس از مرگ) دوزخ را مشاهده خواهید کرد"},{"SurahNumber":102,"VerseNumber":7,"Text":"و سپس به چشم یقین آن دوزخ را می‌بینید"},{"SurahNumber":102,"VerseNumber":8,"Text":"آن گاه در آن روز از نعمتها شما را باز می‌پرسند"},{"SurahNumber":103,"VerseNumber":1,"Text":"قسم به عصر (نورانی رسول صلّی اللّه علیه و آله و سلّم یا دوران ظهور ولی عصر علیه السّلام)"},{"SurahNumber":103,"VerseNumber":2,"Text":"که انسان هم در خسارت و زیان است"},{"SurahNumber":103,"VerseNumber":3,"Text":"مگر آنان که ایمان آورده و نیکوکار شدند و به درستی و راستی و پایداری (در دین) یکدیگر را سفارش کردند"},{"SurahNumber":104,"VerseNumber":1,"Text":"وای بر هر عیبجوی هرزه زبان"},{"SurahNumber":104,"VerseNumber":2,"Text":"همان کسی که مالی جمع کرده و دایم به حساب و شماره‌اش سر گرم است"},{"SurahNumber":104,"VerseNumber":3,"Text":"پندارد که مال و دارایی دنیایش عمر ابدش خواهد بخشید"},{"SurahNumber":104,"VerseNumber":4,"Text":"چنین نیست، بلکه محققا به آتش در هم شکننده دوزخ در افتد"},{"SurahNumber":104,"VerseNumber":5,"Text":"آتشی که چگونه تصور سختی آن توانی کرد؟"},{"SurahNumber":104,"VerseNumber":6,"Text":"آن آتش را (خشم) خدا افروخته"},{"SurahNumber":104,"VerseNumber":7,"Text":"شراره آن بر دلها (ی نا پاک پر از حرص دنیای کافران) شعله‌ور است"},{"SurahNumber":104,"VerseNumber":8,"Text":"آتشی که بر آنها از هر سو سخت احاطه کرده و راه گریزی ندارند"},{"SurahNumber":104,"VerseNumber":9,"Text":"و مانند ستونهای بلند زبانه کشیده است"},{"SurahNumber":105,"VerseNumber":1,"Text":"آیا ندیدی که خدای تو با اصحاب فیل (سپاه فیل سوار ابرهه) چه کرد؟"},{"SurahNumber":105,"VerseNumber":2,"Text":"آیا کید و تدبیر آنها را (که برای خرابی کعبه اندیشیدند) تباه نکرد؟"},{"SurahNumber":105,"VerseNumber":3,"Text":"و بر هلاک آنها مرغانی گروه گروه فرستاد"},{"SurahNumber":105,"VerseNumber":4,"Text":"تا آن سپاه را به سنگهای سجّیل (دوزخی) سنگباران کردند"},{"SurahNumber":105,"VerseNumber":5,"Text":"و تنشان را چون علفی زیر دندان حیوان خرد گردانید"},{"SurahNumber":106,"VerseNumber":1,"Text":"(خدا با اصحاب فیل چنین کرد) برای آنکه قریش (خداشناس شوند و) با هم انس و الفت گیرند"},{"SurahNumber":106,"VerseNumber":2,"Text":"الفتی که در سفرهای زمستان و تابستان آنان ثابت و بر قرار بماند"},{"SurahNumber":106,"VerseNumber":3,"Text":"پس (به شکرانه این دوستی) باید یگانه خدای این خانه (کعبه) را پرستند"},{"SurahNumber":106,"VerseNumber":4,"Text":"همان خدایی که به آنها هنگام گرسنگی طعام داد و از ترس و خطراتشان ایمن ساخت"},{"SurahNumber":107,"VerseNumber":1,"Text":"آیا دیدی آن کس را که روز جزا را انکار می‌کرد؟"},{"SurahNumber":107,"VerseNumber":2,"Text":"این همان شخص (بی رحم) است که یتیم را (از در خود) به قهر می‌راند"},{"SurahNumber":107,"VerseNumber":3,"Text":"و (کسی را) بر اطعام فقیر ترغیب نمی‌کند"},{"SurahNumber":107,"VerseNumber":4,"Text":"پس وای بر آن نماز گزاران"},{"SurahNumber":107,"VerseNumber":5,"Text":"که دل از یاد خدا غافل دارند"},{"SurahNumber":107,"VerseNumber":6,"Text":"همانان که (اگر طاعتی کنند به) ریا و خود نمایی کنند"},{"SurahNumber":107,"VerseNumber":7,"Text":"و زکات و احسان را (از فقیران و هر خیر کوچک را حتی قرض را هم از محتاجان) منع کنند"},{"SurahNumber":108,"VerseNumber":1,"Text":"ما تو را کوثر (یعنی عطای بسیار چون کثرت فرزند) بخشیدیم"},{"SurahNumber":108,"VerseNumber":2,"Text":"پس تو هم برای خدایت به نماز (و طاعت) و قربانی (و مناسک حج) بپرداز"},{"SurahNumber":108,"VerseNumber":3,"Text":"که محققا دشمن بدگوی تو (عاص بن وائل) مقطوع النسل است (و نسل تو تا قیامت به کثرت و برکت و عزت باقی است)"},{"SurahNumber":109,"VerseNumber":1,"Text":"بگو که ای کافران (مشرک)"},{"SurahNumber":109,"VerseNumber":2,"Text":"من آن بتان را که شما به خدایی می‌پرستید هرگز نمی‌پرستم"},{"SurahNumber":109,"VerseNumber":3,"Text":"و شما هم آن خدای یکتایی را که من پرستش می‌کنم پرستش نمی‌کنید"},{"SurahNumber":109,"VerseNumber":4,"Text":"نه من هرگز خدایان باطل شما را عبادت می‌کنم"},{"SurahNumber":109,"VerseNumber":5,"Text":"و نه شما یکتا خدای معبود مرا عبادت خواهید کرد"},{"SurahNumber":109,"VerseNumber":6,"Text":"پس اینک دین (شرک و جهل) شما برای شما باشد و دین (توحید و خدا پرستی) من هم برای من (تا روزی که به امر حق شما را از شرک برگردانم و به راه توحید خدا و خدا پرستی هدایت کنم)"},{"SurahNumber":110,"VerseNumber":1,"Text":"چون هنگام فتح و فیروزی با یاری خدا فرا رسد (مراد فتح مکه است)"},{"SurahNumber":110,"VerseNumber":2,"Text":"و مردم را بنگری که فوج فوج به دین خدا داخل می‌شوند (و تو را به رسالت تصدیق می‌کنند)"},{"SurahNumber":110,"VerseNumber":3,"Text":"در آن وقت خدای خود را حمد و ستایش کن و (از لوث شرک) پاک و منزّه‌دان و از او مغفرت و آمرزش طلب که او خدای بسیار توبه پذیر است"},{"SurahNumber":111,"VerseNumber":1,"Text":"ابو لهب (که دایم در پی آزار و دشمنی پیغمبر بود با تمام اقتدار و دارایی) نابود شد و دو دستش (که سنگ به رسول می‌افکند) قطع گردید"},{"SurahNumber":111,"VerseNumber":2,"Text":"مال و ثروتی که اندوخت هیچ به کارش نیامد و از هلاکش نرهانید"},{"SurahNumber":111,"VerseNumber":3,"Text":"زود باشد که به دوزخ در آتشی شعله‌ور در افتد"},{"SurahNumber":111,"VerseNumber":4,"Text":"و نیز همسرش (امّ جمیل خواهر ابو سفیان) که هیزم آتش افروز دوزخ باشد"},{"SurahNumber":111,"VerseNumber":5,"Text":"در حالی که (با ذلت و خواری) طنابی از لیف خرما به گردن دارد"},{"SurahNumber":112,"VerseNumber":1,"Text":"بگو: حقیقت این است که خدا یکتاست"},{"SurahNumber":112,"VerseNumber":2,"Text":"آن خدایی که (از همه عالم) بی نیاز (و همه عالم به او نیازمند) است"},{"SurahNumber":112,"VerseNumber":3,"Text":"نه کسی فرزند اوست و نه او فرزند کسی است"},{"SurahNumber":112,"VerseNumber":4,"Text":"و نه هیچ کس مثل و مانند و همتای اوست"},{"SurahNumber":113,"VerseNumber":1,"Text":"بگو: من پناه می‌جویم به خدای فروزنده صبح روشن"},{"SurahNumber":113,"VerseNumber":2,"Text":"از شرّ مخلوقات (شریر و مردم بد اندیش)"},{"SurahNumber":113,"VerseNumber":3,"Text":"و از شرّ شب تار هنگامی که (از پی آزار) در آید (و حشرات موذی و جنایتکاران و فتنه انگیران را به کمک ظلمتش به ظلم و جور و ستم بر انگیزد)"},{"SurahNumber":113,"VerseNumber":4,"Text":"و از شرّ زنان افسونگر که (به جادو) در گره‌ها بدمند"},{"SurahNumber":113,"VerseNumber":5,"Text":"و از شرّ حسود بد خواه چون شراره آتش رشک و حسد بر افروزد"},{"SurahNumber":114,"VerseNumber":1,"Text":"بگو: من پناه می‌جویم به پروردگار آدمیان"},{"SurahNumber":114,"VerseNumber":2,"Text":"پادشاه آدمیان"},{"SurahNumber":114,"VerseNumber":3,"Text":"یکتا معبود آدمیان"},{"SurahNumber":114,"VerseNumber":4,"Text":"از شرّ آن وسوسه‌گر نهانی"},{"SurahNumber":114,"VerseNumber":5,"Text":"آن شیطان که وسوسه و اندیشه بد افکند در دل مردمان"},{"SurahNumber":114,"VerseNumber":6,"Text":"چه آن شیطان از جنس جن باشد و یا از نوع انسان"}]}