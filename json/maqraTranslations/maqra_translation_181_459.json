{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":37,"VerseNumber":145,"Text":"پھر ہم نے ڈال دیا انہیں کھلے میدان میں اس حال میں کہ وہ بیمار تھے"},{"SurahNumber":37,"VerseNumber":146,"Text":"اور (ان کی حفاظت کے لیے) ہم نے اگا دی ان پر کدّو کی بیل"},{"SurahNumber":37,"VerseNumber":147,"Text":"اور ہم نے بھیجا تھا انہیں ایک لاکھ یا اس سے زیادہ لوگوں کی طرف"},{"SurahNumber":37,"VerseNumber":148,"Text":"پس وہ ایمان لائے اور ہم نے لطف اندوز ہونے دیا انہیں کچھ وقت تک"},{"SurahNumber":37,"VerseNumber":149,"Text":"ذرا پوچھیے ان (نادانوں ) سے کیا آپ کے رب کے لیے تو بیٹیاں ہیں اور ان کے لیے بیٹے"},{"SurahNumber":37,"VerseNumber":150,"Text":"آیا جب ہم نے فرشتوں کو مونث بنایا تو کیا وہ موجود تھے"},{"SurahNumber":37,"VerseNumber":151,"Text":"غور سے سنو! وہ جھوٹی تہمت لگاتے ہیں جب وہ کہتے ہیں"},{"SurahNumber":37,"VerseNumber":152,"Text":"کہ اللہ نے بچے جنے اور وہ بلا شبہ جھوٹ بکتے ہیں"},{"SurahNumber":37,"VerseNumber":153,"Text":"کیا اس نے پسند کی ہیں (اپنے لیے) بیٹیاں، بیٹوں کو چھوڑ کر"},{"SurahNumber":37,"VerseNumber":154,"Text":"تمہیں کیا ہو گیا؟ تم کیسے فیصلے کر رہے ہو"},{"SurahNumber":37,"VerseNumber":155,"Text":"کیا تم غورو فکر نہیں کرتے"},{"SurahNumber":37,"VerseNumber":156,"Text":"کیا تمہارے پاس کوئی واضح دلیل ہے"},{"SurahNumber":37,"VerseNumber":157,"Text":"تو اپنی وہ دستاویز پیش کرو اگر تم سچے ہو"},{"SurahNumber":37,"VerseNumber":158,"Text":"اور ٹھہرا دیا ہے انہوں نے اللہ تعالیٰ اور جنوں کے درمیان رشتہ حالانکہ جن خود جانتے ہیں کہ انہیں (پکڑ کر) پیش کیا جائے گا"},{"SurahNumber":37,"VerseNumber":159,"Text":"پاک ہے اللہ ان (لغویات) سے جو یہ بیان کرتے ہیں"},{"SurahNumber":37,"VerseNumber":160,"Text":"مگر اللہ کے چنے ہوئے بندے (ایسی ہرزہ سرائی نہیں کرتے)"},{"SurahNumber":37,"VerseNumber":161,"Text":"پس تم اور جن (جھوٹے خداؤں ) کی تم پوجا کرتے ہو"},{"SurahNumber":37,"VerseNumber":162,"Text":"تم (سب مل کر) اللہ کے خلاف (کسی کو) نہیں بہکا سکتے"},{"SurahNumber":37,"VerseNumber":163,"Text":"مگر اسے جو تاپنے والا ہے بھڑکتی ہوئی آگ کو"},{"SurahNumber":37,"VerseNumber":164,"Text":"اور فرشتے کہتے ہیں کہ ہم میں سے کوئی ایسا نہیں مگر اس کے لیے مقام متعین ہے"},{"SurahNumber":37,"VerseNumber":165,"Text":"اور ہم پرے باندھے (مقام نیاز میں ) کھڑے ہیں"},{"SurahNumber":37,"VerseNumber":166,"Text":"اور بیشک ہم اس کی پاکی بیان کرنے والے ہیں"},{"SurahNumber":37,"VerseNumber":167,"Text":"اور وہ (بعثت نبوی سے پہلے) کہا کرتے تھے"},{"SurahNumber":37,"VerseNumber":168,"Text":"اگر ہمارے پاس کوئی نصیحت ہوتی پہلے لوگوں کی طرف سے"},{"SurahNumber":37,"VerseNumber":169,"Text":"تو ہم اللہ کے مخلص بندے بن جاتے"},{"SurahNumber":37,"VerseNumber":170,"Text":"پس (جب نصیحت آئی) تو اسے ماننے سے انکار کر دیا وہ عنقریب (اپنا انجام) جا ن لینگے"},{"SurahNumber":37,"VerseNumber":171,"Text":"اور ہمارا وعدہ اپنے بندوں کے ساتھ جو رسول ہیں پہلے ہو چکا ہے"},{"SurahNumber":37,"VerseNumber":172,"Text":"کہ ان کی ضرور مدد کی جائے گی"},{"SurahNumber":37,"VerseNumber":173,"Text":"اور بیشک ہمارا لشکر ہی غالب ہوا کرتا ہے"},{"SurahNumber":37,"VerseNumber":174,"Text":"Error fetching translation try again or latter"},{"SurahNumber":37,"VerseNumber":175,"Text":"اور ملاحظہ فرماتے رہیے ان (کے حالات) کو وہ (خود بھی) اپنا انجام دیکھ لیں گے"},{"SurahNumber":37,"VerseNumber":176,"Text":"کیا وہ ہمارے عذاب (کے اترنے ) کے لیے جلدی مچا رہے ہیں"},{"SurahNumber":37,"VerseNumber":177,"Text":"پس جب وہ اترے گا ان کے آنگن میں تو وہ صبح بڑی خوفناک ہو گی جنہیں ڈرایا جاتا تھا"},{"SurahNumber":37,"VerseNumber":178,"Text":"اور رُخِ انور پھیر لیجیے ان سے تھوڑی دیر کے لیے"},{"SurahNumber":37,"VerseNumber":179,"Text":"اور (قدرت الہی کا تماشا) دیکھتے رہیے ، وہ بھی اپنا انجام دیکھ لیں گے"},{"SurahNumber":37,"VerseNumber":180,"Text":"پاک ہے آپ کا رب ، جو عزت کا مالک ہے ان (نا سزا باتوں سے) جو وہ کیا کرتے ہیں"},{"SurahNumber":37,"VerseNumber":181,"Text":"اور سلامتی ہوسب رسولوں پر"},{"SurahNumber":37,"VerseNumber":182,"Text":"اور سب تعریفیں اللہ تعالیٰ کے لیے ہیں جو سارے جہانوں کا رب ہے"},{"SurahNumber":38,"VerseNumber":1,"Text":"ص قسم ہے قرآن ، سراپا نصیحت کی (دعوت محمدی حق ہے)"},{"SurahNumber":38,"VerseNumber":2,"Text":"لیکن یہ کفّار تکبّر اور مخالفت میں (اندھے ہو گئے ) ہیں"},{"SurahNumber":38,"VerseNumber":3,"Text":"بہت سی امتوں کو ہم نے ہلاک کر دیا اس سے پہلے ۔ پس وہ فریاد کرنے لگے اور نہیں تھا یہ وقت بچ نکلنے کا"},{"SurahNumber":38,"VerseNumber":4,"Text":"اور وہ (اس پر) حیرا ن تھا کہ آیا ہے ان کے پاس ایک ڈرانے والا ان میں سے ، اور کفار کہنے لگے کہ یہ شخص ساحر ہے ، کذاب ہے"},{"SurahNumber":38,"VerseNumber":5,"Text":"کیا بنا یا ہے اس نے بہت سے خداؤں کی جگہ ایک خدا بیشک یہ بڑی عجیب و غریب بات ہے"},{"SurahNumber":38,"VerseNumber":6,"Text":"اور تیزی سے چل دیے قوم کے سردار (رسول کے پاس سے) اور (قوم سے کہا) یہاں سے نکلو اور جمے رہو اپنے بتوں پر ۔ بیشک اس میں اس کا کوئی (ذاتی ) مدعا ہے"},{"SurahNumber":38,"VerseNumber":7,"Text":"ہم نے تو ایسی بات آخری ملت (نصرانیت ) میں بھی نہیں سنی۔ یہ بالکل من گھڑت مذہب ہے"},{"SurahNumber":38,"VerseNumber":8,"Text":"کیا نازل کیا گیا ہے اس پر ’الذکر‘ (قرآن ) ہمارے درمیان میں سے بلکہ یہ کفار شک میں مبتلا ہیں میرے ذکر کے متعلق۔ بلکہ انہوں نے ابھی نہیں چکھا میرے عذاب کا مزہ"},{"SurahNumber":38,"VerseNumber":9,"Text":"کیا ان کے قبضہ میں ہیں خزانے آپ کے رب کی رحمت کے ، جو عزت والا بےحساب عطا کرنے والا ہے"},{"SurahNumber":38,"VerseNumber":10,"Text":"کیا ان کے لیے ہے سلطنت آسمانوں اور زمین کی جو کچھ ان کے درمیان ہے پس چاہیے کہ چڑھ جائیں (آسمان پر) اس کی راہوں سے"},{"SurahNumber":38,"VerseNumber":11,"Text":"(در حقیقت) کفار کے لشکروں میں سے یہ ایک چھوٹا سا لشکر ہے جسے وہاں (بد ر میں) شکست دے دی جائے گی"},{"SurahNumber":38,"VerseNumber":12,"Text":"جھٹلا یا تھا ان سے پہلے قوم نوح ، عاد اور میخوں والے فرعون نے"},{"SurahNumber":38,"VerseNumber":13,"Text":"اور ثمود، قوم لوط اور اصحاب ایکہ نے یہی وہ گروہ ہیں (جنکا ذکر پہلے گزر چکا)"},{"SurahNumber":38,"VerseNumber":14,"Text":"ان سب نے رسولوں کو جھٹلایا تو (ا ن پر ) لازم ہو گیا میرا عذاب"},{"SurahNumber":38,"VerseNumber":15,"Text":"اور نہیں انتظار کر رہے ہیں یہ (کفار مکّہ) مگر ایک کڑک کی جس کے بعد کوئی مہلت نہیں ہو گی"},{"SurahNumber":38,"VerseNumber":16,"Text":"اور (مذاقاً) کہتے ہیں اے ہمارے رب جلدی دے دے ہمارے حصہ (کا عذاب) یوم حساب سے پہلے"},{"SurahNumber":38,"VerseNumber":17,"Text":"(اے حبیب!) ان کی (نا معقول ) باتوں پر اور یاد فرماؤ ہمارے بندے داؤد کو جو بڑا طاقتور تھا وہ (ہماری طرف) بہت رجوع کرنے والا تھا"},{"SurahNumber":38,"VerseNumber":18,"Text":"ہم نے فرمانبردار بنا دیا تھا پہاڑوں کو وہ ان کے ساتھ تسبیح پڑھتے تھے عشاء اور اشراق کے وقت"},{"SurahNumber":38,"VerseNumber":19,"Text":"اور پرندوں کو، وہ بھی تسبیح کے وقت جمع ہو جاتے سب ان کے فرمانبردار تھے"},{"SurahNumber":38,"VerseNumber":20,"Text":"اور ہم نے مستحکم کر دیا ان کی حکومت کو اور ہم نے بخشی انہیں دانائی اور فیصلہ کُن بات کرنے کا ملکہ"}]}