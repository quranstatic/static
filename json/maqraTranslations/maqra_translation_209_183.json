{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":51,"VerseNumber":31,"Text":"(Ibraim) ya ce: \"To mene ne babban al'almarinku, ya ku Manzanni"},{"SurahNumber":51,"VerseNumber":32,"Text":"Suka ce: \"Lalle mu, an aike mu zuwa ga waɗansu mutane, masu laifi"},{"SurahNumber":51,"VerseNumber":33,"Text":"Domin mu saka musu waɗansu duwatsu na wani yumɓu (bom)"},{"SurahNumber":51,"VerseNumber":34,"Text":"Waɗanda aka yi wa alama daga wajen Ubangijinka, domin masu ɓarna"},{"SurahNumber":51,"VerseNumber":35,"Text":"Sa'an, nan Muka fitar da wanda ya kasance a cikinta daga muminai"},{"SurahNumber":51,"VerseNumber":36,"Text":"Sai dai ba mu samu ba, a cikinta, face gida guda na Musulmi"},{"SurahNumber":51,"VerseNumber":37,"Text":"Kuma Muka bar wata aya, a cikinta, ga waɗanda ke jin tsoron azaba, mai raɗaɗi"},{"SurahNumber":51,"VerseNumber":38,"Text":"Kuma ga Musa, a lokacin da Muka aiko shi zuwa ga Fir'auna da wani dalili bayyananne"},{"SurahNumber":51,"VerseNumber":39,"Text":"Sai ya juya baya tare da ƙarfinsa, kuma ya ce: \"Mai sihiri ne ko kuwa mahaukaci"},{"SurahNumber":51,"VerseNumber":40,"Text":"Saboda haka, Muka kama shi tare da rundunarsa, sa'an nan Muka jefa su a cikin teku, alhali kuwa yana wanda ake zargi"},{"SurahNumber":51,"VerseNumber":41,"Text":"Kuma ga Adawa, a lokacin da Muka aika iska ƙeƙasasshiya a kansu"},{"SurahNumber":51,"VerseNumber":42,"Text":"Ba ta barin kome da ta je a kansa, face ta mayar da shi kamar rududdugaggun ƙasusuwa"},{"SurahNumber":51,"VerseNumber":43,"Text":"Kuma ga Samudawa, a lokacin da aka ce musu: \"Ku ji ɗan daɗi har wani ɗan lokaci"},{"SurahNumber":51,"VerseNumber":44,"Text":"Sai suka yi girman kai ga umurnin Ubangijinsu, saboda haka tsawa ta kama su, alhali kuwa suna kallo"},{"SurahNumber":51,"VerseNumber":45,"Text":"Ba su ko samu damar tsayawa ba, kuma ba su kasance masu neman agaji ba"},{"SurahNumber":51,"VerseNumber":46,"Text":"Da mutanen Nuhu a gabanin haka, lalle sun kasance waɗansu irin mutane ne fasiƙai"},{"SurahNumber":51,"VerseNumber":47,"Text":"Kuma sama, mun gina ta da wani irin ƙarfi, alhali kuwa lalle Mu ne Masu yalwatawa"},{"SurahNumber":51,"VerseNumber":48,"Text":"Kuma ƙasa Mun shimfiɗa ta, To, madalla da masu shimfiɗawa, Mu"},{"SurahNumber":51,"VerseNumber":49,"Text":"Kuma daga kome Mun halitta nau'i biyu, watakila za ku yi tunani"},{"SurahNumber":51,"VerseNumber":50,"Text":"Saboda haka ku gudu zuwa ga Allah, lalle ni mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":51,"Text":"Kuma kada ku sanya, tare da Allah wani abin bautawa na dabam, lalle ni, mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":52,"Text":"Kamar haka dai wani Manzo bai je wa waɗanda ke gabaninsu ba face sun ce: \"Mai sihiri ne ko mahaukaci"},{"SurahNumber":51,"VerseNumber":53,"Text":"shin, suna yi wa juna wasiyya da shi ne? A'a, su dai mutane ne masu girman kai"},{"SurahNumber":51,"VerseNumber":54,"Text":"Sai ka juya daga barinsu, kuma kai ba abin zargi ba ne"},{"SurahNumber":51,"VerseNumber":55,"Text":"Kuma ka tunatar, domin tunatarwa tana amfanin muminai"},{"SurahNumber":51,"VerseNumber":56,"Text":"Kuma Ban halitta aljannu da mutane ba sai domin su bauta Mini"},{"SurahNumber":51,"VerseNumber":57,"Text":"Ba Ni nufln (samun) wani arziki daga gare su, Ba Ni nufin su (yi Mini hidimar) ciyar da Ni"},{"SurahNumber":51,"VerseNumber":58,"Text":"Lalle Allah, Shi ne Mai azurtawa, Mai ikon yi, Mai cikakken ƙarfi"},{"SurahNumber":51,"VerseNumber":59,"Text":"To, lalle waɗanda suka yi zalunci suna da masaki (na ɗiban zunubi) kamar masakin abokansu, saboda haka kada su yi Mini gaggawa"},{"SurahNumber":51,"VerseNumber":60,"Text":"Saboda haka, bone ya tabbata ga waɗanda suka kafirta, daga ranar su wadda aka yi musu alkawari"},{"SurahNumber":52,"VerseNumber":1,"Text":"Ina rantsuwa da ¦ur (Dutsen Musa)"},{"SurahNumber":52,"VerseNumber":2,"Text":"Da wani littafi rubutacce"},{"SurahNumber":52,"VerseNumber":3,"Text":"A cikin wata takardar fata shimfiɗaɗɗa"},{"SurahNumber":52,"VerseNumber":4,"Text":"Da Gidan da aka rayar da shi (da ibada)"},{"SurahNumber":52,"VerseNumber":5,"Text":"Da rufin nan da aka ɗaukaka"},{"SurahNumber":52,"VerseNumber":6,"Text":"Da tekun nan da aka cika (da ruwa)"},{"SurahNumber":52,"VerseNumber":7,"Text":"Lalle, azabar Ubangijinka, haƙiƙa, mai aukuwa ce"},{"SurahNumber":52,"VerseNumber":8,"Text":"Ba ta da mai tunkuɗewa"},{"SurahNumber":52,"VerseNumber":9,"Text":"Ranar da sama ke yin motsi tana kai kawo"},{"SurahNumber":52,"VerseNumber":10,"Text":"Kuma duwatsu na tafiya suna shuɗewa"},{"SurahNumber":52,"VerseNumber":11,"Text":"To, bone ya tabbata a ranar nan ga masu ƙaryatawa"},{"SurahNumber":52,"VerseNumber":12,"Text":"Waɗanda suke a cikin kududdufi suna wasa"},{"SurahNumber":52,"VerseNumber":13,"Text":"Ranar da za a tunkuɗa su zuwa wutar Jahannama, tunkuɗawa"},{"SurahNumber":52,"VerseNumber":14,"Text":"(A ce musu): \"Wannan ita ce wutar da kuka kasance kuna ƙaryatawa game da ita"},{"SurahNumber":52,"VerseNumber":15,"Text":"To, shin wannan sihiri ne ko kuwa ku ne ba ku gani"},{"SurahNumber":52,"VerseNumber":16,"Text":"Ku shige ta. To, ku yi haƙuri ko kuma kada ku yi haƙuri, dai dai ne a kanku, kawai ana yi muku sakamakon abin da kuka kasance kuna aikatawa"},{"SurahNumber":52,"VerseNumber":17,"Text":"Lalle, masu taƙawa, suna a cikin gidajen Aljanna da wata ni'ima"},{"SurahNumber":52,"VerseNumber":18,"Text":"Suna masu jin daɗi da abin da Ubangijinsu Ya ba su, kuma Ubangijinsu Ya tsare musu azabar Jahim"},{"SurahNumber":52,"VerseNumber":19,"Text":"(A ce musu): \"Ku ci, ku sha, da ni'ima, domin abin da kuka kasance kuna aikatawa"},{"SurahNumber":52,"VerseNumber":20,"Text":"Suna kishingiɗe a kan karagu waɗanda ke cikin sahu, kuma Muka aurar da su waɗansu mata masu farin idanu, masu girmansu"},{"SurahNumber":52,"VerseNumber":21,"Text":"Kuma waɗanda suka yi imani kuma zuriyarsu *suka bi su ga imanin, Mun riskar da zuriyarsu da su, alhali kuwa ba da Mun rage musu kome ba daga aikinsu, kowane mutum jingina ne ga abin da ya sana'anta"},{"SurahNumber":52,"VerseNumber":22,"Text":"Kuma Muka yalwata musu 'ya'yan itace da nama irin wanda suke marmari"},{"SurahNumber":52,"VerseNumber":23,"Text":"Suna miƙa wa junansu a cikinta hinjalan giya, wadda babu yasassar magana a cikinta, kuma babu jin nauyin zunubi"}]}