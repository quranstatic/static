{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":69,"VerseNumber":1,"Text":"Alcaaqha is Qhiyaamâ migaqwak migaaqak teynay is nummah takku waytam yascasse kinni"},{"SurahNumber":69,"VerseNumber":2,"Text":"Qhiyaamay cakkil takku wayta macaay"},{"SurahNumber":69,"VerseNumber":3,"Text":"Maca koo tiysixxigeeh Nabiyow Qhiyaamay cakkil takku wayta"},{"SurahNumber":69,"VerseNumber":4,"Text":"Samuud deqsitta kedoó (woh Nabii Saalic mara) kee Qaad deqsitta kedó (woh Nabii Huud mara) Qhiyaamay meesî gibdah lubbî taatuki deqsitta dirabbosseh"},{"SurahNumber":69,"VerseNumber":5,"Text":"Tokkel samuuduh tu gactek, Yalli caddok taturte xongolot ken finqise"},{"SurahNumber":69,"VerseNumber":6,"Text":"Kaadu Qaad deqsita marah tu gactek, Yalli kaxxa xongoloo kee xabca le caacayay caddok tatret ken finqise"},{"SurahNumber":69,"VerseNumber":7,"Text":"Yalli malcina baraay bacra ayroy sitta katattay aggirriqqe sinni caacay keenit ruube, tokkel woo baritteé kee woo ayroorah addat sinaamay rabtey qangalaltay tamiirâ laqiibay gorrittey inaaqah tani ceelah ken table"},{"SurahNumber":69,"VerseNumber":8,"Text":"Tokkel woo marak numwy finqite kalah raaqe keenik maay table"},{"SurahNumber":69,"VerseNumber":9,"Text":"Kaadu firqawnaay, kaak naharat korosuh suge maraá kee magaalol elle korsen mari (Nabii Luut mara kinnuk) kaxxa dambi luk yemeeten"},{"SurahNumber":69,"VerseNumber":10,"Text":"Tokkel usun sinni Rabbih farmoyta cineenih, wonnaluk Yalli gibdi mabbuxuh ken yibbixe (digaalá kinnuk)"},{"SurahNumber":69,"VerseNumber":11,"Text":"Diggah nanu lee caddok taturteeh kulliimik amo ciggilte waqdi, doynikit Nabii Nuucùû luk sin nukkuqeeh sin raaqisne"},{"SurahNumber":69,"VerseNumber":12,"Text":"Woo abto kassis siinih abne, kaadu raaqissa ayti tet raaqissamkeh"},{"SurahNumber":69,"VerseNumber":13,"Text":"Tokkel baantat inki adda fuuxa fuuxumta waqdi"},{"SurahNumber":69,"VerseNumber":14,"Text":"Kaadu baaxoo kee qaleelá le aroocak tamukkuqeeh, inki atkah sittat tamuttukeeh bulá takke"},{"SurahNumber":69,"VerseNumber":15,"Text":"Toysa too waqdi Qhiyaama soltah"},{"SurahNumber":69,"VerseNumber":16,"Text":"Kaadu qaran qanxixaah, usuk woo ayró boolaataah Qande luk maraaqa"},{"SurahNumber":69,"VerseNumber":17,"Text":"Kaadu malayka kay deraafel gactaah, woo ayró ku Rabbih qarshi malaykak bacra malaykatti isi amol yakkuqe"},{"SurahNumber":69,"VerseNumber":18,"Text":"Too ayró sinaamey cisab kee galtoh Yallî fooca sin maksan, isin qellissaanamak tu kaak maqellitta"},{"SurahNumber":69,"VerseNumber":19,"Text":"Le kitab migdi gabah kah yontocowwime numuh tugactek wallê gibdah yi kitab ibbixa ikriya iyya"},{"SurahNumber":69,"VerseNumber":20,"Text":"Diggah anu asmatuk suge, inni cisaabat (galtot) garayuwaam"},{"SurahNumber":69,"VerseNumber":21,"Text":"Toysa usuk akeeral ruffu kaa hayta mano le"},{"SurahNumber":69,"VerseNumber":22,"Text":"Jannatay fayya leh addal yan"},{"SurahNumber":69,"VerseNumber":23,"Text":"Jannatti mexexi kaa daggaasita marah xayih"},{"SurahNumber":69,"VerseNumber":24,"Text":"Keenik iyyaanah:akumaay, aquba ruffû xica tatrusutten meqe taamáh sabbatah, taturte ayroorah addat"},{"SurahNumber":69,"VerseNumber":25,"Text":"Kaadu Le kitab guri gabah kah yontocowwime numuh tu gactek, maganey yi kitab yoh antacawwime wannay iyya"},{"SurahNumber":69,"VerseNumber":26,"Text":"Kaadu inkinnah maa xaginniyo yicisab kinnim"},{"SurahNumber":69,"VerseNumber":27,"Text":"Maganey addunyal abe rabi yi manoh ellecabo akkinnay"},{"SurahNumber":69,"VerseNumber":28,"Text":"Yi maali yoh xiqem mali Yallih digaalák"},{"SurahNumber":69,"VerseNumber":29,"Text":"Yi duddaa kee reedá yok gexxeh"},{"SurahNumber":69,"VerseNumber":30,"Text":"Iyyan jahannam malaykak:kaa abbixaay wonnaluk kay namma gaba fillat kaak axuwa silsilatat"},{"SurahNumber":69,"VerseNumber":31,"Text":"Tohuk lakal jaciim deqsitta girá kaa culusa tet niqna tammoysamkeh"},{"SurahNumber":69,"VerseNumber":32,"Text":"Tohuk lakal silsilatay xexxaarah malcina tabanih cusul yakket kaa culusa iyyan"},{"SurahNumber":69,"VerseNumber":33,"Text":"Diggah usuk addunyal Yallay nabah inkittinaanel aamanuk masuginna"},{"SurahNumber":69,"VerseNumber":34,"Text":"Kaadu tu dagoyta yaskameenimih sinam ilsiisak masuginna addunyal"},{"SurahNumber":69,"VerseNumber":35,"Text":"Toysa ta saaku usuk takkķel isil xayi numuy digaalá isik waasa mali"},{"SurahNumber":69,"VerseNumber":36,"Text":"Kaadu hebeltô maaqo mali girâ marak caxta qasaalayi akke waytek"},{"SurahNumber":69,"VerseNumber":37,"Text":"Ama qasaalayi takmem matan dambileelay koroosannuk kate wayte akke waytek"},{"SurahNumber":69,"VerseNumber":38,"Text":"Xiibitah an isin tableenimil"},{"SurahNumber":69,"VerseNumber":39,"Text":"Kaadu able waytaanamal xiibita"},{"SurahNumber":69,"VerseNumber":40,"Text":"Diggah ta Qhuraan Yallih maxcoy massakaxxa le farmoyti yakriye kinni"},{"SurahNumber":69,"VerseNumber":41,"Text":"Kaadu usuk (Qhuraan kinnuk) gadabê maxco hinna, kaa nummassaanam siinik dagoh"},{"SurahNumber":69,"VerseNumber":42,"Text":"Kaadu usuk qellittem aaxigeh iyya ginnilih maxco hinna, isin kassittaanaah elle kaskassowtaanam siinik dagoh"},{"SurahNumber":69,"VerseNumber":43,"Text":"Usuk ginó gineh yan Rabbih kabuk oobe kitaaba"},{"SurahNumber":69,"VerseNumber":44,"Text":"Kaadu Nabii Mucammad Asale nanu axce wayneemik tu nel diraabah ginnaasitinnay"},{"SurahNumber":69,"VerseNumber":45,"Text":"Nanu diggah qanxaffe luk migdi gabah kaa abbaxuk neneeh kaa digaalak nen"},{"SurahNumber":69,"VerseNumber":46,"Text":"Tohuk lakal canti ramad kaak argaquk nen"},{"SurahNumber":69,"VerseNumber":47,"Text":"Tokkel siinik ni digaalák kaa reebisaamih dudda num mali"},{"SurahNumber":69,"VerseNumber":48,"Text":"Kaadu diggah, Qhuraan kassiisi Yallak meesita marah"},{"SurahNumber":69,"VerseNumber":49,"Text":"Kaadu diggah nanu naaxigeh, siinik diggah ama Qhuraan dirabboysa mara"},{"SurahNumber":69,"VerseNumber":50,"Text":"Kaadu diggah ama Qhuraan dirabboysaanam, Qhiyaamah ayró koroosite maral kaxxa nadaama akke le"},{"SurahNumber":69,"VerseNumber":51,"Text":"Kaadu diggah, usuk (Qhuraan kinnuk) nummay asmat le kinni"},{"SurahNumber":69,"VerseNumber":52,"Text":"Toysa saytunnos! ku Rabbih migaaqay naba"},{"SurahNumber":70,"VerseNumber":1,"Text":"Korosuk num raq sinni digaaláy keenil obtu wayta essereeh kallace"},{"SurahNumber":70,"VerseNumber":2,"Text":"Usuk korosuh tet essereeh keenik tet waasa num mayan, yalli tet oobisam faxek"},{"SurahNumber":70,"VerseNumber":3,"Text":"Yallay fayya leeh nabna leh kabuk taniih keenik cattam matan"},{"SurahNumber":70,"VerseNumber":4,"Text":"Malaykaa kee jibriil Yallâ fanah tawqe ixxi kak kontom alfih sanat yakke ayróh addat"},{"SurahNumber":70,"VerseNumber":5,"Text":"Toysa isbir Nabiyow qaxmeqe sabrih"},{"SurahNumber":70,"VerseNumber":6,"Text":"Diggah, usun (koros kinnuk) digaalá xer iimiy akke waytah yablen"},{"SurahNumber":70,"VerseNumber":7,"Text":"Kaadu nanu xayiimiy takku waytah tet nable"},{"SurahNumber":70,"VerseNumber":8,"Text":"Amah takkem Qaran diyaayisen lakqoo kee nacaasih innah gaca ayró"},{"SurahNumber":70,"VerseNumber":9,"Text":"Kaadu qaleelá bisu le suufuy fikiikiseeniy caacayat gexah inna takke ayró"},{"SurahNumber":70,"VerseNumber":10,"Text":"Elle xayi elle xayi essere waah, kacnoyti kacnoyta essere waa ayro"},{"SurahNumber":70,"VerseNumber":11,"Text":"Yalli woo ayro sitta ken yaybulleeh, sitta yaaxigeeniih sittah xiqaanam malon. tokkel umeyni (korosta kinnuk) isi nafsik isi xaylo fidah yaceem faxaah sangeela Qhiyaamah ayroh digaalak"},{"SurahNumber":70,"VerseNumber":12,"Text":"Kaadu isi barraa kee isi toobokoyta fidah yaceem faxa"},{"SurahNumber":70,"VerseNumber":13,"Text":"Kaadu kay kedoy (gulub kinnuk) kaa orbissaah kaa reebissah tani fidah yaceem faxa"},{"SurahNumber":70,"VerseNumber":14,"Text":"Baaxô bagul inkih enni ittaamat waddiimaamih sangel le, tohuk lakal Yallih digaalák naggoowam faxa woo fidat"},{"SurahNumber":70,"VerseNumber":15,"Text":"Caagid usuk elle faxa inna hinna, diggah is ladá deqsitta giráy hadiidigtaah habuubugta kinni"},{"SurahNumber":70,"VerseNumber":16,"Text":"Is arab siibtá gira niqnâ gibdah"},{"SurahNumber":70,"VerseNumber":17,"Text":"Isî fanah secta iimaanat derre cabeeh, Yallaa kee Yallih farmoytih amri cine mara"},{"SurahNumber":70,"VerseNumber":18,"Text":"Kaadu sectah maalu kobxiseeh, Yallih cakki kak aceewee mara"}]}