{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":10,"VerseNumber":53,"Text":"Ti chiederanno: “È vero?”. Di': “Sì, lo giuro [in Nome del] mio Signore, è la verità, e non potrete sottrarvi alla potenza di Allah”"},{"SurahNumber":10,"VerseNumber":54,"Text":"Ogni anima peccatrice pagherebbe, per riscattarsi, tutto quello che c'è sulla terra, se lo possedesse. Nasconderanno il loro rimpianto, quando vedranno il castigo. Si deciderà di loro con giustizia e non subiranno alcun torto"},{"SurahNumber":10,"VerseNumber":55,"Text":"In verità, ad Allah appartiene tutto ciò che è nei cieli e sulla terra e la promessa di Allah è verità, ma la maggior parte di loro non sanno nulla"},{"SurahNumber":10,"VerseNumber":56,"Text":"Egli dà la vita e la morte, verso di Lui sarete ricondotti"},{"SurahNumber":10,"VerseNumber":57,"Text":"O uomini, vi è giunta un'esortazione da parte del vostro Signore, guarigione per ciò che è nei petti, guida e misericordia per i credenti"},{"SurahNumber":10,"VerseNumber":58,"Text":"Di' loro che si compiacciano della grazia di Allah e della Sua misericordia, ché ciò è meglio di quello che accumulano"},{"SurahNumber":10,"VerseNumber":59,"Text":"Di': “Cosa pensate del cibo che Allah ha fatto scendere per voi e che dividete in illecito e lecito?”. Di': “È Allah che ve lo ha permesso, oppure inventate menzogne contro Allah?”"},{"SurahNumber":10,"VerseNumber":60,"Text":"Cosa penseranno, nel Giorno della Resurrezione, coloro che inventano menzogne contro Allah? In verità, Allah possiede la grazia per gli uomini, ma la maggior parte di loro non sono riconoscenti"},{"SurahNumber":10,"VerseNumber":61,"Text":"In qualunque situazione ti trovi, qualunque brano del Corano reciti e qualunque cosa facciate, Noi siamo testimoni al momento stesso in cui la fate. Al tuo Signore non sfugge neanche il peso di un atomo sulla terra o nel cielo; non c'è cosa alcuna, più piccola o più grande di ciò, che non sia [registrata] in un Libro esplicito"},{"SurahNumber":10,"VerseNumber":62,"Text":"In verità, quanto agli intimi, non avranno nulla da temere e non saranno afflitti"},{"SurahNumber":10,"VerseNumber":63,"Text":"coloro che credono e sono timorati"},{"SurahNumber":10,"VerseNumber":64,"Text":"li attende la lieta novella in questa vita e nell'altra. Le parole di Allah non subiscono alterazione, questo è l'immenso successo"},{"SurahNumber":10,"VerseNumber":65,"Text":"Non ti addolorino le loro parole. Tutta la potenza appartiene ad Allah. Egli è audiente, sapiente"},{"SurahNumber":10,"VerseNumber":66,"Text":"Certamente appartiene ad Allah tutto ciò che è nei cieli e ciò che è sulla terra. Cosa seguono coloro che invocano consoci all'infuori di Allah? Non inseguono che vane congetture, e non fanno che supposizioni"},{"SurahNumber":10,"VerseNumber":67,"Text":"Egli ha fatto per voi la notte affinché riposiate e il giorno affinché vi rischiari. In verità, in ciò vi sono segni per la gente che ascolta"},{"SurahNumber":10,"VerseNumber":68,"Text":"Dicono: “Allah Si è preso un figlio”. Gloria a Lui, Egli è Colui Che basta a Se Stesso: Gli appartiene tutto quello che è nei cieli e tutto quello che è sulla terra. Non avete nessuna prova per dire ciò: direte su Allah ciò che non sapete"},{"SurahNumber":10,"VerseNumber":69,"Text":"Di': “Coloro che inventano menzogne contro Allah non prospereranno"},{"SurahNumber":10,"VerseNumber":70,"Text":"avranno gioia effimera nella vita terrena, quindi ritorneranno a Noi e faremo gustare loro un castigo severo per la loro miscredenza”"}]}