{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":76,"VerseNumber":19,"Text":"మరియు వారి మద్య శాశ్వతంగా, యవ్వనులుగా ఉంటే బాలురు తిరుగుతూ ఉంటారు. మరియు నీవు వారిని చూస్తే, వారిని వెదజల్లిన ముత్యాలుగా భావిస్తావు"},{"SurahNumber":76,"VerseNumber":20,"Text":"మరియు నీవు అక్కడ (స్వర్గంలో) చూస్తే, ఎక్కడ చూసినా ఆనందమే పొందుతావు. మరియు ఒక మహత్తర సామ్రాజ్య వైభవం కనిపిస్తుంది"},{"SurahNumber":76,"VerseNumber":21,"Text":"వారి ఒంటి మీద సన్నని ఆకుపచ్చని శ్రేష్ఠమైన పట్టు వస్త్రాలు మరియు బంగారు జలతారు అల్లిన దుస్తులుంటాయి. మరియు వారికి వెండి కంకణాలు తొడిగించబడతాయి. మరియు వారి ప్రభువు వారికి నిర్మలమైన పానీయాన్ని త్రాగటానికి ప్రసాదిస్తాడు"},{"SurahNumber":76,"VerseNumber":22,"Text":"(వారితో ఇలా అనబడుతుంది): \"నిశ్చయంగా, ఇది మీకు ఇవ్వబడే ప్రతిఫలం. ఎందుకంటే, మీ శ్రమ అంగీరించబడింది"},{"SurahNumber":76,"VerseNumber":23,"Text":"నిశ్చయంగా, మేమే, ఈ ఖుర్ఆన్ ను, నీ పై (ఓ ముహమ్మద్!) క్రమక్రమంగా అవతరింపజేశాము"},{"SurahNumber":76,"VerseNumber":24,"Text":"కావున నీవు నీ ప్రభువు యొక్క ఆజ్ఞపై స్థిరంగా ఉండు మరియు వీరిలోని ఏ పాపి యొక్క లేదా సత్యతిరస్కారుని యొక్క మాట గాని వినకు"},{"SurahNumber":76,"VerseNumber":25,"Text":"మరియు నీ ప్రభువు నామాన్ని ఉదయం మరియు సాయంత్రం స్మరిస్తూ ఉండు"},{"SurahNumber":76,"VerseNumber":26,"Text":"మరియు రాత్రివేళ ఆయన సన్నిధిలో సాష్టాంగం (సజ్దా) చేస్తూ ఉండు మరియు రాత్రివేళ సుదీర్ఘ కాలం, ఆయన పవిత్రతను కొనియాడుతూ ఉండు"},{"SurahNumber":76,"VerseNumber":27,"Text":"నిశ్చయంగా, వీరు అనిశ్చితమైన ఈ ప్రాపంచిక జీవితం పట్ల మోహితులై వున్నారు. మరియు మున్ముందు రానున్న భారమైన దినాని విస్మరిస్తున్నారు"},{"SurahNumber":76,"VerseNumber":28,"Text":"మేమే వీరిని సృష్టించినవారము మరియు వీరి శరీరాన్ని దృఢ పరిచిన వారము. మరియు మేము కోరినప్పుడు వీరికి బదులుగా వీరి వంటి వారిని తేగలము"},{"SurahNumber":76,"VerseNumber":29,"Text":"నిశ్చయంగా, ఇదొక హితోపదేశం కావున ఇష్టపడినవాడు తన ప్రభువు వైపునకు పోయే మార్గాన్ని అవలంబించవచ్చు"},{"SurahNumber":76,"VerseNumber":30,"Text":"మరియు అల్లాహ్ కోరకపోతే, మీరు కోరేదీ (జరగదు)! నిశ్చయంగా, అల్లాహ్ సర్వజ్ఞుడు, మహావివేకవంతుడు"},{"SurahNumber":76,"VerseNumber":31,"Text":"ఆయన తాను కోరినవారిని తన కారుణ్యంలోకి తీసుకుంటాడు. మరియు దుర్మార్గుల కొరకు ఆయన బాధాకరమైన శిక్షను సిద్ధపరచి ఉంచాడు"},{"SurahNumber":77,"VerseNumber":1,"Text":"ఒకదాని తరువాత ఒకటి, వరుసగా పంపబడే వాయువుల సాక్షిగా"},{"SurahNumber":77,"VerseNumber":2,"Text":"మరియు తీవ్రమైన వేగతో వీచే వాయువుల సాక్షిగా"},{"SurahNumber":77,"VerseNumber":3,"Text":"మరియు మేఘాలను దూరదూరంగా వ్యాపింపజేసే వాయువుల సాక్షిగా"},{"SurahNumber":77,"VerseNumber":4,"Text":"మరియు మంచి చెడులను విశదపరచే (దైవదూతల) సాక్షిగా"},{"SurahNumber":77,"VerseNumber":5,"Text":"సందేశాలను ప్రవక్తల వద్దకు తెచ్చే (దైవదూత) సాక్షిగా"},{"SurahNumber":77,"VerseNumber":6,"Text":"సాకుగా లేక హెచ్చరికగా"},{"SurahNumber":77,"VerseNumber":7,"Text":"నిశ్చయంగా, మీకు వాగ్దానం చేయబడినది, జరగవలసి ఉంది"},{"SurahNumber":77,"VerseNumber":8,"Text":"అప్పుడు ఎప్పడైతే నక్షత్రాలు కాంతి హీనమై పోతాయో"},{"SurahNumber":77,"VerseNumber":9,"Text":"మరియు ఆకాశం చీలిపోతుందో"},{"SurahNumber":77,"VerseNumber":10,"Text":"మరియు పర్వతాలు పొడిగా మారి, చెల్లాచెదురుగా చేయబడతాయో"},{"SurahNumber":77,"VerseNumber":11,"Text":"మరియు ప్రవక్తలు తమ నిర్ణీత సమయంలో సమావేశపరచబడతారో"},{"SurahNumber":77,"VerseNumber":12,"Text":"ఏ దినానికి గాను, (ఇవన్నీ) వాయిదా వేయబడ్డాయి"},{"SurahNumber":77,"VerseNumber":13,"Text":"ఆ తీర్పుదినం కొరకా"},{"SurahNumber":77,"VerseNumber":14,"Text":"మరియు ఆ తీర్పుదినం అంటే ఏమిటో నీకెలా అర్థం కాగలదు"},{"SurahNumber":77,"VerseNumber":15,"Text":"ఆ రోజు (పునరుత్థాన దినాన్ని) తిరస్కరించే వారికి వినాశమంది"},{"SurahNumber":77,"VerseNumber":16,"Text":"ఏమీ? మేము పూర్వీకులను నాశనం చేయలేదా"},{"SurahNumber":77,"VerseNumber":17,"Text":"తరువాత రాబోయే వారిని కూడా, మేము వారి వెనక పంపుతాము"},{"SurahNumber":77,"VerseNumber":18,"Text":"ఈ విధంగా మేము నేరస్థుల పట్ల వ్యవహరిస్తాము"},{"SurahNumber":77,"VerseNumber":19,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":20,"Text":"ఏమీ? మేము మిమ్మల్ని తుచ్ఛమైన నీటితో (వీర్యబిందువుతో) సృష్టించలేదా"},{"SurahNumber":77,"VerseNumber":21,"Text":"తరువాత మేము దానిని ఒక భద్రమైన స్థానంలో ఉంచాము"},{"SurahNumber":77,"VerseNumber":22,"Text":"ఒక నిర్ణీత కాలం వరకు"},{"SurahNumber":77,"VerseNumber":23,"Text":"ఈ విధంగా మేము నిర్ణయించాము, ఎందుకంటే మేమే ఉత్తమమైన నిర్ణయాలు తీసుకునే వారము"},{"SurahNumber":77,"VerseNumber":24,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":25,"Text":"ఏమీ? మేము భూమిని ఒక సమీకరించే స్థానంగా చేయలేదా"},{"SurahNumber":77,"VerseNumber":26,"Text":"జీవులకూ మరియు మృతులకూను"},{"SurahNumber":77,"VerseNumber":27,"Text":"మరియు దానిలో ఎత్తైన పర్వతాలను స్థిరంగా నిలుపలేదా? మరియు మీకు త్రాగటానికి మంచి నీటిని ప్రసాదించలేదా"},{"SurahNumber":77,"VerseNumber":28,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":29,"Text":"(సత్యతిరస్కారులతో ఇలా అనబడుతుంది): \"మీరు తిరస్కరిస్తూ వచ్చిన దాని వైపునకు పొండి"},{"SurahNumber":77,"VerseNumber":30,"Text":"(దాని పొగ) మూడు శాఖలుగా చీలిపోయే నీడ వైపునకు పొండి"},{"SurahNumber":77,"VerseNumber":31,"Text":"కాని అది ఏ విధమైన (చల్ల) నీడనూ ఇవ్వదూ మరియు (నరక) జ్వాలల నుండి కూడా కాపాడదు"},{"SurahNumber":77,"VerseNumber":32,"Text":"వాస్తవానికి అది పెద్ద పెద్ద మొద్దు వంటి అగ్నికణాలను విసురుతుంది"},{"SurahNumber":77,"VerseNumber":33,"Text":"వాస్తవానికి ఆ అగ్నికణాలు పసుపు పచ్చని ఒంటెల వలే కనిపిస్తాయి"},{"SurahNumber":77,"VerseNumber":34,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":35,"Text":"ఆ దినాన వారు మాట్లాడలేరు"},{"SurahNumber":77,"VerseNumber":36,"Text":"మరియు వారికి సాకులు చెప్పుకునే అవకాశం కూడా ఇవ్వబడదు"},{"SurahNumber":77,"VerseNumber":37,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":38,"Text":"అది తీర్పుదినమై ఉంటుంది! మేము మిమ్మల్ని మరియు మీ పూర్వీకులను సమావేశపరచి ఉంటాము"},{"SurahNumber":77,"VerseNumber":39,"Text":"కావున మీ వద్ద ఏదైనా పన్నాగముంటే దానిని పన్నండి"},{"SurahNumber":77,"VerseNumber":40,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":41,"Text":"నిశ్చయంగా భయభక్తులు గలవారు (ఆ రోజు చల్లని) నీడలలో చెలమల దగ్గర ఉంటారు"},{"SurahNumber":77,"VerseNumber":42,"Text":"మరియు వారికి వారు కోరే ఫలాలు లభిస్తాయి"},{"SurahNumber":77,"VerseNumber":43,"Text":"(వారితో ఇలా అనబడుతుంది): \"మీరు చేస్తూ ఉండిన కర్మలను ఫలితంగా హాయిగా తినండి, త్రాగండి"},{"SurahNumber":77,"VerseNumber":44,"Text":"నిశ్చయంగా, మేము సజ్జనులకు ఇలాంటి ప్రతిఫలమే ఇస్తాము"},{"SurahNumber":77,"VerseNumber":45,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":46,"Text":"(ఓ సత్యతిరస్కారులారా!) మీరు కొంతకాలం తినండి, సుఖాలు అనుభవించండి. నిశ్చయంగా, మీరు నేరస్థులు"},{"SurahNumber":77,"VerseNumber":47,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":48,"Text":"మరియు వారితో: \"(అల్లాహ్ ముందు) వంగండి (రుకూఉ చేయండి).\" అని అన్నప్పుడు, వారు వంగలేదు"},{"SurahNumber":77,"VerseNumber":49,"Text":"ఆ రోజు (పునరుత్థానాన్ని) తిరస్కరించే వారికి వినాశముంది"},{"SurahNumber":77,"VerseNumber":50,"Text":"దీని (ఈ ఖుర్ఆన్) తరువాత ఇక వారు మరెలాంటి సందేశాన్నివిశ్వసిస్తారు"}]}