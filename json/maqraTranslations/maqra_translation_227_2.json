{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":69,"VerseNumber":1,"Text":"Meuteuntee that-that han jeut han teuka"},{"SurahNumber":69,"VerseNumber":2,"Text":"Peue roe nyang teuka meuteuntee leupah"},{"SurahNumber":69,"VerseNumber":3,"Text":"Na tateupue nyang han jeuet han teuka"},{"SurahNumber":69,"VerseNumber":4,"Text":"Yoh dilee masa Tsamud geupeugah Jikheun sulet that uroe kiamat Meunan pih si ‘Ad jikheun beurakah"},{"SurahNumber":69,"VerseNumber":5,"Text":"Tsamud binasa ngon bala hebat"},{"SurahNumber":69,"VerseNumber":6,"Text":"Binasa si ‘Ad angen kreuh leupah Angen sijuek that badei ngon tophan"},{"SurahNumber":69,"VerseNumber":7,"Text":"Tujoh malam tan jipiyoh payah Jeuet lom meutamah ngon lapan uroe Kawom teupipoe taeu dum reubah Sang bak kureuma nyang ka brok asoe Reubah sinaroe abeh dum tewah"},{"SurahNumber":69,"VerseNumber":8,"Text":"Hana nyang tinggai jih le meusidroe"},{"SurahNumber":69,"VerseNumber":9,"Text":"Peuraʻun pande pih hana ubah Yoh goh Peuraʻun ngon muktafikat Bandum saban that jipubuet salah"},{"SurahNumber":69,"VerseNumber":10,"Text":"Jimaksiet dum jih rasul tuhan jih Neusiksa treuk jih nyang brat sileupah"},{"SurahNumber":69,"VerseNumber":11,"Text":"‘Oh teuka tophan jiek ie raya Gata lam bahtra dum Kamoe keubah"},{"SurahNumber":69,"VerseNumber":12,"Text":"Meupeujeuet nyan dum jeuet keu peuingat Keu gata meuhat tatueng phaedah Geulinyueng nyang got sabe jiingat"},{"SurahNumber":69,"VerseNumber":13,"Text":"‘Oh jan kiamat teuma geupeugah Geuyup beuragoe sigo yup meuhat"},{"SurahNumber":69,"VerseNumber":14,"Text":"Bumoe geuangkat ngon gunong meugah Bumoe ngon gunong meuseumpom anco"},{"SurahNumber":69,"VerseNumber":15,"Text":"Uroe nyan baro kiamat sudah"},{"SurahNumber":69,"VerseNumber":16,"Text":"Langet pih bicah uroe nyan reului Hana daya le leumoh jih leupah"},{"SurahNumber":69,"VerseNumber":17,"Text":"Jeut sagoe langet dum malaikat Arasy Hadharat geume dum sudah Lapan droe ureueng nyang me ‘arasy nyan Di ateuh gopnyan sinan keuh ‘arasy"},{"SurahNumber":69,"VerseNumber":18,"Text":"Uroe nyan gata geuba bak Tuhan Meu sapeue pih tan meusom bak Allah"},{"SurahNumber":69,"VerseNumber":19,"Text":"Soe nyang cok kitab ngon jaroe uneun Geujok rot uneun jikheun treuk bagah Beudoh dum jak kheun kitab lon nyopat"},{"SurahNumber":69,"VerseNumber":20,"Text":"Yoh dilee meuhat lon yakin sudah Lon yakin di lon akan geuhisab"},{"SurahNumber":69,"VerseNumber":21,"Text":"Ureueng nyan meuhat seunang that leupah Udep that seunang rila Hadharat"},{"SurahNumber":69,"VerseNumber":22,"Text":"Meuteumeung teumpat churuga indah Dalam churuga nyang manyang that-that"},{"SurahNumber":69,"VerseNumber":23,"Text":"Boh kayee le that miyup sileupah"},{"SurahNumber":69,"VerseNumber":24,"Text":"Tapajoh tajep seunang ngon ladat Sabab buet got that masa nyang sudah"},{"SurahNumber":69,"VerseNumber":25,"Text":"Soe-soe nyang geujok rot wie jih kitab Jikheun treuk ligat meunyesai leupah Adak jeuet di lon bek geujok kitab"},{"SurahNumber":69,"VerseNumber":26,"Text":"Bek lon eu hisab keu lon geupeugah"},{"SurahNumber":69,"VerseNumber":27,"Text":"Nyang got cit mate mantong bek meunoe Mangat atra nyoe dum abeh sudah"},{"SurahNumber":69,"VerseNumber":28,"Text":"Areuta lon le hana guna le"},{"SurahNumber":69,"VerseNumber":29,"Text":"Kuasa han le anco dum bicah"},{"SurahNumber":69,"VerseNumber":30,"Text":"Rante bak takue jih taboh laju"},{"SurahNumber":69,"VerseNumber":31,"Text":"Dalam apui hu tatiek jih bagah"},{"SurahNumber":69,"VerseNumber":32,"Text":"Lheuh nyan tarante jih lom di sinan Panyang rante nyan na tujoh ploh hah"},{"SurahNumber":69,"VerseNumber":33,"Text":"Han jimeuiman di jih keu Tuhan Allah keuh Tuhan nyang agong leupah"},{"SurahNumber":69,"VerseNumber":34,"Text":"Han jitem yue bri di jih makanan Keu ureueng gasien nyang dalam susah"},{"SurahNumber":69,"VerseNumber":35,"Text":"Uroe nyoe di jih hana ngon jih le"},{"SurahNumber":69,"VerseNumber":36,"Text":"Makanan geubri nanoh ngon darah"},{"SurahNumber":69,"VerseNumber":37,"Text":"Nyan keuh makanan ureueng meudacha Geubri nyan saja keu ureueng salah"},{"SurahNumber":69,"VerseNumber":38,"Text":"Ulon meusumpah ngon peue nyang taeu"},{"SurahNumber":69,"VerseNumber":39,"Text":"Nyang hana taeu pih saban leupah"},{"SurahNumber":69,"VerseNumber":40,"Text":"Keubit nyan narit rasul mulia Atra nyan geuba Neuyue le Allah"},{"SurahNumber":69,"VerseNumber":41,"Text":"Bukon nyan narit ureueng meupanton Gata meuiman nit that sileupah"},{"SurahNumber":69,"VerseNumber":42,"Text":"Jeuet keu peuingat di gata pih nit Tapi kon narit ureueng meurajah"},{"SurahNumber":69,"VerseNumber":43,"Text":"Tron nibak Tuhan Po bandum alam"},{"SurahNumber":69,"VerseNumber":44,"Text":"Meunyo buet gopnyan lagee tapeugah Geupeuna-peuna narit ateuh Lon"},{"SurahNumber":69,"VerseNumber":45,"Text":"Teuntee Lon hukom gopnyan le bagah Bak jaroe uneun lon mat geuh lon hue"},{"SurahNumber":69,"VerseNumber":46,"Text":"Lon koh bak takue sinan le reubah"},{"SurahNumber":69,"VerseNumber":47,"Text":"Lam kawan gata hana meusidroe Nyang peutheun geuh nyoe bek Kamoe balah"},{"SurahNumber":69,"VerseNumber":48,"Text":"Atra nyan cit roe haba peuingat Keu ureueng nyang that takwa keu Allah"},{"SurahNumber":69,"VerseNumber":49,"Text":"Kamoe meuteupue lam kawan gata Na nyang duseuta gopnyan jipeugah"},{"SurahNumber":69,"VerseNumber":50,"Text":"Teuma atra nyan keu awak kaphe Meuhat jeuet ase meunyesai teulah"},{"SurahNumber":69,"VerseNumber":51,"Text":"Atra nyan beuna cit hak tayakin"},{"SurahNumber":69,"VerseNumber":52,"Text":"Teuseubeh takheun tapujoe Allah Takheun teuseubeh ngon nan Po gata Nyang Maha Raya Agong ngon Meugah"},{"SurahNumber":70,"VerseNumber":1,"Text":"Na jilakee le ureueng meulakee Beu teuka teuntee azeub beu bagah"},{"SurahNumber":70,"VerseNumber":2,"Text":"Azeub keu kaphe han ek soe sangka"},{"SurahNumber":70,"VerseNumber":3,"Text":"Atra nyan sigra Neubri le Allah Tuhan keuh nyang Po dum tingkat-tingkat"},{"SurahNumber":70,"VerseNumber":4,"Text":"Rot malaikat dum ek bak Allah Deungon Jibaril pih geujak sajan Siuroe keunan bandum geulangkah Limong ploh ribee thon kada uroe Meu tajak keudroe jeuet trep sileupah"},{"SurahNumber":70,"VerseNumber":5,"Text":"Teuma na saba nyang beu jroh that-that"},{"SurahNumber":70,"VerseNumber":6,"Text":"Di jih jilihat sang jioh leupah"},{"SurahNumber":70,"VerseNumber":7,"Text":"Kamoe meukalon atra nyoe toe that"},{"SurahNumber":70,"VerseNumber":8,"Text":"Uroe nyan langet anco dum bicah Lagee dhoi pirak langet sinaroe"},{"SurahNumber":70,"VerseNumber":9,"Text":"Gunong pih meunan gapeuh sang ulah"},{"SurahNumber":70,"VerseNumber":10,"Text":"Hana soe tanyong ho ngon ho rakan"},{"SurahNumber":70,"VerseNumber":11,"Text":"Na geupeukalon sinan dum leupah p Awak nyang salah jitem teuboh droe b Jijok aneuk droe bandum keu upah"},{"SurahNumber":70,"VerseNumber":12,"Text":"Jijok peurumoh ngon chedara jih"},{"SurahNumber":70,"VerseNumber":13,"Text":"Ngon nyang hiroe jih masa nyang sudah"},{"SurahNumber":70,"VerseNumber":14,"Text":"Lom bandum ureueng nyang na di bumoe Asai jih sidroe geutem peuleupah Dumnan uroe nyan azeub saket that"},{"SurahNumber":70,"VerseNumber":15,"Text":"Keubit nyan teumpat nuraka juah"},{"SurahNumber":70,"VerseNumber":16,"Text":"Apui nuraka phon jilpluek kulet"},{"SurahNumber":70,"VerseNumber":17,"Text":"Jipreh geuintat ureueng nyang salah Meunyo buet nyang got sit jipeulikot Di jih peuturot napsu seurakah"},{"SurahNumber":70,"VerseNumber":18,"Text":"Dumna areuta ka jipeusapat Jikeubah got that han jinapakah"}]}