{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":84,"VerseNumber":1,"Text":"Wanneer die hemel uiteen sal spat"},{"SurahNumber":84,"VerseNumber":2,"Text":"en sy Heer gehoorsaam, soos dit hom betaam"},{"SurahNumber":84,"VerseNumber":3,"Text":"en wanneer die aarde uitgestrek word"},{"SurahNumber":84,"VerseNumber":4,"Text":"en alles sal uitwerp wat in hom is, en leeg word"},{"SurahNumber":84,"VerseNumber":5,"Text":"en sy Heer gehoorsaam, soos dit hom betaam"},{"SurahNumber":84,"VerseNumber":6,"Text":"O mens! U moet ywerig om u Heer se guns strewe, dan sal u Hom ontmoet"},{"SurahNumber":84,"VerseNumber":7,"Text":"Wat hom betref, wat sy boek in sy regterhand ontvang"},{"SurahNumber":84,"VerseNumber":8,"Text":"hy sal ’n rekening ontvang wat maklik is om te vereffen"},{"SurahNumber":84,"VerseNumber":9,"Text":"en hy sal tot sy volk in vreugde terugkeer"},{"SurahNumber":84,"VerseNumber":10,"Text":"Maar hy wat sy boek agter sy rug ontvang"},{"SurahNumber":84,"VerseNumber":11,"Text":"hy sal die verdoemenis begeer"},{"SurahNumber":84,"VerseNumber":12,"Text":"en die Brandende Vuur ingaan"},{"SurahNumber":84,"VerseNumber":13,"Text":"Voorwaar, hy was vroeër vrolik onder sy volk"},{"SurahNumber":84,"VerseNumber":14,"Text":"en het gereken dat hy nooit hoef terug te keer na Allah nie"},{"SurahNumber":84,"VerseNumber":15,"Text":"Ja! Waarlik! Sy Heer sien hom altyd"},{"SurahNumber":84,"VerseNumber":16,"Text":"Ja! Ek roep die aandskemering as getuie"},{"SurahNumber":84,"VerseNumber":17,"Text":"en die nag en wat dit omsluier"},{"SurahNumber":84,"VerseNumber":18,"Text":"en die maan as hy vol word"},{"SurahNumber":84,"VerseNumber":19,"Text":"dat julle trap vir trap sal ontwikkel"},{"SurahNumber":84,"VerseNumber":20,"Text":"Maar wat makeer hulle dat hulle nie wil glo nie"},{"SurahNumber":84,"VerseNumber":21,"Text":"En wanneer die Qur’ãn aan hulle voorgelees word, val hulle nie in prostrasie neer nie"},{"SurahNumber":84,"VerseNumber":22,"Text":"Inteendeel, die ongelowiges verloën dit"},{"SurahNumber":84,"VerseNumber":23,"Text":"Maar Allah weet wat hulle verberg"},{"SurahNumber":84,"VerseNumber":24,"Text":"Kondig vir hulle dus ’n smartlike straf aan"},{"SurahNumber":84,"VerseNumber":25,"Text":"behalwe die gelowiges wat goeie werke doen ~ vir hulle is daar ’n oneindige beloning"},{"SurahNumber":85,"VerseNumber":1,"Text":"By die sterbesaaide hemel"},{"SurahNumber":85,"VerseNumber":2,"Text":"en die Beloofde Dag"},{"SurahNumber":85,"VerseNumber":3,"Text":"By die getuie en dít waarteen hy getuig"},{"SurahNumber":85,"VerseNumber":4,"Text":"’n Rampspoed het oor die Mense van die Loopgraaf gekom"},{"SurahNumber":85,"VerseNumber":5,"Text":"’n gestookte Vlammende Vuur"},{"SurahNumber":85,"VerseNumber":6,"Text":"waarby hulle gesit het"},{"SurahNumber":85,"VerseNumber":7,"Text":"en hulle was getuie van wat hulle aan die gelowiges gedoen het"},{"SurahNumber":85,"VerseNumber":8,"Text":"En hulle het die gelowiges om geen rede gestraf nie, behalwe dat hulle aan Allah, die Allermagtige, die Lofwaardige, geglo het"},{"SurahNumber":85,"VerseNumber":9,"Text":"aan wie die koninkryk van die hemele en die aarde behoort; en Allah is getuie oor alle dinge"},{"SurahNumber":85,"VerseNumber":10,"Text":"Voorwaar, hulle wat die gelowige mans en die gelowige vroue vervolg, en dan geen berou toon nie, vir hulle is die Hel as straf, en vir hulle is die straf van verbranding"},{"SurahNumber":85,"VerseNumber":11,"Text":"Vir die gelowiges wat goeie dade doen, is daar Tuine waarin riviere vloei; dit is iets om na te streef"},{"SurahNumber":85,"VerseNumber":12,"Text":"Waarlik, die greep van u Heer is hard"},{"SurahNumber":85,"VerseNumber":13,"Text":"Waarlik, dit is Hy wat eers skep en daarna voortbring"},{"SurahNumber":85,"VerseNumber":14,"Text":"en Hy is die Vergewensgesinde, die Liefderyke"},{"SurahNumber":85,"VerseNumber":15,"Text":"Heer van die Troon van Mag, die Roemryke"},{"SurahNumber":85,"VerseNumber":16,"Text":"Uitvoerder van Sy wil"},{"SurahNumber":85,"VerseNumber":17,"Text":"Het die verhaal van die leërskare u dan nie bereik nie"},{"SurahNumber":85,"VerseNumber":18,"Text":"van Farao en Thamoed"},{"SurahNumber":85,"VerseNumber":19,"Text":"Nee, maar die ongelowiges hou aan met verloëning"},{"SurahNumber":85,"VerseNumber":20,"Text":"en Allah omring hulle van alle kante"},{"SurahNumber":85,"VerseNumber":21,"Text":"Nee, dit is ’n glorieryke Qur’ãn"},{"SurahNumber":85,"VerseNumber":22,"Text":"in ’n beskermde gedenksteen"},{"SurahNumber":86,"VerseNumber":1,"Text":"By die hemele en by die Aandster"},{"SurahNumber":86,"VerseNumber":2,"Text":"Wat sal u laat verstaan wat die Aandster is"},{"SurahNumber":86,"VerseNumber":3,"Text":"Dit is ’n skitterende ster"},{"SurahNumber":86,"VerseNumber":4,"Text":"En daar is geen siel waaroor daar nie ’n waker is nie"},{"SurahNumber":86,"VerseNumber":5,"Text":"Laat die mens dus besef waarvan hy geskape is"},{"SurahNumber":86,"VerseNumber":6,"Text":"Hy word geskep uit stortende water"},{"SurahNumber":86,"VerseNumber":7,"Text":"wat uit die ribbes en die ruggraat kom"},{"SurahNumber":86,"VerseNumber":8,"Text":"Waarlik, Hy is by magte om die mens weer op te wek"},{"SurahNumber":86,"VerseNumber":9,"Text":"Op die Dag wanneer die geheime openbaar sal word"},{"SurahNumber":86,"VerseNumber":10,"Text":"dan sal hy geen krag of helper hê nie"},{"SurahNumber":86,"VerseNumber":11,"Text":"By die wolk wat reën gee"},{"SurahNumber":86,"VerseNumber":12,"Text":"en by die aarde wat plante laat voortspruit"},{"SurahNumber":86,"VerseNumber":13,"Text":"voorwaar, dit is ’n Beslissende Woord"},{"SurahNumber":86,"VerseNumber":14,"Text":"en ook geen ydele Woord nie"},{"SurahNumber":86,"VerseNumber":15,"Text":"Voorwaar, húlle beraam ’n plan"},{"SurahNumber":86,"VerseNumber":16,"Text":"en Ek beraam ’n plan"},{"SurahNumber":86,"VerseNumber":17,"Text":"Skenk die ongelowiges dus uitstel ~ laat hulle alleen vir ’n tyd en wyl"}]}