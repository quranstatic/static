{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":11,"VerseNumber":61,"Text":"I wysłaliśmy do ludu Samud ich brata Saliha. On powiedział: \"O ludu mój! Czcijcie Boga! Nie ma dla was żadnego innego boga oprócz Niego! On was utworzył z ziemi i On was na niej osiedlił. Proście Go o przebaczenie i nawracajcie się do Niego! Zaprawdę, mój Pan jest bliski, wysłuchujący"},{"SurahNumber":11,"VerseNumber":62,"Text":"Oni powiedzieli: \"O Salihu! Byłeś przecież wśród nas tym, w którym pokładaliśmy przedtem nadzieję. Czy chcesz nam zabronić, abyśmy czcili to, co czcili nasi ojcowie? Zaprawdę, jesteśmy w poważnym zwątpieniu wobec tego, do czego ty nas wzywasz"},{"SurahNumber":11,"VerseNumber":63,"Text":"On powiedział: \"O ludu mój! Czy wy pomyśleliście? Jeśli się opieram na jasnym dowodzie, pochodzącym od mego Pana, i jeśli przyszło do mnie miłosierdzie od Niego, to kto mi pomoże przed Bogiem, jeśli ja się zbuntuję przeciwko Niemu? Wy tylko powiększacie moją stratę"},{"SurahNumber":11,"VerseNumber":64,"Text":"O ludu mój! Oto ta wielbłądzica Boga jest dla was znakiem! Pozwólcie jej więc paść się na ziemi Boga! Nie czyńcie jej nic złego, bo inaczej pochwyci was kara bliska"},{"SurahNumber":11,"VerseNumber":65,"Text":"Oni jednak podcięli jej pęciny. Wtedy on powiedział: \"Używajcie sobie w swoich domostwach przez trzy dni - to jest obietnica nie kłamliwa"},{"SurahNumber":11,"VerseNumber":66,"Text":"I kiedy przyszedł Nasz rozkaz, uratowaliśmy Saliha oraz tych, którzy uwierzyli razem z nim - przez miłosierdzie pochodzące od Nas - od hańby tego dnia. Zaprawdę, twój Pan jest Mocny, Potężny"},{"SurahNumber":11,"VerseNumber":67,"Text":"I dosięgną tych, którzy byli niesprawiedliwi, przeraźliwy krzyk; rankiem zaś leżeli twarzami do ziemi w swoich domostwach"},{"SurahNumber":11,"VerseNumber":68,"Text":"Jak gdyby tam nie mieszkali. O tak! Zaprawdę, lud Samud nie uwierzył w swego Pana O tak! Niech przepadną Samudyci"},{"SurahNumber":11,"VerseNumber":69,"Text":"Nasi posłańcy przyszli do Abrahama z radosną wieścią. Powiedzieli: \"Pokój!\" On powiedział: \"Pokój!\" - i nie omieszkał przynieść upieczonego cielaka"},{"SurahNumber":11,"VerseNumber":70,"Text":"A kiedy zobaczył, że ich ręce nie sięgają po niego, odniósł się do nich z nieufnością i poczuł strach przed nimi. Oni powiedzieli: \"Nie bój się! Oto zostaliśmy posłani do ludu Lota"},{"SurahNumber":11,"VerseNumber":71,"Text":"Żona jego stała i roześmiała się. My ucieszyliśmy ją wieścią o Izaaku, a po Izaaku - o Jakubie"},{"SurahNumber":11,"VerseNumber":72,"Text":"Ona powiedziała: \"O biada mi! Czyż ja urodzę, przecież jestem starą kobietą, a ten mój mąż jest starcem! Zaprawdę, to jest rzecz zadziwiająca"},{"SurahNumber":11,"VerseNumber":73,"Text":"Oni powiedzieli: \"Czy ty się dziwisz rozkazowi Boga? Miłosierdzie Boga i Jego błogosławieństwa niech będą nad wami"},{"SurahNumber":11,"VerseNumber":74,"Text":"A kiedy strach opuścił Abrahama i kiedy dotarła do niego radosna wieść, zaczął prowadzić spór z Nami w sprawie ludu Lota"},{"SurahNumber":11,"VerseNumber":75,"Text":"Zaprawdę, Abraham był łagodny, pokorny, nawracający się w skrusze"},{"SurahNumber":11,"VerseNumber":76,"Text":"O Abrahamie! Odwróć się od tego! Oto przyszedł rozkaz od twego Pana! Zaprawdę, przyjdzie do nich kara, której nie będzie można odwrócić"},{"SurahNumber":11,"VerseNumber":77,"Text":"A kiedy przybyli nasi posłańcy do Lota, on zmartwił się z ich powodu, bo ramię jego było bezsilne dla nich. I powiedział on: \"To jest dzień nieszczęsny"},{"SurahNumber":11,"VerseNumber":78,"Text":"I przyszedł do niego jego lud, pośpiesznie kierując się ku niemu, ale przedtem popełniali złe czyny. \"I on powiedział: O ludu mój! Oto moje córki - one są czyściejsze dla was! Przeto bójcie się Boga! Nie zawstydzajcie mnie w moich gościach! Czyż nie ma wśród was człowieka prawego"},{"SurahNumber":11,"VerseNumber":79,"Text":"Oni powiedzieli: \"Ty wiesz przecież; że my nie mamy prawa do twoich córek; i wiesz z pewnością, czego my chcemy"},{"SurahNumber":11,"VerseNumber":80,"Text":"On powiedział: \"Gdybym tylko miał siłę nad wami albo gdybym mógł znaleźć podporę solidnego filara"},{"SurahNumber":11,"VerseNumber":81,"Text":"Oni powiedzieli: \"O Locie! My jesteśmy posłańcami twego Pana; oni nigdy do ciebie nie dojdą. Wyruszaj więc z twoją rodziną i niech nie odwraca się żaden z was; twoja żona jedna się odwróci i dosięgnie ją to, co dosięgnie tamtych! Zaprawdę, ich wyznaczonym czasem - poranek. A czy poranek nie jest blisko"},{"SurahNumber":11,"VerseNumber":82,"Text":"A kiedy przyszedł Nasz rozkaz, wywróciliśmy miasto z góry na dół; i spuściliśmy na nie deszcz kamieni z gliny palonej, warstwami"},{"SurahNumber":11,"VerseNumber":83,"Text":"Oznakowanej u twojego Pana. I ono nie jest daleko od niesprawiedliwych"}]}