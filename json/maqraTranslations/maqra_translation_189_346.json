{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":40,"VerseNumber":41,"Text":"Dhe, o populli im, ç´është që unë ju thërras në shpëtim, e ju më thirrni për në zjarr"},{"SurahNumber":40,"VerseNumber":42,"Text":"Më thirrni ta mohoj All-llahun dhe adhuroj atë që nuk di asgjë për të, ndërsa unë ju thërras për te i gjithfuqishmi, mëkatfalësi"},{"SurahNumber":40,"VerseNumber":43,"Text":"Është e vërtetë se atij tek i cili më thirrni ju mua, nuk i takon adhurimi as në Dunja as në botën tjetër dhe se e ardhmja jonë është te All-llahu, e s´ka dyshim se të larguarit prej rrugës së drejtë, ata janë banues të zjarrit"},{"SurahNumber":40,"VerseNumber":44,"Text":"Juve do t´ju bie ndër mend çka po ju them, e çështjen time ia besoj All-llahut; vërtet, All-llahu mbikëqyr robërit"},{"SurahNumber":40,"VerseNumber":45,"Text":"Dhe All-llahu e shpëtoi atë (besimtarin) prej të këqijave që i kurdisën, ndërsa ithtarët e faraonit i përfshiu dënimi më i keq"},{"SurahNumber":40,"VerseNumber":46,"Text":"Ata i nënshtroi zjarrit mëngjes e mbrëmje, e ditën e kijametit (u thuhet engjëjve): \"Ithtarët e faraonit futni në dënimin më të rëndë"},{"SurahNumber":40,"VerseNumber":47,"Text":"Dhe (përkujto) kur duke qenë në zjarr, ata grinden në mes vete, e të dobëtit u thonë atyre të mëdhenjve: \"Ne kemi qenë ithtarët tuaj (në Dunja), a mund të na largoni ndonjë pjesë të dënimit me zjarr"},{"SurahNumber":40,"VerseNumber":48,"Text":"Ata që kishin qenë pari thonë: \"Ne të gjithë jemi në të!\" All-llahu ka vendosur në mënyrë të prerë mes njerëzve"},{"SurahNumber":40,"VerseNumber":49,"Text":"Dhe ata që janë në zjarr, rojës së xhehennemit i thonë: \"Luteni Zotin tuaj të na e lehtësojë dënimin, bile një ditë"},{"SurahNumber":40,"VerseNumber":50,"Text":"Ata u thonë: \"A nuk u patën arrdhur juve të dërguar tuaj me argumente të qarta?\" Ata përgjigjen: \"Po (na kanë ardhur)!\". \"E pra, (u thotë roja) lutuni ju vetë, po lutja e jobesimtarëve është asgjë"},{"SurahNumber":40,"VerseNumber":51,"Text":"Ne patjetër do të ndihmojmë të dërguarit tanë në jetën e kësaj bote, edhe ata që besuan, e edhe në ditën e prezentimit të dëshmive"},{"SurahNumber":40,"VerseNumber":52,"Text":"Në ditën kur zullumqarëve nuk u bën dobi arsyetimi i tyre, ata janë të mallkuar dhe ata e kanë vendin më të keq"},{"SurahNumber":40,"VerseNumber":53,"Text":"Për Zotin, Ne Musait i dhamë udhëzimin, e beni israilëve u lamë në trashëgim librin"},{"SurahNumber":40,"VerseNumber":54,"Text":"Ua lamë (librin) udhërrëfyes e përkujtues për të zotët e mendjes"},{"SurahNumber":40,"VerseNumber":55,"Text":"Ti bën durim, se premtimi i All-llahut është i vërtetë, kërko falje për mëkatin tënd, lartësoje me falënderim Zotin tënd mbrëmje e mëngjes"},{"SurahNumber":40,"VerseNumber":56,"Text":"Ata që kundërshtojnë shpalljen e All-llahut pa pasur argument, nuk kanë tjetër në zemrat e tyre vetëm se një mendjemadhësi, me të cilën nuk do t´ia arrijnë qëllimit, e ti kërko mbrojtje te All-llahu, se Ai të gjitha i dëgjon dhe i sheh"},{"SurahNumber":40,"VerseNumber":57,"Text":"S´ka dyshim se krijimi i qiejve dhe i tokës është më i madh se krijimi i njerëzve, por shumica e njerëzve nuk e dinë"},{"SurahNumber":40,"VerseNumber":58,"Text":"Nuk është i barabartë i verbëri dhe ai që sheh, e as ata që besuan dhe bënë vepra të mira nuk janë të barabartë me të këqijtë, por pak jeni duke marrë mësim"},{"SurahNumber":40,"VerseNumber":59,"Text":"Kijameti gjithsesi do të vijë, aty nuk ka dyshim, por shumica e njerëzve nuk besojnë"},{"SurahNumber":40,"VerseNumber":60,"Text":"Zoti juaj ka thënë: \"Më thirrni Mua, Unë ju përgjigjem, e ata që nga mendjemadhësia i shmangen adhurimit ndaj Meje, do të hyjnë të nënçmuar në xhehennem"},{"SurahNumber":40,"VerseNumber":61,"Text":"All-llahu është Ai, që juve ua bëri natën të pushoni në të, e ditën të ndritshme. All-llahu është dhurues ndaj njerëzve, por shumica e njerëzve nuk e falënderojnë"},{"SurahNumber":40,"VerseNumber":62,"Text":"Ky është All-llahu, Zoti juaj, Krijues i çdo sendi, nuk ka zot pos Tij, e si prapësoheni"},{"SurahNumber":40,"VerseNumber":63,"Text":"Kështu prapësohen ata që argumentet e All-llahut i mohojnë"},{"SurahNumber":40,"VerseNumber":64,"Text":"All-llahu është Ai që ua bëri tokën vendbanim e qiellin kulm, dhe ju formësoi, e formën tuaj e bëri më të mirë dhe ju pajisi me të mira. Ky është All-llahu, Zoti juaj, i lartë pra është All-llahu, Zoti i botëve"},{"SurahNumber":40,"VerseNumber":65,"Text":"Ai është i përjetshmi, s´ka zot, vetëm Ai, pra adhurojeni Atë me adhurim të sinqertë ndaj Tij, falënderimi i qoftë vetëm All-llahut, Zotit të Gjithësisë"}]}