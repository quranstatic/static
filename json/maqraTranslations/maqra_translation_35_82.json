{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":58,"Text":"Bůh vám přikazuje, abyste vraceli svěřené majetky jejich vlastníkům, a když soudíte mezi lidmi, abyste soudili spravedlivě. Vždyť Bůh - a jak krásné je to, k čemu vás napomíná - vždyť Bůh slyšící je i jasnozřivý"},{"SurahNumber":4,"VerseNumber":59,"Text":"Vy, kteří věříte! Poslouchejte Boha a poslouchejte posla a ty, kdož mezi vámi mají autoritu! A jste-li ve sporu o nějakou věc, předejte její rozhodnutí Bohu a poslu - jestliže věříte v Boha a v den soudný! A to bude nejlepší a povede k nejkrásnějšímu výsledku"},{"SurahNumber":4,"VerseNumber":60,"Text":"Což jsi neviděl ty, kdož tvrdí, že uvěřili v to, co ti bylo sesláno a co bylo sesláno před tebou? A přitom chtějí předkládat své spory k rozsouzení Tághútovi, ačkoliv jim bylo nařízeno, aby v něj nevěřili. A satan si přeje, aby zbloudili dalekým zblouděním"},{"SurahNumber":4,"VerseNumber":61,"Text":"A když se jim řekne: \"Pojďte k tomu, co seslal Bůh, a k poslu Jeho\", tu vidíš pokrytce, jak se snaží od tebe odvrátit lidi úplným odvratem"},{"SurahNumber":4,"VerseNumber":62,"Text":"A jak jim bude, až je neštěstí postihne za to, co ruce jejich předtím spáchaly, a až k tobě přijdou přisahajíce při Bohu: \"My přáli jsme si jen dobré a spolupráci"},{"SurahNumber":4,"VerseNumber":63,"Text":"A to jsou ti, o nichž Bůh dobře ví, co v srdcích svých tají. Odvrať se od nich a napomeň je a promluv do duší jejich slova naléhavá"},{"SurahNumber":4,"VerseNumber":64,"Text":"A nevyslali jsme posla žádného, leč aby mu byla, z dovolení Božího, prokazována poslušnost. Však jestliže k tobě přijdou poté, když sami sobě ukřivdili, prosíce Boha o slitování a žádajíce, aby posel poprosil o slitování pro ně, pak věru naleznou, že Bůh odpouští kajícníkům a je slitovný"},{"SurahNumber":4,"VerseNumber":65,"Text":"Však nikoliv, při Pánu tvém, oni nebudou věřící, pokud tě neučiní rozhodčím v tom, o čem jsou ve sporu. Potom nenaleznou v duších svých pochybnosti o tom, cos rozhodl, a podrobí se plným podrobením"},{"SurahNumber":4,"VerseNumber":66,"Text":"Kdybychom jim byli přikázali, aby se sami zabíjeli anebo aby odešli z příbytků svých, nebyli by tak - leda s výjimkou několika málo z nich - učinili. Avšak kdyby byli učinili to, k čemu jsme je napomínali, bylo by to bývalo pro ně nejlepší a účinnější pro utvrzení víry jejich"},{"SurahNumber":4,"VerseNumber":67,"Text":"Tehdy bychom jim byli darovali odměnu nesmírnou"},{"SurahNumber":4,"VerseNumber":68,"Text":"a byli bychom je uvedli na stezku přímou"},{"SurahNumber":4,"VerseNumber":69,"Text":"Ti, kdož poslouchají Boha a posla, budou spolu s proroky, bezúhonnými, mučedníky a zbožnými, jimž všem Bůh prokázal milost. A jak překrásní to budou společníci"},{"SurahNumber":4,"VerseNumber":70,"Text":"Takové je dobrodiní od Boha přicházející - a Bůh plně dostačuje jako vševědoucí"},{"SurahNumber":4,"VerseNumber":71,"Text":"Vy, kteří věříte! Buďte ostražití a vrhejte se do boje po oddílech anebo se vrhejte hromadně"},{"SurahNumber":4,"VerseNumber":72,"Text":"A věru vyskytne se mezi vámi i takový, jenž zaváhá; a když na vás dolehne neštěstí, řekne: \"Bůh mi prokázal milost, neboť jsem nebyl spolu s vámi svědkem bojování"},{"SurahNumber":4,"VerseNumber":73,"Text":"Však dostane-li se vám od Boha dobrodiní, tu jistě řekne, jako by mezi vámi a jím nebyly nikdy žádné přátelské svazky: \"Kéž bych byl býval s vámi a kéž bych byl též dosáhl úspěchu nesmírného"}]}