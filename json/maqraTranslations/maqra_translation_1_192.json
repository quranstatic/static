{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"अल्लाह के नाम से जो बड़ा कृपालु और अत्यन्त दयावान हैं।"},{"SurahNumber":1,"VerseNumber":2,"Text":"प्रशंसा अल्लाह ही के लिए हैं जो सारे संसार का रब हैं"},{"SurahNumber":1,"VerseNumber":3,"Text":"बड़ा कृपालु, अत्यन्त दयावान हैं"},{"SurahNumber":1,"VerseNumber":4,"Text":"बदला दिए जाने के दिन का मालिक हैं"},{"SurahNumber":1,"VerseNumber":5,"Text":"हम तेरी बन्दगी करते हैं और तुझी से मदद माँगते हैं"},{"SurahNumber":1,"VerseNumber":6,"Text":"हमें सीधे मार्ग पर चला"},{"SurahNumber":1,"VerseNumber":7,"Text":"उन लोगों के मार्ग पर जो तेरे कृपापात्र हुए, जो न प्रकोप के भागी हुए और न पथभ्रष्ट"},{"SurahNumber":2,"VerseNumber":1,"Text":"अलीफ़॰ लाम॰ मीम॰"},{"SurahNumber":2,"VerseNumber":2,"Text":"वह किताब यही हैं, जिसमें कोई सन्देह नहीं, मार्गदर्शन हैं डर रखनेवालों के लिए"},{"SurahNumber":2,"VerseNumber":3,"Text":"जो अनदेखे ईमान लाते हैं, नमाज़ क़ायम करते हैं और जो कुछ हमने उन्हें दिया हैं उसमें से कुछ खर्च करते हैं"},{"SurahNumber":2,"VerseNumber":4,"Text":"और जो उस पर ईमान लाते हैं जो तुम पर उतरा और जो तुमसे पहले अवतरित हुआ हैं और आख़िरत पर वही लोग विश्वास रखते हैं"},{"SurahNumber":2,"VerseNumber":5,"Text":"वही लोग हैं जो अपने रब के सीधे मार्ग पर हैं और वही सफलता प्राप्त करनेवाले हैं"},{"SurahNumber":2,"VerseNumber":6,"Text":"जिन लोगों ने कुफ़्र (इनकार) किया उनके लिए बराबर हैं, चाहे तुमने उन्हें सचेत किया हो या सचेत न किया हो, वे ईमान नहीं लाएँगे"},{"SurahNumber":2,"VerseNumber":7,"Text":"अल्लाह ने उनके दिलों पर और कानों पर मुहर लगा दी है और उनकी आँखों पर परदा पड़ा है, और उनके लिए बड़ी यातना है"},{"SurahNumber":2,"VerseNumber":8,"Text":"कुछ लोग ऐसे हैं जो कहते हैं कि हम अल्लाह और अन्तिम दिन पर ईमान रखते हैं, हालाँकि वे ईमान नहीं रखते"},{"SurahNumber":2,"VerseNumber":9,"Text":"वे अल्लाह और ईमानवालों के साथ धोखेबाज़ी कर रहे हैं, हालाँकि धोखा वे स्वयं अपने-आपको ही दे रहे हैं, परन्तु वे इसको महसूस नहीं करते"},{"SurahNumber":2,"VerseNumber":10,"Text":"उनके दिलों में रोग था तो अल्लाह ने उनके रोग को और बढ़ा दिया और उनके लिए झूठ बोलते रहने के कारण उनके लिए एक दुखद यातना है"},{"SurahNumber":2,"VerseNumber":11,"Text":"और जब उनसे कहा जाता है कि \"ज़मीन में बिगाड़ पैदा न करो\", तो कहते हैं, \"हम तो केवल सुधारक है।"},{"SurahNumber":2,"VerseNumber":12,"Text":"जान लो! वही हैं जो बिगाड़ पैदा करते हैं, परन्तु उन्हें एहसास नहीं होता"},{"SurahNumber":2,"VerseNumber":13,"Text":"और जब उनसे कहा जाता है, \"ईमान लाओ जैसे लोग ईमान लाए हैं\", कहते हैं, \"क्या हम ईमान लाए जैसे कम समझ लोग ईमान लाए हैं?\" जान लो, वही कम समझ हैं परन्तु जानते नहीं"},{"SurahNumber":2,"VerseNumber":14,"Text":"और जब ईमान लानेवालों से मिलते हैं तो कहते, \"हम भी ईमान लाए हैं,\" और जब एकान्त में अपने शैतानों के पास पहुँचते हैं, तो कहते हैं, \"हम तो तुम्हारे साथ हैं और यह तो हम केवल परिहास कर रहे हैं।"},{"SurahNumber":2,"VerseNumber":15,"Text":"अल्लाह उनके साथ परिहास कर रहा है और उन्हें उनकी सरकशी में ढील दिए जाता है, वे भटकते फिर रहे हैं"},{"SurahNumber":2,"VerseNumber":16,"Text":"यही वे लोग हैं, जिन्होंने मार्गदर्शन के बदले में गुमराही मोल ली, किन्तु उनके इस व्यापार में न कोई लाभ पहुँचाया, और न ही वे सीधा मार्ग पा सके"},{"SurahNumber":2,"VerseNumber":17,"Text":"उनकी मिसाल ऐसी हैं जैसे किसी व्यक्ति ने आग जलाई, फिर जब उसने उसके वातावरण को प्रकाशित कर दिया, तो अल्लाह ने उसका प्रकाश ही छीन लिया और उन्हें अँधेरों में छोड़ दिया जिससे उन्हें कुछ सुझाई नहीं दे रहा हैं"},{"SurahNumber":2,"VerseNumber":18,"Text":"वे बहरे हैं, गूँगें हैं, अन्धे हैं, अब वे लौटने के नहीं"},{"SurahNumber":2,"VerseNumber":19,"Text":"या (उनकी मिसाल ऐसी है) जैसे आकाश से वर्षा हो रही हो जिसके साथ अँधेरे हों और गरज और चमक भी हो, वे बिजली की कड़क के कारण मृत्यु के भय से अपने कानों में उँगलियाँ दे ले रहे हों - और अल्लाह ने तो इनकार करनेवालों को घेर रखा हैं"},{"SurahNumber":2,"VerseNumber":20,"Text":"मानो शीघ्र ही बिजली उनकी आँखों की रौशनी उचक लेने को है; जब भी उनपर चमकती हो, वे चल पड़ते हो और जब उनपर अँधेरा छा जाता हैं तो खड़े हो जाते हो; अगर अल्लाह चाहता तो उनकी सुनने और देखने की शक्ति बिलकुल ही छीन लेता। निस्सन्देह अल्लाह को हर चीज़ की सामर्थ्य प्राप्त है"},{"SurahNumber":2,"VerseNumber":21,"Text":"ऐ लोगो! बन्दगी करो अपने रब की जिसने तुम्हें और तुमसे पहले के लोगों को पैदा किया, ताकि तुम बच सको"},{"SurahNumber":2,"VerseNumber":22,"Text":"वही है जिसने तुम्हारे लिए ज़मीन को फर्श और आकाश को छत बनाया, और आकाश से पानी उतारा, फिर उसके द्वारा हर प्रकार की पैदावार की और फल तुम्हारी रोजी के लिए पैदा किए, अतः जब तुम जानते हो तो अल्लाह के समकक्ष न ठहराओ"},{"SurahNumber":2,"VerseNumber":23,"Text":"और अगर उसके विषय में जो हमने अपने बन्दे पर उतारा हैं, तुम किसी सन्देह में न हो तो उस जैसी कोई सूरा ले आओ और अल्लाह से हटकर अपने सहायकों को बुला लो जिनके आ मौजूद होने पर तुम्हें विश्वास हैं, यदि तुम सच्चे हो"},{"SurahNumber":2,"VerseNumber":24,"Text":"फिर अगर तुम ऐसा न कर सको और तुम कदापि नहीं कर सकते, तो डरो उस आग से जिसका ईधन इनसान और पत्थर हैं, जो इनकार करनेवालों के लिए तैयार की गई है"},{"SurahNumber":2,"VerseNumber":25,"Text":"जो लोग ईमान लाए और उन्होंने अच्छे कर्म किए उन्हें शुभ सूचना दे दो कि उनके लिए ऐसे बाग़ है जिनके नीचे नहरें बह रहीं होगी; जब भी उनमें से कोई फल उन्हें रोजी के रूप में मिलेगा, तो कहेंगे, \"यह तो वही हैं जो पहले हमें मिला था,\" और उन्हें मिलता-जुलता ही (फल) मिलेगा; उनके लिए वहाँ पाक-साफ़ पत्नि याँ होगी, और वे वहाँ सदैव रहेंगे"}]}