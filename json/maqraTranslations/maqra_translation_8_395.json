{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":2,"VerseNumber":124,"Text":"Rabbi, bir zamanlar İbrahim'i birtakım kelimelerle sınamış; o da onlara eklemişti: (Tanrı) \"Seni insanlara önder yapacağım,\" demişti. \"Soyumdan da?..,\" deyince, \"Zalimler benim sözüme dahil olmaz\" buyurmuştu"},{"SurahNumber":2,"VerseNumber":125,"Text":"Kabeyi halk için bir odak noktası ve bir güven yeri kıldık. İbrahim'in makamını bir namaz yeri olarak kullanın. \"Ziyaretçiler, kendini ibadete verenler ve eğilip secde edenler için ikiniz Evimi temiz tutun,\" diye İbrahim ve İsmail'i görevlendirmiştik"},{"SurahNumber":2,"VerseNumber":126,"Text":"İbrahim, \"Rabbim, burayı güvenlik yeri kıl. ALLAH'a ve ahiret gününe inanan halkına ürünlerle rızık ver,\" deyince, \"İnkar edene de rızık vereceğim. Onu kısa bir süre geçindirir, sonra onu ateş cezasına mahkum ederim. Ne kötü bir uğrak yeridir orası!,\" dedi"},{"SurahNumber":2,"VerseNumber":127,"Text":"İbrahim, İsmail ile birlikte evin (kabenin) temellerini yükseltiyor: \"Rabbimiz, bizden kabul et, şüphesiz sen İşitensin, Bilensin"},{"SurahNumber":2,"VerseNumber":128,"Text":"Rabbimiz, ikimizi sana teslim olanlar (müslümanlar) yap. Soyumuzdan da sana teslim olan bir topluluk çıkar. Bize nasıl ibadet edeceğimizi göster, sana yönelmemizi kabul et, kuşkusuz sen yönelişleri kabul edensin, Rahimsin"},{"SurahNumber":2,"VerseNumber":129,"Text":"Rabbimiz, onların arasından, ayetlerini onlara okuyacak, onlara kitabı ve bilgeliği öğretecek ve onları temizleyecek bir elçi gönder. Sen Yücesin, Bilgesin"},{"SurahNumber":2,"VerseNumber":130,"Text":"Kendini kandırandan başkası İbrahim'in dininden yüz çevirmez. Onu bu dünyada seçtik, ahirette de erdemli kişilerden olacak"},{"SurahNumber":2,"VerseNumber":131,"Text":"Rabb'i, kendisine \"Teslim ol,\" dediğinde; \"Evrenlerin Rabbine teslim oldum,\" diye karşılık vermişti"},{"SurahNumber":2,"VerseNumber":132,"Text":"İbrahim ve daha sonra Yakup şunu çocuklarına öğütledi: \"Evlatlarım! ALLAH sizin için bu dini seçti; müslüman olarak ölmeye bakın"},{"SurahNumber":2,"VerseNumber":133,"Text":"Yakup can verirken tanık olsaydınız. O, çocuklarına: \"Benden sonra kime kulluk edeceksiniz,\" diye sormuştu. Onlar da, \"Senin Tanrın, ataların İbrahim, İsmail ve İshak'ın Tanrısı olan tek Tanrıya kulluk edeceğiz, biz O'na teslim olanlarız,\" demişlerdi"},{"SurahNumber":2,"VerseNumber":134,"Text":"Geçmişteki bir toplum bu! Onların kazandıkları kendilerinin, sizin kazandıklarınız sizindir. Siz onların yaptıklarından sorulmazsınız"},{"SurahNumber":2,"VerseNumber":135,"Text":"Yahudi veya Hristiyan olun ki doğru yolu bulasınız,\" dediler. De ki: \"Hayır, biz İbrahim'in tektanrıcı dinine uyarız. O, ortak koşanlardan olmadı"},{"SurahNumber":2,"VerseNumber":136,"Text":"ALLAH'a, bize indirilene, İbrahim, İsmail, İshak, Yakub ve torunlarına indirilenlere, Musa'ya, İsa'ya verilene ve tüm peygamberlere Rab'leri tarafından verilenlere inandık. Onların hiçbiri arasında ayırım yapmayız. Biz sadece O'na teslim olanlarız,\" deyiniz"},{"SurahNumber":2,"VerseNumber":137,"Text":"Sizin inandığınız gibi inansalar doğru yolu bulmuş olurlar. Yüz çevirirlerse, karşıt olmuş olurlar. Onlara karşı ALLAH sana yeter. O İşitendir, Bilendir"},{"SurahNumber":2,"VerseNumber":138,"Text":"Budur ALLAH'ın sistemi! Kimin sistemi ALLAH'ınkinden daha iyidir? \"Biz yalnız O'na kulluk ederiz"},{"SurahNumber":2,"VerseNumber":139,"Text":"Bizimle ALLAH hakkında mı tartışıyorsunuz? Oysa O, bizim de Rabbimiz, sizin de Rabbinizdir. Biz işlediğimizden, siz de işlediğinizden sorumlusunuz. Biz kendimizi sadece O'na adadık,\" de"},{"SurahNumber":2,"VerseNumber":140,"Text":"İbrahim, İsmail, İshak, Yakub ve torunlarının Yahudi veya Hristiyan olduğunu mu ileri sürüyorsunuz? De ki: \"Siz mi daha iyi biliyorsunuz yoksa ALLAH mı? ALLAH'ın bildirdiğini gizleyenden daha zalim kim olabilir? ALLAH yaptıklarınızdan gafil değil"},{"SurahNumber":2,"VerseNumber":141,"Text":"İşte onlar bir toplumdu; gelip geçtiler. Onların kazandıkları kendilerinin, sizin kazandıklarınız sizindir. Siz onların yaptıklarından sorulmazsınız"}]}