{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":76,"VerseNumber":19,"Text":"En jong seuns wat nie verouder nie, sal onder hulle rondgaan om hulle te bedien; wanneer u hulle sien, sal u dink dat hulle ver- strooide pêrels is"},{"SurahNumber":76,"VerseNumber":20,"Text":"En wanneer u daarna kyk, sal u seëninge en ’n groot koninkryk aanskou"},{"SurahNumber":76,"VerseNumber":21,"Text":"Hulle sal klere van fyn groen sy en swaar brokaat dra, en hulle sal versier word met silwer armbande, en hulle Heer sal hulle ’n suiwer drank laat drink"},{"SurahNumber":76,"VerseNumber":22,"Text":"En aan hulle sal gesê word: Voorwaar, dít is ’n beloning vir julle, en julle strewe word beloon"},{"SurahNumber":76,"VerseNumber":23,"Text":"Voorwaar, Ons het die Qur’ãn aan u by gedeeltes geopenbaar"},{"SurahNumber":76,"VerseNumber":24,"Text":"Wag dan geduldig op die gebod van u Heer, en gehoorsaam geen sondaar of ondankbare skepsel onder hulle nie"},{"SurahNumber":76,"VerseNumber":25,"Text":"En dink aan die Naam van u Heer soggens en saans"},{"SurahNumber":76,"VerseNumber":26,"Text":"en aanbid Hom gedurende ’n deel van die nag, en verheerlik Hom gedurende ’n groot deel van die nag"},{"SurahNumber":76,"VerseNumber":27,"Text":"Waarlik, hierdie ongelowiges hou van die verbygaande lewe, en is agteloos omtrent ’n griewende Dag wat vóór hulle is"},{"SurahNumber":76,"VerseNumber":28,"Text":"Ons het hulle geskape en hulle liggame stewig gemaak, en as Ons wil, kan Ons hulle deur gelyksoortige skepsels vervang"},{"SurahNumber":76,"VerseNumber":29,"Text":"Voorwaar, dit is ’n vermaning; wie dan wil, laat hom ’n weg tot sy Heer baan"},{"SurahNumber":76,"VerseNumber":30,"Text":"En julle sal niks anders wil nie, behalwe wat Allah wil! Voor- waar, Allah is Alleswetend, Allerwys"},{"SurahNumber":76,"VerseNumber":31,"Text":"Hy laat tot Sy barmhartigheid ingaan wie Hy wil; en vir die kwaaddoeners het Hy ’n smartlike straf voorberei"},{"SurahNumber":77,"VerseNumber":1,"Text":"By diegene wat uitgestuur word om goedheid te versprei"},{"SurahNumber":77,"VerseNumber":2,"Text":"Dan diegene wat die kaf verdryf"},{"SurahNumber":77,"VerseNumber":3,"Text":"En diegene wat goedheid wyd en syd versprei"},{"SurahNumber":77,"VerseNumber":4,"Text":"Dan diegene wat onderskeiding maak"},{"SurahNumber":77,"VerseNumber":5,"Text":"Dan diegene wat die Vermaning aanbied"},{"SurahNumber":77,"VerseNumber":6,"Text":"om tot verontskuldiging te bring en te waarsku"},{"SurahNumber":77,"VerseNumber":7,"Text":"Voorwaar, dít wat julle belowe word, sal geskied"},{"SurahNumber":77,"VerseNumber":8,"Text":"Dus, wanneer die sterre verduister word"},{"SurahNumber":77,"VerseNumber":9,"Text":"en wanneer die hemel oopgeskeur word"},{"SurahNumber":77,"VerseNumber":10,"Text":"en wanneer die berge soos stof weggewaai sal word"},{"SurahNumber":77,"VerseNumber":11,"Text":"en wanneer die boodskappers hulle vasgestelde tyd bereik"},{"SurahNumber":77,"VerseNumber":12,"Text":"tot watter Dag is die verdoemenis uitgestel"},{"SurahNumber":77,"VerseNumber":13,"Text":"Tot die Dag van Beslissing"},{"SurahNumber":77,"VerseNumber":14,"Text":"En wat weet u van die Dag van Beslissing"},{"SurahNumber":77,"VerseNumber":15,"Text":"Wee op dié Dag aan diegene wat verwerp"},{"SurahNumber":77,"VerseNumber":16,"Text":"Het Ons nie die vorige geslagte vernietig nie"},{"SurahNumber":77,"VerseNumber":17,"Text":"En Ons het hulle laat opvolg deur ander van ’n later tyd"},{"SurahNumber":77,"VerseNumber":18,"Text":"So handel Ons met die misdadigers"},{"SurahNumber":77,"VerseNumber":19,"Text":"Wee op dié Dag diegene wat verwerp"},{"SurahNumber":77,"VerseNumber":20,"Text":"Het Ons julle nie uit gewone water geskape nie"},{"SurahNumber":77,"VerseNumber":21,"Text":"Daarna het Ons dit in ’n veilige rusplek geplaas"},{"SurahNumber":77,"VerseNumber":22,"Text":"vir ’n bepaalde tyd"},{"SurahNumber":77,"VerseNumber":23,"Text":"Só het Ons bepaal. Hoe voortreflik is Ons bepalings"},{"SurahNumber":77,"VerseNumber":24,"Text":"Wee op dié Dag diegene wat verwerp"},{"SurahNumber":77,"VerseNumber":25,"Text":"Het Ons nie die aarde gemaak om aan vas te kleef"},{"SurahNumber":77,"VerseNumber":26,"Text":"vir die lewende en die dooie nie"},{"SurahNumber":77,"VerseNumber":27,"Text":"En het Ons nie hoë berge daarin geplaas en julle soet water gegee om te drink nie"},{"SurahNumber":77,"VerseNumber":28,"Text":"Wee op dié Dag diegene wat verwerp"},{"SurahNumber":77,"VerseNumber":29,"Text":"Gaan na dít wat julle ontken het"},{"SurahNumber":77,"VerseNumber":30,"Text":"Begeef julle tot die skadu van drie kolomme"},{"SurahNumber":77,"VerseNumber":31,"Text":"wat nie koelte verskaf nie, en ook nie teen die Vlam sal baat nie"},{"SurahNumber":77,"VerseNumber":32,"Text":"Dit gooi vonke op so groot soos kastele"},{"SurahNumber":77,"VerseNumber":33,"Text":"asof hulle geel kamele was"},{"SurahNumber":77,"VerseNumber":34,"Text":"Wee op dié Dag diegene wat verwerp"},{"SurahNumber":77,"VerseNumber":35,"Text":"Dit is die Dag waarop hulle nie sal praat nie"},{"SurahNumber":77,"VerseNumber":36,"Text":"nóg sal hulle toegelaat word om verontskuldigings aan te bied"},{"SurahNumber":77,"VerseNumber":37,"Text":"Wee op dié Dag diegene wat verwerp"},{"SurahNumber":77,"VerseNumber":38,"Text":"Dit is Dag van Beslissing; Ons het julle en diegene van ouds byeen gebring"},{"SurahNumber":77,"VerseNumber":39,"Text":"Indien julle nou enige plan het, beraam dan ’n plan teen My"},{"SurahNumber":77,"VerseNumber":40,"Text":"Wee op dié Dag diegene wat verwerp"},{"SurahNumber":77,"VerseNumber":41,"Text":"Die godvresendes sal te midde van skaduwees en fonteine woon"},{"SurahNumber":77,"VerseNumber":42,"Text":"en vrugte, net wat hulle begeer"},{"SurahNumber":77,"VerseNumber":43,"Text":"Daar sal gesê word: Eet en drink met smaak vir wat julle gedoen het"},{"SurahNumber":77,"VerseNumber":44,"Text":"So beloon Ons die weldoeners"},{"SurahNumber":77,"VerseNumber":45,"Text":"Wee op dié Dag diegene wa verwerp"},{"SurahNumber":77,"VerseNumber":46,"Text":"Eet en vermaak julle vir ’n kortstondige tyd; voorwaar, julle is die misdadigers"},{"SurahNumber":77,"VerseNumber":47,"Text":"Wee op dié Dag diegene wat verwerp"},{"SurahNumber":77,"VerseNumber":48,"Text":"En as aan hulle gesê word: Buig vooroor! Dan buig hulle nie vooroor nie"},{"SurahNumber":77,"VerseNumber":49,"Text":"Wee op dié Dag diegene wat verwerp"},{"SurahNumber":77,"VerseNumber":50,"Text":"In watter verhaal ná dit sal hulle dan glo"}]}