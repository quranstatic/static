{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":87,"VerseNumber":1,"Text":"නුඹගේ උත්කෘෂ්ට පරමාධිපතිගේ නාමය පිවිතුරු කරනු"},{"SurahNumber":87,"VerseNumber":2,"Text":"ඔහු (සියල්ල) මවා නිසි ලෙස සකස් කළේය"},{"SurahNumber":87,"VerseNumber":3,"Text":"තවද ඔහු(සියල්ල) නිර්ණය කර (ඒවා ලබාගැනීමට) මඟද පෙන් වූයේය"},{"SurahNumber":87,"VerseNumber":4,"Text":"තවද (සිව්පාවන් සඳහා) තණ බිම් පිට කළේ ඔහුය"},{"SurahNumber":87,"VerseNumber":5,"Text":"පසු ව එය (වියැළුණු) කළු පැහැති ඉපැනලි බවට පත් කළේය"},{"SurahNumber":87,"VerseNumber":6,"Text":"අපි ඔබට (අල්කුර්ආනය) මතුවට කියවා පෙන්වන්නෙමු. එබැවින් නුඹ එය අමතක නොකරන්නෙහිය"},{"SurahNumber":87,"VerseNumber":7,"Text":"අල්ලාහ් අභිමත වූ දෑ හැර (අන් කිසිවක්) නුඹ අමතක නොකරන්නෙහිය. සැබැවින්ම ඔහු සැඟවුණු දෑ ද ප්‍රකට දෑ ද දන්නා ය"},{"SurahNumber":87,"VerseNumber":8,"Text":"තවද අපි පහසු ව වෙත නුඹට පහසු කරවන්නෙමු"},{"SurahNumber":87,"VerseNumber":9,"Text":"එබැවින් සිහිපත් කිරීම (අසන්නාට) ප්‍රයෝජනවත් වේ නම් නුඹ සිහිපත් කරනු"},{"SurahNumber":87,"VerseNumber":10,"Text":"කවරෙකු (අල්ලාහ්ට) බිය වන්නේ ද ඔහු සිහිපත් කර ගනු ඇත"},{"SurahNumber":87,"VerseNumber":11,"Text":"තවද අභාග්‍යවන්තයා එය වළක්වා ගන්නේය"},{"SurahNumber":87,"VerseNumber":12,"Text":"ඔහු (නිරයේ) මහත් ගින්නට පිවිසෙයි"},{"SurahNumber":87,"VerseNumber":13,"Text":"පසු ව ඔහු එහි මරණයට පත් නොවෙයි. ජීවත් ද නොවෙයි"},{"SurahNumber":87,"VerseNumber":14,"Text":"සැබැවින්ම (කුර්ආනයේ උපදෙස මගින්) පිවිතුරු කර ගත් අය ජයග්‍රහණය කළේය"},{"SurahNumber":87,"VerseNumber":15,"Text":"තවද ඔහු තම පරමාධිපතිගේ නාමය සිහිපත් කර පසු ව සලාතය ද ඉටු කළේය"},{"SurahNumber":87,"VerseNumber":16,"Text":"නමුත් නුඹලා මෙලොව ජීවිතය තෝරා ගන්නෙහුය"},{"SurahNumber":87,"VerseNumber":17,"Text":"(මෙලොව ජීවිතයට වඩා) මතු ලොව උතුම් ය. තවද සදා පවතින්නකි"},{"SurahNumber":87,"VerseNumber":18,"Text":"සත්‍ය වශයෙන්ම මෙය පූර්ව ලේඛනයන්හි (සඳහන් ව) ඇත"},{"SurahNumber":87,"VerseNumber":19,"Text":"ඉබ්‍රාහීම් හා මූසාගේ ලේඛනයන්හි (සඳහන් ව) ඇත"},{"SurahNumber":88,"VerseNumber":1,"Text":"(විනාශය) ආවරණය කරන සිද්ධිය පිළිබඳ පුවත නුඹ වෙත පැමිණියේද"},{"SurahNumber":88,"VerseNumber":2,"Text":"එදින (ඇතැම් අයගේ) මුහුණු යටහත් පහත් ව"},{"SurahNumber":88,"VerseNumber":3,"Text":"වෙහෙස ව විඩාවට පත් ව තිබේ"},{"SurahNumber":88,"VerseNumber":4,"Text":"ඇවිළෙන ගින්නට ඒවා(එම මුහුණු) පිවිසෙයි"},{"SurahNumber":88,"VerseNumber":5,"Text":"(ඔවුන්) උණු දිය උල්පතින් පොවනු ලබයි"},{"SurahNumber":88,"VerseNumber":6,"Text":"ඔවුනට කටු සහිත ශාක මිස වෙනත් කිසිවක් නොමැත"},{"SurahNumber":88,"VerseNumber":7,"Text":"එය (ඔවුන් ව) පුෂ්ටිමත් නොකරයි. තවද කුසගින්න (නිවන්න)ට උපාකර නොවෙයි"},{"SurahNumber":88,"VerseNumber":8,"Text":"(ඇතැම්) මුහුණු සතුටින් පිරී තිබේ"},{"SurahNumber":88,"VerseNumber":9,"Text":"ඒවායෙහි ශ්‍රමයන් පිළිබඳ ව තෘප්තියට පත් ව"},{"SurahNumber":88,"VerseNumber":10,"Text":"උසස් ස්වර්ග උයන්හි (සතුටින් සිටිති)"},{"SurahNumber":88,"VerseNumber":11,"Text":"එහි පුහු වදන් ශ්‍රවණය නොකරති"},{"SurahNumber":88,"VerseNumber":12,"Text":"එහි ගලා යන උල්පත් ද"},{"SurahNumber":88,"VerseNumber":13,"Text":"එහි ගලා යන උල්පත් ද"},{"SurahNumber":88,"VerseNumber":14,"Text":"(බීමට) තබන ලද ගුරුලේත්තු ද"},{"SurahNumber":88,"VerseNumber":15,"Text":"වියන ලද කොට්ට ද"},{"SurahNumber":88,"VerseNumber":16,"Text":"දිග හරින ලද බුමුතුරුණු ද ඇත"},{"SurahNumber":88,"VerseNumber":17,"Text":"ඔටුවා දෙස එය කෙසේ මවනු ලැබුවේ දැයි ද, ඔවුහු නිරීක්ෂා කොට බැලිය යුතු නොවේද"},{"SurahNumber":88,"VerseNumber":18,"Text":"අහස දෙස එය කෙසේ ඔසවනු ලැබුවේ දැයි ද, (ඔවුහු නිරීක්ෂා කොට බැලිය යුතු නොවේද)"},{"SurahNumber":88,"VerseNumber":19,"Text":"කඳු දෙස එය කෙසේ සවි කරනු ලැබුවේ දැයි ද (ඔවුහු නිරීක්ෂා කොට බැලිය යුතු නොවේද)"},{"SurahNumber":88,"VerseNumber":20,"Text":"මහපොළොව දෙස එය කෙසේ ව්‍යාප්ත කරනු ලැබුවේ දැයි ද ඔවුහු නිරීක්ෂා කොට බැලිය යුතු නොවේද"},{"SurahNumber":88,"VerseNumber":21,"Text":"එහෙයින් නුඹ සිහිපත් කරනු. නියත වශයෙන්ම නුඹ සිහිපත් කරන්නෙකු පමණි"},{"SurahNumber":88,"VerseNumber":22,"Text":"නුඹ ඔවුන් කෙරෙහි බලය දරන්නෙක් නොවන්නෙහිය"},{"SurahNumber":88,"VerseNumber":23,"Text":"කවරෙකු පිටුපාමින් ප්‍රතික්ෂේප කළේ ද ඔහු කෙරෙහි පමණක් මිස"},{"SurahNumber":88,"VerseNumber":24,"Text":"සැබැවින්ම අල්ලාහ් (පිටුපාමින් ප්‍රතික්ෂේප කළ) ඔහුට අතිමහත් දඬුවමකින් දඬුවම් කරන්නේය"},{"SurahNumber":88,"VerseNumber":25,"Text":"සැබැවින්ම ඔවුන්ගේ නැවත පැමිණීම අප වෙත ය"},{"SurahNumber":88,"VerseNumber":26,"Text":"පසුව සැබැවින්ම ඔවුන් (කළ ක්‍රියාවන්) ගේ ගණනය අප මත ය"},{"SurahNumber":89,"VerseNumber":1,"Text":"අරුණෝදය මත ද දිවුරමින්"},{"SurahNumber":89,"VerseNumber":2,"Text":"දස රාත්‍රියන් මත ද (දිවුරමින්)"},{"SurahNumber":89,"VerseNumber":3,"Text":"ඉරට්ටේ හා ඔත්තේ මත ද (දිවුරමින්)"},{"SurahNumber":89,"VerseNumber":4,"Text":"රාත්‍රිය ගෙවී යන විට ඒ මත ද දිවුරමින්"},{"SurahNumber":89,"VerseNumber":5,"Text":"නුවණ ඇති අයට එහි (ප්‍රමාණවත්) දිවුරුමක් ඇත් ද"},{"SurahNumber":89,"VerseNumber":6,"Text":"ඉරම් නගරයේ ආද් ජනයාට නුඹගේ පරමාධිපති කවර අයුරින් කටයුතු කළේ දැයි නුඹ නොදුටුවෙහි ද"},{"SurahNumber":89,"VerseNumber":7,"Text":"එය කුලුනු වලින් යුක්තය"},{"SurahNumber":89,"VerseNumber":8,"Text":"ඒවා මෙන් කිසිවක් (වෙනත්) දේශයන්හි නිර්මාණය කරනු නොලැබූ (හ)"},{"SurahNumber":89,"VerseNumber":9,"Text":"නිම්නයන්හි ගල් පර්වත කැනූ සමූද් ජනයාටත්, (නුඹගේ පරමාධිපති කවර අයුරින් කටයුතු කළේ දැයි නුඹ නොදුටුවෙහි ද)"},{"SurahNumber":89,"VerseNumber":10,"Text":"රිටි වලට හිමිකම් පෑ ෆිර්අවුන්(ගේ වර්ගයාට)ත් (නුඹගේ පරමාධිපති කවර අයුරින් කටයුතු කළේ දැයි නුඹ නොදුටුවෙහි ද)"},{"SurahNumber":89,"VerseNumber":11,"Text":"ඔවුහු දේශයන්හි සීමා ව ඉක්මවා සැරිසැරූහ"},{"SurahNumber":89,"VerseNumber":12,"Text":"ඔවුහු එහි කලහකම් අධික ලෙස සිදු කළෝය"},{"SurahNumber":89,"VerseNumber":13,"Text":"එහෙයින් නුඹගේ පරමාධිපති ඔවුන් මත වේදනාවේ කසය (දඬුවම) හෙළුවේය"},{"SurahNumber":89,"VerseNumber":14,"Text":"සැබැවින්ම නුඹගේ පරමාධිපති සුපරික්ෂාකාරී ව සිටින්නාය"},{"SurahNumber":89,"VerseNumber":15,"Text":"එනමුත් මිනිසා වූ කලී, ඔහුගේ පරමාධිපති ඔහු ව පරීක්ෂාවට ලක් කර, පසු ව ඔහුට උපකාර කර ඔහුට දායාදයන් පිරිනැමූ කල්හි “මාගේ පරමාධිපති මට උපකාර කළේය” යැයි ඔහු පවසයි"},{"SurahNumber":89,"VerseNumber":16,"Text":"තවද ඔහු ව පරීක්ෂාවට ලක් කර පසු ව ඔහුගේ ජීවන සම්පත් ඔහුට සීමා කළ කල්හි එවිට ඔහු “මාගේ පරමාධිපති මට අවමන් කළේය” යැයි පවසයි"},{"SurahNumber":89,"VerseNumber":17,"Text":"නොඑසේය, නුඹලා අනාථයාට උපකාර නොකරන්නෙහුය"},{"SurahNumber":89,"VerseNumber":18,"Text":"තවද නුඹලා දුගියාට ආහාර සැපයීම කෙරෙහි දිරි නොගන්වන්නෙහුය"},{"SurahNumber":89,"VerseNumber":19,"Text":"තවද නුඹලා උරුමයන් (නීත්‍යනුකූල නොවන පරිදි) දැඩි ලෙස අනුභව කරන්නෙහුය"},{"SurahNumber":89,"VerseNumber":20,"Text":"එමෙන්ම අප්‍රමාණ ළැදියාවකින් ධනයට ඇලුම් කරන්නෙහුය"},{"SurahNumber":89,"VerseNumber":21,"Text":"එසේ නොව, මහපොළොව කැබලි කැබලි වශයෙන් සුනු විසුනු කරනු ලැබූ කල්හි"},{"SurahNumber":89,"VerseNumber":22,"Text":"තවද මලක්වරු පෙළින් පෙළට (පෙළ ගැසී) සිටියදී නුඹගේ පරමාධිපති පැමිණෙන්නේය"},{"SurahNumber":89,"VerseNumber":23,"Text":"තවද එදින නිරය ගෙන එනු ලැබේ. එදින මිනිසා සිහිපත් කරයි. එම සිහිපත් කිරීම ඔහුට කෙසේ (නම් ඵලක්) වන්නේ ද"},{"SurahNumber":89,"VerseNumber":24,"Text":"“අහෝ! මම මාගේ ජීවිතය වෙනුවෙන් කල් ඇති ව (යහකම්) සිදු කරන්නට තිබුණා නොවේ” දැයි ඔහු පවසයි"},{"SurahNumber":89,"VerseNumber":25,"Text":"එදින ඔහුගේ දඬුවම මෙන් කිසිවෙක් දඬුවම් නොකරයි"},{"SurahNumber":89,"VerseNumber":26,"Text":"තවද ඔහුගේ බැඳීම මෙන් කිසිවෙක් (අපරාධකරුවන් ව) බැඳ නොතබන්නේය"},{"SurahNumber":89,"VerseNumber":27,"Text":"“අහෝ සැනසුමට පත් ආත්මය"},{"SurahNumber":89,"VerseNumber":28,"Text":"නුඹ තෘප්තියට පත් වන්නෙකු ලෙස ද තෘප්තියට පත් කරනු ලබන්නෙකු ලෙස ද නුඹගේ පරමාධිපති වෙත හැරී යනු"},{"SurahNumber":89,"VerseNumber":29,"Text":"එවිට (අල්ලාහ් මෙසේ පවසයි) නුඹ මාගේ ගැත්තන් අතරට යනු"},{"SurahNumber":89,"VerseNumber":30,"Text":"තවද මාගේ ස්වර්ගයට පිවිසෙනු"}]}