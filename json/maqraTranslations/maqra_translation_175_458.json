{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":35,"VerseNumber":15,"Text":"aye logo! tum Allah ke muhtaaj ho aur Allah be niyaaz qobiyo waala hai"},{"SurahNumber":35,"VerseNumber":16,"Text":"agar wo chaahe to tum ko fana karde aur ek nayi maqlooq paida karde"},{"SurahNumber":35,"VerseNumber":17,"Text":"aur ye baath Allah ko kuch mushkil nahi"},{"SurahNumber":35,"VerseNumber":18,"Text":"koyi bhi boojh uthaane waala dosre ka boojh nahi uthaayega, agar koyi gira-baar1 dosre ko apna boojh uthaane ke liye bulaayega to wo us mein se kuch bhi na uthaayega, go qaraabat-daar hee ho, tu sirf unhee ko agaah kar sakta hai jo ghayebana taur par apne rab se darte hai aur namaazo ki paabandi karte hai aur jo bhi paak ho jaaye, wo apne hee nafe ke liye paak hoga, lautna Allah hee ki taraf hai"},{"SurahNumber":35,"VerseNumber":19,"Text":"aur andha aur aankho waala baraabar nahi"},{"SurahNumber":35,"VerseNumber":20,"Text":"aur na taarikiyaa aur roushni"},{"SurahNumber":35,"VerseNumber":21,"Text":"aur na chaau aur dhoop"},{"SurahNumber":35,"VerseNumber":22,"Text":"aur zinde aur murde baraabar nahi ho sakte, Allah ta’ala jis ko chaahta hai suna deta hai aur aap un logo ko nahi suna sakte jo qabro mein hai"},{"SurahNumber":35,"VerseNumber":23,"Text":"aap to sirf daraane waale hai"},{"SurahNumber":35,"VerseNumber":24,"Text":"hum ne hee aap ko haq de kar khush qabri sunaane waala aur dar sunaane waala bana kar bheja hai aur koyi ummath aisi nahi hoyi, jis mein koyi dar sunaane waala na guzra ho"},{"SurahNumber":35,"VerseNumber":25,"Text":"aur agar ye log aap ko jhutla de, to jo log un se pehle ho guzre hai unhone bhi jhutlaaya tha, un ke paas bhi un ke paighambar maujize aur sahife aur roushan kitaabe le kar aaye thein"},{"SurahNumber":35,"VerseNumber":26,"Text":"phir main ne un kaafiro ko pakad liya, so mera azaab kaisa hoa"},{"SurahNumber":35,"VerseNumber":27,"Text":"kya aap ne us baath par nazar nahi ki ke Allah ta’ala ne asmaan se paani utaara, phir hum ne us ke zariye se muqtalif rangato ke phal nikaale aur pahaado ke muqtalif hisse hai, safedh aur surkh, ke un ki bhi rangate muqtalif hai aur bahuth gehre siyaah"},{"SurahNumber":35,"VerseNumber":28,"Text":"aur isi tarah aadmiyo aur jaanwaro aur chau paayo mein bhi baaz aise hai, ke un ki rangate muqtalif hai, Allah se us ke wahi bandhe darte hai, jo ilm rakhte hai, waaqeyi Allah ta’ala zabardasth bada baqshne waala hai"},{"SurahNumber":35,"VerseNumber":29,"Text":"jo log kitaabullah ki tilaawath karte hai aur namaaz ki paabandi rakhte hai, aur jo kuch hum ne un ko ata farmaya hai, us mein se poshida aur elaaniya qarch karte hai, wo aisi tijaarath ke ummid waar hai jo kabhi qasaare mein na hogi"},{"SurahNumber":35,"VerseNumber":30,"Text":"ta ke un ko un ki ujrate puri de aur un ko apne fazl se aur zyaada de, beshak wo bada baqshne waala qadardaan hai"},{"SurahNumber":35,"VerseNumber":31,"Text":"aur ye kitaab jo hum ne aap ke paas wahi ke taur par bheji hai, ye bilkul theek hai, jo ke apne se pehli kitaabo ki bhi tasdeek karti hai, Allah ta’ala apne bandho ki puri qabar rakhne waala, qoob dekhne waala hai"},{"SurahNumber":35,"VerseNumber":32,"Text":"phir hum ne un logo ko (us) kitaab ka waaris banaya, jin ko hum ne apne bandho mein se pasandh farmaya, phir baaze to un mein apni jaanu par zulm karne waale hai aur baaze un mein mutawassith2 darje ke hai aur baaze un mein Allah ki taufeeq se nekiyo mein taraqqi ke liye chale jaate hai, ye bada fazl hai"},{"SurahNumber":35,"VerseNumber":33,"Text":"wo baghaath mein hamesha rehne ke, jin mein ye log daakhil honge, sone ke kangan aur moti pehnaaye jayenge aur poshaak un ki wahaa resham ki hogi"},{"SurahNumber":35,"VerseNumber":34,"Text":"aur kahenge ke Allah ka laakh laakh shukr hai jis ne hum se gham door kiya, beshak hamaara parvardigaar bada baqshne waala bada qadardaan hai"},{"SurahNumber":35,"VerseNumber":35,"Text":"jis ne hum ko apne fazl se hamesha rehne ke muqaam mein la utaara, jahaan na hum ko koyi takleef pahonchegi aur na hum ko koyi qastagi3pahonchegi"},{"SurahNumber":35,"VerseNumber":36,"Text":"aur jo log kaafir hai un ke liye dozakh ki aag hai, na to un ki qazaa hee ayegi ke mar hee jaaye aur na dozakh ka azaab hee un se halka kiya jayega, hum har kaafir ko aisi hee saza dete hai"},{"SurahNumber":35,"VerseNumber":37,"Text":"aur wo log us mein chillayenge ke aye hamaare parvardigaar! hum ko nikaal le hum acche kaam karenge, bar-qilaaf un kaamo ke jo kiya karte thein (Allah kahega) kya hum ne tum ko itni umr na di thi ke jis ko samajhna hota, wo samajh sakta aur tumhaare paas daraane waala bhi pahoncha tha, so maza chako ke (aise) zaalimo ka koyi madadgaar nahi"},{"SurahNumber":35,"VerseNumber":38,"Text":"beshak Allah ta’ala jaanne wala hai asmaano aur zameen ki pushida cheezo ka, beshak wahi jaanne wala hai sino ki baatho ka"},{"SurahNumber":35,"VerseNumber":39,"Text":"wahi aisa hai jis ne tum ko zameen mein abaadh kiya, so jo shaqs kufr karega us ke kufr ka wabaal osi par padega aur kaafiro ke liye un ka kufr un ke parvardigaar ke nazdeek na raazi hee badne ka baayes hota hai aur kaafiro ke liye un ka kufr qasaara hee badne ka baayes hota hai"},{"SurahNumber":35,"VerseNumber":40,"Text":"aap kahiye! ke tum apne qaraar daath shariko ka haal to batlaao, jin ko tum Allah ke siva puja karte ho, yaani mujh ko ye bath-laao ke unhone zameen mein se kaun sa (juz) banaaya hai, ya un ka asmaano mein kuch saajha hai, ya hum ne un ko koyi kitaab di hai ke ye us ki daleel par qaayam ho, balke ye zaalim ek dosre se nare4dhoke ki baatho ka waada karte aate hai"}]}