{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"آن زمان که آسمان [= کرات آسمانی‌] از هم شکافته شود،"},{"SurahNumber":82,"VerseNumber":2,"Text":"و آن زمان که ستارگان پراکنده شوند و فرو ریزند،"},{"SurahNumber":82,"VerseNumber":3,"Text":"و آن زمان که دریاها به هم پیوسته شود،"},{"SurahNumber":82,"VerseNumber":4,"Text":"و آن زمان که قبرها زیر و رو گردد (و مردگان خارج شوند)،"},{"SurahNumber":82,"VerseNumber":5,"Text":"(در آن زمان) هر کس می‌داند آنچه را از پیش فرستاده و آنچه را برای بعد گذاشته است"},{"SurahNumber":82,"VerseNumber":6,"Text":"ای انسان! چه چیز تو را در برابر پروردگار کریمت مغرور ساخته است؟"},{"SurahNumber":82,"VerseNumber":7,"Text":"همان خدایی که تو را آفرید و سامان داد و منظّم ساخت،"},{"SurahNumber":82,"VerseNumber":8,"Text":"و در هر صورتی که خواست تو را ترکیب نمود"},{"SurahNumber":82,"VerseNumber":9,"Text":"(آری) آن گونه که شما می‌پندارید نیست؛ بلکه شما روز جزا را منکرید"},{"SurahNumber":82,"VerseNumber":10,"Text":"و بی‌شک نگاهبانانی بر شما گمارده شده"},{"SurahNumber":82,"VerseNumber":11,"Text":"والا مقام و نویسنده (اعمال نیک و بد شما)،"},{"SurahNumber":82,"VerseNumber":12,"Text":"که می‌دانند شما چه می‌کنید"},{"SurahNumber":82,"VerseNumber":13,"Text":"به یقین نیکان در نعمتی فراوانند"},{"SurahNumber":82,"VerseNumber":14,"Text":"و بدکاران در دوزخند،"},{"SurahNumber":82,"VerseNumber":15,"Text":"روز جزا وارد آن می‌شوند و می‌سوزند،"},{"SurahNumber":82,"VerseNumber":16,"Text":"و آنان هرگز از آن غایب و دور نیستند"},{"SurahNumber":82,"VerseNumber":17,"Text":"تو چه می‌دانی روز جزا چیست؟"},{"SurahNumber":82,"VerseNumber":18,"Text":"باز چه می‌دانی روز جزا چیست؟"},{"SurahNumber":82,"VerseNumber":19,"Text":"روزی است که هیچ کس قادر بر انجام کاری به سود دیگری نیست، و همه امور در آن روز از آن خداست"},{"SurahNumber":83,"VerseNumber":1,"Text":"وای بر کم‌فروشان"},{"SurahNumber":83,"VerseNumber":2,"Text":"آنان که وقتی برای خود پیمانه می‌کنند، حق خود را بطور کامل می‌گیرند؛"},{"SurahNumber":83,"VerseNumber":3,"Text":"امّا هنگامی که می‌خواهند برای دیگران پیمانه یا وزن کنند، کم می‌گذارند"},{"SurahNumber":83,"VerseNumber":4,"Text":"آیا آنها گمان نمی‌کنند که برانگیخته می‌شوند،"},{"SurahNumber":83,"VerseNumber":5,"Text":"در روزی بزرگ؛"},{"SurahNumber":83,"VerseNumber":6,"Text":"روزی که مردم در پیشگاه پروردگار جهانیان می‌ایستند"},{"SurahNumber":83,"VerseNumber":7,"Text":"چنین نیست که آنها (درباره قیامت) می‌پندارند، به یقین نامه اعمال بدکاران در «سجّین» است"},{"SurahNumber":83,"VerseNumber":8,"Text":"تو چه می‌دانی «سجّین» چیست؟"},{"SurahNumber":83,"VerseNumber":9,"Text":"نامه‌ای است رقم زده شده و سرنوشتی است حتمی"},{"SurahNumber":83,"VerseNumber":10,"Text":"وای در آن روز بر تکذیب‌کنندگان"},{"SurahNumber":83,"VerseNumber":11,"Text":"همانها که روز جزا را انکار می‌کنند"},{"SurahNumber":83,"VerseNumber":12,"Text":"تنها کسی آن را انکار می‌کند که متجاوز و گنهکار است"},{"SurahNumber":83,"VerseNumber":13,"Text":"(همان کسی که) وقتی آیات ما بر او خوانده می‌شود می‌گوید: «این افسانه‌های پیشینیان است!»"},{"SurahNumber":83,"VerseNumber":14,"Text":"چنین نیست که آنها می‌پندارند، بلکه اعمالشان چون زنگاری بر دلهایشان نشسته است"},{"SurahNumber":83,"VerseNumber":15,"Text":"چنین نیست که می‌پندارند، بلکه آنها در آن روز از پروردگارشان محجوبند"},{"SurahNumber":83,"VerseNumber":16,"Text":"سپس آنها به یقین وارد دوزخ می‌شوند"},{"SurahNumber":83,"VerseNumber":17,"Text":"بعد به آنها گفته می‌شود: «این همان چیزی است که آن را انکار می‌کردید!»"},{"SurahNumber":83,"VerseNumber":18,"Text":"چنان نیست که آنها (درباره معاد) می‌پندارند، بلکه نامه اعمال نیکان در «علیّین» است"},{"SurahNumber":83,"VerseNumber":19,"Text":"و تو چه می‌دانی «علیّین» چیست"},{"SurahNumber":83,"VerseNumber":20,"Text":"نامه‌ای است رقم‌خورده و سرنوشتی است قطعی،"},{"SurahNumber":83,"VerseNumber":21,"Text":"که مقربان شاهد آنند"},{"SurahNumber":83,"VerseNumber":22,"Text":"مسلّماً نیکان در انواع نعمت‌اند"},{"SurahNumber":83,"VerseNumber":23,"Text":"بر تختهای زیبای بهشتی تکیه کرده و (به زیباییهای بهشت) می‌نگرند"},{"SurahNumber":83,"VerseNumber":24,"Text":"در چهره‌هایشان طراوت و نشاط نعمت را می‌بینی و می‌شناسی"},{"SurahNumber":83,"VerseNumber":25,"Text":"آنها از شراب (طهور) زلال دست‌نخورده و سربسته‌ای سیراب می‌شوند"},{"SurahNumber":83,"VerseNumber":26,"Text":"مهری که بر آن نهاده شده از مشک است؛ و در این نعمتهای بهشتی راغبان باید بر یکدیگر پیشی گیرند"},{"SurahNumber":83,"VerseNumber":27,"Text":"این شراب (طهور) آمیخته با «تسنیم» است،"},{"SurahNumber":83,"VerseNumber":28,"Text":"همان چشمه‌ای که مقرّبان از آن می‌نوشند"},{"SurahNumber":83,"VerseNumber":29,"Text":"بدکاران (در دنیا) پیوسته به مؤمنان می‌خندیدند،"},{"SurahNumber":83,"VerseNumber":30,"Text":"و هنگامی که از کنارشان می‌گذشتند آنان را با اشاره تمسخر می‌کردند،"},{"SurahNumber":83,"VerseNumber":31,"Text":"و چون به سوی خانواده خود بازمی‌گشتند مسرور و خندان بودند،"},{"SurahNumber":83,"VerseNumber":32,"Text":"و هنگامی که آنها را می‌دیدند می‌گفتند: «اینها گمراهانند!»"},{"SurahNumber":83,"VerseNumber":33,"Text":"در حالی که هرگز مأمور مراقبت و متکفّل آنان [= مؤمنان‌] نبودند"},{"SurahNumber":83,"VerseNumber":34,"Text":"ولی امروز مؤمنان به کفار می‌خندند،"},{"SurahNumber":83,"VerseNumber":35,"Text":"در حالی که بر تختهای آراسته بهشتی نشسته و (به سرنوشت شوم آنها) می‌نگرند"},{"SurahNumber":83,"VerseNumber":36,"Text":"آیا (با این حال) کافران پاداش اعمال خود را گرفتند؟"}]}