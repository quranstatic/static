{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":39,"VerseNumber":8,"Text":"Kur e godit njeriun ndonjë e papritur drejtohet Zotit të vet dhe i lutet Atij, e pastaj, pasi All-llahu e mëshiron ai e harron atë të cilit më parë i është lutur dhe i bën shok All-llahut për t’u larguar nga rruga e Tij. Thuaj: “Kënaqu për pak kohë me mosbesimin tënd se pa dyshim je nga banorët e zjarrit”"},{"SurahNumber":39,"VerseNumber":9,"Text":"Apo është ai i cili orët e natës i kalon me fytyrë në tokë, (në lutje) duke u frikësuar nga bota tjetër dhe duke shpresuar në mëshirën e Zotit të vet? Thuaj: “A janë njëlloj ata që dinë dhe ata që nuk dinë? Mësim marrin vetëm të mençurit”"},{"SurahNumber":39,"VerseNumber":10,"Text":"Thuaj: “O njerëz që besoni, frikësohuni Zotit tuaj! Ata që bëjnë mirë në këtë botë, mirë (gjejnë), toka e All-llahut është e gjerë; vetëm ata që janë të durueshëm kanë shpërblim të pakufizuar”"},{"SurahNumber":39,"VerseNumber":11,"Text":"Thuaj: “unë jam i urdhëruar ta adhuroj All-llahun, të jem besnik i tij në fe"},{"SurahNumber":39,"VerseNumber":12,"Text":"Dhe jam i urdhëruar të jem musliman i parë”"},{"SurahNumber":39,"VerseNumber":13,"Text":"Thuaj: “Unë i frikësohem dënimit në ditën e madhe, nëse jam i padëgjueshëm ndaj Zotit tim”"},{"SurahNumber":39,"VerseNumber":14,"Text":"Thuaj: “Vetëm All-llahun e adhuroj duke ia shprehur besnikërisht fenë time"},{"SurahNumber":39,"VerseNumber":15,"Text":"Kurse ju, në vend të tij, adhuroni kë të doni!” Thuaj: “Të humbur janë ata që në ditën e gjykimit e humbin veten dhe familjen e vet. Ja, ajo është humbje e qartë”"},{"SurahNumber":39,"VerseNumber":16,"Text":"Ata do të kenë shtresa të zjarrit edhe përmbi edhe përfundi. Me këtë All-llahu i frikëson robërit e vet! “Ruajmuni mua, o robërit e mi!”"},{"SurahNumber":39,"VerseNumber":17,"Text":"Ata që i largohen adhurimit të idhujve dhe i drejtohen All-llahut, për ata ka lajme të gëzueshme, prandaj përgëzoi robërit e mi"},{"SurahNumber":39,"VerseNumber":18,"Text":"Të cilët dëgjojnë fjalët dhe pasojnë atë më të bukurën prej tyre. Ata janë që All-llahu i ka drejtuar në rrugë të drejtë dhe ata janë të mençur"},{"SurahNumber":39,"VerseNumber":19,"Text":"A ti ta shpëtosh atë që është në zjarr dhe që e ka merituar fjalën dënim"},{"SurahNumber":39,"VerseNumber":20,"Text":"Ndërkaq ata që i ruhen Zotit të tyre do të kenë dhoma të ndërtuara, njëra mbi tjetrën, para të cilave do të rrjedhin lumenj, është premtim i All-llahut dhe All-llahu nuk e then premtimin"},{"SurahNumber":39,"VerseNumber":21,"Text":"A nuk e sheh se All-llahu lëshon ujin nga qielli dhe e shpërndan në tokë nëpër burime, pastaj me të mbinë bimë ngjyrash të ndryshme, mandej thahen dhe ti e sheh të zbehtë, e më në fund e bën të thyeshme. Me të vërtetë në këtë ka mësim për ata që kanë mend"},{"SurahNumber":39,"VerseNumber":22,"Text":"Pra atij që ia ka hapur All-llahu krahërorin për islam, ai ështënë dritën e Zotit të vet. Të mjerët ata zemërgurët kur përmendet All-llahu, ata janë në humbje të sigurt"},{"SurahNumber":39,"VerseNumber":23,"Text":"All-llahu ka shpallur tregimin më të bukur, një Libër të ngjashëm, mësimet e të cilit përsëriten, u rrënqethet lëkura atyre që i frikësohen Zotit të tyre, e kur u kujtohet mëshira e All-llahut, lëkura dhe zemrat e tyre qetësohen. Ajo është rrugë e drejtë e All-llahut në të cilën drejton atë që do Ai; Kë e humb All-llahu, atë nuk e drejton dot kush"},{"SurahNumber":39,"VerseNumber":24,"Text":"A mos është njëlloj ai i cili në Ditën e Gjykimit do të mbrohet me fytyrë nga dënimi i tmerrshëm?” Shijone atë që e keni merituar”! Do t’u thuhet kriminelëve"},{"SurahNumber":39,"VerseNumber":25,"Text":"Përgënjeshtruan ata përpara atyre, por, u erdh dënimi prej nga nuk e pritnin"},{"SurahNumber":39,"VerseNumber":26,"Text":"All-llahu ka bërë që të përjetojnë poshtërsimin në këtë jetë, por mundimet e botës tjetër, me siguri, janë edhe më të mëdha. Sikur ta dinin"},{"SurahNumber":39,"VerseNumber":27,"Text":"Ne në këtë Kur’an u sjellim njerëzve gjithfarë shembujsh, ndoshta marrin mësim"},{"SurahNumber":39,"VerseNumber":28,"Text":"Në Kur’an në gjuhën arabe, në të cilin nuk ka kontradikta, që t’i frikësohen Zotit"},{"SurahNumber":39,"VerseNumber":29,"Text":"All-llahu sjell si shembull njeriun rreth të cilit zihen bashkëpushtuesit dhe njeriun i cili është nën sundim të vetëm një njeriu – a janë këta njëlloj? Lavdërimi është për All-llahun, por shumica sish nuk e dinë"},{"SurahNumber":39,"VerseNumber":30,"Text":"Ti, me siguri, do të vdesësh, ama edhe ata kanë për të vdekur"},{"SurahNumber":39,"VerseNumber":31,"Text":"Dhe pastaj, në Ditën e Gjykimit, para Zotit tuaj do të ziheni njëri me tjetrin"}]}