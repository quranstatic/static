{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"Бузургвору бобаракат Худованде, ки фармонравой ба дасти Ӯст ва Ӯ бар ҳар чизе тавоност"},{"SurahNumber":67,"VerseNumber":2,"Text":"он ки маргу зиндагиро биёфарид, то биёзмоядатон, ки кадом як аз шумо ба амал некӯтар аст ва Ӯст ғолибу бахшоянда"},{"SurahNumber":67,"VerseNumber":3,"Text":"Он ки ҳафт осмони табақа-табақаро биёфарид. Дар офариниши Худои раҳмон ҳеҷ халалу беназмӣ намебинӣ. Пес бори дигар назар кун, оё дар осмон шикофе мебинӣ"},{"SurahNumber":67,"VerseNumber":4,"Text":"Бори дигар низ чашм боз кун ва бингар. Нигоҳи ту хаставу дармонда ба назди ту бозхоҳад гашт"},{"SurahNumber":67,"VerseNumber":5,"Text":"Мо осмони дунёро ба чароғҳое биёростем ва он чароғҳоро василаи сангсор кардани шаётин гардонидем ва барояшон азоби оташи сӯзон омода кардаем"},{"SurahNumber":67,"VerseNumber":6,"Text":"Ва барои касоне, ки ба Парвардигорашон кофир шудаанд, азоби ҷаҳаннам бошад ва ҷаҳаннам бад ҷои бозгаштест"},{"SurahNumber":67,"VerseNumber":7,"Text":"Чун дар ҷаҳаннам афканда шаванд, ба ҷӯш ояд ва бонги зишташро бишнаванд"},{"SurahNumber":67,"VerseNumber":8,"Text":"Наздик аст, ки аз хашм пора-пора шавад. Ва чун гурӯҳеро дар он (афкананд, нигаҳбононаш гӯяндашон)"},{"SurahNumber":67,"VerseNumber":9,"Text":"«Оё шуморо бимдиҳандае наёмад?» Гӯянд: «Чаро, бимдиҳанда омад, вале ӯро дурӯғ баровардем ва гуфтем; «Худо ҳеҷ чиз нозил накардааст, шумо дар гумроҳии бузурге ҳастед!»"},{"SurahNumber":67,"VerseNumber":10,"Text":"Ва мегӯянд: «Агар мо мешунидем ё ақл мекардем, аҳли ин оташи сӯзанда намебудем»"},{"SurahNumber":67,"VerseNumber":11,"Text":"Пас ба гуноҳи худ эътироф мекунанд. Эй лаънат бод бар онҳо, ки аҳли оташи сӯзандаанд"},{"SurahNumber":67,"VerseNumber":12,"Text":"Барои касоне, ки нодида аз Парвардигорашон метарсанд бахшоишу музди фаровон аст"},{"SurahNumber":67,"VerseNumber":13,"Text":"Чӣ пинҳон сухан гӯед ва чӣ ошкоро, Ӯ ба ҳар чӣ дар дилҳо мегузарад, доност"},{"SurahNumber":67,"VerseNumber":14,"Text":"Оё он кӣ офарида, намедонад? Ҳол он ки Ӯ борикбину огоҳ аст"},{"SurahNumber":67,"VerseNumber":15,"Text":"Ӯст, ки заминро роми шумо гардонид Пас бар рӯи он сайр кунед, ва аз ризқи Худо бихӯред. Чун аз қабр берун оед, ба сӯи Ӯ меравед"},{"SurahNumber":67,"VerseNumber":16,"Text":"Оё аз он кӣ дар осмон аст, эмин нишастаед, ки ногоҳ заминро ба ларзиш дароварад ва замин шуморо дар худ фурӯ барад"},{"SurahNumber":67,"VerseNumber":17,"Text":"Ё аз он кӣ дар осмон аст, эмин нишастаед, ки ногоҳ боде ҳамроҳ бо сангрез бар сари шумо фиристад? Ба зуди хоҳед донист, ки бим додани Ман чӣ гуна аст"},{"SurahNumber":67,"VerseNumber":18,"Text":"Албатта касоне, ки пеш аз онҳо буданд, паёмбаронро дурӯғ бароварданд. Пас азоби Ман чӣ гуна буд"},{"SurahNumber":67,"VerseNumber":19,"Text":"Оё паррандагонеро, ки бол кушуда ва бол кашида бар болои сарашон дар парвозанд, надидаанд? Онҳоро ҷуз Худои раҳмон касе дар ҳаво нигоҳ натавонад дошт. Ӯст, ки ба ҳама чиз биност"},{"SurahNumber":67,"VerseNumber":20,"Text":"Оё онон, ки ёрони шумоянд, тавонанд дар баробари Худо ёриатон кунанд? Кофирон дар фиребе беш нестанд"},{"SurahNumber":67,"VerseNumber":21,"Text":"Оё кист он кӣ ба шумо рӯзӣ диҳад, агар Ӯ рӯзии худ боздорад? На! дар саркашиву дури аз ҳақ пойдор меистанд"},{"SurahNumber":67,"VerseNumber":22,"Text":"Оё он касе, ки нагунсор (хамшуда) бар рӯй афтода роҳ меравад, ҳидоятёфтатар аст ё он ки бар пой истода ва ба роҳи рост меравад"},{"SurahNumber":67,"VerseNumber":23,"Text":"Бигӯ: «Ӯст, ки шуморо офаридааст ва гӯшу чашму дил додааст. Чӣ андак шукр мегузоред!»"},{"SurahNumber":67,"VerseNumber":24,"Text":"Бигӯ: «Ӯст, ки шуморо дар замин офарид ва дар қиёмат назди Ӯ ҷамъ оварда мешавед»"},{"SurahNumber":67,"VerseNumber":25,"Text":"Мегӯянд: «Агар рост мегӯед, ин ваъда чӣ вақт фаро мерасад?»"},{"SurahNumber":67,"VerseNumber":26,"Text":"Бигӯ: «Илми он назди Худост ва ман бимдиҳандае ошкорам»"},{"SurahNumber":67,"VerseNumber":27,"Text":"Кофирон чун аз наздикаш бингаранд, чеҳраашон гирифта шавад, Ва ба онҳо гуфта мешавад: «Ин аст он чӣ ботилаш мехондед"},{"SurahNumber":67,"VerseNumber":28,"Text":"Бигӯ: «Хабар диҳед, ки агар (фаразан) Худо марову ҳамроҳонамро ҳалок кунад ё бар мо раҳмат оварад, чӣ касе кофиронро аз азоби дардовар мераҳонад?»"},{"SurahNumber":67,"VerseNumber":29,"Text":"Бигӯ: «Ӯ Худои раҳмон аст. Ба Ӯ имон овардем ва бар Ӯ таваккал кардем. Ва ба зуди, хоҳед донист, чӣ касе дар гумроҳии ошкор аст!»"},{"SurahNumber":67,"VerseNumber":30,"Text":"Бигӯ: «Хабар диҳед, агар обатон дар замин фурӯ равад, чӣ касе шуморо оби равон хоҳад дод?»"}]}