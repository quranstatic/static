{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":78,"VerseNumber":1,"Text":"Аз чи чиз (кофирони Қурайш) ҳамдигарро мепурсанд"},{"SurahNumber":78,"VerseNumber":2,"Text":"Аз он хабари бузурге суол мекунанд"},{"SurahNumber":78,"VerseNumber":3,"Text":"ки дар он ихтилоф доранд ва он Қуръон аст, ки хабар медиҳад аз рӯзи баъс, (ки кофирони Қурайш ба он имон наёварда буданд)"},{"SurahNumber":78,"VerseNumber":4,"Text":"Оре, мушрикон ба зудӣ хоҳанд донист, (ки Аллоҳ ба сабаби бовар надоштанашон ба рӯзи қиёмат, эшонро чӣ хоҳад кард)"},{"SurahNumber":78,"VerseNumber":5,"Text":"(Боз ҳам, таъкид менамояд:) Оре, ба зудӣ хоҳанд донист! (Ин таъкид барои рост ва ҳақиқат будани паёмбарии Расули Аллоҳ саллаллоҳу алайҳи ва саллам далолат менамояд ва он чи ки ӯ, аз Қуръон ва аз рӯзи зинда гардонидани баъд аз миронидан овардааст.) (Дар ин оят ваъид ва таҳдиде аст барои аҳли куффор)"},{"SurahNumber":78,"VerseNumber":6,"Text":"Оё Мо заминрро бистаре насохтем"},{"SurahNumber":78,"VerseNumber":7,"Text":"Ва кӯҳҳоро мехҳое нанамудаем, то замин устувор истад"},{"SurahNumber":78,"VerseNumber":8,"Text":"Ва шуморо ҷуфт-ҷуфт (марду зан) офаридем"},{"SurahNumber":78,"VerseNumber":9,"Text":"Ва хобатонро мояи оромиш қарор додем, то баданҳоятон роҳат кунад"},{"SurahNumber":78,"VerseNumber":10,"Text":"Ва шабро пӯшишатон қарор додем, ки бо торикиаш шуморо фаро мегирад, чунон ки дар бар дорандаи либосро мепӯшонад"},{"SurahNumber":78,"VerseNumber":11,"Text":"Ва рӯзро вақти талоши маъош (касб) қарор додем, то барои ободии ҳаёти худ саъю кӯшиш намоед"},{"SurahNumber":78,"VerseNumber":12,"Text":"Ва бар болои саратон ҳафт осмони устувор бино кардем, ки дар он шикофӣ ва нуқсон нест"},{"SurahNumber":78,"VerseNumber":13,"Text":"Ва хуршедро чароғи равшане офаридем"},{"SurahNumber":78,"VerseNumber":14,"Text":"Аз абрҳои боронафшон оби фаровоне нозил кардем"},{"SurahNumber":78,"VerseNumber":15,"Text":"то бо василаи он донаву наботот бирӯёнем барои мардумон ва ҳайвонот"},{"SurahNumber":78,"VerseNumber":16,"Text":"ва ба василаи он низ бӯстонҳои дарҳампечидаро ато фармоем"},{"SurahNumber":78,"VerseNumber":17,"Text":"Бегумон рӯзи доварӣ (қиёмат,) рӯзест муъайян, барои аввалину охирин"},{"SurahNumber":78,"VerseNumber":18,"Text":"Рӯзе, ки дар сур дамида шавад ва шумо онгоҳ гурӯҳ-гурӯҳ меоед. (Яъне, ҳамаи уммат бо ҳамроҳи пешвоёнашон меоянд)"},{"SurahNumber":78,"VerseNumber":19,"Text":"Осмон шикофта шавад ва ҳар сурохӣ даре бошад, то фариштагон аз он дарвозаҳо фуруд оянд"},{"SurahNumber":78,"VerseNumber":20,"Text":"Ва кӯҳҳо, баъди устувор будан равон сохта шаванд ва чун саробе несту нобуд гарданд"},{"SurahNumber":78,"VerseNumber":21,"Text":"Бегумон ҷаҳаннам камингоҳест, дар интизори кофирон ва барои онҳо омода шудааст"},{"SurahNumber":78,"VerseNumber":22,"Text":"ва барои саркашон бозгаштгоҳест"},{"SurahNumber":78,"VerseNumber":23,"Text":"Замонҳои дароз дар он ҷо абадӣ бошанд"},{"SurahNumber":78,"VerseNumber":24,"Text":"Дар он ҷо на ҳавои хунукӣ мечашанду на нӯшиданиҳои фораме менӯшанд"},{"SurahNumber":78,"VerseNumber":25,"Text":"фақат оби ҷушону хуну чирк нӯшанд"},{"SurahNumber":78,"VerseNumber":26,"Text":"Ин ҷазоест мувофиқи кирдорашон, ки дар ин дунё чунин амал карда буданд"},{"SurahNumber":78,"VerseNumber":27,"Text":"Бегумон, ки онон ба рӯзи ҳисоб умед надоштанд ва наметарсиданд"},{"SurahNumber":78,"VerseNumber":28,"Text":"Ва оёти Моро ба куллӣ дурӯғ мешумурданд ва ба он чӣ Расули Аллоҳ (саллаллоҳу алайҳи ва саллам) оварда буд, онро тасдиқ надоштанд"},{"SurahNumber":78,"VerseNumber":29,"Text":"Ва ҳама чизро донистаем ва дар, китобе сабт кардаем"},{"SurahNumber":78,"VerseNumber":30,"Text":"Пас таъми талхии азобро бичашед, эй кофирон, ки дар ҳаққи шумо ҷуз азобе нахоҳем афзуд"},{"SurahNumber":78,"VerseNumber":31,"Text":"Албатта парҳезгоронро комёбии бузургест, онон касонеанд, ки аз Парвардигори хеш метарсанд ва амали шоиста мекунанд ва ба дохил шудани ҷаннат комёб мешаванд"},{"SurahNumber":78,"VerseNumber":32,"Text":"ва барояшон низ бӯстонҳову дарахтони ангур"},{"SurahNumber":78,"VerseNumber":33,"Text":"ва духтарони навҷавоне ҳамсинну сол"},{"SurahNumber":78,"VerseNumber":34,"Text":"ва ҷомҳои пур аз шароб"},{"SurahNumber":78,"VerseNumber":35,"Text":"Ва онҳо дар он ҷо на сухани беҳуда мешунаванд ва на дурӯғ"},{"SurahNumber":78,"VerseNumber":36,"Text":"ва ин мукофотест аз сӯи Парвардигорат, подош ва бахшише аз рӯи ҳисоб"},{"SurahNumber":78,"VerseNumber":37,"Text":"Парвардигори осмонҳову замин ва он чӣ миёни онҳост. Он Аллоҳи Раҳмон, дар дунёву охират, ки аз ҳайбати У сухан гуфта натавонанд"},{"SurahNumber":78,"VerseNumber":38,"Text":"рӯзе, ки Ҷабраил ва фариштагон ба саф меистанд ва касе сухан намегӯяд, магар касе ки Аллоҳи Меҳрубон ба ӯ рухсат диҳад, ва ӯ сухани дуруст гӯяд. Ва ҳеҷ касро шафоъат карда наметавонанд, магар ба иҷозати Аллоҳи Меҳрубон"},{"SurahNumber":78,"VerseNumber":39,"Text":"Он рӯз, рӯзи ҳақ аст. Дар омадани он рӯз ҳеҷ шакке нест. Пас ҳар касе бихоҳад, наҷот ёфтанро аз азоб, роҳи бозгаште ба сӯи Парвардигори худ бигирад бо амалҳои солеҳ"},{"SurahNumber":78,"VerseNumber":40,"Text":"Мо шуморо аз азоби рӯзи қиёмат, ки наздикаст, бим додем: рӯзе, ки одамӣ ҳар чиро пешопеш фиристодааст, аз амали нек ё бад, мебинад ва кофир аз сахтии ҳисоб мегӯяд: Эй кош, ман хок мебудам ва боз зинда намешудам"},{"SurahNumber":79,"VerseNumber":1,"Text":"Аллоҳ савганд ёд мекунад ба фариштагоне, ки ҷонҳои кофиронро ба сахтӣ мегиранд"},{"SurahNumber":79,"VerseNumber":2,"Text":"ва савганд ба фариштагоне, ки ҷонҳои мӯъминонро ба осонӣ мегиранд"},{"SurahNumber":79,"VerseNumber":3,"Text":"ва савганд ба фариштагоне, ки барои расонидани фармони Аллоҳ шинокунон ва шитобон аз осмон фуруд меоянд"},{"SurahNumber":79,"VerseNumber":4,"Text":"ва савганд, ба фариштагоне, ки бар якдигар сабқат мекунанд дар иҷро намудани амрҳои Парвардигор"},{"SurahNumber":79,"VerseNumber":5,"Text":"ва савганд ба фариштагоне, ки ҳамаи корҳоро тадбир мекунанд"},{"SurahNumber":79,"VerseNumber":6,"Text":"ки он рӯз, ки нахустин нафхаи қиёмат, ки нафхаи миронидан аст, заминро биларзонад"},{"SurahNumber":79,"VerseNumber":7,"Text":"ва нафхаи дуввум аз паси он биёяд, мардум аз нав зинда хоҳанд шуд"},{"SurahNumber":79,"VerseNumber":8,"Text":"Дар он рӯз дилҳои кофирон аз сахтии тарс дар ларза бошанд"},{"SurahNumber":79,"VerseNumber":9,"Text":"ва азобу даҳшатҳои рӯзи қиёматро мушоҳида кунанд, бар чашмонашон хорӣ ва фурӯафтодагӣ намоён шавад"},{"SurahNumber":79,"VerseNumber":10,"Text":"Мункирони рӯзи аз нав зинда гардонидани баъд аз миронидан мегӯянд: Оё мо ба ҳолати нахустин бозмегардем"},{"SurahNumber":79,"VerseNumber":11,"Text":"он гоҳ ки устухонҳое пӯсида будем"},{"SurahNumber":79,"VerseNumber":12,"Text":"Гӯянд: Ин бозгашти мо бозгаштест зиёновар"},{"SurahNumber":79,"VerseNumber":13,"Text":"Пас танҳо як овози баланд аст"},{"SurahNumber":79,"VerseNumber":14,"Text":"ва онгоҳ онон дар замини ҳамвор (саҳрои қиёмат) меоянд"},{"SurahNumber":79,"VerseNumber":15,"Text":"Эй Паёмбар, оё қиссаи Мӯсо (алайҳис салом) ба ту расидааст"},{"SurahNumber":79,"VerseNumber":16,"Text":"Он гоҳ ки Парвардигораш ӯро дар водии муқаддаси Туво садо кард"},{"SurahNumber":79,"VerseNumber":17,"Text":"Ба сӯи Фиръавн бирав, ки ӯ дар гуноҳ аз ҳад гузаштааст"},{"SurahNumber":79,"VerseNumber":18,"Text":"Бигӯ: Оё туро рағбате ҳаст, ки покиза шавӣ ва ба имон нафси худро ороста кунӣ"},{"SurahNumber":79,"VerseNumber":19,"Text":"ва ман туро ба сӯи Парвардигорат роҳ бинамоям ва то ту битарсӣ аз Ӯ"},{"SurahNumber":79,"VerseNumber":20,"Text":"Пас, Мӯсо ба Фиръавн он мӯъҷизаи бузург; асо ва дастро нишон дод"},{"SurahNumber":79,"VerseNumber":21,"Text":"Ва Фиръавн паёмбари Аллоҳ Мӯсо (алайҳиссалом)-ро дурӯғ бароварду нофармонӣ кард"},{"SurahNumber":79,"VerseNumber":22,"Text":"Сипас пушт гардонд аз имон ва бар зидди Мӯсо саъй ва талош мекард"},{"SurahNumber":79,"VerseNumber":23,"Text":"Пас ҳама аҳли мамлакаташро ҷамъ кард ва нидо дод"},{"SurahNumber":79,"VerseNumber":24,"Text":"ва Гуфт: Ман Парвардигори бузурги шумо ҳастам"},{"SurahNumber":79,"VerseNumber":25,"Text":"Пас Парвардигораш ӯро ба азоби охирату дунё гирифтор кард"},{"SurahNumber":79,"VerseNumber":26,"Text":"Бегумон дар ин кирдори Фиръавн ва он азобе, ки бар вай нозил шуд, панди бузургест барои касе, ки аз Аллоҳ метарсад"},{"SurahNumber":79,"VerseNumber":27,"Text":"Эй одамон, оё офариниши шумо сахттар аст ё офариниши осмоне ки Аллоҳ онро сохтааст"},{"SurahNumber":79,"VerseNumber":28,"Text":"Баландии онро барафрошт ва онро устувор кард"},{"SurahNumber":79,"VerseNumber":29,"Text":"шабашро торик кард ба фурӯ рафтани офтоб ва рӯзашро равшан кард ба баромадани офтоб"},{"SurahNumber":79,"VerseNumber":30,"Text":"ва баъд аз халқи осмон заминро паҳн кард"},{"SurahNumber":79,"VerseNumber":31,"Text":"ва аз он об берун овард ва чарогоҳҳо падид овард"},{"SurahNumber":79,"VerseNumber":32,"Text":"ва кӯҳҳоро устувор сохт"},{"SurahNumber":79,"VerseNumber":33,"Text":"барои фоидаи шумо ва чорпоёнатон. Аз нав зинда гардонидани шумо рӯзи қиёмат дар назди Аллоҳ осонтараст аз офариниши ин чизҳо"},{"SurahNumber":79,"VerseNumber":34,"Text":"Чун он ҳодисаи бузурги қиёмат даррасад"},{"SurahNumber":79,"VerseNumber":35,"Text":"рӯзе, ки одамӣ ҳамаи амалҳои худро аз неку бад ба ёд оварад"},{"SurahNumber":79,"VerseNumber":36,"Text":"ва дӯзах барои ҳар фарди бино ошкор ва намоён мегардад"},{"SurahNumber":79,"VerseNumber":37,"Text":"Пас ҳар кӣ аз ҳад гузашта бошад дар куфру исён"},{"SurahNumber":79,"VerseNumber":38,"Text":"ва зиндагии инҷаҳонро бар зиндагии охират ихтиёр карда бошад"},{"SurahNumber":79,"VerseNumber":39,"Text":"бегумон ҷаҳаннам ҷойгоҳи ӯст"},{"SurahNumber":79,"VerseNumber":40,"Text":"Аммо ҳар кас, ки аз истодан дар баробари Парвардигораш тарсида бошад ва нафси худро аз ҳаво ва ҳавас боздошта бошад"},{"SurahNumber":79,"VerseNumber":41,"Text":"пас бегумон биҳишт ҷойгоҳи ӯст"},{"SurahNumber":79,"VerseNumber":42,"Text":"Эй Паёмбар, туро мушрикон тамасхуромезона аз қиёмат мепурсанд, ки чӣ вақт воқеъ шавад"},{"SurahNumber":79,"VerseNumber":43,"Text":"Аз воқеъ шудани он туро чӣ хабарест"},{"SurahNumber":79,"VerseNumber":44,"Text":"Балки, огоҳӣ аз замони барпо шавии қиёмат ба Парвардигорат аст"},{"SurahNumber":79,"VerseNumber":45,"Text":"Ту танҳо бимдиҳандаи касе ҳастӣ, ки аз қиёмат метарсад"},{"SurahNumber":79,"VerseNumber":46,"Text":"Рӯзе, ки онро бубинанд, аз ҳавли қиёмат пиндоранд дар ин ҷаҳон фақат як шомгоҳ ё чоштгоҳ истодаанд"}]}