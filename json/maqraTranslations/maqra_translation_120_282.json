{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":18,"VerseNumber":51,"Text":"Ja nie wziąłem ich za świadków przy stwarzaniu niebios i ziemi ani przy stwarzaniu ich samych; nie wezmę też jako pomocników tych, którzy sprowadzają z drogi"},{"SurahNumber":18,"VerseNumber":52,"Text":"W Dniu, kiedy On powie: \"Wezwijcie tych, których uznaliście za Moich współtowarzyszy!\", to oni będą ich wzywać, lecz tamci nie odpowiedzą im, ponieważ uczyniliśmy między nimi przepaść"},{"SurahNumber":18,"VerseNumber":53,"Text":"I grzesznicy zobaczą ogień. Pomyślą wtedy, że tam się dostaną, i nie znajdą od niego wybawienia"},{"SurahNumber":18,"VerseNumber":54,"Text":"Przedstawiliśmy ludziom w tym Koranie wszelkiego rodzaju przypowieści, lecz człowiek jest, ponad wszystko, kłótliwy"},{"SurahNumber":18,"VerseNumber":55,"Text":"I nic nie przeszkodziło ludziom, by uwierzyli, - kiedy przyszła do nich droga prosta - i by prosili swego Pana o przebaczenie; chyba że ma dosięgnąć ich los dawnych przodków albo spotkać kara twarzą w twarz"},{"SurahNumber":18,"VerseNumber":56,"Text":"My wysyłamy posłańców tylko jako zwiastunów i ostrzegających. Lecz ci, którzy nie wierzą, toczą spory, posługując się fałszem, by zniszczyć prawdę. Oni przyjęli z drwiną Nasze znaki i to, czym ich ostrzegano"},{"SurahNumber":18,"VerseNumber":57,"Text":"A któż jest bardziej niesprawiedliwy przez znak swojego pana, lecz odwrócił się od nich i zapomniał o tym, co przygotowały pierwej jego ręce? My położyliśmy na ich sercach osłony, żeby nie rozumieli, a w ich uszy - głuchotę. I nawet jeśli ty wezwiesz ich na prostą drogę, oni się nigdy na tej drodze nie znajdą"},{"SurahNumber":18,"VerseNumber":58,"Text":"Twój Pan jest Przebaczający, pełen miłosierdzia. Gdyby ich chciał ukarać za to, co popełnili, to przyśpieszyłby ich karę. Lecz oni mają wyznaczony czas i nie znajdą od niego ucieczki"},{"SurahNumber":18,"VerseNumber":59,"Text":"Wytraciliśmy mieszkańców tych oto miast, kiedy czynili niesprawiedliwość, i wyznaczyliśmy termin ich zguby"},{"SurahNumber":18,"VerseNumber":60,"Text":"Oto powiedział Mojżesz do swego młodzieńca: \"Nie ustanę, aż dojdę do zlewiska dwóch mórz, choćbym miał iść przez długie lata"},{"SurahNumber":18,"VerseNumber":61,"Text":"A kiedy doszli do zlewiska dwóch mórz, zapomnieli swojej ryby, która swobodnie odnalazła drogę w morzu"},{"SurahNumber":18,"VerseNumber":62,"Text":"Kiedy już odeszli dalej, powiedział Mojżesz do swego młodzieńca: \"Przynieś naszą żywność, ponieważ jesteśmy utrudzeni tą podróżą"},{"SurahNumber":18,"VerseNumber":63,"Text":"On powiedział: \"Czy nie zauważyłeś, że kiedy schroniliśmy się przy skale, zapomniałem o rybie; chyba tylko szatan mógł spowodować, że nie pamiętałem o niej i nie przypomniałem sobie; ona odnalazła swoją drogę w morzu jakimś dziwnym sposobem"},{"SurahNumber":18,"VerseNumber":64,"Text":"Powiedział Mojżesz: \"To jest to, czego pragnęliśmy!\" I obydwaj zawrócili po swoich śladach"},{"SurahNumber":18,"VerseNumber":65,"Text":"I znaleźli pewnego sługę z Moich sług, któremu użyczyliśmy Naszego miłosierdzia i którego nauczyliśmy wiedzy pochodzącej od Nas"},{"SurahNumber":18,"VerseNumber":66,"Text":"Rzekł do niego Mojżesz: \"Czy mogę postępować za tobą, abyś mnie pouczył o drodze prawości, której ciebie nauczono"},{"SurahNumber":18,"VerseNumber":67,"Text":"On powiedział: \"Ty nie potrafisz być przy mnie cierpliwy"},{"SurahNumber":18,"VerseNumber":68,"Text":"Jakże będziesz przy mnie cierpliwy wobec tego, czego nie znasz"},{"SurahNumber":18,"VerseNumber":69,"Text":"Powiedział Mojżesz: \"Znajdziesz mnie, jeśli Bóg zechce, cierpliwym i nie sprzeciwię się żadnemu twemu rozkazowi"},{"SurahNumber":18,"VerseNumber":70,"Text":"On powiedział: \"Jeśli będziesz postępował za mną, to nie pytaj mnie o nic, dopóki ci o tym nie wspomnę"},{"SurahNumber":18,"VerseNumber":71,"Text":"I obydwaj wyruszyli w drogę. Aż kiedy wsiedli na statek, on przedziurawił go. Powiedział Mojżesz: \"Czy ty go przedziurawiłeś; aby zatopić ludzi znajdujących się na nim? Uczyniłeś rzecz zdumiewającą"},{"SurahNumber":18,"VerseNumber":72,"Text":"On powiedział: \"Czyż nie powiedziałem, że nie potrafisz być ze mną cierpliwy"},{"SurahNumber":18,"VerseNumber":73,"Text":"Powiedział Mojżesz: \"Nie gań mnie za to, o czym zapomniałem, i nie rób mi trudności z tego powodu"},{"SurahNumber":18,"VerseNumber":74,"Text":"I znowu wyruszyli w drogę. Aż kiedy spotkali pewnego chłopca, on go zabił. Powiedział Mojżesz: \"Czy zabiłeś człowieka, który nie był winien żadnego zabójstwa? Popełniłeś rzecz niegodziwą"}]}