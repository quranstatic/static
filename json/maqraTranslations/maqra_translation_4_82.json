{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":60,"Text":"A hle, poprosil Mojžíš o vodu pro lid svůj a pravili jsme: \"Udeř holí svou do skály!\" A vytrysklo z ní dvanáct pramenů, takže každý (z kmenů) věděl, kde jest mu píti. \"Jezte a pijte z toho, co Bůh vám uštědřil, nebuďte však těmi, kdož na zemi šíří pohoršení"},{"SurahNumber":2,"VerseNumber":61,"Text":"A hle, řekli jste: \"Mojžíši, nelze nám snášet stále potravu jedinou. Popros Pána svého za nás, aby pro nás dal vyrůst z toho, co plodí země, zelenině, okurkám, česneku, čočce a cibuli!\" I řekl Mojžíš: \"Přejete si vyměnit to, co lepší je, za mnohem horší? Sestupte do Egypta, tam budete mít to, co si žádáte!\" A postihl je nedostatek a bída a pocítili hněv Boží, a to proto, že ve znamení Boží nevěřili a že proroky nespravedlivě zabíjeli. A také za to, že byli neposlušní a vzpurní"},{"SurahNumber":2,"VerseNumber":62,"Text":"Věru ti, kdož uvěřili, a ti, kdož jsou židy, křesťany a sabejci, ti, kdož uvěřili v Boha a v den soudný a konali zbožné skutky - ti naleznou odměnu u Pána svého a nemusí mít strach a nebudou zarmouceni"},{"SurahNumber":2,"VerseNumber":63,"Text":"A když jsme s vámi uzavřeli úmluvu a vztyčili nad vámi horu Sinaj, řekli jsme: \"Přidržujte se toho, co jsme vám dali, co nejpevněji a zapamatujte si dobře, co obsahuje - snad budete bohabojní"},{"SurahNumber":2,"VerseNumber":64,"Text":"Pak jste se však odvrátili, a kdyby nebylo přízně a milosrdenství Božího vůči vám, byli byste již věru mezi těmi, kdož ztrátu utrpěli"},{"SurahNumber":2,"VerseNumber":65,"Text":"Zajisté znali jste ty mezi sebou, kdož sobotu znesvětili a jimž jsme řekli: \"Buďte opicemi opovrženými"},{"SurahNumber":2,"VerseNumber":66,"Text":"A učinili jsme je trestem výstražným pro ty, kteří žili předtím i potom, i varováním pro bohabojné"},{"SurahNumber":2,"VerseNumber":67,"Text":"A hle, pravil Mojžíš lidu svému: \"Bůh vám přikazuje, abyste obětovali krávu!\" Řekli: \"Neděláš si z nás posměšky?\" Odpověděl: \"Utíkám se k Bohu, abych nebyl tak pošetilý"},{"SurahNumber":2,"VerseNumber":68,"Text":"Řekli: \"Popros za nás Pána svého, aby nám vysvětlil, jaká má být!\" Odpověděl: \"Hle, Pán praví: A má to být kráva ani příliš stará, ani jalovice mladá, nýbrž věku středního mezi nimi. Učiňte tedy to, co bylo vám přikázáno"},{"SurahNumber":2,"VerseNumber":69,"Text":"Řekli: \"Popros za Nás Pána svého, aby nám vysvětlil, jakou má mít barvu!\" Odpověděl: \"Hle, Pán praví: Nechť je to kráva žluté jasné barvy pro radost všem, kdož na ni se dívají"},{"SurahNumber":2,"VerseNumber":70,"Text":"Řekli: \"Popros za nás Pána svého, aby nám vysvětlil, jaká ještě má být, neboť všechny krávy se nám zdají mezi sebou podobné; a pak budeme - jestliže Bohu se zachce - správně vedeni"},{"SurahNumber":2,"VerseNumber":71,"Text":"Odpověděl: \"Hle, Pán praví: Nechť kráva ta není znavena obděláváním země a zavodňováním polí, ať je zachovalá, bez vady.\" Řekli: \"Nyní jsi nám přinesl pravdu.\" A obětovali krávu, když to málem byli neučinili"},{"SurahNumber":2,"VerseNumber":72,"Text":"A hle, když zabili jste někoho, sváděli jste to jeden na druhého. Však Bůh odhalil, co jste skrývali"},{"SurahNumber":2,"VerseNumber":73,"Text":"Tehdy jsme řekli: \"Udeřte mrtvého částí této krávy obětované!\" A takto Bůh oživuje mrtvé a ukazuje vám znamení svá - snad budete rozumní"},{"SurahNumber":2,"VerseNumber":74,"Text":"Vaše srdce se však od té doby zatvrdila a stala se jakoby kameny skal aneb ještě tvrdšími, neboť mezi skalami jsou takové, z nichž tryskají potoky, a jsou mezi nimi jiné, jež pukají a vytéká z nich voda, a další, jež převracejí se ze strachu před Bohem. A není Bohu lhostejné, co děláte"}]}