{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":90,"VerseNumber":1,"Text":"Nahin mai kasam khata hoon is shehar(city) ki"},{"SurahNumber":90,"VerseNumber":2,"Text":"Aur haal yeh hai ke (Aey nabi) is shehar mein tumko halal kar liya gaya hai"},{"SurahNumber":90,"VerseNumber":3,"Text":"Aur kasam khata hoon baap(Adam) ki aur us aulad ki jo ussey paida hui"},{"SurahNumber":90,"VerseNumber":4,"Text":"Dar haqeeqat humne Insan ko mushakkat mein paida kiya hai"},{"SurahNumber":90,"VerseNumber":5,"Text":"Kya usne yeh samajh rakhha hai kay uspar koi qaabu na paa sakega"},{"SurahNumber":90,"VerseNumber":6,"Text":"Kehta hai ke maine dhairon maal udaa diya"},{"SurahNumber":90,"VerseNumber":7,"Text":"Kya woh samajhta hai kay kisi ne usko nahin dekha"},{"SurahNumber":90,"VerseNumber":8,"Text":"Kya humne usey do aankhein"},{"SurahNumber":90,"VerseNumber":9,"Text":"Aur ek zubaan aur do honth nahin diye"},{"SurahNumber":90,"VerseNumber":10,"Text":"Aur dono numayan raste usey (nahin) dikha diye"},{"SurahNumber":90,"VerseNumber":11,"Text":"Magar usne dushwar guzar ghati(steep) se guzarne ki himmat na ki"},{"SurahNumber":90,"VerseNumber":12,"Text":"Aur tum kya jaano kay kya hai woh dushwar guzar ghaati"},{"SurahNumber":90,"VerseNumber":13,"Text":"Kisi gardan ko gulami se chudana"},{"SurahNumber":90,"VerseNumber":14,"Text":"Ya faake ke din"},{"SurahNumber":90,"VerseNumber":15,"Text":"kisi qareebi yateem"},{"SurahNumber":90,"VerseNumber":16,"Text":"Ya khaak nasheen miskeen ko khana khilana"},{"SurahNumber":90,"VerseNumber":17,"Text":"Phir (iske saath yeh kay) aadmi un logon mein shamil ho jo imaan laye aur jinhon ne ek dusrey ko sabr aur (khalq-e-khuda par) raham ki talqeen ki"},{"SurahNumber":90,"VerseNumber":18,"Text":"Yeh log hain dayein baazu(right hand) waley"},{"SurahNumber":90,"VerseNumber":19,"Text":"Aur jinhon ne hamari aayat ko mann-ney se inkar kiya woh bayen bazu(left hand) waley hain"},{"SurahNumber":90,"VerseNumber":20,"Text":"Un par aag chaayi hui hogi"},{"SurahNumber":91,"VerseNumber":1,"Text":"Suraj aur uski dhoop ki kasam"},{"SurahNumber":91,"VerseNumber":2,"Text":"Aur Chand ki kasam jabke wo uske pichey aata hai"},{"SurahNumber":91,"VerseNumber":3,"Text":"Aur din ki kasam jabke woh (Suraj ko) numaya kar deta hai"},{"SurahNumber":91,"VerseNumber":4,"Text":"Aur raat ki kasam jabke woh (suraj ko) dhank leti hai"},{"SurahNumber":91,"VerseNumber":5,"Text":"Aur aasman ki aur us zaat ki kasam jisne usey qayam kiya"},{"SurahNumber":91,"VerseNumber":6,"Text":"Aur zameen ki aur us zaat ki kasam jisne usey bichaya"},{"SurahNumber":91,"VerseNumber":7,"Text":"Aur nafs-e-Insani ki aur us zaat ki kasam jisne usey hamwar kiya"},{"SurahNumber":91,"VerseNumber":8,"Text":"Phir uski badi aur uski parhezgari uss par ilham kar di"},{"SurahNumber":91,"VerseNumber":9,"Text":"Yaqeenan falah pa gaya woh jisne nafs ka tazkiya kiya"},{"SurahNumber":91,"VerseNumber":10,"Text":"Aur na-murad hua woh jisne usko daba diya"},{"SurahNumber":91,"VerseNumber":11,"Text":"Samood ne apni sarkashi ki bina par jhutlaya"},{"SurahNumber":91,"VerseNumber":12,"Text":"Jab us qaum ka sab se zyada shaqi (Badnaseeb) aadmi biphar kar utha"},{"SurahNumber":91,"VerseNumber":13,"Text":"To Allah ke Rasool ne un logon se kaha ke khabardar Allah ki ountni (she-camel) ko (haath na lagana) aur uske paani peene (mein maane na hona)"},{"SurahNumber":91,"VerseNumber":14,"Text":"Magar unhon ne uski baat ko jhuta qarar diya aur ountni ko maar dala. Aakhir-e-kaar unke gunah ke padash mein unke Rubb ne unpar aisi aafat toodi ke ek saath sab ko paywand-e-khaaq kar diya"},{"SurahNumber":91,"VerseNumber":15,"Text":"Aur usey (apne is fail kay) kisi burey natije ka koi khauf(darr) nahin hai"},{"SurahNumber":92,"VerseNumber":1,"Text":"Kasam hai raat ki jabke woh chaa jaaye"},{"SurahNumber":92,"VerseNumber":2,"Text":"Aur din ki jabke woh roshan ho"},{"SurahNumber":92,"VerseNumber":3,"Text":"Aur us zaat ki jisne nar(male) aur maada(female) ko paida kiya"},{"SurahNumber":92,"VerseNumber":4,"Text":"Dar haqeeqat tum logon ki koshishein mukhtalif qism ki hai"},{"SurahNumber":92,"VerseNumber":5,"Text":"To jisne (rah e khuda mein) maal diya aur (khuda ki nafarmani se) parhez kiya"},{"SurahNumber":92,"VerseNumber":6,"Text":"Aur bhalayi ko sach mana"},{"SurahNumber":92,"VerseNumber":7,"Text":"Usko hum aasan raastey kay liye sahulat denge"},{"SurahNumber":92,"VerseNumber":8,"Text":"Aur jisne bukhl(kanjoosi) kiya aur (apney khuda se) be niyazi(self-sufficient/independent) barti"},{"SurahNumber":92,"VerseNumber":9,"Text":"aur bhalayi ko jhutlaya"},{"SurahNumber":92,"VerseNumber":10,"Text":"Usko hum sakht rastey kay liye sahulat dengey"},{"SurahNumber":92,"VerseNumber":11,"Text":"Aur uska maal aakhir uske kis kaam aayega jabke woh halaq ho jaye"},{"SurahNumber":92,"VerseNumber":12,"Text":"Beshak rasta batana hamare zimmey hai"},{"SurahNumber":92,"VerseNumber":13,"Text":"aur dar haqeeqat aakhirat aur duniya dono kay hum hi malik hai"},{"SurahNumber":92,"VerseNumber":14,"Text":"Pas maine tumko khabardar kar diya hai bhadakti hui aag se"},{"SurahNumber":92,"VerseNumber":15,"Text":"Usmein nahin jhulsega magar woh intihayi badbakth"},{"SurahNumber":92,"VerseNumber":16,"Text":"jisne jhutlaya aur mooh phera"},{"SurahNumber":92,"VerseNumber":17,"Text":"Aur usse door rakkha jayega woh nihayat parhezgaar"},{"SurahNumber":92,"VerseNumber":18,"Text":"Jo paakiza honay ki khatir apna maal deta hai"},{"SurahNumber":92,"VerseNumber":19,"Text":"Uspar kisi ka koi ehsan nahin hai jiska badla usey dena ho"},{"SurahNumber":92,"VerseNumber":20,"Text":"Woh to sirf apne Rubb-e-bartrar ki raza joii ke liye yeh kaam karta hai"},{"SurahNumber":92,"VerseNumber":21,"Text":"Aur zaroor woh (us se) khush hoga"},{"SurahNumber":93,"VerseNumber":1,"Text":"Kasam hai rozey roshan ki"},{"SurahNumber":93,"VerseNumber":2,"Text":"Aur raat ki jabke woh sukoon ke saath taari ho jaye"},{"SurahNumber":93,"VerseNumber":3,"Text":"(Aey nabi) tumharey Rubb ne tumko hargiz nahin chodha aur na woh naraaz hua"},{"SurahNumber":93,"VerseNumber":4,"Text":"Aur yaqeenan tumhare liya baad ka daur pehle daur se behtar hai"},{"SurahNumber":93,"VerseNumber":5,"Text":"Aur anqareeb tumhra Rubb tumko itna dega ke tum khush ho jaogey"},{"SurahNumber":93,"VerseNumber":6,"Text":"Kya usne tumko yateem nahin paya aur phir thikana faraham kiya"},{"SurahNumber":93,"VerseNumber":7,"Text":"Aur tumhey nawaqif-e-raah paya aur phir hidayat bakshi"},{"SurahNumber":93,"VerseNumber":8,"Text":"Aur tumhein nadaar(in want) paya aur phir maldar kar diya"},{"SurahNumber":93,"VerseNumber":9,"Text":"Lihaza yateem par sakhti na karo"},{"SurahNumber":93,"VerseNumber":10,"Text":"Aur saayil(maangne waley) ko na jhidko"},{"SurahNumber":93,"VerseNumber":11,"Text":"Aur apne Rubb ki niyamt ka izhar karo"}]}