{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":4,"VerseNumber":135,"Text":"he eemaan vaalo! nyaay ke saath khade rahakar allaah ke lie saakshee (gavaah) ban jao. yadyapi saakshy (gavaahee) tumhaare apane athava maata pita aur sameepavartiyon ke virudhd ho, yadi koee dhanee athava nirdhan ho, to allaah tumase adhik un donon ka hitaishee hai. atah apanee manokaanksha ke lie nyaay se na phiro. yadi tum baat ghuma phira kar karoge athava saakshy dene se kataraoge, to nihsandeh allaah usase soochit hai, jo tum karate ho"},{"SurahNumber":4,"VerseNumber":136,"Text":"he eemaan vaalo! allaah, usake rasool aur us pustak (quraan) par, jo usane apane rasool par utaaree hai tatha un pustakon par, jo isase pahale utaaree hain, eemaan lao. jo allaah, usake farishton, usakee pustakon aur ant divas (pralay) ko asveekaar karega, vah kupath mein bahut door ja padega"},{"SurahNumber":4,"VerseNumber":137,"Text":"nihsandeh jo eemaan laaye, phir kaafir ho gaye, phir eemaan laaye, phir kaafir ho gaye, phir kufr mein badhate hee chale gaye, to allaah unhen kadaapi kshama nahin karega aur na unhen seedhee dagar dikhaayega"},{"SurahNumber":4,"VerseNumber":138,"Text":"(he nabee!) aap munaafiqon (dvidhaavaadiyon) ko shubh soochana suna den ki unheen ke lie duhkhadaayee yaatana hai"},{"SurahNumber":4,"VerseNumber":139,"Text":"jo eemaan vaalon ko chhodakar, kaafiron ko apana sahaayak mitr banaate hain, kya ve unake paas maan sammaan chaahate hain? to nihsandeh sab maan sammaan allaah hee ke lie[1] hai"},{"SurahNumber":4,"VerseNumber":140,"Text":"aur us (allaah) ne tumhaare lie apanee pustak (quraan) mein ye aadesh utaar[1] diya hai ki jab tum suno ki allaah kee aayaton ko asveekaar kiya ja raha hai tatha unaka upahaas kiya ja raha hai, to unake saath na baitho, yahaan tak ki ve doosaree baat mein lag jaayen. nihsandeh, tum us samay unheen ke samaan ho jaoge. nishchay allaah munaafiqon (dvidhaavaadiyon) tatha kaafiron, sabako narak mein ekatr karane vaala hai"},{"SurahNumber":4,"VerseNumber":141,"Text":"jo tumhaaree prateeksha mein raha karate hain; yadi tumhen allaah kee sahaayata se vijay praapt ho, to kahate hain, kya ham tumhaare saath na the? aur yadi un (kaafiron) ka palla bhaaree rahe, to kahate hain ki kya ham tumapar chha nahin gaye the aur tumhen eemaan vaalon se bacha (nahin) rahe the? to allaah hee pralay ke din tumhaare beech nirnay karega aur allaah kaafiron ke lie eemaan vaalon par kadaapi koee raah nahin banaayega"},{"SurahNumber":4,"VerseNumber":142,"Text":"vaastav mein, munaafik (dvidhaavaadee) allaah ko dhokha de rahe hain, jabakee, vahee unhen dhokhe mein daal raha[1] hai aur jab ve namaaz ke lie khade hote hain, to aalasee hokar khade hote hain, ve logon ko dikhaate hain aur allaah ka smaran thoda hee karate hain"},{"SurahNumber":4,"VerseNumber":143,"Text":"vah isake beech dvidha mein pade hue hain, na idhar na udhar. darasal, jise allaah kupath kar de, aap usake lie koee raah nahin pa sakenge"},{"SurahNumber":4,"VerseNumber":144,"Text":"he eemaan vaalo! eemaan vaalon ko chhodakar kaafiron ko sahaayak mitr na banao. kya tum apane virudhd allaah ke lie khula tark banaana chaahate ho"},{"SurahNumber":4,"VerseNumber":145,"Text":"nishchay munaafiq (dvidhaavaadee) narak kee sabase neechee shrenee mein honge aur aap unaka koee sahaayak nahin paayenge"},{"SurahNumber":4,"VerseNumber":146,"Text":"parantu jinhonne kshama yaachana kar lee, apana sudhaar kar liya, allaah ko sudrdh pakad liya aur apane dharm ko vishudhd kar liya, to ve log eemaan vaalon ke saath honge aur allaah eemaan vaalon ko bahut bada pratiphal pradaan karega"},{"SurahNumber":4,"VerseNumber":147,"Text":"allaah ko kya padee hai ki tumhen yaatana de, yadi tum krtagy raho tatha eemaan rakho aur allaah[1] bada gunagraahee ati gyaanee hai"}]}