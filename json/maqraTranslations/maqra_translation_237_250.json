{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"അത്യുന്നതനായ നിന്റെ നാഥന്റെ നാമം കീര്‍ത്തിക്കുക"},{"SurahNumber":87,"VerseNumber":2,"Text":"അവനോ സൃഷ്ടിച്ച് സന്തുലിതമാക്കിയവന്‍"},{"SurahNumber":87,"VerseNumber":3,"Text":"ക്രമീകരിച്ച് നേര്‍വഴി കാണിച്ചവന്‍"},{"SurahNumber":87,"VerseNumber":4,"Text":"മേച്ചില്‍പ്പുറങ്ങള്‍ ഒരുക്കിയവന്‍"},{"SurahNumber":87,"VerseNumber":5,"Text":"എന്നിട്ടവനതിനെ ഉണങ്ങിക്കരിഞ്ഞ ചവറാക്കി"},{"SurahNumber":87,"VerseNumber":6,"Text":"നിനക്കു നാം ഓതിത്തരും. നീയത് മറക്കുകയില്ല"},{"SurahNumber":87,"VerseNumber":7,"Text":"അല്ലാഹു ഇഛിച്ചതൊഴികെ. പരസ്യവും രഹസ്യവും അവനറിയുന്നു"},{"SurahNumber":87,"VerseNumber":8,"Text":"എളുപ്പമായ വഴി നിനക്കു നാം ഒരുക്കിത്തരാം"},{"SurahNumber":87,"VerseNumber":9,"Text":"അതിനാല്‍ നീ ഉദ്ബോധിപ്പിക്കുക- ഉദ്ബോധനം ഉപകരിക്കുമെങ്കില്‍"},{"SurahNumber":87,"VerseNumber":10,"Text":"ദൈവഭയമുള്ളവന്‍ ഉദ്ബോധനം ഉള്‍ക്കൊള്ളും"},{"SurahNumber":87,"VerseNumber":11,"Text":"കൊടിയ നിര്‍ഭാഗ്യവാന്‍ അതില്‍ നിന്ന് അകലുകയും ചെയ്യും"},{"SurahNumber":87,"VerseNumber":12,"Text":"അവനോ, കഠിനമായ നരകത്തീയില്‍ കിടന്നെരിയുന്നവന്‍"},{"SurahNumber":87,"VerseNumber":13,"Text":"പിന്നീട് അവനതില്‍ മരിക്കുകയില്ല; ജീവിക്കുകയുമില്ല"},{"SurahNumber":87,"VerseNumber":14,"Text":"തീര്‍ച്ചയായും വിശുദ്ധി വരിച്ചവന്‍ വിജയിച്ചു"},{"SurahNumber":87,"VerseNumber":15,"Text":"അവന്‍ തന്റെ നാഥന്റെ നാമമോര്‍ത്തു. അങ്ങനെ അവന്‍ നമസ്കരിച്ചു"},{"SurahNumber":87,"VerseNumber":16,"Text":"എന്നാല്‍ നിങ്ങള്‍ ഈ ലോക ജീവിതത്തിനാണ് പ്രാമുഖ്യം നല്‍കുന്നത്"},{"SurahNumber":87,"VerseNumber":17,"Text":"പരലോകമാണ് ഏറ്റം ഉത്തമവും ഏറെ ശാശ്വതവും"},{"SurahNumber":87,"VerseNumber":18,"Text":"സംശയം വേണ്ടാ, ഇത് പൂര്‍വ വേദങ്ങളിലുമുണ്ട്"},{"SurahNumber":87,"VerseNumber":19,"Text":"അഥവാ, ഇബ്റാഹീമിന്റെയും മൂസായുടെയും ഗ്രന്ഥത്താളുകളില്‍"},{"SurahNumber":88,"VerseNumber":1,"Text":"ആവരണം ചെയ്യുന്ന മഹാവിപത്തിന്റെ വാര്‍ത്ത നിനക്കു വന്നെത്തിയോ"},{"SurahNumber":88,"VerseNumber":2,"Text":"അന്ന് ചില മുഖങ്ങള്‍ പേടിച്ചരണ്ടവയായിരിക്കും"},{"SurahNumber":88,"VerseNumber":3,"Text":"അധ്വാനിച്ച് തളര്‍ന്നവയും"},{"SurahNumber":88,"VerseNumber":4,"Text":"ചുട്ടെരിയും നരകത്തിലവര്‍ ചെന്നെത്തും"},{"SurahNumber":88,"VerseNumber":5,"Text":"തിളച്ചു മറിയുന്ന ഉറവയില്‍നിന്നാണവര്‍ക്ക് കുടിക്കാന്‍ കിട്ടുക"},{"SurahNumber":88,"VerseNumber":6,"Text":"കയ്പുള്ള മുള്‍ചെടിയില്‍ നിന്നല്ലാതെ അവര്‍ക്കൊരാഹാരവുമില്ല"},{"SurahNumber":88,"VerseNumber":7,"Text":"അത് ശരീരത്തെ പോഷിപ്പിക്കില്ല. വിശപ്പിനു ശമനമേകുകയുമില്ല"},{"SurahNumber":88,"VerseNumber":8,"Text":"എന്നാല്‍ മറ്റു ചില മുഖങ്ങള്‍ അന്ന് പ്രസന്നങ്ങളായിരിക്കും"},{"SurahNumber":88,"VerseNumber":9,"Text":"തങ്ങളുടെ കര്‍മങ്ങളെക്കുറിച്ച് സംതൃപ്തരും"},{"SurahNumber":88,"VerseNumber":10,"Text":"അവര്‍ അത്യുന്നതമായ സ്വര്‍ഗീയാരാമത്തിലായിരിക്കും"},{"SurahNumber":88,"VerseNumber":11,"Text":"വിടുവാക്കുകള്‍ അവിടെ കേള്‍ക്കുകയില്ല"},{"SurahNumber":88,"VerseNumber":12,"Text":"അവിടെ ഒഴുകുന്ന അരുവിയുണ്ട്"},{"SurahNumber":88,"VerseNumber":13,"Text":"ഉയര്‍ത്തിയൊരുക്കിയ മഞ്ചങ്ങളും"},{"SurahNumber":88,"VerseNumber":14,"Text":"തയ്യാറാക്കിവെച്ച പാനപാത്രങ്ങളും"},{"SurahNumber":88,"VerseNumber":15,"Text":"നിരത്തിവെച്ച തലയണകളും"},{"SurahNumber":88,"VerseNumber":16,"Text":"പരത്തിവെച്ച പരവതാനികളും"},{"SurahNumber":88,"VerseNumber":17,"Text":"അവര്‍ നോക്കുന്നില്ലേ? ഒട്ടകത്തെ; അതിനെ എങ്ങനെ സൃഷ്ടിച്ചുവെന്ന്"},{"SurahNumber":88,"VerseNumber":18,"Text":"ആകാശത്തെ; അതിനെ എവ്വിധം ഉയര്‍ത്തിയെന്ന്"},{"SurahNumber":88,"VerseNumber":19,"Text":"പര്‍വതങ്ങളെ, അവയെ എങ്ങനെ സ്ഥാപിച്ചുവെന്ന്"},{"SurahNumber":88,"VerseNumber":20,"Text":"ഭൂമിയെ, അതിനെ എങ്ങനെ വിശാലമാക്കിയെന്ന്"},{"SurahNumber":88,"VerseNumber":21,"Text":"അതിനാല്‍ നീ ഉദ്ബോധിപ്പിക്കുക. നീ ഒരുദ്ബോധകന്‍ മാത്രമാണ്"},{"SurahNumber":88,"VerseNumber":22,"Text":"നീ അവരുടെ മേല്‍ നിര്‍ബന്ധം ചെലുത്തുന്നവനല്ല"},{"SurahNumber":88,"VerseNumber":23,"Text":"ആര്‍ പിന്തിരിയുകയും സത്യത്തെ തള്ളിപ്പറയുകയും ചെയ്യുന്നുവോ"},{"SurahNumber":88,"VerseNumber":24,"Text":"അവനെ അല്ലാഹു കഠിനമായി ശിക്ഷിക്കും"},{"SurahNumber":88,"VerseNumber":25,"Text":"നിശ്ചയമായും നമ്മുടെ അടുത്തേക്കാണ് അവരുടെ മടക്കം"},{"SurahNumber":88,"VerseNumber":26,"Text":"പിന്നെ അവരുടെ വിചാരണയും നമ്മുടെ ചുമതലയിലാണ്"},{"SurahNumber":89,"VerseNumber":1,"Text":"പ്രഭാതം സാക്ഷി"},{"SurahNumber":89,"VerseNumber":2,"Text":"പത്തു രാവുകള്‍ സാക്ഷി"},{"SurahNumber":89,"VerseNumber":3,"Text":"ഇരട്ടയും ഒറ്റയും സാക്ഷി"},{"SurahNumber":89,"VerseNumber":4,"Text":"രാവു സാക്ഷി- അതു കടന്നുപോയിക്കൊണ്ടിരിക്കെ"},{"SurahNumber":89,"VerseNumber":5,"Text":"കാര്യമറിയുന്നവന് അവയില്‍ ശപഥമുണ്ടോ"},{"SurahNumber":89,"VerseNumber":6,"Text":"ആദ് ജനതയെ നിന്റെ നാഥന്‍ എന്തു ചെയ്തുവെന്ന് നീ കണ്ടില്ലേ"},{"SurahNumber":89,"VerseNumber":7,"Text":"ഉന്നതസ്തൂപങ്ങളുടെ ഉടമകളായ ഇറം ഗോത്രത്തെ"},{"SurahNumber":89,"VerseNumber":8,"Text":"അവരെപ്പോലെ ശക്തരായൊരു ജനത മറ്റൊരു നാട്ടിലും സൃഷ്ടിക്കപ്പെട്ടിട്ടില്ല"},{"SurahNumber":89,"VerseNumber":9,"Text":"താഴ്വരകളില്‍ പാറവെട്ടിപ്പൊളിച്ച് പാര്‍പ്പിടങ്ങളുണ്ടാക്കിയ ഥമൂദ് ഗോത്രത്തെയും"},{"SurahNumber":89,"VerseNumber":10,"Text":"ആണികളുടെ ആളായ ഫറവോനെയും"},{"SurahNumber":89,"VerseNumber":11,"Text":"അവരോ, ആ നാടുകളില്‍ അതിക്രമം പ്രവര്‍ത്തിച്ചവരായിരുന്നു"},{"SurahNumber":89,"VerseNumber":12,"Text":"അവരവിടെ കുഴപ്പം പെരുപ്പിച്ചു"},{"SurahNumber":89,"VerseNumber":13,"Text":"അപ്പോള്‍ നിന്റെ നാഥന്‍ അവര്‍ക്കുമേല്‍ ശിക്ഷയുടെ ചാട്ടവാര്‍ വര്‍ഷിച്ചു"},{"SurahNumber":89,"VerseNumber":14,"Text":"നിന്റെ നാഥന്‍ പതിസ്ഥലത്തു തന്നെയുണ്ട്; തീര്‍ച്ച"},{"SurahNumber":89,"VerseNumber":15,"Text":"എന്നാല്‍ മനുഷ്യനെ അവന്റെ നാഥന്‍ പരീക്ഷിക്കുകയും, അങ്ങനെ അവനെ ആദരിക്കുകയും അനുഗ്രഹിക്കുകയും ചെയ്താല്‍ അവന്‍ പറയും: “എന്റെ നാഥന്‍ എന്നെ ആദരിച്ചിരിക്കുന്നു.”"},{"SurahNumber":89,"VerseNumber":16,"Text":"എന്നാല്‍ അല്ലാഹു അവനെ പരീക്ഷിക്കുകയും, അങ്ങനെ അവന്റെ ജീവിതവിഭവം പരിമിതപ്പെടുത്തുകയും ചെയ്താലോ, അവന്‍ പറയും: “എന്റെ നാഥന്‍ എന്നെ നിന്ദിച്ചിരിക്കുന്നു.”"},{"SurahNumber":89,"VerseNumber":17,"Text":"കാര്യം അതല്ല; നിങ്ങള്‍ അനാഥയെ പരിഗണിക്കുന്നില്ല"},{"SurahNumber":89,"VerseNumber":18,"Text":"അഗതിക്ക് അന്നം നല്‍കാന്‍ പ്രേരിപ്പിക്കുന്നുമില്ല"},{"SurahNumber":89,"VerseNumber":19,"Text":"പാരമ്പര്യമായിക്കിട്ടിയ സ്വത്ത് വാരിക്കൂട്ടി വെട്ടിവിഴുങ്ങുകയും ചെയ്യുന്നു"},{"SurahNumber":89,"VerseNumber":20,"Text":"ധനത്തെ നിങ്ങള്‍ അതിരറ്റ് സ്നേഹിക്കുന്നു"},{"SurahNumber":89,"VerseNumber":21,"Text":"അതല്ല; ഭൂമിയാകെ ഇടിച്ചു നിരപ്പാക്കുകയും"},{"SurahNumber":89,"VerseNumber":22,"Text":"നിന്റെ നാഥനും അണിയണിയായി മലക്കുകളും വരികയും"},{"SurahNumber":89,"VerseNumber":23,"Text":"അന്ന് നരകത്തെ നിങ്ങളുടെ അടുത്തേക്ക് കൊണ്ടുവരികയും ചെയ്യുമ്പോള്‍; അന്ന് മനുഷ്യന് എല്ലാം ഓര്‍മവരും. ആ സമയത്ത് ഓര്‍മ വന്നിട്ടെന്തു കാര്യം"},{"SurahNumber":89,"VerseNumber":24,"Text":"അവന്‍ പറയും: അയ്യോ, എന്റെ ഈ ജീവിതത്തിനായി ഞാന്‍ നേരത്തെ ചെയ്തുവെച്ചിരുന്നെങ്കില്‍"},{"SurahNumber":89,"VerseNumber":25,"Text":"അന്നാളില്‍ അല്ലാഹു ശിക്ഷിക്കും വിധം മറ്റാരും ശിക്ഷിക്കുകയില്ല"},{"SurahNumber":89,"VerseNumber":26,"Text":"അവന്‍ പിടിച്ചുകെട്ടുംപോലെ മറ്റാരും പിടിച്ചുകെട്ടുകയുമില്ല"},{"SurahNumber":89,"VerseNumber":27,"Text":"അല്ലയോ ശാന്തി നേടിയ ആത്മാവേ"},{"SurahNumber":89,"VerseNumber":28,"Text":"നീ നിന്റെ നാഥങ്കലേക്ക് തൃപ്തിപ്പെട്ടവനായും തൃപ്തി നേടിയവനായും തിരിച്ചു ചെല്ലുക"},{"SurahNumber":89,"VerseNumber":29,"Text":"അങ്ങനെ എന്റെ ഉത്തമ ദാസന്മാരുടെ കൂട്ടത്തില്‍ പ്രവേശിച്ചു കൊള്ളുക"},{"SurahNumber":89,"VerseNumber":30,"Text":"എന്റെ സ്വര്‍ഗത്തില്‍ പ്രവേശിച്ചുകൊള്ളുക"}]}