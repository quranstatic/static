{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":75,"VerseNumber":1,"Text":"Ako ay sumasaksi sa pamamagitan ng Araw ng Muling Pagkabuhay"},{"SurahNumber":75,"VerseNumber":2,"Text":"At Ako ay sumasaksi sa pamamagitan ng tao na nagsisi sa kanyang sarili (isang sumasampalataya)"},{"SurahNumber":75,"VerseNumber":3,"Text":"Napag-aakala ba ng tao (na walang pananampalataya) na hindi Namin muling maisasaayos ang kanyang mga buto"},{"SurahNumber":75,"VerseNumber":4,"Text":"Katotohanan! Muli Naming maibabalik nang ganap at maayos (ang kanyang mga buto) maging ang dulo ng kanyang daliri"},{"SurahNumber":75,"VerseNumber":5,"Text":"Hindi! Ang tao ay nagtatatwa ng Muling Pagkabuhay at Pagsusulit. Kaya’t siya ay nagnanais na magpatuloy sa kanyang kasamaan"},{"SurahNumber":75,"VerseNumber":6,"Text":"Siya ay nag-uusisa: “Kailan baga matutupad ang Araw ng Muling Pagkabuhay?”"},{"SurahNumber":75,"VerseNumber":7,"Text":"At sa katagalan, kung ang paningin ay masilaw"},{"SurahNumber":75,"VerseNumber":8,"Text":"At ang buwan ay lagumin ng kadiliman"},{"SurahNumber":75,"VerseNumber":9,"Text":"At ang araw at buwan ay pagsamahin (sa pamamagitan ng paglapit sa isa’t isa o ang matiklop at mawalan ng kanilang liwanag, atbp)"},{"SurahNumber":75,"VerseNumber":10,"Text":"Sa Araw na ito, ang tao ay magsasabi: “Saan ako tatalilis (na may kaligtasan)"},{"SurahNumber":75,"VerseNumber":11,"Text":"Hindi, sa anumang kaparaanan! Walang matatakbuhan (sa kaligtasan)"},{"SurahNumber":75,"VerseNumber":12,"Text":"Tanging sa harap ng inyong Panginoon lamang ang lugar ng kapahingahan sa Araw na ito"},{"SurahNumber":75,"VerseNumber":13,"Text":"Sa Araw na ito, ang tao ay pagsasabihan ng lahat ng kanyang inilagay sa harapan (ang kanyang mabubuti at masasamang gawa), at lahat ng kanyang naiwan (na mabuti at masama)"},{"SurahNumber":75,"VerseNumber":14,"Text":"Katotohanan! Ang tao ang saksi ( at katibayan) laban sa kanyang sarili (sapagkat ang mga bahagi ng kanyang katawan ang magsasalita hinggil sa kanyang mga ginawa)"},{"SurahNumber":75,"VerseNumber":15,"Text":"Kahima’t magsulit siya ng dahilan at umiwas (upang pagtakpan ang kanyang masasamang gawa)"},{"SurahNumber":75,"VerseNumber":16,"Text":"Huwag mong pagalawin ang iyong dila (O Muhammad) tungkol sa Qur’an upang magmadali rito"},{"SurahNumber":75,"VerseNumber":17,"Text":"Kami (Allah) ang may kapamahalaan na magtipon at dumalit (ng Qur’an)"},{"SurahNumber":75,"VerseNumber":18,"Text":"At matapos na ito ay Aming dalitin sa iyo (o Muhammad, sa pamamagitan ni Gabriel), kung gayon, iyong sundin ang pagbigkas (ng Qur’an)"},{"SurahNumber":75,"VerseNumber":19,"Text":"Katotohanan! Kami (Allah) ang may kapamahalaan na ito ay maging maliwanag sa inyo"},{"SurahNumber":75,"VerseNumber":20,"Text":"Hindi (ng ayon sa inyong iniisip na kayo [sangkatauhan] ay hindi ibabangong muli at babayaran sa inyong mga gawa), datapuwa’t tunay nga na higit ninyong minahal ang panandaliang buhay na ito"},{"SurahNumber":75,"VerseNumber":21,"Text":"At nagwawalang bahala kayo sa Kabilang Buhay"},{"SurahNumber":75,"VerseNumber":22,"Text":"Sa Araw na ito, ang ibang mukha ay magniningning sa kislap at kagandahan"},{"SurahNumber":75,"VerseNumber":23,"Text":"Na nagmamalas sa kanilang Panginoon (Allah)"},{"SurahNumber":75,"VerseNumber":24,"Text":"At sa Araw na ito, ang ibang mukha ay kakikitaan ng lumbay, hapis, pagkunot (ng noo), dilim at kalungkutan"},{"SurahNumber":75,"VerseNumber":25,"Text":"Na nag-aakala na ang ilang kapahamakan at kapinsalaan ay sasapit na sa kanila"},{"SurahNumber":75,"VerseNumber":26,"Text":"Katotohanan! Kungang kaluluwa ay umabotna sa buto ng kuwelyo (alalaong baga, hanggang sa lalamunan sa kanyang paglabas sa sandali ng kamatayan)"},{"SurahNumber":75,"VerseNumber":27,"Text":"At may magsasabi: “Sino ang makakapagpagaling sa kanya at makakapagligtas sa kanya sa kamatayan"},{"SurahNumber":75,"VerseNumber":28,"Text":"At siya na rin (ang mamamatay na tao) ang makakatalos na ito na (ang sandali) ng paglisan (kamatayan)"},{"SurahNumber":75,"VerseNumber":29,"Text":"At ang binti ay idurugtong sa ibang binti (alalaong baga, ang sakit at hirap ay idurugtong sa ibayong sakit at hirap)"},{"SurahNumber":75,"VerseNumber":30,"Text":"Sa Araw na ito, ang pagtataboy ay sa iyong Panginoon"},{"SurahNumber":75,"VerseNumber":31,"Text":"Sapagkat siya (na hindi sumasampalataya) ay hindi sumampalataya (sa Qur’an at sa Mensahe ni Muhammad), o nagdasal kaya"},{"SurahNumber":75,"VerseNumber":32,"Text":"At sa kabalintunaan, siya ay nagpabulaan (sa Qur’an at sa Mensahe ni Muhammad), at tumalikod"},{"SurahNumber":75,"VerseNumber":33,"Text":"At siya ay pumaroon sa kanyang pamilya na batbat ng kapalaluan na humahanga sa kanyang sarili"},{"SurahNumber":75,"VerseNumber":34,"Text":"Kasawian sa iyo (o tao na walang pananampalataya)! Tunay nga (o tao na walang pananampalataya), kasawian sa iyo"},{"SurahNumber":75,"VerseNumber":35,"Text":"Minsan pa, kasawian sa iyo (o tao na walang pananampalataya) at muli, kasawian sa iyo (o tao na walang pananampalataya)"},{"SurahNumber":75,"VerseNumber":36,"Text":"Inaakala ba ng tao na siya ay hahayaan (at kakalimutan na hindi napaparusahan o nagagantimpalaan sa kanyang mga takdang katungkulan na itinagubilin sa kanya ng kanyang Panginoon [Allah)"},{"SurahNumber":75,"VerseNumber":37,"Text":"Hindi baga siya ay isa lamang Nutfah (magkahalong katas ng semilya ng lalaki at babae) na ibinuhos (sa mababang anyo)"},{"SurahNumber":75,"VerseNumber":38,"Text":"At siya ay naging Alaqa (namuo sa paglaki); at binigyan siya ni Allah ng hugis at anyo sa ganap na sukat"},{"SurahNumber":75,"VerseNumber":39,"Text":"At mula sa kanya ay lumikha Siya ng dalawang kasarian, lalaki at babae"},{"SurahNumber":75,"VerseNumber":40,"Text":"Hindi baga Siya na lumalang (sa kanya) ay makakapagpanumbalik ng buhay ng patay? (Katotohanang Siya ay makakagawa ng lahat ng bagay)"},{"SurahNumber":76,"VerseNumber":1,"Text":"Hindi baga ang tao ay wala sa loob ng mahabang panahon at hindi man lamang nababanggit"},{"SurahNumber":76,"VerseNumber":2,"Text":"Katotohanang Aming nilikha ang tao mula sa Nutfah (magkahalong katas ng semilya ng lalaki at babae), upang siya ay Aming masubukan, kaya’t Aming ginawaran siya ng biyaya ng pandinig at pangmasid"},{"SurahNumber":76,"VerseNumber":3,"Text":"Katotohanang Aming itinuro sa kanya ang landas (na may kalayaan) na maging mabuti sa pasasalamat o kawalan ng pasasalamat"},{"SurahNumber":76,"VerseNumber":4,"Text":"At sa mga nagtatakwil sa pananampalataya ay Aming inihanda ang mga bakal na kadena, ang mga gapos (sa leeg) at Naglalagablab na Apoy"},{"SurahNumber":76,"VerseNumber":5,"Text":"Katotohanang sa mga Abrar (matutuwid na tao na nangangamba kay Allah at umiiwas sa kasalanan), ay magsisiinom sa kopita na ang laman nito (ay alak) na hinaluan ng tubig mula sa batis ng Paraiso na tinatawag na Kafur"},{"SurahNumber":76,"VerseNumber":6,"Text":"Sa isang bukal na kung saan ang mga tagapaglingkod ni Allah ay magsisiinom, na dumadaloy nang masagana at hindi magmamaliw"},{"SurahNumber":76,"VerseNumber":7,"Text":"(Sapagkat) sila nga ang nagsiganap ng kanilang tungkulin at nangamba sa Araw na ang kasamaan ay magsisipangalat nang malayo at malawak"},{"SurahNumber":76,"VerseNumber":8,"Text":"At sila ay nagkaloob ng pagkain dahilan sa pagmamahal kay Allah, sa nagdarahop, sa ulila at napipiit"},{"SurahNumber":76,"VerseNumber":9,"Text":"(Na nagsasabi): “Kami ay nagpakain sa inyo dahilan sa pagmamahal namin kay Allah. Kami ay hindi naghahangad 928 ng pabuya, gayundin ng pasasalamat mula sa inyo"},{"SurahNumber":76,"VerseNumber":10,"Text":"Katotohanang kami ay nangangamba sa aming Panginoon sa Araw ng kahirapan at kaguluhan na magdudulot sa mga mukha ng kalagim-lagim na anyo (dahilan sa matinding pag-ayaw dito).”"},{"SurahNumber":76,"VerseNumber":11,"Text":"Datapuwa’t sila ay iniligtas ni Allah sa kasamaan ng Araw na yaon at sila ay biniyayaan Niya ng Nadratan (isang Liwanag ng Kagandahan) at kaligayahan"},{"SurahNumber":76,"VerseNumber":12,"Text":"At sapagkat sila ay naging matiyaga at matatag (sa pananalig), si Allah ay magkakaloob sa kanila ng Halamanan (Paraiso) at mga kasuutang yari sa sutla"},{"SurahNumber":76,"VerseNumber":13,"Text":"Sila ay nakahimlay nang pahilig sa Halamanan sa mga nakataas na luklukan, at sila ay hindi makakamalas dito ng mahapding init ng araw o ng napakalamig na sinag ng buwan"},{"SurahNumber":76,"VerseNumber":14,"Text":"At ang lilim ng Halamanan ay bababa upang limliman sila at ang mga kumpol ng hitik na bunga ay nakabitin nang mababa na abot-kamay nila"},{"SurahNumber":76,"VerseNumber":15,"Text":"At sa kanila ay palibot na idudulot ang mabibilog na banga na yari sa pilak at mga kopitang kristal"},{"SurahNumber":76,"VerseNumber":16,"Text":"Kristal na kumikislap na gawa sa pilak. Tatamasahin nila ang anumang dami (sa sisidlan) sa anumang kanilang maibigan"},{"SurahNumber":76,"VerseNumber":17,"Text":"At sila ay dudulutan upang uminom sa kopita na ang laman (ay alak) na nahahaluan ng Zanjabil"},{"SurahNumber":76,"VerseNumber":18,"Text":"Mula sa isang bukal ng tubig doon na tinatawag na Salsabil"}]}