{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":21,"VerseNumber":51,"Text":"Рас, бұрын Ыбырайым (Ғ.С.) ға да туралық берген едік"},{"SurahNumber":21,"VerseNumber":52,"Text":"Сол уақытта ол; әкесіне, еліне: \"Мына сендер шоқынған мүсіндер не?\",- деді"},{"SurahNumber":21,"VerseNumber":53,"Text":"Олар: \"Біз аталарымызды осыған табынған түрде таптық.\",-деді"},{"SurahNumber":21,"VerseNumber":54,"Text":"(Ыбырайым Ғ.С.): \"Рас сендер де аталарың да адасудасыңдар\" деді"},{"SurahNumber":21,"VerseNumber":55,"Text":"Олар: \"Сен бізге шындықты әкелдің бе? Ойнап, жүрсің бе?\",- деді"},{"SurahNumber":21,"VerseNumber":56,"Text":"Олай емес. Негізінде сендердің Раббыларың, көктер мен жердің Раббы; соларды Ол жаратты. Сондай-ақ осыларыңа айғақ болушыларданмын\" деді"},{"SurahNumber":21,"VerseNumber":57,"Text":"Аллаға серт етемін! Сендер бұрылып кеткеннен кейін әлбетте бұттарыңа соқтығамын\" (деді)"},{"SurahNumber":21,"VerseNumber":58,"Text":"Сонда оларды быт-шыт қылып, бәлкім осыған айналар деп, үлкенін ғана қойды"},{"SurahNumber":21,"VerseNumber":59,"Text":"Олар: \"Бұны тәңірлерімізге кім істесе де ол, анық залым екен\" десті"},{"SurahNumber":21,"VerseNumber":60,"Text":"Ыбырайым деген бір жігіттің осыларды сөз қып жүргенін естідік\" десті"},{"SurahNumber":21,"VerseNumber":61,"Text":"Оны, көрулері үшін адамдардың көз алдына алып келіңдер\" десті"},{"SurahNumber":21,"VerseNumber":62,"Text":"Әй Ыбырайым! Осыны тәңірлерімізге сен істедің бе?\",-десті"},{"SurahNumber":21,"VerseNumber":63,"Text":"Бәлкім мына олардың үлкені істеген шығар. Егер сөйлей алатын болса, олардан сұраңдар\" деді"},{"SurahNumber":21,"VerseNumber":64,"Text":"Олар өзара: \"Шынында сендер залымсыңдар\" десті"},{"SurahNumber":21,"VerseNumber":65,"Text":"Сосын олар, мүсеуірей сүлкиіп: \"Расында бұлардың сөйлемейтінін білесің ғой\" деді"},{"SurahNumber":21,"VerseNumber":66,"Text":"Онда сендер Алланы қойып, өздеріңе ешбір пайда, зиян келтіре алмайтын нәрсеге табынасыңдар ма"},{"SurahNumber":21,"VerseNumber":67,"Text":"Түһ! Сендерге де Алланы қойып, табынғандарыңа да. Енді де түсінбейсіңдер ме?\",- деді"},{"SurahNumber":21,"VerseNumber":68,"Text":"Олар: \"Егер бір нәрсе істейтін болсаңдар, Ыбырайымды өртеп, тәңірлеріңе көмек етіңдер\" десті. (Олар, Ыбырайымның қол-аяғын байлап, \"мүнжанық\" деген атқы арқылы отқа атарда Жебрейіл (Ғ.С.) келіп: \"Бір хажетін бар ма?\",- дегенде: \"Саған хажетім жоқ\" дейді. \"Онда Раббыңнан тіле!\",- дегенде: \"Өзіне халім мәлім. Алла маған жетеді, Ол нендей жақсы ие\" деп, нағыз Аллаға ғана сиынады. Б.М.Х"},{"SurahNumber":21,"VerseNumber":69,"Text":"Әй от! Ыбырайымға салқын, зиянсыз бол\" дедік"},{"SurahNumber":21,"VerseNumber":70,"Text":"Олардың Ыбырайым (Ғ.С.) ға қастық істегілері келді. Бірақ өздерін сәтсіздікке ұшыраттық"},{"SurahNumber":21,"VerseNumber":71,"Text":"Лұт (Ғ.С.) ты құтқарып, әлемдер үшін мүбарак болған жерге жеткіздік"},{"SurahNumber":21,"VerseNumber":72,"Text":"Ыбырайым (Ғ.С.) ға Ысхақты артықша Яғқүпты бердік. Бәрін де түзу кісілер еттік"},{"SurahNumber":21,"VerseNumber":73,"Text":"Оларды әміріміз бойынша, тура жол көрсететін басшы қылып, оларға жақсылық істеуді, намазды орындауды, зекет беруді уахи қылдық. Олар бізге құлшылық қылушы еді"},{"SurahNumber":21,"VerseNumber":74,"Text":"Лұт (Ғ.С.) қа хикмет, ғылым бердік. Жаман істер істейтін кенттен құтқардық. Рас олар, жаман бұзық ел еді"},{"SurahNumber":21,"VerseNumber":75,"Text":"Оны рахметімізге бөледік. Рас ол жақсылардан еді"},{"SurahNumber":21,"VerseNumber":76,"Text":"Бұрын жалбарынған Нұх (Ғ.С.) тың тілегін қабыл етіп, оны әрі үй-ішін зор апаттан құтқарған едік"},{"SurahNumber":21,"VerseNumber":77,"Text":"Оны, аяттарымызды жасынға шығарған елден қорғадық. Өйткені олар, сұмпайы ел еді. Сонда оларды түгел суға батырдық"},{"SurahNumber":21,"VerseNumber":78,"Text":"Дауыт пен Сүлеймен (Ғ.С.) ді есіңе ал. Екеуі бір елдің қойы түнде егінге түсіп, соған билік айтқанда, биліктерін көріп тұрдық. (Дауыт Ғ.С.: \"Егін иесі қойды алсын\" деп билік қылғанда; баласы, Сүлеймен: \"Қой иесі егінді бағып, жетілдіргенге дейін қой егін иесінде тұрсын\" дейді. Б.М.Р)"},{"SurahNumber":21,"VerseNumber":79,"Text":"Сонда оны Сүлейменнің көкейіне салдық. Негізінен де әрқайсысына әкімшілік, білім бердік. Және Дауыт (Ғ.С.) пен бірге Алланы дәріптейтін тауларды, құсты бой ұсындырдық. Оны Біз істедік"},{"SurahNumber":21,"VerseNumber":80,"Text":"Дауыт (Ғ.С.) қа сендерді соғыстан қорғау үшін сауыт жасау өнерін үйреткен едік. Сонда сендер шүкір етесіңдер ме"},{"SurahNumber":21,"VerseNumber":81,"Text":"Сүлеймен (Ғ.С.) ге қатты желді бағындырдық. Оның әмірімен, біз мүбарак қылған жерге жүреді. (Сүлеймен (Ғ.С.) нің тағы желмен ұшып; Шамға, Йеменге дейін баратын еді. Б.К.Р.Х.Ж-Қ.) (С. 12-А. 38-С. 36-А)"},{"SurahNumber":21,"VerseNumber":82,"Text":"Оған суға сүңгитін, басқа істер де істейтін жындардан да мойынсал қылдық. Сондай-ақ олардың бақылаушысы едік. (С.12-А)"}]}