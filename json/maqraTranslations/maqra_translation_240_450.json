{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":100,"VerseNumber":9,"Text":"To kya woh us waqt ko nahin janta jab qabron mein jo kuch (madfun) hai usey nikal liya jayega"},{"SurahNumber":100,"VerseNumber":10,"Text":"Aur seeno mein jo kuch (makhfi) hai usey baramad karke uski jaanch padtal ki jayegi"},{"SurahNumber":100,"VerseNumber":11,"Text":"Yaqeenan unka Rubb us roz unse khoob bakhabar hoga"},{"SurahNumber":101,"VerseNumber":1,"Text":"Azeem hadisa"},{"SurahNumber":101,"VerseNumber":2,"Text":"Kya hai woh azeem hadisa"},{"SurahNumber":101,"VerseNumber":3,"Text":"Tum kya jano ke woh azeem hadisa kya hai"},{"SurahNumber":101,"VerseNumber":4,"Text":"woh din jab log bhikre huey parwano ki tarah"},{"SurahNumber":101,"VerseNumber":5,"Text":"Aur pahad rang bi rangi dhunki hui oon ke tarah hongey"},{"SurahNumber":101,"VerseNumber":6,"Text":"Phir jiske palade bhari hongey"},{"SurahNumber":101,"VerseNumber":7,"Text":"Woh dil pasand aish mei hoga"},{"SurahNumber":101,"VerseNumber":8,"Text":"Aur jis kay palade halke hongey"},{"SurahNumber":101,"VerseNumber":9,"Text":"Uski jaye qarar gehri khayi hogi"},{"SurahNumber":101,"VerseNumber":10,"Text":"Aur tumhein kya khabar kay woh kya cheez hai"},{"SurahNumber":101,"VerseNumber":11,"Text":"Bhadakti hui Aag"},{"SurahNumber":102,"VerseNumber":1,"Text":"Tum logon ko zyada se zyada aur ek dusre se badh kar duniya hasil karne ki dhun ne gaflat mei daal rakha hai"},{"SurahNumber":102,"VerseNumber":2,"Text":"Yahan tak ke (isi fikr mei) tum lab-e-gaur tak pahunch jatey ho"},{"SurahNumber":102,"VerseNumber":3,"Text":"Hargiz nahin, ankareeb tumko maloom ho jayega"},{"SurahNumber":102,"VerseNumber":4,"Text":"phir (sunlo kay) hargiz nahin, ankarib tumko maloom ho jayega"},{"SurahNumber":102,"VerseNumber":5,"Text":"Hargiz nahin agar tum yaqeeni ilm ki haisiyat se (is rawish ke anjam ko) jantey hotey (to tumhara yeh tarze amal na hota)"},{"SurahNumber":102,"VerseNumber":6,"Text":"Tum dozakh dekh kar rahogey"},{"SurahNumber":102,"VerseNumber":7,"Text":"Phir (sun lo ke) tum bilkul yaqeen kay saath usey dekh logey"},{"SurahNumber":102,"VerseNumber":8,"Text":"Phir zaroor us roz tum se in neyamaton kay barey mein jawab talabi ki jayegi"},{"SurahNumber":103,"VerseNumber":1,"Text":"Zamane ki qasam"},{"SurahNumber":103,"VerseNumber":2,"Text":"Insan dar haqeeqat badey khasarey(nuksaan) mein hai"},{"SurahNumber":103,"VerseNumber":3,"Text":"Siwaye un logon ke jo iman laye aur neik aamal karte rahe aur ek dusrey ko haqq ki nasihat aur sabr ki talqeen karte rahe"},{"SurahNumber":104,"VerseNumber":1,"Text":"Tabahi hai har us shaks ke liye jo (moonh dar moonh) logon par taan aur (peeth peechey) buraiyan karne ka khugar hai"},{"SurahNumber":104,"VerseNumber":2,"Text":"Jisne maal jama kiya aur usey gin gin kar rakkha"},{"SurahNumber":104,"VerseNumber":3,"Text":"Woh samajhta hai ke us ka maal hamesha uske paas rahega"},{"SurahNumber":104,"VerseNumber":4,"Text":"Hargiz nahin, woh shaks to chakna-chur kar dene wali jagah mein phenk diya jayega"},{"SurahNumber":104,"VerseNumber":5,"Text":"Aur tum kya jano ke kya hai woh chakna-chur kar dene wali jagah"},{"SurahNumber":104,"VerseNumber":6,"Text":"Allah ki aag khoob bhadkayi hui"},{"SurahNumber":104,"VerseNumber":7,"Text":"Jo dilon tak pahunchey gi"},{"SurahNumber":104,"VerseNumber":8,"Text":"Woh un par dhaank kar bandh kar di jayegi"},{"SurahNumber":104,"VerseNumber":9,"Text":"(Is halat mei ke woh) unchey unchey sutuno mei (ghirey huey hongey)"},{"SurahNumber":105,"VerseNumber":1,"Text":"Tumne dekha nahin ke tumhare Rubb ne haathi walon ke saath kya kiya"},{"SurahNumber":105,"VerseNumber":2,"Text":"Kya usne unki tadbir ko akarat nahin kar diya"},{"SurahNumber":105,"VerseNumber":3,"Text":"Aur un par parindo ke jhund ke jhund bhej diye"},{"SurahNumber":105,"VerseNumber":4,"Text":"Jo un par pakey huey mitti ke patthar phenk rahey thay"},{"SurahNumber":105,"VerseNumber":5,"Text":"Phir un ka yeh haal kar diya jaise janwaron ka khaya hua bhoosa"},{"SurahNumber":106,"VerseNumber":1,"Text":"Chunke Quresh manoos huey"},{"SurahNumber":106,"VerseNumber":2,"Text":"(yani) Jaadey(winter) aur garmi ke safaron se manoos"},{"SurahNumber":106,"VerseNumber":3,"Text":"Lihaza un ko chahiye ke is ghar ke Rubb ki ibadat karein"},{"SurahNumber":106,"VerseNumber":4,"Text":"Jisne unhein bhook se bacha kar khane ko diya aur khauf se bacha kar aman ata kiya"},{"SurahNumber":107,"VerseNumber":1,"Text":"Tum ne dekha us shaks ko jo aakhirat ki jaza va saza ko jhutlata hai"},{"SurahNumber":107,"VerseNumber":2,"Text":"Wahi to hai jo yateem ko dhakkey deta hai"},{"SurahNumber":107,"VerseNumber":3,"Text":"Aur miskeen ka khana dene par nahin uksata"},{"SurahNumber":107,"VerseNumber":4,"Text":"Phir tabahi hai un namaz padhne walon ke liye"},{"SurahNumber":107,"VerseNumber":5,"Text":"Jo apni namaz se gaflat barat-tey hain"},{"SurahNumber":107,"VerseNumber":6,"Text":"Jo riya-kaari(dikhawa) karte hai"},{"SurahNumber":107,"VerseNumber":7,"Text":"Aur maamuli zarurat ki cheezen (logon ko) dene se gurez karte hai"},{"SurahNumber":108,"VerseNumber":1,"Text":"(Aey Nabi ) Hum ne tumhein kausar ata kar diya"},{"SurahNumber":108,"VerseNumber":2,"Text":"Pas tum apne Rubb hi ke liye namaz padho aur qurbani karo"},{"SurahNumber":108,"VerseNumber":3,"Text":"Tumhara dushman hi jadh-kata hai"},{"SurahNumber":109,"VerseNumber":1,"Text":"Kehdo ke aey kafiron"},{"SurahNumber":109,"VerseNumber":2,"Text":"Main unki ibadat nahin karta jinki ibadat tum karte ho"},{"SurahNumber":109,"VerseNumber":3,"Text":"Aur na tum uski ibadat karne wale ho jiski ibadat mai karta hoon"},{"SurahNumber":109,"VerseNumber":4,"Text":"Aur na mai unki ibadat karne wala hoon jinki ibadat tum ne ki hai"},{"SurahNumber":109,"VerseNumber":5,"Text":"Aur na tum uski ibadat karne waley ho jiski ibadat main karta hoon"},{"SurahNumber":109,"VerseNumber":6,"Text":"Tumhare liye tumhara deen hai aur mere liye mera deen"},{"SurahNumber":110,"VerseNumber":1,"Text":"Jab Allah ki madad aa jaye aur fatah naseeb ho jaye"},{"SurahNumber":110,"VerseNumber":2,"Text":"Aur (aey Nabi s.a.s) tum dekh lo ke log fauj dar fauj Allah ke deen mein dakhil ho rahey hain"},{"SurahNumber":110,"VerseNumber":3,"Text":"To apne Rubb ki hamd ke saath uski tasbeeh karo Aur us se magfirat ki duaa maango. Beshak woh bada tauba qabool karne wala hai"},{"SurahNumber":111,"VerseNumber":1,"Text":"Toot gaye Abu Lahab ke haath aur na-murad ho gaya woh"},{"SurahNumber":111,"VerseNumber":2,"Text":"Uska maal aur jo kuch us ne kamaya woh uske kisi kaam na aaya"},{"SurahNumber":111,"VerseNumber":3,"Text":"Zaroor woh shola zan Aag mei dala jayega"},{"SurahNumber":111,"VerseNumber":4,"Text":"Aur (us ke saath) us ki joru(wife) bhi lagai bujhai karne wali"},{"SurahNumber":111,"VerseNumber":5,"Text":"Us ki gardan(neck)Â mein moonj ki rassi hogi"},{"SurahNumber":112,"VerseNumber":1,"Text":"Kaho woh Allah hai, Yakta"},{"SurahNumber":112,"VerseNumber":2,"Text":"Allah sab se bay-niyaz hai aur sab us kay mohtaj hain"},{"SurahNumber":112,"VerseNumber":3,"Text":"Na uski koi aulad hai aur na woh kisi ki aulad"},{"SurahNumber":112,"VerseNumber":4,"Text":"Aur koi uska humsar nahin hai"},{"SurahNumber":113,"VerseNumber":1,"Text":"Kaho main panaah maangta hoon subah ke Rubb ki"},{"SurahNumber":113,"VerseNumber":2,"Text":"Har us cheez ke shar se jo usne paida ki hai"},{"SurahNumber":113,"VerseNumber":3,"Text":"Aur raat ki tareeki ke sharr se jab ke woh chaa jaye"},{"SurahNumber":113,"VerseNumber":4,"Text":"Aur girhon mein phoonkne walon (ya waliyon) ke sharr se"},{"SurahNumber":113,"VerseNumber":5,"Text":"Aur hasid(envies) ke sharr se jab ke woh hasad(envy) karey"},{"SurahNumber":114,"VerseNumber":1,"Text":"Kaho, main panah maangta hoon insano ke Rubb"},{"SurahNumber":114,"VerseNumber":2,"Text":"Insano ke badshah"},{"SurahNumber":114,"VerseNumber":3,"Text":"Insano ke hakiki maabood ki"},{"SurahNumber":114,"VerseNumber":4,"Text":"us waswasa dalne wale ke shar se jo baar baar palat kar aata hai"},{"SurahNumber":114,"VerseNumber":5,"Text":"Jo logon ke dilon mei waswasey daalta hai"},{"SurahNumber":114,"VerseNumber":6,"Text":"khwah woh jinno mein se ho ya Insano mein se"}]}