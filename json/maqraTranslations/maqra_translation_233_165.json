{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":78,"VerseNumber":1,"Text":"Ano baga ang kanilang pinagtatalunan (sa isa’t isa)"},{"SurahNumber":78,"VerseNumber":2,"Text":"Tungkol ba sa Malaking Balita (alalaong baga, ang Islam, Kaisahan ni Allah, ang Qur’an na dinala ni Propeta Muhammad, ang Araw ng Muling Pagkabuhay, atbp)"},{"SurahNumber":78,"VerseNumber":3,"Text":"Na dahil dito, sila ay hindi nagkakasundo"},{"SurahNumber":78,"VerseNumber":4,"Text":"Katotohanan! 934 Hindi magtatagal at kanilang mapag-aalaman"},{"SurahNumber":78,"VerseNumber":5,"Text":"Katotohanan! Katotohanan! Hindi magtatagal at kanilang mapag-aalaman"},{"SurahNumber":78,"VerseNumber":6,"Text":"Hindi baga ginawa Namin ang kalupaan na malawak (bilang himlayan)"},{"SurahNumber":78,"VerseNumber":7,"Text":"At ang kabundukan bilang pampatatag (na may ugat)"},{"SurahNumber":78,"VerseNumber":8,"Text":"At Aming nilikha kayo sa pares (lalaki at babae, mataas at mababa, mabuti at masama, atbp)"},{"SurahNumber":78,"VerseNumber":9,"Text":"At Aming ginawaran kayo ng pagtulog (o antok upang maidlip), sa inyong pamamahinga"},{"SurahNumber":78,"VerseNumber":10,"Text":"At ginawa Namin ang gabi bilang pantakip (sa pamamagitan ng kanyang kadiliman)"},{"SurahNumber":78,"VerseNumber":11,"Text":"At ginawa Namin ang araw (maghapon) tungo sa inyong ikabubuhay"},{"SurahNumber":78,"VerseNumber":12,"Text":"At itinatag Namin sa itaas ninyo ang pitong matatatag (na kalangitan)"},{"SurahNumber":78,"VerseNumber":13,"Text":"At ginawaran Namin yaon ng Marilag na Liwanag (sikat ng araw)"},{"SurahNumber":78,"VerseNumber":14,"Text":"At nagpamalisbis Kami ng saganang ulan mula sa kimpal ng mga ulap"},{"SurahNumber":78,"VerseNumber":15,"Text":"Upang mapatubo Namin dito (sa pag-aani) ang mga butil at mga gulayan"},{"SurahNumber":78,"VerseNumber":16,"Text":"At mga halamang mayabong at luntian"},{"SurahNumber":78,"VerseNumber":17,"Text":"Katotohanan! Ang Araw ng Pagpapasya (sa katarungan) ay natatakdaang panahon"},{"SurahNumber":78,"VerseNumber":18,"Text":"Sa Araw na ang Tambuli ay hihipan at kayo ay magsisiparito ng langkay-langkay (at sa maraming pangkat)"},{"SurahNumber":78,"VerseNumber":19,"Text":"At ang kalangitan ay bubuksan na waring mga pintuan"},{"SurahNumber":78,"VerseNumber":20,"Text":"At ang kabundukan ay maglalaho sa kanilang kinatatayuan na tulad ng isang malikmata"},{"SurahNumber":78,"VerseNumber":21,"Text":"Katotohanan! Ang Impiyerno ay matutulad (sa isang pook) ng pagtambang"},{"SurahNumber":78,"VerseNumber":22,"Text":"Bilang isang Tahanan sa Taghun (sila na lumalabag at sumusuway sa hangganan na itinakda ni Allah, katulad ng mga mapagsamba sa diyus-diyosan, walang pananalig sa Kaisahan ni Allah at sa Islam, mga mapagkunwari, mga makasalanan, mga kriminal, atbp)"},{"SurahNumber":78,"VerseNumber":23,"Text":"Magsisipanatili sila rito sa mahabang panahon"},{"SurahNumber":78,"VerseNumber":24,"Text":"dito ay wala silang malalasap na lamig (at ginhawa), ni anumang inumin (na pampasigla)"},{"SurahNumber":78,"VerseNumber":25,"Text":"Maliban sa kumukulong tubig at maruming katas ng sugat (nana, dugo, atbp)"},{"SurahNumber":78,"VerseNumber":26,"Text":"Na siyang katumbas na kabayaran (ayon sa kanilang kabuktutan)"},{"SurahNumber":78,"VerseNumber":27,"Text":"Sapagkat katotohanang sila ay hindi nagbigay pahalaga ( at nangamba) tungo sa (araw) ng pagsusulit (ng kanilang mga gawa)"},{"SurahNumber":78,"VerseNumber":28,"Text":"At ganap nilang itinuring na walang katotohanan ang Aming Ayat (kapahayagan, tanda, katibayan, aral, atbp)"},{"SurahNumber":78,"VerseNumber":29,"Text":"At ang lahat ng bagay ay Aming itinala sa napapangalagaang Aklat"},{"SurahNumber":78,"VerseNumber":30,"Text":"Kaya’t lasapin ninyo ang bunga (na inani) ng inyong masasamang gawa, at kayo ay hindi Namin bibigyan ng anuman maliban sa Kaparusahan"},{"SurahNumber":78,"VerseNumber":31,"Text":"Katotohanan! Sa Muttaqun (mga matutuwid at mabubuting tao na sumusunod sa lahat ng ipinag-uutos ni Allah at umiiwas sa lahat ng Kanyang ipinagbabawal) ay tagumpay, at katuparan ng kanilang inaasam (Paraiso)"},{"SurahNumber":78,"VerseNumber":32,"Text":"Na napapalibutan ng Halamanan at malinamnam na ubasan"},{"SurahNumber":78,"VerseNumber":33,"Text":"At mga birheng dalaga na magkakatulad sa gulang"},{"SurahNumber":78,"VerseNumber":34,"Text":"At ng tigib na Kopita (ng alak)"},{"SurahNumber":78,"VerseNumber":35,"Text":"dito ay wala silang maririnig na hinagpis o kasinungalingan (sa pag- uusap)"},{"SurahNumber":78,"VerseNumber":36,"Text":"Isang kabayaran mula sa inyong Panginoon, isang Biyayang sagana"},{"SurahNumber":78,"VerseNumber":37,"Text":"Mula sa Panginoon ng kalangitan at kalupaan at anumang nasa pagitan nito, ang diyos na Lubos na Mapagbigay ng biyaya, at walang sinuman (ang may kapamahalaan) na makakasalansang sa Kanya (sa Araw ng Muling Pagkabuhay), malibang Kanyang pahintulutan"},{"SurahNumber":78,"VerseNumber":38,"Text":"SaAraw na ang ruh (si Gabriel o ibangAnghel) at iba pang anghel ay nakatindig (nang tuwid at maayos) sa mga hanay, at hindi makakapangusap malibang pahintulutan siya ng Lubos na Mapagbigay (Allah), at kanyang ipagsasaysay kung ano ang matuwid"},{"SurahNumber":78,"VerseNumber":39,"Text":"Ito ang Araw ng Katotohanan na walang alinlangan, kaya’t sinuman ang magnais, hayaang tahakin niya ang Pagbabalik, sa tuwid na landas ng kanyang Panginoon (sa pamamagitan ng pagsunod sa Kanya sa buhay sa mundong ito)"},{"SurahNumber":78,"VerseNumber":40,"Text":"Katotohanang Aming pinaaalalahanan kayo ng daratal na Kaparusahan. Sa Araw na ang tao ay makakapagmalas (sa gawa) ng kanyang kamay kung saan siya inihantong. Ang mga hindi sumasampalataya ay magsasabi: “ Kasawian sa akin! Sana ay naging alabok na lamang ako!”"},{"SurahNumber":79,"VerseNumber":1,"Text":"Sa pamamagitan ng (mga anghel) na bumabatak (sa kaluluwa ng mga walang pananampalataya at tampalasan) ng may matinding dahas"},{"SurahNumber":79,"VerseNumber":2,"Text":"Sa pamamagitan ng (mga anghel) na mabanayad na kumukuha (ng kaluluwa ng mga sumasampalataya at mapapalad)"},{"SurahNumber":79,"VerseNumber":3,"Text":"At sa pamamagitan ng (mga anghel) na bumababa sa kalangitan na may dalang pag-uutos ng kanilang Panginoon (o ang mga lumilipad [na mga anghel] o lumalangoy [na mga planeta] sa kanilang daan o landas"},{"SurahNumber":79,"VerseNumber":4,"Text":"At sa pamamagitan nila na nagpapatuloy na nangunguna na katulad ng isang karera (alalaong baga, ang mga anghel, o mga bituin o mga kabayo, atbp)"},{"SurahNumber":79,"VerseNumber":5,"Text":"At sa pamamagitan ng mga anghel na nagsasaayos upang gawin ang Pag-uutos ng kanilang Panginoon, (kaya’t katunayang kayo na hindi sumasampalataya ay tatawagin upang magsulit)"},{"SurahNumber":79,"VerseNumber":6,"Text":"Sa Araw na (kung ang unang Pag-ihip ng Tambuli ay gawin), ang kalupaan at kabundukan ay mayayanig nang marahas (at ang lahat ay mamamatay)"},{"SurahNumber":79,"VerseNumber":7,"Text":"Na susundan ng pangalawang Pag-ihip ng Tambuli (at ang lahat ay ibabangon)"},{"SurahNumber":79,"VerseNumber":8,"Text":"Sa Araw na ito, ang (ibang) mga puso ay magsisitibok sa pangamba at hapis"},{"SurahNumber":79,"VerseNumber":9,"Text":"Na ang kanilang mga mata ay nakatuon sa lupa"},{"SurahNumber":79,"VerseNumber":10,"Text":"Sa gayon , sila ay magtuturing: “Ano! Kami baga ay katotohanang ibabalik (na muli) sa aming dating anyo ng buhay"},{"SurahNumber":79,"VerseNumber":11,"Text":"Ano? Kahit kami ay lansag- lansag na mga buto na?”"},{"SurahNumber":79,"VerseNumber":12,"Text":"Sila ay magsasabi: “Ito, sa gayong pangyayari, ay isang pagbabalik na walang pakinabang!”"},{"SurahNumber":79,"VerseNumber":13,"Text":"Datapuwa’t katotohanang ito ay isang Hiyaw lamang (o isang Pag-ihip)"},{"SurahNumber":79,"VerseNumber":14,"Text":"At pagmasdan! Natagpuan nila ang kanilang sarili sa ibabaw ng lupa na buhay matapos ang kanilang kamatayan"},{"SurahNumber":79,"VerseNumber":15,"Text":"Narinig na ba ninyo ang kasaysayan ni Moises"},{"SurahNumber":79,"VerseNumber":16,"Text":"Nang siya ay tawagin ng kanyang Panginoon sa banal na Lambak ng Tuwa"},{"SurahNumber":79,"VerseNumber":17,"Text":"(Na nagsasabi): “Pumaroon ka kay Paraon. Katotohanang siya ay nagmalabis sa pagsuway at paglabag (sakanyangmgakasalanan, kawalanngpananalig, pagsamba sa mga diyus-diyosan, atbp.).”"},{"SurahNumber":79,"VerseNumber":18,"Text":"At iyong sabihin (sa kanya): “Nais mo bang dalisayin ang iyong sarili (sa kasalanan ng kawalang pananalig, sa pagiging isang mananampalataya)"},{"SurahNumber":79,"VerseNumber":19,"Text":"At upang mapatnubayan kita sa iyong Panginoon, at ikaw ay magkaroon ng pagkatakot sa Kanya?”"},{"SurahNumber":79,"VerseNumber":20,"Text":"At ipinamalas ni Moises sa kanya ang dakilang Tanda (mga himala)"},{"SurahNumber":79,"VerseNumber":21,"Text":"Datapuwa’t si Paraon ay nagtakwil dito at sumuway"},{"SurahNumber":79,"VerseNumber":22,"Text":"At siya ay tumalikod na labis na tumututol (laban kay Allah)"},{"SurahNumber":79,"VerseNumber":23,"Text":"At kanyang tinipon ang kanyang tao (at mga sundalo) at sumigaw ng malakas"},{"SurahNumber":79,"VerseNumber":24,"Text":"Na nagsasabi: “ Ako ang inyong panginoon, ang kataas-taasan.”"},{"SurahNumber":79,"VerseNumber":25,"Text":"Datapuwa’t sinakmal siya ni Allah ng kaparusahan, (at ginawa siya) na isang halimbawa, sa Kabilang Buhay , at sa buhay na ito"},{"SurahNumber":79,"VerseNumber":26,"Text":"Katotohanang naririto ang isang nagtuturong tagubilin (at aral) sa sinumang may pagkatakot kay Allah"},{"SurahNumber":79,"VerseNumber":27,"Text":"Ano? Kayo baga ay higit na mahirap likhain kaysa sa kalangitan na Kanyang itinatag"},{"SurahNumber":79,"VerseNumber":28,"Text":"Sa kaitaasan ay Kanyang itinaas ang kulandong nito at Kanyang ginawaran yaon nang kaayusan at pagiging ganap"},{"SurahNumber":79,"VerseNumber":29,"Text":"Ang kanyang gabi ay nilukuban Niya ng kadiliman, at ang kanyang katanghalian ay ginawaran Niya ng liwanag"},{"SurahNumber":79,"VerseNumber":30,"Text":"At matapos ito, ay inilatag Niya ang kalupaan nang malawak"},{"SurahNumber":79,"VerseNumber":31,"Text":"At nagpasibol Siya mula rito ng kanyang tubig at kanyang pastulan (na luntiang halaman)"},{"SurahNumber":79,"VerseNumber":32,"Text":"At ang kabundukan ay itinindig Niya nang matatag"},{"SurahNumber":79,"VerseNumber":33,"Text":"Bilang kapakinabangan sa inyo at sa inyong bakahan (at hayupan)"},{"SurahNumber":79,"VerseNumber":34,"Text":"Datapuwa’t kung dumatal na ang dakilang kapinsalaan (alalaong baga, ang Araw ng Kabayaran, atbp)"},{"SurahNumber":79,"VerseNumber":35,"Text":"Sa Araw na ang tao ay makakaala-ala ng lahat ng kanyang pinagsumikapan (pinagdaanang mga gawa)"},{"SurahNumber":79,"VerseNumber":36,"Text":"At ang Apoy ng Impiyernoayganapnamatatambadngmalapitsa(bawat) isa na nakakamasid"},{"SurahNumber":79,"VerseNumber":37,"Text":"At sa kanya na nag-Tagha (lumabag at sumuway sa lahat ng hangganan na itinakda ni Allah, kawalan ng paniniwala, pang-aapi, kasamaan, atbp)"},{"SurahNumber":79,"VerseNumber":38,"Text":"At minahalaga ang buhay sa mundong ito (sa pamamagitan ng pagsunod sa kanyang masamang hangarin at mga pagnanasa)"},{"SurahNumber":79,"VerseNumber":39,"Text":"Katotohanan! Ang kanyang pananahanan ay Apoy ng Impiyerno"},{"SurahNumber":79,"VerseNumber":40,"Text":"Datapuwa’t siya na may pagkatakot sa kanyang pagharap (sa pagsusulit) sa kanyang Panginoon, at nagtimpi ng kanyang sarili sa marumi at maitim na hangarin at pagnanasa"},{"SurahNumber":79,"VerseNumber":41,"Text":"Katotohanan! Ang kanilang pananahanan ay Halamanan (ng Paraiso)"},{"SurahNumber":79,"VerseNumber":42,"Text":"Sila ay nagtatanong sa iyo (o Muhammad) tungkol sa oras? Kailan kaya ang kanyang takdang panahon"},{"SurahNumber":79,"VerseNumber":43,"Text":"Ikaw ay walang Kaalaman na magpahayag ng anuman (tungkol) dito"},{"SurahNumber":79,"VerseNumber":44,"Text":"Nasa iyong Panginoon lamang (ang Kaalaman) ng Takdang Araw"},{"SurahNumber":79,"VerseNumber":45,"Text":"At ikaw (o Muhammad) ay isa lamang Tagapagbabala sa mga may pangangamba rito"},{"SurahNumber":79,"VerseNumber":46,"Text":"Sa Araw na ito ay kanilang mapagmamalas, (wari) bang sila ay umidlip lamang ng isang gabi sa mundong ito, (o ang pinakamatagal) ay hanggang sa pagdatal ng umaga"}]}