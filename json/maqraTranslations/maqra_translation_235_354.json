{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":82,"VerseNumber":1,"Text":"(உலக முடிவில்) வானம் வெடித்துவிட்டால்"},{"SurahNumber":82,"VerseNumber":2,"Text":"நட்சத்திரங்கள் சிதறிவிட்டால்"},{"SurahNumber":82,"VerseNumber":3,"Text":"கடல்கள் பிளக்கப்பட்டுவிட்டால்"},{"SurahNumber":82,"VerseNumber":4,"Text":"சமாதிகளும் திறக்கப்பட்டால் (மரணித்தவர்கள் உயிர் பெற்றெழுந்து)"},{"SurahNumber":82,"VerseNumber":5,"Text":"ஒவ்வோர் ஆத்மாவும் தான் (உலகத்தில்) முன்னர் செய்தவற்றையும், (உலகத்தில்) தான் விட்டு வந்தவற்றையும் நன்கறிந்துகொள்ளும்"},{"SurahNumber":82,"VerseNumber":6,"Text":"மனிதனே! மிக கண்ணியம் உள்ள உனது இறைவனைப் பற்றி உன்னை மயக்கிவிட்டது எது"},{"SurahNumber":82,"VerseNumber":7,"Text":"அவன்தான் (ஒன்றுமில்லாதிருந்த) உன்னைப் படைத்து மேலான விதத்தில் மிக ஒழுங்காக உன்னை அமைத்தான்"},{"SurahNumber":82,"VerseNumber":8,"Text":"அவன் விரும்பிய (மிக்க அழகான) கோலத்தில் உன் அவயங்களைப் பொறுத்தினான்"},{"SurahNumber":82,"VerseNumber":9,"Text":"எனினும், (மனிதர்களே!) நீங்கள் கூலி கொடுக்கும் (தீர்ப்பு) நாளைப் பொய்யாக்குகிறீர்கள்"},{"SurahNumber":82,"VerseNumber":10,"Text":"நிச்சயமாக உங்கள் மீது காவலாளர்கள் ஏற்படுத்தப்பட்டு இருக்கின்றனர்"},{"SurahNumber":82,"VerseNumber":11,"Text":"அவர்கள் (வானவர்களில் உள்ள) கண்ணியமான எழுத்தாளர்கள்"},{"SurahNumber":82,"VerseNumber":12,"Text":"நீங்கள் செய்பவற்றையெல்லாம் அவர்கள் (தவறாது) அறிந்து (எழுதிக்) கொள்வார்கள்"},{"SurahNumber":82,"VerseNumber":13,"Text":"ஆகவே, நிச்சயமாக நல்லவர்கள், இன்பம் நிறைந்த சொர்க்கத்தில் இருப்பார்கள்"},{"SurahNumber":82,"VerseNumber":14,"Text":"நிச்சயமாகத் தீயவர்கள் நரகத்தில்தான் இருப்பார்கள்"},{"SurahNumber":82,"VerseNumber":15,"Text":"கூலி கொடுக்கும் நாளில் அதையே அவர்கள் அடைவார்கள்"},{"SurahNumber":82,"VerseNumber":16,"Text":"அவர்கள் அதிலிருந்து மறைந்து (தப்பி ஓடி) விட முடியாது"},{"SurahNumber":82,"VerseNumber":17,"Text":"(நபியே!) கூலி கொடுக்கும் அந்நாள் என்னவென்று நீர் அறிவீரா"},{"SurahNumber":82,"VerseNumber":18,"Text":"பிறகு, கூலி கொடுக்கும் அந்நாள் என்னவென்று உமக்கு எவரேனும் அறிவித்தனரா"},{"SurahNumber":82,"VerseNumber":19,"Text":"அந்நாளில் ஓர் ஆத்மா, மற்றோர் ஆத்மாவுக்கு ஒரு பயனுமளிக்க சக்தி பெறாது. அதிகாரமும் அந்நாளில் அல்லாஹ்வுக்கே இருக்கும்"},{"SurahNumber":83,"VerseNumber":1,"Text":"அளவில் மோசடி செய்பவர்களுக்குக் கேடுதான்"},{"SurahNumber":83,"VerseNumber":2,"Text":"அவர்கள் மனிதர்களிடம் அளந்து வாங்கினால், நிறைய அளந்து கொள்கின்றனர்"},{"SurahNumber":83,"VerseNumber":3,"Text":"மற்றவர்களுக்கு அவர்கள் அளந்து கொடுத்தாலும் அல்லது நிறுத்துக் கொடுத்தாலும் குறைத்து (அவர்களை நஷ்டப்படுத்தி) விடுகின்றனர்"},{"SurahNumber":83,"VerseNumber":4,"Text":"மகத்தான ஒரு நாளில், நிச்சயமாக அவர்கள் (உயிர் கொடுத்து) எழுப்பப்படுவார்கள் என்பதை அவர்கள் நம்பவில்லையா"},{"SurahNumber":83,"VerseNumber":5,"Text":"மகத்தான ஒரு நாளில், நிச்சயமாக அவர்கள் (உயிர் கொடுத்து) எழுப்பப்படுவார்கள் என்பதை அவர்கள் நம்பவில்லையா"},{"SurahNumber":83,"VerseNumber":6,"Text":"அந்நாளில், மனிதர்கள் அனைவருமே உலகத்தாரின் இறைவன் முன் (விசாரணைக்காக) நின்று கொண்டிருப்பார்கள்"},{"SurahNumber":83,"VerseNumber":7,"Text":"நிச்சயமாக பாவிகளின் பதிவேடு (நரகத்தின்) சிறைக்கூடத்தில் இருக்கும்"},{"SurahNumber":83,"VerseNumber":8,"Text":"(நபியே!) அச்சிறைக்கூடத்தின் பதிவேட்டை நீர் அறிவீரா"},{"SurahNumber":83,"VerseNumber":9,"Text":"அது ஒரு பதிவுப்புத்தகம் (தண்டிக்கப்பட வேண்டியவர்களின் பெயர்கள் எல்லாம்) அதில் பதியப்பட்டிருக்கும்"},{"SurahNumber":83,"VerseNumber":10,"Text":"(இதைப்) பொய்யாக்குபவர்களுக்கு அந்நாளில் கேடுதான்"},{"SurahNumber":83,"VerseNumber":11,"Text":"அவர்கள் (இதை மட்டுமா பொய்யாக்குகின்றனர்?) கூலி கொடுக்கும் நாளையும் பொய்யாக்குகின்றனர்"},{"SurahNumber":83,"VerseNumber":12,"Text":"வரம்புமீறிய பாவியைத் தவிர (மற்றெவரும்) அதைப் பொய்யாக்க மாட்டான்"},{"SurahNumber":83,"VerseNumber":13,"Text":"அவனுக்கு நம் வசனங்கள் ஓதிக் காண்பிக்கப்பட்டால், இது முன்னுள்ளோரின் கட்டுக்கதைகள் தான் என்று கூறுகிறான்"},{"SurahNumber":83,"VerseNumber":14,"Text":"நிச்சயமாக அவ்வாறல்ல. அவர்கள் செய்து கொண்டிருந்த தீய செயல்களே அவர்களின் உள்ளங்கள் மீது (துருவாகப்படிந்து) மூடிக் கொண்டன. (ஆதலால்தான், இவ்வாறு கூறுகின்றனர்)"},{"SurahNumber":83,"VerseNumber":15,"Text":"அவ்வாறல்ல. (விசாரணைக்காகக் கொண்டு வரப்படும்) அந்நாளில் நிச்சயமாக இவர்கள் தங்கள் இறைவனை விட்டும் தடுக்கப்பட்டு விடுவார்கள்"},{"SurahNumber":83,"VerseNumber":16,"Text":"பின்னர், நிச்சயமாக இவர்கள் நரகத்தில் நுழைவார்கள்"},{"SurahNumber":83,"VerseNumber":17,"Text":"பின்னர், (இவர்களை நோக்கி) ‘‘நீங்கள் பொய்யாக்கிக் கொண்டிருந்தது இதுதான்'' என்று கூறப்படும்"},{"SurahNumber":83,"VerseNumber":18,"Text":"அவ்வாறல்ல! நிச்சயமாக நன்மை செய்தவர்களின் பதிவேடு ‘‘இல்லிய்யூன்' என்ற (மேலான) இடத்தில் இருக்கும்"},{"SurahNumber":83,"VerseNumber":19,"Text":"(நபியே!) ‘இல்லிய்யூன்' என்னும் (மேலான) இடத்தில் இருக்கும் பதிவேடு என்னவென்று நீர் அறிவீரா"},{"SurahNumber":83,"VerseNumber":20,"Text":"அது ஒரு பதிவுப் புத்தகம். அதில் (நல்லவர்களின் பெயர்களெல்லாம்) பதியப்பட்டிருக்கும்"},{"SurahNumber":83,"VerseNumber":21,"Text":"‘முகர்ரப்' (இறைநெருக்கத்திற்குரிய) வானவர்கள் அதை(க் காத்து)ப் பார்த்துக்கொண்டு இருக்கின்றனர்"},{"SurahNumber":83,"VerseNumber":22,"Text":"ஆகவே, நிச்சயமாக நல்லவர்கள் (அந்நாளில்) இன்பம் நிறைந்த சொர்க்கத்தில்"},{"SurahNumber":83,"VerseNumber":23,"Text":"உயர்ந்த கட்டில்கள் மீது (சாய்ந்த வண்ணம் சொர்க்கத்தின் காட்சிகளைப்) பார்த்துக் கொண்டிருப்பார்கள்"},{"SurahNumber":83,"VerseNumber":24,"Text":"அவர்கள் முகங்களில் அவர்களின் சுகவாசத்தின் செழிப்பை (நபியே!) நீர் அறிந்து கொள்வீர்"},{"SurahNumber":83,"VerseNumber":25,"Text":"முத்திரையிடப்பட்டிருக்கும் கலப்பற்ற திராட்சை ரசம் அவர்களுக்குப் புகட்டப்படும்"},{"SurahNumber":83,"VerseNumber":26,"Text":"அது கஸ்தூரியால் முத்திரையிடப்பட்டிருக்கும். (பானத்தை) ஆசை கொள்ள விரும்புவோர் அதையே ஆசை கொள்ளவும்"},{"SurahNumber":83,"VerseNumber":27,"Text":"அதில் ‘தஸ்னீம்' என்ற (வடிகட்டிய) பானமும் கலந்திருக்கும்"},{"SurahNumber":83,"VerseNumber":28,"Text":"(தஸ்னீம் என்பது அல்லாஹ்வுக்குச்) சமீபமானவர்கள் அருந்துவதற்கென ஏற்பட்ட ஒரு (சிறப்பான) சுனையின் நீராகும்"},{"SurahNumber":83,"VerseNumber":29,"Text":"நிச்சயமாக குற்றவாளிகளோ (இன்று) நம்பிக்கை கொண்டவர்களைக் கண்டு (ஏளனமாகச்) சிரிக்கின்றனர்"},{"SurahNumber":83,"VerseNumber":30,"Text":"அவர்களின் சமீபமாகச் சென்றால், (பரிகாசமாகத் தங்களுக்குள்) ஒருவருக்கொருவர் கண் ஜாடையும் காட்டிக்கொள்கின்றனர்"},{"SurahNumber":83,"VerseNumber":31,"Text":"(அவர்களை விட்டும் விலகித்) தங்கள் குடும்பத்தார்களிடம் சென்று விட்டபோதிலும், இவர்களுடைய விஷயங்களையே (பரிகாசமாகப் பேசி) மகிழ்ச்சியடைகின்றனர்"},{"SurahNumber":83,"VerseNumber":32,"Text":"(வழியில்) இவர்களைக் கண்டால் (இவர்களைச் சுட்டிக் காண்பித்து) ‘‘நிச்சயமாக இவர்கள் வழிகெட்டுப் போனார்கள்'' என்றும் கூறுகின்றனர்"},{"SurahNumber":83,"VerseNumber":33,"Text":"(நம்பிக்கையாளர்களைப் பற்றி எதற்காக இவர்கள் இவ்வளவு கவலைப்படுகின்றனர்?) இவர்கள் அவர்கள் மீது பாதுகாப்பாளர்களாக அனுப்பப்படவில்லையே"},{"SurahNumber":83,"VerseNumber":34,"Text":"எனினும், (மறுமை நாளாகிய) இன்றைய தினம் நம்பிக்கை கொண்டவர்கள் அந்நிராகரிப்பவர்களைக் கண்டு சிரிக்கின்றனர்"},{"SurahNumber":83,"VerseNumber":35,"Text":"(சொர்க்கத்திலுள்ள சிறந்த) இருக்கைகள் மீது (சாய்ந்த வண்ணம்) இருந்து கொண்டு, இந்தப் பாவிகள் படும் வேதனையைப்) பார்த்துக்கொண்டு"},{"SurahNumber":83,"VerseNumber":36,"Text":"(மறுமையை) நிராகரித்த இவர்களுக்கு, இவர்களுடைய செயலுக்குத்தக்க கூலி கொடுக்கப்பட்டதா? (என்றும் கேட்பார்கள்)"}]}