{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":51,"Text":"၅၁။\tအလ္လာဟ်အရှင်မြတ်က သင်တို့သည် အရှင်သခင်နှစ်ဆူမရှာကြလင့်။ အရှင်သခင်တဆူတည်းသာလျှင် ရှိတော် မူ၏။ ထို့ကြောင့်ငါ့ကိုသာလျှင် ကြောက်ရွံ့ရိုကျိုးကြလော့ဟု ဗျာဒိတ်တော်မူ၏။"},{"SurahNumber":16,"VerseNumber":52,"Text":"၅၂။\tမိုးကောင်းကင်နှင့် ကမ္ဘာမြေပေါ်ဝယ်ရှိရှိသမျှအပေါင်းတို့သည် အလ္လာဟ်အရှင်မြတ်၏ ဘဏ္ဍာတော်များဖြစ်ကြ၏။ ဘာသာတရားသည် အရှင်မြတ်၏ ဘာသာသာလျှင် အစဉ်ဖြစ်၏။ ထို့ကြောင့်သင်တို့သည် အလ္လာဟ်အရှင်မြတ် မှတပါး အခြားတစုံတရာကို ကြောက်ရွံ့ကြမည်လော။"},{"SurahNumber":16,"VerseNumber":53,"Text":"၅၃။\tသင်တို့ခံစားသည့်စည်းစိမ်ချမ်းသာဟူသမျှသည် အလ္လာဟ်အရှင်အထံတော်မှ ဖြစ်၏။ သင်တို့ကို ဘေးအန္တရာယ် ထိသောအခါ သင်တို့သည် အလ္လာဟ်အရှင်မြတ်၌ အစောင့်အရှောက်အတွက် ငိုကြွေးကြ၏။"},{"SurahNumber":16,"VerseNumber":54,"Text":"၅၄။\tထို့နောက်အရှင်မြတ်သည် သင်တို့ကို ဘေးဒုက္ခမှ ဖယ်ရှားတော်မူပြီးသောအခါ သင်တို့အနက် လူတစုသည် မိမိတို့၏ ကျေးဇူးတော်သခင်အား ဖက်စပ်သူများကို ပေးကြ၏။"},{"SurahNumber":16,"VerseNumber":55,"Text":"၅၅။\tယင်းသို့ပေးခြင်းမှာ ငါ သူတို့အား ပေးသနားတော်မူသောကျေးဇူးတော်ကို ငြင်းပယ်ရန်အဖို့ဖြစ်၏။ ထို့ကြောင့် သင်တို့သည် ဤဘဝကို ခံစားရအ့ံ။ ခံစားကြလော့၊ များမကြာမီ သင်တို့သိစေရမည်။"},{"SurahNumber":16,"VerseNumber":56,"Text":"၅၆။\tထို့အပြင် သူတို့သည် ငါပေးသနားတော်မူသောဥစ္စာပစ္စည်းများအနက် တစိတ်တဒေသကို သူတို့မသိသောအရာ များအား လှုဒါန်းကြ၏။ အလ္လာဟ်အရှင်မြတ်၏ တန်ခိုးတော်ကြောင့် သင်တို့အား မိမိတို့လုပ်ကြံလေ့ရှိသော အမှုများနှင့်စပ်လျဉ်း၍ မုချဧကန်စစ်ကြောစီရင်တော်မူမည်။"},{"SurahNumber":16,"VerseNumber":57,"Text":"၅၇။\tထို့အပြင်သူတို့သည် အလ္လာဟ်အရှင်မြတ်အား သမီးတော်များပေး၍ သူတို့အဖို့ ၎င်းတို့နှစ်သက်ရာကို ယူကြ၏။ အလ္လာဟ်အရှင်မြတ်သည် ချို့တဲ့ခြင်းကင်းတော်မူ၏။ တန်ခိုးတောက်ပတော်မူ၏။"},{"SurahNumber":16,"VerseNumber":58,"Text":"၅၈။\tသူတို့အနက် တစ်ဦးတစ်ယောက်သည် သမီးရတနာဖွားမြင်ကြောင်းသတင်းရသောအခါ သူသည် မျက်နှာမသာ မဲသွား၏။ သူသည် ကိုယ်တွင်း၌ ဒေါသထွက်၏။"},{"SurahNumber":16,"VerseNumber":59,"Text":"၅၉။\tသူသည် မိမိရရှိသောအမင်္ဂလာသတင်းကြောင့် လူများကို မျက်နှာမပြ၊ ပုံးရှောင်နေ၏။ သူသည် ထိုသမီး ကလေးကို သေးသိမ်ယုတ်ညံ့သောဘဝတွင် ထားမည်လော။ သို့မဟုတ် အရှင်မြှုပ်မည်လော။ အမှန်မှာ သူတို့၏ ဆုံးဖြတ်ချက်သည် မကောင်းမှုဖြစ်၏။"},{"SurahNumber":16,"VerseNumber":60,"Text":"၆ဝ။\tနောင်တမလွန်ဘဝကို မယုံကြည်သူတို့အဖို့ ဆိုးဝါးသောဥပမာကားဖြစ်၏။ အလ္လာဟ်အရှင်မြတ်၏ ဥပမာကာ အလွန်ကြီးကျယ်ထူးမြတ်လှ၏။ အရှင်မြတ်သည် အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ ပါ၏။"},{"SurahNumber":16,"VerseNumber":61,"Text":"၆၁။\tအကယ်၍ အလ္လာဟ်အရှင်မြတ်သည် လူသားတို့အား ၎င်းတို့ပြုကျင့်မှုကြောင့် ချက်ခြင်းအပြစ်ဒဏ်ခတ်တော်မူ ပါလျှင် ဤကမ္ဘာမြေကြီးပေါ်တွင် သက်ရှိသတ္တဝါတစုံတယောက်မျှကျန်ရစ်မည်မဟုတ်ချေ။ သို့သော်အရှင်မြတ် သည် သူတို့အား ပြဋ္ဌာန်းထားတော်မူသည့်အချိန်ကာလတိုင်အောင် အချိန်ပေးတော်မူ၏။ အချိန်စေ့ရောက်ကာလ၊ သူတို့သည် ထိုအချိန်ကို တနာရီမျှမဆုတ်၊ မတိုးနိုင်ချေ။"},{"SurahNumber":16,"VerseNumber":62,"Text":"၆၂။\tသူတို့သည် မိမိမနှစ်မြို့သောအရာကို အလ္လာဟ်အရှင်မြတ်အား ဝေစုပေးကြ၏။ ကောင်းသောအရာသည် သူတို့၏ ဝေစုဟု မဟုတ်မလျားဆိုကြ၏။ အမှန်မှာ သူတို့၏ ဝေစုသည် ငရဲမီးသာဖြစ်၏။ သူတို့ကို ငရဲမီးထဲ၌ ပစ်ထားတော်မူလတ့ံ။"},{"SurahNumber":16,"VerseNumber":63,"Text":"၆၃။\tအလ္လာဟ်အရှင်မြတ်၏ တန်ခိုးတော်ကြောင့် သင့်အလျင်၊ တမန်တော်များကို မိမိတို့လူမျိုးအသီးသီးထံ ငါအရှင် မြတ်မုချဧကန်စေလွှတ်တော်မူ၏။ သို့သော်ရှိုင်တန်မာရ်နတ်သည် သူတို့အား မိမိတို့အပြုအမူများကို တင့်တယ် စေ၏။ ယခုလည်း သူတို့၏ နာယကဖြစ်၏။ သူတို့၏ ဝေစုမှာ အလွန်ပြင်းပြနာကျင်ဖွယ်ကောင်းသောအပြစ်ဒဏ် ကြီးဖြစ်၏။"},{"SurahNumber":16,"VerseNumber":64,"Text":"၆၄။\tတမန်တော်၊ သင်သည် သူတို့အား သူတို့၏ အမှားကို ရှင်းလင်းပြဖို့ရာသော်လည်းကောင်း၊ ယုံကြည်သူတို့ အဖို့အရာ တရားလမ်းညွှန်နှင့် ကောင်းကြီးမင်္ဂလာတော်ကြီးဖြစ်ဖို့ရာသော်လည်းကောင်း၊ ငါသည် သင့်အား ကုရ်အာန်ကျမ်းတော်မြတ်ကို ထုတ်ပြန်ချပေးသနားတော်မူ၏။"},{"SurahNumber":16,"VerseNumber":65,"Text":"၆၅။\tအလ္လာဟ်အရှင်မြတ်သည် မိုးကောင်းကင်မှ ရေကို သွန်းချတော်မူ၏။ ထိုရေအားဖြင့် သေပြီးသောမြေကြီးကို တဖန်ရှင်စေတော်မူ၏။ မှတ်သားကြလော့၊ ဤအချင်းအရာ၌ ကြားနာသူတို့အဖို့ သာဓကတော်တပါးပါရှိ၏။"},{"SurahNumber":16,"VerseNumber":66,"Text":"၆၆။\tမှတ်သားကြလော့။ အခြေလေးချောင်းရှိ တိရိစ္ဆာန်များ၌လည်း သင်တို့အဖို့အရာ သင်ခန်းစာတစ်ခုရှိ၏။ ငါသည် သူတို့၏ ဝမ်းတွင်းအစာဟောင်းအိမ်နှင့် အသွေး၏ အကြားမှ ဖြူစင်သန့်ရှင်းသောနို့ရည်ဖြစ်လာစေ၍ ထိုနို့ရည် သည် သောက်စားသူတို့အား ကောင်းသောအရသာကို ပေး၏။"},{"SurahNumber":16,"VerseNumber":67,"Text":"၆၇။ ထို့အပြင်စွန်ပလွံ၊ သပျက်သီးစသောသီးမျိုးမှ သောက်စရာပြင်းသောအရည်၊ စားစရာအစာအာဟာရတို့ကို သင်တို့ရရှိကြ၏။ မှတ်သားကြလော့၊ ဤအကြောင်းအရာ၌ ပညာရှိသူတို့အဖို့အရာ သာဓကတော်တပါး အမှန်ပင် ပါရှိ၏။"},{"SurahNumber":16,"VerseNumber":68,"Text":"၆၈။\tထို့အပြင် သင်၏ ကျေးဇူးတော်သခင်သည် ပျားတိရိစ္ဆာန်ကို ဗျာဒိတ်ပေးတော်မူသည်မှာ ပျားတိရိစ္ဆာန်၊ သင်သည် တောင်များ၊ သစ်ပင်များ၊ အမိုးအကာရှိသောအဆောက်အဦးများတွင် သင်တို့နေဖို့ နေရာများကို ရွေးချယ်လော့။"},{"SurahNumber":16,"VerseNumber":69,"Text":"၆၉။\tထို့နောက် သစ်သီးအမျိုးမျိုးမှ စားသောက်လော့။ သင် လွယ်ကူစွာလိုက်နာဖို့ စီရင်ထားတော်မူသောသင်၏ ကျေးဇူးတော်သခင်၏ နည်းလမ်းများကို လိုက်နာဆောင်ရွက်လော့။ သူတို့၏ ဝမ်းတွင်းမှ အသွေးအရောင် အမျိုးမျိုးသောပျားရည်ကို ရ၏။ ပျားရည်သည် လူသားတို့အတွက် ရောဂါပျောက်စေတတ်သောဆေးဖြစ်၏။ မှတ်သားကြလော့၊ ဤအချင်းအရာ၌ တွေးတောဆင်ခြင်တတ်သူတို့အဖို့အရာ သာဓကတော်တစ်ပါးအမှန်ပင် ပါရှိ၏။"},{"SurahNumber":16,"VerseNumber":70,"Text":"၇ဝ။\tအလ္လာဟ်အရှင်မြတ်သည် သင်တို့ကို ဖန်ဆင်းတော်မူ၏။ ထို့နောက်သေစေတော်မူ၏။ သင်တို့အနက် အချို့သည် အလွန်အိုမင်းမစွမ်း ယုတ်ည့ံခိုကိုးရာမဲ့ဘဝသို့ ရောက်ရှိကြရ၏။ သူတို့သည် အသိဉာာဏ်တရားရရှိခဲ့သော်လည်း ဤနောက်ဆုံးဘဝ၌ သတိမေ့လျော့ အသိဉာာဏ်ကင်းမဲ့ကြ၏။ မှတ်သားကြလော့၊ အလ္လာဟ်အရှင်မြတ်သည် သိတော်မူသောအရှင်၊ တန်ခိုးကြီးတော်မူသောသခင်ဖြစ်တော်မူ၏။"},{"SurahNumber":16,"VerseNumber":71,"Text":"၇၁။\tအလ္လာဟ်အရှင်မြတ်သည် သင်တို့အနက် အချို့သောသူတို့အား အခြားသူများထက် စည်းစိမ်ဥစ္စာများ၌ ပိုမို ကျေးဇူးပြုတော်မူ၏။ သို့သော်ဤကဲ့သို့ကျေးဇူးပြုတော်မူခြင်းခံရသူတို့သည် မိမိတို့ဥစ္စာပစ္စည်းများကို မိမိတို့ ကျေးကျွန်များနှင့် ညီတူညီမျှဖြစ်စေရန် မည်သည့်နည်းနှင့်မျှ ဝေယူကြမည်မဟုတ်ချေ။ သူတို့သည် အလ္လာဟ် အရှင်မြတ်၏ ဂုဏ်ကျေးဇူးတော်ကို ငြင်းခုံကြသလော။"},{"SurahNumber":16,"VerseNumber":72,"Text":"၇၂။\tတဖန် အလ္လာဟ်အရှင်မြတ်သည် သင်တို့အား မိမိတို့အထဲမှာ ဇနီးမိန်းမများကို ပေးသနားတော်မူ၏။ ထိုမိန်းမ များမှ သားသမီးမြေးမြစ်များကို ဖန်ဆင်းတော်မူ၏။ သင်တို့အား မွန်မြတ်သောဥစ္စာပစ္စည်းအစားအစာများကို လည်း ပေးသနားတော်မူ၏။ သို့ပါလျက် သူတို့သည် ဝါကြွားခြင်း၊ မာနကြီးခြင်းများကို ယုံကြည်ကြသလော။ အလ္လာဟ်အရှင်မြတ်၏ ကောင်းကြီးမင်္ဂလာတော်ကို မယုံကြည်ကြသလော။"},{"SurahNumber":16,"VerseNumber":73,"Text":"၇၃။\tထို့အပြင် သူတို့သည် အလ္လာဟ်မှတပါး မိမိတို့အတွက် မိုးကောင်းကင်မှသော်လည်းကောင်း၊ ကမ္ဘာမြေကြီး မှသော်လည်းကောင်း၊ အစားအစာတစုံတခုမျှ မပေးနိုင်သောအရာများကို ကိုးကွယ်ကြ၏။ သူတို့ကိုးကွယ်သော ဘုရားတုများ၌ တန်ခိုးအာဏာတစုံတရာမျှမရှိချေ။"},{"SurahNumber":16,"VerseNumber":74,"Text":"၇၄။\tသို့အတွက် သင်တို့သည် အလ္လာဟ်အရှင်မြတ်နှင့်နှိုင်းယှဉ်ခြင်းကို မပြုကြလင့်။ မှတ်သားကြလော့။ အလ္လာဟ် အရှင်မြတ်သည် အရာခပ်သိမ်းကုန်တို့ကို သိတော်မူ၏။ သင်တို့ကား မသိကြချေ။"}]}