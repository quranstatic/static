{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"آنگاه كه آسمان زهم بشكافد،"},{"SurahNumber":82,"VerseNumber":2,"Text":"و آنگاه كه اختران پراكنده شوند،"},{"SurahNumber":82,"VerseNumber":3,"Text":"و آنگاه كه درياها از جا بركنده گردند،"},{"SurahNumber":82,"VerseNumber":4,"Text":"و آنگاه كه گورها زير و زبر شوند،"},{"SurahNumber":82,"VerseNumber":5,"Text":"هر نفسى آنچه را پيش فرستاده و بازپس گذاشته، بداند"},{"SurahNumber":82,"VerseNumber":6,"Text":"اى انسان، چه چيز تو را در باره پروردگار بزرگوارت مغرور ساخته؟"},{"SurahNumber":82,"VerseNumber":7,"Text":"همان كس كه تو را آفريد، و [اندام‌] تو را درست كرد، و [آنگاه‌] تو را سامان بخشيد"},{"SurahNumber":82,"VerseNumber":8,"Text":"و به هر صورتى كه خواست، تو را تركيب كرد"},{"SurahNumber":82,"VerseNumber":9,"Text":"با اين همه، شما منكر [روز] جزاييد"},{"SurahNumber":82,"VerseNumber":10,"Text":"و قطعاً بر شما نگهبانانى [گماشته شده‌]اند"},{"SurahNumber":82,"VerseNumber":11,"Text":"[فرشتگان‌] بزرگوارى كه نويسندگان [اعمال شما] هستند؛"},{"SurahNumber":82,"VerseNumber":12,"Text":"آنچه را مى‌كنيد، مى‌دانند"},{"SurahNumber":82,"VerseNumber":13,"Text":"قطعاً نيكان به بهشت اندرند"},{"SurahNumber":82,"VerseNumber":14,"Text":"و بى‌شك، بدكاران در دوزخند"},{"SurahNumber":82,"VerseNumber":15,"Text":"روز جزا در آنجا درآيند،"},{"SurahNumber":82,"VerseNumber":16,"Text":"و از آن [عذاب‌] دور نخواهند بود"},{"SurahNumber":82,"VerseNumber":17,"Text":"و تو چه دانى كه چيست روز جزا؟"},{"SurahNumber":82,"VerseNumber":18,"Text":"باز چه دانى كه چيست روز جزا؟"},{"SurahNumber":82,"VerseNumber":19,"Text":"روزى كه كسى براى كسى هيچ اختيارى ندارد؛ و در آن روز، فرمان از آنِ خداست"},{"SurahNumber":83,"VerseNumber":1,"Text":"واى بر كم‌فروشان،"},{"SurahNumber":83,"VerseNumber":2,"Text":"كه چون از مردم پيمانه ستانند، تمام ستانند؛"},{"SurahNumber":83,"VerseNumber":3,"Text":"و چون براى آنان پيمانه يا وزن كنند، به ايشان كم دهند"},{"SurahNumber":83,"VerseNumber":4,"Text":"مگر آنان گمان نمى‌دارند كه برانگيخته خواهند شد؟"},{"SurahNumber":83,"VerseNumber":5,"Text":"[در] روزى بزرگ"},{"SurahNumber":83,"VerseNumber":6,"Text":"روزى كه مردم در برابر پروردگار جهانيان به پاى ايستند"},{"SurahNumber":83,"VerseNumber":7,"Text":"نه چنين است [كه مى‌پندارند]، كه كارنامه بدكاران در «سجّين» است"},{"SurahNumber":83,"VerseNumber":8,"Text":"و تو چه دانى كه «سجّين» چيست؟"},{"SurahNumber":83,"VerseNumber":9,"Text":"كتابى است نوشته‌شده"},{"SurahNumber":83,"VerseNumber":10,"Text":"واى بر تكذيب‌كنندگان در آن هنگام"},{"SurahNumber":83,"VerseNumber":11,"Text":"آنان كه روز جزا را دروغ مى‌پندارند"},{"SurahNumber":83,"VerseNumber":12,"Text":"و جز هر تجاوزپيشه گناهكارى آن را به دروغ نمى‌گيرد"},{"SurahNumber":83,"VerseNumber":13,"Text":"[همان كه‌] چون آيات ما بر او خوانده شود، گويد: «[اينها] افسانه‌هاى پيشينيان است.»"},{"SurahNumber":83,"VerseNumber":14,"Text":"نه چنين است، بلكه آنچه مرتكب مى‌شدند زنگار بر دلهايشان بسته است"},{"SurahNumber":83,"VerseNumber":15,"Text":"زهى پندار، كه آنان در آن روز، از پروردگارشان سخت محجوبند"},{"SurahNumber":83,"VerseNumber":16,"Text":"آنگاه به يقين، آنان به جهنم درآيند"},{"SurahNumber":83,"VerseNumber":17,"Text":"سپس [به ايشان‌] گفته خواهد شد: «اين همان است كه آن را به دروغ مى‌گرفتيد.»"},{"SurahNumber":83,"VerseNumber":18,"Text":"نه چنين است، در حقيقت، كتاب نيكان در «علّيّون» است"},{"SurahNumber":83,"VerseNumber":19,"Text":"و تو چه دانى كه «علّيّون» چيست؟"},{"SurahNumber":83,"VerseNumber":20,"Text":"كتابى است نوشته‌شده"},{"SurahNumber":83,"VerseNumber":21,"Text":"مقرّبان آن را مشاهده خواهند كرد"},{"SurahNumber":83,"VerseNumber":22,"Text":"براستى نيكوكاران در نعيم [الهى‌] خواهند بود"},{"SurahNumber":83,"VerseNumber":23,"Text":"بر تختها [نشسته‌] مى‌نگرند"},{"SurahNumber":83,"VerseNumber":24,"Text":"از چهره‌هايشان طراوت نعمت [بهشت‌] را درمى‌يابى"},{"SurahNumber":83,"VerseNumber":25,"Text":"از باده‌اى مُهر شده نوشانيده شوند"},{"SurahNumber":83,"VerseNumber":26,"Text":"[باده‌اى كه‌] مُهر آن، مُشك است، و در اين [نعمتها] مشتاقان بايد بر يكديگر پيشى گيرند"},{"SurahNumber":83,"VerseNumber":27,"Text":"و تركيبش از [چشمه‌] «تسنيم» است"},{"SurahNumber":83,"VerseNumber":28,"Text":"چشمه‌اى كه مقرّبان [خدا] از آن نوشند"},{"SurahNumber":83,"VerseNumber":29,"Text":"[آرى، در دنيا] كسانى كه گناه مى‌كردند، آنان را كه ايمان آورده بودند به ريشخند مى‌گرفتند"},{"SurahNumber":83,"VerseNumber":30,"Text":"و چون بر ايشان مى‌گذشتند، اشاره چشم و ابرو با هم رد و بدل مى‌كردند"},{"SurahNumber":83,"VerseNumber":31,"Text":"و هنگامى كه نزد خانواده‌[هاى‌] خود بازمى‌گشتند، به شوخ‌طبعى مى‌پرداختند"},{"SurahNumber":83,"VerseNumber":32,"Text":"و چون مؤمنان را مى‌ديدند، مى‌گفتند: «اينها [جماعتى‌] گمراهند.»"},{"SurahNumber":83,"VerseNumber":33,"Text":"و حال آنكه آنان براى بازرسى [كار]شان فرستاده نشده بودند"},{"SurahNumber":83,"VerseNumber":34,"Text":"و[لى‌] امروز، مؤمنانند كه بر كافران خنده مى‌زنند"},{"SurahNumber":83,"VerseNumber":35,"Text":"بر تختها[ى خود نشسته‌]، نظاره مى‌كنند"},{"SurahNumber":83,"VerseNumber":36,"Text":"[تا ببينند] آيا كافران به پاداش آنچه مى‌كردند رسيده‌اند؟"}]}