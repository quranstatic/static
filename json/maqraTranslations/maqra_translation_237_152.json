{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"به نام پروردگارت که بلندمرتبه است، تسبیح گوی‌"},{"SurahNumber":87,"VerseNumber":2,"Text":"همانکه آفرید و سامان بخشید"},{"SurahNumber":87,"VerseNumber":3,"Text":"همان کسی که اندازه آفرینی و رهنمایی کرد"},{"SurahNumber":87,"VerseNumber":4,"Text":"و همان کسی که چراگاهها[ی سبز و خرم‌] رویانید"},{"SurahNumber":87,"VerseNumber":5,"Text":"و سرانجام آن را خاشاکی [پژمرده و] سیاه گردانید"},{"SurahNumber":87,"VerseNumber":6,"Text":"زودا که تو را به خواندن آوریم و از یاد مگذاری‌"},{"SurahNumber":87,"VerseNumber":7,"Text":"مگر آنچه خدا خواهد، که او آشکار و نهان را می‌داند"},{"SurahNumber":87,"VerseNumber":8,"Text":"و در کار تو آسانی پدید آوریم‌"},{"SurahNumber":87,"VerseNumber":9,"Text":"پس اندرز ده، اگر [دهی‌] اندرز سود دهد"},{"SurahNumber":87,"VerseNumber":10,"Text":"زودا کسی که خشیت پیشه کرده است، پند گیرد"},{"SurahNumber":87,"VerseNumber":11,"Text":"و شقاوت‌پیشه از آن دوری کند"},{"SurahNumber":87,"VerseNumber":12,"Text":"همان کسی که به آتش سترگ درآید"},{"SurahNumber":87,"VerseNumber":13,"Text":"آنگاه در آنجا نه بمیرد و نه زنده بماند"},{"SurahNumber":87,"VerseNumber":14,"Text":"به راستی هر کس پاکدلی پیشه کرد، رستگار شد"},{"SurahNumber":87,"VerseNumber":15,"Text":"و [هر کس‌] که نام پروردگارش را یاد کرد و نیایش کرد"},{"SurahNumber":87,"VerseNumber":16,"Text":"حق این است که شما زندگانی دنیا را بر می‌گزینید"},{"SurahNumber":87,"VerseNumber":17,"Text":"و حال آنکه آخرت بهتر و پاینده‌تر است‌"},{"SurahNumber":87,"VerseNumber":18,"Text":"این [نکته‌] در کتب آسمانی پیشین هم هست‌"},{"SurahNumber":87,"VerseNumber":19,"Text":"در صحف ابراهیم و موسی‌"},{"SurahNumber":88,"VerseNumber":1,"Text":"آیا داستان هنگامه فراگیر به تو رسیده است؟"},{"SurahNumber":88,"VerseNumber":2,"Text":"در چنین روز چهره‌هایی خاکسار باشند"},{"SurahNumber":88,"VerseNumber":3,"Text":"سختی دیده و محنت کشیده‌"},{"SurahNumber":88,"VerseNumber":4,"Text":"که به آتشی بس سوزان درآیند"},{"SurahNumber":88,"VerseNumber":5,"Text":"از چشمه‌ای گرم به آنان نوشانده شود"},{"SurahNumber":88,"VerseNumber":6,"Text":"خوراکی غیر از خار خشک زهردار ندارند"},{"SurahNumber":88,"VerseNumber":7,"Text":"که نه فربه گرداند، و نه گرسنگی را چاره کند"},{"SurahNumber":88,"VerseNumber":8,"Text":"در چنین روز چهره‌هایی خرم باشند"},{"SurahNumber":88,"VerseNumber":9,"Text":"از کوشش [پیشین‌] خود خشنود"},{"SurahNumber":88,"VerseNumber":10,"Text":"در بهشت برین‌"},{"SurahNumber":88,"VerseNumber":11,"Text":"در آنجا لغوی نشنوند"},{"SurahNumber":88,"VerseNumber":12,"Text":"در آنجا چشمه‌ای روان باشد"},{"SurahNumber":88,"VerseNumber":13,"Text":"در آنجا تختهایی است بالا بلند"},{"SurahNumber":88,"VerseNumber":14,"Text":"و کوزه‌هایی پیش نهاده‌"},{"SurahNumber":88,"VerseNumber":15,"Text":"و بالشهایی ردیف شده‌"},{"SurahNumber":88,"VerseNumber":16,"Text":"و فرشهای زرباف گسترده‌"},{"SurahNumber":88,"VerseNumber":17,"Text":"آیا در شتر نمی‌نگرند که چگونه [بدیع‌] آفریده شده است؟"},{"SurahNumber":88,"VerseNumber":18,"Text":"و نیز به آسمان که چگونه برافراشته شده است‌"},{"SurahNumber":88,"VerseNumber":19,"Text":"و نیز به کوهها که چگونه بر قرار گردیده است‌"},{"SurahNumber":88,"VerseNumber":20,"Text":"و نیز به زمین که چگونه گسترده شده است‌"},{"SurahNumber":88,"VerseNumber":21,"Text":"پس اندرز ده که همانا تو اندرزگویی‌"},{"SurahNumber":88,"VerseNumber":22,"Text":"[و] بر آنان مسلط [و حکمفرما] نیستی‌"},{"SurahNumber":88,"VerseNumber":23,"Text":"مگر کسی که روی برتابد و کفر پیشه کند"},{"SurahNumber":88,"VerseNumber":24,"Text":"که خداوند او را به عذابی سهمگین، عذاب کند"},{"SurahNumber":88,"VerseNumber":25,"Text":"بی‌گمان بازگشت آنان به نزد ماست‌"},{"SurahNumber":88,"VerseNumber":26,"Text":"سپس حساب آنان با ماست‌"},{"SurahNumber":89,"VerseNumber":1,"Text":"سوگند به سپیده دم‌"},{"SurahNumber":89,"VerseNumber":2,"Text":"و سوگند به شبهای ده‌گانه‌"},{"SurahNumber":89,"VerseNumber":3,"Text":"و سوگند به زوج و فرد"},{"SurahNumber":89,"VerseNumber":4,"Text":"و سوگند به شب چون سرآید"},{"SurahNumber":89,"VerseNumber":5,"Text":"آیا در اینها خردمندان را سوگندی سزاوار است؟"},{"SurahNumber":89,"VerseNumber":6,"Text":"آیا نیندیشیده‌ای که پروردگارت در حق [قوم و سرزمین‌] عاد چگونه عمل کرد؟"},{"SurahNumber":89,"VerseNumber":7,"Text":"که ارم ستون‌دار داشت‌"},{"SurahNumber":89,"VerseNumber":8,"Text":"همان که مانندش در [هیچ‌یک از] شهرها ساخته نشده بود"},{"SurahNumber":89,"VerseNumber":9,"Text":"و نیز قوم ثمود که در وادی‌القری، [خانه از] سنگ می‌بریدند [و می‌تراشیدند]"},{"SurahNumber":89,"VerseNumber":10,"Text":"و فرعون صاحب سپاه‌"},{"SurahNumber":89,"VerseNumber":11,"Text":"کسانی که در شهرها سر به طغیان برداشته بودند"},{"SurahNumber":89,"VerseNumber":12,"Text":"و در آنجا چه بسیار فتنه و فساد می‌کردند"},{"SurahNumber":89,"VerseNumber":13,"Text":"و سرانجام پروردگارت تازیانه عذاب را بر سر آنان کشید"},{"SurahNumber":89,"VerseNumber":14,"Text":"بی‌گمان پروردگارت در کمینگاه است‌"},{"SurahNumber":89,"VerseNumber":15,"Text":"اما انسان چون پروردگارش او را بیازماید و او را گرامی دارد و به او نعمت بخشد، [شاد و مغرور شود و] گوید پروردگارم مرا گرامی داشت‌"},{"SurahNumber":89,"VerseNumber":16,"Text":"و اما چون او را [به بلا و محنت‌] بیازماید و روزی او را بر او تنگ گیرد، [بی‌صبری و ناسپاسی کند و] گوید پروردگارم مرا خوار داشت‌"},{"SurahNumber":89,"VerseNumber":17,"Text":"چنین نیست، بلکه یتیم را نمی‌نوازید"},{"SurahNumber":89,"VerseNumber":18,"Text":"و بر اطعام بینوا ترغیب نمی‌کنید"},{"SurahNumber":89,"VerseNumber":19,"Text":"و میراث را [به حق و ناحق‌] یکسره می‌خورید"},{"SurahNumber":89,"VerseNumber":20,"Text":"و مال را چه بسیار دوست می‌دارید"},{"SurahNumber":89,"VerseNumber":21,"Text":"چنین نیست، آنگاه که زمین پخش و پراکنده شود"},{"SurahNumber":89,"VerseNumber":22,"Text":"و امر پروردگارت فرارسد و فرشتگان صف در صف آیند"},{"SurahNumber":89,"VerseNumber":23,"Text":"و در چنین روز جهنم را به میان آورند، در چنین روز انسان پندگیرد و او را چه جای پند گرفتن است‌"},{"SurahNumber":89,"VerseNumber":24,"Text":"[از سر حسرت‌] گوید کاش من برای این زندگانی [اخروی‌]ام پیش اندیشی کرده بودم‌"},{"SurahNumber":89,"VerseNumber":25,"Text":"پس در چنین روز هیچ کس چون عذاب او [خداوند]، عذاب نکند"},{"SurahNumber":89,"VerseNumber":26,"Text":"و هیچ کس چون بند نهادن او، بند ننهد"},{"SurahNumber":89,"VerseNumber":27,"Text":"هان ای نفس مطمئنه‌"},{"SurahNumber":89,"VerseNumber":28,"Text":"به سوی پروردگارت که تو از او خشنودی و او از تو خشنود است، باز گرد"},{"SurahNumber":89,"VerseNumber":29,"Text":"و در زمره بندگان من درآی‌"},{"SurahNumber":89,"VerseNumber":30,"Text":"و به بهشت من وارد شو"}]}