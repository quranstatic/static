{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":24,"VerseNumber":35,"Text":"God is het licht van de hemelen en de aarde. Zijn licht lijkt bijvoorbeeld op een nis met een lamp erin. De lamp staat in een glas. Het glas is zo schitterend als een stralende ster. Zij brandt [op olie] van een gezegende boom, een olijfboom -- geen oostelijke en geen westelijke -- waarvan de olie bijna [uit zichzelf] licht geeft, ook al heeft geen vuur haar aangeraakt; licht boven licht. God leidt tot Zijn licht wie Hij wil -- God geeft vergelijkingen voor de mensen en God is alwetend"},{"SurahNumber":24,"VerseNumber":36,"Text":"in huizen waarvan God heeft toegestemd dat zij werden opgericht en waarin Zijn naam wordt vermeld. Hem prijzen daarin in de morgenstond en in de avond"},{"SurahNumber":24,"VerseNumber":37,"Text":"mannen, die niet door koopwaar en handel afgeleid worden van het gedenken Gods, het verrichten van de salaat en het geven van de zakaat en die een dag vrezen waarop de harten en de ogen zich omdraaien"},{"SurahNumber":24,"VerseNumber":38,"Text":"opdat God hen zal belonen voor het beste dat zij gedaan hebben en hun van Zijn goedgunstigheid nog meer zal geven. God geeft levensonderhoud aan wie Hij wil, zonder afrekening"},{"SurahNumber":24,"VerseNumber":39,"Text":"Maar zij die ongelovig zijn, hun daden zijn als een luchtspiegeling op een vlakte. De dorstige denkt dat het water is en wanneer hij er dan gekomen is vindt hij niets. Maar daar vindt hij God, die hem dan zijn rekening volledig betaalt; God is snel met de afrekening"},{"SurahNumber":24,"VerseNumber":40,"Text":"Of [ze zijn] als duisternissen op een diepe zee die door golven bedekt wordt met nog golven erboven waarboven wolken zijn: duisternissen boven elkaar. Wanneer hij zijn hand uitsteekt kan hij hem bijna niet zien. En aan wie God geen licht geeft, voor hem is er geen licht"},{"SurahNumber":24,"VerseNumber":41,"Text":"Heb jij niet gezien dat God geprezen wordt door wie er in de hemelen en op de aarde zijn en ook door de vogels met uitgespreide vleugels? En van een ieder kent Hij zijn salaat en zijn lofprijzing; God weet wat zij doen"},{"SurahNumber":24,"VerseNumber":42,"Text":"God heeft de heerschappij over de hemelen en de aarde; bij God is de bestemming"},{"SurahNumber":24,"VerseNumber":43,"Text":"Heb jij niet gezien dat God de wolken voortstuwt, ze dan samenvoegt en dan tot een stapel maakt? Dan zie je de regen ertussenuit komen. En Hij laat uit de hemel bergen neerdalen waarin hagel is en Hij treft daarmee wie Hij wil en wendt het af van wie Hij wil. Bijna ontneemt de flits van de bliksem ervan hem het gezichtsvermogen"},{"SurahNumber":24,"VerseNumber":44,"Text":"God keert de nacht en de dag om. Daarin is een les voor hen die inzicht hebben"},{"SurahNumber":24,"VerseNumber":45,"Text":"God heeft ieder dier uit water geschapen; daaronder zijn er die op hun buik gaan, daaronder zijn er die op twee benen lopen en er zijn daaronder die op vier lopen. God schept wat Hij wil; God is almachtig"},{"SurahNumber":24,"VerseNumber":46,"Text":"Wij hebben verduidelijkende tekenen neergezonden. God wijst aan wie Hij wil de goede richting naar een juiste weg"},{"SurahNumber":24,"VerseNumber":47,"Text":"En zij zeggen: \"Wij geloven in God en de gezant en wij gehoorzamen.\" Dan keert daarna een groep van hen zich af. Dat zijn geen gelovigen"},{"SurahNumber":24,"VerseNumber":48,"Text":"En wanneer zij tot God en Zijn gezant worden opgeroepen opdat hij tussen hen zal oordelen, dan wendt een groep van hen zich af"},{"SurahNumber":24,"VerseNumber":49,"Text":"Maar als het recht aan hun kant is, komen zij gewillig naar hem"},{"SurahNumber":24,"VerseNumber":50,"Text":"Is er in hun harten een ziekte of twijfelen zij of zijn zij bang dat God en Zijn profeet hun onrecht zullen aandoen? Welnee zij zijn het die onrecht plegen"},{"SurahNumber":24,"VerseNumber":51,"Text":"Maar wat de gelovigen zeggen wanneer zij tot God en Zijn gezant worden opgeroepen opdat hij tussen hen zal oordelen is: \"Wij horen en gehoorzamen. Zij zijn het die het welgaat"},{"SurahNumber":24,"VerseNumber":52,"Text":"En wie God en Zijn gezant gehoorzaamt en voor God bevreesd is en Hem vreest, zij zijn het die triomferen"}]}