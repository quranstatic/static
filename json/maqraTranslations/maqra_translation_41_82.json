{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":148,"Text":"Bůh nemiluje rozšiřování zlých řečí, leda u toho, jemuž bylo ukřivděno. A Bůh věru je slyšící, vševědoucí"},{"SurahNumber":4,"VerseNumber":149,"Text":"Ať již ukazujete či skrýváte dobro anebo odpouštíte zlé Bůh zajisté je odpouštějící a všemohoucí"},{"SurahNumber":4,"VerseNumber":150,"Text":"Ti, kdož nevěří v Boha a posly Jeho a chtějí oddělit Boha od poslů Jeho, říkají: \"Věříme v jednu část a v jinou nevěříme,\" a chtěli by se ubírat cestou mezitím"},{"SurahNumber":4,"VerseNumber":151,"Text":"A takoví jsou vpravdě nevěřící! A pro nevěřící jsme připravili trest ponižující"},{"SurahNumber":4,"VerseNumber":152,"Text":"Těm však, kdož věří v Boha a posly Jeho a nedělají mezi nimi rozdíl žádný, těm dáme odměny jejich a Bůh je odpouštějící, slitovný"},{"SurahNumber":4,"VerseNumber":153,"Text":"Vlastníci Písma tě žádají, abys jim snesl z nebe Písmo; a žádali již kdysi od Mojžíše více než toto, řkouce: \"Dej nám spatřit Boha zřetelně!\" A zasáhl je blesk za nespravedlnost jejich. I vzali si tele jako modlu poté, co se jim již dostalo důkazů jasných. A odpustili jsme jim to a dali jsme Mojžíšovi pravomoc zjevnou"},{"SurahNumber":4,"VerseNumber":154,"Text":"A vyzdvihli jsme nad nimi horu podle úmluvy s nimi a řekli jsme jim: \"Projděte branou poklekajíce!\" a také jsme jim řekli: \"Neznesvěcujte sobotu!\" A uzavřeli jsme s nimi smlouvu přísnou"},{"SurahNumber":4,"VerseNumber":155,"Text":"A pak prokleli jsme je za to, že porušili úmluvu svou, neuvěřili ve znamení Boží, zabíjeli nespravedlivě proroky, a také za slova jejich: \"Srdce naše jsou neobřezána.\" Ba ano, Bůh jim je zapečetil kvůli jejich nevěrectví a jen málo z nich uvěřilo"},{"SurahNumber":4,"VerseNumber":156,"Text":"a za nevěrectví jejich a za slova jejich o Marii, jež nehoráznou byla pomluvou"},{"SurahNumber":4,"VerseNumber":157,"Text":"a za slova jejich: \"Věru jsme zabili Mesiáše Ježíše, syna Mariina, posla Božího!\" Však nikoliv, oni jej nezabili ani neukřižovali, ale jen se jim tak zdálo. A věru ti, kdož jsou o něm rozdílného mínění, jsou vskutku na pochybách o něm. A nemají o něm vědomosti žádné a sledují jen dohady; a nezabili jej určitě"},{"SurahNumber":4,"VerseNumber":158,"Text":"naopak Bůh jej k sobě pozdvihl, neboť Bůh je mocný, moudrý"},{"SurahNumber":4,"VerseNumber":159,"Text":"A věru není nikdo mezi vlastníky Písma, kdo by v Něj neuvěřil předtím, než zemře - a v den zmrtvýchvstání bude pak proti nim svědkem"},{"SurahNumber":4,"VerseNumber":160,"Text":"A za nespravedlnost některých z těch, kdož vyznávají židovství, jsme jim zakázali výtečné pokrmy, jež dříve jim byly dovoleny, a také za jejich četná uchýlení od cesty Boží"},{"SurahNumber":4,"VerseNumber":161,"Text":"i za to, že brali lichvářské úroky, ačkoli jim to bylo zakázáno, a za to, že pohlcovali majetky jiných lidí podvodně. A připravili jsme pro ty, kdož mezi nimi nevěří, trest bolestný"},{"SurahNumber":4,"VerseNumber":162,"Text":"Avšak těm z nich, kdož ve vědění jsou pevní a věřící a uvěřili v to, co bylo tobě sesláno, a v to, co bylo sesláno před tebou, a dodržují modlitbu a rozdávají almužnu a věří v Boha a v den soudný, těm věru dáme odměnu nesmírnou"}]}