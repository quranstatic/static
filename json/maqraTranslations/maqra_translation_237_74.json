{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"Прославяй пречистото име на твоя Господ, Върховния"},{"SurahNumber":87,"VerseNumber":2,"Text":"Който сътвори и осъразмери"},{"SurahNumber":87,"VerseNumber":3,"Text":"Който прецени и напъти"},{"SurahNumber":87,"VerseNumber":4,"Text":"Който изважда [тревата на] пасбището"},{"SurahNumber":87,"VerseNumber":5,"Text":"и го превръща в черно стърнище"},{"SurahNumber":87,"VerseNumber":6,"Text":"Ще ти дадем да четеш [Корана, о, Мухаммад] и не ще забравиш"},{"SurahNumber":87,"VerseNumber":7,"Text":"освен каквото Аллах пожелае. Той знае явното и скритото"},{"SurahNumber":87,"VerseNumber":8,"Text":"И ще те улесним за лесното"},{"SurahNumber":87,"VerseNumber":9,"Text":"Напомняй, ако има полза от напомнянето"},{"SurahNumber":87,"VerseNumber":10,"Text":"Ще си спомни онзи, който се страхува"},{"SurahNumber":87,"VerseNumber":11,"Text":"И ще се отдръпне от това най-лошият"},{"SurahNumber":87,"VerseNumber":12,"Text":"който ще гори в най-големия Огън"},{"SurahNumber":87,"VerseNumber":13,"Text":"После там нито ще умре, нито ще е жив"},{"SurahNumber":87,"VerseNumber":14,"Text":"Сполучил е онзи, който се пречиства"},{"SurahNumber":87,"VerseNumber":15,"Text":"и споменава името на своя Господ, и отслужва молитвата"},{"SurahNumber":87,"VerseNumber":16,"Text":"Да, предпочитате земния живот"},{"SurahNumber":87,"VerseNumber":17,"Text":"но отвъдният е по-хубав и по-дълготраен"},{"SurahNumber":87,"VerseNumber":18,"Text":"Това е [записано] в предишните писания"},{"SurahNumber":87,"VerseNumber":19,"Text":"писанията на Ибрахим и на Муса"},{"SurahNumber":88,"VerseNumber":1,"Text":"Стигна ли до теб разказът за Всепокриващия ден"},{"SurahNumber":88,"VerseNumber":2,"Text":"Едни лица в този Ден ще са сведени"},{"SurahNumber":88,"VerseNumber":3,"Text":"обременени, изнурени"},{"SurahNumber":88,"VerseNumber":4,"Text":"ще горят в пламтящ огън"},{"SurahNumber":88,"VerseNumber":5,"Text":"ще им се даде от кипящ извор да пият"},{"SurahNumber":88,"VerseNumber":6,"Text":"не ще имат друга храна освен от тръни"},{"SurahNumber":88,"VerseNumber":7,"Text":"които нито угояват, нито избавят от глад"},{"SurahNumber":88,"VerseNumber":8,"Text":"А други лица в този Ден ще са блажени"},{"SurahNumber":88,"VerseNumber":9,"Text":"поради своето старание - доволни"},{"SurahNumber":88,"VerseNumber":10,"Text":"във възвишена Градина"},{"SurahNumber":88,"VerseNumber":11,"Text":"Не ще слушат в нея празнословие"},{"SurahNumber":88,"VerseNumber":12,"Text":"Има там течащ извор"},{"SurahNumber":88,"VerseNumber":13,"Text":"Има там въздигнати престоли"},{"SurahNumber":88,"VerseNumber":14,"Text":"и готови чаши"},{"SurahNumber":88,"VerseNumber":15,"Text":"и подредени възглавници"},{"SurahNumber":88,"VerseNumber":16,"Text":"и разстлани килими"},{"SurahNumber":88,"VerseNumber":17,"Text":"И нима не виждат как бяха сътворени камилите"},{"SurahNumber":88,"VerseNumber":18,"Text":"и как бе въздигнато небето"},{"SurahNumber":88,"VerseNumber":19,"Text":"и как бяха възправени планините"},{"SurahNumber":88,"VerseNumber":20,"Text":"и как бе разпростряна земята"},{"SurahNumber":88,"VerseNumber":21,"Text":"И напомняй! Ти си само за да напомняш"},{"SurahNumber":88,"VerseNumber":22,"Text":"Не си над тях властващ"},{"SurahNumber":88,"VerseNumber":23,"Text":"но който се отвърне и не повярва"},{"SurahNumber":88,"VerseNumber":24,"Text":"него Аллах ще мъчи с най-голямото мъчение [в Ада]"},{"SurahNumber":88,"VerseNumber":25,"Text":"При Нас е тяхното завръщане"},{"SurahNumber":88,"VerseNumber":26,"Text":"После Наша грижа е тяхната равносметка"},{"SurahNumber":89,"VerseNumber":1,"Text":"Кълна се в зората"},{"SurahNumber":89,"VerseNumber":2,"Text":"и в десетте нощи [от месеца за поклонение хадж]"},{"SurahNumber":89,"VerseNumber":3,"Text":"и в четното, и в нечетното"},{"SurahNumber":89,"VerseNumber":4,"Text":"и в нощта, когато отминава"},{"SurahNumber":89,"VerseNumber":5,"Text":"Нима в това няма клетва за разумния"},{"SurahNumber":89,"VerseNumber":6,"Text":"Не видя ли ти как постъпи твоят Господ с адитите"},{"SurahNumber":89,"VerseNumber":7,"Text":"и с ирамитите, имащи високи постройки"},{"SurahNumber":89,"VerseNumber":8,"Text":"подобни на които не бяха сътворени по земите"},{"SurahNumber":89,"VerseNumber":9,"Text":"и със самудяните, които изсичаха скалите в долината"},{"SurahNumber":89,"VerseNumber":10,"Text":"и с Фараона, владетеля на войските"},{"SurahNumber":89,"VerseNumber":11,"Text":"които безчинстваха из селищата"},{"SurahNumber":89,"VerseNumber":12,"Text":"и множаха в тях развалата"},{"SurahNumber":89,"VerseNumber":13,"Text":"Тогава твоят Господ стовари върху тях бича на мъчението"},{"SurahNumber":89,"VerseNumber":14,"Text":"Твоят Господ надзирава"},{"SurahNumber":89,"VerseNumber":15,"Text":"И ако неговият Господ го подложи на изпитание, като го почете и облагодетелства, човекът казва: “Моят Господ ме почете.”"},{"SurahNumber":89,"VerseNumber":16,"Text":"А ако го подложи на изпитание, като ограничи препитанието му, казва: “Моят Господ ме оскърби.”"},{"SurahNumber":89,"VerseNumber":17,"Text":"Ала не! Вие не почитате сирака"},{"SurahNumber":89,"VerseNumber":18,"Text":"и не подканвате да бъде нахранен нуждаещият се"},{"SurahNumber":89,"VerseNumber":19,"Text":"и изяждате наследството [дори ако е чуждо] с лакомия"},{"SurahNumber":89,"VerseNumber":20,"Text":"И обичате богатството с голяма любов"},{"SurahNumber":89,"VerseNumber":21,"Text":"Ала не! Когато земята бъде стрита на прах"},{"SurahNumber":89,"VerseNumber":22,"Text":"и твоят Господ дойде с подредените в редици ангели"},{"SurahNumber":89,"VerseNumber":23,"Text":"и Адът бъде докаран в този Ден, човекът ще си спомни тогава, ала защо ще му е спомнянето"},{"SurahNumber":89,"VerseNumber":24,"Text":"Ще казва: “О, да бях сторил отнапред добрини заради моя [отвъден] живот!”"},{"SurahNumber":89,"VerseNumber":25,"Text":"В този Ден никой друг не ще измъчва, както Той измъчва"},{"SurahNumber":89,"VerseNumber":26,"Text":"и никой друг не ще оковава, както Той оковава"},{"SurahNumber":89,"VerseNumber":27,"Text":"О, душа успокоена"},{"SurahNumber":89,"VerseNumber":28,"Text":"завърни се при твоя Господ доволстваща, заслужила благосклонност"},{"SurahNumber":89,"VerseNumber":29,"Text":"Влез сред Моите раби"},{"SurahNumber":89,"VerseNumber":30,"Text":"влез в Моя Рай"}]}