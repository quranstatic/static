{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":4,"VerseNumber":58,"Text":"Gud påbyr at dere leverer tilbake betrodd gods til eiermannen, og at dere dømmer rettferdig når dere sitter til doms. Utmerket er det som Gud formaner dere til. Gud hører, ser"},{"SurahNumber":4,"VerseNumber":59,"Text":"Dere som tror, vis lydighet mot Gud, mot Sendebudet, og mot dem som har autoritet blant dere. Hvis dere strides om noe, så bring det frem for Gud og Sendebudet, såfremt dere tror på Gud og dommens dag. Dette er det rette og den beste løsning"},{"SurahNumber":4,"VerseNumber":60,"Text":"Du kjenner vel til dem som hevder at de tror, på det som er åpenbart for deg, og før din tid? Men de ønsker å gå til avgudene med sine tvister, selv om de er pålagt å forkaste dem! Satan ønsker å villede dem langt på villspor"},{"SurahNumber":4,"VerseNumber":61,"Text":"Sier man til dem: «Kom til det Gud har åpenbart! Kom til Sendebudet!» Da ser du hyklerne holde seg og andre borte fra deg så godt de kan"},{"SurahNumber":4,"VerseNumber":62,"Text":"Men hvordan er det hvis en prøvelse rammer dem på grunn av det de selv har stelt i stand? Da kommer de til deg og sverger ved Gud: «Vi ville jo bare godt og forsoning!»"},{"SurahNumber":4,"VerseNumber":63,"Text":"For disse vet Gud hva som bor i deres hjerter. Ta avstand fra dem, forman dem, og tal inntrengende til dem om deres holdning"},{"SurahNumber":4,"VerseNumber":64,"Text":"Når Vi sender et sendebud, så er det for at han skal bli adlydt, ved Guds hjelp. Hvis de således, når de hadde pådratt seg skyld for urett, var kommet til deg, hadde bedt om Guds tilgivelse og Sendebudet hadde bedt om tilgivelse for dem, så ville de funnet at Gud er fylt av miskunn og nåde"},{"SurahNumber":4,"VerseNumber":65,"Text":"Men sannelig, ved Herren, de er ikke troende før de lar deg dømme i sine stridigheter, og ikke finner det vanskelig å akseptere din avgjørelse, og overgir seg fullt ut"},{"SurahNumber":4,"VerseNumber":66,"Text":"Hadde Vi pålagt dem: «Drep hverandre,» eller: «Forlat deres hjem,» så ville de rimeligvis ikke gjort dette, unntatt noen få. Men om de nå ville gjøre det de faktisk blir formant til, ville det vært godt for dem, og mer styrkende"},{"SurahNumber":4,"VerseNumber":67,"Text":"Da ville Vi gi dem stor belønning"},{"SurahNumber":4,"VerseNumber":68,"Text":"og lede dem på rett vei"},{"SurahNumber":4,"VerseNumber":69,"Text":"De som viser lydighet mot Gud og mot Sendebudet, vil være sammen med dem som Gud har beredt glede, profetene, de rettferdige, martyrene og de rettskafne. Gode følgesvenner er dette"},{"SurahNumber":4,"VerseNumber":70,"Text":"Slik er Guds godhet. Gud strekker til når det gjelder viten"},{"SurahNumber":4,"VerseNumber":71,"Text":"Dere som tror, vis aktsomhet! Rykk ut til kamp i kompanier, eller samlet"},{"SurahNumber":4,"VerseNumber":72,"Text":"Det finnes slike som henger etter, og hvis dere rammes av tap, sier han: «Gud viste meg nåde, ved at jeg ikke var sammen med dem.»"},{"SurahNumber":4,"VerseNumber":73,"Text":"Men hvis gunst fra Gud følger dere, sier han sannelig, som om det ikke bestod vennskap mellom dere: «Om jeg bare hadde vært med dem, så ville jeg gjort en stor innsats!»"}]}