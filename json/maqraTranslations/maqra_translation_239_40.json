{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":94,"VerseNumber":1,"Text":"আমি তোমাৰ (কল্যাণৰ) বাবে তোমাৰ বুকু প্ৰশস্ত কৰি দিয়া নাইনে"},{"SurahNumber":94,"VerseNumber":2,"Text":"আৰু আমি তোমাৰ পৰা তোমাৰ বোজা অপসাৰণ কৰা নাইনে"},{"SurahNumber":94,"VerseNumber":3,"Text":"যি বোজাই তোমাৰ পিঠি ভাঙি পেলাইছিল"},{"SurahNumber":94,"VerseNumber":4,"Text":"আৰু আমিয়েই তোমাৰ (মৰ্যদা বৃদ্ধিৰ) বাবে তোমাৰ স্মৰণক সমুন্নত কৰিছো।"},{"SurahNumber":94,"VerseNumber":5,"Text":"এতেকে দুখৰ লগতেই আছে সুখ"},{"SurahNumber":94,"VerseNumber":6,"Text":"নিশ্চয় দুখৰ লগতেই আছে সুখ।"},{"SurahNumber":94,"VerseNumber":7,"Text":"এতেকে যেতিয়াই তুমি অৱসৰ পোৱা তেতিয়াই কঠোৰ ইবাদতত আত্মনিয়োগ কৰা।"},{"SurahNumber":94,"VerseNumber":8,"Text":"আৰু তোমাৰ প্ৰতিপালকৰ প্ৰতি গভীৰ মনোযোগী হোৱা।"},{"SurahNumber":95,"VerseNumber":1,"Text":"শপত তীন আৰু যায়তুনৰ"},{"SurahNumber":95,"VerseNumber":2,"Text":"শপত চিনাই পৰ্বতৰ"},{"SurahNumber":95,"VerseNumber":3,"Text":"শপত এই নিৰাপদ নগৰখনৰ"},{"SurahNumber":95,"VerseNumber":4,"Text":"নিশ্চয় আমি মানুহক সৰ্বোত্তম গঠনত সৃষ্টি কৰিছো"},{"SurahNumber":95,"VerseNumber":5,"Text":"তাৰ পিছত আমি তাক হীনতাগ্ৰস্থসকলৰ হীনতমত পৰিণত কৰিছো"},{"SurahNumber":95,"VerseNumber":6,"Text":"কেৱল সেইসকল লোকৰ বাহিৰে যিসকলে ঈমান আনিছে আৰু সত্কৰ্ম কৰিছে; তেওঁলোকৰ বাবে আছে অফুৰন্ত শুভ প্ৰতিদান।"},{"SurahNumber":95,"VerseNumber":7,"Text":"এতেকে (হে মানৱ!) ইয়াৰ পিছতো কিহে তোমাক কৰ্মফল দিন সম্পৰ্কে অবিশ্বাসী কৰি তুলে"},{"SurahNumber":95,"VerseNumber":8,"Text":"আল্লাহেই বিচাৰকসকলৰ মাজত সৰ্বশ্ৰেষ্ঠ বিচাৰক নহয়নে বাৰু"},{"SurahNumber":96,"VerseNumber":1,"Text":"পঢ়া তোমাৰ প্ৰতিপালকৰ নামত, যিয়ে সৃষ্টি কৰিছে"},{"SurahNumber":96,"VerseNumber":2,"Text":"তেওঁ মানুহক আলাক্বৰ পৰা সৃষ্টি কৰিছে।"},{"SurahNumber":96,"VerseNumber":3,"Text":"পঢ়া, কাৰণ তোমাৰ প্ৰতিপালক মহামহিম।"},{"SurahNumber":96,"VerseNumber":4,"Text":"যিজনে কলমৰ সহায়ত শিক্ষা দিছে।"},{"SurahNumber":96,"VerseNumber":5,"Text":"তেওঁ মানুহক এনে শিক্ষা দিছে, যিটো মানুহে জনা নাছিল।"},{"SurahNumber":96,"VerseNumber":6,"Text":"বাস্তৱতে, মানুহে সীমালঙ্ঘন কৰি থাকে।"},{"SurahNumber":96,"VerseNumber":7,"Text":"কাৰণ সি নিজকে স্বনিৰ্ভৰশীল বুলি ভাৱে।"},{"SurahNumber":96,"VerseNumber":8,"Text":"নিশ্চয় তোমাৰ প্ৰতিপালকৰ ওচৰতেই প্ৰত্যাৱৰ্তন।"},{"SurahNumber":96,"VerseNumber":9,"Text":"তুমি তাক দেখা নাইনে? যিয়ে নিষেধ কৰে।"},{"SurahNumber":96,"VerseNumber":10,"Text":"এজন বান্দাক, যেতিয়া তেওঁ ছালাত আদায় কৰে।"},{"SurahNumber":96,"VerseNumber":11,"Text":"কোৱাচোন, যদিও তেওঁ হিদায়তৰ ওপৰত প্ৰতিষ্ঠিত"},{"SurahNumber":96,"VerseNumber":12,"Text":"অথবা তাক্বৱাৰ নিৰ্দেশ দিয়ে; (তথাপিও তেওঁক কেনেকৈ বাধা দিয়ে)"},{"SurahNumber":96,"VerseNumber":13,"Text":"কোৱাচোন যদি সি (নিষেধকাৰী) অস্বীকাৰ কৰে আৰু মুখ ঘূৰাই লয়"},{"SurahNumber":96,"VerseNumber":14,"Text":"সি নাজানে নেকি, নিশ্চয় আল্লাহে দেখি আছে"},{"SurahNumber":96,"VerseNumber":15,"Text":"কেতিয়াও নহয়, যদি সি বিৰত নাথাকে, তেন্তে নিশ্চয় আমি তাক আগচুলিত ধৰি টানি আনিম।"},{"SurahNumber":96,"VerseNumber":16,"Text":"মিছলীয়া, পাপিষ্ঠৰ আগচুলি (কপাল)।"},{"SurahNumber":96,"VerseNumber":17,"Text":"এতেকে সি নিজ পৰিষদক মাতি আনক।"},{"SurahNumber":96,"VerseNumber":18,"Text":"অনতিপলমে আমি মাতি আনিম জাহান্নামৰ কঠোৰ প্ৰহৰীসকলক।"},{"SurahNumber":96,"VerseNumber":19,"Text":"কেতিয়াও নহয়, তুমি তাৰ অনুসৰণ নকৰিবা। আৰু তুমি (তোমাৰ প্ৰতিপালকক) ছাজদা কৰা আৰু নৈকট্য লাভ কৰা।"},{"SurahNumber":97,"VerseNumber":1,"Text":"নিশ্চয় আমি ইয়াক লাইলাতুল ক্বদৰত অৱতীৰ্ণ কৰিছো"},{"SurahNumber":97,"VerseNumber":2,"Text":"তুমি কি জানিবা লাইলাতুল ক্বদৰ কি"},{"SurahNumber":97,"VerseNumber":3,"Text":"লাইলাতুল ক্বদৰ এহেজাৰ মাহতকৈয়ো শ্ৰেষ্ঠ।"},{"SurahNumber":97,"VerseNumber":4,"Text":"সেই ৰাতিত ফিৰিস্তাসকল আৰু ৰূহ তেওঁলোকৰ প্ৰতিপালকৰ অনুমতিক্ৰমে যাৱতীয় সিদ্ধান্ত লৈ অৱতৰণ কৰে।"},{"SurahNumber":97,"VerseNumber":5,"Text":"শান্তিময় সেই ৰাতি, ফজৰৰ আবিৰ্ভাৱ নোহোৱালৈকে (শান্তি বিস্তৃত থাকে)।"},{"SurahNumber":98,"VerseNumber":1,"Text":"আহলে কিতাবসকলৰ মাজত যিসকলে কুফৰী কৰিছে আৰু মুশ্বৰিকসকল, সিহঁতৰ ওচৰত সুস্পষ্ট প্ৰমাণ নহালৈকে সিহঁতে বিৰত থাকিবলৈ প্ৰস্তুত নাছিল।"},{"SurahNumber":98,"VerseNumber":2,"Text":"আল্লাহৰ তৰফৰ পৰা এজন ৰাছুল, যিজনে তিলাৱাত কৰি শুনাব পৱিত্ৰ পত্ৰসমূহ"},{"SurahNumber":98,"VerseNumber":3,"Text":"য’ত আছে সঠিক বিধিবদ্ধ বিধান।"},{"SurahNumber":98,"VerseNumber":4,"Text":"আৰু যিসকলক কিতাব দিয়া হৈছিল সিহঁতে বিভক্ত হ’ল সিহঁতৰ ওচৰত সুস্পষ্ট প্ৰমাণ অহাৰ পিছত।"},{"SurahNumber":98,"VerseNumber":5,"Text":"আৰু সিহঁতক কেৱল এই নিৰ্দেশ দিয়া হৈছিল যে, সিহঁতে যেন আল্লাহৰ ইবাদত কৰে তেওঁৰ বাবেই যেন দ্বীনক একনিষ্ঠ কৰে আৰু যেন ছালাত প্ৰতিষ্ঠা কৰে আৰু যাকাত প্ৰদান কৰে, আৰু এইটোৱেই হৈছে সঠিক দ্বীন।"},{"SurahNumber":98,"VerseNumber":6,"Text":"নিশ্চয় আহলে কিতাবসকলৰ মাজৰ যিসকলে কুফৰী কৰিছে সিহঁত আৰু মুশ্বৰিকসকল জাহান্নামৰ জুইত স্থায়ীভাৱে অৱস্থান কৰিব; এওঁলোকেই হৈছে নিকৃষ্ট সৃষ্টি।"},{"SurahNumber":98,"VerseNumber":7,"Text":"নিশ্চয় যিসকলে ঈমান আনিছে আৰু নেক কাম কৰিছে, তেওঁলোকেই হৈছে সৃষ্টিৰ শ্ৰেষ্ঠ।"},{"SurahNumber":98,"VerseNumber":8,"Text":"তেওঁলোকৰ প্ৰতিপালকৰ ওচৰত তেওঁলোকৰ পুৰষ্কাৰ আছে স্থায়ী জান্নাত, যাৰ তলত নদীসমূহ প্ৰবাহিত, তাত তেওঁলোকে চিৰকাল থাকিব। আল্লাহ তেওঁলোকৰ প্ৰতি সন্তুষ্ট আৰু তেওঁলোকেও তেওঁৰ প্ৰতি সন্তুষ্ট। এইটো তাৰ বাবে, যিয়ে নিজ প্ৰতিপালকক ভয় কৰে।"},{"SurahNumber":99,"VerseNumber":1,"Text":"যেতিয়া প্ৰবল কম্পনত পৃথিৱীখন প্ৰকম্পিত হ’ব"},{"SurahNumber":99,"VerseNumber":2,"Text":"আৰু পৃথিৱীয়ে তাৰ ভিতৰত থকা বোজাবোৰ উলিয়াই দিব"},{"SurahNumber":99,"VerseNumber":3,"Text":"আৰু মানুহে ক’ব, ইয়াৰ কি হ’ল"},{"SurahNumber":99,"VerseNumber":4,"Text":"সেইদিনা পৃথিৱীয়ে তাৰ বৃত্তান্ত বৰ্ণনা কৰিব"},{"SurahNumber":99,"VerseNumber":5,"Text":"কাৰণ তোমাৰ প্ৰতিপালকে তাক নিৰ্দেশ দিছে"},{"SurahNumber":99,"VerseNumber":6,"Text":"সেইদিনা মানুহে ভিন্ ভিন্ দলত ওলাই আহিব যাতে সিহঁতক সিহঁতৰ কৃতকৰ্মবোৰ দেখুৱাব পৰা যায়"},{"SurahNumber":99,"VerseNumber":7,"Text":"এতেকে যিয়ে অনু পৰিমাণ সত্কাম কৰিছে সেয়া সি দেখিবলৈ পাব।"},{"SurahNumber":99,"VerseNumber":8,"Text":"আৰু যিয়ে অনু পৰিমাণ অসত্কাম কৰিছে সেয়াও সি দেখিবলৈ পাব।"},{"SurahNumber":100,"VerseNumber":1,"Text":"শপত ঊৰ্ধ্বশ্বাসত দৌৰি যোৱা ঘোঁৰাসমূহৰ"},{"SurahNumber":100,"VerseNumber":2,"Text":"যিবোৰে ক্ষুৰৰ আঘাতত ফিৰিঙতি উৰুৱায়"},{"SurahNumber":100,"VerseNumber":3,"Text":"যিবোৰে প্ৰভাতকালত আক্ৰমণ কৰে"},{"SurahNumber":100,"VerseNumber":4,"Text":"ফলত সিহঁতে ইয়াৰ দ্বাৰা ধূলি উৰুৱায়"},{"SurahNumber":100,"VerseNumber":5,"Text":"আৰু ইয়াৰ দ্বাৰা শত্ৰু দলৰ অভ্যন্তৰত সোমাই পৰে।"},{"SurahNumber":100,"VerseNumber":6,"Text":"নিশ্চয় মানুহ তাৰ প্ৰতিপালকৰ প্ৰতি অতিকৈ অকৃতজ্ঞ"},{"SurahNumber":100,"VerseNumber":7,"Text":"নিশ্চয় সি এই বিষয়ে সাক্ষী"},{"SurahNumber":100,"VerseNumber":8,"Text":"আৰু নিশ্চয় সি ধন-সম্পদৰ লোভত প্ৰবল।"}]}