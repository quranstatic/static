{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":68,"VerseNumber":1,"Text":"Нун. Қаламмен және олардың жазып жатқандарымен ант етемін"},{"SurahNumber":68,"VerseNumber":2,"Text":"Ей, Мұхаммед! / Сен Раббыңның игілігі арқасында жын соққан біреу емессің"},{"SurahNumber":68,"VerseNumber":3,"Text":"әрі күдіксіз, саған таусылмайтын сый бар"},{"SurahNumber":68,"VerseNumber":4,"Text":"және сен, шын мәнінде, ұлы мінезге иесің"},{"SurahNumber":68,"VerseNumber":5,"Text":"Жақында көресің және олар да көреді"},{"SurahNumber":68,"VerseNumber":6,"Text":"сендердің қайсы біріңде ессіздік / бүлік / бар екенін"},{"SurahNumber":68,"VerseNumber":7,"Text":"Ақиқатында, Раббың Өз жолынан адасқандарды жақсы біледі. Әрі Ол тура жолдағыларды да жақсы біледі"},{"SurahNumber":68,"VerseNumber":8,"Text":"Ей, Мұхаммед! / Өтірікке шығарушыларға бағынба"},{"SurahNumber":68,"VerseNumber":9,"Text":"Олар сенің көнгіш болғаныңды қалайды, сонда олар да жұмсақтық танытпақшы"},{"SurahNumber":68,"VerseNumber":10,"Text":"Әрбір көп ант бергішке, жексұрынға бағынба"},{"SurahNumber":68,"VerseNumber":11,"Text":"мін таққышқа, өсек тасығышқа"},{"SurahNumber":68,"VerseNumber":12,"Text":"жақсылыққа кедергі болушыға, шектен шығушыға, күнәға батушыға"},{"SurahNumber":68,"VerseNumber":13,"Text":"дөрекіге бұған қоса өзін өзгенің баласы атағанға бағынба"},{"SurahNumber":68,"VerseNumber":14,"Text":"дәулеті және перзенттері көп болса да"},{"SurahNumber":68,"VerseNumber":15,"Text":"Оған аяттарымыз оқылған кезде ол: «Бұрынғылардың ертегілері», - деді"},{"SurahNumber":68,"VerseNumber":16,"Text":"Таяуда оның тұмсығын таңбалаймыз"},{"SurahNumber":68,"VerseNumber":17,"Text":"Ақиқатында, Біз оларды, бақ иелерін сынағанымыздай сынадық. Сол кезде олар таң уақытында оның жемістерін жинап алуға ант етті"},{"SurahNumber":68,"VerseNumber":18,"Text":"Алайда олар ескермеді / тосын жағдайды есепке алмады"},{"SurahNumber":68,"VerseNumber":19,"Text":"Сөйтіп, олар ұйықтап жатқанда, оны / бақты / Раббың тараптан бір айналушы айналды"},{"SurahNumber":68,"VerseNumber":20,"Text":"Сонда, таңға қарай жемістері қиылғандай кейіпке түсті"},{"SurahNumber":68,"VerseNumber":21,"Text":"Ал, олар таң сәріде бір-бірін шақырды"},{"SurahNumber":68,"VerseNumber":22,"Text":"« / Өнім / Жинайтын болсаңдар, бақтарыңа ерте барыңдар», - деді"},{"SurahNumber":68,"VerseNumber":23,"Text":"Сөйтіп олар / баққа / жол тартып, сыбырласқан күйде"},{"SurahNumber":68,"VerseNumber":24,"Text":"«Бүгін оған ешбір кедей кірмесін», - деді"},{"SurahNumber":68,"VerseNumber":25,"Text":"Олар күштері жететініне сеніп, ертемен оңаша барды"},{"SurahNumber":68,"VerseNumber":26,"Text":"Ал, оны көрген сәтте: «Ақиқатында біз адасып кетіппіз"},{"SurahNumber":68,"VerseNumber":27,"Text":"жоқ, біз айрылған екенбіз», - деді"},{"SurahNumber":68,"VerseNumber":28,"Text":"Олардың ішіндегі дұрыстауы: «Сен­дерге: « / Аллаһты / дәріптеңдер демеп пе едім», - деді"},{"SurahNumber":68,"VerseNumber":29,"Text":"Олар: «Раббымыз / барлық кемшіліктен / пәк. Ақиқатында біз әділетсіз болдық», - деді"},{"SurahNumber":68,"VerseNumber":30,"Text":"Сонда олар бірін-бірі жазғырып"},{"SurahNumber":68,"VerseNumber":31,"Text":"«Сорымыз құрысын! Ақиқатында, біз шектен шыққан екенбіз"},{"SurahNumber":68,"VerseNumber":32,"Text":"Мүмкін Раббымыз бізге бұның ор­нына одан жақсысын берер. Ақиқатында, біз Раббымыздан үміт етеміз», - десті"},{"SurahNumber":68,"VerseNumber":33,"Text":"Міне, осындай азап! Күмәнсіз, соңғы, мәңгілік өмір / ақирет / азабы одан да үлкен. Егер, олар білген болса"},{"SurahNumber":68,"VerseNumber":34,"Text":"Шын мәнінде, тақуалар үшін / Аллаһтың жазасынан қорқып, сақтанғандарға / олардың Раббысында - Наъим (Жәннаттың аты. Мағнасы - көптеген нығмет, игілік) бақтары бар"},{"SurahNumber":68,"VerseNumber":35,"Text":"Біз мұсылмандарды / бойсұнушыларды / қылмыскерлер сияқты етеміз бе"},{"SurahNumber":68,"VerseNumber":36,"Text":"Сендерге не болды, қалай үкім шығарып жатырсыңдар"},{"SurahNumber":68,"VerseNumber":37,"Text":"Әлде сендерде өздерің оқитын бір кітап бар ма"},{"SurahNumber":68,"VerseNumber":38,"Text":"Онда / ол кітапта / : «күдіксіз, сендерге таңдағандарың болады» делінген бе"},{"SurahNumber":68,"VerseNumber":39,"Text":"Әлде сендер үшін Қиямет күніне дейін жететін: «Шешкендерің орындалады», - деген, Біз міндетімізге алған ант бар ма"},{"SurahNumber":68,"VerseNumber":40,"Text":"Ей, Мұхаммед! / Олардан сұра, қайсылары бұған кепіл болады екен"},{"SurahNumber":68,"VerseNumber":41,"Text":"Әлде олардың серіктері бар ма? Егер шын сөзді болса, серіктерін әкелсін"},{"SurahNumber":68,"VerseNumber":42,"Text":"Ол күні балтыр ашылғанда, олар сәжде етуге шақырылады, бірақ олардың оған шамалары келмейді"},{"SurahNumber":68,"VerseNumber":43,"Text":"Олардың көздері жуасып, өздерін қорлық орап алады. Анығында, олар аман-сау кезінде / осы өмірде / сәжде жасауға шақырылған болатын"},{"SurahNumber":68,"VerseNumber":44,"Text":"Ей, Мұхаммед! / Енді осы Сөзді / Құранды / өтірік санайтындарды Маған қалдыр. Біз оларды, өздері білмейтін жақтан, бірте-бірте ұстаймыз"},{"SurahNumber":68,"VerseNumber":45,"Text":"Әрі оларға уақыт беремін. Ақиқатында, Менің айла-тәсілім өте мықты"},{"SurahNumber":68,"VerseNumber":46,"Text":"Әлде сен олардан / ақиқатқа шақырғаның үшін / ақы сұрап, олар борышты болып қиналып жатыр ма"},{"SurahNumber":68,"VerseNumber":47,"Text":"Әлде оларда ғайыптан бір нәрсе болып, олар жаза ма"},{"SurahNumber":68,"VerseNumber":48,"Text":"Ей, Мұхаммед! / Раббыңның үкіміне сабыр ет және балық ішіндегі секілді болма. Сол уақытта ол қайғыға батып, жалбарынды"},{"SurahNumber":68,"VerseNumber":49,"Text":"Егер оған Раббысынан бір игілік болмағанда, онда ол ашық жерге / жағалауға / айыпталған күйде лақтырылар еді"},{"SurahNumber":68,"VerseNumber":50,"Text":"Раббысы оны таңдап, ізгілерден етті"},{"SurahNumber":68,"VerseNumber":51,"Text":"Ал, күпірлік етушілер / Аллаһқа серік қосушылар / Еске салуды / Құранды / тыңдаған сәтте, сені көзбен атып сүріндіруге әзір және: «Ол - анық жын соққан», - дейді"},{"SurahNumber":68,"VerseNumber":52,"Text":"Негізінде, бұл / Құран / - әлемдер үшін еске салудан өзге нәрсе емес"}]}