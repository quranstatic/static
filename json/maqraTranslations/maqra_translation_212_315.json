{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":54,"VerseNumber":9,"Text":"ඔවුනට පෙර සිටි නූහ්ගේ ජනයා ද බොරු කළෝය. එසේම ඔවුහු අපගේ ගැත්තා බොරු කොට උම්මත්තකයෙකු යැයි පැවසූහ. තවද ඔහු පලවා හරිනු ලැබීය"},{"SurahNumber":54,"VerseNumber":10,"Text":"එවිට ඔහු නියත වශයෙන්ම “මා අබිබවා යනු ලැබුවෙමි. එහෙයින් මට උදව් කරනු මැනව!” යැයි ඔහුගේ පරමාධිපතිට ප්‍රාර්ථනා කළේය"},{"SurahNumber":54,"VerseNumber":11,"Text":"එවිට අපි ධාරානිපාත වැසි ජලයෙන් අහස්හි දොරවල් විවෘත කළෙමු"},{"SurahNumber":54,"VerseNumber":12,"Text":"තවද අපි මහපොළොවෙහි උල්පත් හට ගැන්වූයෙමු. එවිට පෙර නිර්ණය කරන ලද කරුණක් අනුව එම ජලය (වැසි ජලය සමග) එකතු විය"},{"SurahNumber":54,"VerseNumber":13,"Text":"තවද ලෑලිවලින්ද, ඇනවලින්ද සකස්කරන ලද දෑ (නැව) මත උසුළා ( නූහ් සහ ඔහුගේ ජනයා ආරක්ෂාකර) ගත්තෙමු"},{"SurahNumber":54,"VerseNumber":14,"Text":"ප්‍රතික්ෂේප කරනු ලැබ සිටි අයට විපාකයක් වශයෙන් අපගේ ඇස් ඉදිරිපිට එය යාත්‍රා විය"},{"SurahNumber":54,"VerseNumber":15,"Text":"තවද සැබැවින්ම අපි එය (පසුකාලීන ජනයාට) සංඥාවක් වශයෙන් ඉතිරි කළෙමු. එහෙයින් උපදෙස් ලබන කිසිවකු හෝ වෙත් ද"},{"SurahNumber":54,"VerseNumber":16,"Text":"එවිට මාගේ දඬුවම හා මාගේ අවවාදය කෙසේ වීද"},{"SurahNumber":54,"VerseNumber":17,"Text":"තවද අල් කුර්ආනය මෙනෙහි කිරීම සඳහා සැබැවින්ම අපි පහසු කළෙමු. එහෙයින් මෙනෙහි කරන කිසිවකු හෝ වෙත් ද"},{"SurahNumber":54,"VerseNumber":18,"Text":"ආද් සමූහයා බොරු කළෝය. එහෙයින් මාගේ දඬුවම හා මාගේ අනතුරු ඇඟවීම කෙසේ වී ද"},{"SurahNumber":54,"VerseNumber":19,"Text":"අභාග්‍යයමත් දිනක නියත වශයෙන්ම අපි ඔවුන් වෙත මහා ශබ්දයකින් යුත් සුළගක් අඛණ්ඩව එව්වෙමු"},{"SurahNumber":54,"VerseNumber":20,"Text":"නියත වශයෙන්ම ඔවුන් මුලිනුදුරන ලද රටඉඳි ගස් කදන් මෙන් එය මිනිසුන්ව උගුලා (විසිකර) දැමීය"},{"SurahNumber":54,"VerseNumber":21,"Text":"එවිට මාගේ දඬුවම හා මාගේ අවවාදය කෙසේ වී ද"},{"SurahNumber":54,"VerseNumber":22,"Text":"තවද අල් කුර්ආනය මෙනෙහි කිරීම සඳහා සැබැවින්ම අපි පහසු කළෙමු. එහෙයින් මෙනෙහි කරන කිසිවකු හෝ වෙත් ද"},{"SurahNumber":54,"VerseNumber":23,"Text":"සමූද් ජනයා එම අවවාදය බොරු කළෝය"},{"SurahNumber":54,"VerseNumber":24,"Text":"අපගෙන් එක් මිනිසෙකු වූ ඔහු ව ද අපි අනුගමනය කළ යුත්තේ? නියත වශයෙන්ම අපි එවිට නොමගෙහි හා දුෂ්කරත්වය තුළ වන්නෙමු"},{"SurahNumber":54,"VerseNumber":25,"Text":"“අප අතුරින් ඔහු වෙත උපදෙස ඉදිරිපත් කරනු ලැබුවේ ද? එසේ නොව ඔහු ගර්වයෙන් යුත් මහා බොරුකාරයෙකි.”"},{"SurahNumber":54,"VerseNumber":26,"Text":"ගර්වයෙන් යුත් මහා බොරුකාරයා කවුරුන් දැයි හෙට (මළවුන් කෙරෙන් නැගිටුවනු ලබන) දින ඔවුහු දැන ගනු ඇත"},{"SurahNumber":54,"VerseNumber":27,"Text":"නියත වශයෙන්ම අපි ඔටු දෙන ඔවුනට පරීක්ෂණයක් ලෙසින් එවන්නෝ වූයෙමු. එහෙයින් (සාලිහ්!) නුඹ ඔවුන් ගැන විමසිල්ලෙන් සිටිනු. තවද ඉවසීමෙන් සිටිනු"},{"SurahNumber":54,"VerseNumber":28,"Text":"නියත වශයෙන්ම ඔවුන් අතර (හා ඔටු දෙන අතර ලිඳේ ඇති) ජලයට කොටසක් ඇත. සෑම පාන වාරයක්ම ඉදිරිපත් කරනු ලබන්නකි"},{"SurahNumber":54,"VerseNumber":29,"Text":"එවිට ඔවුහු ඔවුන්ගෙන් වූ සගයකු කැඳවූහ. එවිට ඔහු (කඩුව) අමෝරා ගෙන ( ඔටු දෙනගේ) ගෙල නහර කපා හැරියේය"},{"SurahNumber":54,"VerseNumber":30,"Text":"එවිට මාගේ දඬුවම හා මාගේ අවවාදය කෙසේ වී ද"},{"SurahNumber":54,"VerseNumber":31,"Text":"නියත වශයෙන්ම අපි ඔවුන් වෙත එක් ගිගුරුම් හඬක් එව්වෙමු. එවිට ඔවුහු සත්ව ගාලක පෑගුණු පිදුරු මෙන් වූහ"},{"SurahNumber":54,"VerseNumber":32,"Text":"තවද අල් කුර්ආනය අවවාද ලබා ගැනීම සඳහා සැබැවින්ම අපි පහසු කළෙමු. එහෙයින් අවවාද ලබා ගන්නා කිසිවකු හෝ වෙත් ද"},{"SurahNumber":54,"VerseNumber":33,"Text":"ලූත්ගේ ජනයා ද එම අවවාදය බොරු කළෝය"},{"SurahNumber":54,"VerseNumber":34,"Text":"නියත වශයෙන්ම අපි ඔවුන් වෙත ගල් කුණාටුවක් එව්වෙමු. (එය ඔවුන් විනාශ කළේය.) නමුත් ලූත්ගේ ජනයා වෙත හැර. අපි ඔවුන් අලුයම් කාලයේ මුදවා ගත්තෙමු"},{"SurahNumber":54,"VerseNumber":35,"Text":"(මෙය) අප වෙතින් වූ ආශිර්වාදයක් වශයෙනි. අපි ගුණගරුක වූවනට ප්‍රතිඵල පිරිනමනුයේ එලෙසය"},{"SurahNumber":54,"VerseNumber":36,"Text":"තවද අපගේ ග්‍රහණය පිළිබඳ සැබැවින්ම ඔහු(ලූත්) ඔවුනට අවවාද කළේය. නමුත් එම අවවාදය පිළිබඳ ඔවුහු සැක (කොට තර්ක) කළෝය"},{"SurahNumber":54,"VerseNumber":37,"Text":"ඔහුගේ ආගන්තුකයින් පිළිබඳ අශීලාචාර ලෙස හැසිරීමට ඔවුහු ඔහුට සැල කළෝය. එවිට අපි ඔවුන්ගේ ඇස් අන්ධ කළෙමු. එහෙයින් “මාගේ දඬුවම හා මාගේ අවවාදය නුඹලා භුක්ති විඳිනු” (යැයි පැවසුවෙමු)"},{"SurahNumber":54,"VerseNumber":38,"Text":"තවද ස්ථීර දඬුවමක් උදෑසන සැබැවින්ම ඔවුනට උදා විය"},{"SurahNumber":54,"VerseNumber":39,"Text":"එහෙයින් මාගේ දඬුවම හා මාගේ අවවාදය නුඹලා භුක්ති විඳිනු"},{"SurahNumber":54,"VerseNumber":40,"Text":"තවද අල් කුර්ආනය මෙනෙහි කිරීම සඳහා සැබැවින්ම අපි පහසු කළෙමු. එහෙයින් මෙනෙහි කරන කිසිවකු හෝ වෙත් ද"},{"SurahNumber":54,"VerseNumber":41,"Text":"තවද ෆිර්අවුන්ගේ ජනයා වෙත ද අවවාදය සැබැවින්ම පැමිණීයේය"},{"SurahNumber":54,"VerseNumber":42,"Text":"ඔවුහු අපගේ වදන් සියල්ල බොරු කළෝය. එවිට අපි බලවත් බලධාරියාගේ ග්‍රහණයෙන් අපි ඔවුන් ග්‍රහණය කළෙමු"},{"SurahNumber":54,"VerseNumber":43,"Text":"(මක්කා වැසියෙනි) නුඹලා අතර සිටින දේව ප්‍රතික්ෂේපකයින් (පෙර විසූ) ජනයාට වඩා ශ්‍රේෂ්ඨ ද? එසේ නැතහොත් (දඬුවමින් මිදීමට) ග්‍රන්ථයන් හි නුඹලාට (යම්කිසි) නිදහසක් ලබා දී තිබේද"},{"SurahNumber":54,"VerseNumber":44,"Text":"එසේ නැතහොත් “අපි සියල්ලෝම එකිනෙකාට උදව් කරන සමුහයකි” (එයින් ජය ලබන්නෝ වෙමු) යැයි ඔවුහු පවසන්නෝ ද"},{"SurahNumber":54,"VerseNumber":45,"Text":"මෙම පිරිස පරාජයට පත් කරනු ලබනු ඇත. තවද ඔවුහු පසුපස හැරී යනු ඇත"},{"SurahNumber":54,"VerseNumber":46,"Text":"නමුත් අවසන් හෝරාව ඔවුනට ප්‍රතිඥා දෙනු ලැබූවකි. තවද අවසන් හෝරාව වඩාත් බිහිසුණුය. තවද වඩාත් අමිහිරිය"},{"SurahNumber":54,"VerseNumber":47,"Text":"නියත වශයෙන්ම වැරදි කරුවෝ නොමගෙහිද, තවද (නිරා ගින්නේ) වේදනාවෙහිද සිටින්නාහ"},{"SurahNumber":54,"VerseNumber":48,"Text":"එදින ඔවුන්ගේ මුහුණු නිරයේ ගින්න වෙත ඇදගෙන යනු ලැබේ නිරා ගින්නේ ස්පර්ශය නුඹලා භුක්ති විදිනු (යැයි පවසනු ලැබේ)"},{"SurahNumber":54,"VerseNumber":49,"Text":"නියත වශයෙන්ම අපි සෑම දෙයක්ම එය ප්‍රමාණයකින් යුතු ව මැව්වෙමු"},{"SurahNumber":54,"VerseNumber":50,"Text":"තවද අපගේ නියෝගය එක් වරක් පමණි. (එය) ඇසි පිය ගසන්නාක් මෙනි"},{"SurahNumber":54,"VerseNumber":51,"Text":"තවද සැබැවින්ම අපි නුඹලා මෙන් වූවන් විනාශ කළෙමු. එහෙයින් මෙනෙහි කරන කිසිවෙකු හෝ වෙත් ද"},{"SurahNumber":54,"VerseNumber":52,"Text":"තවද ඔවුන් සිදු කළ සියලු දෑ ලේඛන වල (ලියවී) ඇත"},{"SurahNumber":54,"VerseNumber":53,"Text":"තවද කුඩා හා විශාල සියලු දෑ ලියා තබනු ලැබීය"},{"SurahNumber":54,"VerseNumber":54,"Text":"නියත වශයෙන්ම බිය බැතිමතුන් ( ස්වර්ග) උයන්හි හා (එහි) ගඟ අතර සිටින්නෝය"},{"SurahNumber":54,"VerseNumber":55,"Text":"සර්ව බලාධිකාරී රජු අබියස සත්‍යය ස්ථානයෙහිය"}]}