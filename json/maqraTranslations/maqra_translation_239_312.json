{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":94,"VerseNumber":1,"Text":"(නබියේ!) ඔබගේ හෘදය අපි විස්තීරණය කළේ නැද්ද"},{"SurahNumber":94,"VerseNumber":2,"Text":"ඔබගේ බරද ඔබගෙන් ඈත් කර අපි බැහැර කළෙමු"},{"SurahNumber":94,"VerseNumber":3,"Text":"එය ඔබගේ තුනටිය කඩා දමමින් තිබුණි"},{"SurahNumber":94,"VerseNumber":4,"Text":"ඔබගේ කීර්තියද අපි ඔබ වෙනුවෙන් උසස් කළෙමු"},{"SurahNumber":94,"VerseNumber":5,"Text":"නියත වශයෙන්ම දුක් ගැහැට සමග සැපතක් ඇත"},{"SurahNumber":94,"VerseNumber":6,"Text":"ඇත්තෙන්ම දුක් ගැහැට සමග සැපතක් ඇත"},{"SurahNumber":94,"VerseNumber":7,"Text":"එබැවින් (ලොවෙහි කාරණාවන්ගෙන්) ඔබ ඈත් වූ වහාම (නැමදුමට) ඔබ පරිශ්‍රමය ඇර ගනු"},{"SurahNumber":94,"VerseNumber":8,"Text":"තවද (දුකෙහිද, සැපතෙහිද) ඔබගේ දෙවියන්වම ඔබ බලා සිටිනු මැනව"},{"SurahNumber":95,"VerseNumber":1,"Text":"අත්තික්කා මතද, සෙයිතූන් (ඔලිව්) මතද, සත්තකින්ම"},{"SurahNumber":95,"VerseNumber":2,"Text":"සිනායි කන්ද මතද සත්තකින්ම"},{"SurahNumber":95,"VerseNumber":3,"Text":"(මක්කාව වන) ආරක්ෂාව ලබා දෙන මෙම නගරය මතද සත්තකින්ම"},{"SurahNumber":95,"VerseNumber":4,"Text":"නියත වශයෙන්ම අපි මිනිසාව ඉතාමත් අලංකාරවත් හැඩයකට උත්පාදනය කර ඇත්තෙමු"},{"SurahNumber":95,"VerseNumber":5,"Text":"(ඔහුගේ නපුරු ක්‍රියාවන්හි හේතුවෙන්) පසුව ඔහුව දීනවූවන්ගෙනුත් දීන වූවෙකු බවට අපි පත් කර හරින්නෙමු"},{"SurahNumber":95,"VerseNumber":6,"Text":"එහෙත් කවුරුන් විශ්වාසය තබා දැහැමි ක්‍රියාවන් කරමින් සිටින්නෝද, ඔවුන් හැර. (ඔවුන් උසස් ගතිගුණයන්ගෙන් යුතුව සිටින අතර) ඔවුන්ට (සදාකල්ම) නොවැළැක්වෙන (හොඳ) ඵලවිපාක ඇත"},{"SurahNumber":95,"VerseNumber":7,"Text":"මෙම තීන්දුවෙන් පසු (නබියේ!) ඔබව කවුරුන්ට නම් බොරු කළ හැකිද"},{"SurahNumber":95,"VerseNumber":8,"Text":"විනිශ්චය කරන්නන් සියල්ලගෙන් අල්ලාහ් ඉතාමත් උසස් විනිශ්චයකරුවා නොවෙද"},{"SurahNumber":96,"VerseNumber":1,"Text":"(නබියේ! සියල්ලම) උත්පාදනය කළ ඔබ දෙවියන්ගේ ශුද්ධ වූ නාමයෙන් (මගේ නියෝගයන් අඩංගු ශුද්ධ වූ කුර්ආනය) ඔබ සමුදීරණය කරනු මැනව"},{"SurahNumber":96,"VerseNumber":2,"Text":"ඔහුම මිනිසාව ලේ කැටියෙන් උත්පාදනය කළේය"},{"SurahNumber":96,"VerseNumber":3,"Text":"(නබියේ! නැවතත්) ඔබ සමුදීරණය කරනු (මැනව!) ඔබගේ දෙවියන් අති විශාල දානපතියෙකි"},{"SurahNumber":96,"VerseNumber":4,"Text":"ඔහුම පෑනක් මගින් (ලිවීමට) ඉගැන්වූවේය"},{"SurahNumber":96,"VerseNumber":5,"Text":"තවද (එමගින්) මිනිසා නොදන්නා දැය සියල්ල ඔහුට උගන්වා දෙන්නේය"},{"SurahNumber":96,"VerseNumber":6,"Text":"(මෙසේ තිබියදී) මිනිසා (ඔහුට කෘතඥ වීම වෙනුවට) ඇත්තෙන්ම"},{"SurahNumber":96,"VerseNumber":7,"Text":"තමන්ට (දෙවියන්ගෙන්) අවශ්‍යතාවයක් නොමැත්තෙකු යයි අදහස් කරමින් ඔහුට වෙනස්කම් කරන්නේය"},{"SurahNumber":96,"VerseNumber":8,"Text":"නියත වශයෙන්ම ඔබගේ දෙවියන් වෙතම (ඔහු) නැවත පැමිණිය යුතුව ඇත්තේය"},{"SurahNumber":96,"VerseNumber":9,"Text":"(නබියේ!) වළක්වා දමන්නාව ඔබ (අවධානය කර) බැලූවෙහිද"},{"SurahNumber":96,"VerseNumber":10,"Text":"එක් වහලෙකු සලාත් කරන විට"},{"SurahNumber":96,"VerseNumber":11,"Text":"ඔහු ඍජු මාර්ගයෙහි සිටිමින් හෝ"},{"SurahNumber":96,"VerseNumber":12,"Text":"පරිශුද්ධභාවය අණ කරමින් සිටියදී (ඔහුව, ඔහු වළක්වා හැරීම) ඔබ (අවධානය කර) බැලූවෙහිද"},{"SurahNumber":96,"VerseNumber":13,"Text":"ඔහු, (ඔහුව) බොරු කර ප්‍රතික්ෂේප කර හැරීමද ඔබ අවධානය කළෙහිද"},{"SurahNumber":96,"VerseNumber":14,"Text":"(ඔහු කරන මෙම නපුරු කාරණාවන්) නියත වශයෙන්ම අල්ලාහ් බලන්නේය යන්න ඔහු දැන ගත්තේ නැද්ද"},{"SurahNumber":96,"VerseNumber":15,"Text":"(මෙසේ ඔහු කටයුතු කිරීම) සුදුසු නැත. (මෙම නපුරු ක්‍රියාවන්ගෙන්) ඔහු ඈත් නොවුවහොත් අපි නළල් කෙස් රොදින් අල්ලා අදින්නෙමු"},{"SurahNumber":96,"VerseNumber":16,"Text":"එනම් වැරදි කරන එම බොරුකාරයාගේ ඉදිරි කෙස් වහල්ලෙන්"},{"SurahNumber":96,"VerseNumber":17,"Text":"එබැවින් ඔහු (තම උදව්වට) තම සභාවේ අයව කැඳවිය යුතුය"},{"SurahNumber":96,"VerseNumber":18,"Text":"අපිද (ඔහුව නිරයට යැවීමට නිරයෙහි) ආරක්ෂකයින්ව කැඳවන්නෙමු"},{"SurahNumber":96,"VerseNumber":19,"Text":"එබැවින් (නබියේ!) නියත වශයෙන්ම ඔබ ඔහුට අවනත නොවනු. (ඔබගේ දෙවියන්ට) හිස නවා නැමද (සුජූද් කර ඔහු වෙත) ළං වනු මැනව"},{"SurahNumber":97,"VerseNumber":1,"Text":"නියත වශයෙන්ම අපි මෙය (මෙම කුර්ආනය ඉතාමත් ගෞරවයෙන් පිරි) ලෙයිලතුල් කද්ර් නමැති එක් රාත්‍රියකදී (පළමුවෙන්ම) පහළ කර තැබුවෙමු"},{"SurahNumber":97,"VerseNumber":2,"Text":"(නබියේ!) එම ගෞරවයෙන් පිරි රාත්‍රියේ (මහිමය) ඔබ දන්නෙහිද"},{"SurahNumber":97,"VerseNumber":3,"Text":"ගෞරවයෙන් පිරි එම රාත්‍රිය මාසයන් දහසකට වඩා ඉතාමත් උසස් වන්නේය"},{"SurahNumber":97,"VerseNumber":4,"Text":"එහි මලායිකාවරුන්ද, (ජිබ්රීල් වන පරිශුද්ධ) ආත්මයද, තම දෙවියන්ගේ නියෝගයට අනුව (සිදු විය යුතු) සියලූ කාරණාවන් සමග පහළ වන්නාහ"},{"SurahNumber":97,"VerseNumber":5,"Text":"ශාන්තිය හා සමාදානය සමග- (එම රාත්‍රිය) අළුයම් කාලය උදා වන තුරුය"},{"SurahNumber":98,"VerseNumber":1,"Text":"ධර්මය හිමි අයගෙන්ද, සමානයන් තබා නමදින්නන්ගෙන්ද, (මෙය) ප්‍රතික්ෂේප කරන්නන්ගෙන්ද බොහොමයක් දෙනා තමන් වෙත පැහැදිලි සාධකයන් පැමිණෙන තුරු (යම්කිසි සාධකයක් පැමිණියහොත් මෙය අනුගමනය කළ යුතුය යයි හොඳ අදහසින්) ඈත් නොවී (ස්ථීරව) සිටියහ"},{"SurahNumber":98,"VerseNumber":2,"Text":"(ඔවුන් වෙත පැමිණ ඇති පැහැදිලි සාධකයා කවුරුන්දයත්, ඔවුන්ට) පරිශුද්ධ වූ ධර්මයන් සමුදීරණය කර පෙන්විය හැකි අල්ලාහ්ගේ (මෙම) දූතයාය"},{"SurahNumber":98,"VerseNumber":3,"Text":"(ඔහු කියවා පෙන්වන) එහි ස්ථීර වූ නීති රීතිම සටහන් කරනු ලැබ ඇත්තේය"},{"SurahNumber":98,"VerseNumber":4,"Text":"(ඔහුගේ පැමිණීම බලාපොරොත්තුවෙන් ඔහුව අනුගමනය කිරීම සඳහා යයි පවසමින් සිටි) ධර්මය හිමි අය, තමන් වෙත පැහැදිලි සාධකයා (ආදී අපගේ දූතයා) පැමිණි පසු (ඔහුට) වෙනස්කම් කරන්නාහ"},{"SurahNumber":98,"VerseNumber":5,"Text":"(එහෙත් ඔවුන්ට නම්), දෙවියන්ගේ මිශ්‍ර නොවුන ධර්මයම අනුගමන කර, (අනිත් ධර්මයන්) ප්‍රතික්ෂේප කර, අල්ලාහ් එක් කෙනෙකුවම නැමද, සලාතයද නොකඩවා ඉටු කර, සකාතයද ගෙවා සිටින මෙන් මිස, (වෙන කිසිවක් මෙම දූතයා මගින්) අණ කරනු ලැබුවේ නැත. (මෙය ඔවුන්ගේ ධර්මයෙහිද අණ කරන ලද කාරණාවකි). මෙයම ස්ථීර වූ (නීති රීති වලින් යුත්) ධර්මයයි"},{"SurahNumber":98,"VerseNumber":6,"Text":"එබැවින් ධර්මය හිමි අයගෙන්ද, සමානයන් තබා නමදින්නන්ගෙන්ද, (මෙම නබිවරයාගේ පැමිණීම බලාපොරොත්තුවෙන් සිටි අයගෙන්ද) කවුරුන් (ඔහුව) ප්‍රතික්ෂේප කරන්නෝද, ඔවුන් නියත වශයෙන්ම නිරා ගින්නෙහිම සිටින්නාහ. එහි ඔවුන් සදාකල්ම රැඳී සිටින්නාහ. මෙවැන්නන්ම උත්පාදනයන් සියල්ලගෙන් ඉමහත් නපුරන්ය"},{"SurahNumber":98,"VerseNumber":7,"Text":"එහෙත් (මෙම නබිවරයාගේ පැමිණීම බලාපොරොත්තුවෙන් සිටි අයගෙන්) කවුරුන් (ඔහුව) විශ්වාස කර, දැහැමි ක්‍රියාවන් කරන්නෝද, ඔවුන් නියත වශයෙන්ම උත්පාදනයන් සියල්ලගෙන් ශ්‍රේෂ්ඨයන්ය"},{"SurahNumber":98,"VerseNumber":8,"Text":"ඔවුන්ගේ ඵලවිපාක ඔවුන්ගේ දෙවියන්ගේ සන්නිධානයෙහි ඇති ස්ථීර වූ ස්වර්ගයන් වන්නේය. ඒවායෙහි දිය දහරා සදාකල් ගලමින්ම තිඛෙණු ඇත. සදාකල්ම ඔවුන් ඒවායෙහි රැඳී සිටිනු ඇත. අල්ලාහ්ද ඔවුන් ගැන තෘප්තියට පත් වන්නේය. ඔවුන්ද අල්ලාහ් ගැන තෘප්තියට පත් වන්නාහ. කවුරුන් තම දෙවියන්ට බිය වන්නෝද, ඔවුන්ටම (මෙවැනි භාග්‍යය ලැඛෙන්නේය)"},{"SurahNumber":99,"VerseNumber":1,"Text":"බලවත් භූමි කම්පාව ඇති වී"},{"SurahNumber":99,"VerseNumber":2,"Text":"භූමිය, තමන් උසුළාගෙන සිටින දැය (සියල්ල පිටතට) වීසි කර දමන අවස්ථාවේදී"},{"SurahNumber":99,"VerseNumber":3,"Text":"මිනිසා (තිගැස්සී) මෙයට කුමක් නම් සිදු වී ඇත්ද? (කුමක් නිසා මෙසේ වෙව්ලන්නේද?)’යි විමසනු ඇත"},{"SurahNumber":99,"VerseNumber":4,"Text":"එදිනදී එය තම කාරණාවන් (සියල්ල) දැනුම් දෙනු ඇත"},{"SurahNumber":99,"VerseNumber":5,"Text":"මන්දයත් (මෙසේම) ඔබගේ දෙවියන් වහී මගින් තමන්ට නියෝග කළේය (යයි කියනු ඇත)"},{"SurahNumber":99,"VerseNumber":6,"Text":"එදිනදී මිනිසුන් (හොඳ හෝ නරක හෝ) තමන්ගේ විපත් දකිනු පිණිස (විවිධ කොටස් වශයෙන් ඛෙදී) සමූහ සමූහයන් වශයෙන් (විනිශ්චය සඳහා) පැමිණෙනු ඇත"},{"SurahNumber":99,"VerseNumber":7,"Text":"එබැවින් කවුරුන් එක් අනු ප්‍රමාණයක් හෝ පිනක් කර තිබුණේ නම්, ඔහු (එහිදී) එය දැක ගන්නේය"},{"SurahNumber":99,"VerseNumber":8,"Text":"(එසේම) කවුරුන් එක් අනු ප්‍රමාණයක් හෝ පාපයක් කර තිබුනේද එයද ඔහු (එහිදී) දැක ගන්නේය"},{"SurahNumber":100,"VerseNumber":1,"Text":"හුස්ම හිර වෙන තරමට අධික වේගයෙන් දුවන අශ්වයින් මතද"},{"SurahNumber":100,"VerseNumber":2,"Text":"(දුවන වේගයෙන්ම කුර ගැටෙන්නට සලස්වා) ගිනි පුපුරු වීසි වන්නට සලස්වන දැය මතද"},{"SurahNumber":100,"VerseNumber":3,"Text":"තවද උදේ පාන්දර (සතුරන් කෙරෙහි) පැන දුවන දැය මතද"},{"SurahNumber":100,"VerseNumber":4,"Text":"(එසේ වේගයෙන් දුවන විට, වලාකුළු මෙන්) එමගින් දූවිලි අවුස්සා දමන දැය මතද"},{"SurahNumber":100,"VerseNumber":5,"Text":"පසුව (සතුරන්ගේ සේනාව) මධ්‍යයෙහි ඒ හේතුවෙන් අතුළු වන දැය මතද සත්තකින්ම"},{"SurahNumber":100,"VerseNumber":6,"Text":"නියත වශයෙන්ම මිනිසා තම දෙවියන්ට කෙළෙහිගුණ නොදක්වන්නෙකු වශයෙන් සිටින්නේය"},{"SurahNumber":100,"VerseNumber":7,"Text":"නියත වශයෙන්ම ඔහුම මෙයට සාක්ෂි වශයෙන්ද සිටින්නේය"},{"SurahNumber":100,"VerseNumber":8,"Text":"නියත වශයෙන්ම ඔහු ඉතාමත් දැඩි වශයෙන්ම වස්තුවට ආදරය කරන්නේය"}]}