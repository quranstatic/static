{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":6,"VerseNumber":151,"Text":"aap unase kahen ki aao, main tumhen (aayaten) padhakar suna doon ki tumapar, tumhaare paalanahaar ne kya haî€¼raam (avaidh) kiya hai? vo ye hai ki kisee cheez ko usaka saajhee na banao, maata-pita ke saath upakaar karo aur apanee santaanon ko nirdhanata ke bhay se vadh na karo. ham tumhen jeevika dete hain aur unhen bhee denge aur nirlajja kee baaton ke sameep bhee na jao, khulee hon athava chhupee aur jis praan ko allaah ne haî€¼raam (avaidh) kar diya hai, use vadh na karo, parantu uchit kaaran[1] se. allaah ne tumhen isaka aadesh diya hai, taaki ise samajho"},{"SurahNumber":6,"VerseNumber":152,"Text":"aur anaath ke dhan ke sameep na jao, parantu aise dhang se, jo uchit ho. yahaan tak ki vah apanee yuva avastha ko pahunch jaaye tatha naap-tol nyaay ke saath poora karo. ham kisee praan par usakee sakat se adhik bhaar nahin rakhate aur jab bolo to nyaay karo, yadyapi sameepavartee hee kyon na ho aur allaah ka vachan poora karo, usane tumhen isaka aadesh diya hai, sambhavatah tum shiksha grahan karo"},{"SurahNumber":6,"VerseNumber":153,"Text":"tatha (usane bataaya ki) ye (islaam hee) allaah kee seedhee raah[1] hai. atah iseepar chalo aur doosaree raahon par na chalo, anyatha vah tumhen usakee raah se door karake tittar-bittar kar denge. yahee hai, jisaka aadesh usane tumhen diya hai, taaki tum usake aagyaakaaree raho"},{"SurahNumber":6,"VerseNumber":154,"Text":"phir hamane moosa ko pustak (tauraat) pradaan kee thee, usapar puraskaar poora karane ke lie, jo sadaachaaree ho tatha pratyek vastu ke vivaran ke lie tatha ye maargadarshan aur daya thee, taaki ve apane paalanahaar se milane par eemaan laayen"},{"SurahNumber":6,"VerseNumber":155,"Text":"tatha (usee prakaar) ye pustak (quraan) hamane avatarit kee hai, ye bada shubhakaaree hai, atah isapar chalo[1] aur allaah se darate raho, taaki tumapar daya kee jaaye"},{"SurahNumber":6,"VerseNumber":156,"Text":"taaki (he arab vaasiyo!) tum ye na kaho ki hamase poorv do samudaay (yahood tatha eesaee) par pustak utaaree gayee aur ham unake padhane-padhaane se anajaan rah gaye"},{"SurahNumber":6,"VerseNumber":157,"Text":"ya ye na kaho ki yadi hamapar pustak utaaree jaatee, to ham nishchay unase adhik seedhee raah par hote, to ab tumhaare paas tumhaare paalanahaar kee or se ek khula tark aa gaya, maargadarshan tatha daya aa gayee. phir usase bada atyachaaree kaun hoga, jo allaah kee aayaton ko mithya kah de aur unase katara jaaye? aur jo log hamaaree aayaton se kataraate hain, ham unake kataraane ke badale unhen kadee yaatana denge"},{"SurahNumber":6,"VerseNumber":158,"Text":"kya ve log isee baat kee prateeksha kar rahe hain ki unake paas farishte aa jaayen, ya svayan unaka paalanahaar aa jaaye ya aapake paalanahaar kee koee aayat (nishaanee) aa jaaye?[1] jis din aapake paalanahaar kee koee nishaanee aa jaayegee, to kisee praanee ko usaka eemaan laabh nahin dega, jo pahale eemaan na laaya ho ya apane eemaan kee sthiti mein koee satkarm na kiya ho. aap kah den ki tum prateeksha karo, ham bhee prateeksha kar rahe hain"},{"SurahNumber":6,"VerseNumber":159,"Text":"jin logon ne apane dharm mein vibhed kiya aur kaee samudaay ho gaye, (he nabee!) aapaka unase koee sambandh nahin, unaka nirnay allaah ko karana hai, phir vah unhen bataayega ki ve kya kar rahe the"},{"SurahNumber":6,"VerseNumber":160,"Text":"jo (pralay ke din) ek satkarm lekar (allaah) se milega, use usake das guna pratiphal milega aur jo kukarm laayega, to usako usee ke baraabar kuphal diya jaayega tatha unapar atyaachaar nahin kiya jaayega"},{"SurahNumber":6,"VerseNumber":161,"Text":"(he nabee!) aap kah den ki mere paalanahaar ne nishchay mujhe seedhee raah (supath) dikha dee hai. vahee seedha dharm, jo ekeshvaravaadee ibraaheem ka dharm tha aur vah mushrikon mein se na tha"},{"SurahNumber":6,"VerseNumber":162,"Text":"aap kah den ki nishchay meree namaaz, meree qurbaanee tatha mera jeevan-maran sansaar ke paalanahaar allaah ke lie hai"},{"SurahNumber":6,"VerseNumber":163,"Text":"jisaka koee saajhee nahin tatha mujhe isee ka aadesh diya gaya hai aur main pratham musalamaanon mein se hoon"},{"SurahNumber":6,"VerseNumber":164,"Text":"aap unase kah den ki kya main allaah ke siva kisee aur paalanahaar kee khoj karoon? jabaki vah (allaah) pratyek cheez ka paalanahaar hai tatha koee praanee, koee bhee kukarm karega, to usaka bhaar usee ke oopar hoga aur koee kisee doosare ka bojh nahin uthaayega. phir (antatah) tumhen apane paalanahaar ke paas hee jaana hai. to jin baaton mein tum vibhed kar rahe ho vo tumhen bata dega"},{"SurahNumber":6,"VerseNumber":165,"Text":"vahee hai, jisane tumhen dharatee mein adhikaar diya hai aur tumamen se kuchh ko (dhan shakti mein) doosare se kaee shreniyaan ooncha kiya hai. taaki usamen tumhaaree pareeksha[1] le, jo tumhen diya hai. vaastav mein, aapaka paalanahaar sheeghr hee dand dene vaala[2] hai aur vaastav mein, vah ati kshamee dayaavaan hai"}]}