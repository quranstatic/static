{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":80,"VerseNumber":1,"Text":"അദ്ദേഹം നെറ്റിചുളിച്ചു, മുഖം തിരിച്ചു"},{"SurahNumber":80,"VerseNumber":2,"Text":"കുരുടന്റെ വരവു കാരണം"},{"SurahNumber":80,"VerseNumber":3,"Text":"നിനക്കെന്തറിയാം? ഒരുവേള അവന്‍ വിശുദ്ധി വരിച്ചെങ്കിലോ"},{"SurahNumber":80,"VerseNumber":4,"Text":"അഥവാ, ഉപദേശം ശ്രദ്ധിക്കുകയും ആ ഉപദേശം അയാള്‍ക്ക് ഉപകരിക്കുകയും ചെയ്തേക്കാമല്ലോ"},{"SurahNumber":80,"VerseNumber":5,"Text":"എന്നാല്‍ താന്‍പോരിമ നടിച്ചവനോ"},{"SurahNumber":80,"VerseNumber":6,"Text":"അവന്റെ നേരെ നീ ശ്രദ്ധ തിരിച്ചു"},{"SurahNumber":80,"VerseNumber":7,"Text":"അവന്‍ നന്നായില്ലെങ്കില്‍ നിനക്കെന്ത്"},{"SurahNumber":80,"VerseNumber":8,"Text":"എന്നാല്‍ നിന്നെത്തേടി ഓടി വന്നവനോ"},{"SurahNumber":80,"VerseNumber":9,"Text":"അവന്‍ ദൈവഭയമുള്ളവനാണ്"},{"SurahNumber":80,"VerseNumber":10,"Text":"എന്നിട്ടും നീ അവന്റെ കാര്യത്തില്‍ അശ്രദ്ധ കാണിച്ചു"},{"SurahNumber":80,"VerseNumber":11,"Text":"അറിയുക: ഇതൊരുദ്ബോധനമാ ണ്"},{"SurahNumber":80,"VerseNumber":12,"Text":"അതിനാല്‍ മനസ്സുള്ളവര്‍ ഇതോര്‍ക്കട്ടെ"},{"SurahNumber":80,"VerseNumber":13,"Text":"ആദരണീയമായ ഏടുകളിലാണിതുള്ളത്"},{"SurahNumber":80,"VerseNumber":14,"Text":"ഉന്നതങ്ങളും വിശുദ്ധങ്ങളുമായ ഏടുകളില്‍"},{"SurahNumber":80,"VerseNumber":15,"Text":"ചില സന്ദേശവാഹകരുടെ കൈകളിലാണവ"},{"SurahNumber":80,"VerseNumber":16,"Text":"അവര്‍ മാന്യരും മഹത്തുക്കളുമാണ്"},{"SurahNumber":80,"VerseNumber":17,"Text":"മനുഷ്യന്‍ തുലയട്ടെ. അവനിത്ര നന്ദിയില്ലാത്തവനായതെന്ത്"},{"SurahNumber":80,"VerseNumber":18,"Text":"ഏതൊരു വസ്തുവില്‍ നിന്നാണവനെ പടച്ചത്"},{"SurahNumber":80,"VerseNumber":19,"Text":"ഒരു ബീജ കണത്തില്‍നിന്നാണവനെ സൃഷ്ടിച്ചത്. അങ്ങനെ ക്രമാനുസൃതം രൂപപ്പെടുത്തി"},{"SurahNumber":80,"VerseNumber":20,"Text":"എന്നിട്ട് അല്ലാഹു അവന്ന് വഴി എളുപ്പമാക്കിക്കൊടുത്തു"},{"SurahNumber":80,"VerseNumber":21,"Text":"പിന്നീട് അവനെ മരിപ്പിച്ചു. മറമാടുകയും ചെയ്തു"},{"SurahNumber":80,"VerseNumber":22,"Text":"പിന്നെ അല്ലാഹു ഇഛിക്കുമ്പോള്‍ അവനെ ഉയിര്‍ത്തെഴുന്നേല്‍പിക്കുന്നു"},{"SurahNumber":80,"VerseNumber":23,"Text":"അല്ല, അല്ലാഹു കല്പിച്ചത് അവന്‍ നിര്‍വഹിച്ചില്ല"},{"SurahNumber":80,"VerseNumber":24,"Text":"മനുഷ്യന്‍ തന്റെ ആഹാരത്തെ സംബന്ധിച്ച് ആലോചിക്കട്ടെ"},{"SurahNumber":80,"VerseNumber":25,"Text":"നാം ധാരാളമായി മഴവെള്ളം വീഴ്ത്തി"},{"SurahNumber":80,"VerseNumber":26,"Text":"പിന്നെ നാം മണ്ണ് കീറിപ്പിളര്‍ത്തി"},{"SurahNumber":80,"VerseNumber":27,"Text":"അങ്ങനെ നാമതില്‍ ധാന്യത്തെ മുളപ്പിച്ചു"},{"SurahNumber":80,"VerseNumber":28,"Text":"മുന്തിരിയും പച്ചക്കറികളും"},{"SurahNumber":80,"VerseNumber":29,"Text":"ഒലീവും ഈത്തപ്പനയും"},{"SurahNumber":80,"VerseNumber":30,"Text":"ഇടതൂര്‍ന്ന തോട്ടങ്ങളും"},{"SurahNumber":80,"VerseNumber":31,"Text":"പഴങ്ങളും പുല്‍പടര്‍പ്പുകളും"},{"SurahNumber":80,"VerseNumber":32,"Text":"നിങ്ങള്‍ക്കും നിങ്ങളുടെ കന്നുകാലികള്‍ക്കും ആഹാരമായി"},{"SurahNumber":80,"VerseNumber":33,"Text":"എന്നാല്‍ ആ ഘോര ശബ്ദം വന്നുഭവിച്ചാല്‍"},{"SurahNumber":80,"VerseNumber":34,"Text":"അതുണ്ടാവുന്ന ദിനം മനുഷ്യന്‍ തന്റെ സഹോദരനെ വെടിഞ്ഞോടും"},{"SurahNumber":80,"VerseNumber":35,"Text":"മാതാവിനെയും പിതാവിനെയും"},{"SurahNumber":80,"VerseNumber":36,"Text":"ഭാര്യയെയും മക്കളെയും"},{"SurahNumber":80,"VerseNumber":37,"Text":"അന്ന് അവരിലോരോരുത്തര്‍ക്കും സ്വന്തം കാര്യം നോക്കാനുണ്ടാകും"},{"SurahNumber":80,"VerseNumber":38,"Text":"അന്നു ചില മുഖങ്ങള്‍ പ്രസന്നങ്ങളായിരിക്കും"},{"SurahNumber":80,"VerseNumber":39,"Text":"ചിരിക്കുന്നവയും സന്തോഷപൂര്‍ണ്ണങ്ങളും"},{"SurahNumber":80,"VerseNumber":40,"Text":"മറ്റു ചില മുഖങ്ങള്‍ അന്ന് പൊടി പുരണ്ടിരിക്കും"},{"SurahNumber":80,"VerseNumber":41,"Text":"ഇരുള്‍ മുറ്റിയും"},{"SurahNumber":80,"VerseNumber":42,"Text":"അവര്‍ തന്നെയാണ് സത്യനിഷേധികളും തെമ്മാടികളും"},{"SurahNumber":81,"VerseNumber":1,"Text":"സൂര്യനെ ചുറ്റിപ്പൊതിയുമ്പോള്‍"},{"SurahNumber":81,"VerseNumber":2,"Text":"നക്ഷത്രങ്ങള്‍ ഉതിര്‍ന്നുവീഴുമ്പോള്‍"},{"SurahNumber":81,"VerseNumber":3,"Text":"പര്‍വതങ്ങള്‍ ചലിച്ചു നീങ്ങുമ്പോള്‍"},{"SurahNumber":81,"VerseNumber":4,"Text":"പൂര്‍ണ ഗര്‍ഭിണികളായ ഒട്ടകങ്ങള്‍ പോലും ഉപേക്ഷിക്കപ്പെടുമ്പോള്‍"},{"SurahNumber":81,"VerseNumber":5,"Text":"വന്യമൃഗങ്ങള്‍ ഒരുമിച്ചു കൂടുമ്പോള്‍"},{"SurahNumber":81,"VerseNumber":6,"Text":"കടലുകള്‍ കത്തിപ്പടരുമ്പോള്‍"},{"SurahNumber":81,"VerseNumber":7,"Text":"ആത്മാക്കള്‍ ഇണങ്ങിച്ചേരുമ്പോള്‍"},{"SurahNumber":81,"VerseNumber":8,"Text":"കുഴിച്ചുമൂടപ്പെട്ട പെണ്‍കുട്ടിയോട് ചോദിക്കുമ്പോള്‍"},{"SurahNumber":81,"VerseNumber":9,"Text":"ഏതൊരു പാപത്തിന്റെ പേരിലാണ് താന്‍ വധിക്കപ്പെട്ടതെന്ന്"},{"SurahNumber":81,"VerseNumber":10,"Text":"കര്‍മ പുസ്തകത്തിലെ താളുകള്‍ നിവര്‍ത്തുമ്പോള്‍"},{"SurahNumber":81,"VerseNumber":11,"Text":"ആകാശത്തിന്റെ ആവരണം അഴിച്ചുമാറ്റുമ്പോള്‍"},{"SurahNumber":81,"VerseNumber":12,"Text":"നരകത്തീ ആളിക്കത്തുമ്പോള്‍"},{"SurahNumber":81,"VerseNumber":13,"Text":"സ്വര്‍ഗം അരികെ കൊണ്ടുവരുമ്പോള്‍"},{"SurahNumber":81,"VerseNumber":14,"Text":"അന്ന് ഓരോരുത്തനും താന്‍ എന്തുമായാണ് എത്തിയതെന്നറിയും"},{"SurahNumber":81,"VerseNumber":15,"Text":"പിന്‍വാങ്ങിക്കൊണ്ടിരിക്കുന്ന നക്ഷത്രങ്ങള്‍ സാക്ഷി"},{"SurahNumber":81,"VerseNumber":16,"Text":"അവ മുന്നോട്ടു സഞ്ചരിക്കുന്നവയും പിന്നീട് അപ്രത്യക്ഷമാകുന്നവയുമത്രെ"},{"SurahNumber":81,"VerseNumber":17,"Text":"വിടപറയുന്ന രാവ് സാക്ഷി"},{"SurahNumber":81,"VerseNumber":18,"Text":"വിടര്‍ന്നുവരുന്ന പ്രഭാതം സാക്ഷി"},{"SurahNumber":81,"VerseNumber":19,"Text":"ഉറപ്പായും ഇത് ആദരണീയനായ ഒരു ദൂതന്റെ വചനം തന്നെ"},{"SurahNumber":81,"VerseNumber":20,"Text":"പ്രബലനും സിംഹാസനത്തിന്റെ ഉടമയുടെ അടുത്ത് ഉന്നത സ്ഥാനമുള്ളവനുമാണദ്ദേഹം"},{"SurahNumber":81,"VerseNumber":21,"Text":"അവിടെ അനുസരിക്കപ്പെടുന്നവനും വിശ്വസ്തനുമാണ്"},{"SurahNumber":81,"VerseNumber":22,"Text":"നിങ്ങളുടെ കൂട്ടുകാരന്‍ ഭ്രാന്തനല്ല"},{"SurahNumber":81,"VerseNumber":23,"Text":"ഉറപ്പായും അദ്ദേഹം ജിബ്രീലിനെ തെളിഞ്ഞ ചക്രവാളത്തില്‍ വെച്ചു കണ്ടിട്ടുണ്ട്"},{"SurahNumber":81,"VerseNumber":24,"Text":"അദ്ദേഹം അദൃശ്യവാര്‍ത്തകളുടെ കാര്യത്തില്‍ പിശുക്ക് കാട്ടുന്നവനല്ല"},{"SurahNumber":81,"VerseNumber":25,"Text":"ഇത് ശപിക്കപ്പെട്ട പിശാചിന്റെ വചനവുമല്ല"},{"SurahNumber":81,"VerseNumber":26,"Text":"എന്നിട്ടും നിങ്ങളെങ്ങോട്ടാണു പോയിക്കൊണ്ടിരിക്കുന്നത്"},{"SurahNumber":81,"VerseNumber":27,"Text":"ഇത് ലോകര്‍ക്കാകെയുള്ള ഉദ്ബോധനമല്ലാതൊന്നുമല്ല"},{"SurahNumber":81,"VerseNumber":28,"Text":"നിങ്ങളില്‍ നേര്‍വഴിയില്‍ നടക്കാനാഗ്രഹിക്കുന്നവര്‍ക്ക്"},{"SurahNumber":81,"VerseNumber":29,"Text":"എന്നാല്‍ മുഴുലോകരുടെയും നാഥനായ അല്ലാഹു ഇഛിക്കുന്നതല്ലാതൊന്നും നിങ്ങള്‍ക്ക് ആഗ്രഹിക്കാനാവില്ല"}]}