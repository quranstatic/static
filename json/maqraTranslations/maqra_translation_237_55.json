{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"আপনি আপনার মহান পালনকর্তার নামের পবিত্রতা বর্ণনা করুন"},{"SurahNumber":87,"VerseNumber":2,"Text":"যিনি সৃষ্টি করেছেন ও সুবিন্যস্ত করেছেন।"},{"SurahNumber":87,"VerseNumber":3,"Text":"এবং যিনি সুপরিমিত করেছেন ও পথ প্রদর্শন করেছেন"},{"SurahNumber":87,"VerseNumber":4,"Text":"এবং যিনি তৃণাদি উৎপন্ন করেছেন"},{"SurahNumber":87,"VerseNumber":5,"Text":"অতঃপর করেছেন তাকে কাল আবর্জনা।"},{"SurahNumber":87,"VerseNumber":6,"Text":"আমি আপনাকে পাঠ করাতে থাকব, ফলে আপনি বিস্মৃত হবেন না"},{"SurahNumber":87,"VerseNumber":7,"Text":"আল্লাহ যা ইচ্ছা করেন তা ব্যতীত। নিশ্চয় তিনি জানেন প্রকাশ্য ও গোপন বিষয়।"},{"SurahNumber":87,"VerseNumber":8,"Text":"আমি আপনার জন্যে সহজ শরীয়ত সহজতর করে দেবো।"},{"SurahNumber":87,"VerseNumber":9,"Text":"উপদেশ ফলপ্রসূ হলে উপদেশ দান করুন"},{"SurahNumber":87,"VerseNumber":10,"Text":"যে ভয় করে, সে উপদেশ গ্রহণ করবে"},{"SurahNumber":87,"VerseNumber":11,"Text":"আর যে, হতভাগা, সে তা উপেক্ষা করবে"},{"SurahNumber":87,"VerseNumber":12,"Text":"সে মহা-অগ্নিতে প্রবেশ করবে।"},{"SurahNumber":87,"VerseNumber":13,"Text":"অতঃপর সেখানে সে মরবেও না, জীবিতও থাকবে না।"},{"SurahNumber":87,"VerseNumber":14,"Text":"নিশ্চয় সাফল্য লাভ করবে সে, যে শুদ্ধ হয়"},{"SurahNumber":87,"VerseNumber":15,"Text":"এবং তার পালনকর্তার নাম স্মরণ করে, অতঃপর নামায আদায় করে।"},{"SurahNumber":87,"VerseNumber":16,"Text":"বস্তুতঃ তোমরা পার্থিব জীবনকে অগ্রাধিকার দাও"},{"SurahNumber":87,"VerseNumber":17,"Text":"অথচ পরকালের জীবন উৎকৃষ্ট ও স্থায়ী।"},{"SurahNumber":87,"VerseNumber":18,"Text":"এটা লিখিত রয়েছে পূর্ববতী কিতাবসমূহে"},{"SurahNumber":87,"VerseNumber":19,"Text":"ইব্রাহীম ও মূসার কিতাবসমূহে।"},{"SurahNumber":88,"VerseNumber":1,"Text":"আপনার কাছে আচ্ছন্নকারী কেয়ামতের বৃত্তান্ত পৌঁছেছে কি"},{"SurahNumber":88,"VerseNumber":2,"Text":"অনেক মুখমন্ডল সেদিন হবে লাঞ্ছিত"},{"SurahNumber":88,"VerseNumber":3,"Text":"ক্লিষ্ট, ক্লান্ত।"},{"SurahNumber":88,"VerseNumber":4,"Text":"তারা জ্বলন্ত আগুনে পতিত হবে।"},{"SurahNumber":88,"VerseNumber":5,"Text":"তাদেরকে ফুটন্ত নহর থেকে পান করানো হবে।"},{"SurahNumber":88,"VerseNumber":6,"Text":"কন্টকপূর্ণ ঝাড় ব্যতীত তাদের জন্যে কোন খাদ্য নেই।"},{"SurahNumber":88,"VerseNumber":7,"Text":"এটা তাদেরকে পুষ্ট করবে না এবং ক্ষুধায়ও উপকার করবে না।"},{"SurahNumber":88,"VerseNumber":8,"Text":"অনেক মুখমন্ডল সেদিন হবে, সজীব"},{"SurahNumber":88,"VerseNumber":9,"Text":"তাদের কর্মের কারণে সন্তুষ্ট।"},{"SurahNumber":88,"VerseNumber":10,"Text":"তারা থাকবে, সুউচ্চ জান্নাতে।"},{"SurahNumber":88,"VerseNumber":11,"Text":"তথায় শুনবে না কোন অসার কথাবার্তা।"},{"SurahNumber":88,"VerseNumber":12,"Text":"তথায় থাকবে প্রবাহিত ঝরণা।"},{"SurahNumber":88,"VerseNumber":13,"Text":"তথায় থাকবে উন্নত সুসজ্জিত আসন।"},{"SurahNumber":88,"VerseNumber":14,"Text":"এবং সংরক্ষিত পানপাত্র"},{"SurahNumber":88,"VerseNumber":15,"Text":"এবং সারি সারি গালিচা"},{"SurahNumber":88,"VerseNumber":16,"Text":"এবং বিস্তৃত বিছানো কার্পেট।"},{"SurahNumber":88,"VerseNumber":17,"Text":"তারা কি উষ্ট্রের প্রতি লক্ষ্য করে না যে, তা কিভাবে সৃষ্টি করা হয়েছে"},{"SurahNumber":88,"VerseNumber":18,"Text":"এবং আকাশের প্রতি লক্ষ্য করে না যে, তা কিভাবে উচ্চ করা হয়েছে"},{"SurahNumber":88,"VerseNumber":19,"Text":"এবং পাহাড়ের দিকে যে, তা কিভাবে স্থাপন করা হয়েছে"},{"SurahNumber":88,"VerseNumber":20,"Text":"এবং পৃথিবীর দিকে যে, তা কিভাবে সমতল বিছানো হয়েছে"},{"SurahNumber":88,"VerseNumber":21,"Text":"অতএব, আপনি উপদেশ দিন, আপনি তো কেবল একজন উপদেশদাতা"},{"SurahNumber":88,"VerseNumber":22,"Text":"আপনি তাদের শাসক নন"},{"SurahNumber":88,"VerseNumber":23,"Text":"কিন্তু যে মুখ ফিরিয়ে নেয় ও কাফের হয়ে যায়"},{"SurahNumber":88,"VerseNumber":24,"Text":"আল্লাহ তাকে মহা আযাব দেবেন।"},{"SurahNumber":88,"VerseNumber":25,"Text":"নিশ্চয় তাদের প্রত্যাবর্তন আমারই নিকট"},{"SurahNumber":88,"VerseNumber":26,"Text":"অতঃপর তাদের হিসাব-নিকাশ আমারই দায়িত্ব।"},{"SurahNumber":89,"VerseNumber":1,"Text":"শপথ ফজরের"},{"SurahNumber":89,"VerseNumber":2,"Text":"শপথ দশ রাত্রির, শপথ তার"},{"SurahNumber":89,"VerseNumber":3,"Text":"যা জোড় ও যা বিজোড়"},{"SurahNumber":89,"VerseNumber":4,"Text":"এবং শপথ রাত্রির যখন তা গত হতে থাকে"},{"SurahNumber":89,"VerseNumber":5,"Text":"এর মধ্যে আছে শপথ জ্ঞানী ব্যক্তির জন্যে।"},{"SurahNumber":89,"VerseNumber":6,"Text":"আপনি কি লক্ষ্য করেননি, আপনার পালনকর্তা আদ বংশের ইরাম গোত্রের সাথে কি আচরণ করেছিলেন"},{"SurahNumber":89,"VerseNumber":7,"Text":"যাদের দৈহিক গঠন স্তম্ভ ও খুঁটির ন্যায় দীর্ঘ ছিল এবং"},{"SurahNumber":89,"VerseNumber":8,"Text":"যাদের সমান শক্তি ও বলবীর্যে সারা বিশ্বের শহরসমূহে কোন লোক সৃজিত হয়নি"},{"SurahNumber":89,"VerseNumber":9,"Text":"এবং সামুদ গোত্রের সাথে, যারা উপত্যকায় পাথর কেটে গৃহ নির্মাণ করেছিল।"},{"SurahNumber":89,"VerseNumber":10,"Text":"এবং বহু কীলকের অধিপতি ফেরাউনের সাথে"},{"SurahNumber":89,"VerseNumber":11,"Text":"যারা দেশে সীমালঙ্ঘন করেছিল।"},{"SurahNumber":89,"VerseNumber":12,"Text":"অতঃপর সেখানে বিস্তর অশান্তি সৃষ্টি করেছিল।"},{"SurahNumber":89,"VerseNumber":13,"Text":"অতঃপর আপনার পালনকর্তা তাদেরকে শাস্তির কশাঘাত করলেন।"},{"SurahNumber":89,"VerseNumber":14,"Text":"নিশ্চয় আপনার পালকর্তা সতর্ক দৃষ্টি রাখেন।"},{"SurahNumber":89,"VerseNumber":15,"Text":"মানুষ এরূপ যে, যখন তার পালনকর্তা তাকে পরীক্ষা করেন, অতঃপর সম্মান ও অনুগ্রহ দান করেন, তখন বলে, আমার পালনকর্তা আমাকে সম্মান দান করেছেন।"},{"SurahNumber":89,"VerseNumber":16,"Text":"এবং যখন তাকে পরীক্ষা করেন, অতঃপর রিযিক সংকুচিত করে দেন, তখন বলেঃ আমার পালনকর্তা আমাকে হেয় করেছেন।"},{"SurahNumber":89,"VerseNumber":17,"Text":"এটা অমূলক, বরং তোমরা এতীমকে সম্মান কর না।"},{"SurahNumber":89,"VerseNumber":18,"Text":"এবং মিসকীনকে অন্নদানে পরস্পরকে উৎসাহিত কর না।"},{"SurahNumber":89,"VerseNumber":19,"Text":"এবং তোমরা মৃতের ত্যাজ্য সম্পত্তি সম্পূর্ণরূপে কুক্ষিগত করে ফেল"},{"SurahNumber":89,"VerseNumber":20,"Text":"এবং তোমরা ধন-সম্পদকে প্রাণভরে ভালবাস।"},{"SurahNumber":89,"VerseNumber":21,"Text":"এটা অনুচিত। যখন পৃথিবী চুর্ণ-বিচুর্ণ হবে"},{"SurahNumber":89,"VerseNumber":22,"Text":"এবং আপনার পালনকর্তা ও ফেরেশতাগণ সারিবদ্ধভাবে উপস্থিত হবেন"},{"SurahNumber":89,"VerseNumber":23,"Text":"এবং সেদিন জাহান্নামকে আনা হবে, সেদিন মানুষ স্মরণ করবে, কিন্তু এই স্মরণ তার কি কাজে আসবে"},{"SurahNumber":89,"VerseNumber":24,"Text":"সে বলবেঃ হায়, এ জীবনের জন্যে আমি যদি কিছু অগ্রে প্রেরণ করতাম"},{"SurahNumber":89,"VerseNumber":25,"Text":"সেদিন তার শাস্তির মত শাস্তি কেউ দিবে না।"},{"SurahNumber":89,"VerseNumber":26,"Text":"এবং তার বন্ধনের মত বন্ধন কেউ দিবে না।"},{"SurahNumber":89,"VerseNumber":27,"Text":"হে প্রশান্ত মন"},{"SurahNumber":89,"VerseNumber":28,"Text":"তুমি তোমার পালনকর্তার নিকট ফিরে যাও সন্তুষ্ট ও সন্তোষভাজন হয়ে।"},{"SurahNumber":89,"VerseNumber":29,"Text":"অতঃপর আমার বান্দাদের অন্তর্ভুক্ত হয়ে যাও।"},{"SurahNumber":89,"VerseNumber":30,"Text":"এবং আমার জান্নাতে প্রবেশ কর।"}]}