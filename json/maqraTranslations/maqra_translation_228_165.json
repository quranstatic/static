{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":70,"VerseNumber":19,"Text":"Katotohanan, ang tao (na walang pananalig) ay nilikha na lubhang mainipin (walang pasensya)"},{"SurahNumber":70,"VerseNumber":20,"Text":"Na naiinis (walang kasiyahan) kung ang kasamaaan ay sumaling sa kanya"},{"SurahNumber":70,"VerseNumber":21,"Text":"At lubhang gahaman kung ang kasaganaan ay dumatal sa kanya"},{"SurahNumber":70,"VerseNumber":22,"Text":"Maliban sa mga matimtiman sa pananalangin"},{"SurahNumber":70,"VerseNumber":23,"Text":"Sila na namamalagi sa kanilang pagdalangin"},{"SurahNumber":70,"VerseNumber":24,"Text":"At sa kanilang kayamanan ay mayroong nakalaan"},{"SurahNumber":70,"VerseNumber":25,"Text":"Sa mga pulubi na humihingi at sa mga sawimpalad na nawalan ng ari-arian at kayamanan (at ang pinanggagalingan ng kanyang ikabubuhay ay naghigpit o umunti)"},{"SurahNumber":70,"VerseNumber":26,"Text":"At sila na nananangan sa katotohanan ng Araw ng Paghuhukom o Kabayaran"},{"SurahNumber":70,"VerseNumber":27,"Text":"At sila na may pangangamba sa Kaparusahan ng kanilang Panginoon"},{"SurahNumber":70,"VerseNumber":28,"Text":"SapagkatangKaparusahanngkanilangPanginoonayisang bagay na kabaligtaran ng kapayapaan at katahimikan"},{"SurahNumber":70,"VerseNumber":29,"Text":"At sila na nagpapanatili ng kanilang kalinisan (sa kapurihan, at umiiwas sa bawal na pakikipagtalik)"},{"SurahNumber":70,"VerseNumber":30,"Text":"Maliban sa kanilang mga asawa at sa mga (babaeng alipin) na angkin ng kanilang kanang kamay, (dito) sila ay hindi susumbatan"},{"SurahNumber":70,"VerseNumber":31,"Text":"Datapuwa’t ang sinuman na magnais ng higit pa rito, kung gayon, sila ang tunay na lumalabag (sa kautusan)"},{"SurahNumber":70,"VerseNumber":32,"Text":"At sila na nagpapanatili ng kanilang mga pangako at kasunduan"},{"SurahNumber":70,"VerseNumber":33,"Text":"At sila na naninindigan nang matatag sa kanilang mga patotoo"},{"SurahNumber":70,"VerseNumber":34,"Text":"At sila na nagbabantay sa kanilang pagdalangin nang mainam"},{"SurahNumber":70,"VerseNumber":35,"Text":"Sila nga ang papupurihan at magsisitahan sa Halamanan ng Kaligayahan (Paraiso)"},{"SurahNumber":70,"VerseNumber":36,"Text":"Kaya’t ano ang nagpapagulo sa mga hindi sumasampalataya at nagmamadali (alumpihit) na makinig sa iyo (o Muhammad), upang ikaw ay kanilang pasinungalingan at kutyain, at (gayundin) sa Aklat ni Allah (ang Qur’an)"},{"SurahNumber":70,"VerseNumber":37,"Text":"(Na nakaupo) sa mga pangkat, sa iyong kanan at sa iyong kaliwa (o Muhammad)"},{"SurahNumber":70,"VerseNumber":38,"Text":"At bawat isa kaya sa kanila ay umaasam na makakapasok sa Hardin ng Kaligayahan (Paraiso)"},{"SurahNumber":70,"VerseNumber":39,"Text":"Hindi, sa anupamang kaparaanan! Sila ay nilikha Namin mula sa sangkap na kanilang batid"},{"SurahNumber":70,"VerseNumber":40,"Text":"Narito! Ako ay nananawagan upang saksihan ang Panginoon ng lahat ng lugar sa Silangan at Kanluran, na katiyakang Aming magagawa"},{"SurahNumber":70,"VerseNumber":41,"Text":"Na palitan sila (sa pamamagitan ng iba) ng higit na mainam kaysa kanila; at Kami ay hindi nila magagapi sa Aming kapasiyahan"},{"SurahNumber":70,"VerseNumber":42,"Text":"Kaya’t hayaan sila na malubog sa walang saysay na pag- uusap at palibot-libot na paglalaro, hanggang sa sapitin nila ang Araw na sa kanila ay ipinangako"},{"SurahNumber":70,"VerseNumber":43,"Text":"Sa Araw na sila ay magsisilabas sa kanilang libingan na nagmamadali, na katulad ng pag-uunahan (karera) na marating ang punong pananda"},{"SurahNumber":70,"VerseNumber":44,"Text":"Na ang kanilang mga mata ay nakatungo sa lupa sa pangamba at pagkaaba, ang kahihiyan ang lumulukob sa kanila (ng buo). Ito ang Araw na sa kanila ay ipinangako! 910 ProPetA noe"},{"SurahNumber":71,"VerseNumber":1,"Text":"Katotohanang Aming isinugo si Noe sa kanyang pamayanan na may tagubilin: “Iyong bigyang babala ang iyong pamayanan bago dumatal sa kanila ang Kasakit- sakit na Kaparusahan”"},{"SurahNumber":71,"VerseNumber":2,"Text":"Siya (Noe) ay nagbadya: “o aking pamayanan! Katotohanang ako ay isang lantad na Tagapagbabala sa inyo"},{"SurahNumber":71,"VerseNumber":3,"Text":"(Na nagtatagubilin) na marapat ninyong sambahin si Allah (lamang), at maging masunurin sa inyong tungkulin sa Kanya at ako ay inyong sundin"},{"SurahNumber":71,"VerseNumber":4,"Text":"Upang mapatawad Niya (Allah) ang inyong mga kasalanan at bigyan kayo ng sapat na panahon (palugit) na natatakdaan. Katotohanan, kung ang Takdang Oras ni Allah ay dumatal, ito ay hindi maaaring antalahin kung inyo lamang nababatid.”"},{"SurahNumber":71,"VerseNumber":5,"Text":"(Si Noe) ay nagbadya: o aking Panginoon! Katotohanang aking tinawagan ang aking pamayanan sa gabi at araw (alalaong baga, sa lingid at lantad upang tanggapin ang doktrina ng Kaisahan ni Allah)"},{"SurahNumber":71,"VerseNumber":6,"Text":"Datapuwa’t ang aking panawagan sa kanila ay higit lamang na nakadagdag sa kanilang pagnanais na mapalayo (sa Tuwid na Landas)"},{"SurahNumber":71,"VerseNumber":7,"Text":"At katotohanan! Sa bawat sandali na sila ay aking pinagtatagubilinan upang sila ay Inyong mapatawad, ay tinatakpan nila ang kanilang mga tainga ng kanilang daliri, at tinatakpan nila ang kanilang sarili ng kanilang kasuotan, at nagpapatuloy sila (sa kanilang Propeta Noe\t911 pagtutol) at pinag-iibayo nila ang kanilang kapalaluan"},{"SurahNumber":71,"VerseNumber":8,"Text":"At katotohanang ako ay nananawagan sa kanila nang hayagan (sa malakas na tinig)"},{"SurahNumber":71,"VerseNumber":9,"Text":"At katotohanang ako ay nagpahayag sa kanila sa karamihan at ako ay nagsumamo sa kanila sa pribado (tagong pag-uusap)"},{"SurahNumber":71,"VerseNumber":10,"Text":"Na nagsasabi: “Humingi kayo ng kapatawaran mula sa inyong Panginoon; katotohanang Siya ay Lagi nang Nagpapatawad"},{"SurahNumber":71,"VerseNumber":11,"Text":"Kayo ay pagkakalooban Niya ng saganang ulan"},{"SurahNumber":71,"VerseNumber":12,"Text":"At kayo ay gagawaran Niya ng higit pang kayamanan at mga anak, at ipagkakaloob Niya sa inyo ang halamanan at gayundin ng mga batis (na may tubig na nagsisidaloy).”"},{"SurahNumber":71,"VerseNumber":13,"Text":"Ano ang nagpapagulo sa inyo at hindi ninyo pinangangambahan si Allah (sa Kanyang kaparusahan), at kayo ay hindi umaasam ng gantimpala mula kay Allah o kayo ay hindi sumasampalataya sa Kanyang Kaisahan"},{"SurahNumber":71,"VerseNumber":14,"Text":"Samantalang kayo ay nilikha Niya sa (iba’t ibang) antas (alalaong baga, ang una ay Nutfah, sumunod ay Alaqa at sumunod ay Mudgha. [Tunghayan ang Quran)"},{"SurahNumber":71,"VerseNumber":15,"Text":"Hindi baga ninyo napagmamalas kung paano nilikha ni Allah ang pitong kalangitan, ng suson-suson (ang bawat isa ay mataas sa iba)"},{"SurahNumber":71,"VerseNumber":16,"Text":"At ginawa Niya ang buwan bilang liwanag doon at ng araw bilang isang ilaw"},{"SurahNumber":71,"VerseNumber":17,"Text":"At nilikha kayo ni Allah mula sa alabok ng lupa (na dahan-dahan sa paglaki at pagyabong)"},{"SurahNumber":71,"VerseNumber":18,"Text":"At pagkaraan, kayo ay ibabalik Niyang muli rito (sa lupa), at Kanyang ibabangon kayong (muli sa Araw ng Muling Pagkabuhay)"},{"SurahNumber":71,"VerseNumber":19,"Text":"At si Allah ang gumawa para sa inyo ng kalupaan na nakalatag nang malawak"},{"SurahNumber":71,"VerseNumber":20,"Text":"Upang kayo ay makapaglakad dito sa malalapad na landas"},{"SurahNumber":71,"VerseNumber":21,"Text":"Si Noe ay nagbadya: “Aking Panginoon! Katotohanang sila ay sumuway sa akin at sila ay sumunod sa kanya na ang 912 kayamanan at mga anak ay hindi makakapagbigay sa kanya ng kapakinabangan bagkus ay kapahamakan (pagkatalo).”"},{"SurahNumber":71,"VerseNumber":22,"Text":"At sila ay nagpakana ng malaking balak"},{"SurahNumber":71,"VerseNumber":23,"Text":"At sila ay nagsipag-usapan sa isa’t-isa: “Huwag ninyong tatalikdan ang inyong mga diyos, gayundin ay huwag ninyong iiwan si Wadd, at si Suwa, at si Yaguth, at si Ya’uq, at si Nasr (mga pangalan ng mga imahen at rebulto);”"},{"SurahNumber":71,"VerseNumber":24,"Text":"At katotohanang inakay nila ang karamihan sa pagkaligaw. At (o Allah)! “Huwag Kayong magbigay ng dagdag sa Zalimun (mga mapagsamba sa diyus-diyosan, mapaggawa ng kamalian, walang pananalig, atbp.), maliban sa kamalian.”"},{"SurahNumber":71,"VerseNumber":25,"Text":"dahilan sa kanilang mga kasalanan sila ay nilunod (sa dilubyo ng baha), at pinag-utusan na magsipasok sa Apoy (ng kaparusahan), at sila ay hindi nakatagpo ng sinuman na makakatulong sa kanila sa halip (bilang kapalit) ni Allah"},{"SurahNumber":71,"VerseNumber":26,"Text":"At si Noe ay nagturing: “Aking Panginoon! Huwag Kayong mag-iwan sa kalupaan ng kahit na isang hindi nananampalataya"},{"SurahNumber":71,"VerseNumber":27,"Text":"Kung sila ay Inyong iwan, ay kanilang ililigaw ang Inyong matatapat na alipin, at sila ay magpapakarami (mga tao) na hindi hihigit pa sa pag- uugali maliban sa kabuktutan at kawalan ng utang na loob"},{"SurahNumber":71,"VerseNumber":28,"Text":"Aking Panginoon! Inyong patawarin ako at ang aking mga magulang, at sa sinuman na pumapasok sa aking tahanan ng may pananalig, at lahat ng mga sumasampalatayang lalaki at sumasampalatayang babae, at huwag Ninyong pagkalooban ang mga tampalasan (ng anuman) maliban sa kapahamakan at pagkawasak!”"}]}