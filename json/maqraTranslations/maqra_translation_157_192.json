{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":28,"VerseNumber":51,"Text":"और हम उनके लिए वाणी बराबर अवतरित करते रहे, शायद वे ध्यान दें"},{"SurahNumber":28,"VerseNumber":52,"Text":"जिन लोगों को हमने इससे पूर्व किताब दी थी, वे इसपर ईमान लाते है"},{"SurahNumber":28,"VerseNumber":53,"Text":"और जब यह उनको पढ़कर सुनाया जाता है तो वे कहते है, \"हम इसपर ईमान लाए। निश्चय ही यह सत्य है हमारे रब की ओर से। हम तो इससे पहले ही से मुस्लिम (आज्ञाकारी) हैं।"},{"SurahNumber":28,"VerseNumber":54,"Text":"ये वे लोग है जिन्हें उनका प्रतिदान दुगना दिया जाएगा, क्योंकि वे जमे रहे और भलाई के द्वारा बुराई को दूर करते है और जो कुछ रोज़ी हमने उन्हें दी हैं, उसमें से ख़र्च करते है"},{"SurahNumber":28,"VerseNumber":55,"Text":"और जब वे व्यर्थ की बात सुनते है तो यह कहते हुए उससे किनारा खींच लेते है कि \"हमारे लिए हमारे कर्म है और तुम्हारे लिए तुम्हारे कर्म है। तुमको सलाम है! ज़ाहिलों को हम नहीं चाहते।"},{"SurahNumber":28,"VerseNumber":56,"Text":"तुम जिसे चाहो राह पर नहीं ला सकते, किन्तु अल्लाह जिसे चाहता है राह दिखाता है, और वही राह पानेवालों को भली-भाँति जानता है"},{"SurahNumber":28,"VerseNumber":57,"Text":"वे कहते है, \"यदि हम तुम्हारे साथ इस मार्गदर्शन का अनुसरण करें तो अपने भू-भाग से उचक लिए जाएँगे।\" क्या ख़तरों से सुरक्षित हरम में हमने ठिकाना नहीं दिया, जिसकी ओर हमारी ओर से रोज़ी के रूप में हर चीज़ की पैदावार खिंची चली आती है? किन्तु उनमें से अधिकतर जानते नहीं"},{"SurahNumber":28,"VerseNumber":58,"Text":"हमने कितनी ही बस्तियों को विनष्ट कर डाला, जिन्होंने अपनी गुज़र-बसर के संसाधन पर इतराते हुए अकृतज्ञता दिखाई। तो वे है उनके घर, जो उनके बाद आबाद थोड़े ही हुए। अन्ततः हम ही वारिस हुए"},{"SurahNumber":28,"VerseNumber":59,"Text":"तेरा रब तो बस्तियों को विनष्ट करनेवाला नहीं जब तक कि उनकी केन्द्रीय बस्ती में कोई रसूल न भेज दे, जो हमारी आयतें सुनाए। और हम बस्तियों को विनष्ट करनेवाले नहीं सिवाय इस स्थिति के कि वहाँ के रहनेवाले ज़ालिम हों"},{"SurahNumber":28,"VerseNumber":60,"Text":"जो चीज़ भी तुम्हें प्रदान की गई है वह तो सांसारिक जीवन की सामग्री और उसकी शोभा है। और जो कुछ अल्लाह के पास है वह उत्तम और शेष रहनेवाला है, तो क्या तुम बुद्धि से काम नहीं लेते"},{"SurahNumber":28,"VerseNumber":61,"Text":"भला वह व्यक्ति जिससे हमने अच्छा वादा किया है और वह उसे पानेवाला भी हो, वह उस व्यक्ति की तरह हो सकता है जिसे हमने सांसारिक जीवन की सामग्री दे दी हो, फिर वह क़ियामत के दिन पकड़कर पेश किया जानेवाला हो"},{"SurahNumber":28,"VerseNumber":62,"Text":"ख़याल करो जिस दिन वह उन्हें पुकारेगा और कहेगा, \"कहाँ है मेरे वे साझीदार जिनका तुम्हें दावा था"},{"SurahNumber":28,"VerseNumber":63,"Text":"जिनपर बात पूरी हो चुकी होगी, वे कहेंगे, \"ऐ हमारे रब! ये वे लोग है जिन्हें हमने बहका दिया था। जैसे हम स्वयं बहके थे, इन्हें भी बहकाया। हमने तेरे आगे स्पष्ट कर दिया कि इनसे हमारा कोई सम्बन्ध नहीं। ये हमारी बन्दगी तो करते नहीं थे"},{"SurahNumber":28,"VerseNumber":64,"Text":"कहा जाएगा, \"पुकारो, अपने ठहराए हुए साझीदारों को!\" तो वे उन्हें पुकारेंगे, किन्तु वे उनको कोई उत्तर न देंगे। और वे यातना देखकर रहेंगे। काश वे मार्ग पानेवाले होते"},{"SurahNumber":28,"VerseNumber":65,"Text":"और ख़याल करो, जिस दिन वह उन्हें पुकारेगा और कहेगा, \"तुमने रसूलों को क्या उत्तर दिया था"},{"SurahNumber":28,"VerseNumber":66,"Text":"उस दिन उन्हें बात न सूझेंगी, फिर वे आपस में भी पूछताछ न करेंगे"},{"SurahNumber":28,"VerseNumber":67,"Text":"अलबत्ता जिस किसी ने तौबा कर ली और वह ईमान ले आया और अच्छा कर्म किया, तो आशा है वह सफल होनेवालों में से होगा"},{"SurahNumber":28,"VerseNumber":68,"Text":"तेरा रब पैदा करता है जो कुछ चाहता है और ग्रहण करता है जो चाहता है। उन्हें कोई अधिकार प्राप्त नहीं। अल्लाह महान और उच्च है उस शिर्क से, जो वे करते है"},{"SurahNumber":28,"VerseNumber":69,"Text":"और तेरा रब जानता है जो कुछ उनके सीने छिपाते है और जो कुछ वे लोग व्यक्त करते है"},{"SurahNumber":28,"VerseNumber":70,"Text":"और वही अल्लाह है, उसके सिवा कोई इष्ट -पूज्य नहीं। सारी प्रशंसा उसी के लिए है पहले और पिछले जीवन में फ़ैसले का अधिकार उसी को है और उसी की ओर तुम लौटकर जाओगे"},{"SurahNumber":28,"VerseNumber":71,"Text":"‍‍कहो, \"क्या तुमने विचार किया कि यदि अल्लाह क़ियामत के दिन तक सदैव के लिए तुमपर रात कर दे तो अल्लाह के सिवा कौन इष्ट-प्रभु है जो तुम्हारे लिए प्रकाश लाए? तो क्या तुम देखते नहीं"},{"SurahNumber":28,"VerseNumber":72,"Text":"कहो, \"क्या तुमने विचार किया? यदि अल्लाह क़ियामत के दिन तक सदैव के लिए तुमपर दिन कर दे तो अल्लाह के सिवा दूसरा कौन इष्ट-पूज्य है जो तुम्हारे लिए रात लाए जिसमें तुम आराम पाते हो? तो क्या तुम देखते नहीं"},{"SurahNumber":28,"VerseNumber":73,"Text":"उसने अपनी दयालुता से तुम्हारे लिए रात और दिन बनाए, ताकि तुम उसमें (रात में) आराम पाओ और ताकि तुम (दिन में) उसका अनुग्रह (रोज़ी) तलाश करो और ताकि तुम कृतज्ञता दिखाओ।"},{"SurahNumber":28,"VerseNumber":74,"Text":"ख़याल करो, जिस दिन वह उन्हें पुकारेगा और कहेगा, \"कहाँ है मेरे वे मेरे साझीदार, जिनका तुम्हे दावा था"},{"SurahNumber":28,"VerseNumber":75,"Text":"और हम प्रत्येक समुदाय में से एक गवाह निकाल लाएँगे और कहेंगे, \"लाओ अपना प्रमाण।\" तब वे जान लेंगे कि सत्य अल्लाह की ओर से है और जो कुछ वे घड़ते थे, वह सब उनसे गुम होकर रह जाएगा"}]}