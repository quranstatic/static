{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":100,"VerseNumber":9,"Text":"Әйә адәм баласы белмиме белерлек, гакылы бар түгелме – кабердәге үлекләр терелеп чыкканда һәм"},{"SurahNumber":100,"VerseNumber":10,"Text":"күкрәктәге игътикад, уй-фикерләр ачылганда"},{"SurahNumber":100,"VerseNumber":11,"Text":"Ул көндә Раббылары аларның кылган эшләреннән хәбәрдар икәнен"},{"SurahNumber":101,"VerseNumber":1,"Text":"Катылыгы вә куркынычы белән җирне вә күкләрне кагучы кыямәт көне"},{"SurahNumber":101,"VerseNumber":2,"Text":"Никадәр каты куркынычлыдыр ул кыямәт көне"},{"SurahNumber":101,"VerseNumber":3,"Text":"Ул кыямәт көненең катылыгы вә куркынычы ни дәрәҗәдә икәнлеген сиңа кем белдерде"},{"SurahNumber":101,"VerseNumber":4,"Text":"Ул көндә кешеләр каты куркуларыннан тузылган чикерткәләр кеби тузылып таралып китәләр, һәм бер берсен күрмәсләр"},{"SurahNumber":101,"VerseNumber":5,"Text":"Вә таулар буялган вә тетелгән йон кеби булырлар"},{"SurahNumber":101,"VerseNumber":6,"Text":"Берәүнең ягъни мөселманның үлчәүдә гөнаһына караганда сәвабы авырырак күберәк булса"},{"SurahNumber":101,"VerseNumber":7,"Text":"Ул мөселман җәннәттә үзе разый булган рәхәт тормыштадыр"},{"SurahNumber":101,"VerseNumber":8,"Text":"Вә бер мөселманның үлчәүдә сәвабына караганда гөнаһы авыр килсә ягъни яхшылыгына караганда яманлыгы күбрәк булса"},{"SurahNumber":101,"VerseNumber":9,"Text":"Аның анасы – мәрхәмәтсез булган Һавийә исемле җәһәннәм аңа урын булыр"},{"SurahNumber":101,"VerseNumber":10,"Text":"Ул һавийәнең нәрсә икәнен сиңа нәрсә белдерде"},{"SurahNumber":101,"VerseNumber":11,"Text":"Ул һавийә кыздырылган утдыр"},{"SurahNumber":102,"VerseNumber":1,"Text":"Сезне ахирәт өчен кирәк булган гамәлләрдән гафил кылды, алдады, мәхрүм итте, дөнья малын күбәйтү белән мактанышуларыгыз"},{"SurahNumber":102,"VerseNumber":2,"Text":"Хәттә үлеп кабергә кергәнегезгә хәтле алдануыгызны, дәвам иттердегез"},{"SurahNumber":102,"VerseNumber":3,"Text":"Юк, алданмагыз, әле дөньяга алданып тыныч кына яшәсәгез дә, тиздән белерсез алданганыгызны"},{"SurahNumber":102,"VerseNumber":4,"Text":"Янә әйтәмен, әле тыныч кына йөрсәгез дә мәңгегә алданганыгызны тиздән белерсез"},{"SurahNumber":102,"VerseNumber":5,"Text":"Юк алданмагыз, әгәр дөньяга алданып ахирәттән мәхрүм калуның иң зур алдану икәнен чын белү белән белсәгез, әлбәттә, дөньяга һич тә алданмаган булыр идегез"},{"SurahNumber":102,"VerseNumber":6,"Text":"Сез, әлбәттә, җәһәннәмне күрерсез"},{"SurahNumber":102,"VerseNumber":7,"Text":"Соңрак аны якыннан ачык күрерсез"},{"SurahNumber":102,"VerseNumber":8,"Text":"Соңра сезне ахирәт гамәленнән мәхрүм иткән дөнья нигъмәтләреннән соралырсыз. Бит Аллаһ сезгә гакыл фикерне һәм күз, колак, телне һәм аяк-кулны дөньяда яшәр өчен генә түгел, бәлки ахирәткә хәзерләнер өчен биргән иде, шулай ук дөнья байлыгын да ахирәткә хәзерләнү өчен кулланырга биргән иде"},{"SurahNumber":103,"VerseNumber":1,"Text":"Замана, дәвер, кич, икенде намазы, гасыр белән ант итеп әйтәмен ки"},{"SurahNumber":103,"VerseNumber":2,"Text":"Дөреслектә адәм баласы хәсрәттәдер, кадерле гомерен дөнья өчен генә әрәм итеп зур зарарлануда, кимчелектәдер"},{"SurahNumber":103,"VerseNumber":3,"Text":"Мәгәр Коръән өйрәткәнчә дөрес юл белән чын иман китереп Ислам динен кабул иткән, һәрвакыт изге гамәлләр кылган, Коръән дәлилләре белән, хактан һич тә аерылмаска бер-берсен өндәшкән, һәм тормыш вә дин мәшәкатьләренә, килгән төрле авырлыкларга, бәла-казаларга сабыр итәргә чыдамлы булырга бер-берсен өндәшкән хак мөэминнәр генә зарарлануда, кимчелектә, хәсрәттә булмаслар"},{"SurahNumber":104,"VerseNumber":1,"Text":"Үкенеч вә һәлакәтлектер һәрбер сүз йөртүче гайбәтчегә"},{"SurahNumber":104,"VerseNumber":2,"Text":"Ул гайбәтче нинди юл белән булса да мал җыйды вә ул малны тиешле урынына бирмичә, саранлык белән яшереп саклады"},{"SurahNumber":104,"VerseNumber":3,"Text":"Тәхкыйк ул гайбәтче саран, малы аны дөньяда мәңге калдырыр дип уйлыйдыр"},{"SurahNumber":104,"VerseNumber":4,"Text":"Юк, үз башыңа бәла булган малына таянмасын, ул әлбәттә, җәһәннәм утына ыргытылыр"},{"SurahNumber":104,"VerseNumber":5,"Text":"Сиңа ул хөтамәне нәрсә белдерде"},{"SurahNumber":104,"VerseNumber":6,"Text":"Ул Аллаһуның кыздырылган утыдыр"},{"SurahNumber":104,"VerseNumber":7,"Text":"Ул ут йөрәккә төшәр, эчке әгъзаларны да көйдерер"},{"SurahNumber":104,"VerseNumber":8,"Text":"Тәхкыйк, ул ут аларга ишекләре бикләнеп мәхкәм (нык) кылынгандыр"},{"SurahNumber":104,"VerseNumber":9,"Text":"Уттан булган озын баганалар белән"},{"SurahNumber":105,"VerseNumber":1,"Text":"Әй, Мухәммәд г-м күрмәдеңме, синең Раббың фил ияләреңә нинди җәза биргәнен? (Мухәммәд г-м туган елны Йәмән вәлисе Әбрәһә, хаҗ кылуны Мәккәдән туктатып үзенең шәһәренә күчерү өчен Кәгъбәтүлланы җимереп юк итәм, дип филле ґәскәр белән Мәккәгә килде. Ләкин теләгенә ирешә алмады, Аллаһ аларның өсләренә таш яудырып һәлак итте)"},{"SurahNumber":105,"VerseNumber":2,"Text":"Әйә Раббың аларның мәкерләрен батыл кылып, тырышуларын бушка чыгарды түгелме"},{"SurahNumber":105,"VerseNumber":3,"Text":"Вә һәлак итмәк өчен алар өстенә төркем-төркем кошлар җибәрде"},{"SurahNumber":105,"VerseNumber":4,"Text":"Кошлар аларны коелган таш белән атарлар"},{"SurahNumber":105,"VerseNumber":5,"Text":"Аларны тапталган, чәйнәлгән салам кеби кылды"},{"SurahNumber":106,"VerseNumber":1,"Text":"Кураеш кабиләсенең өлфәтләнүенә ґәҗәбләнегез"},{"SurahNumber":106,"VerseNumber":2,"Text":"Аларның җәй һәм кыш көннәрендә сәүдә белән сәфәрдә йөрүләрендә өлфәтләнүләренә ґәҗәбләнегез! (Кураеш җәй бер мәртәбә, кыш бер мәртәбә Шамга йә Йәмәнгә сәфәр итәләр иде, сәфәрләре Аллаһ ярдәме илә уңышлы булып Мәккә халкын ризык белән тәэмин итеп торалар иде)"},{"SurahNumber":106,"VerseNumber":3,"Text":"Алар иман китереп ошбу Кәгъбәнең Раббысы булган Аллаһга гыйбадәт кылсыннар һәм Аның биргән нигъмәтләренә шөкер итсеннәр"},{"SurahNumber":106,"VerseNumber":4,"Text":"Ул – Аллаһ аларны ачлыктан коткарып тук кылды, һәм аларны һәртөрле куркынычлардан имин кылды"},{"SurahNumber":107,"VerseNumber":1,"Text":"Әйә син хисаб вә җәза көнен, кыямәтне ялганга тоткан кешене күрдеңме"},{"SurahNumber":107,"VerseNumber":2,"Text":"Ул ялганчы ятимне кагар, аңа золым итәр"},{"SurahNumber":107,"VerseNumber":3,"Text":"Үзене һәм башкаларны кызыктырмас фәкыйрьләргә аш вә садака бирергә"},{"SurahNumber":107,"VerseNumber":4,"Text":"Ни үкенеч вә һәлакәтлек ихлассыз намаз укучыларга"},{"SurahNumber":107,"VerseNumber":5,"Text":"Алар намазларыннан гафилләр, вакытында укымаслар һәм намазның рүкеннәрен хөрмәт кылмаслар, намазларының вакытыннан кичегүенә кайгырмаслар"},{"SurahNumber":107,"VerseNumber":6,"Text":"Әле алар укыган намазларын да рия белән укырлар, ягъни кеше күргәндә укый, кеше күрмәгәндә укымый"},{"SurahNumber":107,"VerseNumber":7,"Text":"Ул рияче тиешле садакаларны бирмәс һәм тормыш әйберләрен вакытлыча биреп тормас"},{"SurahNumber":108,"VerseNumber":1,"Text":"Ий Мухәммәд г-м, тәхкыйк, Без сиңа күп хәерле нәрсәләр бирдек. Ягъни пәйгамбәрлек дәрәҗәсен, зур белем, күркәм холык һәм ахирәттә кәүсәр елгасын бирдек, ул елга сиңа һәм өммәтеңә хасдыр"},{"SurahNumber":108,"VerseNumber":2,"Text":"Раббың ризалыгы өчен намаз укыгыл һәм ятимнәрне вә фәкыйрьләрне ашатыр өчен корбан чал"},{"SurahNumber":108,"VerseNumber":3,"Text":"Тәхкыйк, сине әбетәр дип кимсетүче дошманың үзе әбетәрдер – нәселе бетүчедер. (Мухәммәд г-мнең ир балалары үлеп бетүләре сәбәпле мөшрикләр, Мухәммәднең ир балалары калмый, нәселе бетә, койрыксыз дип көлгәннәр. Бу сүрә шул хакта инде. Мухәммәд г-мнең нәселе дә һәм өммәте дә бетмәде). Бервакыт мөшрикләр пәйгамбәр алдына килеп: \"Ий Мухәммәд син безнең сынымнарыбызга бераз вакыт гыйбадәт кыл, без дә сннең Раббыңа бераз вакыт гыйбадәт кылырбыз. Әгәр синең динең яхшы булып чыкса, без сиңа иярербез, әгәр безнең динебез яхшы булып чыкса, син безгә иярерсең\", – диделәр. Бу сүрә шул хакта иңде"},{"SurahNumber":109,"VerseNumber":1,"Text":"Ий Мухәммәд г-м әйт: \"Ий сез кәферләр, иман китермәгән кешеләр"},{"SurahNumber":109,"VerseNumber":2,"Text":"Сез гыйбадәт кыла торган сынымнарга мин гыйбадәт кылмыймын"},{"SurahNumber":109,"VerseNumber":3,"Text":"Һәм сез дә мин гыйбадәт кыла торган Аллаһуга гыйбадәт кылмыйсыз"},{"SurahNumber":109,"VerseNumber":4,"Text":"Вә мин сезнең гыйбадәт кыла торган сынымнарыгызга гыйбадәт кылучы түгелмен"},{"SurahNumber":109,"VerseNumber":5,"Text":"Вә сез мин гыйбадәт кыла торган Аллаһуга гыйбадәт кылучы түгелсез"},{"SurahNumber":109,"VerseNumber":6,"Text":"Сезнең батыл ялган динегез үзегезгә булсын, вә минем хак динем үзебезгә булсын"},{"SurahNumber":110,"VerseNumber":1,"Text":"Әгәр Ислам диненә вә мөселманнарга Аллаһудан ярдәм килсә вә шәһәрләр хосусан Мәккә шәһәре кебек мөселманнар кулына үтсә"},{"SurahNumber":110,"VerseNumber":2,"Text":"шул вакытта күрерсең кешеләрне, төркем-төркем булып Аллаһ дине Исламга керерләр"},{"SurahNumber":110,"VerseNumber":3,"Text":"Раббың булган Аллаһуны һәр кимчелектән пакь дип белеп һәм мактап тәсбих әйт, намаз укы һәм Аңардан ярлыкауны телә, сора! Дөреслектә Ул тәүбәне кабул итеп гөнаһларны гафу кылучыдыр"},{"SurahNumber":111,"VerseNumber":1,"Text":"Әбү Ләһәбнең ике кулы корысын һәм һәлак булсын! Һәм һәлак тә булды! (Әбү Ләһәбнең исеме Габдул Ґәзи булып Габдул Мутталлибнең угълы, вә Мухәммәд г-мнең атасы белән бертуган кардәшедер. Мухәммәд г-мнең иң зур дошманы иде, үзе һәм хатыны һәрвакыт пәйгамбәргә һәм мөселманнарга зарар тидерергә тырыштылар)"},{"SurahNumber":111,"VerseNumber":2,"Text":"Аңа ґәзабтан котылырга малы һәм кәсеп иткән нәрсәләре һич файда бирмәде"},{"SurahNumber":111,"VerseNumber":3,"Text":"Тиздән ул Әбү Ләһәб ялкынлы утка кереп янар"},{"SurahNumber":111,"VerseNumber":4,"Text":"Дәхи хатыны да утка керер утын күтәргән хәлдә"},{"SurahNumber":111,"VerseNumber":5,"Text":"Ул хатынның муенында хөрмә мунчаласыннан булган бау бардыр"},{"SurahNumber":112,"VerseNumber":1,"Text":"Әйт: әй Мухәммәд: \"Ул – Аллаһ һич, тиңдәше вә охшашы булмаган ялгыз бер генә Аллаһудыр"},{"SurahNumber":112,"VerseNumber":2,"Text":"Һичнәрсәгә, һичбер мәхлукка ихтыяҗы юк бәлки һәр мәхлукның хаҗәтен үтәүче Аллаһудыр"},{"SurahNumber":112,"VerseNumber":3,"Text":"Ул һичкемне тудырмады һәм һичкемнән тудырылмады"},{"SurahNumber":112,"VerseNumber":4,"Text":"Вә һичкем Аңа тиң булмады. (Мөшрикләргә ошбу сүрәне укып төшендерергә кирәк)"},{"SurahNumber":113,"VerseNumber":1,"Text":"Әйт, әй Мухәммәд, \"Мин сыенамын таңның Раббысы Аллаһу тагаләгә күренеп вә күренмичә килә торган һәртөрле зарарлардан"},{"SurahNumber":113,"VerseNumber":2,"Text":"Бар кылынган, яратылган һәр мәхлукның нинди булса да зарарыннан"},{"SurahNumber":113,"VerseNumber":3,"Text":"Вә караңгы төннең зарарыннан сыгынамын, һәркайчан караңгылыгы белән җир өстен капласа"},{"SurahNumber":113,"VerseNumber":4,"Text":"Дәхи сихыр – ырым төеннәренә төкерүче өрүче сихерче хатыннар явызлыгыннан, зарарыннан сыгынамын"},{"SurahNumber":113,"VerseNumber":5,"Text":"Һәм көнче дошманның авызлыкларыннан, зарарларыннан сыенамын, һәркайчан ул көнчелек ачуы белән зарар тидерергә теләсә"},{"SurahNumber":114,"VerseNumber":1,"Text":"Әйт: \"Кешеләрнең Раббысы булган Аллаһуга сыгынамын"},{"SurahNumber":114,"VerseNumber":2,"Text":"Кешеләрнең патшасы булган Аллаһуга сыгынамын"},{"SurahNumber":114,"VerseNumber":3,"Text":"Кешеләрнең гыйбадәт кыла торган Илаһәсе булган Аллаһуга сыгынамын"},{"SurahNumber":114,"VerseNumber":4,"Text":"Чигенә-чигенә сәваблы эштән тыеп, гөнаһлы эшкә өндәп вәсвәсә кылучы ханнәснең зарарыннан"},{"SurahNumber":114,"VerseNumber":5,"Text":"Ул ханнәс кешеләрнең күңеленә явызлыкны саладыр"},{"SurahNumber":114,"VerseNumber":6,"Text":"Ул ханнәс җеннәрдән дә һәм кешеләрдән дә бардыр. (Ягъни җеннәрнең һәм адәмнәрнең яманлыкларыннан явызлыкларыннан сыенамын. Зарар теләүчеләрнең зарарыннан һәрвакыт Аллаһуга сыенып йөрү – һәр мөселманга ляземдер)"}]}