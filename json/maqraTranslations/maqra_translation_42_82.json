{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":163,"Text":"A dali jsme ti vnuknutí, tak jako jsme je dali Noemovi a prorokům po něm; a dali jsme vnuknutí Abrahamovi, Ismaelovi, Izákovi, Jakubovi a kmenům a Ježíšovi, Jóbovi, Jonášovi, Árónovi a Šalomounovi; a Davidovi jsme dali žalmy"},{"SurahNumber":4,"VerseNumber":164,"Text":"A také jiným poslům, o nichž jsme ti již dříve vyprávěli, a dalším, o nichž jsme ti nevyprávěli - a Bůh věru hovořil s Mojžíšem řečí jasnou"},{"SurahNumber":4,"VerseNumber":165,"Text":"poslům, hlasatelům zvěsti radostné i varovatelům, aby lidé po jejich příchodu neměli výmluvy právoplatné proti Bohu. A Bůh je mocný, moudrý"},{"SurahNumber":4,"VerseNumber":166,"Text":"Avšak Bůh dosvědčí to, co ti seslal; a seslal to ve vědění Svém a andělé to též dosvědčí. Avšak Bůh stačí jako svědek"},{"SurahNumber":4,"VerseNumber":167,"Text":"Věru ti, kdož nevěří a odvracejí jiné z cesty Boží, zbloudili blouděním dalekým"},{"SurahNumber":4,"VerseNumber":168,"Text":"A těm, kdož nevěří a jsou nespravedliví, Bůh věru neodpustí a neuvede je na cestu pravou"},{"SurahNumber":4,"VerseNumber":169,"Text":"spíše na cestu do pekla, kde zůstanou nesmrtelní navěky. A to je pro Boha velmi snadné"},{"SurahNumber":4,"VerseNumber":170,"Text":"Ó lidé! Nyní přišel k vám posel s pravdou od Pána vašeho, uvěřte, a bude to pro vás lepší! Avšak neuvěříte-li... vždyť Bohu náleží vše, co na nebesích je i na zemi, a Bůh je vševědoucí, moudrý"},{"SurahNumber":4,"VerseNumber":171,"Text":"Vlastníci Písma! Nepřehánějte v náboženství svém a mluvte o Bohu jedině pravdu! Vskutku Mesiáš Ježíš, syn Mariin, je pouze poslem Božím a slovem Jeho, které vložil do Marie, a duchem z Něho vycházejícím. A věřte v Boha a posly Jeho a neříkejte: \"Trojice!\" Přestaňte, a bude to tak pro vás lepší. Bůh vskutku je jediným Bohem, On povznesen je nad to, aby měl dítě, vždyť náleží Mu vše, co na nebesích je i na zemi; a Bůh dostatečným je ochráncem"},{"SurahNumber":4,"VerseNumber":172,"Text":"Ani Mesiáš, ani andělé přiblížení neopovrhují tím, aby byli služebníky Božími"},{"SurahNumber":4,"VerseNumber":173,"Text":"Ty, kdož opovrhují službou Bohu a kteří jsou pyšní, ty Bůh shromáždí u Sebe všechny. Těm, kdož uvěřili a zbožné skutky konali, těm Bůh dá plnou odměnu jejich a rozmnoží jim z dobrodiní Svého; a ty, kdož byli pyšní a opovrhovali službou Jemu, ty potrestá trestem bolestným. A nenaleznou vedle Boha ochránce ani pomocníka žádného"},{"SurahNumber":4,"VerseNumber":174,"Text":"Ó lidé! Nyní k vám přišel důkaz zřetelný od Pána vašeho a seslali jsme vám světlo jasné"},{"SurahNumber":4,"VerseNumber":175,"Text":"A ty, kdož uvěřili v Boha a pevně se ho přidržovali, ty On uvede do milosti a slitování Svého a povede je k Sobě stezkou přímou"},{"SurahNumber":4,"VerseNumber":176,"Text":"A žádají tě o vysvětlení. Odpověz: \"Bůh vám dává toto vysvětlení o dědictví v boční linii: zahyne-li muž, aniž měl dítě, a má-li sestru, náleží jí polovina toho, co zůstavil, a také on dědí po ní, nezanechala-li ona dítě. Jestliže jsou dvě sestry, náleží jim dvě třetiny toho, co zůstavil. A má-li bratry a sestry, pak muži připadne podíl dvou žen. A Bůh vám to objasňuje, abyste nebloudili. A Bůh je vševědoucí o každé věci"}]}