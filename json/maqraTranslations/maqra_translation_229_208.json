{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":72,"VerseNumber":1,"Text":"Dhawuha, \"Aku tampa dhawuhe Allah paring pirsa ana sagolongan jin padha ngrungokake anggonku dhawuhake al-Quran, Jin mau ngeram - ngeramake al-Quran marang para kancane celathune, 'Aku krungu anggone Muhammad dhawuhake al-Quran kang helok"},{"SurahNumber":72,"VerseNumber":2,"Text":"al-Quran nuduhake dalan bener, aku banjur pracaya ora pisan mangro tingal marang Allah Pangeranku lan ora menyang sapa - sapa"},{"SurahNumber":72,"VerseNumber":3,"Text":"Satemene Allah Pangeranku kang Maha Luhur lan Agung tanpa garwa lan ora kagungan putra"},{"SurahNumber":72,"VerseNumber":4,"Text":"Satemene kancaku kang bodho ngucap kang ora patut marang Allah, ngarani kagungan putra lan garwa"},{"SurahNumber":72,"VerseNumber":5,"Text":"Mahune penyanaku ora ana Jin lan manungsa celathu goroh tumrap marang Allah"},{"SurahNumber":72,"VerseNumber":6,"Text":"Sarta dene saka wong - wong saka antaraning manungsa jaluk pitulungan marang para Jin lanang, kang mangkono mau muwuhi kesasar tumrap dheweke"},{"SurahNumber":72,"VerseNumber":7,"Text":"Sateme dheweke (Jin) uga padha nyana kaya panyanamu, ing tembe Allah ora bakal nguripake wong siji kang wis mati"},{"SurahNumber":72,"VerseNumber":8,"Text":"Jin celathu, \"Aku neja munggah marang langit, ngrungokake guneme kang padha ana kono, bareng meh tekan ing kono kebak malaekat kang jaga padha gagah prakoso lan panah - panah geni"},{"SurahNumber":72,"VerseNumber":9,"Text":"Sarta, dene adat sabene aku padha lungguh ing palungguhan, supaya bisa amrungu, ananing saiki sapa sing ngrungokake bakal kapethukake urub (ing geni) kang ngadhang dheweke"},{"SurahNumber":72,"VerseNumber":10,"Text":"Aku ora weruh sebabe ora pareng ngrungokake guneme para malaekat mau, tumrape wong kang manggon ana bumi becik apa ala"},{"SurahNumber":72,"VerseNumber":11,"Text":"Sawenehe golonganku padha wong tulus lan sawenehe ora mangkono, aku iki pepanthan kang padha seje - seje dalane"},{"SurahNumber":72,"VerseNumber":12,"Text":"Panemuku, ora bisa ngoncati siksaning Allah ing bumi sarta ora bisa ngoncati Panjenengane sarana mlayu"},{"SurahNumber":72,"VerseNumber":13,"Text":"Aku bareng krungu pituduhe al-Quran banjur ngandel marang Allah lan al-Quran. Sing sapa pracaya marang Allah Pangerane mesthi ora kuatir suda kabecikane lan tambah halane"},{"SurahNumber":72,"VerseNumber":14,"Text":"Satemen sawenehing golonganku ana wong kang sumarah, lan sawenehing nyimpang. Sapa wonge sing sumarah iku nuju marang dalan kang bener"},{"SurahNumber":72,"VerseNumber":15,"Text":"Wondene wong kang padha nyimpang padha dadi urub - urubing neraka jahannam"},{"SurahNumber":72,"VerseNumber":16,"Text":"Dene menawa dheweke padha tetep ngambah dalan (bener) mesthi bakal Ingsun turunake banyu udan kang deres (rizki kang akeh)"},{"SurahNumber":72,"VerseNumber":17,"Text":"Ingsun anggo nyoba marang dheweke ing dalem prakara iku lan sapa sing malengos saka eling marang Pangerane bakal dilebokake siksa kang nusahake banget"},{"SurahNumber":72,"VerseNumber":18,"Text":"Lan satemene sarupaning masjid kabeh kagungane Allah, mulane anggonmu padha nyembah Allah aja dicampuri nyembah liyane"},{"SurahNumber":72,"VerseNumber":19,"Text":"Lan satemene bareng kawulaning Allah (Muhammad) ngadek nyembah Allah para Jin padha rebut dujung tunggang - tinunggang nyedhak (kudo ngurokake al-Quran)"},{"SurahNumber":72,"VerseNumber":20,"Text":"Dhawuhe (Muhammad), \"Satemene aku mung nyembah ing Allah Pangeranku ora pisan tak wori nyembah liyane"},{"SurahNumber":72,"VerseNumber":21,"Text":"Dhawuha (Muhammad), \"Aku iki ora nguasani marang kowe dadi kesasar utawa begja (iku atas kersaning Allah)"},{"SurahNumber":72,"VerseNumber":22,"Text":"Dhawuha, \"(Menawa aku duraka ing Allah) ora ana wong sawiji kang bisa nulak siksaning Allah, lan aku ora oleh pangungsen liyane ngungsi marang Allah"},{"SurahNumber":72,"VerseNumber":23,"Text":"Kuwasaku mung mratakake dhawuhe Allah marang kowe kabeh (timbalan sarta ayahane) lan sapa wonge nglirwakake Allah lan utusane sayekti bakal oleh geni neraka langgeng salawase"},{"SurahNumber":72,"VerseNumber":24,"Text":"Nganti padha deleng siksa kang diancamake marang dheweke, banjur bakal padha weruh sapa sing panulunge luwih apes sarta luwih sethithik cacahe"},{"SurahNumber":72,"VerseNumber":25,"Text":"Dhawuha, \"Aku ora weruh siksa kang diancamake marang kowe apa wis cedhak utawa isih lawas kelakone"},{"SurahNumber":72,"VerseNumber":26,"Text":"Allah iku nguningani barang kang samar kang ora diweruhi manungsa, lan ora kersa medharake barang kang samar mau marang sawijining wong"},{"SurahNumber":72,"VerseNumber":27,"Text":"Kajaba rasul kang wis diparengake nyumurupi, rasul dijaga (para Malaikat) ana ing ngarep buri lan kiwa tengene"},{"SurahNumber":72,"VerseNumber":28,"Text":"Supaya Allah nguningani kelawan gumelar yen para Rosul mau temen wis ngundangake dhawuhing Allah Pangerane, kaweruhhing Allah ngalimputi para Rosul kabeh lan bisa nacahake samu barang"},{"SurahNumber":73,"VerseNumber":1,"Text":"He wong kang kemulan (Muhammad)"},{"SurahNumber":73,"VerseNumber":2,"Text":"Sira tangiya sholat ing wayah wengi mung kena leren sedhela (kanggo turu)"},{"SurahNumber":73,"VerseNumber":3,"Text":"Sholata setengah wengi utawa suda sethithik (dadi mung saprotelone wengi)"},{"SurahNumber":73,"VerseNumber":4,"Text":"Utawa tambahan (dari rong protelon wengi) sarta macaa al-Quran kang patitis wacanira"},{"SurahNumber":73,"VerseNumber":5,"Text":"Ingsun bakal dhawuhake al-Quran kang abot marang sira"},{"SurahNumber":73,"VerseNumber":6,"Text":"Satemen sholat ing wektu wengi (sawuse turu) empaning ponco driya condhong banget lan ati, kanggo benerake pengucap"},{"SurahNumber":73,"VerseNumber":7,"Text":"Satemene sira ing wayah awan wis nyambut gawe suwe"},{"SurahNumber":73,"VerseNumber":8,"Text":"Sira nyebuta asmaning Allah Pangeranira sarta melenga ngabekti"},{"SurahNumber":73,"VerseNumber":9,"Text":"Allah iku Pangeraning jagad sisih wetan lan sisih kulon, ora ana sesembahan kelawan bener kejaba Allah, sira nyumanggakna samu barang prakara marang Allah"},{"SurahNumber":73,"VerseNumber":10,"Text":"Sabara marang pangucape (wong kafir) kang nglarakake ati tokna kelawan becik"},{"SurahNumber":73,"VerseNumber":11,"Text":"Lan Ingsun togna wae, mangkana uga wongkang anggorohake kang sarwa mubra - mubru (kecukupan) togna wae sedhela"},{"SurahNumber":73,"VerseNumber":12,"Text":"Satemene Ingsun kagungan dhadhung kang santosa lan kagungan neraka jahanam"},{"SurahNumber":73,"VerseNumber":13,"Text":"Sarta kagungan pepanganan kang nglalekake lan siksa kang nglarani"},{"SurahNumber":73,"VerseNumber":14,"Text":"Kelakone kang mangkono mau ing dinane bumi lan gunung - gunung gonjang - ganjing, gunung - gunung padha dadi wedhi kang mawur - mawur"},{"SurahNumber":73,"VerseNumber":15,"Text":"Ingsun wis ngutus rasul nerangkae marang sira bakal anggoningsun ngutus rasul marang Fir'aun"},{"SurahNumber":73,"VerseNumber":16,"Text":"Nanging Fir'aun ambangkang marang parenthe rosul (Musa) mulane banjur dipatrapi siksa abot"},{"SurahNumber":73,"VerseNumber":17,"Text":"Kapriye olehmu bakal anjaga awakmu, manawa padha maido, ing dinane kang para bocah adha didadekake kaki (tuwa uwanen)"},{"SurahNumber":73,"VerseNumber":18,"Text":"Ing dina iku sanadyan langit hiya sigar, kang wis ditemtokake dening Allah, mesthi kaleksanan"},{"SurahNumber":73,"VerseNumber":19,"Text":"Satemene ayat (tanda) iki dadi wewulang sing sapa kepengen selamet ngestokna ayat mau, minangka dalan marang ngarsaning Allah Pangerane"}]}