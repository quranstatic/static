{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":24,"VerseNumber":35,"Text":"A Bůh je světlem nebes i země. Světlo Jeho podobá se výklenku, v němž hoří lampa, a lampa je v nádobě skleněné. A nádoba skleněná se podobá hvězdě zářící; a je zapalována ze stromu požehnaného, stromu olivového, jenž není ani východní, ani západní, a olej jeho lehko vzplane, i když se ho nedotkne oheň žádný. A je to světlo na světle! A Bůh vede k světlu Svému, koho chce, a Bůh uvádí lidem podobenství různá. Bůh vševědoucí je o věci každé"},{"SurahNumber":24,"VerseNumber":36,"Text":"V domech, jež Bůh dovolil postavit a v nichž se vzpomíná jména Jeho, slaví Ho ráno i večer"},{"SurahNumber":24,"VerseNumber":37,"Text":"muži, které ani obchod, ani prodej nezláká od vzýváni Boha, od dodržováni modlitby a od dávání almužen, a ti obávají se dne, kdy srdce i zraky se budou obracet"},{"SurahNumber":24,"VerseNumber":38,"Text":"aby je Bůh odměnil za to, co vykonali dobrého, a aby to rozmnožil z laskavosti Své. A Bůh uštědřuje, komu chce, aniž počítá"},{"SurahNumber":24,"VerseNumber":39,"Text":"Skutky těch, kdož neuvěřili, jsou jako přelud na poušti: žíznivý jej pokládá za vodu, avšak když k němu přijde, shledá, že je to nicota; a najde tam Boha, který splatí mu plně účet jeho. A Bůh rychlý je v účtování"},{"SurahNumber":24,"VerseNumber":40,"Text":"Anebo jsou jako temnota nad hlubinou moře: pokrývá je vlna, za níž jde vlna jiná, a nad nimi jest mračno - temnota, nad níž je další temnota. Když člověk vztáhne ruku svou, málem ji nevidí. A komu Bůh neučinil světlo, ten nemá ani část světla"},{"SurahNumber":24,"VerseNumber":41,"Text":"Což jsi neviděl, že Boha slaví všichni, kdož na nebesích jsou i na zemi, a rovněž ptáci, v řadách letící? A vše zná modlitbu i volání slávy Jeho. A Bůh dobře ví o všem, co dělají"},{"SurahNumber":24,"VerseNumber":42,"Text":"Bohu náleží království na nebesích i na zemi a u Boha je cíl konečný"},{"SurahNumber":24,"VerseNumber":43,"Text":"Což jsi neviděl, jak Bůh žene oblaka, potom je spojuje a posléze z nich učiní shluk? A pak vidíš z jeho středu vycházet déšť. A On sesílá z nebe jakoby hory, v nichž jsou kroupy, a zasahuje jimi, koho chce, a odvrací je, od koho chce. A zablesknutí málem zbaví lidi zraku"},{"SurahNumber":24,"VerseNumber":44,"Text":"A Bůh působí střídání noci a dne - a věru je v tom poučení pro lid prozíravý"},{"SurahNumber":24,"VerseNumber":45,"Text":"Bůh stvořil každého živočicha z vody; a jsou mezi nimi ti, kteří plazí se po břiše, jiní, kteří chodí po dvou nohou, a další, kteří chodí po čtyřech. Bůh tvoří, co chce, a Bůh věru všemocný je nad věcí každou"},{"SurahNumber":24,"VerseNumber":46,"Text":"A seslali jsme nyní znamení zřetelná; a Bůh vede, koho chce, ke stezce přímé"},{"SurahNumber":24,"VerseNumber":47,"Text":"A říkají: \"Uvěřili jsme v Boha a posla Jeho a jsme poslušní!\" Potom se však skupina z nich obrátí zády a takoví nejsou věřící"},{"SurahNumber":24,"VerseNumber":48,"Text":"A když jsou povoláni před Boha a posla Jeho, aby mezi nimi rozsoudil, hle, skupina z nich se zády obrací"},{"SurahNumber":24,"VerseNumber":49,"Text":"Kdyby však byli v právu, pak by k němu věru přišli poslušně"},{"SurahNumber":24,"VerseNumber":50,"Text":"Je v srdcích jejich choroba, či pochybují, anebo snad se bojí, že Bůh a posel Jeho jim ukřivdí? Nikoliv, oni sami sobě křivdu činí"},{"SurahNumber":24,"VerseNumber":51,"Text":"Vždyť řečí věřících, když zavoláni jsou před Boha a posla Jeho, aby mezi nimi rozsoudil, budiž: \"Slyšeli jsme a uposlechli jsme.\" Takoví budou pak blaženi"},{"SurahNumber":24,"VerseNumber":52,"Text":"A ti, kdož poslouchají Boha a posla Jeho a obávají se Boha a jsou bohabojní, ti zajisté budou úspěšní"}]}