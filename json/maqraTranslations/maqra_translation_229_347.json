{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":72,"VerseNumber":1,"Text":"Реци: „Мени је објављено да је неколико духова прислушкивало и рекло: 'Ми смо, заиста, Кур'ан дивни слушали"},{"SurahNumber":72,"VerseNumber":2,"Text":"који на оно што је исправно упућује - и ми смо у њега поверовали и више никога нећемо поред нашег Господара обожавати"},{"SurahNumber":72,"VerseNumber":3,"Text":"а Он - узвишена је моћ нашег Господара! - Није узео Себи ни супруге ни детета"},{"SurahNumber":72,"VerseNumber":4,"Text":"Један наш малоумник је говорио велику лаж о Аллаху"},{"SurahNumber":72,"VerseNumber":5,"Text":"а ми смо мислили да ни људи ни духови о Аллаху лажи не говоре"},{"SurahNumber":72,"VerseNumber":6,"Text":"и било је људи који су заштиту од духова тражили, па су им још више страх повећали"},{"SurahNumber":72,"VerseNumber":7,"Text":"и они мисле, као што и ви мислите, да Аллах никога неће да оживи"},{"SurahNumber":72,"VerseNumber":8,"Text":"И ми смо на небу увидели и утврдили да је моћних чувара и пламтећих светлица пуно"},{"SurahNumber":72,"VerseNumber":9,"Text":"и ми бисмо по њему заузимали разне положаје како бисмо шта чули, али ће онај, ко сада прислушкује, на пламтећу светлицу која вреба да наиђе"},{"SurahNumber":72,"VerseNumber":10,"Text":"и ми не знамо да ли се онима на Земљи жели зло или им њихов Господар жели добро"},{"SurahNumber":72,"VerseNumber":11,"Text":"А међу нама има и добрих и оних који то нису, има нас врста различитих"},{"SurahNumber":72,"VerseNumber":12,"Text":"и ми знамо да не можемо да се супротставимо Аллаху на Земљи, нити да Му умакнемо"},{"SurahNumber":72,"VerseNumber":13,"Text":"И ми смо, чим смо Кур'ан чули, у њега поверовали; а ко верује у свога Господара, не треба да се боји ни умањивања добрих, ни додавања лоших дела"},{"SurahNumber":72,"VerseNumber":14,"Text":"и има нас муслимана, а има нас и залуталих, они који прихвате Ислам одабрали су оно што је исправно"},{"SurahNumber":72,"VerseNumber":15,"Text":"а они који су скренули, биће гориво у Паклу.'“"},{"SurahNumber":72,"VerseNumber":16,"Text":"А да су устрајали на путу Истине, Ми бисмо им дали обилну воду"},{"SurahNumber":72,"VerseNumber":17,"Text":"да бисмо их тиме ставили на искушење; а оног ко се окрене од Опомене свога Господара - Он ће у тешку патњу да уведе"},{"SurahNumber":72,"VerseNumber":18,"Text":"Џамије су ради Аллаха, и не молите, поред Аллаха, никога"},{"SurahNumber":72,"VerseNumber":19,"Text":"А када је Аллахов слуга устао да Му се помоли, они су се скоро сви на њега у гомилама окомили"},{"SurahNumber":72,"VerseNumber":20,"Text":"Реци: „Ја се само своме Господару молим и никога поред Њега не обожавам.“"},{"SurahNumber":72,"VerseNumber":21,"Text":"Реци: „Ја нисам у стању да од вас какву штету отклоним нити неком од вас неку корист да прибавим.“"},{"SurahNumber":72,"VerseNumber":22,"Text":"Реци: „Мене нико од Аллаха не може да заштити; само код Њега могу уточиште да нађем"},{"SurahNumber":72,"VerseNumber":23,"Text":"и само могу да доставим оно што је од Аллаха и Његове поруке.“ А онога који Аллаху и Његовом Посланику не буде послушан - сигурно чека ватра Пакла; у њој ће вечно, заувек да остане"},{"SurahNumber":72,"VerseNumber":24,"Text":"А када они виде оно чиме им се прети, сазнаће ко је слабији и малобројнији"},{"SurahNumber":72,"VerseNumber":25,"Text":"Реци: „Ја не знам да ли ће ускоро да буде оно чиме вам се прети, или је мој Господар одредио да ће то после дуго времена бити"},{"SurahNumber":72,"VerseNumber":26,"Text":"Познавалац је Он онога што је недокучиво чулима, и Он то не открива никоме"},{"SurahNumber":72,"VerseNumber":27,"Text":"осим ономе за кога је задовољан да посланик буде; Он, заиста, и испред њега и иза њега поставља оне који ће да га чувају"},{"SurahNumber":72,"VerseNumber":28,"Text":"да би знао да су доставили поруке свога Господара; а обухватио је оно што је код њих и заисте све побројао.“"},{"SurahNumber":73,"VerseNumber":1,"Text":"О ти умотани"},{"SurahNumber":73,"VerseNumber":2,"Text":"Пробдиј ноћ, осим малог дела"},{"SurahNumber":73,"VerseNumber":3,"Text":"половину њену и мало мање од ње"},{"SurahNumber":73,"VerseNumber":4,"Text":"или мало више од ње, и учи Кур'ан разговетно"},{"SurahNumber":73,"VerseNumber":5,"Text":"Ми ћемо, заиста, да ти објављујемо тежак говор"},{"SurahNumber":73,"VerseNumber":6,"Text":"Устајање ноћу, заиста, јаче делује и изговор је разборитији"},{"SurahNumber":73,"VerseNumber":7,"Text":"а ти дању, заиста, имаш много времена"},{"SurahNumber":73,"VerseNumber":8,"Text":"И спомињи име свога Господара и Њему у потпуности буди одан"},{"SurahNumber":73,"VerseNumber":9,"Text":"Он је Господар истока и запада, нема истинског бога осим Њега, Њега узми за заштитника"},{"SurahNumber":73,"VerseNumber":10,"Text":"И издржи оно што они говоре и избегавај их на леп начин"},{"SurahNumber":73,"VerseNumber":11,"Text":"а препусти Мени оне који те у лаж утерују, који раскошно живе, и дај им мало времена"},{"SurahNumber":73,"VerseNumber":12,"Text":"биће код Нас, заиста, окова и огња"},{"SurahNumber":73,"VerseNumber":13,"Text":"и јела које у грлу застаје, и несносне патње"},{"SurahNumber":73,"VerseNumber":14,"Text":"на Дан када се Земља и планине затресу и планине меке пешчане дине постану"},{"SurahNumber":73,"VerseNumber":15,"Text":"Ми смо вам заиста послали Посланика да би сведочио против вас, исто онако као што смо и фараону послали посланика"},{"SurahNumber":73,"VerseNumber":16,"Text":"али фараон није послушао посланика, па смо га тешком казном казнили"},{"SurahNumber":73,"VerseNumber":17,"Text":"Како ћете, ако останете неверници, да се сачувате Дана који ће децу да учини седом"},{"SurahNumber":73,"VerseNumber":18,"Text":"Небо ће тада да се расцепи, и обећање Његово биће испуњено"},{"SurahNumber":73,"VerseNumber":19,"Text":"Ово је, заиста, поука; и ко хоће, пут ка своме Господару прихватиће"}]}