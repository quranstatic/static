{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":36,"VerseNumber":60,"Text":"Ashe, ban yi muku umurni na alkawari ba, ya ɗiyan Adamu? Cewa kada ku bauta wa Shaiɗan, lalle shi, maƙiyi ne a gareku bayyananne"},{"SurahNumber":36,"VerseNumber":61,"Text":"Kuma ku bauta Mini. Wannan ita ce hanya madaidaciya"},{"SurahNumber":36,"VerseNumber":62,"Text":"Kuma lalle haƙiƙa, (Shaiɗan) ya ɓatar da jama'a masu yawa daga gare ku. Ashe to ba ku kasance kuna yin hankali ba"},{"SurahNumber":36,"VerseNumber":63,"Text":"Wannan ita ce Jahannama wadda kuka kasance ana yi muku wa'adi da ita"},{"SurahNumber":36,"VerseNumber":64,"Text":"Ku shige ta a yau, saboda abin da kuka kasance kuna yi na kafirci"},{"SurahNumber":36,"VerseNumber":65,"Text":"A yau, Muna sanya hatimin rufi a kan bakunansu, kuma hannayensu su yi Mana magana, kuma ƙafafunsu su yi shaidu da abin da suka kasance suna aikatawa"},{"SurahNumber":36,"VerseNumber":66,"Text":"Da Mun so, da Mun shafe gani daga idanunsu, sai su yi tsere ga hanya, to, yaya za su yi gani"},{"SurahNumber":36,"VerseNumber":67,"Text":"Kuma da Mun so, da Mun juyar da halittarsu a kan halinsu, saboda haka ba za su iya shuɗewa ba, kuma ba za su komo ba"},{"SurahNumber":36,"VerseNumber":68,"Text":"Kuma wanda Muka raya shi, Mana sunkuyar da shi ga halittarsa. Ashe, ba su hankalta"},{"SurahNumber":36,"VerseNumber":69,"Text":"Ba Mu sanar da shi (Annabi) waka ba, kuma waka ba ta kamata da shi (Annabi) ba. Shi (Al-ƙur'ani) bai zama ba face tunatarwa ce, da abin karatu bayyananne"},{"SurahNumber":36,"VerseNumber":70,"Text":"Domin ya yi gargaɗi ga wanda ya kasance mai rai, kuma magana ta wajaba a kan kafirai"},{"SurahNumber":36,"VerseNumber":71,"Text":"Shin, ba su gani ba (cewa) lalle Mun halitta musu dabbobi daga abin da HannayenMu suka aikata, sai suna mallakar su"},{"SurahNumber":36,"VerseNumber":72,"Text":"Kuma Muka hore su, saboda su, saboda haka daga gare su abin hawansu yake, kuma daga gare su suke ci"},{"SurahNumber":36,"VerseNumber":73,"Text":"Kuma suna da waɗansu amfanoni a cikinsu, da abubuwan sha. Ashe fa, ba za; su gode ba"},{"SurahNumber":36,"VerseNumber":74,"Text":"Kuma suka riƙi waɗansu abubuwan bautawa wanin Allah, ɗammaninsu za su taimake su"},{"SurahNumber":36,"VerseNumber":75,"Text":"Ba za su iya taimakonsu ba, alhali kuwa su runduna ce wadda ake halartarwa (a cikin wuta)"},{"SurahNumber":36,"VerseNumber":76,"Text":"Saboda haka, kada maganarsu ta ɓata maka rai. Lalle Mu, Muna sanin abin da suke asirtawa da abin da suke bayyanawa"},{"SurahNumber":36,"VerseNumber":77,"Text":"Ashe, kuma mutum bai ga (cewa) lalle Mu, Mun halitta shi daga maniyyi ba, sai ga shi mai yawan husuma, mai bayyanawar husumar"},{"SurahNumber":36,"VerseNumber":78,"Text":"Kuma ya buga Mana wani misali, kuma ya manta da halittarsa, ya ce: \"Wane ne ke rayar da ƙasusuwa alhali kuwa suna rududdugaggu"},{"SurahNumber":36,"VerseNumber":79,"Text":"Ka ce: \"Wanda ya ƙaga halittarsu a farkon lokaci Shi ke rayar da su, kuma Shi, game da kowace halitta, Mai ilmi ne"},{"SurahNumber":36,"VerseNumber":80,"Text":"Wanda ya sanya muku wuta daga itace kore, sai ga ku kuna kunnawa daga gare shi"},{"SurahNumber":36,"VerseNumber":81,"Text":"Shin, kuma Wanda Ya halitta sammai da ƙasa bai zama Mai ikon yi ba ga Ya halitta kwatankwacinsu? Na'am, zai iya! Kuma Shi Mai yawan halittawa ne, Mai ilmi"},{"SurahNumber":36,"VerseNumber":82,"Text":"UmurninSa idan Ya yi nufin wani abu sai Ya ce masa kawai, \"Ka kasance,\" sai yana kasancewa (kamar yadda Yake nufi)"},{"SurahNumber":36,"VerseNumber":83,"Text":"Saboda haka, tsarki ya tabbata ga Wanda mallakar kowane abu take ga HannayenSa, kuma zuwa gare Shi ake mayar da ku"},{"SurahNumber":37,"VerseNumber":1,"Text":"Ina rantsuwa da masu yin sahu-sahu (a cikin salla ko yaƙi)"},{"SurahNumber":37,"VerseNumber":2,"Text":"Sa'an nan masu yin tsawa domin gargaɗi"},{"SurahNumber":37,"VerseNumber":3,"Text":"Sa'an nan da masu karatun abin tunatarwa"},{"SurahNumber":37,"VerseNumber":4,"Text":"Lalle Abin bautawarku haƙiƙa ¦aya ne"},{"SurahNumber":37,"VerseNumber":5,"Text":"Ubangijin sammai da ƙasa da abin da ke tsakaninsu, kuma Ubangijin wuraren fitar rana"},{"SurahNumber":37,"VerseNumber":6,"Text":"Lalle Mu, Mun ƙawatar da sama ta kusa da wata ƙawa, watau taurari"},{"SurahNumber":37,"VerseNumber":7,"Text":"Kuma suna tsari daga dukan Shaiɗan mai tsaurin kai"},{"SurahNumber":37,"VerseNumber":8,"Text":"Ba za su iya saurare zuwa ga jama'a mafi ɗaukaka (Mala'iku) ba, kuma ana jifar su daga kowane gefe"},{"SurahNumber":37,"VerseNumber":9,"Text":"Domin tunkuɗewa kuma suna da wata azaba tabbatacciya"},{"SurahNumber":37,"VerseNumber":10,"Text":"Face wanda ya fizgi wata kalma, sai yula mai haske ta bi shi"},{"SurahNumber":37,"VerseNumber":11,"Text":"Ka tambaye su: \"Shin su ne mafi wuya ga halittawa, ko, kuwa waɗanda Muka halitta?\" Lalle Mu, Mun halitta su daga laka mai ɗauri"},{"SurahNumber":37,"VerseNumber":12,"Text":"A'a, ka yi mamaki, alhali kuwa suna ta yin izgili"},{"SurahNumber":37,"VerseNumber":13,"Text":"Kuma idan aka tunatar da su, ba su tunawa"},{"SurahNumber":37,"VerseNumber":14,"Text":"Idan suka ga wata aya, sai su dinga yin izgili"},{"SurahNumber":37,"VerseNumber":15,"Text":"Kuma su ce, \"Wannnan ba kome ba, face sihiri, ne bayyananne"},{"SurahNumber":37,"VerseNumber":16,"Text":"Shin, idan mun mutu, kuma muka kasance turɓaya da kasusuwa, ashe, lalle mu tabbas waɗandaake tayarwa ne"},{"SurahNumber":37,"VerseNumber":17,"Text":"Ashe ko da ubanninmu na farko"},{"SurahNumber":37,"VerseNumber":18,"Text":"Ka ce: \"Na'am alhali kuwa kuna ƙasƙantattu"},{"SurahNumber":37,"VerseNumber":19,"Text":"Tsawa guda kawai ce, sai ga su, suna dubi"},{"SurahNumber":37,"VerseNumber":20,"Text":"Kuma su ce: \"Ya bonenmu! Wannan ita ce ranar sakamako"},{"SurahNumber":37,"VerseNumber":21,"Text":"Wannan ita ce ranar rarrabewa wadda kuka kasance kuna ƙaryatawa"}]}