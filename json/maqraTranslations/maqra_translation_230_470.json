{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":73,"VerseNumber":20,"Text":"INkosi yakho Iyakwazi (Muhammad) ukuba uyaphakama (uthandaze) phantse izahlulo ezibini kwezithathu zobusuku okanye isiqingatha sabo, okanye isithathu sabo, Lenza njalo ke neqela labo bakunye nawe. Ke kaloku uAllâh Uyabazi (ubude) bobusuku nobemini. Uyazile Yena into yokokuba nina (maMuslim) aninakukwazi ukwenza njalo, Waza Wabuyela kuni ngenceba, ngoko ke cengcelezani okulula (kuni) kwe’Kur’ân. Uyazile nento yokuba kuza kuye kubekho abanye abagulayo phakathi kwenu, abanye babeseluhambeni emhlabeni befuna okuvela kwiziBele zika- Allâh, abanye (benu) besilwa eNdleleni ka-Allâh. Ngoko ke nina cengcelezani okulula kuyo, nenze iSalâh ninikele ngeZakâh, niboleke uAllâh imboleko entle. Ke kaloku nantoni na elungileyo eniza nayo ngaphambili ngokwenu, niya kuyifumana kuAllâh. Iya kuba ngcono ibe nkulu ngokomvuzo. Celani itarhu kuAllâh Inene uAllâh Uyaxolela, Unenceba"},{"SurahNumber":74,"VerseNumber":1,"Text":"Hini na wena uzithe wambu ngeengubo"},{"SurahNumber":74,"VerseNumber":2,"Text":"Vuka ulumkise"},{"SurahNumber":74,"VerseNumber":3,"Text":"INkosi yakho (uAllâh) Yenze nkulu"},{"SurahNumber":74,"VerseNumber":4,"Text":"Iimpahla zakho uzicoce"},{"SurahNumber":74,"VerseNumber":5,"Text":"Ubumdaka ubuphephe (unqulo lwezithixo)"},{"SurahNumber":74,"VerseNumber":6,"Text":"Ungenzi inceba ufune engaphezulu (kunayo) wena"},{"SurahNumber":74,"VerseNumber":7,"Text":"Kodwa mayela neNkosi yakho yiba nomonde"},{"SurahNumber":74,"VerseNumber":8,"Text":"Ke kaloku lakuvuthelwa iXilongo"},{"SurahNumber":74,"VerseNumber":9,"Text":"Loo Mini iya kuba yiMini enzima"},{"SurahNumber":74,"VerseNumber":10,"Text":"Kwabangakholwayo ayiyi kuba lula"},{"SurahNumber":74,"VerseNumber":11,"Text":"Ndiyeke ke Mna nalowo Ndamdala NdiNdedwa"},{"SurahNumber":74,"VerseNumber":12,"Text":"Ndampha imfumba yobutyebi"},{"SurahNumber":74,"VerseNumber":13,"Text":"Nabantwana bekhona (kuye)"},{"SurahNumber":74,"VerseNumber":14,"Text":"Ndandlala (into yonke) phambi kwakhe, Ndimenzela lula ubomi bakhe"},{"SurahNumber":74,"VerseNumber":15,"Text":"Kanti usanqwenela ukuba Ndimongezelele ezinye"},{"SurahNumber":74,"VerseNumber":16,"Text":"Nakanye! Inene yena uye waba nendelelo mayela neeVesi zeThu"},{"SurahNumber":74,"VerseNumber":17,"Text":"Mna Ndiya kumgubungela ngesohlwayo esibuhlungu"},{"SurahNumber":74,"VerseNumber":18,"Text":"Inene yena wacinga waqulunqa"},{"SurahNumber":74,"VerseNumber":19,"Text":"Makaqalekiswe ke ngendlela awaqulunqa ngayo"},{"SurahNumber":74,"VerseNumber":20,"Text":"Kwakhona makaqalekiswe ngendlela awaqulunqa ngayo"},{"SurahNumber":74,"VerseNumber":21,"Text":"Waphinda wacinga kwakhona"},{"SurahNumber":74,"VerseNumber":22,"Text":"Wafingi’iintshiya wakhangeleka enomsindo"},{"SurahNumber":74,"VerseNumber":23,"Text":"Wabuya umva ekhukhumele"},{"SurahNumber":74,"VerseNumber":24,"Text":"Wathi: “Le (‘Kur’ân) asinto yimbi ngaphandle kokuba ngumlingo obonelwe kubantu bakudala"},{"SurahNumber":74,"VerseNumber":25,"Text":"Le asinto yimbi ngaphandle kokuba lilizwi lomntu!”"},{"SurahNumber":74,"VerseNumber":26,"Text":"Mna ke Ndiya kumqhubela eSa’kar1 (eMlilweni wesiHogo)"},{"SurahNumber":74,"VerseNumber":27,"Text":"Yintoni na engakwenza wazi ukuba iyintoni na iSa’kar"},{"SurahNumber":74,"VerseNumber":28,"Text":"Ayishiyi nto kuyo, ingashiyi nto (ingayitshisanga)"},{"SurahNumber":74,"VerseNumber":29,"Text":"Ijika (yenze mnyama) izikhumba"},{"SurahNumber":74,"VerseNumber":30,"Text":"Phezu kwayo (iSa’kar) lishumi elinethoba (leengelosi)"},{"SurahNumber":74,"VerseNumber":31,"Text":"Ke kaloku Asibenzanga abalindi boMlilo (wesiHogo) baba yinto yimbi ngaphandle kweengelosi. Kananjalo Asilenzanga layinto yimbi inani lazo ngaphandle kokuba libe luvavanyo lwabo bangakholwayo kwanokuba abo babenikwe isiBhalo baqonde baneliseke kwanokuba abo bakholwayo bande elukholweni nabo babenikwe isiBhalo namakholwa bangabi nakuthandabuza kwanokuba abo bantliziyo zabo zinesifo (abahanahanisi) nabangakholwayo bathi: “Uthetha ukuthini na uAllâh ngawo lo mzekelo?” Ngolo hlobo ke uAllâh Ulahlekisa lowo Athande ukumlahlekisa Akhokele lowo Athande ukumkhokela. Ukanti akukho namnye owaziyo amajoni eNkosi yakho ngaphadle kwaYo. Ke kaloku (ukukhankanywa koMlilo) akunto yimbi ngaphandle kokuba yinkumbuzo ebabantwini"},{"SurahNumber":74,"VerseNumber":32,"Text":"Nakanye! (Ndifunga) ngenyanga"},{"SurahNumber":74,"VerseNumber":33,"Text":"Nangobusuku xa busimka"},{"SurahNumber":74,"VerseNumber":34,"Text":"Nangentseni xa iba mhlophe"},{"SurahNumber":74,"VerseNumber":35,"Text":"Inene wona [uMlilo (yintuthumbiso)] enkulu"},{"SurahNumber":74,"VerseNumber":36,"Text":"Unjengesilumkiso kubantu"},{"SurahNumber":74,"VerseNumber":37,"Text":"Khona ukuze lowo uthandayo phakathi kwenu aqhubeke (nokukholwa) okanye ahlale phantsi (engakholwa)"},{"SurahNumber":74,"VerseNumber":38,"Text":"Wonkeumphefumlouyakubanjwangaloontouyisebenzeleyo"},{"SurahNumber":74,"VerseNumber":39,"Text":"Ngaphandle kwamadlelane okunene"},{"SurahNumber":74,"VerseNumber":40,"Text":"Aya kuba seMiyezweni, ebuzana"},{"SurahNumber":74,"VerseNumber":41,"Text":"Ngabaphuli-mthetho"},{"SurahNumber":74,"VerseNumber":42,"Text":"(Ebabuza okokuba): Yintoni na enifake eSa’kar?”"},{"SurahNumber":74,"VerseNumber":43,"Text":"Baya kuthi bona: “Sasingengabo abanye babo babethandaza"},{"SurahNumber":74,"VerseNumber":44,"Text":"Sasingondli namahlwempu"},{"SurahNumber":74,"VerseNumber":45,"Text":"Kananjalo\tsasidla\tngokuthetha\tamampunge\t(ngabo babethandaza)"},{"SurahNumber":74,"VerseNumber":46,"Text":"Kwaye sasidla ngokuyiphika iMini yembuyekezo"},{"SurahNumber":74,"VerseNumber":47,"Text":"“Sada safikelwa kukufa okwakungathandabuzeki.”"},{"SurahNumber":74,"VerseNumber":48,"Text":"Ngoko ke ayiyi kubanceda nto intethelelo yabo nabaphi na abathetheleli"},{"SurahNumber":74,"VerseNumber":49,"Text":"Yintoni kanye ngabo le nto bayitshikilelayo inkumbuzo"},{"SurahNumber":74,"VerseNumber":50,"Text":"Babe ngathi ziimbongolo zasendle ezothukileyo"},{"SurahNumber":74,"VerseNumber":51,"Text":"Ezibaleka ingonyama"},{"SurahNumber":74,"VerseNumber":52,"Text":"Ukusuka apho umntu ngamnye kubo unqwenela ukuba anikwe isiBhalo esele sandlaliwe"},{"SurahNumber":74,"VerseNumber":53,"Text":"Nakanye! Kodwa bona abanaloyiko loBomi oBuzayo"},{"SurahNumber":74,"VerseNumber":54,"Text":"Nakanye! Inene yona (i’Kur’ân) yinkumbuzo"},{"SurahNumber":74,"VerseNumber":55,"Text":"Ke kaloku lowo ufunayo uya kuyikhumbula"},{"SurahNumber":74,"VerseNumber":56,"Text":"Kananjalo abayi kukhumbula nto ngaphandle koko uAllâh Athande ukuba bakukhumbule. Yena Ufanelwe kukoyikwa, Wanele ukuba Axolele"}]}