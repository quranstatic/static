{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":84,"VerseNumber":1,"Text":"جب آسمان پھٹ پڑے گا۔"},{"SurahNumber":84,"VerseNumber":2,"Text":"اور وہ اپنے پروردگار کا حکم سن کر مان لے گا، اور اس پر لازم ہے یہی کرے۔"},{"SurahNumber":84,"VerseNumber":3,"Text":"اور جب زمین کو کھینچ دیا جائے گا۔"},{"SurahNumber":84,"VerseNumber":4,"Text":"اور اس کے اندر جو کچھ ہے وہ اسے باہر پھینک دے گی اور خالی ہوجائے گی۔"},{"SurahNumber":84,"VerseNumber":5,"Text":"اور وہ اپنے پروردگار کا حکم سن کر مان لے گی، اور اس پر لازم ہے کہ یہی کرے (اس وقت انسان کو اپنا انجام معلوم ہوجائے گا)"},{"SurahNumber":84,"VerseNumber":6,"Text":"اے انسان ! تو اپنے پروردگار کے پاس پہنچنے تک مسلسل کسی محنت میں لگا رہے گا، یہاں تک کہ اس سے جا ملے گا۔"},{"SurahNumber":84,"VerseNumber":7,"Text":"پھر جس شخص کو اس کا اعمال نامہ اس کے دائیں ہاتھ میں دیا جائے گا۔"},{"SurahNumber":84,"VerseNumber":8,"Text":"اس سے تو آسان حساب لیا جائے گا۔"},{"SurahNumber":84,"VerseNumber":9,"Text":"اور وہ اپنے گھر والوں کے پاس خوشی مناتا ہوا واپس آئے گا۔"},{"SurahNumber":84,"VerseNumber":10,"Text":"لیکن وہ شخص جس کو اس کا اعمال نامہ اس کی پشت کے پیچھے سے دیا جائے گا۔"},{"SurahNumber":84,"VerseNumber":11,"Text":"وہ موت کو پکارے گا"},{"SurahNumber":84,"VerseNumber":12,"Text":"اور بھڑکتی ہوئی آگ میں داخل ہوگا۔"},{"SurahNumber":84,"VerseNumber":13,"Text":"پہلے وہ اپنے گھر والوں کے درمیان بہت خوش رہتا تھا۔"},{"SurahNumber":84,"VerseNumber":14,"Text":"اس نے یہ سمجھ رکھا تھا کہ وہ کبھی پلٹ کر (اللہ کے سامنے) نہیں جائے گا۔"},{"SurahNumber":84,"VerseNumber":15,"Text":"بھلا کیوں نہیں ؟ اس کا پروردگار اسے یقینی طور پر دیکھ رہا تھا۔"},{"SurahNumber":84,"VerseNumber":16,"Text":"اب میں قسم کھاتا ہوں شفق کی۔"},{"SurahNumber":84,"VerseNumber":17,"Text":"اور رات کی اور ان تمام چیزوں کی جنہیں وہ سمیٹ لے۔"},{"SurahNumber":84,"VerseNumber":18,"Text":"اور چاند کی جب وہ بھر کو پورا ہوجائے۔"},{"SurahNumber":84,"VerseNumber":19,"Text":"کہ تم سب ایک منزل سے دوسری منزل کی طرف چڑھتے جاؤ گے۔"},{"SurahNumber":84,"VerseNumber":20,"Text":"پھر ان لوگوں کو کیا ہوگیا ہے کہ وہ ایمان نہیں لاتے ؟"},{"SurahNumber":84,"VerseNumber":21,"Text":"اور جب ان کے سامنے قرآن پڑھا جاتا ہے تو وہ سجدہ نہیں کرتے ؟"},{"SurahNumber":84,"VerseNumber":22,"Text":"بلکہ یہ کافر لوگ حق کو جھٹلاتے ہیں۔"},{"SurahNumber":84,"VerseNumber":23,"Text":"اور جو کچھ یہ جمع کر رہے ہیں، اللہ کو خوب معلوم ہے۔"},{"SurahNumber":84,"VerseNumber":24,"Text":"اب تم انہیں ایک دردناک عذاب کی خوشخبری سنا دو ۔"},{"SurahNumber":84,"VerseNumber":25,"Text":"البتہ جو لوگ ایمان لے آئے ہیں اور انہوں نے نیک عمل کیے ہیں، ان کو ایسا ثواب ملے گا جو کبھی ختم نہیں ہوگا۔"},{"SurahNumber":85,"VerseNumber":1,"Text":"قسم ہے برجوں والے آسمان کی۔"},{"SurahNumber":85,"VerseNumber":2,"Text":"اور اس دن کی جس کا وعدہ کیا گیا ہے۔"},{"SurahNumber":85,"VerseNumber":3,"Text":"اور حاضر ہونے والے کی اور اس کی جس کے پاس لوگ حاضر ہوں"},{"SurahNumber":85,"VerseNumber":4,"Text":"کہ خدا کی مار ہے ان خندق (کھودنے) والوں پر"},{"SurahNumber":85,"VerseNumber":5,"Text":"اس آگ والوں پر جو ایندھن سے بھری ہوئی تھی۔"},{"SurahNumber":85,"VerseNumber":6,"Text":"جب وہ اس کے پاس بیٹھے تھے۔"},{"SurahNumber":85,"VerseNumber":7,"Text":"اور وہ ایمان والوں کے ساتھ جو کچھ کر رہے تھے، اس کا نظارہ کرتے جاتے تھے۔"},{"SurahNumber":85,"VerseNumber":8,"Text":"اور وہ ایمان والوں کو کسی اور بات کی نہیں، صرف اس بات کی سزا دے رہے تھے کہ وہ اس اللہ پر ایمان لے آئے تھے جو بڑے اقتدار والا، بہت قابل تعریف ہے۔"},{"SurahNumber":85,"VerseNumber":9,"Text":"جس کے قبضے میں سارے آسمانوں اور زمین کی سلطنت ہے۔ اور اللہ ہر چیز کو دیکھ رہا ہے۔"},{"SurahNumber":85,"VerseNumber":10,"Text":"یقین رکھو کہ جن لوگوں نے مومن مردوں عورتوں کو ظلم کا نشانہ بنایا ہے، پھر توبہ نہیں کی ہے، ان کے لیے جہنم کا عذاب ہے اور ان کو آگ میں جلنے کی سزا دی جائے گی۔"},{"SurahNumber":85,"VerseNumber":11,"Text":"جو لوگ ایمان لائے ہیں اور انہوں نے نیک عمل کیے ہیں، ان کے لیے بیشک (جنت کے) ایسے باغات ہیں جن کے نیچے نہریں بہتی ہیں۔ یہ ہے بڑی کامیابی۔"},{"SurahNumber":85,"VerseNumber":12,"Text":"حقیقت یہ ہے کہ تمہارے پروردگار کی پکڑ بہت سخت ہے۔"},{"SurahNumber":85,"VerseNumber":13,"Text":"وہی پہلی مرتبہ پیدا کرتا ہے اور وہی دوبارہ پیدا کرے گا۔"},{"SurahNumber":85,"VerseNumber":14,"Text":"اور وہ بہت بخشنے والا، بہت محبت کرنے والا ہے۔"},{"SurahNumber":85,"VerseNumber":15,"Text":"عرش کا مالک ہے، بزرگی والا ہے۔"},{"SurahNumber":85,"VerseNumber":16,"Text":"جو کچھ ارادہ کرتا ہے کر گزرتا ہے۔"},{"SurahNumber":85,"VerseNumber":17,"Text":"کیا تمہارے پاس ان لشکروں کی خبر پہنچی ہے۔"},{"SurahNumber":85,"VerseNumber":18,"Text":"فرعون اور ثمود (کے لشکروں) کی ؟"},{"SurahNumber":85,"VerseNumber":19,"Text":"اس کے باوجود کافر لوگ حق کو جھٹلانے میں لگے ہوئے ہیں۔"},{"SurahNumber":85,"VerseNumber":20,"Text":"جبکہ اللہ نے ان کو گھیرے میں لیا ہوا ہے۔"},{"SurahNumber":85,"VerseNumber":21,"Text":"(ان کے جھٹلانے سے قرآن پر کوئی اثر نہیں پڑتا) بلکہ یہ بڑی عظمت والا قرآن ہے۔"},{"SurahNumber":85,"VerseNumber":22,"Text":"جو لوح محفوظ میں درج ہے۔"},{"SurahNumber":86,"VerseNumber":1,"Text":"قسم ہے آسمان کی اور رات کو آنے والے کی۔"},{"SurahNumber":86,"VerseNumber":2,"Text":"اور تمہیں کیا معلوم کہ وہ رات کو آنے والا کیا ہے ؟"},{"SurahNumber":86,"VerseNumber":3,"Text":"چمکتا ہوا ستارا"},{"SurahNumber":86,"VerseNumber":4,"Text":"کہ کوئی جان ایسی نہیں ہے جس کی کوئی نگرانی کرنے والا موجود نہ ہو۔"},{"SurahNumber":86,"VerseNumber":5,"Text":"اب انسان کو یہ دیکھنا چاہیے کہ اسے کس چیز سے پیدا کیا گیا ہے ؟"},{"SurahNumber":86,"VerseNumber":6,"Text":"اسے ایک اچھلتے ہوئے پانی سے پیدا کیا گیا ہے۔"},{"SurahNumber":86,"VerseNumber":7,"Text":"جو پیٹھ اور سینے کی ہڈیوں کے درمیان سے نکلتا ہے۔"},{"SurahNumber":86,"VerseNumber":8,"Text":"بیشک وہ اسے دوبارہ پیدا کرنے پر پوری طرح قادر ہے۔"},{"SurahNumber":86,"VerseNumber":9,"Text":"جس دن تمام پوشیدہ باتوں کی جانچ ہوگی۔"},{"SurahNumber":86,"VerseNumber":10,"Text":"تو انسان کے پاس نہ اپنا کوئی زور ہوگا نہ کوئی مددگار۔"},{"SurahNumber":86,"VerseNumber":11,"Text":"قسم ہے بارش بھرے آسمان کی۔"},{"SurahNumber":86,"VerseNumber":12,"Text":"اور پھوٹ پڑنے والی زمین کی۔"},{"SurahNumber":86,"VerseNumber":13,"Text":"کہ یہ (قرآن) ایک فیصلہ کن بات ہے۔"},{"SurahNumber":86,"VerseNumber":14,"Text":"اور یہ کوئی مذاق نہیں ہے۔"},{"SurahNumber":86,"VerseNumber":15,"Text":"بیشک یہ (کافر لوگ) چالیں چل رہے ہیں۔"},{"SurahNumber":86,"VerseNumber":16,"Text":"اور میں بھی اپنی چال چل رہا ہوں۔"},{"SurahNumber":86,"VerseNumber":17,"Text":"لہذا (اے پیغمبر) تم ان کافروں کو ڈھیل دو ، انہیں تھوڑے دنوں اپنے حال پر چھوڑ دو ۔"}]}