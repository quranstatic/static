{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":10,"VerseNumber":71,"Text":"उन्हें नूह का वृत्तान्त सुनाओ। जब उसने अपनी क़ौम से कहा, \"ऐ मेरी क़ौम के लोगो! यदि मेरा खड़ा होना और अल्लाह की आयतों के द्वारा नसीहत करना तुम्हें भारी हो गया है तो मेरा भरोसा अल्लाह पर है। तु अपना मामला ठहरा लो और अपने ठहराए हुए साझीदारों को भी साथ ले लो, फिर तुम्हारा मामला तुम पर कुछ संदिग्ध न रहे; फिर मेरे साथ जो कुछ करना है, कर डालों और मुझे मुहलत न दो।"},{"SurahNumber":10,"VerseNumber":72,"Text":"फिर यदि तुम मुँह फेरोगे तो मैंने तुमसे कोई बदला नहीं माँगा। मेरा बदला (पारिश्रामिक) बस अल्लाह के ज़िम्मे है, और आदेश मुझे मुस्लिम (आज्ञाकारी) होने का हुआ है"},{"SurahNumber":10,"VerseNumber":73,"Text":"किन्तु उन्होंने झूठला दिया, तो हमने उसे और उन लोगों को, जो उनके साथ नौका में थे, बचा लिया और उन्हें उतराधिकारी बनाया, और उन लोगो को डूबो दिया, जिन्होंने हमारी आयतों को झुठलाया था। अतः देख लो, जिन्हें सचेत किया गया था उनका क्या परिणाम हुआ"},{"SurahNumber":10,"VerseNumber":74,"Text":"फिर उसके बाद कितने ही रसूल हमने उनकी क़ौम की ओर भेजे और वे उनके पास स्पष्ट निशानियां लेकर आए, किन्तु वे ऐसे न थे कि जिसको पहले झुठला चुके हॊं, उसे मानते। इसी तरह अतिक्रमणकारियों कॆ दिलों पर हम मुहर लगा देते हैं"},{"SurahNumber":10,"VerseNumber":75,"Text":"फिर उनके बाद हमने मूसा और हारून को अपनी आयतों के साथ फ़िरऔन और उसके सरदारों के पास भेजा। किन्तु उन्होंने घमंड किया, वे थे ही अपराधी लोग"},{"SurahNumber":10,"VerseNumber":76,"Text":"अतः जब हमारी ओर से सत्य उनके सामने आया तो वे कहने लगे, \"यह तो खुला जादू है।"},{"SurahNumber":10,"VerseNumber":77,"Text":"मूसा ने कहा, \"क्या तुम सत्य के विषय में ऐसा कहते हो, जबकि यह तुम्हारे सामने आ गया है? क्या यह कोई जादू है? जादूगर तो सफल नहीं हुआ करते।"},{"SurahNumber":10,"VerseNumber":78,"Text":"उन्होंने कहा, \"क्या तू हमारे पास इसलिए आया है कि हमें उस चीज़ से फेर दे जिसपर हमने अपना बाप-दादा का पाया है और धरती में तुम दोनों की बड़ाई स्थापित हो जाए? हम तो तुम्हें माननेवाले नहीं।"},{"SurahNumber":10,"VerseNumber":79,"Text":"फ़िरऔन ने कहा, \"हर कुशल जादूगर को मेरे पास लाओ।"},{"SurahNumber":10,"VerseNumber":80,"Text":"फिर जब जादूगर आ गए तो मूसा ने उनसे कहा, \"जो कुछ तुम डालते हो, डालो।"},{"SurahNumber":10,"VerseNumber":81,"Text":"फिर जब उन्होंने डाला तो मूसा ने कहा, \"तुम जो कुछ लाए हो, जादू है। अल्लाह अभी उसे मटियामेट किए देता है। निस्संदेह अल्लाह बिगाड़ पैदा करनेवालों के कर्म को फलीभूत नहीं होने देता"},{"SurahNumber":10,"VerseNumber":82,"Text":"अल्लाह अपने शब्दों से सत्य को सत्य कर दिखाता है, चाहे अपराधी नापसन्द ही करें।"},{"SurahNumber":10,"VerseNumber":83,"Text":"फिर मूसा की बात उसकी क़ौम की संतति में से बस कुछ ही लोगों ने मानी; फ़िरऔन और उनके सरदारों के भय से कि कहीं उन्हें किसी फ़ितने में न डाल दें। फ़िरऔन था भी धरती में बहुत सिर उठाए हुए, औऱ निश्चय ही वह हद से आगे बढ़ गया था"},{"SurahNumber":10,"VerseNumber":84,"Text":"मूसा ने कहा, \"ऐ मेरी क़ौम के लोगो! यदि तुम अल्लाह पर ईमान रखते हो तो उसपर भरोसा करो, यदि तुम आज्ञाकारी हो।"},{"SurahNumber":10,"VerseNumber":85,"Text":"इसपर वे बोले, \"हमने अल्लाह पर भरोसा किया। ऐ हमारे रब! तू हमें अत्याचारी लोगों के हाथों आज़माइश में न डाल"},{"SurahNumber":10,"VerseNumber":86,"Text":"और अपनी दयालुता से हमें इनकार करनेवालों से छुटकारा दिया।"},{"SurahNumber":10,"VerseNumber":87,"Text":"हमने मूसा और उसके भाई की ओर प्रकाशना की कि \"तुम दोनों अपने लोगों के लिए मिस्र में कुछ घर निश्चित कर लो औऱ अपने घरों को क़िबला बना लो। और नमाज़ क़ायम करो और ईमानवालों को शुभसूचना दे दो।"},{"SurahNumber":10,"VerseNumber":88,"Text":"मूसा ने कहा, \"हमारे रब! तूने फ़िरऔन और उसके सरदारों को सांसारिक जीवन में शोभा-सामग्री और धन दिए है, हमारे रब, इसलिए कि वे तेरे मार्ग से भटकाएँ! हमारे रब, उनके धन नष्ट कर दे और उनके हृदय कठोर कर दे कि वे ईमान न लाएँ, ताकि वे दुखद यातना देख लें।"},{"SurahNumber":10,"VerseNumber":89,"Text":"कहा, \"तुम दोनों की प्रार्थना स्वीकृत हो चुकी। अतः तुम दोनों जमें रहो और उन लोगों के मार्ग पर कदापि न चलना, जो जानते नहीं।"}]}