{"Id":427,"LanguageCodes":["tr","tur"],"Name":"tur-suatyildirim","Author":"Suat Yildirim","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":42,"VerseNumber":51,"Text":"Allah bir insana ancak vahiy yoluyla veya bir perde arkasından hitab eder, yahut ona Kendi izniyle dilediğini vahyedecek bir elçi gönderir.Çünkü O yüceler yücesidir, tam hüküm ve hikmet sahibidir"},{"SurahNumber":42,"VerseNumber":52,"Text":"İşte böylece sana da emrimizden bir rûh vahyettik. Halbuki sen daha önce kitap nedir, iman nedir bilmezdin.Lâkin Biz onu, kullarımızdan dilediklerimize doğru yolu gösteren bir nûr kıldık.Sen gerçekten insanlara doğru yolu gösterirsin"},{"SurahNumber":42,"VerseNumber":53,"Text":"Yani göklerde ve yerde bulunan her şeyin sahibi olan Allah'ın yolunu gösterirsin.İyi bilin ki bütün işler eninde sonunda Allah’a döner, kararlar O’ndan çıkar"},{"SurahNumber":43,"VerseNumber":1,"Text":"Hâ. Mîm"},{"SurahNumber":43,"VerseNumber":2,"Text":"Açık olan ve gerçekleri açıklayan bu kitaba yemin olsun"},{"SurahNumber":43,"VerseNumber":3,"Text":"Biz düşünüp anlamanız için onu Arapça bir Kur'ân olarak indirdik"},{"SurahNumber":43,"VerseNumber":4,"Text":"O, Bizim nezdimizdeki ana kitapta saklı olup çok yücedir, hikmet doludur"},{"SurahNumber":43,"VerseNumber":5,"Text":"Siz haddi aşan bir topluluksunuz diye bu hakikatli mesajla sizi uyarmaktan vaz mı geçeceğiz? Bu mümkün değil"},{"SurahNumber":43,"VerseNumber":6,"Text":"Daha önce gelip geçmiş nesillere nice nebîler gönderdik"},{"SurahNumber":43,"VerseNumber":7,"Text":"Onlara hiçbir nebî gelmedi ki onunla alay etmiş olmasınlar"},{"SurahNumber":43,"VerseNumber":8,"Text":"Biz bunlardan, (senin Mekkeli muhataplarından) daha kuvvetli olan toplumlar helâk ettik. Nitekim öncekilerin kıssaları geçmiştir."},{"SurahNumber":43,"VerseNumber":9,"Text":"Onlara: “Gökleri ve yeri kim yarattı?” diye sorarsan, mutlaka: “Onları o Azîz ve Hakîm (O mutlak galip, tam hüküm ve hikmet sahibi) yarattı.” derler"},{"SurahNumber":43,"VerseNumber":10,"Text":"O Yaratıcıdır ki yeryüzünü sizin için beşik gibi yapmış ve yol bulmanız için yerden yollar ve geçitler var etmiştir"},{"SurahNumber":43,"VerseNumber":11,"Text":"Gökten, bir ölçüye göre su indiren de O'dur. Biz onunla ölü bir ülkeye hayat veririz.İşte siz de mezarlarınızdan öyle çıkarılacaksınız"},{"SurahNumber":43,"VerseNumber":12,"Text":"Bütün çiftleri yaratan, binmeniz için gemileri ve hayvanları var eden de O'dur"},{"SurahNumber":43,"VerseNumber":13,"Text":"Ta ki onların üstüne binerken Rabbinizin nimetini hatırlayasınız ve şöyle diyesiniz:“Bunları bizim hizmetimize veren Allah yüceler yücesidir, her türlü eksiklikten münezzehtir.O lütfetmeseydi biz buna güç yetiremezdik. Muhakkak ki biz sonunda Rabbimize döneceğiz.”"},{"SurahNumber":43,"VerseNumber":14,"Text":"Ta ki onların üstüne binerken Rabbinizin nimetini hatırlayasınız ve şöyle diyesiniz:“Bunları bizim hizmetimize veren Allah yüceler yücesidir, her türlü eksiklikten münezzehtir.O lütfetmeseydi biz buna güç yetiremezdik. Muhakkak ki biz sonunda Rabbimize döneceğiz.”"},{"SurahNumber":43,"VerseNumber":15,"Text":"Öyle iken, müşrikler tuttular kullarından bir kısmını O'nun cüz’ü (parçası) saydılar. Gerçekten insan çok nankördür"},{"SurahNumber":43,"VerseNumber":16,"Text":"Ne o, yoksa O, yaratıklarından, aklınız sıra kızları Kendisi evlat edindi de, o değerli oğulları size mi ikram etti"},{"SurahNumber":43,"VerseNumber":17,"Text":"O müşriklerden her biri, Rahman'a yakıştırdığı kız çocuğunun dünyaya geldiği haberini alınca, birden yüzü mosmor kesilir, kederinden yutkunur durur"},{"SurahNumber":43,"VerseNumber":18,"Text":"Onlar -iddialarınca- süs içinde yetişen ve tartışmada meramını kuvvetle anlatamayan kızları mı Allah'a isnad ediyorlar? (Oysa insanın en değerli saydığı şeyi Mâbud’una vermesi gerekir)"},{"SurahNumber":43,"VerseNumber":19,"Text":"Rahman'ın kulları olan melaikeyi de dişi saydılar.Ne o! Onların yaratıldıkları sırada hazır mı bulundular?Onların bu iddiaları yazılacak ve bundan ötürü onlar sorguya çekileceklerdir"},{"SurahNumber":43,"VerseNumber":20,"Text":"Bir de dediler ki: “Eğer Rahman dileseydi, biz onlara tapmazdık.”Aslında onların ciddi bir bilgileri yoktur. Onlar sırf kafadan atıyorlar"},{"SurahNumber":43,"VerseNumber":21,"Text":"Yoksa Bizim onlara daha önce verdiğimiz bir kitap varmış da onlar buna mı sarılıyorlar"},{"SurahNumber":43,"VerseNumber":22,"Text":"Hayır! Ne bilgileri var, ne kitapları! Sadece şöyle derler:“Biz babalarımızı bir dine bağlanmış gördük. Biz de onların izlerinden gidiyoruz.”"},{"SurahNumber":43,"VerseNumber":23,"Text":"İşte böylece senden önce, uyarıcı bir resul gönderdiğimiz hiçbir şehir yoktur ki oraların varlıklı kişileri:“Biz babalarımızı bir dine bağlanmış gördük. Biz de onların izlerine uyduk!” demiş olmasınlar"}]}