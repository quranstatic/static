{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":73,"VerseNumber":20,"Text":"پروردگارت آگاه است که تو و گروهی از کسانی که با تواند، نزدیک به دو سوم شب و گاهی نیمی از آن و زمانی یک سومش را [برای عبادت و خواندن قرآن] برمی خیزد، و خدا شب و روز را [دقیق و منظم] اندازه گیری می کند، و برای او مشخص است که شما هرگز نمی توانید [به علت کوتاهی و بلندی شب در طول سال، دو سوم و نصف و یک سوم را دقیقاً] اندازه گیری کنید، پس [اندازه گیری دقیق را] بر شما بخشید؛ بنابراین آنچه را از قرآن برای شما میسر است بخوانید. او می داند که به زودی برخی از شما بیمار می شوند، و گروهی برای به دست آوردن رزق و روزی خدا در زمین سفر می کنند، و بعضی در راه خدا می جنگند؛ پس آنچه را از آن میسر است بخوانید و نماز را برپا دارید و زکات بپردازید و وام نیکو به خدا بدهید؛ و آنچه را از عمل خیر برای خود پیش می فرستید، آن را نزد خدا به بهترین صورت و بزرگ ترین پاداش خواهید یافت؛ و از خدا آمرزش بخواهید که خدا بسیار آمرزنده و مهربان است"},{"SurahNumber":74,"VerseNumber":1,"Text":"ای جامه برخود پوشیده"},{"SurahNumber":74,"VerseNumber":2,"Text":"برخیز و بیم ده،"},{"SurahNumber":74,"VerseNumber":3,"Text":"و پروردگارت را بزرگ دار،"},{"SurahNumber":74,"VerseNumber":4,"Text":"و جامه ات را پاک کن،"},{"SurahNumber":74,"VerseNumber":5,"Text":"و از پلیدی دور شو"},{"SurahNumber":74,"VerseNumber":6,"Text":"و [احسانت را بر دیگران] در حالی که [آن را] بزرگ و فراوان بینی، منت مگذار،"},{"SurahNumber":74,"VerseNumber":7,"Text":"و [بر آزار دشمنان] برای پروردگارت شکیبایی ورز"},{"SurahNumber":74,"VerseNumber":8,"Text":"پس زمانی که در صور دمیده شود،"},{"SurahNumber":74,"VerseNumber":9,"Text":"آن روز، روز بسیار سختی است،"},{"SurahNumber":74,"VerseNumber":10,"Text":"بر کافران آسان نیست،"},{"SurahNumber":74,"VerseNumber":11,"Text":"مرا با کسی که او را به تنهایی آفریدم واگذار،"},{"SurahNumber":74,"VerseNumber":12,"Text":"و برایش ثروت گسترده و فراوان قرار دادم،"},{"SurahNumber":74,"VerseNumber":13,"Text":"و فرزندانی که نزدش حاضرند"},{"SurahNumber":74,"VerseNumber":14,"Text":"و نعمت ها [ی مادی و وسایل زندگی] را به طور کامل برای او فراهم آوردم،"},{"SurahNumber":74,"VerseNumber":15,"Text":"باز هم طمع دارد که بیفزایم"},{"SurahNumber":74,"VerseNumber":16,"Text":"این چنین نیست؛ زیرا او همواره به آیات ما دشمنی می ورزد،"},{"SurahNumber":74,"VerseNumber":17,"Text":"به زودی او را به بالا رفتن از گردنه عذابی بسیار سخت مجبور می کنم"},{"SurahNumber":74,"VerseNumber":18,"Text":"او [برای باطل کردن دعوت قرآن] اندیشید و [آن را] سنجید؛"},{"SurahNumber":74,"VerseNumber":19,"Text":"پس مرگ بر او باد، چگونه سنجید؟"},{"SurahNumber":74,"VerseNumber":20,"Text":"باز هم مرگ بر او باد، چگونه سنجید؟"},{"SurahNumber":74,"VerseNumber":21,"Text":"آن گاه نظر کرد،"},{"SurahNumber":74,"VerseNumber":22,"Text":"سپس چهره درهم کشید و قیافه نفرت آمیز به خود گرفت،"},{"SurahNumber":74,"VerseNumber":23,"Text":"آن گاه [از قرآن] روی گردانید و تکبّر ورزید؛"},{"SurahNumber":74,"VerseNumber":24,"Text":"پس گفت: این قرآن جز جادویی که از جادوگران پیشین حکایت شده چیزی نیست،"},{"SurahNumber":74,"VerseNumber":25,"Text":"این جز سخن بشر نمی باشد"},{"SurahNumber":74,"VerseNumber":26,"Text":"به زودی او را در سقر درآورم"},{"SurahNumber":74,"VerseNumber":27,"Text":"و تو چه می دانی سقر چیست؟"},{"SurahNumber":74,"VerseNumber":28,"Text":"[آتشی است که] نه چیزی را باقی می گذارد و نه رها می کند؛"},{"SurahNumber":74,"VerseNumber":29,"Text":"پوست بدن را [همه جانبه] دگرگون می کند؛"},{"SurahNumber":74,"VerseNumber":30,"Text":"بر آن نوزده نفر [موکّل] گمارده اند"},{"SurahNumber":74,"VerseNumber":31,"Text":"و ما موکّلان آتش را جز فرشتگان قرار نداده ایم، و شماره آنان را جز آزمایشی برای کافران مقرّر نکرده ایم تا اهل کتاب [به خاطر هماهنگی قرآن با کتابشان] یقین پیدا کنند و بر ایمان مؤمنان بیفزاید، و اهل کتاب و مؤمنان [در حقّانیّت قرآن] تردید نکنند، و تا بیماردلان و کافران بگویند: خدا از توصیف گماشتگان آتش به این [نوزده نفر] چه هدفی دارد؟ این گونه خدا هر که را بخواهد [پس از بیان حقیقت] گمراه می کند و هر که را بخواهد هدایت می نماید، و سپاهیان پروردگارت را جز خود او کسی نمی داند، و این قرآن فقط مایه تذکر و پند برای بشر است"},{"SurahNumber":74,"VerseNumber":32,"Text":"این چنین نیست [که کافران می پندارند که این حقایق افسانه است،] سوگند به ماه"},{"SurahNumber":74,"VerseNumber":33,"Text":"[و] سوگند به شب هنگامی که پشت می کند"},{"SurahNumber":74,"VerseNumber":34,"Text":"و سوگند به صبح زمانی که از پرده سیاه شب درآید و رخ نماید"},{"SurahNumber":74,"VerseNumber":35,"Text":"که بی تردید این [قرآن] از بزرگ ترین پدیده هاست؛"},{"SurahNumber":74,"VerseNumber":36,"Text":"هشدار دهنده به بشر است،"},{"SurahNumber":74,"VerseNumber":37,"Text":"برای هر کس از شما که بخواهد [به وسیله ایمان، طاعت و انجام کار خیر] پیشی جوید یا [به سبب کفر، طغیان و گناه] پس ماند؛"},{"SurahNumber":74,"VerseNumber":38,"Text":"هر کسی در گرو دست آورده های خویش است،"},{"SurahNumber":74,"VerseNumber":39,"Text":"مگر سعادتمندان"},{"SurahNumber":74,"VerseNumber":40,"Text":"که در بهشت ها از یکدیگر می پرسند"},{"SurahNumber":74,"VerseNumber":41,"Text":"از روز و حال گنهکاران،"},{"SurahNumber":74,"VerseNumber":42,"Text":"[به آنان رو کرده] می گویند: چه چیز شما را به دوزخ وارد کرد؟"},{"SurahNumber":74,"VerseNumber":43,"Text":"می گویند: ما از نمازگزاران نبودیم"},{"SurahNumber":74,"VerseNumber":44,"Text":"و به تهیدستان و نیازمندان طعام نمی دادیم"},{"SurahNumber":74,"VerseNumber":45,"Text":"و با فرورفتگان [در گفتار و کردار باطل] فرومی رفتیم،"},{"SurahNumber":74,"VerseNumber":46,"Text":"و همواره روز جزا را انکار می کردیم"},{"SurahNumber":74,"VerseNumber":47,"Text":"تا آنکه مرگ ما فرا رسید"},{"SurahNumber":74,"VerseNumber":48,"Text":"پس آنان را شفاعت شفیعان سودی نمی دهد؛"},{"SurahNumber":74,"VerseNumber":49,"Text":"آنان را چه شده که از تذکر و هشدار روی گردانند؟"},{"SurahNumber":74,"VerseNumber":50,"Text":"گویی گورخرانی وحشی و رمیده اند"},{"SurahNumber":74,"VerseNumber":51,"Text":"که از [چنگال] شیری گریخته اند؛"},{"SurahNumber":74,"VerseNumber":52,"Text":"بلکه هر کدام از آنان توقع دارد نامه هایی سرگشاده [از سوی خدا] دریافت دارد"},{"SurahNumber":74,"VerseNumber":53,"Text":"این چنین نیست [که علت فرارشان از دین برای دریافت نکردن نامه باشد] بلکه [فرارشان برای این است که] از آخرت نمی ترسند؛"},{"SurahNumber":74,"VerseNumber":54,"Text":"این چنین نیست [که نامه سرگشاده ای از سوی ما به آنان رسد]، بلکه بی تردید این قرآن تذکر و هشداری است [که برای جهانیان کافی است]"},{"SurahNumber":74,"VerseNumber":55,"Text":"پس هرکه بخواهد از آن پند گیرد،"},{"SurahNumber":74,"VerseNumber":56,"Text":"و از آن پند نمی گیرند مگر آنکه خدا بخواهد، او سزاوار است که از وی پروا کنند، و سزاوار است که به آمرزشش امید بندند"}]}