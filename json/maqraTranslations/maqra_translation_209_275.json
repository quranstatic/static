{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":51,"VerseNumber":31,"Text":"Iye adati, “Kodi inu Atumwi uthenga wanu ndi wotani?”"},{"SurahNumber":51,"VerseNumber":32,"Text":"Iwo adati, “Ife tatumidwa kwa anthu ochimwa.”"},{"SurahNumber":51,"VerseNumber":33,"Text":"“Kuti tigwetse pa iwo miyala yamakande.”"},{"SurahNumber":51,"VerseNumber":34,"Text":"“Idakonzedwa ndi Ambuye wako kudza kwa anthu oswa malamulo.”"},{"SurahNumber":51,"VerseNumber":35,"Text":"Ndipo Ife tidatulutsa anthu okhulupirira amene adali momwemo"},{"SurahNumber":51,"VerseNumber":36,"Text":"Koma sitidapezemo mabanja a Chisilamu kupatula banja limodzi lokha basi"},{"SurahNumber":51,"VerseNumber":37,"Text":"Ndipo Ife tidasiyamo chizindikiro kwa iwo amene amaopa chilango chowawa"},{"SurahNumber":51,"VerseNumber":38,"Text":"Ndi mwa Mose. Pamene tidamutumiza kwa Farawo ndi zizindikiro zooneka"},{"SurahNumber":51,"VerseNumber":39,"Text":"Koma Farawo adakana pamodzi ndi mafumu ake nati, “Ndiwe munthu wamatsenga kapena munthu wa misala.”"},{"SurahNumber":51,"VerseNumber":40,"Text":"Motero tidamugwira pamodzi ndi gulu la asirikali ake ndi kuwamiza onse m’nyanja pamene iye ndiye adali wolakwa"},{"SurahNumber":51,"VerseNumber":41,"Text":"Ndipo mwa a Aad pamene tidawatumizira mphepo yoononga"},{"SurahNumber":51,"VerseNumber":42,"Text":"Imene sidasiye chilichonse chimene idalimbana nacho kupatula kuchiononga ndi kuchisandutsa phulusa"},{"SurahNumber":51,"VerseNumber":43,"Text":"Ndipo mwa anthu a Thamoud. Pamene adauzidwa kuti, “Basangalalani kanthawi kochepa.”"},{"SurahNumber":51,"VerseNumber":44,"Text":"Koma iwo adaphwanya lamulo la Ambuye wawo mwamwano, kotero mabingu adawaononga iwo ali kuona"},{"SurahNumber":51,"VerseNumber":45,"Text":"Kotero iwo adalibe mphamvu zodzuka kapena zodzitetezera"},{"SurahNumber":51,"VerseNumber":46,"Text":"Ndi anthu a Nowa iwo asanadze. Ndithudi iwo adali anthu oswa malamulo"},{"SurahNumber":51,"VerseNumber":47,"Text":"Ife tidakonza kumwamba mwamphamvu ndiponso mwaluso. Ndipo, ndithudi, ndife amene timapanga kukula kwa mlengalenga"},{"SurahNumber":51,"VerseNumber":48,"Text":"Ndipo dziko, tidamwaza. Kodi ndife omwaza bwino bwanji"},{"SurahNumber":51,"VerseNumber":49,"Text":"Ndipo zonse zimene tidalenga tidazilenga ziwiriziwiri kuti mukhoza kukumbukira"},{"SurahNumber":51,"VerseNumber":50,"Text":"Kotero thawirani kwa Mulungu. Ndithudi Ine ndine mchenjezi wooneka kwa inu wochokera kwa Iye"},{"SurahNumber":51,"VerseNumber":51,"Text":"Ndipo musapange fano kukhala lopembedzedwa pamodzi ndi Mulungu. Ndithudi ine ndine mchenjezi wooneka kwa inu wochokera kwa Iye"},{"SurahNumber":51,"VerseNumber":52,"Text":"Chimodzimodzi palibe Mtumwi amene adadza kwa anthu amene sadamunenere mawu ofanana monga akuti: “Wamatsenga kapena munthu wopenga!”"},{"SurahNumber":51,"VerseNumber":53,"Text":"Kodi uwu ndi mwambo umene akhala ali kusiyirana wina ndi mnzake? Iyayi, iwo ndi anthu amene ali kuswa malamulo mopyola muyeso"},{"SurahNumber":51,"VerseNumber":54,"Text":"Kotero uwaleke chifukwa iwe ulibe mlandu"},{"SurahNumber":51,"VerseNumber":55,"Text":"Ndipo kumbutsa chifukwa chikumbutso chimathandiza anthu okhulupirira"},{"SurahNumber":51,"VerseNumber":56,"Text":"Ndipo Ine ndidalenga majini ndi anthu kuti azindipembedza Ine"},{"SurahNumber":51,"VerseNumber":57,"Text":"Ine sindiwapempha chakudya ndipo sindiwafunsa kuti azindidyetsa Ine"},{"SurahNumber":51,"VerseNumber":58,"Text":"Ndithudi ndi Mulungu yekha amene amapereka chakudya chonse, Mwini mphamvu zonse ndi wolimba kwambiri"},{"SurahNumber":51,"VerseNumber":59,"Text":"Ndithudi anthu onse olakwa adzalandira gawo longa limene anzawo olakwa akale adalandira, kotero asandifunse Ine kuchita mofulumira"},{"SurahNumber":51,"VerseNumber":60,"Text":"Kotero tsoka kwa onse osakhulupirira kuchokera ku tsiku lomwe iwo alonjezedwa"},{"SurahNumber":52,"VerseNumber":1,"Text":"Ndi pali phiri"},{"SurahNumber":52,"VerseNumber":2,"Text":"Ndi pali Buku lolemekezeka"},{"SurahNumber":52,"VerseNumber":3,"Text":"Lili chikopa chosapinda"},{"SurahNumber":52,"VerseNumber":4,"Text":"Ndi pali Bait – Ul-Ma’mur (Nyumba imene ili kumwamba yolingana ndi Kaaba imene ili ku Makka ndipo imaonedwa ndi angelo pafupipafupi)"},{"SurahNumber":52,"VerseNumber":5,"Text":"Ndi pali denga lonyamuka"},{"SurahNumber":52,"VerseNumber":6,"Text":"Ndi pali nyanja yodzadzidwa ndi madzi ambiri"},{"SurahNumber":52,"VerseNumber":7,"Text":"Ndithudi chilango cha Ambuye wako chidzakwaniritsidwa"},{"SurahNumber":52,"VerseNumber":8,"Text":"Palibe wina amene angachiletse"},{"SurahNumber":52,"VerseNumber":9,"Text":"Pa tsiku limeneli, kumwamba kudzagwedezeka koopsa"},{"SurahNumber":52,"VerseNumber":10,"Text":"Ndipo mapiri adzagudubuzika osakhalanso china chake"},{"SurahNumber":52,"VerseNumber":11,"Text":"Kotero tsoka, patsiku limeneli kwa anthu abodza"},{"SurahNumber":52,"VerseNumber":12,"Text":"Amene amatangwanika ndi mabodza"},{"SurahNumber":52,"VerseNumber":13,"Text":"Patsikuli iwo adzatengedwa ndi kuponyedwa mwamphamvu ku moto wa ku Gahena"},{"SurahNumber":52,"VerseNumber":14,"Text":"Uwu ndi moto umene mumati ndi bodza"},{"SurahNumber":52,"VerseNumber":15,"Text":"Kodi amenewa ndi matsenga kapena simutha kuona"},{"SurahNumber":52,"VerseNumber":16,"Text":"Lawani kutentha kwake ndipo kaya inu mupirira kapena ayi, kwa inu ndi chimodzimodzi; inu muli kulandira malipiro a ntchito zomwe mumachita"},{"SurahNumber":52,"VerseNumber":17,"Text":"Ndithudi iwo amene ali olungama, adzakhala m’minda mwamtendere"},{"SurahNumber":52,"VerseNumber":18,"Text":"Kusangalala chifukwa cha zimene Ambuye wawo wawapatsa ndipo Ambuye wawo wawapulumutsa ku chilango cha ku Gahena"},{"SurahNumber":52,"VerseNumber":19,"Text":"“Idyani ndi kumwa mwachisangalalo chifukwa cha ntchito zanu zabwino zomwe mudachita.”"},{"SurahNumber":52,"VerseNumber":20,"Text":"Iwo adzakhala pa mipando yawofowofo, yoikidwa m’mizere. Ndipo Ife tidzawakwatitsa kwa amene ali ndi maso akuluakulu ndi okongola"},{"SurahNumber":52,"VerseNumber":21,"Text":"Ndipo iwo amene amakhulupirira ndipo ana awo amawatsatira m’chipembedzo, oterewa tidzawakumaniza ndi mabanja awo ndipo Ife sitidzawachotsera chilichonse cha malipiro a ntchito zawo zabwino. Munthu aliyense adzafunsidwa malinga ndi ntchito zake"},{"SurahNumber":52,"VerseNumber":22,"Text":"Ndipo tidzawapatsa zipatso ndi nyama zimene iwo afuna"},{"SurahNumber":52,"VerseNumber":23,"Text":"Kumeneko iwo adzapatsana wina ndi mnzake chikho chimene mulibe zinthu zopanda pake kapena uchimo"}]}