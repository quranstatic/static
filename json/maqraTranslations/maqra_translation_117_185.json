{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":17,"VerseNumber":99,"Text":"Shin, kuma ba su gani ba (cewa) lalle ne Allah, wandaYa halicci sammai da ƙasa, Mai ikon yi ne a kan Ya halicci misalinsu? Kuma Ya sanya wani ajali wanda babu kokwanto a cikinsa? Sai azzalumai suka ƙi face kafirci"},{"SurahNumber":17,"VerseNumber":100,"Text":"Ka ce: \"Da dai ku, kuna mallakar taskokin rahamar Ubangijina, a lokacin, haƙiƙa da kun kame domin tsoron ƙarewar taskokin. Kuma mutum ya kasance mai ƙwauro ne"},{"SurahNumber":17,"VerseNumber":101,"Text":"Kuma lalle ne haƙiƙa Mun bai wa Musa ayoyi guda tara bayyanannu, sai ka tambayi Bani Isra'ila, a lokacin da ya je musu, sai Fir'auna ya ce masa, \"Lalle ni, ina zaton ka, ya Musa, sihirtacce"},{"SurahNumber":17,"VerseNumber":102,"Text":"Ya ce: \"lalle ne haƙiƙa ka sani babu wanda ya saukar da waɗannan, face Ubangijin sammai da ƙasa domin su zama abubuwan lura. Kuma lalle ne ni, haƙiƙa, ina zaton ka, ya Fir'auna, halakakke"},{"SurahNumber":17,"VerseNumber":103,"Text":"Sai ya yi nufin fitar da su daga ƙasar, sai Muka nutsar da shi, shi da wanda yake tare da shi gaba ɗaya"},{"SurahNumber":17,"VerseNumber":104,"Text":"Kuma Muka ce: daga bayansa ga Bani Isra'ila, \"Ku zauni ƙasar. Sa'an nan idan wa'adin ƙarshe ya zo, za Mu je da ku jama'a-jama'a"},{"SurahNumber":17,"VerseNumber":105,"Text":"Kuma da gaskiya Muka saukar da shi, kuma da gaskiya ya sauka. Kuma ba Mu aike ka ba face kana mai bayar da bushara kuma mai gargaɗi"},{"SurahNumber":17,"VerseNumber":106,"Text":"Kuma yana abin karatu Mun rarraba shi domin ka karanta shi ga mutane a kan jinkiri kuma Mun sassaukar da shi sassaukarwa"},{"SurahNumber":17,"VerseNumber":107,"Text":"Ka ce: \"Ku yi imani da Shi, ko kuwa kada ku yi imani, lalle ne waɗanda aka bai wa ilmi daga gabaninsa, idan ana karatunsa a kansu, suna faɗuwa ga haɓoɓinsu, suna masu sujada"},{"SurahNumber":17,"VerseNumber":108,"Text":"Kuma suna cewa: Tsarki ya tabbata ga Ubangijinmu! Lalle ne wa'adin Ubangijinmu ya kasance, haƙiƙa, abin aikatawa"},{"SurahNumber":17,"VerseNumber":109,"Text":"Kuma suna faɗuwa ga haɓoɓinsu suna kuka, kuma yana ƙara musu tsoro"},{"SurahNumber":17,"VerseNumber":110,"Text":"Ka ce: \"Ku kirayi Allah ko kuwa ku kirayi Mai rahama. Kowane kuka kira to Yana da sunaye mafi kyau. Kuma, kada ka bayyana ga sallarka, kuma kada ka ɓoye ta. Ka nemi hanya a tsakanin wancan"},{"SurahNumber":17,"VerseNumber":111,"Text":"Kuma ka ce: \"Godiya ta tabbata ga Allah wanda bai riƙi ɗa ba kuma abokin tarayya bai kasance a gare Shi ba a cikin mulkinSa, kuma wani masoyi saboda wulakancin bai kasance a gare Shi ba.\" Kuma ka girmama Shi, girmamawa"},{"SurahNumber":18,"VerseNumber":1,"Text":"Godiya ta tabbata ga Allah wanda Ya saukar da Littafi a kan bawansa kuma bai sanya karkata ba a gare shi"},{"SurahNumber":18,"VerseNumber":2,"Text":"Madaidaici, domin Ya yi gargaɗi da azaba mai tsanani daga gare shi, kuma Ya yi bushara ga muminai, waɗanda suke aikata ayyuka na ƙwarai da (cewa) suna da wata lada mai kyau"},{"SurahNumber":18,"VerseNumber":3,"Text":"Suna masu zama a cikinta har abada"},{"SurahNumber":18,"VerseNumber":4,"Text":"Kuma Ya yi gargaɗi ga waɗanda suka ce: \"Allah yana da ɗa"},{"SurahNumber":18,"VerseNumber":5,"Text":"Ba su da wani ilmi game da wannan magana, kuma iyayensu ba su da shi, abin da ke fita daga bakunansu ya girma ga ya zama kalmar faɗa! Ba su faɗan kome face ƙarya"},{"SurahNumber":18,"VerseNumber":6,"Text":"To, ka yi kusa ka halaka ranka a gurabbansu, wai domin ba su yi imani da wannan labari ba saboda baƙin ciki"},{"SurahNumber":18,"VerseNumber":7,"Text":"Lalle ne Mu, Mun sanya abin da ke kan ƙasa wata ƙawa ce gare ta, domin Mu jarraba su; wanne daga cikinsu zai zama mafi kyau ga aiki"},{"SurahNumber":18,"VerseNumber":8,"Text":"Kuma lalle Mu, Masu sanya abin da ke a kanta (ya zama) turɓaya ƙeƙasasshiya ne"},{"SurahNumber":18,"VerseNumber":9,"Text":"Ko kuwa ka yi zaton cewa ma'abuta kogo da allo sun kasance abin mamaki daga ayoyin Allah"},{"SurahNumber":18,"VerseNumber":10,"Text":"A lokacin da samarin suka tattara zuwa ga kogon, sai suka ce: \"Ya Ubangijinmu! Ka ba mu wata rahama daga gare Ka, kuma Ka sauƙaƙe mana (samun) shiriya daga al'amarinmu"},{"SurahNumber":18,"VerseNumber":11,"Text":"Sai Muka yi duka a kan kunnunwansu, a cikin kogon, shekaru masu yawa"},{"SurahNumber":18,"VerseNumber":12,"Text":"Sa'an nan Muka tayar da su, domin Mu san wane ɗayan ƙungiyoyin biyu suka fi lissafi ga abin da suka zauna na lokacin"},{"SurahNumber":18,"VerseNumber":13,"Text":"Mu ne ke jeranta maka labarinsu da gaskiya. Lalle ne su, waɗansu samari ne. Sun yi imani da Ubangijinsu, kuma Muka ƙara musu wata shiriya"},{"SurahNumber":18,"VerseNumber":14,"Text":"Kuma Muka ɗaure a kan zukatansu, a lokacin da suka tsayu, sa'an nan suka ce: \"Ubangijinmu Shi ne Ubangijin sammai daƙasa. Ba za mu kirayi waninSa abin bautawa ba. (Idan mun yi haka) lalle ne, haƙiƙa, mun faɗi abin da ya ƙetare haddi a sa'an nan"},{"SurahNumber":18,"VerseNumber":15,"Text":"Ga waɗannan mutanenmu sun riƙi waninSa abin bautawa! Don me ba su zuwa da wata hujja bayyananna a kansu (waɗanda ake bautawar)? To, wane ne mafi zalunci daga wanda ya ƙaga ƙarya ga Allah"},{"SurahNumber":18,"VerseNumber":16,"Text":"Kuma idan kun nisance su su da abin da suke bautawa, face Allah, to, ku tattara zuwa ga kogon sai Ubangijinku Ya watsa muku daga rahamarSa kuma Ya sauƙaƙe muku madogara daga al'amarinku"}]}