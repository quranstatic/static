{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":87,"VerseNumber":1,"Text":"Zukisa igama leNkosi, UMlondolozi, Ophakamileyo"},{"SurahNumber":87,"VerseNumber":2,"Text":"Odale, Wacwangcisa ngokupheleleyo"},{"SurahNumber":87,"VerseNumber":3,"Text":"Owise (umthetho), Wanika isiKhokelo"},{"SurahNumber":87,"VerseNumber":4,"Text":"Ovelise amadlelo aluhlaza"},{"SurahNumber":87,"VerseNumber":5,"Text":"Aphinde awaguqule, Awenze atshazwe"},{"SurahNumber":87,"VerseNumber":6,"Text":"Siyakukufundisawena(Muhammadi’Kur’ân) ngamanqanaba ukuze ungalibali"},{"SurahNumber":87,"VerseNumber":7,"Text":"Ngaphandle koko uAllâh Athande (ukuba ukulibale). Inene Yena Uyakwazi okubonakalayo nokungabonakaliyo"},{"SurahNumber":87,"VerseNumber":8,"Text":"Siya kukwenzela lula indlela yakho ukuze kube lula (ukushumayela i-Islam)"},{"SurahNumber":87,"VerseNumber":9,"Text":"Ngoko ke nika isilumkiso eluntwini kuba isilumkiso siluncedo"},{"SurahNumber":87,"VerseNumber":10,"Text":"Uya kusiphulaphula onoloyiko"},{"SurahNumber":87,"VerseNumber":11,"Text":"Kodwa asiyi kuhoywa ngonelishwa"},{"SurahNumber":87,"VerseNumber":12,"Text":"Yena lowo uya kungeniswa kuMlilokazi omkhulu"},{"SurahNumber":87,"VerseNumber":13,"Text":"Akayi kufa apho engayi kuphila"},{"SurahNumber":87,"VerseNumber":14,"Text":"Inene uyaphumelela ozihlambululayo"},{"SurahNumber":87,"VerseNumber":15,"Text":"(Ohlala)\tekhumbula\tigama\tleNkosi\tyakhe\tathandaze nokuthandaza"},{"SurahNumber":87,"VerseNumber":16,"Text":"Kodwa nina nikhetha ubomi beli hlabathi"},{"SurahNumber":87,"VerseNumber":17,"Text":"Nangona uBomi Obuzayo ibobona bulungileyo bungenaso nasiphelo"},{"SurahNumber":87,"VerseNumber":18,"Text":"Inene oku kukwiziBhalo zokuqala"},{"SurahNumber":87,"VerseNumber":19,"Text":"IziBhalo zikaIbrâhîm noMûsâ"},{"SurahNumber":88,"VerseNumber":1,"Text":"Ingaba iindaba zesiganeko (esikhulu) zifikile na kuwe"},{"SurahNumber":88,"VerseNumber":2,"Text":"Ubuso babanye ngaloo Mini buya kudangala, (budane)"},{"SurahNumber":88,"VerseNumber":3,"Text":"Besebenze nzima, bediniwe. (ngenxa yokuzinikela kunqulo zithixo)"},{"SurahNumber":88,"VerseNumber":4,"Text":"bangeniswe eMlilweni odwanguzayo"},{"SurahNumber":88,"VerseNumber":5,"Text":"Besezwa amanzi omthombo obilayo"},{"SurahNumber":88,"VerseNumber":6,"Text":"Akuyi kubakho kutya kwabo (apho) ngaphandle kwe- ‘Dhari’1 ekrakra"},{"SurahNumber":88,"VerseNumber":7,"Text":"Engayi kubondla, ingayi kudambisa ndlala"},{"SurahNumber":88,"VerseNumber":8,"Text":"Ubuso babanye ngaloo Mini buya kuchulumanca"},{"SurahNumber":88,"VerseNumber":9,"Text":"Bevuyiswa yimizamo yabo"},{"SurahNumber":88,"VerseNumber":10,"Text":"EMyezweni ophakamileyo"},{"SurahNumber":88,"VerseNumber":11,"Text":"Apho bangayi kuphinda beve ntetho inabungozi nabudenge"},{"SurahNumber":88,"VerseNumber":12,"Text":"Apho kuya kubakho umthombo ompompozayo"},{"SurahNumber":88,"VerseNumber":13,"Text":"Apho kuya kubakho iitrone eziphakamileyo"},{"SurahNumber":88,"VerseNumber":14,"Text":"Neendebe esele zilungisiwe kakade"},{"SurahNumber":88,"VerseNumber":15,"Text":"Neemandlalo (ezitofo-tofo) esele zidwelisiwe"},{"SurahNumber":88,"VerseNumber":16,"Text":"Neenkukho ezimfuma-mfuma sele zandlaliwe"},{"SurahNumber":88,"VerseNumber":17,"Text":"Abaziqwalaseli na iinkamela ukuba zidalwe kanjani"},{"SurahNumber":88,"VerseNumber":18,"Text":"Nesibhakabhaka ukuba siphakanyiswe kanjani na"},{"SurahNumber":88,"VerseNumber":19,"Text":"Neentaba (ezi) ukuba zimile (zaqina kanjani)"},{"SurahNumber":88,"VerseNumber":20,"Text":"Nomhlaba (lo) ukuba wandlalwe kanjani na"},{"SurahNumber":88,"VerseNumber":21,"Text":"Bakhumbuze ke (Muhammad), inene wena ungumkhumbuzi"},{"SurahNumber":88,"VerseNumber":22,"Text":"Awungomyaleli wabo"},{"SurahNumber":88,"VerseNumber":23,"Text":"Ngaphandle kwalowo ujibilikayo alahle ukholo"},{"SurahNumber":88,"VerseNumber":24,"Text":"Yena uAllâh Uya kumohlwaya ngesohlwayo esikhulu"},{"SurahNumber":88,"VerseNumber":25,"Text":"Inene kuThi kulapho baza kubuyela khona"},{"SurahNumber":88,"VerseNumber":26,"Text":"Kananjalo inene kukuThi apho baza kuphendula khona"},{"SurahNumber":89,"VerseNumber":1,"Text":"Ndifunga ngoms’obomvu"},{"SurahNumber":89,"VerseNumber":2,"Text":"Nangobusuku1 obulishumi"},{"SurahNumber":89,"VerseNumber":3,"Text":"Nangoku(dalwe) ngambini nangokungumnqakathi"},{"SurahNumber":89,"VerseNumber":4,"Text":"Nangobusuku xa busimka"},{"SurahNumber":89,"VerseNumber":5,"Text":"Ingaba kwezi (zifungo) zingentla apha akukho bungqina baneleyo na kubantu abanengqiqo (ukuba bashenxe kuzo zonke iintlobo zezono)"},{"SurahNumber":89,"VerseNumber":6,"Text":"Awubonanga na (Muhammad) ukuba iNkosi yakho Yenza njani na ngabantu bakwa’Ad"},{"SurahNumber":89,"VerseNumber":7,"Text":"Abakwa-Iram (ababebade kakhulu) ngathi ziintsika"},{"SurahNumber":89,"VerseNumber":8,"Text":"Ekungazanga kuphinde kudalwe abafana nabo ezweni"},{"SurahNumber":89,"VerseNumber":9,"Text":"Kanti namaThamûd ayeqhekeza amatye entlanjeni (akhe imizi yawo)"},{"SurahNumber":89,"VerseNumber":10,"Text":"Nabantu bakwaFir’awn umnini zibonda"},{"SurahNumber":89,"VerseNumber":11,"Text":"Abagabadela, batsiba imida ehlabathini"},{"SurahNumber":89,"VerseNumber":12,"Text":"Kulo apho benza ubutshinga obugqithisileyo"},{"SurahNumber":89,"VerseNumber":13,"Text":"Ngoko ke iNkosi yakho yathulula phezu kwabo iintlobo ngeentlobo zezohlwayo ezibuhlungu"},{"SurahNumber":89,"VerseNumber":14,"Text":"Inene iNkosi yakho Ihlala Ibajongile"},{"SurahNumber":89,"VerseNumber":15,"Text":"Ke kaloku umntu, Ithi iNkosi yakhe Isakumvavanya ngokumnika intlonipheko nendyebo, asuke athi: (ngokuzigwagwisa): “INkosi yam Indinike intlonipheko.”"},{"SurahNumber":89,"VerseNumber":16,"Text":"Kodwa Ithi Yakumvavanya ngokuthi Imnciphisele isixhaso sakhe, (aqale) athi: “INkosi yam Indincitshile.”"},{"SurahNumber":89,"VerseNumber":17,"Text":"Nakanye! Nina anizixabisanga iinkedama"},{"SurahNumber":89,"VerseNumber":18,"Text":"Yaye anikhuthazani ngokondla abasweleyo"},{"SurahNumber":89,"VerseNumber":19,"Text":"Yaye nidla amafa abo onke ngokunyoluka"},{"SurahNumber":89,"VerseNumber":20,"Text":"Kwaye nithanda ubutyebi ngothando olugqithisileyo"},{"SurahNumber":89,"VerseNumber":21,"Text":"Nakanye! Xa umhlaba ucunyuzwe wangumgubo"},{"SurahNumber":89,"VerseNumber":22,"Text":"NeNkosi\tyakho\tIze\tneengelosi\t(zimi)\tngokwemiqolo ngemiqolo"},{"SurahNumber":89,"VerseNumber":23,"Text":"NesiHogo siya kuziswa kufutshane ngaloo Mini. Ngaloo Mini umntu uya kukhumbula, kodwa loo nkumbulo iya kumnceda ntoni"},{"SurahNumber":89,"VerseNumber":24,"Text":"Uya kuthi: “Kwowu! Akwaba ndandizenzele imisebenzi elungileyo kwangaphambili (ukusindisa) ubomi bam"},{"SurahNumber":89,"VerseNumber":25,"Text":"Ke kaloku ngaloo Mini akukho mntu uya kohlwaya ngohlobo Aya kohlwaya ngalo Yena (uAllâh)"},{"SurahNumber":89,"VerseNumber":26,"Text":"Akukho mntu uya kuqamangela abenzi (bobubi ngohlobo) Aya kuqamangela ngalo Yena"},{"SurahNumber":89,"VerseNumber":27,"Text":"(Kuya kuthiwa kumntu okholiweyo): “Wena ke mphefumlo osekuphumleni nasekwanelisekeni okupheleleyo"},{"SurahNumber":89,"VerseNumber":28,"Text":"Buyela eNkosini yakho ukholisekile, uYikholisile (naYo)"},{"SurahNumber":89,"VerseNumber":29,"Text":"Ngena ngoko phakathi kwezicaka zaM"},{"SurahNumber":89,"VerseNumber":30,"Text":"Ngena ke ePaladesi yaM.”"}]}