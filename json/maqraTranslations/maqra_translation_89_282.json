{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":11,"VerseNumber":6,"Text":"I nie ma ani jednego zwierzęcia na ziemi, którego zaopatrzenie nie przypadałoby Bogu. On zna jego miejsce przebywania i jego miejsce odpoczynku. Wszystko jest w Księdze jasnej"},{"SurahNumber":11,"VerseNumber":7,"Text":"On jest Tym, który stworzył niebiosa i ziemię w ciągu sześciu dni - a Jego tron był na wodzie - aby wypróbować, który z was jest lepszy w działaniu. A jeśli powiesz: \"Zaprawdę; zostaniecie wskrzeszeni, po śmierci\" to oni z pewnością powiedzą: \"To są tylko czary oczywiste"},{"SurahNumber":11,"VerseNumber":8,"Text":"Jeśli My opóźnimy im karę do pewnego obliczonego czasu, to oni z pewnością powiedzą: \"Cóż to ją powstrzymuje?\" Czyż nie tak?! W dniu, kiedy ona przyjdzie do nich, nie będzie można jej od nich odwrócić; i obejmie ich to, z czego oni się wyśmiewali"},{"SurahNumber":11,"VerseNumber":9,"Text":"Jeśli My dajemy człowiekowi zakosztować Naszego miłosierdzia, a potem mu je zabieramy, to on jest zrozpaczony i niewdzięczny"},{"SurahNumber":11,"VerseNumber":10,"Text":"A jeśli damy mu zakosztować dobrodziejstwa po utrapieniu, jakie go dotknęło, to on z pewnością powie: \"Odeszły ode mnie przykrości!\" Zaprawdę, on wtedy jest uradowany, dumny"},{"SurahNumber":11,"VerseNumber":11,"Text":"Inaczej ci, którzy są cierpliwi i pełnią dobre dzieła; oni otrzymają przebaczenie i nagrodę wielką"},{"SurahNumber":11,"VerseNumber":12,"Text":"Być może, pomijasz część tego, co zostało ci objawione, i ściska się twoja pierś z obawy, że powiedzą: \"Dlaczego nie został mu zesłany skarb albo dlaczego nie przyszedł z nim anioł?!\" Ty jesteś tylko ostrzegającym, a Bóg jest opiekunem czuwającym nad każdą rzeczą"},{"SurahNumber":11,"VerseNumber":13,"Text":"Albo też powiedzą: \"On to wymyślił.\" Powiedz: \"Przynieście dziesięć sur zmyślonych, podobnych do niego; i wzywajcie, kogo możecie, poza Bogiem, jeśli mówicie prawdę"},{"SurahNumber":11,"VerseNumber":14,"Text":"Jeśli oni wam nie odpowiedzą, to wiedzcie, że to wszystko zostało objawione tylko z wiedzą Boga i że nie ma boga, jak tylko On! Czyż więc nie poddacie się całkowicie"},{"SurahNumber":11,"VerseNumber":15,"Text":"Ten, kto chce życia tego świata i jego ozdoby... My im zapłacimy w pełni tutaj, ale i tam nie doznają oni szkody"},{"SurahNumber":11,"VerseNumber":16,"Text":"To są tacy, dla których w życiu ostatecznym nie będzie nic innego, jak tylko ogień. I daremne będzie to, czego na nim dokonali, i bezużyteczne, co uczynili"},{"SurahNumber":11,"VerseNumber":17,"Text":"Ten, kto polega na jasnym dowodzie, pochodzącym od jego Pana i recytowanym przez Jego świadka, mając przed sobą Księgę Mojżesza jako przewodnika i miłosierdzie - tacy jak on wierzą w niego. A kto spośród zwolenników różnych partii nie wierzy w niego, to ogień będzie jego miejscem spotkania. Nie powątpiewaj więc w to objawienie, ponieważ ono jest prawdą od twego Pana. Lecz, zaprawdę, większość ludzi nie wierzy"},{"SurahNumber":11,"VerseNumber":18,"Text":"A czy jest ktoś bardziej niesprawiedliwy aniżeli ten, kto wymyśla kłamstwo przeciw Bogu? Tacy będą przedstawieni swojemu Panu i świadkowie powiedzą: \"Oto są ci, którzy skłamali swemu Panu!\" Czyż przekleństwo Boga nie spadnie na niesprawiedliwych"},{"SurahNumber":11,"VerseNumber":19,"Text":"Na tych, którzy odwracają od drogi Boga, poszukując na niej krzywizny, i którzy nie wierzą w życie ostateczne"},{"SurahNumber":11,"VerseNumber":20,"Text":"Ci nie są w mocy zmienić czegokolwiek na ziemi i nie ma dla nich opiekunów, poza Bogiem. Im kara zostanie podwojona. Oni nie mogli słyszeć i nie mogli też jasno widzieć"},{"SurahNumber":11,"VerseNumber":21,"Text":"Oto ci, którzy zgubili samych siebie. I to, co wymyślili, odsunęło się od nich"},{"SurahNumber":11,"VerseNumber":22,"Text":"Nie ma żadnej wątpliwości, że w życiu ostatecznym oni będą najbardziej stratni"},{"SurahNumber":11,"VerseNumber":23,"Text":"Zaprawdę, ci, którzy uwierzyli i którzy czynili dobre dzieła, i którzy są pokorni przed swoim Panem - będą mieszkańcami Ogrodu; oni tam będą przebywać na wieki"}]}