{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":87,"VerseNumber":1,"Text":"Takasa Jina la Mola wako Aliyetukuka na kuepukana na mshirika na kila sifa pungufu kwa namna inayonasibiana na utukufu Wake na utakatifu Wake"},{"SurahNumber":87,"VerseNumber":2,"Text":"Aliyeumba viumbe Akalitengeneza umbo lao na kulifanya zuri"},{"SurahNumber":87,"VerseNumber":3,"Text":"Na Aliyekadiria kila kitu na kukipeleka njia inayonasibiana nacho"},{"SurahNumber":87,"VerseNumber":4,"Text":"Na Aliyeotesha nyasi mbiti zenye rangi ya kijani"},{"SurahNumber":87,"VerseNumber":5,"Text":"Akazifanya baadaye kuwa kavu zilizobadilika rangi"},{"SurahNumber":87,"VerseNumber":6,"Text":"Tutakusomea, ewe Mtume, hii Qur’ani kisomo ambacho hutakisahau"},{"SurahNumber":87,"VerseNumber":7,"Text":"Isipokuwa iwapo Mwenyezi Mungu Ataka usahau kwa hekima na maslahi anayoyajua Yeye. Kwani Yeye ni Mjuzi wa yaliyo wazi na yaliyofichika, ya maneno na ya vitendo"},{"SurahNumber":87,"VerseNumber":8,"Text":"Tutakufanyia mapesi mambo yako yote; miongoni mwayo ni kukusahilishia kubeba majukumu ya utume na kuifanya nyepesi Dini uliyokuja nayo"},{"SurahNumber":87,"VerseNumber":9,"Text":"Basi wawaidhie kaumu zako, ewe Mtume, kwa namna tulivyokutayarishia ufanye kwenye wahyi ulioletewa, uwaongoze njia yenye kheri na wao na uwahusu kwa mawaidha yako wale wanaotarajiwa kuwaidhika nayo. Wala usijisumbue kuwashauri wale ambao mawidha hayawaathiri isipokuwa kuwatia ujeuri na kuwafanya wayakimbie"},{"SurahNumber":87,"VerseNumber":10,"Text":"Atanufaika kwa mawaidha anayemcha Mola wke"},{"SurahNumber":87,"VerseNumber":11,"Text":"na atajiepusha na mawaidha aliye mbaya asiyemuogopa Mola wake"},{"SurahNumber":87,"VerseNumber":12,"Text":"atakayeingia kwenye Moto wa Jahanamu akiadhibika kwa ukali wake"},{"SurahNumber":87,"VerseNumber":13,"Text":"Kisha hatakuwa ni mwenye kufa akapumzika wala ni mwenye kuishi akanufaika"},{"SurahNumber":87,"VerseNumber":14,"Text":"Hakika amefuzu mwenye kuisafisha nafsi yake na tabia mbovu"},{"SurahNumber":87,"VerseNumber":15,"Text":"na akamtaja Mwenyezi Mungu, akampwekesha, akamuomba, akafanya vitendo vya kumridhisha na akasimamisha Swala kwa nyakati zake kwa kutaka radhi za Mwenyezi Mungu na kufuata sheria Aliyoiweka"},{"SurahNumber":87,"VerseNumber":16,"Text":"Hakika yenu, nyinyi watu, mnafadhilisha pambo la maisha ya kilimwengu juu ya starehe za Akhera"},{"SurahNumber":87,"VerseNumber":17,"Text":"Na hakika ya mambo ni kuwa nyumba ya Akhera na starehe zake ni bora zaidi kuliko ulimwngu na ni yenye kusalia zaidi"},{"SurahNumber":87,"VerseNumber":18,"Text":"Haya mlioosimuliwa ndani ya Sura hii ni miongoni mwa yaliyotajwa kimaana katika Kurasa zilizotangulia kuteremshwa kabla ya Qur’ani"},{"SurahNumber":87,"VerseNumber":19,"Text":"Nazo ni Kurasa za Ibrāhīm na Mūsā, amani ziwashukie"},{"SurahNumber":88,"VerseNumber":1,"Text":"Je, ilikujia,ewe Mtume, habari ya Kiyama chenye vituko venye kuwaenea watu"},{"SurahNumber":88,"VerseNumber":2,"Text":"Nyuso za Makafiri, Siku hiyo, zitakuwa zimenyongeka kwa adhabu"},{"SurahNumber":88,"VerseNumber":3,"Text":"Zishughulishie, zimechoka na kutaabika"},{"SurahNumber":88,"VerseNumber":4,"Text":"Zinachomwa kwa Moto wenye kuwaka kwa ukali"},{"SurahNumber":88,"VerseNumber":5,"Text":"Zitanyweshwa maji ya chemchemi yenye moto sana"},{"SurahNumber":88,"VerseNumber":6,"Text":"Watu wa Motoni hawatakuwa na chakula isipokuwa kinachotoka kwenye mti wa miba ilioshikana na chini. Ni kibaya sana chakula hiko na ni kichafu mno"},{"SurahNumber":88,"VerseNumber":7,"Text":"Hakimnoneshi mwenye kukila, awapo amekonda, wala hakimuondolei njaa, awapo na njaa"},{"SurahNumber":88,"VerseNumber":8,"Text":"Nyuso za Waumini, siku ya Kiyama, zitakuwa kwenye neema"},{"SurahNumber":88,"VerseNumber":9,"Text":"Kwa kuwa zilijishughulisha ulimwenguni kumtii Mwenyezi Mungu na kuridhika na Akhera"},{"SurahNumber":88,"VerseNumber":10,"Text":"Zitakuwa kwenye Pepo ya daraja ya juu"},{"SurahNumber":88,"VerseNumber":11,"Text":"Hutasikia humo hata neno moja la upuuzi"},{"SurahNumber":88,"VerseNumber":12,"Text":"Ndani yake kuna chemchemi yenye kuteremka maji yake"},{"SurahNumber":88,"VerseNumber":13,"Text":"Ndani yake mna vitanda vilioangatika"},{"SurahNumber":88,"VerseNumber":14,"Text":"na vikombe vilivyotayarishwa kwa wenye kunywa"},{"SurahNumber":88,"VerseNumber":15,"Text":"na mito iliyopangwa, mmoja baada ya mwingine"},{"SurahNumber":88,"VerseNumber":16,"Text":"na mazulia mengi yaliyotandikwa"},{"SurahNumber":88,"VerseNumber":17,"Text":"Kwani, hawa makafiri wenye kukanusha, hawaangalii ngamia namna walivyoumbwa kiajabu"},{"SurahNumber":88,"VerseNumber":18,"Text":"Na mbingu namna zlizoinuliwa juu kwa namna ya kupendeza"},{"SurahNumber":88,"VerseNumber":19,"Text":"Na milima namna iliyoimarishwa ukapatikana uthabiti na utulivu wa ardhi"},{"SurahNumber":88,"VerseNumber":20,"Text":"Na ardhi namna ilivyotandikwa na kutayarishwa"},{"SurahNumber":88,"VerseNumber":21,"Text":"Basi wawaidhie, ewe Mtume, wale wenye kupa nyongo yale uliyotumilizwa kwayo wala usihuzunike kwa kupa mgongo kwao"},{"SurahNumber":88,"VerseNumber":22,"Text":"Kwani wewe ni muwaidhiaji kwao, na si juu yako kuwalazimisha kuamini"},{"SurahNumber":88,"VerseNumber":23,"Text":"Lakini yule mwenye kuyapa mgongo makumbusho na mawaidha na akawa mkakamavu kwenye ukafiri wake"},{"SurahNumber":88,"VerseNumber":24,"Text":"Mwenyezi Mungu Atamuadhibu adhabu kali Motoni"},{"SurahNumber":88,"VerseNumber":25,"Text":"Hakika wao watarudi kwetu baada ya kufa"},{"SurahNumber":88,"VerseNumber":26,"Text":"Kisha ni juu yetu kuwalipa kwa waliyoyafanya"},{"SurahNumber":89,"VerseNumber":1,"Text":"Mwenyezi Mungu Anaapa kwa wakati wa alfajiri"},{"SurahNumber":89,"VerseNumber":2,"Text":"na masiku kumi ya kwanza ya Mfungotatu na kwa kile kilichoyafanya yawe matukufu"},{"SurahNumber":89,"VerseNumber":3,"Text":"kwa kila idadi igawanyikayo na isiyogawanyika"},{"SurahNumber":89,"VerseNumber":4,"Text":"kwa usiku upitapo na giza lake"},{"SurahNumber":89,"VerseNumber":5,"Text":"Kwani hakuna katika kiapo kiliyotajwa chenye kukinaisha kwa mwenye akili"},{"SurahNumber":89,"VerseNumber":6,"Text":"Huoni, ewe Mtume, vipi Mola wako"},{"SurahNumber":89,"VerseNumber":7,"Text":"Alivyoiangamiza kaumu ya Ād'. kabila la Irama lenye nguvu na majengo yaliyoinuliwa juu ya vipia"},{"SurahNumber":89,"VerseNumber":8,"Text":"ambalo hakukuumbwa mfano wake katika miji, kwa ukubwa wa miili na wingi wa nguvu"},{"SurahNumber":89,"VerseNumber":9,"Text":"Na vipi Alivyowafanya Thamūd, kaumu ya Ṣāliḥ, ambao waliweza kuchonga jabali na kufanya nyumba ndani yake"},{"SurahNumber":89,"VerseNumber":10,"Text":"Na vipi Alivyomfanya Firauni, mfalme wa Misri, aliyekuwa na askari waliouhami ufalme wake na kuutilia nguvu"},{"SurahNumber":89,"VerseNumber":11,"Text":"Hawa ndio waliokitumia nguvu na kudhulumu mijini"},{"SurahNumber":89,"VerseNumber":12,"Text":"Wakaeneza humo, kwa dhuluma zao, uharibifu"},{"SurahNumber":89,"VerseNumber":13,"Text":"Mwenyezi Mungu Akawamiminia adhabu kali"},{"SurahNumber":89,"VerseNumber":14,"Text":"Hakika Mola wako,ewe Mtume, Anamwangalia mwenye kumuasi kwa kumpa muhula kidogo, kisha Humpatiliza kwa uwezo na ushindi"},{"SurahNumber":89,"VerseNumber":15,"Text":"Huyu binadamu, Mola wake Anapompa mtihani wa neema, Anapomkunjulia riziki yake na kumpa maisha mazuri, huwa akidhani kuwa hayo ni kwa kuwa yeye ana cheo kwa Mola wake na huwa akisema :»Mola wangu Amenitukuza.»"},{"SurahNumber":89,"VerseNumber":16,"Text":"Na Anapomuonja na Akambania riziki yake, huwa akidhani kuwa hayo ni kwa kuwa yeye amefanywa mnyonge na Mwenyezi Mungu na huwa akisema: «Mola wangu Amenifanya mnyonge.»"},{"SurahNumber":89,"VerseNumber":17,"Text":"Hali ya mambo si kama anavyodhania binadamu huyu, kwani mtu hutukuzwa kwa kumtii Mwenyzi Mungu na hufanywa mnyonge kwa kumuasi Mwenyezi Mungu. Na nyinyi hamwakirimu mayatima na kuwatendea wema"},{"SurahNumber":89,"VerseNumber":18,"Text":"Wala hamhimizani kulisha maskini"},{"SurahNumber":89,"VerseNumber":19,"Text":"Na mnakula haki za watu, katika kurithi, kwa pupa"},{"SurahNumber":89,"VerseNumber":20,"Text":"Na mnapenda mali kupita kiasi"},{"SurahNumber":89,"VerseNumber":21,"Text":"Basi hali zenu zisiwe namna hiyo. Kumbukeni pindi ardhi itakapotikiswa na kuvunjwavunjwa"},{"SurahNumber":89,"VerseNumber":22,"Text":"Na Akaja Mola wako kutoa uamuzi kwa waja Wake hali Malaika wamepiga safu"},{"SurahNumber":89,"VerseNumber":23,"Text":"Na ukaletwa, Siku Hiyo kubwa, moto wa Jahanamu. Hiyo ndiyo Siku kafiri atakumbuka na kutubia. Kutamfalia nini sasa kukumbuka kwake na kutubia, na yeye katika ulimwengu alikuwa ameyapuuza hayo, na wakati wake umekwisha kupita"},{"SurahNumber":89,"VerseNumber":24,"Text":"Atakuwa akisema: ‘Laiti mimi nilitanguliza ulimwenguni amali zenye kunifaa katika maisha yangu ya Akhera’"},{"SurahNumber":89,"VerseNumber":25,"Text":"Katika Siku Hiyo ngumu yenye vituko, hakuna atakaye kuweza kuadhibu kama adhabu ya Mwenyezi Mungu kwa anayemuasi"},{"SurahNumber":89,"VerseNumber":26,"Text":"Na hakuna atakaye kuweza kufunga kama kifungo Chake wala kufikia hadi yake"},{"SurahNumber":89,"VerseNumber":27,"Text":"Ewe nafsi iliyotulia kwa kumtaja Mwenyezi Mungu, kumwamini Yeye na kuamini starehe ya Pepo Aliyowaandalia waumini"},{"SurahNumber":89,"VerseNumber":28,"Text":"Rudi kwa Mola wako hali ya kuridhika na takrima ya Mwenyezi Mungu kwako na hali ya kuwa Mwenyezi Mungu Ameridhika na wewe"},{"SurahNumber":89,"VerseNumber":29,"Text":"Ingia miongoni mwa waja wa Mwenyezi Mungu walio wema"},{"SurahNumber":89,"VerseNumber":30,"Text":"na ingia kwenye Pepo yangu"}]}