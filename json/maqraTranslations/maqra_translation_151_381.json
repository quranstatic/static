{"Id":381,"LanguageCodes":["tr","tur"],"Name":"tur-ademugur","Author":"Adem Ugur","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":27,"VerseNumber":1,"Text":"Tâ. Sîn. Bunlar Kur´an´ın, (gerçekleri) açıklayan Kitab´ın âyetleridir"},{"SurahNumber":27,"VerseNumber":2,"Text":"İman eden müminler için bir hidayet rehberi ve bir müjdedir"},{"SurahNumber":27,"VerseNumber":3,"Text":"Onlar ki, namazı kılarlar, zekâtı verirler ve ahirete de kesin olarak inanırlar"},{"SurahNumber":27,"VerseNumber":4,"Text":"Şüphesiz biz, ahirete inanmayanların işlerini kendilerine süslü gösterdik; o yüzden bocalar dururlar"},{"SurahNumber":27,"VerseNumber":5,"Text":"İşte bunlar, azabı en ağır olanlardır; ahirette en çok ziyana uğrayacaklar da onlardır"},{"SurahNumber":27,"VerseNumber":6,"Text":"(Resûlüm!) Şüphesiz ki bu Kur´an, hikmet sahibi ve her şeyi bilen Allah tarafından sana verilmektedir"},{"SurahNumber":27,"VerseNumber":7,"Text":"Hani Musa, ailesine şöyle demişti: Gerçekten ben bir ateş gördüm. (Gidip) size oradan bir haber getireceğim, yahut bir ateş parçası getireceğim, umarım ki ısınırsınız"},{"SurahNumber":27,"VerseNumber":8,"Text":"Oraya geldiğinde şöyle seslenildi: Ateşin bulunduğu yerdeki ve çevresindekiler mübarek kılınmıştır! Âlemlerin Rabbi olan Allah, eksikliklerden münezzehtir"},{"SurahNumber":27,"VerseNumber":9,"Text":"Ey Musa! İyi bil ki, ben, mutlak galip ve hikmet sahibi olan Allah´ım"},{"SurahNumber":27,"VerseNumber":10,"Text":"Asânı at! Musa (asâyı atıp) onu yılan gibi deprenir görünce dönüp arkasına bakmadan kaçtı. (Kendisine dedik ki): Ey Musa! Korkma; çünkü benim huzurumda peygamberler korkmaz"},{"SurahNumber":27,"VerseNumber":11,"Text":"Ancak, kim haksızlık eder, sonra, işlediği kötülük yerine iyilik yaparsa, bilsin ki ben (ona karşı da) çok bağışlayıcıyım, çok merhamet sahibiyim"},{"SurahNumber":27,"VerseNumber":12,"Text":"Elini koynuna sok da kusursuz bembeyaz çıksın. Dokuz mucize ile Firavun ve kavmine (git). Çünkü onlar artık yoldan çıkmış bir kavim olmuşlardır"},{"SurahNumber":27,"VerseNumber":13,"Text":"Mucizelerimiz onların gözleri önüne serilince: \"Bu, apaçık bir büyüdür\" dediler"},{"SurahNumber":27,"VerseNumber":14,"Text":"Kendileri de bunlara yakînen inandıkları halde, zulüm ve kibirlerinden ötürü onları inkâr ettiler. Bozguncuların sonunun nice olduğuna bir bak"},{"SurahNumber":27,"VerseNumber":15,"Text":"Andolsun ki biz, Davud´a ve Süleyman´a ilim verdik. Onlar: Bizi, mümin kullarının birçoğundan üstün kılan Allah´a hamd olsun, dediler"},{"SurahNumber":27,"VerseNumber":16,"Text":"Süleyman Davud´a vâris oldu ve dedi ki: Ey insanlar! Bize kuş dili öğretildi ve bize her şeyden (nasip) verildi. Doğrusu bu apaçık bir lütuftur"},{"SurahNumber":27,"VerseNumber":17,"Text":"Süleyman´ın, cinlerden, insanlardan ve kuşlardan müteşekkil orduları toplandı; hepsi birarada (onun tarafından) düzenli olarak sevkediliyordu"},{"SurahNumber":27,"VerseNumber":18,"Text":"Nihayet Karınca vâdisine geldikleri zaman, bir karınca: Ey karıncalar! Yuvalarınıza girin; Süleyman ve ordusu farkına varmadan sizi ezmesin! dedi"},{"SurahNumber":27,"VerseNumber":19,"Text":"(Süleyman) onun sözünden dolayı gülümsedi ve dedi ki: Ey Rabbim! Beni, gerek bana gerekse ana babama verdiğin nimete şükretmeye ve hoşnut olacağın iyi işler yapmaya muvaffak kıl. Rahmetinle, beni iyi kulların arasına kat"},{"SurahNumber":27,"VerseNumber":20,"Text":"(Süleyman) kuşları gözden geçirdi ve şöyle dedi: Hüdhüd´ü niçin göremiyorum? Yoksa kayıplara mı karıştı"},{"SurahNumber":27,"VerseNumber":21,"Text":"Ya bana (mazeretini gösteren) apaçık bir delil getirecek ya da onun canını iyice yakacağım yahut onu boğazlayacağım"},{"SurahNumber":27,"VerseNumber":22,"Text":"Çok geçmeden (Hüdhüd) gelip: Ben, dedi, senin bilmediğin bir şeyi öğrendim. Sebe´den sana çok doğru (ve önemli) bir haber getirdim"},{"SurahNumber":27,"VerseNumber":23,"Text":"Gerçekten, onlara (Sebe´lilere) hükümdarlık eden, kendisine her şey verilmiş ve büyük bir tahtı olan bir kadınla karşılaştım"},{"SurahNumber":27,"VerseNumber":24,"Text":"Onun ve kavminin, Allah´ı bırakıp güneşe secde ettiklerini gördüm. Şeytan, kendilerine yaptıklarını süslü göstermiş de onları doğru yoldan alıkoymuş. Bunun için doğru yolu bulamıyorlar"},{"SurahNumber":27,"VerseNumber":25,"Text":"(Şeytan böyle yapmış ki) göklerde ve yerde gizleneni açığa çıkaran, gizlediğinizi ve açıkladığınızı bilen Allah´a secde etmesinler"},{"SurahNumber":27,"VerseNumber":26,"Text":"(Halbuki) büyük Arş´ın sahibi olan Allah´tan başka tanrı yoktur"}]}