{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":84,"VerseNumber":1,"Text":"وقتی که آسمان بشگافد (و پاره پاره شود)"},{"SurahNumber":84,"VerseNumber":2,"Text":"و حکم پروردگار خود را فرمان برد که چنین سزاوار است"},{"SurahNumber":84,"VerseNumber":3,"Text":"و وقتی که زمین کشیده و هموار گردد"},{"SurahNumber":84,"VerseNumber":4,"Text":"و آنچه در آن است بیرون اندازد و تهی گردد"},{"SurahNumber":84,"VerseNumber":5,"Text":"و حکم پروردگار خود را فرمان برد که چنین سزاوار است"},{"SurahNumber":84,"VerseNumber":6,"Text":"ای انسان! یقیناً تو با تلاش و رنج فراوان به‌سوی پروردگارت رهسپاری و سرانجام او را ملاقات خواهی کرد"},{"SurahNumber":84,"VerseNumber":7,"Text":"(پس از ملاقات) کسی که نامۀ اعمالش به دست راستش داده شود"},{"SurahNumber":84,"VerseNumber":8,"Text":"پس به آسانی با او حساب خواهد شد"},{"SurahNumber":84,"VerseNumber":9,"Text":"و شادمان به‌سوی خانوادۀ خود بازمی‌گردد"},{"SurahNumber":84,"VerseNumber":10,"Text":"اما کسی که نامۀ اعمالش از پشت سر (به دست چپ) او داده شود"},{"SurahNumber":84,"VerseNumber":11,"Text":"پس با داد و فریاد هلاکت را می‌طلبد"},{"SurahNumber":84,"VerseNumber":12,"Text":"و وارد دوزخ خواهد شد"},{"SurahNumber":84,"VerseNumber":13,"Text":"چون او (در دنیا) در میان خانوادۀ خود شادمان (و غافل از آخرت) بود"},{"SurahNumber":84,"VerseNumber":14,"Text":"و چون او گمان می‌کرد که هرگز (به سوی الله) باز نمی‌گردد"},{"SurahNumber":84,"VerseNumber":15,"Text":"آری! (بازگشت به‌سوی الله حق است) به درستی که پروردگارش به او بیناست"},{"SurahNumber":84,"VerseNumber":16,"Text":"پس قسم به شفق (سرخی بعد از غروب آفتاب)"},{"SurahNumber":84,"VerseNumber":17,"Text":"و قسم به شب و آنچه (در زیر سیاهی خود) جمع می‌کند"},{"SurahNumber":84,"VerseNumber":18,"Text":"و قسم به ماه چون کامل گردد"},{"SurahNumber":84,"VerseNumber":19,"Text":"که همیشه از یک حالت به حالت دیگر درآیید"},{"SurahNumber":84,"VerseNumber":20,"Text":"پس کفار را چه شده که ایمان نمی‌آرند؟"},{"SurahNumber":84,"VerseNumber":21,"Text":"و هرگاه قرآن بر آن‌ها خوانده شود، سجده نمی‌کنند (منقاد نمی‌شوند)"},{"SurahNumber":84,"VerseNumber":22,"Text":"(سجده کردن چه که) بلکه کفار قرآن را تکذیب می‌کنند"},{"SurahNumber":84,"VerseNumber":23,"Text":"و الله به آنچه در دل دارند عالم‌تر است"},{"SurahNumber":84,"VerseNumber":24,"Text":"پس آن‌ها را به عذاب دردناک مژده ده"},{"SurahNumber":84,"VerseNumber":25,"Text":"مگر آنانی که ایمان آورده‌اند و کارهای نیک انجام داده‌اند که برای آن‌ها اجر و ثوابی ابدی و قطع ناشدنی است"},{"SurahNumber":85,"VerseNumber":1,"Text":"قسم به آسمانی که دارای برج‌هاست"},{"SurahNumber":85,"VerseNumber":2,"Text":"و قسم به روز موعود (روز قیامت)"},{"SurahNumber":85,"VerseNumber":3,"Text":"و قسم به شاهد (روز جمعه)، و قسم به مشهود (روز عرفه)"},{"SurahNumber":85,"VerseNumber":4,"Text":"اهل خندق‌ها کشته شدند"},{"SurahNumber":85,"VerseNumber":5,"Text":"خندق‌های پر از آتش و دارای هیزم فراوان"},{"SurahNumber":85,"VerseNumber":6,"Text":"وقتی که بر آن (خندق‌ها) نشسته بودند"},{"SurahNumber":85,"VerseNumber":7,"Text":"و آن‌ها بر آنچه با مؤمنان می‌کردند حاضر بودند"},{"SurahNumber":85,"VerseNumber":8,"Text":"و آن‌ها از مؤمنان انتقام نگرفتند مگر این که به الله غالب و ستوده ایمان آورده بودند"},{"SurahNumber":85,"VerseNumber":9,"Text":"آن ذاتی که فرمانروایی آسمان‌ها و زمین خاص از اوست و الله بر همه چیز گواه و آگاه است"},{"SurahNumber":85,"VerseNumber":10,"Text":"یقیناً آنانی که مردان و زنان مؤمن را در فتنه انداختند (عذاب دادند) باز توبه نکردند، پس برای آن‌ها عذاب دوزخ و همچنین عذاب سوزنده است"},{"SurahNumber":85,"VerseNumber":11,"Text":"البته آنانی که ایمان آوردند و کارهای نیک کردند باغ‌هایی دارند که از زیر آن جوی‌ها روان است. این است پیروزی بزرگ"},{"SurahNumber":85,"VerseNumber":12,"Text":"(لیکن به یاد داشته باش که) البته گرفتِ پروردگار تو بسیار سخت است"},{"SurahNumber":85,"VerseNumber":13,"Text":"چون او (آفرینش) را آغاز می‌کند و (بار دوم نیز) او (زندگی هرچیز را) بازمی‌گرداند"},{"SurahNumber":85,"VerseNumber":14,"Text":"و او آمرزنده و دوستدار مؤمنان است"},{"SurahNumber":85,"VerseNumber":15,"Text":"و اوست صاحب عرش دارای مجد و عظمت"},{"SurahNumber":85,"VerseNumber":16,"Text":"هرچه را بخواهد حتماً انجام می‌دهد"},{"SurahNumber":85,"VerseNumber":17,"Text":"آیا قصۀ آن لشکرها (که هلاک شدند) به تو رسیده است؟"},{"SurahNumber":85,"VerseNumber":18,"Text":"(لشکریان) فرعون و ثمود"},{"SurahNumber":85,"VerseNumber":19,"Text":"(اما کفار از قصه‌های قرآن عبرت نمی‌گیرند)، بلکه کافران همیشه در پی تکذیب قرآن‌اند"},{"SurahNumber":85,"VerseNumber":20,"Text":"و لیکن الله از هر طرف بر آن‌ها احاطه دارد"},{"SurahNumber":85,"VerseNumber":21,"Text":"(قرآن قابل تکذیب نیست)، بلکه قرآن کتابی بزرگوار و عالی‌قدر است"},{"SurahNumber":85,"VerseNumber":22,"Text":"که در لوح المحفوظ (لوحۀ که از دسترسِ مخلوقات محفوظ است) ثبت است"},{"SurahNumber":86,"VerseNumber":1,"Text":"قسم به آسمان، و قسم به طارق (یعنی ستاره ظاهرشونده در شب)"},{"SurahNumber":86,"VerseNumber":2,"Text":"تو چه می‌دانی که طارق چیست؟"},{"SurahNumber":86,"VerseNumber":3,"Text":"آن ستارۀ درخشنده است"},{"SurahNumber":86,"VerseNumber":4,"Text":"کسی نیست مگر آن که بر او نگهبانی است"},{"SurahNumber":86,"VerseNumber":5,"Text":"پس باید انسان بنگرد که از چه آفریده شده است؟"},{"SurahNumber":86,"VerseNumber":6,"Text":"از آب (منی) زودریزنده آفریده شده است"},{"SurahNumber":86,"VerseNumber":7,"Text":"که از میان استخوان پشت (مرد) و استخوان سینه (زن) بیرون می‌شود"},{"SurahNumber":86,"VerseNumber":8,"Text":"لذا الله بر بازگردانیدن (یعنی دوباره زنده کردنِ) انسان‌ها قادر است"},{"SurahNumber":86,"VerseNumber":9,"Text":"روزی که رازهای پوشیده ظاهر شود"},{"SurahNumber":86,"VerseNumber":10,"Text":"پس در آن روز (برای انسان) هیچ قوتی و هیچ یاری‌دهنده‌ای نیست"},{"SurahNumber":86,"VerseNumber":11,"Text":"قسم به آسمان باران‌دار"},{"SurahNumber":86,"VerseNumber":12,"Text":"و قسم به زمین شگافنده (برای رویانیدن نباتات)"},{"SurahNumber":86,"VerseNumber":13,"Text":"که قرآن کلام فیصله‌کننده (بین حق و باطل) است"},{"SurahNumber":86,"VerseNumber":14,"Text":"و سخن بیهوده و شوخی نیست"},{"SurahNumber":86,"VerseNumber":15,"Text":"البته آن‌ها (کفار) سخت نیرنگ می‌کنند"},{"SurahNumber":86,"VerseNumber":16,"Text":"و من نیز (برای مجازات‌شان) چاره‌اندیشی می‌کنم"},{"SurahNumber":86,"VerseNumber":17,"Text":"پس کافران را مهلت ده (تا فکر کنند و) زمانِ اندک آن‌ها را رها کن"}]}