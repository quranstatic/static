{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":50,"VerseNumber":27,"Text":"همنشینش [از میان شیطان ها] می گوید: پروردگارا! من او را به سرکشی و طغیان وا نداشتم، او خودش [به میل خود] در گمراهی دور و درازی بود. …"},{"SurahNumber":50,"VerseNumber":28,"Text":"[خدا] می گوید: در پیشگاه من با یکدیگر ستیزه مکنید، بی تردید من تهدید [به عذاب] را پیش از این [از طریق وحی و پیامبران] به شما اعلام کرده بودم"},{"SurahNumber":50,"VerseNumber":29,"Text":"نزد من فرمان [تهدیدآمیز به اینکه هر کس با حال کفر و شرک وارد آخرت شود حتماً دوزخی است] تغییر نمی یابد و من نسبت به بندگان ستمکار نیستم"},{"SurahNumber":50,"VerseNumber":30,"Text":"[یاد کن] روزی را که به دوزخ می گوییم: آیا پر شدی؟ می گوید: آیا زیادتر از این هم هست؟"},{"SurahNumber":50,"VerseNumber":31,"Text":"و بهشت را به پرهیزکاران نزدیک می کنند بی آنکه فاصله ای از آنان داشته باشد"},{"SurahNumber":50,"VerseNumber":32,"Text":"[به آنان می گویند:] این همان است که [در دنیا] وعده داده می شدید [این جایگاه رفیع] برای هر کسی است که [در دنیا به سوی خدا] باز می گشته [و] حافظ و نگهبان [عهد، پیمان الهی و حقوق خدا و مردم] بوده است"},{"SurahNumber":50,"VerseNumber":33,"Text":"همان کسی که در نهان از [خدای] رحمان می ترسید و دلی رجوع کننده [به سوی خدا] آورده است؛"},{"SurahNumber":50,"VerseNumber":34,"Text":"به سلامت در آن وارد شوید، امروز روز جاودانگی است"},{"SurahNumber":50,"VerseNumber":35,"Text":"در آنجا هرچه بخواهند برای آنان فراهم است، و نزد ما [نعمت های] بیشتری است"},{"SurahNumber":50,"VerseNumber":36,"Text":"و چه بسیار اقوامی را که پیش از آنان هلاک کردیم که از آنان نیرومندتر بودند، و [با نیرویشان] به سرزمین ها رفتند [و آنها را فتح کردند]، آیا توانستند [از عذاب و هلاکت] گریزگاهی بیابند؟"},{"SurahNumber":50,"VerseNumber":37,"Text":"بی تردید در سرگذشت پیشینیان مایه پند و عبرتی است برای کسی که نیروی تعقّل دارد، یا با تأمل و دقت [به سرگذشت ها] گوش فرا می دهد در حالی که حاضر به شنیدن و فراگیری شنیده های خود باشد"},{"SurahNumber":50,"VerseNumber":38,"Text":"همانا ما آسمان ها و زمین و آنچه را میان آنهاست در شش روز آفریدیم، و هیچ رنج و درماندگی به ما نرسید"},{"SurahNumber":50,"VerseNumber":39,"Text":"پس [بر آزار مشرکان] شکیبا باش، و پیش از طلوع خورشید و پیش از غروب آن پروردگارت را همراه با سپاس و ستایش تسبیح گوی،"},{"SurahNumber":50,"VerseNumber":40,"Text":"و در پاره ای از شب و نیز پس از سجده ها خدا را تسبیح گوی،"},{"SurahNumber":50,"VerseNumber":41,"Text":"و گوش فرا ده روزی که ندا دهنده از جایی نزدیک ندا می دهد"},{"SurahNumber":50,"VerseNumber":42,"Text":"روزی که [همگان] صیحه و فریاد را به حق و درستی می شنوند [و] آن روز، روز بیرون آمدن [از قبرها] ست"},{"SurahNumber":50,"VerseNumber":43,"Text":"بی تردید ماییم که زنده می کنیم و می میرانیم، و بازگشت به سوی ماست"},{"SurahNumber":50,"VerseNumber":44,"Text":"روزی که زمین از [روی اجساد] آنان در حالی که [از قبرها بیرون آمده] شتابان [به سوی ندا کننده خود بروند] بشکافد؛ این گردآوردنشان از گورها [وحاضر کردنشان در قیامت] بر ما آسان است"},{"SurahNumber":50,"VerseNumber":45,"Text":"ما به آنچه [دشمنان لجوج بر ضد حقایق] می گویند، داناتریم و تو را بر آنان تسلطی نیست [که به قبول حقایق وادارشان کنی]؛ پس به وسیله قرآن کسانی را که از تهدید من می ترسند، بیم ده"},{"SurahNumber":51,"VerseNumber":1,"Text":"سوگند به بادهای افشان کننده [که ابرهای باران زا و گرده های نرینه و مادینه گیاهان را می افشانند]"},{"SurahNumber":51,"VerseNumber":2,"Text":"سوگند به ابرهایی که بار سنگین باران را با خود [به نواحی مختلف] حمل می کنند"},{"SurahNumber":51,"VerseNumber":3,"Text":"و سوگند به کشتی هایی که به آسانی روی آب دریاها روانند"},{"SurahNumber":51,"VerseNumber":4,"Text":"و سوگند به فرشتگانی که [به امر خدا] کارها را [برای تدبیر امور هستی میان خود] تقسیم می کنند،"},{"SurahNumber":51,"VerseNumber":5,"Text":"که بی تردید آنچه را [از اوضاع و احوال روز جزا] به شما وعده می دهند، راست ویقینی است"},{"SurahNumber":51,"VerseNumber":6,"Text":"وقطعاً [روز] جزا واقع خواهد شد"},{"SurahNumber":51,"VerseNumber":7,"Text":"و سوگند به آسمان که داری اعتدال و زیبایی و آراستگی است؛"},{"SurahNumber":51,"VerseNumber":8,"Text":"که شما [در رابطه با قرآن و حقایقی که قرآن با دلیل و برهان اثبات می کند] در گفتاری متناقض و گوناگون هستید"},{"SurahNumber":51,"VerseNumber":9,"Text":"از قرآن [به باطل] منحرف می شود کسی که [از خیر و سعادت] منحرف شده است"},{"SurahNumber":51,"VerseNumber":10,"Text":"مرگ بر دروغ پردازان [که بدون دلیل و به ناحق درباره قرآن و حقایقش سخن پراکنی می کنند]"},{"SurahNumber":51,"VerseNumber":11,"Text":"همانان که در جهالتی عمیق و فراگیر در بی خبری و غفلتی سنگین فرو رفته اند"},{"SurahNumber":51,"VerseNumber":12,"Text":"[همواره] می پرسند: روز جزا چه زمانی خواهد بود؟"},{"SurahNumber":51,"VerseNumber":13,"Text":"همان روزی است که آنان را در آتش می سوزانند"},{"SurahNumber":51,"VerseNumber":14,"Text":"[و به آنان گویند:] عذابتان را بچشید، این همان عذابی است که [از روی ریشخند] شتاب در آمدنش را می خواستید"},{"SurahNumber":51,"VerseNumber":15,"Text":"بی تردید پرهیزکاران در بهشت ها و چشمه سارهایند"},{"SurahNumber":51,"VerseNumber":16,"Text":"آنچه را پروردگارشان به آنان عطا کرده دریافت می کنند؛ زیرا که آنان پیش از این همواره نیکوکار بودند"},{"SurahNumber":51,"VerseNumber":17,"Text":"آنان اندکی از شب را می خوابیدند [و بیشتر آن را به عبادت و بندگی می گذراندند]"},{"SurahNumber":51,"VerseNumber":18,"Text":"و سحرگاهان از خدا درخواست آمرزش می کردند"},{"SurahNumber":51,"VerseNumber":19,"Text":"و در اموالشان حقّی برای سائل تهیدست و محروم از معیشت بود"},{"SurahNumber":51,"VerseNumber":20,"Text":"در زمین برای اهل یقین نشانه هایی [بر توحید، ربوبیت و قدرت خدا] ست"},{"SurahNumber":51,"VerseNumber":21,"Text":"و [نیز] در وجود شما [نشانه هایی است] آیا نمی بینید؟"},{"SurahNumber":51,"VerseNumber":22,"Text":"و رزق شما و آنچه به آن وعده داده می شوید، در آسمان است"},{"SurahNumber":51,"VerseNumber":23,"Text":"پس سوگند به پروردگار آسمان و زمین که آنچه را که وعده داده می شوید، حقّ و یقینی است، همان گونه که شما [وقت سخن گفتن یقین دارید] سخن می گویید"},{"SurahNumber":51,"VerseNumber":24,"Text":"آیا خبر مهمانان ارجمند و بزرگوار ابراهیم به تو رسیده است؟"},{"SurahNumber":51,"VerseNumber":25,"Text":"زمانی که بر او وارد شدند، پس سلام گفتند. گفت: سلام، [شما] مردمی ناشناسید"},{"SurahNumber":51,"VerseNumber":26,"Text":"پس به سوی خانواده اش بازگشت و گوساله ای فربه [و بریان شده] آورد"},{"SurahNumber":51,"VerseNumber":27,"Text":"پس آن را نزدیکشان برد [ولی دید نمی خورند]؛ گفت: مگر نمی خورید؟"},{"SurahNumber":51,"VerseNumber":28,"Text":"و [در دلش] از آنان احساس ترسی کرد. گفتند: مترس. و او را به پسری دانا مژده دادند"},{"SurahNumber":51,"VerseNumber":29,"Text":"در این میان همسرش [که مژده را شنیده بود] با فریادی [از روی تعجب] در حالی که به چهره اش زد سر رسید و گفت: پیرزنی نازا [و فرزند؟]"},{"SurahNumber":51,"VerseNumber":30,"Text":"گفتند: پروردگارت چنین گفته است؛ یقیناً او حکیم و داناست"}]}