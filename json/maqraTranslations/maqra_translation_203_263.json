{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":47,"VerseNumber":10,"Text":"၁ဝ။\tသူတို့သည် မဟာပထဝီမြေပေါ်တွင် လည်ပတ်၍ သူတို့ထက် ရှေးကျသောမိစ္ဆာဒိဋ္ဌိတို့သည် ၎င်းတို့၏ဘဝဇာတ် ကို မည်သို့သိမ်းသွားကြသည်ကို မကြည့်ရှုကြသလော၊ အလ္လာဟ်အရှင်မြတ်သည် ထိုလူဟောင်းတို့အားပျက်စီး ခြင်းမကပျက်စီးစေတော်မူလေ၏၊ အယူမှားသူတို့သည် ယင်းကဲ့သို့ပျက်စီးဆုံးရှုံးရမည်သာတည်း။"},{"SurahNumber":47,"VerseNumber":11,"Text":"၁၁။\tသို့ဖြစ်ရခြင်းမှာ အလ္လာဟ်အရှင်မြတ်သည် ယုံကြည်သူတို့ကို အထူးကြည့်ရှုထောက်ပံ့တော်မူ၍ မယုံကြည်သူ တို့၌မူကား စောင့်ရှောက်မည့်သူမရှိခြင်းကြောင့်ဖြစ်၏။"},{"SurahNumber":47,"VerseNumber":12,"Text":"၁၂။\tမုချဧကန်အလ္လာဟ်အရှင်မြတ်သည် ယုံကြည်၍ ကုသိုလ်ကောင်းမှုပြုကျင့်သူတို့အား မြစ်ချောင်းအယဉ်အထွေထွေ စီးဆင်းလျက်ရှိသောနိဗ္ဗာန်ဥယျာဉ်တော်များအတွင်းသို့ ဝင်စေတော်မူလိမ့်မည်၊ မိစ္ဆာအယူဝါဒကို စွဲလမ်းသော သူတို့မှာမူကား လောကီစည်းစိမ်၌ မြူးထူးလျက် တိရိစ္ဆာန်များကျင့်သကဲ့သို့ ကျင့်ကြံသဖြင့် အဝီစိငရဲမီးထဲတွင် နေထိုင်ကြရလိမ့်မည်။"},{"SurahNumber":47,"VerseNumber":13,"Text":"၁၃။\tအို-တမန်တော်၊ သင့်ကို မောင်းထုတ်လိုက်သောနယ်ပယ်ထက်သာလွန်ကြီးမားတောင့်တင်းသောမြို့ရွာနယ်ပယ် မြောက်မြားစွာကို ငါဖျက်ဆီးတော်မူလေပြီ၊ ထိုမြို့များကို ကာကွယ်စောင့်ရှောက်မည့်သူမရှိချေ။"},{"SurahNumber":47,"VerseNumber":14,"Text":"၁၄။\tမိမိ၏ အရှင်သခင်အထံတော်မှ ထင်ရှားသောသက်သေသာဓကတော်ကို လိုက်နာသူသည် မတရားမှုကို နှစ်သက် သူထက်သော်လည်းကောင်း၊ တဏှာရာဂနောက်သို့ တကောက်ကောက်လိုက်သူထက် သော်လည်းကောင်း၊ သာလွန်ကောင်းမွန်သည်မဟုတ်လော။"},{"SurahNumber":47,"VerseNumber":15,"Text":"၁၅။\tအရှင်မြတ်၏ အမှုတော်ကို ထမ်းဆောင်သောသူတို့အား ပေးသနားတော်မူမည်ဟု ကတိထားတော်မူသောဥယျာဉ် တော်၏ ဥပမာကား ဤသို့ဖြစ်၏၊ ထိုဥယျာဉ်တော်၌ မညစ်ပတ်စင်ကြယ်သောရေ စီးဆင်းနေသည့်မြစ်ချောာင်း များ၊ အနံ့အရသာလုံးဝမပျက်သောနို့ရည်စီးဆင်းနေသည့်မြစ်ချောင်းများရှိကြ၏၊ သောက်စားသူတို့အလွန်နှစ် သက်ဖွယ်ရာဖြစ်သော အရက်စီးဆင်းနေသည့်မြစ်ချောင်းများ၊ ကြည်လင်သောပျားရည်အစစ်စီးဆင်းနေသည့် မြစ်ချောင်းများလည်းရှိကြ၏၊ ထိုဥယျာဉ်တော်၌ နိဗ္ဗာန်သားတို့အတွက် သစ်သီးသစ်ဥအမျိုးမျိုးရှိ၏၊ ထို့အပြင် သူတို့၏ အသက်သခင်ကျေးဇူးရှင်ကြီး၏ အပြစ်လွှတ်တော်မူခြင်းလည်းရှိ၏၊ ဤကဲ့သို့ပြောမဆုံးနိုင်သောချမ်းသာ သုခကို စံစားရသူတို့သည် ငရဲမီးတွင် အစဉ်ခံစားရသူတို့နှင့် ထပ်တူထပ်မျှဖြစ်ကြသလော၊ ငရဲသားတို့သည် မိမိတို့အူသိမ်အူမအားလုံးကို အပိုင်းပိုင်းအစစကြေမွစေသော ပွက်ပွက်ဆူသည့်ရေပူကို သောက်မျိုရလိမ့်မည်။"},{"SurahNumber":47,"VerseNumber":16,"Text":"၁၆။\tအို-တမန်တော်၊ ထိုသူတို့အနက် အချို့တို့သည် သင်၏ဒေသနာတရားတော်ကို နာကြပြီးလျှင် သင့်ထံမှ ထွက်သွားသောအခါ သူတို့သည် ဝိဇ္ဇာအလင်းရောင်ရရှိသူတို့အား အချင်းတို့၊ သူသည် ယခုမည်သည့်အကြောင်း ကို ဟောပြောသနည်းဟု ဆိုကြ၏၊ ယင်းသူတို့သည် မိမိတို့၏ စိတ်နှလုံးကို အလ္လာဟ်အရှင်မြတ်တံဆိပ်ခတ်နှိပ် ထားတော်မူခြင်းခံရ၍ မိမိတို့၏ တဏှာရာဂနောက်သို့ လိုက်သောသူများဖြစ်ကြ၏။"},{"SurahNumber":47,"VerseNumber":17,"Text":"၁၇။\tအကြင်သူတို့သည် လမ်းမှန်ကို လိုက်ကြအ့ံ၊ အရှင်မြတ်သည် ထိုသူတို့အား လမ်းမှန်ကို ပိုမိုညွှန်ပြတော်မူ၍ မကောင်းမှုမှ ကာကွယ်စောင့်ရှောက်တော်မူ၏။"},{"SurahNumber":47,"VerseNumber":18,"Text":"၁၈။\tဤမိစ္ဆာဒိဋ္ဌိတို့သည် မိမိတို့အပေါ်၌ ရုတ်တရက်ရှောင်တခင်ကျရောက်လာမည့်အချိန်တော်ကြီးမှတပါး အဘယ် အရာကို စောင့်ဆိုင်းနေကြသနည်း၊ သို့သော်ထိုနေ့တော်ကြီး၏ ပုဗ္ဗနိမိတ်တို့သည် ထင်လာပြီး ထိုနေ့တော်ကြီး သည် သူတို့အပေါ်သို့ ဆိုက်ရောက်လာသောအခါ တရားတော်သည် သူတို့အား မည်သို့အကျိုးပေးနိုင်မည်နည်း။"},{"SurahNumber":47,"VerseNumber":19,"Text":"၁၉။\tအေ-တမန်တော်၊ အလ္လာဟ်အရှင်မြတ်မှတပါး အခြားအရှင်သခင်မရှိကြောင်းကို သိလော့၊ သင်၏ အပြစ်နှင့် ယုံကြည်သူယောက်ျားမိန်းမတို့၏ အပြစ်များကို ခွင့်လွှတ်တော်မူရန် တောင်းပန်လော့၊ အလ္လာဟ်အရှင်မြတ်သည် သင်တို့၏ ထကြွလှုပ်ရှားရာဌာနေ၊ သင်တို့လဲလျောင်းအပန်းဖြေရာဌာန၊ နှစ်ဌာနစလုံးကို အကြွင်းမဲ့သိမြင်တော် မူ၏။"},{"SurahNumber":47,"VerseNumber":20,"Text":"၂ဝ။\tယုံကြည်ခြင်းရှိသူများက ကုရ်အာန်ကျမ်းတော်၏ စူရာဟ်တစ်ပါးကို ချပေးသနားတော်မူပါလျှင် ကောင်းလေစွဟု ဆိုကြ၏၊ သို့သော်အဓိပ္ပါယ်ရှင်းလင်းသောစူရာဟ်တစ်စောင်ကို ချပေးတော်မူ၍ ထိုစူရာဟ်တွင် စစ်ရေးစစ်ရာ အကြောင်းဖော်ပြသောအခါ စိတ်နှစ်ခွရောဂါစွဲကပ်နေသောသူတို့သည် သေမည့်ဆဲဆဲအခါ၌ ပြင်းပြစွာမိန်းမော တွေဝေသူကြည့်သကဲ့သို့ သင်တမန်တော်ကို ကြည့်ကြသည်ကို သင်မြင်ရလိမ့်မည်၊ ထို့ကြောင့်သူတို့ပျက်စီးရာ သည်သာတည်း။"},{"SurahNumber":47,"VerseNumber":21,"Text":"၂၁။\tအမိန့်တော်နာခံခြင်း၊ သာယာနာပျော်ဖွယ်သောစကားကို ဆိုခြင်းသည် မင်္ဂလာဖြစ်၏၊ အမှုတစ်ခုကို ဆုံးဖြတ်ပြီး သောအခါ သူတို့သည် အရှင်မြတ်အား သစ္စာရှိလျက် သူတို့အတွက် ကောင်း၏။"},{"SurahNumber":47,"VerseNumber":22,"Text":"၂၂။\tအို-သစ္စာကင်းမဲ့သောစိတ်နှစ်ခွရှိသူအပေါင်းတို့၊ သင်တို့အား စိုးပိုင်အုပ်စိုးခြင်းအခွင့်အာဏာပေးသနားတော် မူလျှင်၊ သင်တို့သည် ကမ္ဘာမြေပြင်ဝယ် ဒုစရိုက်မကောင်းမှုပြုကြမည်မဟုတ်လော၊ မိမိတို့ဆွေမျိုးရင်းခြာတို့နှင့် ဆက်ဆံပေါင်းသင်းခြင်းကို ဖြတ်တောက်ကြမည်မဟုတ်လော။"},{"SurahNumber":47,"VerseNumber":23,"Text":"၂၃။\tဤလူအမျိုးအစားကို အလ္လာဟ်အရှင်မြတ်ကျိန်ဆဲတော်မူ၏၊ ထို့ကြောင့်အရှင်မြတ်သည် သူတို့အား နားပင်း မျက်မမြင်ဖြစ်စေတော်မူ၏။း"},{"SurahNumber":47,"VerseNumber":24,"Text":"၂၄။\tထို့ကြောင့်ဤသူများသည် ကျမ်းမြတ်ကုရ်အာန်ကို ကမ္မဋ္ဌာန်းရှုကြသည်မဟုတ်လော၊ သို့မဟုတ် သူတို့၏စိတ် နှလုံးများပေါ်တွင် သော့ခပ်ထားခြင်းရှိသလော။"},{"SurahNumber":47,"VerseNumber":25,"Text":"၂၅။\tမှတ်သားကြလော့၊ အကြင်သူတို့သည် သူတို့အား လမ်းညွှန်ထင်ရှားစေတော်မူပြီးသည့်နောက် ကျောပေးသွား ကြအ့ံ၊ ထိုသူတို့အား ရှိုင်တန်မာရ်နတ်သည် ဖျားယောင်းသွေးဆောင်ပြီး အရှင်မြတ်သည် သူတို့အား လွတ်လပ် စွာမှားခွင့်ပေးတော်မူ၏။"},{"SurahNumber":47,"VerseNumber":26,"Text":"၂၆။\tဤသို့ဖြစ်ရခြင်းအကြောင်းမူကား သူတို့သည် အလ္လာဟ်အရှင်မြတ်ချပေးတော်မူသောတရားတော်ကို မနှစ်သက် မုန်းတီးသူတို့အား ကိစ္စအချို့အဝက်တွင် ငါတို့သည် သင်တို့စကားကို နားထောင်မည်ဟု ဆိုကြသောကြောင့် ဖြစ်၏၊ သို့သော်အလ္လာဟ်အရှင်မြတ်သည် သူတို့၏ လျှို့ဝှက်ပြောဆိုခြင်းကို အကြွင်းမဲ့သိတော်မူ၏။"},{"SurahNumber":47,"VerseNumber":27,"Text":"၂၇။\tကောင်းကင်တမန်တို့သည် သူတို့၏အသက်ကို နှုတ်ယူ၍ မျက်နှာနှင့်ကျောကို ရိုက်နှက်သောအခါ သူတို့သည် မည်သို့ဖြစ်မည်နည်း။"},{"SurahNumber":47,"VerseNumber":28,"Text":"၂၈။\tဤသို့ဖြစ်ရခြင်းအကြောင်းကား သူတို့သည် အလ္လာဟ်အရှင်မြတ်အမျက်ရှတော်မူသောလမ်းမှားကို လိုက်ပြီးလျှင် အရှင်မြတ်နှစ်သက်တော်မူရာကို မုန်းတီးကြသောကြောင့်ဖြစ်၏၊ ထို့ကြောင့်အရှင်မြတ်သည် သူတို့ပြုမူသမျှ အားလုံးကို အချည်းနှီးဖြစ်စေတော်မူ၏။"},{"SurahNumber":47,"VerseNumber":29,"Text":"၂၉။\tသို့မဟုတ် စိတ်နှစ်ခွရောဂါဖိစီးသူတို့က အလ္လာဟ်အရှင်မြတ်သည် ၎င်းတို့၏ လျှို့ဝှက်သောမုန်းတီးမှုများကို ထင်ရှားစေတော်မူမည်မဟုတ်ဟူ၍ တွေးထင်ကြသလော။"},{"SurahNumber":47,"VerseNumber":30,"Text":"၃ဝ။\tငါသည် အလိုတော်ရှိလျှင် ထိုသူတို့ကို သင်တမန်တော်အား ပြစွမ်းနိုင်တော်မူ၏၊ ထိုအခါသင်သည် သူတို့ကို ၎င်းတို့၏ မျက်နှာထားကို မြင်ရခြင်းဖြင့် အမှန်ပင်သိနိုင်လိမ့်မည်၊ သင်သည် သူတို့ကို ၎င်းတို့၏သံနေသံထား အားဖြင့် ခွဲခြားသိနိုင်သိနိုင်လိမ့်မည်၊ မုချဧကန်အလ္လာဟ်အရှင်မြတ်သည် သင်တို့ပြုမူသမျှများကို အကြွင်းမဲ့ သိတော်မူ၏။"},{"SurahNumber":47,"VerseNumber":31,"Text":"၃၁။\tအေ-ယုံကြည်သူအပေါင်းသူတော်ကောင်းတို့၊ သင်တို့အနက် မည်သူသည် ငါ၏ လမ်းတော်ဝယ်အစွမ်းကုန် ကြိုးစားအားထုတ်တည်တ့ံခိုင်မြဲသည်ကို သိတော်မူသည့်တိုင်အောင် ငါသည် သင်တို့ကို စုံစမ်းတော်မူမည်၊ သင်တို့၏ စွမ်းရည်သတ္တိကိုလည်း စုံစမ်းတော်မူမည်။"},{"SurahNumber":47,"VerseNumber":32,"Text":"၃၂။\tမှတ်သားကြလော့၊ လမ်းညွန်တရားတော်ထွန်းလင်းတောက်ပပြီးသည့်နောက် ယုံကြည်မှုတရားမရှိပဲ အလ္လာဟ် အရှင်မြတ်၏ လမ်းတော်မှ လှည့်ထွက်သွားပြီးလျှင် တမန်တော်ကို ဆန့်ကျင်ခုခံသောသူတို့သည် အရှင်မြတ်အား တစ်စုံတစ်ရာမျှဆုံးရှုံးနစ်နာစေသည်မဟုတ်ချေ၊ အရှင်မြတ်သည် ထိုသူတို့၏ ပြုကျင့်မှုများကို အကျိုးမဲ့အချည်းနှီး ဖြစ်စေတော်မူလိမ့်မည်။"}]}