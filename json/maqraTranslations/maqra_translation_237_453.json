{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"(اے پیغمبر) اپنے پروردگار جلیل الشان کے نام کی تسبیح کرو"},{"SurahNumber":87,"VerseNumber":2,"Text":"جس نے (انسان کو) بنایا پھر (اس کے اعضاء کو) درست کیا"},{"SurahNumber":87,"VerseNumber":3,"Text":"اور جس نے (اس کا) اندازہ ٹہرایا (پھر اس کو) رستہ بتایا"},{"SurahNumber":87,"VerseNumber":4,"Text":"اور جس نے چارہ اگایا"},{"SurahNumber":87,"VerseNumber":5,"Text":"پھر اس کو سیاہ رنگ کا کوڑا کر دیا"},{"SurahNumber":87,"VerseNumber":6,"Text":"ہم تمہیں پڑھا دیں گے کہ تم فراموش نہ کرو گے"},{"SurahNumber":87,"VerseNumber":7,"Text":"مگر جو خدا چاہے۔ وہ کھلی بات کو بھی جانتا ہے اور چھپی کو بھی"},{"SurahNumber":87,"VerseNumber":8,"Text":"ہم تم کو آسان طریقے کی توفیق دیں گے"},{"SurahNumber":87,"VerseNumber":9,"Text":"سو جہاں تک نصیحت (کے) نافع (ہونے کی امید) ہو نصیحت کرتے رہو"},{"SurahNumber":87,"VerseNumber":10,"Text":"جو خوف رکھتا ہے وہ تو نصیحت پکڑے گا"},{"SurahNumber":87,"VerseNumber":11,"Text":"اور (بےخوف) بدبخت پہلو تہی کرے گا"},{"SurahNumber":87,"VerseNumber":12,"Text":"جو (قیامت کو) بڑی (تیز) آگ میں داخل ہو گا"},{"SurahNumber":87,"VerseNumber":13,"Text":"پھر وہاں نہ مرے گا اور نہ جئے گا"},{"SurahNumber":87,"VerseNumber":14,"Text":"بے شک وہ مراد کو پہنچ گیا جو پاک ہوا"},{"SurahNumber":87,"VerseNumber":15,"Text":"اور اپنے پروردگار کے نام کا ذکر کرتا رہا اور نماز پڑھتا رہا"},{"SurahNumber":87,"VerseNumber":16,"Text":"مگر تم لوگ تو دنیا کی زندگی کو اختیار کرتے ہو"},{"SurahNumber":87,"VerseNumber":17,"Text":"حالانکہ آخرت بہت بہتر اور پائندہ تر ہے"},{"SurahNumber":87,"VerseNumber":18,"Text":"یہ بات پہلے صحیفوں میں (مرقوم) ہے"},{"SurahNumber":87,"VerseNumber":19,"Text":"(یعنی) ابراہیم اور موسیٰ کے صحیفوں میں"},{"SurahNumber":88,"VerseNumber":1,"Text":"بھلا تم کو ڈھانپ لینے والی (یعنی قیامت کا) حال معلوم ہوا ہے"},{"SurahNumber":88,"VerseNumber":2,"Text":"اس روز بہت سے منہ (والے) ذلیل ہوں گے"},{"SurahNumber":88,"VerseNumber":3,"Text":"سخت محنت کرنے والے تھکے ماندے"},{"SurahNumber":88,"VerseNumber":4,"Text":"دہکتی آگ میں داخل ہوں گے"},{"SurahNumber":88,"VerseNumber":5,"Text":"ایک کھولتے ہوئے چشمے کا ان کو پانی پلایا جائے گا"},{"SurahNumber":88,"VerseNumber":6,"Text":"اور خار دار جھاڑ کے سوا ان کے لیے کوئی کھانا نہیں (ہو گا)"},{"SurahNumber":88,"VerseNumber":7,"Text":"جو نہ فربہی لائے اور نہ بھوک میں کچھ کام آئے"},{"SurahNumber":88,"VerseNumber":8,"Text":"اور بہت سے منہ (والے) اس روز شادماں ہوں گے"},{"SurahNumber":88,"VerseNumber":9,"Text":"اپنے اعمال (کی جزا) سے خوش دل"},{"SurahNumber":88,"VerseNumber":10,"Text":"بہشت بریں میں"},{"SurahNumber":88,"VerseNumber":11,"Text":"وہاں کسی طرح کی بکواس نہیں سنیں گے"},{"SurahNumber":88,"VerseNumber":12,"Text":"اس میں چشمے بہ رہے ہوں گے"},{"SurahNumber":88,"VerseNumber":13,"Text":"وہاں تخت ہوں گے اونچے بچھے ہوئے"},{"SurahNumber":88,"VerseNumber":14,"Text":"اور آبخورے (قرینے سے) رکھے ہوئے"},{"SurahNumber":88,"VerseNumber":15,"Text":"اور گاؤ تکیے قطار کی قطار لگے ہوئے"},{"SurahNumber":88,"VerseNumber":16,"Text":"اور نفیس مسندیں بچھی ہوئی"},{"SurahNumber":88,"VerseNumber":17,"Text":"یہ لوگ اونٹوں کی طرف نہیں دیکھتے کہ کیسے (عجیب) پیدا کیے گئے ہیں"},{"SurahNumber":88,"VerseNumber":18,"Text":"اور آسمان کی طرف کہ کیسا بلند کیا گیا ہے"},{"SurahNumber":88,"VerseNumber":19,"Text":"اور پہاڑوں کی طرف کہ کس طرح کھڑے کیے گئے ہیں"},{"SurahNumber":88,"VerseNumber":20,"Text":"اور زمین کی طرف کہ کس طرح بچھائی گئی"},{"SurahNumber":88,"VerseNumber":21,"Text":"تو تم نصیحت کرتے رہو کہ تم نصیحت کرنے والے ہی ہو"},{"SurahNumber":88,"VerseNumber":22,"Text":"تم ان پر داروغہ نہیں ہو"},{"SurahNumber":88,"VerseNumber":23,"Text":"ہاں جس نے منہ پھیرا اور نہ مانا"},{"SurahNumber":88,"VerseNumber":24,"Text":"تو خدا اس کو بڑا عذاب دے گا"},{"SurahNumber":88,"VerseNumber":25,"Text":"بےشک ان کو ہمارے پاس لوٹ کر آنا ہے"},{"SurahNumber":88,"VerseNumber":26,"Text":"پھر ہم ہی کو ان سے حساب لینا ہے"},{"SurahNumber":89,"VerseNumber":1,"Text":"فجر کی قسم"},{"SurahNumber":89,"VerseNumber":2,"Text":"اور دس راتوں کی"},{"SurahNumber":89,"VerseNumber":3,"Text":"اور جفت اور طاق کی"},{"SurahNumber":89,"VerseNumber":4,"Text":"اور رات کی جب جانے لگے"},{"SurahNumber":89,"VerseNumber":5,"Text":"اور بے شک یہ چیزیں عقلمندوں کے نزدیک قسم کھانے کے لائق ہیں کہ (کافروں کو ضرور عذاب ہو گا)"},{"SurahNumber":89,"VerseNumber":6,"Text":"کیا تم نے نہیں دیکھا کہ تمہارے پروردگار نے عاد کے ساتھ کیا کیا"},{"SurahNumber":89,"VerseNumber":7,"Text":"(جو) ارم (کہلاتے تھے اتنے) دراز قد"},{"SurahNumber":89,"VerseNumber":8,"Text":"کہ تمام ملک میں ایسے پیدا نہیں ہوئے تھے"},{"SurahNumber":89,"VerseNumber":9,"Text":"اور ثمود کے ساتھ (کیا کیا) جو وادئِ (قریٰ) میں پتھر تراشتے تھے (اور گھر بناتے) تھے"},{"SurahNumber":89,"VerseNumber":10,"Text":"اور فرعون کے ساتھ (کیا کیا) جو خیمے اور میخیں رکھتا تھا"},{"SurahNumber":89,"VerseNumber":11,"Text":"یہ لوگ ملکوں میں سرکش ہو رہے تھے"},{"SurahNumber":89,"VerseNumber":12,"Text":"اور ان میں بہت سی خرابیاں کرتے تھے"},{"SurahNumber":89,"VerseNumber":13,"Text":"تو تمہارے پروردگار نے ان پر عذاب کا کوڑا نازل کیا"},{"SurahNumber":89,"VerseNumber":14,"Text":"بے شک تمہارا پروردگار تاک میں ہے"},{"SurahNumber":89,"VerseNumber":15,"Text":"مگر انسان (عجیب مخلوق ہے کہ) جب اس کا پروردگار اس کو آزماتا ہے تو اسے عزت دیتا اور نعمت بخشتا ہے۔ تو کہتا ہے کہ (آہا) میرے پروردگار نے مجھے عزت بخشی"},{"SurahNumber":89,"VerseNumber":16,"Text":"اور جب (دوسری طرح) آزماتا ہے کہ اس پر روزی تنگ کر دیتا ہے تو کہتا ہے کہ (ہائے) میرے پروردگار نے مجھے ذلیل کیا"},{"SurahNumber":89,"VerseNumber":17,"Text":"نہیں بلکہ تم لوگ یتیم کی خاطر نہیں کرتے"},{"SurahNumber":89,"VerseNumber":18,"Text":"اور نہ مسکین کو کھانا کھلانے کی ترغیب دیتے ہو"},{"SurahNumber":89,"VerseNumber":19,"Text":"اور میراث کے مال سمیٹ کر کھا جاتے ہو"},{"SurahNumber":89,"VerseNumber":20,"Text":"اور مال کو بہت ہی عزیز رکھتے ہو"},{"SurahNumber":89,"VerseNumber":21,"Text":"تو جب زمین کی بلندی کوٹ کوٹ کو پست کر دی جائے گی"},{"SurahNumber":89,"VerseNumber":22,"Text":"اور تمہارا پروردگار (جلوہ فرما ہو گا) اور فرشتے قطار باندھ باندھ کر آ موجود ہوں گے"},{"SurahNumber":89,"VerseNumber":23,"Text":"اور دوزخ اس دن حاضر کی جائے گی تو انسان اس دن متنبہ ہو گا مگر تنبہ (سے) اسے (فائدہ) کہاں (مل سکے گا)"},{"SurahNumber":89,"VerseNumber":24,"Text":"کہے گا کاش میں نے اپنی زندگی (جاودانی کے لیے) کچھ آگے بھیجا ہوتا"},{"SurahNumber":89,"VerseNumber":25,"Text":"تو اس دن نہ کوئی خدا کے عذاب کی طرح کا (کسی کو) عذاب دے گا"},{"SurahNumber":89,"VerseNumber":26,"Text":"اور نہ کوئی ویسا جکڑنا جکڑے گا"},{"SurahNumber":89,"VerseNumber":27,"Text":"اے اطمینان پانے والی روح"},{"SurahNumber":89,"VerseNumber":28,"Text":"اپنے پروردگار کی طرف لوٹ چل۔ تو اس سے راضی وہ تجھ سے راضی"},{"SurahNumber":89,"VerseNumber":29,"Text":"تو میرے (ممتاز) بندوں میں شامل ہو جا"},{"SurahNumber":89,"VerseNumber":30,"Text":"اور میری بہشت میں داخل ہو جا"}]}