{"Id":288,"LanguageCodes":["ps","pus"],"Name":"pus-abdulwalikhan","Author":"Abdulwali Khan","Language":"Pushto","Description":"Pushto","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"كله چې اسمان وچوي"},{"SurahNumber":82,"VerseNumber":2,"Text":"او كله چې ستوري ګډوډ شي (او) راولوېږي"},{"SurahNumber":82,"VerseNumber":3,"Text":"او كله چې دریابونه یو ځاى روان كړى شي"},{"SurahNumber":82,"VerseNumber":4,"Text":"او كله چې قبرونه لاندې باندې كړى شي"},{"SurahNumber":82,"VerseNumber":5,"Text":"هر نفس به په هغه څه پوه شي چې ده وړاندې لېږلي دي او وروسته يې پرېښې دي"},{"SurahNumber":82,"VerseNumber":6,"Text":"اى (كافره) انسانه! ته په خپل كریم (او سخي) رب باندې څه شي دوكه كړى يې"},{"SurahNumber":82,"VerseNumber":7,"Text":"هغه چې ته يې پیدا كړې، نو ته يې ښه برابر كړې"},{"SurahNumber":82,"VerseNumber":8,"Text":"په هر صورت (شكل) كې چې هغه غوښتل، ته يې پیوند (او جوړ) كړې"},{"SurahNumber":82,"VerseNumber":9,"Text":"داسې بېخي نه ده، بلكې تاسو د بدلې ورځ (قیامت) دروغ ګڼئ"},{"SurahNumber":82,"VerseNumber":10,"Text":"په داسې حال كې چې پر تاسو باندې ساتونكي (ملايك) مقرر دي"},{"SurahNumber":82,"VerseNumber":11,"Text":"چې عزتمن لیكونكي دي"},{"SurahNumber":82,"VerseNumber":12,"Text":"دوى په هغه څه پوهېږي چې تاسو يې كوئ"},{"SurahNumber":82,"VerseNumber":13,"Text":"بېشكه نېكان (مومنان) به خامخا په نعمتونو كې وي"},{"SurahNumber":82,"VerseNumber":14,"Text":"او بېشكه چې بدكاران (كافران) به خامخا په جهنم كې وي"},{"SurahNumber":82,"VerseNumber":15,"Text":"دوى به ده ته د بدلې په ورځ ننوځي"},{"SurahNumber":82,"VerseNumber":16,"Text":"او دوى به له دغه (دوزخ) نه له سره پټېدونكي نه وي"},{"SurahNumber":82,"VerseNumber":17,"Text":"او ته څه شي پوه كړې چې د بدلې ورځ (قیامت) څه شى دى؟"},{"SurahNumber":82,"VerseNumber":18,"Text":"بیا ته څه شي پوه كړې چې د بدلې ورځ څه شى دى"},{"SurahNumber":82,"VerseNumber":19,"Text":"(یاده كړه) هغه ورځ چې هېڅ یو نفس به د بل نفس لپاره د هېڅ شي اختیار ونه لري۔ او په دغې ورځ كې به امر (حكم) خاص الله لره وي"},{"SurahNumber":83,"VerseNumber":1,"Text":"(په تول او پېمانه كې) كمي كوونكو لره هلاكت دى"},{"SurahNumber":83,"VerseNumber":2,"Text":"هغه كسان چې دوى له خلقو نه ځان ته پېمانه اخلي (، نو) پوره (يې) اخلي"},{"SurahNumber":83,"VerseNumber":3,"Text":"او كله چې دغو (خلقو) ته پېمانه وركوي، یا يې دوى ته تلي (، نو) كمى كوي"},{"SurahNumber":83,"VerseNumber":4,"Text":"ایا دغه خلق یقین نه كوي چې بېشكه دوى به بیا راژوندي كول شي"},{"SurahNumber":83,"VerseNumber":5,"Text":"په ډېره لویه ورځ كې (د حساب لپاره)"},{"SurahNumber":83,"VerseNumber":6,"Text":"هغه ورځ چې خلق به ’’رب العلمین‘‘ ته ودرېږي"},{"SurahNumber":83,"VerseNumber":7,"Text":"هیڅكله داسې نه ده په كار، بېشكه د فاجرانو (كافرانو) كتاب (لیكل شوي عملونه) خامخا په سجین كې دي"},{"SurahNumber":83,"VerseNumber":8,"Text":"او ته څه شي پوه كړې چې سجین څه شى دى"},{"SurahNumber":83,"VerseNumber":9,"Text":"یو دفتر (كتاب) دى لیكل شوى"},{"SurahNumber":83,"VerseNumber":10,"Text":"په دغې ورځ كې د دروغ ګڼونكو لپاره هلاكت دى"},{"SurahNumber":83,"VerseNumber":11,"Text":"هغه كسان چې د بدلې ورځ دروغ ګڼي"},{"SurahNumber":83,"VerseNumber":12,"Text":"او دغه (ورځ) دروغ نه ګڼي مګر هر زیاتي كوونكى، سخت ګناه ګار"},{"SurahNumber":83,"VerseNumber":13,"Text":"كله چې ده ته زمونږ ایتونه تلاوت كولى شي؛ دى وايي: (دا) د ړومبنیو (خلقو) باطلې قصې دي"},{"SurahNumber":83,"VerseNumber":14,"Text":"داسې نه ده، بلكې د دوى په زړونو باندې هغو (د ګناه عملونو) زنګ لګولى دى چې دوى به كول"},{"SurahNumber":83,"VerseNumber":15,"Text":"داسې نه ده په كار، بېشكه دوى به په دغې ورځ كې له خپل رب نه یقینًا په حجاب (بند) كړى شوي وي"},{"SurahNumber":83,"VerseNumber":16,"Text":"بیا بېشكه دوى یقینًا دوزخ ته ننوتونكي دي"},{"SurahNumber":83,"VerseNumber":17,"Text":"بیا به (دوى ته) ویلى شي: دا هغه (دوزخ) دى چې تاسو به دا دروغ ګاڼه"},{"SurahNumber":83,"VerseNumber":18,"Text":"داسې نه ده، بېشكه د نېكانو (خلقو) عملنامې (لیكلى كتاب) خامخا په ’’علِّیین‘‘ كې دي"},{"SurahNumber":83,"VerseNumber":19,"Text":"او ته څه شي پوه كړې چې ’’علّیون‘‘ څه شى دى"},{"SurahNumber":83,"VerseNumber":20,"Text":"یو دفتر (كتاب) دى چې لیكل شوى دى"},{"SurahNumber":83,"VerseNumber":21,"Text":"چې ده ته مقرب (بنده ګان او ملايك) حاضرېږي"},{"SurahNumber":83,"VerseNumber":22,"Text":"بېشكه نېكان خلق یقینًا په نعمتونو كې دي"},{"SurahNumber":83,"VerseNumber":23,"Text":"دوى به په تختونو باندې (ناست) وي، ګوري به"},{"SurahNumber":83,"VerseNumber":24,"Text":"(اى كتونكیه!) ته به د دوى په مخونو كې د نعمتونو تازګي وینې"},{"SurahNumber":83,"VerseNumber":25,"Text":"په دوى به مُهر (ټاپه) كړى شوي خالص شراب څښولى شي"},{"SurahNumber":83,"VerseNumber":26,"Text":"چې د دغو مُهر (ټاپه) به مشك وي، او په دغه (نعمتونو) كې، پس په كار ده چې رغبت كوونكي رغبت وكړي"},{"SurahNumber":83,"VerseNumber":27,"Text":"د دغو (شرابو) ګډون له تسنیم (چينې) څخه دى"},{"SurahNumber":83,"VerseNumber":28,"Text":"چې یوه چینه ده چې له دې نه به (د الله) مقربین څښي"},{"SurahNumber":83,"VerseNumber":29,"Text":"بېشكه هغه كسان چې جرم (د كفر) يې كړى دى۔، دوى به په هغو كسانو پورې خندا كوله چې ایمان يې راوړى و"},{"SurahNumber":83,"VerseNumber":30,"Text":"او كله چې به د دوى (مومنانو) په خوا كې تېرېدل (نو) په خپلو منځونو كې به يې سترګكونه وهل"},{"SurahNumber":83,"VerseNumber":31,"Text":"او كله چې به دوى خپلو كورونو ته واپس كېدل (نو) خوشاله به واپس كېدل"},{"SurahNumber":83,"VerseNumber":32,"Text":"او كله چې به دوى دغه (مسلمانان) وليدل (نو) ويل به يې: بېشكه دغه خلق یقینًا ګمراهان دي"},{"SurahNumber":83,"VerseNumber":33,"Text":"حال دا چې دوى په دغو (مومنانو) باندې نګرانان (څوكيداران) نه وو لېږل شوي"},{"SurahNumber":83,"VerseNumber":34,"Text":"نو په نن ورځ به هغه كسان چې ایمان يې راوړى دى؛ په كافرانو پورې خندا كوي"},{"SurahNumber":83,"VerseNumber":35,"Text":"په تختونو باندې به ناست وي، چې ګوري به"},{"SurahNumber":83,"VerseNumber":36,"Text":"یقینًا كافرانو ته د هغه څه بدله وركړى شوه چې دوى به كول"}]}