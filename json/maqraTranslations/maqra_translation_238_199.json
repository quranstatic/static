{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":90,"VerseNumber":1,"Text":"Pushapa Ako sa Ibut ko ungkai a Ingud (a Makkah)"},{"SurahNumber":90,"VerseNumber":2,"Text":"A Suka na Mababaling sangkai a Ingud"},{"SurahNumber":90,"VerseNumber":3,"Text":"Go so Mimbawata a go so Inmbawata"},{"SurahNumber":90,"VerseNumber":4,"Text":"Ka Sabunsabunar a Inadun Ami so Manosiya si-i ko karomasayan"},{"SurahNumber":90,"VerseNumber":5,"Text":"Ba niyan tatarima-a sa da dun a phakapa-aron a isa bo"},{"SurahNumber":90,"VerseNumber":6,"Text":"Gi-i niyan Tharo-on: A miyakailang ako sa tamok a madakul"},{"SurahNumber":90,"VerseNumber":7,"Text":"Ba niyan tatarima-a sa da-a miyakailai ron a isa bo"},{"SurahNumber":90,"VerseNumber":8,"Text":"Ba Ami da sunggai sukaniyan sa dowa mata"},{"SurahNumber":90,"VerseNumber":9,"Text":"Go dila go mbala a modol"},{"SurahNumber":90,"VerseNumber":10,"Text":"Go Pinggonanao ami sukaniyan ko dowa a lalan"},{"SurahNumber":90,"VerseNumber":11,"Text":"Na ino niyan da Panagontamani so mapigul"},{"SurahNumber":90,"VerseNumber":12,"Text":"Na antawa-a i miyakandao Ruka o antona-a so mapigul"},{"SurahNumber":90,"VerseNumber":13,"Text":"So Kapumaradika sa Oripun"},{"SurahNumber":90,"VerseNumber":14,"Text":"O di na so kapakakana si-i ko Alongan a kaor"},{"SurahNumber":90,"VerseNumber":15,"Text":"Ko Wata a ilo a madasug"},{"SurahNumber":90,"VerseNumber":16,"Text":"O di na so Miskin a Midudukut ko botha"},{"SurahNumber":90,"VerseNumber":17,"Text":"Oriyan niyan na miyabaloi a pud ko siran a Miyamaratiyaya, a go iniphipi-isa iran so Kaphantang, go iniphipi-isa iran so Kapangalimo"},{"SurahNumber":90,"VerseNumber":18,"Text":"Na siran man i manga tao ko kawanan"},{"SurahNumber":90,"VerseNumber":19,"Text":"Na so siran a Miyamangongkir ko manga Ayat Ami, na siran i manga tao ko diyowang"},{"SurahNumber":90,"VerseNumber":20,"Text":"A kakokoloban siran sa A poi"},{"SurahNumber":91,"VerseNumber":1,"Text":"Ibut ko Alongan a go so Sindao niyan"},{"SurahNumber":91,"VerseNumber":2,"Text":"Go so Olan igira-a tiyondog iyan"},{"SurahNumber":91,"VerseNumber":3,"Text":"Go so daondao igira-a piyayag iyan"},{"SurahNumber":91,"VerseNumber":4,"Text":"Go so gagawi-i igira-a ipukholob iyan"},{"SurahNumber":91,"VerseNumber":5,"Text":"Go so Langit, a go so Mimbalai Ron"},{"SurahNumber":91,"VerseNumber":6,"Text":"Go so Lopa a go so Komiyayaton"},{"SurahNumber":91,"VerseNumber":7,"Text":"Go so ginawa, a go so Miīithaongon Phiyapiya"},{"SurahNumber":91,"VerseNumber":8,"Text":"Na ini-ilaham Iyan non so Kapumbaradosa niyan, a go so Kaphangongonotan niyan"},{"SurahNumber":91,"VerseNumber":9,"Text":"Sabunar a miyakada-ag so tao a Siyoti niyan a ginawa niyan"},{"SurahNumber":91,"VerseNumber":10,"Text":"Go Sabunar a kiyawiswisan so tao a diyadag iyan a ginawa niyan"},{"SurahNumber":91,"VerseNumber":11,"Text":"Piyakambokhag o (Pagtao a) Samood (so Sogo kiran) sabap ko Kiyapangakowala iran"},{"SurahNumber":91,"VerseNumber":12,"Text":"Gowani a mbakorot so lubi a darowaka kiran"},{"SurahNumber":91,"VerseNumber":13,"Text":"Na Pitharo kiran o Sogo o Allah: (Botawani niyo) so Onta o Allah, go so kaphaginom iyan"},{"SurahNumber":91,"VerseNumber":14,"Text":"Na Piyakambokhag iran Sukaniyan, na biyono iran noto, na bininasa siran o Kadnan Niran sabap ko dosa iran, na Piyakapurarampata Iyan siran"},{"SurahNumber":91,"VerseNumber":15,"Text":"Go di Niyan ikhaluk so kiyabolosan noto"},{"SurahNumber":92,"VerseNumber":1,"Text":"Ibut ko gagawi-i igira-a pukhikolob (so kalibotung iyan)"},{"SurahNumber":92,"VerseNumber":2,"Text":"Go so daondao igira-a lominiwanag"},{"SurahNumber":92,"VerseNumber":3,"Text":"Go so Miyadun ko Mama, go so Babai"},{"SurahNumber":92,"VerseNumber":4,"Text":"Ka Mata-an! A so galubuk iyo na Sabunar a mbidabida"},{"SurahNumber":92,"VerseNumber":5,"Text":"Na so puman so tao a Miyamumugai a go Miyananggila"},{"SurahNumber":92,"VerseNumber":6,"Text":"Go tiyanto niyan so mapiya"},{"SurahNumber":92,"VerseNumber":7,"Text":"Na pulubodun Nami ron a (Kaparoliya niyan ko) malbod"},{"SurahNumber":92,"VerseNumber":8,"Text":"Na so puman so tao a Miligut go Mitharambisa"},{"SurahNumber":92,"VerseNumber":9,"Text":"Go Piyakambokhag iyan so mapiya"},{"SurahNumber":92,"VerseNumber":10,"Text":"Na pulubodun Nami ron a (ka-akir iyan ko) margun"},{"SurahNumber":92,"VerseNumber":11,"Text":"Go di ron phakanggai a gona so tamok iyan amai ka maolog (ko Naraka)"},{"SurahNumber":92,"VerseNumber":12,"Text":"Mata-an! A si-i Rukami so titho a Torowan"},{"SurahNumber":92,"VerseNumber":13,"Text":"Go Mata-an! A ruk Ami so khaori, a go so paganai"},{"SurahNumber":92,"VerseNumber":14,"Text":"Na Piyaki-iktiyaran Ko rukano so Apoi a pukhadug"},{"SurahNumber":92,"VerseNumber":15,"Text":"Da-a phakasoludon a rowar ko marata i okor"},{"SurahNumber":92,"VerseNumber":16,"Text":"A so Tomiyaplis go Tomiyalikhod"},{"SurahNumber":92,"VerseNumber":17,"Text":"Na phakawatan non so Miyananggila (sa dosa)"},{"SurahNumber":92,"VerseNumber":18,"Text":"A so Puphamumugai ko tamok iyan ka-an Masoti"},{"SurahNumber":92,"VerseNumber":19,"Text":"Go kuna a ba adun a ruk o isa a tao a shisi-i rukaniyan a Limo ambalasan"},{"SurahNumber":92,"VerseNumber":20,"Text":"Ogaid na singanin ko Kasosowat o Kadnan niyan a Maporo"},{"SurahNumber":92,"VerseNumber":21,"Text":"Na matatangkud a Khasowat dun"},{"SurahNumber":93,"VerseNumber":1,"Text":"Ibut ko Tunganaik"},{"SurahNumber":93,"VerseNumber":2,"Text":"Go so gagawi-i igira-a lominibotung"},{"SurahNumber":93,"VerseNumber":3,"Text":"Ka da Kandarainonun o Kadnan Ka (Ya Muhammad) go da Ka Niyan Kararangiti"},{"SurahNumber":93,"VerseNumber":4,"Text":"Go matatangkud a so khaori na tomo Ruka a di so paganai"},{"SurahNumber":93,"VerseNumber":5,"Text":"Go matatangkud a Mbugangka dun o Kadnan Ka na Khasowat Ka"},{"SurahNumber":93,"VerseNumber":6,"Text":"Ba Ka Niyan nda mato-on a Wata a ilo na Piyakisiyap Ka Niyan"},{"SurahNumber":93,"VerseNumber":7,"Text":"Go Miyato-ongka Niyan a madadadag na pinggonanao Ka Niyan"},{"SurahNumber":93,"VerseNumber":8,"Text":"Go Miyato-on Ka Niyan a miskin, na Bigangka Niyan sa kakawasa-an"},{"SurahNumber":93,"VerseNumber":9,"Text":"Na so Wata a ilo na Dingka Phangarasi-i"},{"SurahNumber":93,"VerseNumber":10,"Text":"Go so puphamanguni na Dingka Phurarasunga"},{"SurahNumber":93,"VerseNumber":11,"Text":"Go so Limo o Kadnan Ka na Puphamanotholangka! ———"}]}