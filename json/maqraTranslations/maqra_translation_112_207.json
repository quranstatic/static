{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":16,"VerseNumber":111,"Text":"Il Giorno in cui ogni anima verrà a difendere se stessa, in cui ogni anima sarà compensata per quello che avrà operato, nessuno subirà ingiustizia"},{"SurahNumber":16,"VerseNumber":112,"Text":"Allah vi propone la metafora di una città: viveva in pace e sicurezza, da ogni parte le venivano approvvigionamenti. Poi rinnegò i favori di Allah e Allah le fece provare la fame e la paura, [punizione] per quello che avevano fatto"},{"SurahNumber":16,"VerseNumber":113,"Text":"Giunse loro un Messaggero della loro gente, ma lo trattarono da bugiardo. Li colse dunque il castigo, poiché erano ingiusti"},{"SurahNumber":16,"VerseNumber":114,"Text":"Mangiate le cose buone e lecite che Allah vi ha concesso e rendeteGli grazie della Sua benevolenza, se è Lui che adorate"},{"SurahNumber":16,"VerseNumber":115,"Text":"[Allah] vi ha proibito la carogna, il sangue e la carne di maiale e l'animale sul quale sia stato invocato altro nome, che quello di Allah. Quanto a colui che vi sia costretto senza essere né ribelle, né trasgressore, in verità Allah è perdonatore, misericordioso"},{"SurahNumber":16,"VerseNumber":116,"Text":"Non proferite dunque stravaganti invenzioni delle vostre lingue dicendo: “Questo è lecito e questo illecito” e mentendo contro Allah. Coloro che inventano menzogne contro Allah non avranno alcun successo"},{"SurahNumber":16,"VerseNumber":117,"Text":"Avranno godimento effimero e poi un castigo doloroso"},{"SurahNumber":16,"VerseNumber":118,"Text":"Proibimmo a quelli che seguirono il giudaismo, ciò di cui già ti dicemmo. Non siamo stati Noi ad essere ingiusti verso di loro, essi stessi lo furono"},{"SurahNumber":16,"VerseNumber":119,"Text":"In verità il tuo Signore è perdonatore e misericordioso nei confronti di quelli che commisero il male per ignoranza e poi si pentirono e si corressero"},{"SurahNumber":16,"VerseNumber":120,"Text":"In verità Abramo fu un modello, obbediente ad Allah e sincero: egli non era affatto un politeista"},{"SurahNumber":16,"VerseNumber":121,"Text":"era riconoscente ad Allah per i Suoi favori. Allah lo scelse, lo guidò sulla retta via"},{"SurahNumber":16,"VerseNumber":122,"Text":"Gli abbiamo dato il bene in questa vita e nell'altra sarà certamente tra i giusti"},{"SurahNumber":16,"VerseNumber":123,"Text":"Quindi ti rivelammo: “Segui con sincerità la religione di Abramo: egli non era affatto un associatore”"},{"SurahNumber":16,"VerseNumber":124,"Text":"In verità il Sabato fu istituito solo per coloro che divergevano in proposito. Nel Giorno della Resurrezione il tuo Signore giudicherà tra di loro in merito alle loro divergenze"},{"SurahNumber":16,"VerseNumber":125,"Text":"Chiama al sentiero del tuo Signore con la saggezza e la buona parola e discuti con loro nella maniera migliore. In verità il tuo Signore conosce meglio [di ogni altro] chi si allontana dal Suo sentiero e conosce meglio [di ogni altro] coloro che sono ben guidati"},{"SurahNumber":16,"VerseNumber":126,"Text":"Se punite, fatelo nella misura del torto subìto. Se sopporterete con pazienza, ciò sarà [ancora] meglio per coloro che sono stati pazienti"},{"SurahNumber":16,"VerseNumber":127,"Text":"Sii paziente! La tua pazienza [non viene da altri] se non da Allah. Non ti affliggere per loro e non farti angosciare dalle loro trame"},{"SurahNumber":16,"VerseNumber":128,"Text":"In verità Allah è con coloro che Lo temono e con coloro che fanno il bene"}]}