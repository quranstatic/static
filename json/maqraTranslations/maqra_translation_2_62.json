{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":2,"VerseNumber":26,"Text":"Allah se ne ustručava da za primjer navede mušicu ili nešto sićušnije od nje; oni koji vjeruju – ta oni znaju da je to Istina od Gospodara njihova; a oni koji ne vjeruju – govore: \"Šta to Allah hoće sa ovim primjerom?\" Time On mnoge u zabludi ostavlja, a mnogima na Pravi put ukazuje; ali, u zabludi ostavlja samo velike grješnike"},{"SurahNumber":2,"VerseNumber":27,"Text":"koji krše već čvrsto prihvaćenu obavezu prema Allahu i prekidaju ono što je Allah naredio da se održava, i prave nered na Zemlji; oni će nastradati"},{"SurahNumber":2,"VerseNumber":28,"Text":"Kako možete da ne vjerujete u Allaha, vi koji ste bili ništa, pa vam je On život dao; On će, zatim, učiniti i da pomrete i poslije će vas oživiti, a onda ćete se Njemu vratiti"},{"SurahNumber":2,"VerseNumber":29,"Text":"On je za vas sve što postoji na Zemlji stvorio, zatim je Svoju volju prema nebu usmjerio i kao sedam nebesa ga uredio; On sve zna"},{"SurahNumber":2,"VerseNumber":30,"Text":"A kada Gospodar tvoj reče melekima: \"Ja ću na Zemlji namjesnika postaviti!\" – oni rekoše: \"Zar će Ti namjesnik biti onaj koji će na njoj nered činiti i krv proljevati? A mi Tebe veličamo i hvalimo i, kako Tebi dolikuje, štujemo.\" On reče: \"Ja znam ono što vi ne znate"},{"SurahNumber":2,"VerseNumber":31,"Text":"I pouči On Adema nazivima svih stvari, a onda ih predoči melekima i reče: \"Kažite Mi nazive njihove, ako istinu govorite"},{"SurahNumber":2,"VerseNumber":32,"Text":"Hvaljen neka si\" – rekoše oni – \"mi znamo samo ono čemu si nas Ti poučio; Ti si Sveznajući i Mudri"},{"SurahNumber":2,"VerseNumber":33,"Text":"O Ademe\" – reče On – \"kaži im ti nazive njihove!\" I kad im on kaza nazive njihove, Allah reče: \"Zar vam nisam rekao da samo Ja znam tajne nebesa i Zemlje i da samo Ja znam ono što javno činite i ono što krijete"},{"SurahNumber":2,"VerseNumber":34,"Text":"A kada rekosmo melekima: \"Poklonite se Ademu!\" – oni se pokloniše, ali Iblis ne htjede, on se uzoholi i posta nevjernik"},{"SurahNumber":2,"VerseNumber":35,"Text":"I Mi rekosmo: \"O Ademe, živite, ti i žena tvoja, u Džennetu i jedite u njemu koliko god želite i odakle god hoćete, ali se ovom drvetu ne približujte pa da sami sebi nepravdu nanesete"},{"SurahNumber":2,"VerseNumber":36,"Text":"I šejtan ih navede da zbog drveta posrnu i izvede ih iz onoga u čemu su bili. \"Siđite!\" – rekosmo Mi – \"jedni drugima ćete neprijatelji biti, a na Zemlji ćete boraviti i do roka određenoga živjeti"},{"SurahNumber":2,"VerseNumber":37,"Text":"I Adem primi neke riječi od Gospodara svoga, pa mu On oprosti; On, doista, prima pokajanje, On je milostiv"},{"SurahNumber":2,"VerseNumber":38,"Text":"Mi rekosmo: \"Silazite iz njega svi! Od Mene će vam uputstvo dolaziti, i oni koji uputstvo Moje budu slijedili – ničega se neće bojati i ni za čim neće tugovati"},{"SurahNumber":2,"VerseNumber":39,"Text":"A onima koji ne budu vjerovali i knjige Naše budu poricali – biće stanovnici Džehennema; u njemu će vječno ostati"},{"SurahNumber":2,"VerseNumber":40,"Text":"O sinovi Israilovi, sjetite se blagodati Moje koju sam vam podario, i ispunite zavjet koji ste Mi dali – ispuniću i Ja svoj koji sam vama dao, i samo se Mene bojte"},{"SurahNumber":2,"VerseNumber":41,"Text":"Vjerujte u ono što objavljujem, čime se potvrđuje da je istinito ono što vi imate, i ne budite prvi koji u to neće vjerovati. I ne zamjenjujte riječi Moje za nešto što malo vrijedi, i samo se Mene bojte"},{"SurahNumber":2,"VerseNumber":42,"Text":"I istinu sa neistinom ne miješajte i istinu svjesno ne tajite"},{"SurahNumber":2,"VerseNumber":43,"Text":"Molitvu obavljajte i zekat dajite i zajedno sa onima koji molitvu obavljaju i vi obavljajte"}]}