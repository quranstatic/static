{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"آیا نمی‌داند در آن روز که تمام کسانی که در قبرها هستند برانگیخته می‌شوند،"},{"SurahNumber":100,"VerseNumber":10,"Text":"و آنچه در درون سینه‌هاست آشکار می‌گردد،"},{"SurahNumber":100,"VerseNumber":11,"Text":"در آن روز پروردگارشان از آنها کاملاً باخبر است"},{"SurahNumber":101,"VerseNumber":1,"Text":"آن حادثه کوبنده،"},{"SurahNumber":101,"VerseNumber":2,"Text":"و چه حادثه کوبنده‌ای"},{"SurahNumber":101,"VerseNumber":3,"Text":"و تو چه می‌دانی که حادثه کوبنده چیست؟! (آن حادثه همان روز قیامت است)"},{"SurahNumber":101,"VerseNumber":4,"Text":"روزی که مردم مانند پروانه‌های پراکنده خواهند بود،"},{"SurahNumber":101,"VerseNumber":5,"Text":"و کوه‌ها مانند پشم رنگین حلاّجی‌شده می‌گردد"},{"SurahNumber":101,"VerseNumber":6,"Text":"امّا کسی که (در آن روز) ترازوهای اعمالش سنگین است،"},{"SurahNumber":101,"VerseNumber":7,"Text":"در یک زندگی خشنودکننده خواهد بود"},{"SurahNumber":101,"VerseNumber":8,"Text":"و امّا کسی که ترازوهایش سبک است،"},{"SurahNumber":101,"VerseNumber":9,"Text":"پناهگاهش «هاویه» [= دوزخ‌] است"},{"SurahNumber":101,"VerseNumber":10,"Text":"و تو چه می‌دانی «هاویه» چیست؟"},{"SurahNumber":101,"VerseNumber":11,"Text":"آتشی است سوزان"},{"SurahNumber":102,"VerseNumber":1,"Text":"افزون طلبی (و تفاخر) شما را به خود مشغول داشته (و از خدا غافل نموده) است"},{"SurahNumber":102,"VerseNumber":2,"Text":"تا آنجا که به دیدار قبرها رفتید (و قبور مردگان خود را برشمردید و به آن افتخار کردید)"},{"SurahNumber":102,"VerseNumber":3,"Text":"چنین نیست که می‌پندارید، (آری) بزودی خواهید دانست"},{"SurahNumber":102,"VerseNumber":4,"Text":"باز چنان نیست که شما می‌پندارید؛ بزودی خواهید دانست"},{"SurahNumber":102,"VerseNumber":5,"Text":"چنان نیست که شما خیال می‌کنید؛ اگر شما علم الیقین (به آخرت) داشتید (افزون طلبی شما را از خدا غافل نمی‌کرد)"},{"SurahNumber":102,"VerseNumber":6,"Text":"قطعاً شما جهنّم را خواهید دید"},{"SurahNumber":102,"VerseNumber":7,"Text":"سپس (با ورود در آن) آن را به عین الیقین خواهید دید"},{"SurahNumber":102,"VerseNumber":8,"Text":"سپس در آن روز (همه شما) از نعمتهایی که داشته‌اید بازپرسی خواهید شد"},{"SurahNumber":103,"VerseNumber":1,"Text":"به عصر سوگند،"},{"SurahNumber":103,"VerseNumber":2,"Text":"که انسانها همه در زیانند؛"},{"SurahNumber":103,"VerseNumber":3,"Text":"مگر کسانی که ایمان آورده و اعمال صالح انجام داده‌اند، و یکدیگر را به حق سفارش کرده و یکدیگر را به شکیبایی و استقامت توصیه نموده‌اند"},{"SurahNumber":104,"VerseNumber":1,"Text":"وای بر هر عیبجوی مسخره‌کننده‌ای"},{"SurahNumber":104,"VerseNumber":2,"Text":"همان کس که مال فراوانی جمع‌آوری و شماره کرده (بی‌آنکه مشروع و نامشروع آن را حساب کند)"},{"SurahNumber":104,"VerseNumber":3,"Text":"او گمان می‌کند که اموالش او را جاودانه می‌سازد"},{"SurahNumber":104,"VerseNumber":4,"Text":"چنین نیست که می‌پندارد؛ بزودی در «حُطَمه» [= آتشی خردکننده‌] پرتاب می‌شود"},{"SurahNumber":104,"VerseNumber":5,"Text":"و تو چه می‌دانی «حُطمه» چیست؟"},{"SurahNumber":104,"VerseNumber":6,"Text":"آتش برافروخته الهی است،"},{"SurahNumber":104,"VerseNumber":7,"Text":"آتشی که از دلها سرمی‌زند"},{"SurahNumber":104,"VerseNumber":8,"Text":"این آتش بر آنها فروبسته شده،"},{"SurahNumber":104,"VerseNumber":9,"Text":"در ستونهای کشیده و طولانی"},{"SurahNumber":105,"VerseNumber":1,"Text":"آیا ندیدی پروردگارت با فیل سواران [= لشکر ابرهه که برای نابودی کعبه آمده بودند] چه کرد؟"},{"SurahNumber":105,"VerseNumber":2,"Text":"آیا نقشه آنها را در ضلالت و تباهی قرار نداد؟"},{"SurahNumber":105,"VerseNumber":3,"Text":"و بر سر آنها پرندگانی را گروه گروه فرستاد،"},{"SurahNumber":105,"VerseNumber":4,"Text":"که با سنگهای کوچکی آنان را هدف قرارمی‌دادند؛"},{"SurahNumber":105,"VerseNumber":5,"Text":"سرانجام آنها را همچون کاه خورده‌شده (و متلاشی) قرار داد"},{"SurahNumber":106,"VerseNumber":1,"Text":"(کیفر لشکر فیل‌سواران) بخاطر این بود که قریش (به این سرزمین مقدس) الفت گیرند (و زمینه ظهور پیامبر فراهم شود)"},{"SurahNumber":106,"VerseNumber":2,"Text":"الفت آنها در سفرهای زمستانه و تابستانه (و بخاطر این الفت به آن بازگردند)"},{"SurahNumber":106,"VerseNumber":3,"Text":"پس (بشکرانه این نعمت بزرگ) باید پروردگار این خانه را عبادت کنند،"},{"SurahNumber":106,"VerseNumber":4,"Text":"همان کس که آنها را از گرسنگی نجات داد و از ترس و ناامنی ایمن ساخت"},{"SurahNumber":107,"VerseNumber":1,"Text":"آیا کسی که روز جزا را پیوسته انکار می‌کند دیدی؟"},{"SurahNumber":107,"VerseNumber":2,"Text":"او همان کسی است که یتیم را با خشونت می‌راند،"},{"SurahNumber":107,"VerseNumber":3,"Text":"و (دیگران را) به اطعام مسکین تشویق نمی‌کند"},{"SurahNumber":107,"VerseNumber":4,"Text":"پس وای بر نمازگزارانی که"},{"SurahNumber":107,"VerseNumber":5,"Text":"در نماز خود سهل‌انگاری می‌کنند،"},{"SurahNumber":107,"VerseNumber":6,"Text":"همان کسانی که ریا می‌کنند،"},{"SurahNumber":107,"VerseNumber":7,"Text":"و دیگران را از وسایل ضروری زندگی منع می‌نمایند"},{"SurahNumber":108,"VerseNumber":1,"Text":"ما به تو کوثر [= خیر و برکت فراوان‌] عطا کردیم"},{"SurahNumber":108,"VerseNumber":2,"Text":"پس برای پروردگارت نماز بخوان و قربانی کن"},{"SurahNumber":108,"VerseNumber":3,"Text":"(و بدان) دشمن تو قطعاً بریده‌نسل و بی‌عقب است"},{"SurahNumber":109,"VerseNumber":1,"Text":"بگو: ای کافران"},{"SurahNumber":109,"VerseNumber":2,"Text":"آنچه را شما می‌پرستید من نمی‌پرستم"},{"SurahNumber":109,"VerseNumber":3,"Text":"و نه شما آنچه را من می‌پرستم می‌پرستید،"},{"SurahNumber":109,"VerseNumber":4,"Text":"و نه من هرگز آنچه را شما پرستش کرده‌اید می‌پرستم،"},{"SurahNumber":109,"VerseNumber":5,"Text":"و نه شما آنچه را که من می‌پرستم پرستش می‌کنید؛"},{"SurahNumber":109,"VerseNumber":6,"Text":"(حال که چنین است) آیین شما برای خودتان، و آیین من برای خودم"},{"SurahNumber":110,"VerseNumber":1,"Text":"هنگامی که یاری خدا و پیروزی فرارسد،"},{"SurahNumber":110,"VerseNumber":2,"Text":"و ببینی مردم گروه گروه وارد دین خدا می‌شوند،"},{"SurahNumber":110,"VerseNumber":3,"Text":"پروردگارت را تسبیح و حمد کن و از او آمرزش بخواه که او بسیار توبه‌پذیر است"},{"SurahNumber":111,"VerseNumber":1,"Text":"بریده باد هر دو دست ابولهب (و مرگ بر او باد)"},{"SurahNumber":111,"VerseNumber":2,"Text":"هرگز مال و ثروتش و آنچه را به دست آورد به حالش سودی نبخشید"},{"SurahNumber":111,"VerseNumber":3,"Text":"و بزودی وارد آتشی شعله‌ور و پرلهیب می‌شود؛"},{"SurahNumber":111,"VerseNumber":4,"Text":"و (نیز) همسرش، در حالی که هیزم‌کش (دوزخ) است،"},{"SurahNumber":111,"VerseNumber":5,"Text":"و در گردنش طنابی است از لیف خرما"},{"SurahNumber":112,"VerseNumber":1,"Text":"بگو: خداوند، یکتا و یگانه است؛"},{"SurahNumber":112,"VerseNumber":2,"Text":"خداوندی است که همه نیازمندان قصد او می‌کنند؛"},{"SurahNumber":112,"VerseNumber":3,"Text":"(هرگز) نزاد، و زاده نشد،"},{"SurahNumber":112,"VerseNumber":4,"Text":"و برای او هیچگاه شبیه و مانندی نبوده است"},{"SurahNumber":113,"VerseNumber":1,"Text":"بگو: پناه می‌برم به پروردگار سپیده صبح،"},{"SurahNumber":113,"VerseNumber":2,"Text":"از شرّ تمام آنچه آفریده است؛"},{"SurahNumber":113,"VerseNumber":3,"Text":"و از شرّ هر موجود شرور هنگامی که شبانه وارد می‌شود؛"},{"SurahNumber":113,"VerseNumber":4,"Text":"و از شرّ آنها که با افسون در گره‌ها می‌دمند (و هر تصمیمی را سست می‌کنند)؛"},{"SurahNumber":113,"VerseNumber":5,"Text":"و از شرّ هر حسودی هنگامی که حسد می‌ورزد"},{"SurahNumber":114,"VerseNumber":1,"Text":"بگو: پناه می‌برم به پروردگار مردم،"},{"SurahNumber":114,"VerseNumber":2,"Text":"به مالک و حاکم مردم،"},{"SurahNumber":114,"VerseNumber":3,"Text":"به (خدا و) معبود مردم،"},{"SurahNumber":114,"VerseNumber":4,"Text":"از شرّ وسوسه‌گر پنهانکار،"},{"SurahNumber":114,"VerseNumber":5,"Text":"که در درون سینه انسانها وسوسه می‌کند،"},{"SurahNumber":114,"VerseNumber":6,"Text":"خواه از جنّ باشد یا از انسان"}]}