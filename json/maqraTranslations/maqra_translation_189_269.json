{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":40,"VerseNumber":41,"Text":"En, mijn volk, hoe komt het dat ik jullie tot de redding oproep en dat jullie mij tot het vuur oproepen"},{"SurahNumber":40,"VerseNumber":42,"Text":"Jullie roepen mij op aan God geen geloof te hechten en dat ik aan hem metgezellen toevoeg waarvan ik geen kennis heb, maar ik roep jullie op tot de machtige, de vergever"},{"SurahNumber":40,"VerseNumber":43,"Text":"Het staat vast dat er tot dat waartoe jullie mij oproepen helemaal niet opgeroepen kan worden, niet in de tegenwoordige wereld en niet in het hiernamaals, dat onze terugkeer tot God is en dat de onmatigen in het vuur thuishoren"},{"SurahNumber":40,"VerseNumber":44,"Text":"En wat ik tot jullie zeg zal jullie heugen, maar ik vertrouw mijn zaak aan God toe. God doorziet de dienaren"},{"SurahNumber":40,"VerseNumber":45,"Text":"Toen behoedde God hem voor de slechte daden die zij beraamden en de mensen van Fir'aun werden ingesloten door de vreselijke bestraffing"},{"SurahNumber":40,"VerseNumber":46,"Text":"het vuur, waaraan zij 's morgens en 's avonds worden blootgesteld. En op de dag dat het uur aanbreekt [zal gezegd worden]: \"Laat de mensen van Fir'aun de zwaarste bestraffing binnengaan"},{"SurahNumber":40,"VerseNumber":47,"Text":"En wanneer zij in het vuur met elkaar redetwisten en de zwakken tegen hen die hoogmoedig waren zullen zeggen: \"Wij waren toch volgelingen van jullie, baten jullie ons dan als bescherming tegen een deel van het vuur"},{"SurahNumber":40,"VerseNumber":48,"Text":"Zij die hoogmoedig waren zeggen: \"Wij zijn er toch allen in; God heeft tussen de dienaren geoordeeld"},{"SurahNumber":40,"VerseNumber":49,"Text":"En zij die in het vuur zijn zeggen tegen de bewakers van de hel: \"Bidt tot jullie Heer dat Hij ons een dag verlichting van de bestraffing geeft"},{"SurahNumber":40,"VerseNumber":50,"Text":"Zij zeggen: \"Waren tot jullie niet jullie gezanten met de duidelijke bewijzen gekomen?\" Zij zeggen: \"Ja zeker.\" Zij zeggen: \"Bidt dan zelf.\" Maar het gebed van de ongelovigen mist steeds zijn doel"},{"SurahNumber":40,"VerseNumber":51,"Text":"Wij helpen Onze gezanten en hen die geloven in het tegenwoordige leven en op de dag dat de getuigen opstaan"},{"SurahNumber":40,"VerseNumber":52,"Text":"op de dag dat hun die onrecht pleegden hun verontschuldiging niet zal baten. Voor hen is de vloek en voor hen is de slechte woning"},{"SurahNumber":40,"VerseNumber":53,"Text":"En Wij hebben Moesa toch de leidraad gegeven en de Israëlieten hebben Wij het boek laten beërven"},{"SurahNumber":40,"VerseNumber":54,"Text":"als leidraad en vermaning voor de verstandigen"},{"SurahNumber":40,"VerseNumber":55,"Text":"Volhard dus geduldig, want Gods toezegging is waar, vraag om vergeving voor jouw zonde en prijs de lof van jouw Heer in de avond en 's ochtends vroeg"},{"SurahNumber":40,"VerseNumber":56,"Text":"Zij die over Gods tekenen twisten zonder dat er een machtiging tot hen gekomen is hebben in hun harten slechts grootheidswaan; zij zullen hun doel niet bereiken. Vraag dus God om bescherming; Hij is de wetende, de doorziende"},{"SurahNumber":40,"VerseNumber":57,"Text":"De schepping van de hemelen en de aarde is groter dan de schepping van de mens, maar de meeste mensen weten het niet"},{"SurahNumber":40,"VerseNumber":58,"Text":"De blinde en de ziende zijn niet gelijk, noch zij die geloven en de deugdelijke daden doen en zij die verkeerd doen. Hoe weinig laten jullie je vermanen"},{"SurahNumber":40,"VerseNumber":59,"Text":"Het uur komt zeker, daaraan is geen twijfel, maar de meeste mensen geloven niet"},{"SurahNumber":40,"VerseNumber":60,"Text":"En jullie Heer zegt: \"Roept Mij aan, dan zal Ik jullie verhoren. Zij die te hoogmoedig zijn om Mij te dienen zullen onderdanig de hel binnengaan"},{"SurahNumber":40,"VerseNumber":61,"Text":"God is het die voor jullie de nacht gemaakt heeft om te rusten en de dag om te zien. God is vol van goedgunstigheid jegens de mensen, maar de meeste mensen betuigen geen dank"},{"SurahNumber":40,"VerseNumber":62,"Text":"Dat is God, jullie Heer, de schepper van alle dingen; er is geen god dan Hij. Hoe kunnen jullie dan zo worden afgeleid"},{"SurahNumber":40,"VerseNumber":63,"Text":"Zij die Gods tekenen ontkennen worden zo afgeleid"},{"SurahNumber":40,"VerseNumber":64,"Text":"God is het die voor jullie de aarde tot een vaste grond heeft gemaakt en de hemel tot een gebouw, die jullie gevormd heeft -- een mooie vorm heeft Hij jullie gegeven -- en die met goede dingen in jullie onderhoud voorziet. Dat is God, jullie Heer. Gezegend zij dus God, de Heer van de wereldbewoners"},{"SurahNumber":40,"VerseNumber":65,"Text":"Hij is de levende, er is geen god dan Hij. Roept Hem dus aan terwijl jullie de godsdienst geheel aan Hem wijden. Lof zij God, de Heer van de wereldbewoners"}]}