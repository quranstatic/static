{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"Despre ce se întreabă unii pe alţii"},{"SurahNumber":78,"VerseNumber":2,"Text":"Despre Vestea cea Mare"},{"SurahNumber":78,"VerseNumber":3,"Text":"asupra căreia se ceartă"},{"SurahNumber":78,"VerseNumber":4,"Text":"Ba nu!... Curând ei vor avea ştire"},{"SurahNumber":78,"VerseNumber":5,"Text":"Şi iarăşi, curând ei vor avea ştire"},{"SurahNumber":78,"VerseNumber":6,"Text":"Nu am făcut Noi pământul leagăn"},{"SurahNumber":78,"VerseNumber":7,"Text":"iar munţii ţăruşi"},{"SurahNumber":78,"VerseNumber":8,"Text":"Noi v-am creat pe voi cu pereche"},{"SurahNumber":78,"VerseNumber":9,"Text":"Şi v-am făcut vouă somnul odihnă"},{"SurahNumber":78,"VerseNumber":10,"Text":"Noi am făcut noaptea veşmânt"},{"SurahNumber":78,"VerseNumber":11,"Text":"şi am făcut ziua pentru trai"},{"SurahNumber":78,"VerseNumber":12,"Text":"Am zidit deasupra voastră şapte tării"},{"SurahNumber":78,"VerseNumber":13,"Text":"Am făcut o candelă dogoritoare"},{"SurahNumber":78,"VerseNumber":14,"Text":"Şi din nori am trimis apă şuvoi"},{"SurahNumber":78,"VerseNumber":15,"Text":"ca să dea la iveală grâne şi ierburi"},{"SurahNumber":78,"VerseNumber":16,"Text":"şi grădini îmbelşugate"},{"SurahNumber":78,"VerseNumber":17,"Text":"Da, Ziua Cumpenei este hotărâtă"},{"SurahNumber":78,"VerseNumber":18,"Text":"În Ziua când se va sufla în trâmbiţă, veţi veni în cete"},{"SurahNumber":78,"VerseNumber":19,"Text":"Cerul se va deschide şi vor fi numai porţi"},{"SurahNumber":78,"VerseNumber":20,"Text":"Munţii se vor pune în mişcare şi vor fi numai năluciri"},{"SurahNumber":78,"VerseNumber":21,"Text":"Gheena ce stă la pândă"},{"SurahNumber":78,"VerseNumber":22,"Text":"va fi liman ticăloşilor"},{"SurahNumber":78,"VerseNumber":23,"Text":"care vor zăcea acolo veacuri de-a rândul"},{"SurahNumber":78,"VerseNumber":24,"Text":"fără să guste răcoare ori băutură"},{"SurahNumber":78,"VerseNumber":25,"Text":"ci numai apă clocotită şi băutură împuţită"},{"SurahNumber":78,"VerseNumber":26,"Text":"căci aceasta le va fi răsplată cuvenită"},{"SurahNumber":78,"VerseNumber":27,"Text":"Ei nu aşteptau nici o Judecată"},{"SurahNumber":78,"VerseNumber":28,"Text":"căci socoteau semnele Noastre minciuni"},{"SurahNumber":78,"VerseNumber":29,"Text":"Noi am ţinut însă socoteala la tot într-o carte"},{"SurahNumber":78,"VerseNumber":30,"Text":"Gustaţi, aşadar! Noi vouă nu vă vom mări decât osânda"},{"SurahNumber":78,"VerseNumber":31,"Text":"Cei temători vor avea un loc fericit"},{"SurahNumber":78,"VerseNumber":32,"Text":"grădini şi podgorii"},{"SurahNumber":78,"VerseNumber":33,"Text":"fete cu sânul împlinit, lor însoţitoare"},{"SurahNumber":78,"VerseNumber":34,"Text":"pocale ce se revarsă"},{"SurahNumber":78,"VerseNumber":35,"Text":"Nu vor auzi acolo deşertăciuni ori minciuni"},{"SurahNumber":78,"VerseNumber":36,"Text":"Aceasta este răsplata de la Domnul tău, un dar bine socotit"},{"SurahNumber":78,"VerseNumber":37,"Text":"de la Domnul cerurilor şi al pământului şi a ceea ce este între ele; al Milostivului ce nimănui nu-i este dat să-i vorbească"},{"SurahNumber":78,"VerseNumber":38,"Text":"În Ziua când Duhul şi îngerii vor sta aşezaţi în rând nu vor vorbi decât cei cărora Milostivul le va îngădui şi vor spune doar ceea ce se cuvine"},{"SurahNumber":78,"VerseNumber":39,"Text":"Ziua aceea este Adevărul. Cel care vrea, va afla la Domnul său liman"},{"SurahNumber":78,"VerseNumber":40,"Text":"Noi v-am prevenit pe voi asupra apropiatei osânde din Ziua în care omul se va uita la ceea ce au făptuit mâinile sale şi când tăgăduitorul va zice: “Ce bine era de-aş fi fost ţărână!”"},{"SurahNumber":79,"VerseNumber":1,"Text":"Pe cei ce smulg cu tărie"},{"SurahNumber":79,"VerseNumber":2,"Text":"Pe cei ce trag cu gingăşie"},{"SurahNumber":79,"VerseNumber":3,"Text":"Pe cei ce înalţă cu uşurinţă"},{"SurahNumber":79,"VerseNumber":4,"Text":"Pe cei ce o iau înainte"},{"SurahNumber":79,"VerseNumber":5,"Text":"Pe cei ce mânuiesc totul"},{"SurahNumber":79,"VerseNumber":6,"Text":"În Ziua când cutremurul va cutremura"},{"SurahNumber":79,"VerseNumber":7,"Text":"şi altul asemenea îi va urma"},{"SurahNumber":79,"VerseNumber":8,"Text":"în Ziua aceea, inimile se vor îngrozi"},{"SurahNumber":79,"VerseNumber":9,"Text":"şi privirile se vor smeri"},{"SurahNumber":79,"VerseNumber":10,"Text":"Oamenii vor spune: “Vom fi iarăşi ce-am fost, noi, cei din groapă"},{"SurahNumber":79,"VerseNumber":11,"Text":"când putrede oase vom fi fiind?”"},{"SurahNumber":79,"VerseNumber":12,"Text":"Vor spune: “Aceasta este o păgubitoare întoarcere!”"},{"SurahNumber":79,"VerseNumber":13,"Text":"Un singur răcnet"},{"SurahNumber":79,"VerseNumber":14,"Text":"şi iată-i pe faţa pământului"},{"SurahNumber":79,"VerseNumber":15,"Text":"A venit la voi spusa lui Moise"},{"SurahNumber":79,"VerseNumber":16,"Text":"Domnul său l-a chemat în valea sfântă Tova"},{"SurahNumber":79,"VerseNumber":17,"Text":"“Du-te la Faraon, căci este un ticălos"},{"SurahNumber":79,"VerseNumber":18,"Text":"şi spune-i: ‘Eşti gata să te mântui"},{"SurahNumber":79,"VerseNumber":19,"Text":"Eu te voi călăuzi la Domnul tău, teme-te!’”"},{"SurahNumber":79,"VerseNumber":20,"Text":"Apoi i-a arătat semnul cel mare"},{"SurahNumber":79,"VerseNumber":21,"Text":"Faraon a hulit şi nu a dat ascultare"},{"SurahNumber":79,"VerseNumber":22,"Text":"apoi zorit a întors spatele"},{"SurahNumber":79,"VerseNumber":23,"Text":"El şi-a adunat poporul şi i-a strigat"},{"SurahNumber":79,"VerseNumber":24,"Text":"“Eu sunt Domnul vostru, Preaînaltul!”"},{"SurahNumber":79,"VerseNumber":25,"Text":"Dumnezeu l-a făcut pildă de pedeapsă în Viaţa de Apoi şi în Viaţa de Acum"},{"SurahNumber":79,"VerseNumber":26,"Text":"Întru aceasta este o amintire pentru cel care se teme de Dumnezeu"},{"SurahNumber":79,"VerseNumber":27,"Text":"Sunteţi voi oare mai greu de creat decât cerul pe care l-a zidit"},{"SurahNumber":79,"VerseNumber":28,"Text":"Dumnezeu a înălţat bolta şi a rânduit-o desăvârşit"},{"SurahNumber":79,"VerseNumber":29,"Text":"El i-a dat nopţii întunericul, El i-a izvodit zilei lumina"},{"SurahNumber":79,"VerseNumber":30,"Text":"Apoi a întins pământul"},{"SurahNumber":79,"VerseNumber":31,"Text":"şi din el a dat la iveală apa şi păşunile"},{"SurahNumber":79,"VerseNumber":32,"Text":"A pironit munţii"},{"SurahNumber":79,"VerseNumber":33,"Text":"zestre vouă şi turmelor voastre"},{"SurahNumber":79,"VerseNumber":34,"Text":"Când va veni Potopul cel Mare"},{"SurahNumber":79,"VerseNumber":35,"Text":"în Ziua aceea omul îşi va aminti pentru ce s-a trudit"},{"SurahNumber":79,"VerseNumber":36,"Text":"Iadul va fi scos pentru cel care trebuie să-l vadă"},{"SurahNumber":79,"VerseNumber":37,"Text":"Celui ticăloşit"},{"SurahNumber":79,"VerseNumber":38,"Text":"şi legat de Viaţa de Acum"},{"SurahNumber":79,"VerseNumber":39,"Text":"Iadul îi va fi liman"},{"SurahNumber":79,"VerseNumber":40,"Text":"Celui care se teme de înălţimea Domnului său şi opreşte pofta din sufletul său"},{"SurahNumber":79,"VerseNumber":41,"Text":"Raiul îi va fi liman"},{"SurahNumber":79,"VerseNumber":42,"Text":"Ei te vor întreba despre Ceas: “Când se va opri?”"},{"SurahNumber":79,"VerseNumber":43,"Text":"Ce le-ai putea tu aminti"},{"SurahNumber":79,"VerseNumber":44,"Text":"Întru Domnul tău este sfârşitul lui"},{"SurahNumber":79,"VerseNumber":45,"Text":"Tu nu faci decât să-i predici celui care se teme"},{"SurahNumber":79,"VerseNumber":46,"Text":"În Ziua când îl vor vedea, li se va părea că au zăcut numai o seară ori numai o dimineaţă"}]}