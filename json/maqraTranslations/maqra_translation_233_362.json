{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":78,"VerseNumber":1,"Text":"వీళ్ళు దేన్ని గురించి అడుగుతున్నారు"},{"SurahNumber":78,"VerseNumber":2,"Text":"గొప్ప సమాచారాన్ని గురించేనా"},{"SurahNumber":78,"VerseNumber":3,"Text":"దాని గురించి వారందరూ విభేదించుకుంటున్నారు"},{"SurahNumber":78,"VerseNumber":4,"Text":"కాదు, త్వరలోనే వారు తెలుసుకుంటారు"},{"SurahNumber":78,"VerseNumber":5,"Text":"మరెన్నటికీ కాదు. అతి త్వరలోనే వారికి (వాస్తవం) తెలిసిపోతుంది"},{"SurahNumber":78,"VerseNumber":6,"Text":"ఏమిటి, మేము భూమిని పాన్పుగా చేయలేదా"},{"SurahNumber":78,"VerseNumber":7,"Text":"పర్వతాలను మేకులుగా (పాతిపెట్టలేదా)"},{"SurahNumber":78,"VerseNumber":8,"Text":"ఇంకా, మేము మిమ్మల్ని జంటలుగా సృష్టించాము"},{"SurahNumber":78,"VerseNumber":9,"Text":"ఇంకా, మేము మీ నిద్రను హాయినిచ్చేదిగా చేశాము"},{"SurahNumber":78,"VerseNumber":10,"Text":"ఇంకా, మేము రాత్రిని మీ కొరకు ఆచ్చాదనగా చేశాము"},{"SurahNumber":78,"VerseNumber":11,"Text":"ఇంకా, పగటిని జీవనోపాధి సమయంగా చేశాము"},{"SurahNumber":78,"VerseNumber":12,"Text":"ఇంకా, మీపైన మేము పటిష్టమైన ఏడు ఆకాశాలను నిర్మించాము"},{"SurahNumber":78,"VerseNumber":13,"Text":"ఇంకా, ఉజ్వలమైన ఒక దీపాన్ని సృజించాము"},{"SurahNumber":78,"VerseNumber":14,"Text":"ఇంకా, మేము నీళ్ళతో నిండిన మేఘాల ద్వారా పుష్కలంగా వర్షాన్ని కురిపించాము"},{"SurahNumber":78,"VerseNumber":15,"Text":"తద్వారా ఆహార ధాన్యాలు, పచ్చిక బయళ్ళు వెలికితీయటానికి"},{"SurahNumber":78,"VerseNumber":16,"Text":"దట్టమైన తోటలు (ఉత్పన్నం చేయటానికి)"},{"SurahNumber":78,"VerseNumber":17,"Text":"నిశ్చయంగా తీర్పుదిన సమయం నిర్ధారితమై ఉంది"},{"SurahNumber":78,"VerseNumber":18,"Text":"శంఖం పూరించబడిననాడు, మీరు తండోపతండాలుగా తరలి వస్తారు"},{"SurahNumber":78,"VerseNumber":19,"Text":"మరి ఆకాశం తెరువబడుతుంది. అందులో ఎన్నెన్నో ద్వారాలు ఏర్పడతాయి"},{"SurahNumber":78,"VerseNumber":20,"Text":"పర్వతాలు నడిపింపబడి, ఎండమావుల్లా మారిపోతాయి"},{"SurahNumber":78,"VerseNumber":21,"Text":"నిశ్చయంగా నరకం మాటేసి ఉన్నది"},{"SurahNumber":78,"VerseNumber":22,"Text":"తలబిరుసుల నివాస స్థలమదే"},{"SurahNumber":78,"VerseNumber":23,"Text":"వారందులో యుగాల తరబడి (మ్రగ్గుతూ) ఉంటారు"},{"SurahNumber":78,"VerseNumber":24,"Text":"వారందులో ఎలాంటి చల్లదనాన్నిగానీ, త్రాగటానికి ఏ పానీయాన్నిగానీ, రుచిచూడరు –"},{"SurahNumber":78,"VerseNumber":25,"Text":"మరిగే నీరు, (కారే) చీము తప్ప"},{"SurahNumber":78,"VerseNumber":26,"Text":"మొత్తానికి వారికి పూర్తి ప్రతిఫలం లభిస్తుంది"},{"SurahNumber":78,"VerseNumber":27,"Text":"నిశ్చయంగా వారికి లెక్క గురించిన ధ్యాసే ఉండేది కాదు"},{"SurahNumber":78,"VerseNumber":28,"Text":"మా వాక్యాలను వారు యదేచ్ఛగా ధిక్కరించేవారు"},{"SurahNumber":78,"VerseNumber":29,"Text":"మేము ప్రతి విషయాన్ని లిఖించి, లెక్కించి ఉంచాము"},{"SurahNumber":78,"VerseNumber":30,"Text":"ఇక మీరు (మీ స్వయంకృతాల) రుచి చూడండి. మేము మీకు (నరక) శిక్ష తప్ప మరే విషయాన్నీ పెంచము"},{"SurahNumber":78,"VerseNumber":31,"Text":"నిశ్చయంగా దైవభీతి పరులు సాఫల్య భాగ్యం పొందుతారు"},{"SurahNumber":78,"VerseNumber":32,"Text":"వారి కొరకు స్వర్గ వనాలు, ద్రాక్ష ఫలాలున్నాయి"},{"SurahNumber":78,"VerseNumber":33,"Text":"నవనవలాడే సమ వయస్కులైన కన్యలున్నారు"},{"SurahNumber":78,"VerseNumber":34,"Text":"మద్యంతో నిండిన మధుపాత్రలున్నాయి"},{"SurahNumber":78,"VerseNumber":35,"Text":"అక్కడ వారు ఏ విధమైన వ్యర్థ ప్రలాపనలుగానీ, అసత్యాలనుగానీ వినరు"},{"SurahNumber":78,"VerseNumber":36,"Text":"నీ ప్రభువు తరఫు నుండి వారికి (వారి కర్మలకు ప్రతిఫలంగా) తగినంతగా లభించే బహుమానం ఇది"},{"SurahNumber":78,"VerseNumber":37,"Text":"ఆయన భూమ్యాకాశాలకు, వాటి మధ్యనున్న సమస్త వస్తువులకు ప్రభువు, మిక్కిలి కరుణామయుడు. ఆయనతో సంభాషించడానికి ఎవరూ సాహసించరు"},{"SurahNumber":78,"VerseNumber":38,"Text":"ఏ రోజున ఆత్మ మరియు దైవదూతలు వరుసలు తీరి నిలబడతారో (ఆ రోజు), కరుణామయుని అనుమతి పొందిన వాడు తప్ప మరెవడూ మాట్లాడలేడు. మరి అతనైనా సరైన మాటను మాత్రమే పలుకుతాడు"},{"SurahNumber":78,"VerseNumber":39,"Text":"ఆ రోజు (సంభవించటం అనేది) సత్యం. ఇక కోరినవారు (మంచి పనులు చేసి) తమ ప్రభువు దగ్గర స్థానం ఏర్పరచుకోవచ్చు"},{"SurahNumber":78,"VerseNumber":40,"Text":"దగ్గరలోనే ఉన్న శిక్షను గురించి మేము నీకు హెచ్చరించాము. ఆ రోజు మానవుడు తన చేతులతో ఆర్జించి – ముందుగా పంపుకున్న – దానిని చూసుకుంటాడు. అప్పుడు అవిశ్వాసి, “అయ్యో! నేను మట్టినైపోయినా బావుండేదే!” అనంటాడు"},{"SurahNumber":79,"VerseNumber":1,"Text":"మునిగి నిర్దాక్షిణ్యంగా (ప్రాణాలు) లాక్కుపోయేవారి సాక్షిగా"},{"SurahNumber":79,"VerseNumber":2,"Text":"ముడిని విప్పి విడిపించేవారి సాక్షిగా"},{"SurahNumber":79,"VerseNumber":3,"Text":"తేలియాడుతూపోయే వారి సాక్షిగా"},{"SurahNumber":79,"VerseNumber":4,"Text":"వేగంగా దూసుకుపోతూ, ఒండొకరిని మించిపోయేవారి సాక్షిగా"},{"SurahNumber":79,"VerseNumber":5,"Text":"(తమ ప్రభువు అప్పగించిన) పనులను పకడ్బందీగా అమలుపరిచే వారి సాక్షిగా"},{"SurahNumber":79,"VerseNumber":6,"Text":"ఆ రోజు దద్దరిల్లేది దద్దరిల్లుతుంది"},{"SurahNumber":79,"VerseNumber":7,"Text":"మరి దాని వెనుక వచ్చేది (వెంబడిస్తూనే) వస్తుంది"},{"SurahNumber":79,"VerseNumber":8,"Text":"(ఎన్నో) గుండెలు ఆ రోజు భయంతో దడదడలాడుతాయి"},{"SurahNumber":79,"VerseNumber":9,"Text":"వారి చూపులు క్రిందికి వంగి ఉంటాయి"},{"SurahNumber":79,"VerseNumber":10,"Text":"“ఏమిటి, మేము మొదటి అవస్థలోనికే మళ్ళించబడతామా?” (అని వారు అడుగుతున్నారు)"},{"SurahNumber":79,"VerseNumber":11,"Text":"“మేము కృశించిన ఎముకలుగా మారిన తరువాత కూడానా?!” (అని వారు అంటున్నారు కదూ)"},{"SurahNumber":79,"VerseNumber":12,"Text":"“మరైతే ఈ మళ్లింపు (మా పాలిట) నష్టకరమే” అని కూడా వారంటున్నారు"},{"SurahNumber":79,"VerseNumber":13,"Text":"అదొక (భయంకరమైన) గద్దింపు (అని మరువకండి)"},{"SurahNumber":79,"VerseNumber":14,"Text":"(అది సంభవించగానే) వారంతా ఒక్కసారిగా మైదానంలో సమీకరించబడతారు"},{"SurahNumber":79,"VerseNumber":15,"Text":"(ఓ ప్రవక్తా!) మూసా సంగతిగాని నీ వరకు చేరిందా"},{"SurahNumber":79,"VerseNumber":16,"Text":"అప్పుడు అతని ప్రభువు అతణ్ణి ‘తువా’ అనే పవిత్ర లోయలోకి పిలిచాడు"},{"SurahNumber":79,"VerseNumber":17,"Text":"“నువ్వు ఫిరౌను వద్దకు వెళ్ళు. వాడు మరీ చెలరేగిపోయాడు.”"},{"SurahNumber":79,"VerseNumber":18,"Text":"“నీ స్వీయ సంస్కరణకు నువ్వు సిద్ధంగా ఉన్నావా?” అని వాణ్ణి అడుగు"},{"SurahNumber":79,"VerseNumber":19,"Text":"“నువ్వు భయభక్తులతో మసలుకునేందుకుగాను, నేను నీకు నీ ప్రభువు మార్గం చూపించనా!?” (అని చెప్పమని అల్లాహ్ మూసాకు ఉపదేశించాడు)"},{"SurahNumber":79,"VerseNumber":20,"Text":"మరి (మూసా) అతనికి గొప్ప సూచన (మహిమ)ను చూపాడు"},{"SurahNumber":79,"VerseNumber":21,"Text":"కాని వాడు మాత్రం ధిక్కరించాడు, అవిధేయతకు పాల్పడ్డాడు"},{"SurahNumber":79,"VerseNumber":22,"Text":"ఆ తర్వాత తిరిగి వెళ్లి, తన సన్నాహాలు మొదలెట్టాడు"},{"SurahNumber":79,"VerseNumber":23,"Text":"మరి అందరినీ సమావేశపరచి, ప్రకటించాడు"},{"SurahNumber":79,"VerseNumber":24,"Text":"“నేనే మీ సర్వోన్నత ప్రభువును” అన్నాడు"},{"SurahNumber":79,"VerseNumber":25,"Text":"అందువల్ల అల్లాహ్ అతన్ని ఇహపర లోకాల శిక్షగా పట్టుకున్నాడు"},{"SurahNumber":79,"VerseNumber":26,"Text":"నిశ్చయంగా ఇందులో దైవభీతిగల ప్రతి ఒక్కరికీ గొప్ప గుణపాఠం ఉంది"},{"SurahNumber":79,"VerseNumber":27,"Text":"ఏమిటి, మిమ్మల్ని సృష్టించటం కష్టంతో కూడుకున్న పనా? లేక ఆకాశాన్నా? ఆయనే (అల్లాహ్ యే) దానిని నిర్మించాడు"},{"SurahNumber":79,"VerseNumber":28,"Text":"ఆయనే దాని కప్పును బాగా ఎత్తుగా చేశాడు. మరి దానిని తీర్చిదిద్దాడు"},{"SurahNumber":79,"VerseNumber":29,"Text":"దాని రాత్రిని చీకటిమయంగా చేశాడు, దాని పగటిని (వెలుతురుగా) బయల్పరిచాడు"},{"SurahNumber":79,"VerseNumber":30,"Text":"తరువాత భూమిని సుగమం చేశాడు"},{"SurahNumber":79,"VerseNumber":31,"Text":"అందులో నుంచి దాని నీళ్ళను, దాని పచ్చికను వెలికి తీశాడు"},{"SurahNumber":79,"VerseNumber":32,"Text":"ఇంకా, పర్వతాలను (స్థిరంగా) పాతి పెట్టాడు"},{"SurahNumber":79,"VerseNumber":33,"Text":"ఇదంతా మీ కోసమూను, మీ పశువుల ప్రయోజనం కోసమే"},{"SurahNumber":79,"VerseNumber":34,"Text":"మరెప్పుడైతే ఆ మహా విపత్తు (ప్రళయం) వచ్చిపడుతుందో…"},{"SurahNumber":79,"VerseNumber":35,"Text":"ఆ రోజు మనిషి తాను చేసిన దాన్ని నెమరు వేసుకుంటాడు"},{"SurahNumber":79,"VerseNumber":36,"Text":"ప్రతి చూపరి ముందూ నరకం బహిర్గతం చేయబడుతుంది"},{"SurahNumber":79,"VerseNumber":37,"Text":"కాబట్టి ఎవడు తలబిరుసుగా వ్యవహరించాడో"},{"SurahNumber":79,"VerseNumber":38,"Text":"మరి ప్రాపంచిక జీవితానికే ప్రాధాన్యం ఇచ్చాడో"},{"SurahNumber":79,"VerseNumber":39,"Text":"అతని నివాసం నరకమే అవుతుంది"},{"SurahNumber":79,"VerseNumber":40,"Text":"మరెవడు తన ప్రభువు ఎదుట నిలబడే విషయమై భయపడ్డాడో, ఇంకా తన మనసును చెడు వాంఛల నుండి ఆపుకున్నాడో"},{"SurahNumber":79,"VerseNumber":41,"Text":"అతని నివాసం స్వర్గమవుతుంది"},{"SurahNumber":79,"VerseNumber":42,"Text":"వారు ప్రళయం గురించి, ‘ఇంతకీ అదెప్పుడు సంభవిస్తుంది?’ అని నిన్ను అడుగుతున్నారు కదూ"},{"SurahNumber":79,"VerseNumber":43,"Text":"ఆ వివరణతో అసలు నీకేం సంబంధం (ఉందనీ)"},{"SurahNumber":79,"VerseNumber":44,"Text":"ఆ సంగతి (దాని పరిజ్ఞానం) పూర్తిగా నీ ప్రభువు వైపే మరలుతుంది (కదా)"},{"SurahNumber":79,"VerseNumber":45,"Text":"నువ్వు మాత్రం దానికి భయపడేవారిని హెచ్చరించే వాడివి మాత్రమే"},{"SurahNumber":79,"VerseNumber":46,"Text":"వారు దానిని ప్రత్యక్షంగా చూసిన నాడు, తాము (ప్రపంచంలో) కేవలం ఒక దినములో అంత్య భాగమో లేక దాని ఆరంభ భాగమో ఉండి ఉంటామని వారికి అనిపిస్తుంది"}]}