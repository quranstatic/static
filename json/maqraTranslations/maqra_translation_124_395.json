{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":19,"VerseNumber":59,"Text":"Onlardan sonra gelenler namazı yitirdiler ve heveslerine uydular. Nitekim, felakete uğrayacaklar"},{"SurahNumber":19,"VerseNumber":60,"Text":"Tevbe eden, inanan ve erdemli davrananlar hariç. Onlar en ufak bir haksızlığa uğramadan cennete girerler"},{"SurahNumber":19,"VerseNumber":61,"Text":"Rahman'ın kulları için söz verdiği, duyular ötesi Adn cennetlerine... O'nun sözü, kuşkusuz yerine gelecektir"},{"SurahNumber":19,"VerseNumber":62,"Text":"Orada boş söz işitmezler; sadece barış... Rızıklarını da sabah akşam alırlar"},{"SurahNumber":19,"VerseNumber":63,"Text":"Erdemli kullarımıza vereceğimiz cennet işte budur"},{"SurahNumber":19,"VerseNumber":64,"Text":"Biz (melekler) ancak Rabbinin emriyle ineriz. Geçmişimiz, geleceğimiz ve ikisi arasında ne varsa O'na aittir. Rabbin unutkan değildir"},{"SurahNumber":19,"VerseNumber":65,"Text":"Göklerin, yerin ve bunlar arasında bulunanların Rabbidir. O'na kulluk et ve O'na olan kulluğunda dirençli ol. O'na benzer birini biliyor musun"},{"SurahNumber":19,"VerseNumber":66,"Text":"Öldüğüm zaman diri olarak çıkarılacak mıyım,\" diye soruyor insan"},{"SurahNumber":19,"VerseNumber":67,"Text":"İnsan, önceden hiç bir şey değilken kendisini nasıl yarattığımızı düşünmez mi"},{"SurahNumber":19,"VerseNumber":68,"Text":"Rabbine and olsun, onları ve şeytanları toplayacağız. Sonra onları cehennemin çevresine getireceğiz. Diz çökmüş halde"},{"SurahNumber":19,"VerseNumber":69,"Text":"Sonra her gruptan, Rahman'a karşı azgınlıkta ileri gidenleri ayıklayacağız"},{"SurahNumber":19,"VerseNumber":70,"Text":"Orada yanmayı en çok kimin hakkettiğini elbette biz gayet iyi biliriz"},{"SurahNumber":19,"VerseNumber":71,"Text":"İçinizden oraya gelmeyecek yoktur; bu, Rabbinin gerçekleştireceği kesin bir karardır"},{"SurahNumber":19,"VerseNumber":72,"Text":"Sonra, erdemlileri kurtaracağız. Zalimleri ise orada diz üstü bırakacağız"},{"SurahNumber":19,"VerseNumber":73,"Text":"Kendilerine ayetlerimiz apaçık olarak okunduğu zaman inkar edenler inananlara, \"Hangimiz daha gönençli ve hangimiz sayısal üstünlüğe sahiptir,\" derler"},{"SurahNumber":19,"VerseNumber":74,"Text":"Onlardan önce, daha varlıklı ve daha gösterişli nice nesilleri yok ettik"},{"SurahNumber":19,"VerseNumber":75,"Text":"De ki, \"Sapıklığa dalanlara Rahman bir süre verir. Cezayı veya dünyanın sonunu görünceye kadar... Kötü yere ve zayıf orduya kimin sahip olduğunu öğrenecekler"},{"SurahNumber":19,"VerseNumber":76,"Text":"ALLAH, doğru yolu seçenlerin hidayetini arttırır. Erdemli işler, Rabbinin katında ebedi olarak en iyi ödülü ve en iyi sonucu hakkeder"},{"SurahNumber":19,"VerseNumber":77,"Text":"Ayetlerimizi reddeden ve, \"Bana mal ve çocuk verilecek!,\" diyeni gördün mü"},{"SurahNumber":19,"VerseNumber":78,"Text":"Geleceğin bilgisine mi sahip oldu? Yoksa Rahman'dan bir söz mü aldı"},{"SurahNumber":19,"VerseNumber":79,"Text":"Hayır. Söylediklerini kaydedeceğiz ve cezasını arttıracağız"},{"SurahNumber":19,"VerseNumber":80,"Text":"Sözünü ettikleri bize kalacak ve bize yalnız gelecektir"},{"SurahNumber":19,"VerseNumber":81,"Text":"Kendilerine destek olsunlar diye ALLAH'ın yanında tanrılar edindiler"},{"SurahNumber":19,"VerseNumber":82,"Text":"Tam tersine! Bu tapınmayı reddedeceklerdir ve onlara karşıt olacaklardır"},{"SurahNumber":19,"VerseNumber":83,"Text":"İnkarcıların üzerlerine şeytanları yolladığımızı görmez misin? Onları kışkırtıp duruyorlar"},{"SurahNumber":19,"VerseNumber":84,"Text":"Acele etme; biz onlar için saydıkça sayıyoruz"},{"SurahNumber":19,"VerseNumber":85,"Text":"Erdemlileri, Rahman'ın huzurunda konuk grupları halinde toplayacağımız"},{"SurahNumber":19,"VerseNumber":86,"Text":"Ve suçluları, susuz olarak cehenneme sürdüğümüz gün"},{"SurahNumber":19,"VerseNumber":87,"Text":"Rahman'ın yanında söz almış olanlardan başkası şefaat (aracılık) edemez"},{"SurahNumber":19,"VerseNumber":88,"Text":"Hatta \"Rahman çocuk edindi,\" dediler"},{"SurahNumber":19,"VerseNumber":89,"Text":"Siz, küstahça bir tez ileri sürdünüz"},{"SurahNumber":19,"VerseNumber":90,"Text":"Bu küstahlıktan ötürü neredeyse gökler parçalanacak, yer yarılacak ve dağlar göçecektir"},{"SurahNumber":19,"VerseNumber":91,"Text":"Rahman'a çocuk yakıştırdılar diye"},{"SurahNumber":19,"VerseNumber":92,"Text":"Çocuk edinmek Rahman'a yakışmaz"},{"SurahNumber":19,"VerseNumber":93,"Text":"Göklerde ve yerde kim varsa, Rahman'a kul olarak gelecektir"},{"SurahNumber":19,"VerseNumber":94,"Text":"Onları kuşatmış ve tek tek saymıştır"},{"SurahNumber":19,"VerseNumber":95,"Text":"Onların hepsi, Diriliş günü O'na tek başına gelecektir"},{"SurahNumber":19,"VerseNumber":96,"Text":"İnanıp erdemli davrananlara Rahman sevgi bağışlar"},{"SurahNumber":19,"VerseNumber":97,"Text":"Bunu senin dilinle kolaylaştırdık; onunla erdemlileri müjdeleyesin ve inatçı toplumu uyarasın diye"},{"SurahNumber":19,"VerseNumber":98,"Text":"Onlardan önce nice toplumları yok ettik: hiçbirini algılıyor musun, ya da fısıltılarını işitiyor musun"}]}