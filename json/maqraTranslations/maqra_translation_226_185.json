{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":68,"VerseNumber":1,"Text":"N. Na rantse da alƙalami da abin da (marubuta) suke rubutawa"},{"SurahNumber":68,"VerseNumber":2,"Text":"Kai, saboda ni'imar Ubangijinka, ba mahaukaci kake ba"},{"SurahNumber":68,"VerseNumber":3,"Text":"Kuma, lalle, haƙiƙa kana da ladar da ba ta yankewa"},{"SurahNumber":68,"VerseNumber":4,"Text":"Kuma, lalle haƙiƙa kana a kan halayen kirki, manya"},{"SurahNumber":68,"VerseNumber":5,"Text":"Don haka, za ka gani, su kuma za su gani"},{"SurahNumber":68,"VerseNumber":6,"Text":"Ga wanenku hauka take"},{"SurahNumber":68,"VerseNumber":7,"Text":"Lalle Ubangijinka Shi ne Mafi sani ga wanda ya ɓace daga tafarkinSa. Kuma Shi ne Mafi sani ga masu shiryuwa"},{"SurahNumber":68,"VerseNumber":8,"Text":"Saboda haka kada ka bi masu ƙaryatawa"},{"SurahNumber":68,"VerseNumber":9,"Text":"Suna fatar ka sassauta, su kuma su sassauta"},{"SurahNumber":68,"VerseNumber":10,"Text":"Kada ka bi dukkan mai yawan rantsuwa, walakantacce"},{"SurahNumber":68,"VerseNumber":11,"Text":"Mai zunɗe, mai yawo da gulma"},{"SurahNumber":68,"VerseNumber":12,"Text":"Mai hana alheri mai zalunci, mai zunubi"},{"SurahNumber":68,"VerseNumber":13,"Text":"Mai girman kai, bayan haka kuma la'imi (ba ya son alheri)"},{"SurahNumber":68,"VerseNumber":14,"Text":"Saboda ya kasance mai dukiya da ɗiya"},{"SurahNumber":68,"VerseNumber":15,"Text":"Idan ana karanta masa ayoyinMu, sai ya ce: \"Tatsuniyoyin mutanen farko ne"},{"SurahNumber":68,"VerseNumber":16,"Text":"Za Mu yi masa alama a kan hanci"},{"SurahNumber":68,"VerseNumber":17,"Text":"Lalle Mun jarrabe su kamar yadda Muka jarrabi masu gonar lambu, a lokacin da suka yi rantsuwa, wai lalle za su girbe amfaninta, suna masu asubanci"},{"SurahNumber":68,"VerseNumber":18,"Text":"Kuma (suka yi niyya), ba su ko togewa"},{"SurahNumber":68,"VerseNumber":19,"Text":"Wani mai kewayawa daga Ubangijinka ya kewaya a kanta, (ya ƙone ta,) alhali suna barci"},{"SurahNumber":68,"VerseNumber":20,"Text":"Sai ta wayi gari (baƙa ƙirin) kamar dare"},{"SurahNumber":68,"VerseNumber":21,"Text":"Sai suka kirayi juna, suna masu yin asubanci"},{"SurahNumber":68,"VerseNumber":22,"Text":"Cewa ku yi sammako ga amfanin gonarku, idan kun kasance masu girbewa"},{"SurahNumber":68,"VerseNumber":23,"Text":"Sai suka tafi suna shawara a ɓoye (suna cewa)"},{"SurahNumber":68,"VerseNumber":24,"Text":"Lalle kada wani miskini ya shigar muku ita a yau"},{"SurahNumber":68,"VerseNumber":25,"Text":"Kuma suka yi sammako akan (niyyar) rowa, matuƙar iyawarsu"},{"SurahNumber":68,"VerseNumber":26,"Text":"Lokacin da suka gan ta, sai suka ce: \"Lalle, mun saki hanya (mun ɓace)"},{"SurahNumber":68,"VerseNumber":27,"Text":"Ba haka ba, mu dai, an hana mu ne"},{"SurahNumber":68,"VerseNumber":28,"Text":"Mafificinsu (hankali) ya ce: \"Ban gaya muku ba, ya kamata ku tsarkake Allah"},{"SurahNumber":68,"VerseNumber":29,"Text":"Suka ce: \"Tsarki ya tabbata ga Ubangijinmu! Lalle, mu mun kasance azzalumai"},{"SurahNumber":68,"VerseNumber":30,"Text":"Sai suka fuskanci juna, suna zargin kansu"},{"SurahNumber":68,"VerseNumber":31,"Text":"Suka ce: \"Kaitonmu! Lalle, mu ne muka kasance masu ƙetare iyaka"},{"SurahNumber":68,"VerseNumber":32,"Text":"Mai yiwuwa ne Ubangijinmu Ya musanya mana da wani abu da ya fi ta. Lalle, mu (ba mu yanke ƙauna ba) zuwa ga Ubangijinmu, masu kwaɗayi ne"},{"SurahNumber":68,"VerseNumber":33,"Text":"Haka dai azabar take, kuma lalle ne azabar Lahira ta fi girma, in da sun kasance za su iya ganewa"},{"SurahNumber":68,"VerseNumber":34,"Text":"Lalle ne masu taƙawa na da a wurin Ubangijinsu, gidajen Aljanna na ni'ima"},{"SurahNumber":68,"VerseNumber":35,"Text":"Shin ko za Mu sanya waɗanda ke bi da ɗa'a kamar masu laifi"},{"SurahNumber":68,"VerseNumber":36,"Text":"Me ya same ku, yaya kuke yin hukunci (da haka)"},{"SurahNumber":68,"VerseNumber":37,"Text":"Ko kuna da wani littafi, wanda a cikinsa, kuke karantawa"},{"SurahNumber":68,"VerseNumber":38,"Text":"Cewa kuna da, a cikinsa lalle (duk) abin da rayukanku suka zaɓa"},{"SurahNumber":68,"VerseNumber":39,"Text":"Ko kuna (riƙe) da wasu rantsuwoyin alkawari a kanMu, har ya zuwa Ranar ¡iyama, cewa lalle ne kuna da abin da kuke hukunta wa kanku"},{"SurahNumber":68,"VerseNumber":40,"Text":"Ka tambaye su, wane, a cikinsu, ke lamuncewa ga samun wannan (hukuncin)"},{"SurahNumber":68,"VerseNumber":41,"Text":"Ko suna da abokan tarewa (ga wannan ra'ayi)? To, sai su kawo abokan tarayyarsu, idan sun kasance masu gaskiya"},{"SurahNumber":68,"VerseNumber":42,"Text":"Ranar da za a kuranye ƙwabri, kuma a kira su zuwa ga yin sujuda, sai ba za su iyawa ba"},{"SurahNumber":68,"VerseNumber":43,"Text":"Su fito da idanu ƙasƙantattu, wulakanci yana rufe su. Lalle ne a da sun kasance ana kiran su zuwa, yin sujudar, alhali kuwa suna lafiya lau, (suka ƙi yi)"},{"SurahNumber":68,"VerseNumber":44,"Text":"Saboda haka ka bar Ni da mai ƙaryata wanna labari (Alƙur'ani). Za Mu yi musu istidraji daga inda ba su sani ba"},{"SurahNumber":68,"VerseNumber":45,"Text":"Ina jinkirta musu, lalle kaidiNa mai ƙarfi ne"},{"SurahNumber":68,"VerseNumber":46,"Text":"Ko kana tambayar su wata la'ada ne, saboda haka su, daga wannan tarar, suke jin an nauyaya musu"},{"SurahNumber":68,"VerseNumber":47,"Text":"Ko kuma suna da ilmin gaibu ne, wato suna yin rubutun (abin da suke faɗa daga gare shi) ne"},{"SurahNumber":68,"VerseNumber":48,"Text":"Saboda haka, ka yi haƙuri da hukuncin Ubangijinka, kada ka zama kamar Ma'abucin kifi, alokacin da ya yi kira, alhali yana cike da hushi"},{"SurahNumber":68,"VerseNumber":49,"Text":"Ba domin ni'ima daga wajen Ubangijinsa ta riske shi ba, lalle ne da an jefa shi a cikin wofintacciyar ƙasa, alhali yana abin zargi"},{"SurahNumber":68,"VerseNumber":50,"Text":"Sai Ubangijinsa Ya zaɓe shi, sa'an nan Ya sanya shi a cikin mutanen kirki"},{"SurahNumber":68,"VerseNumber":51,"Text":"Kuma lalle, ne waɗanda suka kafirta suna yin kamar su kayar da kai sabo da kallonsu (kallon mamaki), a lokacin da suke jin karatun Alƙur'ani, kuma suna cewa, \"Lalle ne shi mahaukaci ne"},{"SurahNumber":68,"VerseNumber":52,"Text":"Shi (Alƙur'ani) bai kasance ba, face abin tunatarwa ne ga duka duniya"}]}