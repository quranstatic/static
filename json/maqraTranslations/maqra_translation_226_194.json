{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":68,"VerseNumber":1,"Text":"नून क़लम की और उस चीज़ की जो लिखती हैं (उसकी) क़सम है"},{"SurahNumber":68,"VerseNumber":2,"Text":"कि तुम अपने परवरदिगार के फ़ज़ल (व करम) से दीवाने नहीं हो"},{"SurahNumber":68,"VerseNumber":3,"Text":"और तुम्हारे वास्ते यक़ीनन वह अज्र है जो कभी ख़त्म ही न होगा"},{"SurahNumber":68,"VerseNumber":4,"Text":"और बेशक तुम्हारे एख़लाक़ बड़े आला दर्जे के हैं"},{"SurahNumber":68,"VerseNumber":5,"Text":"तो अनक़रीब ही तुम भी देखोगे और ये कुफ्फ़ार भी देख लेंगे"},{"SurahNumber":68,"VerseNumber":6,"Text":"कि तुममें दीवाना कौन है"},{"SurahNumber":68,"VerseNumber":7,"Text":"बेशक तुम्हारा परवरदिगार इनसे ख़ूब वाक़िफ़ है जो उसकी राह से भटके हुए हैं और वही हिदायत याफ्ता लोगों को भी ख़ूब जानता है"},{"SurahNumber":68,"VerseNumber":8,"Text":"तो तुम झुठलाने वालों का कहना न मानना"},{"SurahNumber":68,"VerseNumber":9,"Text":"वह लोग ये चाहते हैं कि अगर तुम नरमी एख्तेयार करो तो वह भी नरम हो जाएँ"},{"SurahNumber":68,"VerseNumber":10,"Text":"और तुम (कहीं) ऐसे के कहने में न आना जो बहुत क़समें खाता ज़लील औक़ात ऐबजू"},{"SurahNumber":68,"VerseNumber":11,"Text":"जो आला दर्जे का चुग़लख़ोर माल का बहुत बख़ील"},{"SurahNumber":68,"VerseNumber":12,"Text":"हद से बढ़ने वाला गुनेहगार तुन्द मिजाज़"},{"SurahNumber":68,"VerseNumber":13,"Text":"और उसके अलावा बदज़ात (हरमज़ादा) भी है"},{"SurahNumber":68,"VerseNumber":14,"Text":"चूँकि माल बहुत से बेटे रखता है"},{"SurahNumber":68,"VerseNumber":15,"Text":"जब उसके सामने हमारी आयतें पढ़ी जाती हैं तो बोल उठता है कि ये तो अगलों के अफ़साने हैं"},{"SurahNumber":68,"VerseNumber":16,"Text":"हम अनक़रीब इसकी नाक पर दाग़ लगाएँगे"},{"SurahNumber":68,"VerseNumber":17,"Text":"जिस तरह हमने एक बाग़ वालों का इम्तेहान लिया था उसी तरह उनका इम्तेहान लिया जब उन्होने क़समें खा खाकर कहा कि सुबह होते हम उसका मेवा ज़रूर तोड़ डालेंगे"},{"SurahNumber":68,"VerseNumber":18,"Text":"और इन्शाअल्लाह न कहा"},{"SurahNumber":68,"VerseNumber":19,"Text":"तो ये लोग पड़े सो ही रहे थे कि तुम्हारे परवरदिगार की तरफ से (रातों रात) एक बला चक्कर लगा गयी"},{"SurahNumber":68,"VerseNumber":20,"Text":"तो वह (सारा बाग़ जलकर) ऐसा हो गया जैसे बहुत काली रात"},{"SurahNumber":68,"VerseNumber":21,"Text":"फिर ये लोग नूर के तड़के लगे बाहम गुल मचाने"},{"SurahNumber":68,"VerseNumber":22,"Text":"कि अगर तुमको फल तोड़ना है तो अपने बाग़ में सवेरे से चलो"},{"SurahNumber":68,"VerseNumber":23,"Text":"ग़रज़ वह लोग चले और आपस में चुपके चुपके कहते जाते थे"},{"SurahNumber":68,"VerseNumber":24,"Text":"कि आज यहाँ तुम्हारे पास कोई फ़क़ीर न आने पाए"},{"SurahNumber":68,"VerseNumber":25,"Text":"तो वह लोग रोक थाम के एहतमाम के साथ फल तोड़ने की ठाने हुए सवेरे ही जा पहुँचे"},{"SurahNumber":68,"VerseNumber":26,"Text":"फिर जब उसे (जला हुआ सियाह) देखा तो कहने लगे हम लोग भटक गए"},{"SurahNumber":68,"VerseNumber":27,"Text":"(ये हमारा बाग़ नहीं फिर ये सोचकर बोले) बात ये है कि हम लोग बड़े बदनसीब हैं"},{"SurahNumber":68,"VerseNumber":28,"Text":"जो उनमें से मुनसिफ़ मिजाज़ था कहने लगा क्यों मैंने तुमसे नहीं कहा था कि तुम लोग (ख़ुदा की) तसबीह क्यों नहीं करते"},{"SurahNumber":68,"VerseNumber":29,"Text":"वह बोले हमारा परवरदिगार पाक है बेशक हमीं ही कुसूरवार हैं"},{"SurahNumber":68,"VerseNumber":30,"Text":"फिर लगे एक दूसरे के मुँह दर मुँह मलामत करने"},{"SurahNumber":68,"VerseNumber":31,"Text":"(आख़िर) सबने इक़रार किया कि हाए अफसोस बेशक हम ही ख़ुद सरकश थे"},{"SurahNumber":68,"VerseNumber":32,"Text":"उम्मीद है कि हमारा परवरदिगार हमें इससे बेहतर बाग़ इनायत फ़रमाए हम अपने परवरदिगार की तरफ रूजू करते हैं"},{"SurahNumber":68,"VerseNumber":33,"Text":"(देखो) यूँ अज़ाब होता है और आख़ेरत का अज़ाब तो इससे कहीं बढ़ कर है अगर ये लोग समझते हों"},{"SurahNumber":68,"VerseNumber":34,"Text":"बेशक परहेज़गार लोग अपने परवरदिगार के यहाँ ऐशो आराम के बाग़ों में होंगे"},{"SurahNumber":68,"VerseNumber":35,"Text":"तो क्या हम फरमाबरदारों को नाफ़रमानो के बराबर कर देंगे"},{"SurahNumber":68,"VerseNumber":36,"Text":"(हरगिज़ नहीं) तुम्हें क्या हो गया है तुम तुम कैसा हुक्म लगाते हो"},{"SurahNumber":68,"VerseNumber":37,"Text":"या तुम्हारे पास कोई ईमानी किताब है जिसमें तुम पढ़ लेते हो"},{"SurahNumber":68,"VerseNumber":38,"Text":"कि जो चीज़ पसन्द करोगे तुम को वहाँ ज़रूर मिलेगी"},{"SurahNumber":68,"VerseNumber":39,"Text":"या तुमने हमसे क़समें ले रखी हैं जो रोज़े क़यामत तक चली जाएगी कि जो कुछ तुम हुक्म दोगे वही तुम्हारे लिए ज़रूर हाज़िर होगा"},{"SurahNumber":68,"VerseNumber":40,"Text":"उनसे पूछो तो कि उनमें इसका कौन ज़िम्मेदार है"},{"SurahNumber":68,"VerseNumber":41,"Text":"या (इस बाब में) उनके और लोग भी शरीक हैं तो अगर ये लोग सच्चे हैं तो अपने शरीकों को सामने लाएँ"},{"SurahNumber":68,"VerseNumber":42,"Text":"जिस दिन पिंडली खोल दी जाए और (काफ़िर) लोग सजदे के लिए बुलाए जाएँगे तो (सजदा) न कर सकेंगे"},{"SurahNumber":68,"VerseNumber":43,"Text":"उनकी ऑंखें झुकी हुई होंगी रूसवाई उन पर छाई होगी और (दुनिया में) ये लोग सजदे के लिए बुलाए जाते और हटटे कटटे तन्दरूस्त थे"},{"SurahNumber":68,"VerseNumber":44,"Text":"तो मुझे उस कलाम के झुठलाने वाले से समझ लेने दो हम उनको आहिस्ता आहिस्ता इस तरह पकड़ लेंगे कि उनको ख़बर भी न होगी"},{"SurahNumber":68,"VerseNumber":45,"Text":"और मैं उनको मोहलत दिये जाता हूँ बेशक मेरी तदबीर मज़बूत है"},{"SurahNumber":68,"VerseNumber":46,"Text":"(ऐ रसूल) क्या तुम उनसे (तबलीग़े रिसालत का) कुछ सिला माँगते हो कि उन पर तावान का बोझ पड़ रहा है"},{"SurahNumber":68,"VerseNumber":47,"Text":"या उनके इस ग़ैब (की ख़बर) है कि ये लोग लिख लिया करते हैं"},{"SurahNumber":68,"VerseNumber":48,"Text":"तो तुम अपने परवरदिगार के हुक्म के इन्तेज़ार में सब्र करो और मछली (का निवाला होने) वाले (यूनुस) के ऐसे न हो जाओ कि जब वह ग़ुस्से में भरे हुए थे और अपने परवरदिगार को पुकारा"},{"SurahNumber":68,"VerseNumber":49,"Text":"अगर तुम्हारे परवरदिगार की मेहरबानी उनकी यावरी न करती तो चटियल मैदान में डाल दिए जाते और उनका बुरा हाल होता"},{"SurahNumber":68,"VerseNumber":50,"Text":"तो उनके परवरदिगार ने उनको बरगुज़ीदा करके नेकोकारों से बना दिया"},{"SurahNumber":68,"VerseNumber":51,"Text":"और कुफ्फ़ार जब क़ुरान को सुनते हैं तो मालूम होता है कि ये लोग तुम्हें घूर घूर कर (राह रास्त से) ज़रूर फिसला देंगे"},{"SurahNumber":68,"VerseNumber":52,"Text":"और कहते हैं कि ये तो सिड़ी हैं और ये (क़ुरान) तो सारे जहाँन की नसीहत है"}]}