{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":60,"VerseNumber":7,"Text":"Nkumbure Imana izoshiramwo urukundo hagati yanyu hamwe nabo bansi banyu, nayo niyo ifise ubushobozi buhagije kandi niyo ifise ikigongwe cinshi n’impuhwe zihagije"},{"SurahNumber":60,"VerseNumber":8,"Text":"Imana ntibabuza kugirira ineza n’ubutungane bamwe batarwanye namwe kubera idini, kandi bata birukanye mu bisagara vyanyu, mu vy’ukuri Imana irakunda abagira ubutungane"},{"SurahNumber":60,"VerseNumber":9,"Text":"Imana ibabuza kuri barya barwana namwe mu nzira y’idini ry’Imana n’ukubirukana mubisagara vyanyu, kandi bagafasha mu kwirukanwa kwanyu n’ukubagira abagenzi banyu, rero abagira kuba aribo bagenzi babo abo nibo bahemu bahemukiye imitima yabo"},{"SurahNumber":60,"VerseNumber":10,"Text":"Mwebwe mwemeye Imana yanyu y’ukuri, ni mwashikirwa n’abakenyezi baba Isilamu kazi bimuka, ni mubahe ibibazo, n’Imana niyo ifise ubumenyi kubasumba mu kwemera kw’abo, nimwabona yuko ari aba Isilamu kazi b’ukuri ntimubasubize inyuma kuri barya batemera Imana y’abo y’ukuri, rero abo bakenyezi ntibagifise uburenga nzira kuri abo bagabo batemera imana yabo y’ukuri, nabo bagabo batemera Imana yabo y’ukuri ntibagifise uburenga nzira kuribo, rero ni mubasubize udushimwe twabo abo bagabo batanze, kandi kuri mwebwe ntakosa ririmwo mu kwubakana nabo nimwa baha udushimwe twabo, mugabo ntimubabike abo bakenyezi babatemera Imana yabo y’ukuri muri uwo murwi w’ukwubaka izabo muri mwebwe, kandi mubasabe kubashaka kwubakana nabo babahe udushimwe twabo nkutwo batanze, rero ubu nibwo butungane bw’Imana yategetse, n’Imana niyo ifise ubumenyi n’ubuhizi buhagije"},{"SurahNumber":60,"VerseNumber":11,"Text":"Niya hunga umwe mubakenyezi banyu, akagenda kubana n’umwe mubahakanyi b’Imana y’ukuri, hagaca haboneka akarusho kuri mwebwe nimubahe babakenyezi bahunga kubingana n’agashimwe batanze, kandi mutinye Imana yanyu mwemera"},{"SurahNumber":60,"VerseNumber":12,"Text":"Ewe ntumwa y’Imana, niwashikirwa n’abakenyezi bemeye Imana yabo y’ukuri bakwemerera yuko batazo gereranya Imana n’ibindi bintu, canke batazo kwiba, canke batazo shurashura, canke batazo kwica ibibondo vyabo, canke batazo kwadukana n’ivyo biyadukanije , biturutse kumaboko yabo n’amaguru yabo, kandi bakaba batazo kwiyonkora kuri wewe kw’ijambo ryiza, rero nimuhane amasezerano nabo, kandi ubasabire ikigongwe ku Mana, mu vy’ukuri Imana niyo ifise ikigongwe cinshi n’impuhwe zihagije"},{"SurahNumber":60,"VerseNumber":13,"Text":"Mwebwe mwemeye Imana yanyu y’ukuri, ntimugiriranire ubucuti buhanitse n’abantu Imana yashavuriye, kandi baramaze kwihebura"},{"SurahNumber":61,"VerseNumber":1,"Text":"Ibiri mu Majuru no kw’Isi bihayagiza Imana, nayo niyo nyene ubushobozi n’ubuhizi buhagije"},{"SurahNumber":61,"VerseNumber":2,"Text":"Mwebwe mwemeye Imana yanyu y’ukuri, ni kuki muvuga ivyo mudashira mungiro"},{"SurahNumber":61,"VerseNumber":3,"Text":"N’ibishavuza imbere y’Imana kuvuga ivyo mudashira mungiro"},{"SurahNumber":61,"VerseNumber":4,"Text":"Mu vy’ukuri Imana ikunda bamwe barwanira munzira yayo bari kumirongo, nkuko ari inyubakwa yateranijwe n’iyindi"},{"SurahNumber":61,"VerseNumber":5,"Text":"Ubibutse wewe ntumwa y’Imana Mussa (iii) igihe wabwira abantu bawe uti:- mwebwe bantu banje, ni kuki munshavuza mugihe mufise ubumenyi yuko jewe nd’intumwa y’Imana kuri mwebwe, rero mugihe babandanije bagira amabi yabo, Imana yaciye irekura imitima yabo izimire, n’Imana ntirongora abantu babi nkabo biyonkoye"},{"SurahNumber":61,"VerseNumber":6,"Text":"Mugihe intumwa y’Imana Issa mwene Mariyamu (iii) yavuga ati:- mwebwe bene Israeri, jewe nd’intumwa y’Imana kuri mwebwe nemeza ivyabaye imbere yanje biri mugitabu gitagatifu c’Imana ca Taurati n’ugushikiriza inkuru nziza y’intumwa y’Imana izoza inyuma yanje azoba afise izina ryiwe ryitwa Ahmadi, mugabo igihe yabashikira afise ivyemezo biri k’umugaragaro baciye bavuga bati:- uku n’uguhendwa kuri k’umugaragaro"},{"SurahNumber":61,"VerseNumber":7,"Text":"None ni nde muhemu mukuru w’umutima wiwe gusumba uwubeshera Imana kandi ahamagarirwa mw’idini rya isilamu, n’Imana ntirongora abahemukira imitima yabo"},{"SurahNumber":61,"VerseNumber":8,"Text":"Bagomba kuzimya umuco w’Imana bakoresheje iminwa yabo, n’Imana izoshikana umuco wayo naho abahakanyi b’Imana bazoshavura"},{"SurahNumber":61,"VerseNumber":9,"Text":"Niyo yarungitse intumwa yiwe n’uburongozi hamwe n’idini ry’ukuri kugira ngo idini ry’Imana ritsinde amadini yose naho abagereranya Imana n’ibindi bintu bazoshavura"},{"SurahNumber":61,"VerseNumber":10,"Text":"Mwebwe mwemeye Imana yanyu y’ukuri, mbega ndaba menyesheje ibidandazwa bizoba rokora n’ibihano bibabaza cane"},{"SurahNumber":61,"VerseNumber":11,"Text":"Ni mwemere Imana yanyu y’ukuri hamwe n’intumwa yiwe, kandi murwanire idini ry’Imana kumatungo yanyu n’imitima yanyu, ivyo nivyo vyiza kuri mwebwe, nimwaba mubizi"},{"SurahNumber":61,"VerseNumber":12,"Text":"Imana izoba hanagurira ibicumuro vyanyu n’ukubinjiza mu mirima icamwo inzuzi imbere yabo, hamwe n’ubwicaro bwiza buri muri iyo mirima y’ubuzima bwabo bwose, iyo niyo ntsinzi niniya"},{"SurahNumber":61,"VerseNumber":13,"Text":"N’ikindi mukunda nabwo n’uburokoke buvuye ku Mana n’intsinzi iri hafi cane, rero n’ubamenyeshe inkuru nziza aba Isilamu bose"},{"SurahNumber":61,"VerseNumber":14,"Text":"Mwebwe mwemeye Imana yanyu y’ukuri, nimube abafasha b’Imana nkuko intumwa y’Imana Issa mwene Mariyamu (iii) yabwira incoreke ziwe ati:- nibande bafasha banje kubera Imana, za ncoreke ziwe zimwishura ziti:- ni twebwe bafasha b’Imana, rero umurwi wa bene Israeri riremera, n’uwundi murwi nawo urahakana, tubatera intege bamwe bemera hejuru y’abansi babo n’ukuba aribo bene intsinzi nyakuri"}]}