{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":27,"VerseNumber":1,"Text":"T[aa?] S[ien]. Dit zijn de tekenen van de Koran en een duidelijk boek"},{"SurahNumber":27,"VerseNumber":2,"Text":"Een leidraad en goed nieuws voor de gelovigen"},{"SurahNumber":27,"VerseNumber":3,"Text":"die de salaat verrichten en de zakaat geven, terwijl zij van het hiernamaals vast overtuigd zijn"},{"SurahNumber":27,"VerseNumber":4,"Text":"Voor hen die niet in het hiernamaals geloven hebben Wij hun daden mooi laten lijken, zodat zij doorgaan met dwalen"},{"SurahNumber":27,"VerseNumber":5,"Text":"Zij zijn het voor wie de vreselijke bestraffing is en zij zijn in het hiernamaals de grootste verliezers"},{"SurahNumber":27,"VerseNumber":6,"Text":"En aan jou wordt de Koran overgebracht van de kant van een wijze en wetende"},{"SurahNumber":27,"VerseNumber":7,"Text":"Toen Moesa tot zijn mensen zei: \"Ik heb een vuur waargenomen, ik zal jullie er bericht van brengen of ik breng jullie een brandende fakkel; misschien zullen jullie [erdoor] verwarmd worden"},{"SurahNumber":27,"VerseNumber":8,"Text":"Toen hij daar kwam werd hem toegeroepen: \"Gezegend is Hij die in het vuur is en wie er rondom is en God zij geprezen, de Heer van de wereldbewoners"},{"SurahNumber":27,"VerseNumber":9,"Text":"O Moesa, Ik ben het, God, de machtige, de wijze"},{"SurahNumber":27,"VerseNumber":10,"Text":"En: \"Werp je staf.\" Maar toen hij zag dat hij zich bewoog als een slang keerde hij hem de rug toe en draaide zich niet meer om. \"O Moesa, wees niet bang. Bij Mij zijn de gezondenen niet bang"},{"SurahNumber":27,"VerseNumber":11,"Text":"behalve hij die onrecht pleegt. Maar als hij het na de slechte daad door iets goeds vervangt, dan ben Ik vergevend en barmhartig"},{"SurahNumber":27,"VerseNumber":12,"Text":"En steek je hand in je boezem, dan zal zij wit, maar zonder iets slechts tevoorschijn komen als een van negen tekenen voor Fir'aun en zijn volk. Zij zijn verdorven mensen"},{"SurahNumber":27,"VerseNumber":13,"Text":"Toen dan Onze tekenen duidelijk zichtbaar tot hen kwamen zeiden zij: \"Dit is duidelijk toverij"},{"SurahNumber":27,"VerseNumber":14,"Text":"En zij verwierpen ze uit onrechtmatigheid en hovaardij, hoewel zij zelf overtuigd waren. Kijk dan hoe het einde was van de verderfbrengers"},{"SurahNumber":27,"VerseNumber":15,"Text":"En Wij hebben aan Dawoed en Soelaimaan kennis gegeven en zij zeiden: \"Lof zij God die ons boven velen van Zijn gelovige dienaren heeft verkozen"},{"SurahNumber":27,"VerseNumber":16,"Text":"En Soelaimaan werd Dawoeds erfgenaam en hij zei: \"O mensen, aan ons is de spraak van de vogels onderwezen en aan ons is van alles gegeven; dit is een duidelijke goedgunstigheid"},{"SurahNumber":27,"VerseNumber":17,"Text":"En voor Soelaimaan werden zijn troepen verzameld -- djinn, mensen en vogels -- en zij werden in het gelid gezet"},{"SurahNumber":27,"VerseNumber":18,"Text":"Toen zij dan in de vallei van de mieren kwamen zei een mier: \"O mieren, gaat jullie woningen binnen opdat Soelaimaan en zijn troepen jullie niet zonder het te merken vertrappen"},{"SurahNumber":27,"VerseNumber":19,"Text":"Toen glimlachte hij omdat hij om haar woorden moest lachen en zei: \"Mijn Heer, spoor mij aan dat ik voor Uw genade die U mij en mijn ouders geschonken hebt dank betuig en dat ik iets deugdelijks doe dat U bevalt en laat mij met Uw rechtschapen dienaren in Uw barmhartigheid binnengaan"},{"SurahNumber":27,"VerseNumber":20,"Text":"En hij keek of er bij de vogels een miste en zei: \"Hoe komt het dat ik de hop niet zie? Of is die bij de afwezigen"},{"SurahNumber":27,"VerseNumber":21,"Text":"Ik zal hem streng bestraffen of ik zal hem slachten of hij moet mij een duidelijke machtiging brengen"},{"SurahNumber":27,"VerseNumber":22,"Text":"Hij bleef toen niet lang meer weg en zei: \"Ik omvat [met mijn kennis] wat jij niet omvat en ik ben uit Saba? naar jou gekomen met een vaststaand bericht"},{"SurahNumber":27,"VerseNumber":23,"Text":"Ik heb gemerkt dat een vrouw over hen heerst aan wie van alles is gegeven en die een geweldige troon heeft"},{"SurahNumber":27,"VerseNumber":24,"Text":"Ik heb gemerkt dat zij en haar volk zich eerbiedig voor de zon neerbuigen in plaats van voor God, dat de satan hun daden voor hen mooi heeft laten lijken en hun de weg versperd heeft; zij volgen dus het goede pad niet"},{"SurahNumber":27,"VerseNumber":25,"Text":"zodat zij zich niet eerbiedig voor God neerbuigen die het verborgene in de hemelen en de aarde tevoorschijn brengt en die weet wat jullie in het verborgen, en wat jullie openlijk doen"},{"SurahNumber":27,"VerseNumber":26,"Text":"God, er is geen god dan hij, de Heer van de geweldige troon"}]}