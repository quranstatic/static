{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":7,"VerseNumber":117,"Text":"Kuma Muka yi wahayi zuwa ga Mũsã cẽwa: \"Ka jẽfa sandarka.\" Sai gã ta tanã lãƙumar abin da suke ƙarya da shi"},{"SurahNumber":7,"VerseNumber":118,"Text":"Gaskiya ta auku, kuma abin da suke aikatãwa ya ɓãci"},{"SurahNumber":7,"VerseNumber":119,"Text":"Sai aka rinjãye su a can, kuma suka jũya sunã ƙasƙantattu"},{"SurahNumber":7,"VerseNumber":120,"Text":"Kuma aka jẽfar da matsafan, sunã mãsu sujada"},{"SurahNumber":7,"VerseNumber":121,"Text":"Suka ce: \"Mun yi ĩmãni da Ubangijin halittu"},{"SurahNumber":7,"VerseNumber":122,"Text":"Ubangijin Mũsã da Harũna"},{"SurahNumber":7,"VerseNumber":123,"Text":"Fir'auna ya ce: \"Ashe, kun yi ĩmãni da shi a gabãnin inyi izni a gare ku? Lalle ne, wannan, haƙĩƙa, mãkirci ne kuka mãkirta a cikin birni, dõmin ku fitar da mutãnensa daga gare shi; To, da sannu zã ku sani"},{"SurahNumber":7,"VerseNumber":124,"Text":"Lalle ne, inã karkãtse hannãyenku da ƙafãfunku daga sãɓãni, sa'an nan kuma, haƙĩƙa, inã tsĩre, ku gabã ɗaya"},{"SurahNumber":7,"VerseNumber":125,"Text":"Suka ce: \"Lalle ne mu, zuwa ga Ubangijinmu, mãsu jũyãwa ne"},{"SurahNumber":7,"VerseNumber":126,"Text":"Kuma bã ka zargin kõme daga gare mu fãce dõmin mun yi ĩmãni da ãyõyin Ubangijinmu a lõkacin da suka zõ mana! Ya Ubangijinmu! Ka zuba haƙuri a kanmu, kuma Ka cika mana munã Musulmai"},{"SurahNumber":7,"VerseNumber":127,"Text":"Kuma mashawarta daga mutãnen Fir'auna suka ce: \"Shin, zã ka bar Mũsã da mutãnensa dõmin su yi ɓarna a cikin ƙasa, kuma ya bar ka, kai da gumãkanka?\" Ya ce: \"Zã mu yayyanka ɗiyansu maza kuma mu rãya mãtansu; kuma lalle ne mũ, a bisa gare su, marinjãya ne"},{"SurahNumber":7,"VerseNumber":128,"Text":"Mũsã ya ce wa mutãnensa:* \"Ku nẽmi taimako da Allah, kuma ku yi haƙuri; Lalle ne ƙasa ta Allah ce, Yãna gãdar da ita ga wanda Yake so daga bãyinSa, kuma ãƙiba ta mãsu taƙawa ce"},{"SurahNumber":7,"VerseNumber":129,"Text":"Suka ce: \"An cũtar da mu daga gabãnin ka zõ mana, kuma daga bãyan da kã zõ mana.\" Ya ce: \"Akwai tsammãnin Ubangijinku, Ya halaka maƙiyanku, kuma Ya sanya ku, ku maye a cikin ƙasa, sa'an nan Ya dũba yadda kuke aikatãwa"},{"SurahNumber":7,"VerseNumber":130,"Text":"Kuma lalle ne, haƙĩƙa, Mun kãma mutãnen Fir'auna da tsananin shẽkaru (fari) da nakasa daga 'ya'yan itãce; Tsammãninsu sunã tunãwa"},{"SurahNumber":7,"VerseNumber":131,"Text":"Sa'an nan idan wani alhẽri ya jẽ musu, sai su ce: \"Masĩfa ta sãme su, sai su yi shu'umci da Mũsã da wanda yake tãre da shi, To, shu'umcinsu a wurin Allah yake, kuma amma mafi yawansu bã su sani"},{"SurahNumber":7,"VerseNumber":132,"Text":"Kuma suka ce: \"Kõ me ka zõ mana da shi daga ãyã, dõmin ka sihirce mu da ita, to, baza mu zama, sabõda kai, mãsu ĩmãni ba"},{"SurahNumber":7,"VerseNumber":133,"Text":"Sai Muka aika a kansu da cikõwa, da fãra, da ƙwarƙwata da kwãɗi, da jini; ãyõyi abũbuwan rarrabẽwa*; Sai suka kangare, kuma suka kasance mutãne mãsu laifi"},{"SurahNumber":7,"VerseNumber":134,"Text":"Kuma a lõkacin da masĩfa ta auku a kansu, sukan ce: \"Yã Mũsã! Ka rõƙa mana Ubangijinka, sabõda abin da Ya yi alkwari a wurinka, lalle ne idan ka kau da azãbar daga barinmu, haƙĩƙa Munã ĩmãni sabõda kai, kuma munã sakin Banĩ Isrã'ila tĩre da kai"},{"SurahNumber":7,"VerseNumber":135,"Text":"To, a lõkacin da Muka kuranye azãba daga barinsu zuwa a wani ajali wanda suke mãsu iske shi ne, sai gã su sunã warwarẽwa"},{"SurahNumber":7,"VerseNumber":136,"Text":"Sai Muka yi azãbar rãmuwa, daga gare su, sabõda haka Muka nutsar da su a cikin tẽku, dõmin lalle ne sũ, sun ƙaryata game da ãyõyinMu, kuma sun kasance daga barinsu, gãfilai"},{"SurahNumber":7,"VerseNumber":137,"Text":"Kuma Muka gãdar da mutãnen, waɗanda sun kasance anã raunana su, a gabacin ƙasa da yammacinta, wadda Muka sanya albarka a cikinta, kuma kalmar Ubangijinka mai kyau ta cika a kan Banĩ Isrã'ĩla, sabõda abin dasuka yi na haƙuri. Kuma Muka murtsuke abin da Fir'auna da mutãnensa suka kasance sunã sanã'antawa, da abin da suka kasance sunã shimfiɗãwa"},{"SurahNumber":7,"VerseNumber":138,"Text":"Kuma Muka ƙẽtarar da Banĩ Isra'ila ga tẽku, sai suka jẽ a kan wasu mutãne waɗanda sunã lizimta da ibãda a kan wasu gumãka, nãsu suka ce: \"Yã Mũsã! Ka sanya mana wani abin bautawa kamar yadda suke da abũbuwan bautãwa \"* Ya ce: \"Lalle ne kũ, mutãne ne kunã jahilta"},{"SurahNumber":7,"VerseNumber":139,"Text":"Lalle ne waɗannan, abin da suke a cikinsa halakakke ne, kuma abin da suka kasance sunã aikãtawa ƙarya ne"},{"SurahNumber":7,"VerseNumber":140,"Text":"Ya ce: \"Shin, wanin Allah nike nẽma muku ya zama abin bautãwa, alhãli kuwa Shĩ (Allah) Ya fĩfĩta ku a kan halittu"},{"SurahNumber":7,"VerseNumber":141,"Text":"Kuma a lõkacin da Muka tsĩrar da ku daga mutãnen Fir'auna, sunã tayã muku mugunyar azãba. sunã karkashe ɗiyanku maza, kuma sunã rãyar da matanku. Kuma a cikin wancan akwai jarrabãwa daga Ubangijinku,* Mai girma"}]}