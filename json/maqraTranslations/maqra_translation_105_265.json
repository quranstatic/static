{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":15,"VerseNumber":1,"Text":"အလိဖ် လာမ် ရာ။ ဤသည် ကျမ်းဂန်၏ အာယသ်‌တော်များဖြစ်ပြီး ထင်ရှား‌သော ကုရ်အာန်ကျမ်း‌တော်မြတ်၏ အာယသ်‌တော်များလည်းဖြစ်သည်။"},{"SurahNumber":15,"VerseNumber":2,"Text":"ကာဖိရ်ငြင်းပယ်သူများက (ကိယာမသ်‌နေ့တွင်) အကယ်၍ သူတို့သည် မွတ်စ်လင်မ်များဖြစ်ခဲ့ကြလျှင် ‌ကောင်း‌လေစွဟု အကြိမ်ကြိမ် ‌တောင့်တကြလိမ့်မည်။"},{"SurahNumber":15,"VerseNumber":3,"Text":"အသင်သည် သူတို့အား လွှတ်ထားလိုက်ပါ။ သူတို့သည် စားပါ‌စေ၊ အကျိုးခံစားပါ‌စေ၊ (သူတို့၏)‌မျှော်လင့်ချက်များက သူတို့အား နစ်မွန်း‌နေ‌အောင် လုပ်ပါ‌စေ။ မကြာမီ သူတို့သည် သိကြရလိမ့်မည်။"},{"SurahNumber":15,"VerseNumber":4,"Text":"ထို့ပြင် ငါအရှင်မြတ်သည် မည်သည့်မြို့ရွာကိုမှ ထိုမြို့ရွာနှင့်ပတ်သက်၍ သတ်မှတ်ထား‌သောအချိန်(ဆိုက်‌ရောက်ခြင်း)မရှိဘဲ ဖျက်ဆီး‌တော်မမူခဲ့‌ပေ။"},{"SurahNumber":15,"VerseNumber":5,"Text":"မည်သည့်လူမျိုးမှ သူတို့၏အချိန်ထက်‌စောပြီး သွားနိုင်ကြမည် မဟုတ်‌ပေ၊ ထို့ပြင် ‌နောက်ဆိုင်း၍လည်း ‌နေနိုင်ကြမည် မဟုတ်‌ပေ။"},{"SurahNumber":15,"VerseNumber":6,"Text":"ထို့ပြင် သူတို့က(အသင့်အား)- “အို- ကျမ်းစာချ‌ပေးခြင်းခံရသူ၊ စင်စစ် အသင်သည် အရှုးပင်ဖြစ်သည်“ဟု ‌ပြောဆိုကြသည်။"},{"SurahNumber":15,"VerseNumber":7,"Text":"“အကယ်၍ အသင်သည် မှန်ကန်စွာ ‌ပြောဆိုသူဖြစ်လျှင် အဘယ့်အတွက်‌ကြောင့် အသင်သည် ‌ကောင်းကင်တမန်များကို ကျွန်ုပ်တို့ထံ ‌ခေါ်မလာသနည်း။“"},{"SurahNumber":15,"VerseNumber":8,"Text":"ငါအရှင်မြတ်သည် မှန်ကန်‌သော(ဆုံးဖြတ်ချက်)မရှိဘဲ ‌ကောင်းကင်တမန်များအား ချ‌ပေး‌တော်မမူ‌ပေ။ ထို့ပြင် သူတို့သည် ထို(‌ကောင်းကင်တမန်များ ‌ရောက်လာ‌သော)အခါ ဆိုင်းငံ့ခွင့် ‌ပေးခံရမည်မဟုတ်‌တော့‌ပေ။"},{"SurahNumber":15,"VerseNumber":9,"Text":"အမှန်စင်စစ် ငါအရှင်မြတ်သည်ပင် ထိုဆုံးမဩဝါဒ(ကုရ်အာန်ကျမ်း‌တော်မြတ်)ကို ချ‌ပေး‌တော်မူခဲ့သည်။ ထို့‌နောက် အမှန်စင်စစ် ငါအရှင်မြတ်သည်ပင် ထိုဆုံးမဩဝါဒကို ထိန်းသိမ်း‌စောင့်‌ရှောက်‌တော်မူမည့်အရှင် အမှန်ပင်ဖြစ်‌တော်မူသည်။"},{"SurahNumber":15,"VerseNumber":10,"Text":"ထို့ပြင် အမှန်စင်စစ် ငါအရှင်မြတ်သည် အသင်၏မတိုင်မီ အုပ်စုများတွင်လည်း (တမန်‌တော်များ)‌စေလွှတ်‌တော်မူခဲ့သည်။"},{"SurahNumber":15,"VerseNumber":11,"Text":"ထို့ပြင် သူတို့ထံသို့ တမန်‌တော်တစ်ပါးပါး‌ရောက်လာတိုင်း သူတို့သည် ထိုတမန်‌တော်ကို ‌ပြောင်‌လှောင်‌လေ့ရှိခဲ့ကြသည်။"},{"SurahNumber":15,"VerseNumber":12,"Text":"ဤသို့ပင် ငါအရှင်မြတ်သည် အပြစ်ကျူးလွန်သူများ၏ စိတ်နှလုံးများထဲ၍ ထို(‌ပြောင်‌လှောင်မှု)ကို ထည့်‌ပေး‌တော်မူသည်။"},{"SurahNumber":15,"VerseNumber":13,"Text":"(သို့ဖြစ်ရာ) သူတို့သည် ထို(ကုရ်အာန်ကျမ်း‌တော်မြတ်)ကို မယုံကြည်ကြ‌ပေ။ ထို့‌နောက် ‌ရှေး‌ဟောင်းလူများ၏ အစဉ်အလာသည်လည်း အမှန်စင်စစ် (ဤအတိုင်းပင်)ကုန်လွန်ပြီးဖြစ်သည်။"},{"SurahNumber":15,"VerseNumber":14,"Text":"ထို့ပြင် အကယ်၍ ငါအရှင်မြတ်သည် သူတို့အ‌ပေါ်တွင် မိုး‌ကောင်းကင်တံခါး‌ပေါက်တစ်စုံတစ်ခုကို ဖွင့်‌ပေး‌တော်မူခဲ့လျှင် ၎င်း‌နောက် သူတို့သည် ‌နေ့ခင်း‌ကြောင်‌တောင်၌ ထိုတံခါး‌ပေါက်မှ တက်သွားခဲ့ကြမည်ဆိုလျှင်လည်း။"},{"SurahNumber":15,"VerseNumber":15,"Text":"“ကျွန်ုပ်တို့၏မျက်စိများသည် (လှည့်စား)ပိတ်ဆို့ထားခြင်းကို ခံလိုက်ကြရပြီဖြစ်သည်။ အမှန်စင်စစ် ကျွန်ုပ်တို့သည် စုန်းပြူးစားခြင်းကို ခံခဲ့ကြရ‌သော လူများပင်ဖြစ်ကြသည်“*ဟု သူတို့က ‌ပြောဆိုကြမည် အမှန်ပင်။"},{"SurahNumber":15,"VerseNumber":16,"Text":"ထို့ပြင် အမှန်စင်စစ် ငါအရှင်မြတ်သည် မိုး‌ကောင်းကင်တွင် ကြယ်များကို ပြုလုပ်‌တော်မူပြီး ထိုမိုးကို ကြည့်ရှုသူများအတွက် မျက်စိကြည်နူးမှု ဖြစ်‌စေ‌တော်မူခဲ့သည်။"},{"SurahNumber":15,"VerseNumber":17,"Text":"ထို့ပြင် ငါအရှင်မြတ်သည် ထိုမိုးကို နှင်ထုတ်ခြင်းခံရ‌သော ရှိုင်သွာန်တိုင်းမှ ထိန်းသိမ်း‌စောင့်‌ရှောက်‌တော်မူသည်။"},{"SurahNumber":15,"VerseNumber":18,"Text":"သို့ရာတွင် မည်သည့်ရှိုင်သွာန်မဆို လျှို့ဝှက်(စကားကိုခိုး)နား‌ထောင်ခဲ့လျှင် ထို(သို့ နား‌ထောင်သည့်)အတွက် လင်းဝင်‌သော မီး‌တောက်မီးလျှံသည် သူ၏‌နောက်သို့ လိုက်‌တော့သည်။"},{"SurahNumber":15,"VerseNumber":19,"Text":"ထို့ပြင် ငါအရှင်မြတ်သည် ‌မြေပထဝီကို ဖြန့်ခင်း‌တော်မူပြီး ထိုအ‌ပေါ်တွင် (‌လေးလံ‌သော)‌တောင်ကြီးများကို စိုက်ထား‌တော်မူသည်။ ထို့ပြင် ငါအရှင်မြတ်သည် ထို‌မြေပထဝီတွင် သတ်မှတ်ထားသည့်အရာတိုင်းကို ‌ပေါက်‌ရောက်ဖြစ်ထွန်း‌စေ‌တော်မူသည်။"},{"SurahNumber":15,"VerseNumber":20,"Text":"ထို့ပြင် ငါအရှင်မြတ်သည် ထို‌မြေပထဝီတွင် အသင်တို့အတွက်နှင့် အသင်တို့ စရိတ်မ‌ထောက်ပံ့‌သောသူများ(တိရစာ္ဆန်)အတွက် အသက်‌မွေးဝမ်း‌ကျောင်းမှုများကို ပြုလုပ်ထား‌တော်မူသည်။"},{"SurahNumber":15,"VerseNumber":21,"Text":"ထို့ပြင် မည်သည့်အရာမဆို ငါအရှင်မြတ်ထံ‌တော်၌ ထိုအရာများ၏စုပုံထားမှု (ဘဏ္ဍာများသည် ပြည့်လျှံလျက်)ရှိသည်။ ထို့‌နောက် ငါအရှင်မြတ်သည် ထိုအရာများကို သတ်မှတ်ထားသည့် အတိုင်းအတာနှင့် ချိန်ဆပြီး‌နောက် ချ‌ပေးခြင်းဖြစ်သည်။"},{"SurahNumber":15,"VerseNumber":22,"Text":"ထို့ပြင် ငါအရှင်မြတ်သည် ‌ရေများသယ်‌ဆောင်လာ‌သော‌လေများကို ‌စေလွှတ်‌တော်မူခဲ့သည်။ ၎င်း‌နောက် အရှင်မြတ်သည် မိုး‌ကောင်းကင်မှ မိုး‌ရေကို ရွာသွန်း‌စေ‌တော်မူခဲ့သည်။ ၎င်း‌နောက် အသင်တို့သည် ထို‌ရေကိုစု‌ဆောင်းထားသူများ မဟုတ်ကြပါဘဲလျက်* ငါအရှင်မြတ်သည် အသင်တို့အား ထို‌ရေကို တိုက်‌ကျွေး‌တော်မူခဲ့သည်။"},{"SurahNumber":15,"VerseNumber":23,"Text":"ထို့ပြင် အမှန်စင်စစ် ငါအရှင်မြတ်သည် ရှင်‌စေ‌တော်မူသည်၊ ၎င်း‌နောက် ငါအရှင်မြတ်သည်ပင် ‌သေ‌စေ‌တော်မူသည်။ ၎င်း‌နောက် ငါအရှင်မြတ်သည်ပင် (အမြဲကျန်‌နေမည့်) အ‌မွေစားအ‌မွေခံဖြစ်‌တော်မူသည်။"},{"SurahNumber":15,"VerseNumber":24,"Text":"ထို့ပြင် အမှန်စင်စစ် ငါအရှင်မြတ်သည် အသင်တို့ထဲမှ ယခင်က လူများကိုလည်း သိ‌တော်မူသည်၊ ၎င်း‌နောက် အသင်တို့ထဲမှ ‌နောင်လာမည့်သူများကိုလည်း သိ‌တော်မူသည်။"},{"SurahNumber":15,"VerseNumber":25,"Text":"ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူတို့အား (ကိယာမသ်‌နေ့တွင်) စုရုံး‌စေ‌တော်မူမည်။* အမှန်စင်စစ် အလ္လာဟ်အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"},{"SurahNumber":15,"VerseNumber":26,"Text":"ထို့ပြင် အမှန်ပင် ငါအရှင်မြတ်သည် လူသားအား ပုံသွင်းထား‌သော အသံမြည်သည့် ရွှံ့‌ခြောက်နှင့် ဖန်ဆင်း‌တော်မူခဲ့သည်။"},{"SurahNumber":15,"VerseNumber":27,"Text":"ထို့ပြင် ဂျင်န်သတ္တဝါကို (လူသား မဖန်ဆင်းမီ)ယခင်က အလွန်ပူပြင်း‌သော မီးနှင့် ဖန်ဆင်း‌တော်မူခဲ့သည်။"},{"SurahNumber":15,"VerseNumber":28,"Text":"ထို့ပြင် တစ်ခါက အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ‌ကောင်းကင်တမန်များကို မိန့်ကြား‌တော်မူခဲ့သည်။ အမှန်စင်စစ် ငါအရှင်မြတ်သည် လူသားအား ပုံသွင်းထား‌သော အသံမြည်သည့် ရွှံ့‌ခြောက်နှင့် ဖန်ဆင်း‌တော်မူမည်။"},{"SurahNumber":15,"VerseNumber":29,"Text":"၎င်း‌နောက် ငါအရှင်မြတ်သည် ထို‌မြေရုပ်ကို ပြီးစီး‌အောင်ပြုလုပ်၍ ၎င်းထဲသို့ အရှင်မြတ်ထံ‌တော်မှ ဝိညာဉ်ကို မှုတ်ထည့်‌တော်မူ‌သောအခါ အသင်တို့သည် ထိုလူသား‌ရှေ့၌ ပျပ်ဝပ်ဦးချကြ‌လော့။"},{"SurahNumber":15,"VerseNumber":30,"Text":"သို့ဖြစ်ရာ ‌ကောင်းကင်တမန်အားလုံးတို့သည် စဂျ်ဒဟ်ဦးချခဲ့ကြသည်။"},{"SurahNumber":15,"VerseNumber":31,"Text":"အိဗ်လီစ်မှလွဲ၍၊ သူကမူ စဂ်ျဒဟ်ဦးချသူများထဲ၌ အပါအဝင်ဖြစ်ရန် ငြင်းပယ်ခဲ့သည်။"},{"SurahNumber":15,"VerseNumber":32,"Text":"အရှင်မြတ်က အမိန့်ရှိ‌တော်မူသည်၊ အို- အိဗ်လီစ်၊ အသင်သည် ဦးချ‌သောသူများထဲ၌ အပါအဝင်မဖြစ်ရန် အသင့်တွင် မည်သည့်အ‌ကြောင်းရှိသနည်း။"},{"SurahNumber":15,"VerseNumber":33,"Text":"သူ(အိဗ်လီစ်)က‌လျှောက်ထားသည်- “ကျွန်ုပ်သည် အရှင်မြတ်က ပုံသွင်းထား‌သော အသံမြည်သည့် ရွှံ့နှင့် ဖန်ဆင်း‌တော်မူခဲ့‌သော လူသားကို ဦးချမည် မဟုတ်‌ပေ“။"},{"SurahNumber":15,"VerseNumber":34,"Text":"အရှင်မြတ်က မိန့်ကြား‌တော်မူသည်- သို့ဖြစ်လျှင် အသင်သည် ဤ‌ကောင်းကင်ဘုံမှ ထွက်သွားလိုက်ပါ။ အမှန်စင်စစ် အသင်သည် နှင်ထုတ်ခံရ‌သောသူပင်ဖြစ်သည်။"},{"SurahNumber":15,"VerseNumber":35,"Text":"ထို့ပြင် အမှန်စင်စစ် ကရုဏာ‌တော်မှ ကင်း‌ဝေးခြင်းသည် အစား‌ပေးမည့်‌နေ့အထိ အသင့်အ‌ပေါ်တွင် ရှိလိမ့်မည်။"},{"SurahNumber":15,"VerseNumber":36,"Text":"အိဗ်လီစ်က‌ပြောသည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ သို့ဖြစ်လျှင် အရှင်မြတ်သည် ကျွန်ုပ်ကို ရှင်ပြန်ထမည့်‌နေ့ထိ (‌သေခြင်းနှင့် ပြစ်ဒဏ်ခတ်ခြင်းမှ)ဆိုင်းငံ့ထား‌ပေး‌တော်မူပါ။"},{"SurahNumber":15,"VerseNumber":37,"Text":"အရှင်မြတ်က မိန့်ကြား‌တော်မူသည်- သို့ဖြစ်ရာ အမှန်ပင် အသင်သည် ဆိုင်းငံ့ခြင်းခံရသူများထဲမှ တစ်ဦးဖြစ်သည်။"},{"SurahNumber":15,"VerseNumber":38,"Text":"သတ်မှတ်ထားပြီးဖြစ်‌သော အချိန်ကာလအထိဖြစ်သည်။"},{"SurahNumber":15,"VerseNumber":39,"Text":"အိဗ်လီစ်က‌ပြောသည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်ကို လမ်းလွဲ‌စေ‌တော်မူခဲ့ပြီဖြစ်သည့်အတွက် အမှန်ပင် ကျွန်ုပ်သည် ‌လောကတွင် လူသားများ၏အမြင်၌ (မ‌ကောင်းမှုများကို) လှပတင့်တယ်‌အောင် တန်ဆာဆင်လိုက်ပါမည်။ ၎င်း‌နောက် အမှန်ပင် သူတို့အားလုံးကို လမ်းလွဲ‌အောင်ပြုလုပ်ပါမည်။"},{"SurahNumber":15,"VerseNumber":40,"Text":"သို့ရာတွင် သူတို့ထဲမှ (အရှင်မြတ်၏)‌ရွေးချယ်ခံရ‌သောကျွန်များကိုမူ (လမ်းလွဲ‌အောင် မလုပ်နိုင်ပါ)။"},{"SurahNumber":15,"VerseNumber":41,"Text":"အရှင်မြတ်က အမိန့်ရှိ‌တော်မူသည်- ဤသည် ငါအရှင်မြတ်ထံ‌တော်သို့ (‌ရောက်‌စေမည့်)‌ဖြောင့်မတ်‌သောလမ်းပင်ဖြစ်သည်။"},{"SurahNumber":15,"VerseNumber":42,"Text":"အမှန်စင်စစ် ငါအရှင်မြတ်၏ကျွန်များအ‌ပေါ်တွင် အသင့်အတွက် လွှမ်းမိုးမှုရရှိမည် မဟုတ်‌ပေ။ သို့ရာတွင် လမ်းလွဲ‌သောသူများထဲမှ အသင့်‌နောက်ကို လိုက်‌သောသူများအ‌ပေါ်တွင်သာ (အသင်၏အာဏာ တည်ရှိမည်)။"},{"SurahNumber":15,"VerseNumber":43,"Text":"၎င်း‌နောက် အမှန်စင်စစ် ဂျဟန္နမ်ငရဲဘုံသည် သူတို့အားလုံး၏ သတ်မှတ်ပြီးဖြစ်‌သော ဌာနပင်ဖြစ်သည်။"},{"SurahNumber":15,"VerseNumber":44,"Text":"ထိုငရဲဘုံတွင် တံခါး‌ပေါက်ခုနစ်‌ပေါက်ရှိပြီး* တံခါး‌ပေါက်တိုင်းအတွက် အိဗ်လီစ်၏‌နောက်လိုက်သားများထဲမှ (လူများအတွက်)ခွဲ‌ဝေထား‌သော ‌ဝေစုရှိသည်။"},{"SurahNumber":15,"VerseNumber":45,"Text":"အမှန်စင်စစ် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကမူ* ဥယျာဉ်များနှင့် စမ်း‌ချောင်းများတွင် ရှိ‌နေကြမည်။"},{"SurahNumber":15,"VerseNumber":46,"Text":"(ကိယာမသ်‌နေ့တွင် သူတို့သည် ဤသို့ မိန့်ကြားခံကြရမည်) “အသင်တို့သည် ထိုဥယျာဉ်များထဲသို့ ငြိမ်းချမ်းမှုဖြင့် ‌ဘေးကင်းစွာ ဝင်‌ရောက်ကြပါ။“"},{"SurahNumber":15,"VerseNumber":47,"Text":"ထို့ပြင် ငါအရှင်မြတ်သည် သူတို့၏စိတ်နှလုံးများထဲ၌ (ကျန်)ရှိ‌နေ‌သေး‌သော ရန်ငြိုးကို ထုတ်ပစ်‌တော်မူမည်။ (သူတို့သည်)မြင့်မား‌သောထိုင်ခုံများ‌ပေါ်၌ မျက်နှာချင်းဆိုင်(ထိုက်ပြီး) ညီရင်းအစ်ကိုများ ဖြစ်‌နေကြမည်။"},{"SurahNumber":15,"VerseNumber":48,"Text":"သူတို့(သုခဘုံသားများ)အ‌ပေါ်တွင် ထို(သုခဘုံ)ထဲ၌ မည်သည့် ဒုက္ခပင်ပန်းမှုမှ သက်‌ရောက်မည် မဟုတ်‌ပေ။ ထို့‌နောက် သူတို့သည် ၎င်းထဲမှ နှင်ထုတ်ခံရမည်လည်း မဟုတ်‌ပေ။"},{"SurahNumber":15,"VerseNumber":49,"Text":"အသင်(တမန်‌တော်)သည် ငါအရှင်မြတ်၏ကျွန်များအား ‌ပြောလိုက်ပါ- အမှန်စင်စစ် ငါအရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"}]}