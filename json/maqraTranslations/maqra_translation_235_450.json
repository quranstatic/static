{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":82,"VerseNumber":1,"Text":"Jab Aasman phat jayega"},{"SurahNumber":82,"VerseNumber":2,"Text":"Aur jab taarey bikhar jayengey"},{"SurahNumber":82,"VerseNumber":3,"Text":"Aur jab samandar phaad diye jayengey"},{"SurahNumber":82,"VerseNumber":4,"Text":"Aur jab qabrein khol di jayengi"},{"SurahNumber":82,"VerseNumber":5,"Text":"Us waqt har shaks ko uska agla pichla sab kiya dhara maloom ho jayega"},{"SurahNumber":82,"VerseNumber":6,"Text":"Aey insaan kis cheez ne tujhey apne uss Rubb-e-kareem ki taraf se dhoke mein daal diya"},{"SurahNumber":82,"VerseNumber":7,"Text":"Jisne tujhey paida kiya, tujhey nek-suk se durust kiya(shaped you), tujhe mutanasib(well-proportioned) banaya"},{"SurahNumber":82,"VerseNumber":8,"Text":"Aur jis surat mein chaha tujhko jodh kar tayyar kiya"},{"SurahNumber":82,"VerseNumber":9,"Text":"Hargiz nahin balke (asal baat yeh hai ke) tumlog jaza-o-saza ko jhutlate ho"},{"SurahNumber":82,"VerseNumber":10,"Text":"Halaanke tumpar nigraan muqarrar hain"},{"SurahNumber":82,"VerseNumber":11,"Text":"Aisey muazzaz kaatib"},{"SurahNumber":82,"VerseNumber":12,"Text":"Jo tumharey har fail(amal) ko jantey hain"},{"SurahNumber":82,"VerseNumber":13,"Text":"Yaqeenan neik log mazey mei hongey"},{"SurahNumber":82,"VerseNumber":14,"Text":"Aur beshak badkar log jahannam me jayenge"},{"SurahNumber":82,"VerseNumber":15,"Text":"Jaza ke din woh is mein daakhil hongey"},{"SurahNumber":82,"VerseNumber":16,"Text":"Aur us se hargiz gayab na ho sakengey"},{"SurahNumber":82,"VerseNumber":17,"Text":"Aur tum kya jaante ho ke woh jaza ka din kya hai"},{"SurahNumber":82,"VerseNumber":18,"Text":"Haan tumhein kya khabar ke woh jaza ka din kya hai"},{"SurahNumber":82,"VerseNumber":19,"Text":"Yeh woh din hai jab kisi shaks ke liye kuch karna kisi ke bas mei na hoga, faisla us din bilkul Allah ke ikhtiyar mein hoga"},{"SurahNumber":83,"VerseNumber":1,"Text":"Tabahi hai dandi maarne walon ke liye"},{"SurahNumber":83,"VerseNumber":2,"Text":"Jinka haal yeh hai ke jab logon se letey hai to pura pura letey hai"},{"SurahNumber":83,"VerseNumber":3,"Text":"Aur jab unko naap kar ya toal kar dete hai to unhein ghata dete hai"},{"SurahNumber":83,"VerseNumber":4,"Text":"Kya yeh log nahin samajhte ke ek badey din"},{"SurahNumber":83,"VerseNumber":5,"Text":"Yeh utha kar laaye jaaney waley hain"},{"SurahNumber":83,"VerseNumber":6,"Text":"Uss din jabke sab log Rabb-ul-Aalamin ke samney khadey hongey"},{"SurahNumber":83,"VerseNumber":7,"Text":"Hargiz nahin, yaqeenan badkaaron ka naam-e- aamal qaid-khane ke daftar mei hai"},{"SurahNumber":83,"VerseNumber":8,"Text":"Aur tumhey kya maloom ke woh qaid-khaney ka daftar kya hai"},{"SurahNumber":83,"VerseNumber":9,"Text":"Ek kitaab hai likhi hui"},{"SurahNumber":83,"VerseNumber":10,"Text":"Tabahi hai us roz jhutlane walon ke liye"},{"SurahNumber":83,"VerseNumber":11,"Text":"Jo roz-e-jaza ko jhutlatay hain"},{"SurahNumber":83,"VerseNumber":12,"Text":"Aur usey nahin jhutlata magar har woh shaks jo hadd se guzar janey wala bad-amal hai"},{"SurahNumber":83,"VerseNumber":13,"Text":"Usey jab hamari ayaat sunayi jaati hain to kehta hai yeh to agley waqton ki kahaniyan hai"},{"SurahNumber":83,"VerseNumber":14,"Text":"Hargiz nahin, balke darasal in logon ke dilon par inke burey aamal ka zang(rust) chadh gaya hai"},{"SurahNumber":83,"VerseNumber":15,"Text":"Hargiz nahin bil yaqeen us roz yeh apne Rubb ki deed(deedar) se mehroom rakhey jayenge"},{"SurahNumber":83,"VerseNumber":16,"Text":"Phir yeh jahannum mein jaa padenge"},{"SurahNumber":83,"VerseNumber":17,"Text":"Phir insey kaha jayega ke yeh wahi cheez hai jisey tum jhutlaya karte thay"},{"SurahNumber":83,"VerseNumber":18,"Text":"Hargiz nahin, beshak neik aadmion ka naam-e-aamal buland paya logon ke daftar mein hai"},{"SurahNumber":83,"VerseNumber":19,"Text":"Aur tumhein kya khabar ke kya hai woh buland paya logon ka daftar"},{"SurahNumber":83,"VerseNumber":20,"Text":"Ek likhi hui kitaab hai"},{"SurahNumber":83,"VerseNumber":21,"Text":"Jiski nigeh-daasht muqarrab farishtay karte hain"},{"SurahNumber":83,"VerseNumber":22,"Text":"Beshak neik log badey mazey mein hongey"},{"SurahNumber":83,"VerseNumber":23,"Text":"Unchi masnadon(couches) par baithay nazarey kar rahey hongey"},{"SurahNumber":83,"VerseNumber":24,"Text":"Unke chehron par tum khushhaali ki raunak mehsoos karogey"},{"SurahNumber":83,"VerseNumber":25,"Text":"Unko nafees tareen sarband sharaab pilayi jayegi jispar mushk ki mohar(seal) lagi hogi"},{"SurahNumber":83,"VerseNumber":26,"Text":"Jo log dusron par baazi le jana chahtey hon woh is cheez ko haasil karne mei baazi le jane ki koshish karein"},{"SurahNumber":83,"VerseNumber":27,"Text":"Us sharaab mei tasneem ki aamezish(mixture) hogi"},{"SurahNumber":83,"VerseNumber":28,"Text":"Yeh ek chasma hai jiske paani ke saath muqarrab log sharaab piyengey"},{"SurahNumber":83,"VerseNumber":29,"Text":"Mujrim log duniya mein imaan laane walon ka mazaak udate thay"},{"SurahNumber":83,"VerseNumber":30,"Text":"Jab unke paas se guzarte to aankhein maar maar kar unki taraf isharey karte thay"},{"SurahNumber":83,"VerseNumber":31,"Text":"Apne gharon ki taraf palat-tey to mazey letey huey palat-tey thay"},{"SurahNumber":83,"VerseNumber":32,"Text":"Aur jab unhein dekhte to kehte thay ke yeh behke huey log hain"},{"SurahNumber":83,"VerseNumber":33,"Text":"Halaanke woh un par nigran banakar nahin bhejey gaye thay"},{"SurahNumber":83,"VerseNumber":34,"Text":"Aaj imaan laane waley kuffar par hans rahay hai"},{"SurahNumber":83,"VerseNumber":35,"Text":"Masnadon par baithey huey unka haal dekh rahey hain"},{"SurahNumber":83,"VerseNumber":36,"Text":"Mil gaya na kafiron ko un harkaton ka sawab jo woh kiya karte thay"}]}