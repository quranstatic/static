{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"چهره درهم کشید و روى برتافت"},{"SurahNumber":80,"VerseNumber":2,"Text":"از این که مردی نابینا به سراغ او آمد"},{"SurahNumber":80,"VerseNumber":3,"Text":"و تو چه می‌دانى؟ شاید او در پى پاکى و پارسایى باشد"},{"SurahNumber":80,"VerseNumber":4,"Text":"یا پند گیرد و آن پند سودش بخشد"},{"SurahNumber":80,"VerseNumber":5,"Text":"امّا کسى که خود را بى‌نیاز مى‌بیند"},{"SurahNumber":80,"VerseNumber":6,"Text":"پس تو به او روی مى‌آورى"},{"SurahNumber":80,"VerseNumber":7,"Text":"با آن که اگر نخواهد خود را پاک سازد، بر تو چیزى نیست"},{"SurahNumber":80,"VerseNumber":8,"Text":"و امّا کسى که شتابان نزد تو آمده،"},{"SurahNumber":80,"VerseNumber":9,"Text":"در حالى که [از خدا] مى‌ترسد،"},{"SurahNumber":80,"VerseNumber":10,"Text":"از او به دیگران مى‌پردازى"},{"SurahNumber":80,"VerseNumber":11,"Text":"این چنین [برخوردى شایسته‌] نیست! بى‌تردید این [قرآن] مایه‌ی پند است"},{"SurahNumber":80,"VerseNumber":12,"Text":"پس هر کس بخواهد، آن را یاد کند و از آن پند گیرد"},{"SurahNumber":80,"VerseNumber":13,"Text":"در میان صحیفه‌هایى ارجمند،"},{"SurahNumber":80,"VerseNumber":14,"Text":"بلندمرتبه و پاکیزه است"},{"SurahNumber":80,"VerseNumber":15,"Text":"به دست سفیرانى"},{"SurahNumber":80,"VerseNumber":16,"Text":"بزرگوار و نیکوکار"},{"SurahNumber":80,"VerseNumber":17,"Text":"مرگ بر این انسان [سرکش] که چه ناسپاس است"},{"SurahNumber":80,"VerseNumber":18,"Text":"[مگر خداوند] او را از چه چیز آفریده است؟"},{"SurahNumber":80,"VerseNumber":19,"Text":"از نطفه‌اى [ناچیز] او را آفرید و سامانش بخشید"},{"SurahNumber":80,"VerseNumber":20,"Text":"سپس راه [رشد و کمال] را براى او آسان و فراهم نمود"},{"SurahNumber":80,"VerseNumber":21,"Text":"آن‌گاه او را میراند و در گورش نهاد"},{"SurahNumber":80,"VerseNumber":22,"Text":"پس هر زمان که بخواهد، او را برانگیزد"},{"SurahNumber":80,"VerseNumber":23,"Text":"هرگز! هنوز آنچه را به او فرمان داده، بجا نیاورده است"},{"SurahNumber":80,"VerseNumber":24,"Text":"پس باید انسان به غذاى خود بنگرد"},{"SurahNumber":80,"VerseNumber":25,"Text":"ما آب را آن­گونه که باید، [از آسمان] فروریختیم"},{"SurahNumber":80,"VerseNumber":26,"Text":"سپس زمین را به خوبى شکافتیم"},{"SurahNumber":80,"VerseNumber":27,"Text":"و در آن، دانه رویاندیم"},{"SurahNumber":80,"VerseNumber":28,"Text":"و نیز انگور و سبزیجات،"},{"SurahNumber":80,"VerseNumber":29,"Text":"و زیتون و خرما،"},{"SurahNumber":80,"VerseNumber":30,"Text":"و باغ‌هاى پردرخت،"},{"SurahNumber":80,"VerseNumber":31,"Text":"و میوه و چراگاه،"},{"SurahNumber":80,"VerseNumber":32,"Text":"براى برخوردارى شما و چهارپایانتان"},{"SurahNumber":80,"VerseNumber":33,"Text":"پس هنگامى که آن صداى هولناک برآید"},{"SurahNumber":80,"VerseNumber":34,"Text":"روزى که انسان از برادرش بگریزد،"},{"SurahNumber":80,"VerseNumber":35,"Text":"و [از] مادر و پدرش،"},{"SurahNumber":80,"VerseNumber":36,"Text":"و [از] همسر و فرزندانش،"},{"SurahNumber":80,"VerseNumber":37,"Text":"در آن روز براى هر یک از آنان گرفتارى است که او را [از دیگران] بازمی‌دارد"},{"SurahNumber":80,"VerseNumber":38,"Text":"چهره‌هایى در آن روز درخشانند،"},{"SurahNumber":80,"VerseNumber":39,"Text":"خندان و شادمانند،"},{"SurahNumber":80,"VerseNumber":40,"Text":"و بر چهره‌هایى در آن روز، غبار [غم] نشسته"},{"SurahNumber":80,"VerseNumber":41,"Text":"و تیرگى و سیاهى، چهره‌ی آنان را پوشانده است"},{"SurahNumber":80,"VerseNumber":42,"Text":"آنان، همان کافران بدکردارند"},{"SurahNumber":81,"VerseNumber":1,"Text":"آن‌گاه که خورشید درهم­پیچیده و تاریک شود"},{"SurahNumber":81,"VerseNumber":2,"Text":"و آن‌گاه که ستارگان به خاموشى گرایند"},{"SurahNumber":81,"VerseNumber":3,"Text":"و آن‌گاه که کوه‌ها به حرکت درآیند"},{"SurahNumber":81,"VerseNumber":4,"Text":"و آن‌گاه که اموال با ارزش به حال خود رها شوند"},{"SurahNumber":81,"VerseNumber":5,"Text":"و آن‌گاه که حیوانات وحشى، برانگیخته شوند و گرد آیند"},{"SurahNumber":81,"VerseNumber":6,"Text":"و آن‌گاه که دریاها شعله‌ور و جوشان شوند"},{"SurahNumber":81,"VerseNumber":7,"Text":"و آن‌گاه که جان‌ها جفت و قرین شوند. [نیکان با نیکان و بدان با بدان]"},{"SurahNumber":81,"VerseNumber":8,"Text":"و آن‌گاه که از [دختران] زنده به گور شده پرسیده شود"},{"SurahNumber":81,"VerseNumber":9,"Text":"به کدامین گناه کشته شده‌اند؟"},{"SurahNumber":81,"VerseNumber":10,"Text":"و آن‌گاه که نامه‌هاى عمل گشوده شود"},{"SurahNumber":81,"VerseNumber":11,"Text":"و آن‌گاه که آسمان از جاى کنده شود"},{"SurahNumber":81,"VerseNumber":12,"Text":"و آن‌گاه که دوزخ شعله‌ور شود"},{"SurahNumber":81,"VerseNumber":13,"Text":"و آن‌گاه که بهشت [براى اهلش] نزدیک آورده شود"},{"SurahNumber":81,"VerseNumber":14,"Text":"[در آن هنگام] هر کس آنچه را [در دنیا] آماده کرده است، مى‌داند"},{"SurahNumber":81,"VerseNumber":15,"Text":"پس سوگند مى‌خورم به ستارگانى که بازمى‌گردند،"},{"SurahNumber":81,"VerseNumber":16,"Text":"در حرکتند و پنهان مى‌شوند،"},{"SurahNumber":81,"VerseNumber":17,"Text":"و سوگند به شب، آن‌گاه که برود،"},{"SurahNumber":81,"VerseNumber":18,"Text":"و سوگند به صبح، آن‌گاه که بدمد،"},{"SurahNumber":81,"VerseNumber":19,"Text":"که آن [قرآن]، بازخوانده‌ی [جبرئیل،] پیام‌آورى گرامى است"},{"SurahNumber":81,"VerseNumber":20,"Text":"نیرومندى که نزد [خداوندِ] صاحب عرش، داراى مقامی والاست"},{"SurahNumber":81,"VerseNumber":21,"Text":"[دیگر فرشتگان] از او فرمان می‌برند و امین است"},{"SurahNumber":81,"VerseNumber":22,"Text":"و همنشینتان [محمّد که عمرى با راستى و خردورزی در میان شما زندگى کرده است‌،] هیچ‌گونه جنونى ندارد"},{"SurahNumber":81,"VerseNumber":23,"Text":"و قطعاً آن [فرشته‌] را در افق روشن دیده است"},{"SurahNumber":81,"VerseNumber":24,"Text":"و او بر [رساندن وحى از عالم] غیب بخل نمى‌ورزد. [و آنچه را دریافت کرده، دریغ نمى‌کند]"},{"SurahNumber":81,"VerseNumber":25,"Text":"و آن قرآن، بازخوانده‌ی شیطانِ رانده شده نیست"},{"SurahNumber":81,"VerseNumber":26,"Text":"پس به کجا مى‌روید؟"},{"SurahNumber":81,"VerseNumber":27,"Text":"آن مایه‌ی تذکّر و پند براى جهانیان است"},{"SurahNumber":81,"VerseNumber":28,"Text":"براى هر کس از شما که بخواهد راستى و درستى پیشه کند"},{"SurahNumber":81,"VerseNumber":29,"Text":"و تا خداوند، پروردگار جهانیان نخواهد، [شما نیز] نخواهید خواست"}]}