{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":54,"VerseNumber":9,"Text":"“Patsogolo pawo (Aquraishi) anthu a Nuh nawo adatsutsa, adamtsutsa kapolo Wathu nanena kuti: “Uyu ngwamisala!” Ndipo adaopsezedwa (ndi kuzunzidwa ndi mazunzo osiyanasiyana)"},{"SurahNumber":54,"VerseNumber":10,"Text":"“(Nuh) adaitana Mbuye wake (nati): “Ine ndagonjetsedwa (ndi anthu anga); choncho ndipulumutseni (kwa iwo).”"},{"SurahNumber":54,"VerseNumber":11,"Text":"“Tero tidatsekula makomo akumwamba ndi madzi otsika mopitiriza, mwamphamvu"},{"SurahNumber":54,"VerseNumber":12,"Text":"“Ndipo tidaing’amba nthaka kukhala ndi akasupe (ofwamphuka madzi mwamphamvu). Choncho adakumana madzi (akumwamba ndi am’nthaka kuti awaononge) pamuyeso wopimidwa ndi kulamulidwa (ndi Allah)"},{"SurahNumber":54,"VerseNumber":13,"Text":"“Ndipo tidamnyamula Nuh pa chombo chamatabwa chokhomedwa ndi misomali (yamitengo)"},{"SurahNumber":54,"VerseNumber":14,"Text":"“Chinkayandama pamadzi ndi kuyang’aniridwa ndi Ife. Iyi ndi mphoto ya (Nuh) yemwe adakanidwa ndi anthu ake"},{"SurahNumber":54,"VerseNumber":15,"Text":"“Ndipo ndithu tidachisiya (chigumula) kukhala phunziro (pakuonongeka kwa osakhulupirira ndi kupulumuka kwa okhulupirira). Kodi alipo wolikumbukira (ndi kupeza nalo malango abwino)"},{"SurahNumber":54,"VerseNumber":16,"Text":"“Kodi chidali bwanji chilango Changa ndi machenjezo Anga (kwa onyoza)"},{"SurahNumber":54,"VerseNumber":17,"Text":"“Ndipo ndithu taifewetsa Qur’an kuti ikhale chikumbutso. Kodi alipo woikumbukira (ndi kupeza nayo malangizo abwino)"},{"SurahNumber":54,"VerseNumber":18,"Text":"“Âdi adamtsutsa (mneneri wawo Hud), kodi chidali bwanji chilango Changa ndi machenjezo Anga (kwa onyoza)"},{"SurahNumber":54,"VerseNumber":19,"Text":"“Ndithu Ife tidawatumizira mphepo yozizira, yaphokoso, m’tsiku latsoka lopitilira"},{"SurahNumber":54,"VerseNumber":20,"Text":"“Idawazula anthu (kuchoka m’malo mwawo ndi kuwaponya panthaka ali akufa) ngati matsinde a mitengo yakanjedza ozulidwa m’malo mwake"},{"SurahNumber":54,"VerseNumber":21,"Text":"“Kodi chidali bwanji chilango Changa ndi machenjezo Anga (kwa onyoza)"},{"SurahNumber":54,"VerseNumber":22,"Text":"“Ndipo ndithu taifewetsa Qur’an kuti ikhale chikumbutso. Kodi alipo woikumbukira (ndi kupeza nayo malangizo abwino)"},{"SurahNumber":54,"VerseNumber":23,"Text":"“Asamudu adatsutsa machenjezo"},{"SurahNumber":54,"VerseNumber":24,"Text":"“Ndipo adati: “Kodi titsatire munthu mmodzi wochokera mwa ife? Ndithu ife ngati titamtsatira ndiye kuti tili nkusokera ndiponso misala.”"},{"SurahNumber":54,"VerseNumber":25,"Text":"“Kodi am’vumbulutsira iye chikumbutso pakati pathu, (pomwe tili nawo oposa iye pa ulemelero)? Koma iye ndiwabodza ndi wodzitukumu.”"},{"SurahNumber":54,"VerseNumber":26,"Text":"“Mawa lino adzadziwa (tsiku lakuwatsikira chilango,) kuti ndiyani wabodza wodzitukumula (iwo kapena Swaleh)"},{"SurahNumber":54,"VerseNumber":27,"Text":"“(Tidamuuza mneneriyo kuti) ndithu Ife titumiza ngamira yaikazi kuti ikhale mayeso kwa iwo. Choncho adikire, ndipo pirira"},{"SurahNumber":54,"VerseNumber":28,"Text":"“Ndipo auze kuti madzi agawidwa pakati pawo (ndi ngamira). Aliyense ali ndi tsiku lopita kukatunga"},{"SurahNumber":54,"VerseNumber":29,"Text":"“Koma adaitana mnzawo (wa mphulupulu). Choncho adakonzeka kupha ngamirayo ndipo adaipha"},{"SurahNumber":54,"VerseNumber":30,"Text":"“Kodi chidali bwanji chilango Changa ndi machenjezo Anga (kwa anthu otsutsa)"},{"SurahNumber":54,"VerseNumber":31,"Text":"“Ndithu tidawatumizira nkuwe umodzi choncho adakhala ngati udzu ndi mitengo youma yaomanga khola"},{"SurahNumber":54,"VerseNumber":32,"Text":"“Ndipo ndithu taifewetsa Qur’an kuti ikhale chikumbutso. Kodi alipo woikumbukira (ndi kupeza nayo malangizo abwino)"},{"SurahNumber":54,"VerseNumber":33,"Text":"“Anthu a Luti adatsutsa machenjezo (a mneneri wawo)"},{"SurahNumber":54,"VerseNumber":34,"Text":"“Ndithu Ife tidawatumizira chimphepo champhamvu choulutsa miyala (ndi kuwagenda), kupatula akubanja la Luti; tidawapulumutsa (ku chilangocho) m’bandakucha"},{"SurahNumber":54,"VerseNumber":35,"Text":"“(Choncho kupulumukako kudali) chisomo chochokera kwa Ife (pa iwo). Momwemo ndimo timamlipirira wothokoza"},{"SurahNumber":54,"VerseNumber":36,"Text":"“Ndipo ndithu (Luti) adawachenjeza anthu ake za kulanga Kwathu koopsa. Koma adakaikira machenjezo (ake ndi kumtsutsa)"},{"SurahNumber":54,"VerseNumber":37,"Text":"“Ndipo ndithu adafuna kwa iye kuti awapatse alendo ake (kuti achite nawo zauve), koma tidafafaniza maso awo (kuti ikhale mphoto pa zimene adafunazo). (Ndipo tidawauza): “Choncho lawani chilango Changa ndi machenjezo Anga.”"},{"SurahNumber":54,"VerseNumber":38,"Text":"“Ndipo ndithu chidawadzera mwadzidzidzi chilango chokhazikika, nthawi yam’mamawa"},{"SurahNumber":54,"VerseNumber":39,"Text":"“Choncho (kudanenedwa kwa iwo) “Lawani chilango Changa ndi machenjezo Anga.”"},{"SurahNumber":54,"VerseNumber":40,"Text":"“Ndipo ndithu taifewetsa Qur’an (kuti ikhale chikumbutso). Kodi alipo woikumbukira (ndi kupeza nayo malangizo abwino)"},{"SurahNumber":54,"VerseNumber":41,"Text":"“Ndipo ndithu machenjezo (ondondozana) adawadzera anthu a Farawo (ndi iye mwini)"},{"SurahNumber":54,"VerseNumber":42,"Text":"“Adatsutsa zozizwitsa Zathu zonse (zimene zidadza kupyolera m’manja mwa aneneri Athu). Choncho tidawalanga, kulanga kwa Wamphamvu (Wosapambanidwa), Wokhoza"},{"SurahNumber":54,"VerseNumber":43,"Text":"“Kodi osakhulupirira anuwa ndi abwino kuposa iwo (kotero kuti sadzaonongedwa)? Kapena zalembedwa m’mabuku kuti inu mdzasiyidwa (sadzakuonongani monga momwe adawaonongera akale)"},{"SurahNumber":54,"VerseNumber":44,"Text":"“Kapena akunena kuti: “Ife ndiochuluka titha kudziteteza (palibe angatipambane)?”"},{"SurahNumber":54,"VerseNumber":45,"Text":"“(Auze): Gululo ligonjetsedwa ndipo athawa ndi kutembenuza misana"},{"SurahNumber":54,"VerseNumber":46,"Text":"“Koma lonjezo la chilango chawo ndi tsiku la chiweruziro, ndipo tsiku la chiweruziro ndi latsoka lalikulu, lowawa kwabasi (kwa osakhulupirira)"},{"SurahNumber":54,"VerseNumber":47,"Text":"“Ndithu oipa (mwa awa ndi aja) ali nkusokera ndi misala"},{"SurahNumber":54,"VerseNumber":48,"Text":"“Tsiku limene adzakokedwera ku Moto ndi nkhope zawo, (kudzanenedwa kwa iwo:) “Lawani zowawa za Jahena (ndi kutentha kwake)"},{"SurahNumber":54,"VerseNumber":49,"Text":"“Ndithu Ife tachilenga chinthu chilichonse ndi muyeso (kulingana ndi zolinga)"},{"SurahNumber":54,"VerseNumber":50,"Text":"“Ndipo silili lamulo Lathu (pa chinthu tikachifuna) koma liwu limodzi, (timangoti kwa chinthucho: “Chitika.” Ndipo chimachitika mwachangu) ngati kuphethira kwa diso"},{"SurahNumber":54,"VerseNumber":51,"Text":"“Ndipo ndithu tidawaononga anzanu (onga inu osakhulupirira): Kodi alipo wokumbuka"},{"SurahNumber":54,"VerseNumber":52,"Text":"“Ndipo chinthu chilichonse adachichita iwowo (pa dziko lapansi) chili mkaundula"},{"SurahNumber":54,"VerseNumber":53,"Text":"“Ndipo ntchito iliyonse, yaing’ono kapena yaikulu, idalembedwa; (palibe chimene chingamsowe)"},{"SurahNumber":54,"VerseNumber":54,"Text":"“Ndithu oopa Allah adzakhala m’Minda ya ulemelero waukulu ndi Mitsinje (yosiyanasiyana)"},{"SurahNumber":54,"VerseNumber":55,"Text":"“Pokhala pabwino pachoonadi, (popanda mawu achabe ndi machimo), kwa Mfumu yokhoza chilichonse"}]}