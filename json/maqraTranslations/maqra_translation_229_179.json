{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":72,"VerseNumber":1,"Text":"Maaku : \"Wahayinaama e am, wonnde dental jinna heɗino [lam miɗo jannga Alqur'aana], ɗi wi'i: \"Menen men nani janngeteende haawniinde"},{"SurahNumber":72,"VerseNumber":2,"Text":"Hinde ɗowira e peewal. Men gomɗinii nde. Men kafidatah e Joomi amen, hay e gooto"},{"SurahNumber":72,"VerseNumber":3,"Text":"E wonnde manngural Joomi amen ngal mawnii, O siforaali jogitagol genndo, wanaa ɓiɗɗo"},{"SurahNumber":72,"VerseNumber":4,"Text":"E wonnde [Ibuliisa] ɗayɗo on e amen hino wowlaynoo penaale e hoore Allah"},{"SurahNumber":72,"VerseNumber":5,"Text":"Menen men sikkuno wonnde yimɓe e jinna wowlataano fenaande e hoore Allah"},{"SurahNumber":72,"VerseNumber":6,"Text":"Hari le worɓe yimɓe hino mooloraynoo worɓe jinna, ɓe ɓeydi ɗi bewre"},{"SurahNumber":72,"VerseNumber":7,"Text":"Kamɓe [yimɓe ɓen] ɓe sikkir no sikkirɗon non, wonnde Allah immintintah hay gooto"},{"SurahNumber":72,"VerseNumber":8,"Text":"E wonnde men meemii kammu ngun, men tawi hingu hebbiniraa aynooɓe tiiɗuɓe e docote"},{"SurahNumber":72,"VerseNumber":9,"Text":"E wonnde meɗen jooɗotonoo ton fii heɗagol. Kala non heɗitiiɗo jooni, o hawray e docotal tommbingal"},{"SurahNumber":72,"VerseNumber":10,"Text":"E wonnde men anndaa si ko bone faandanaa wonɓe ka leydi ɓen, kaa hara Joomi maɓɓe faandani ɓe peewal"},{"SurahNumber":72,"VerseNumber":11,"Text":"E wonnde hino e amen moƴƴuɗi, hino e amen kadi ko jaasi ɗum. Hari meɗen e laawi seertuɗi"},{"SurahNumber":72,"VerseNumber":12,"Text":"E wonnde men fellituno men laawotaako Allah ka hoore leydi, e wonnde men laawortaa Mo dogugol"},{"SurahNumber":72,"VerseNumber":13,"Text":"E wonnde nde men nanunoo peewal nagl, men gomɗini ngal. Kala gomɗinɗo Joomi mun, on hulataa ɗuytaneede [moƴƴi] wanaa ɓeydaneede [bonɗi]"},{"SurahNumber":72,"VerseNumber":14,"Text":"E wonnde hino e amen jebbiliiɗi, hino e amen kadi ooñiiɗi. Kala jebbilii ngii, ɗin ɗon faandike peewal"},{"SurahNumber":72,"VerseNumber":15,"Text":"Ooñiiɗi ɗin kan, ɗi laatanike Jahannama on carmalle"},{"SurahNumber":72,"VerseNumber":16,"Text":"E wonnde si ɓe ñiiɓuno e hoore laawol ngol, ko pellet, Men yarnayno ɓe ndiyam ɗuuɗuɗam"},{"SurahNumber":72,"VerseNumber":17,"Text":"fii yo Men ndaarndoro ɓe heen. Kala ɗuurniiɗo e jantoore Joomi mun nden, O naaday mo e lette sattuɗe"},{"SurahNumber":72,"VerseNumber":18,"Text":"E wonnde juulirɗe ɗen ko Allah heeranii. Wata on kafidu e Allah hay e gooto"},{"SurahNumber":72,"VerseNumber":19,"Text":"E wonnde tuma jeyaaɗo Allah on darinoo himo rewa Mo, ɗi ɗeɓuno waɗɗondirgol e hoore makko"},{"SurahNumber":72,"VerseNumber":20,"Text":"Maaku : \"Anndee ko Joomi am (tun) mi rewata, mi kafidataa Mo kadi hay e gooto"},{"SurahNumber":72,"VerseNumber":21,"Text":"Maaku : \"Min on mi waawanaa on duñude lorra, wanaa fii pooɗugol nafa"},{"SurahNumber":72,"VerseNumber":22,"Text":"Maaku : \"Hay gooto waawaa daɗndugol lam e Allah; mi heɓataa ko woori Mo ƴooñorde"},{"SurahNumber":72,"VerseNumber":23,"Text":"si wanaa yottingol immorde e Allah e nule Makko ɗen. Kala yedduɗo Allah e Nulaaɗo Makko on, haray ko Yiite Jahannama woodani mo, ɓe luttay e magge poomaa"},{"SurahNumber":72,"VerseNumber":24,"Text":"Haa si ɓe yi'ii ko ɓe kammbirananoo kon, ɓe aray anndude ko hombo ɓuri lo'ude ballo, ɓuri kadi fanɗude limoore"},{"SurahNumber":72,"VerseNumber":25,"Text":"Maaku : \"Mi anndaa si ko kammbiranaɗon kon hino ɓadii, maa si Joomi am waɗanay ɗum dumunna"},{"SurahNumber":72,"VerseNumber":26,"Text":"Ko O ganndo wirniiɗi. O ƴellintinantaa wirniiɗi Makko ɗin hay e gooto"},{"SurahNumber":72,"VerseNumber":27,"Text":"si wanaa mo O welanaa e Nulaaɗo, O naadnay yeeso on e ɓaawo makko tommbotooɓe"},{"SurahNumber":72,"VerseNumber":28,"Text":"fii yo o anndu wonnde ɓen yottinii nule Joomi maɓɓe ɗen. O huɓindorii (anndugol) ko woni ka maɓɓe kon, O mofti limoore kala huunde"},{"SurahNumber":73,"VerseNumber":1,"Text":"Ko an yo buumorɗo [comci mun]"},{"SurahNumber":73,"VerseNumber":2,"Text":"Ɓaŋo (wuurnitaa) jemma on, si wanaa seeɗa [e makko]"},{"SurahNumber":73,"VerseNumber":3,"Text":"feccere makko, maa ɗuytaa seeɗa e ɗum"},{"SurahNumber":73,"VerseNumber":4,"Text":"maa ɓeydaa ɗon. Janngiraa Alqur'aanaare nden rewnindiral"},{"SurahNumber":73,"VerseNumber":5,"Text":"Meɗen saatii tellinnde e maaɗa konngol teddungol"},{"SurahNumber":73,"VerseNumber":6,"Text":"Pellet, ko dewal tummbo jemma ngal, ɓuri tiiɗude batte e fooccaade konngol"},{"SurahNumber":73,"VerseNumber":7,"Text":"Anndu hino woodan-maa e ñalorma on, ferlitagol juutungol"},{"SurahNumber":73,"VerseNumber":8,"Text":"Janto innde Joomi maa nden, taƴo-ɗaa yahaa e Makko hattirde taƴagol"},{"SurahNumber":73,"VerseNumber":9,"Text":"Jeyɗo On fuɗnaange e hiirnaange.Reweteeɗo woo alaa e si nwona Kanko,Jogito Mo hoolorteeɗo"},{"SurahNumber":73,"VerseNumber":10,"Text":"Muñño e ko ɓe wowlata kon; woɗɗito-raa ɓe woɗɗitannde labaande"},{"SurahNumber":73,"VerseNumber":11,"Text":"Accidam e fennooɓe joomiraaɓe neemaaji ɓen; habbito-ɗaa ɓe seeɗa"},{"SurahNumber":73,"VerseNumber":12,"Text":"Ko pellet, hino ka Amen gaa : Tonngii e Jahiimi"},{"SurahNumber":73,"VerseNumber":13,"Text":"e ñaametee ɗeɗɗoowo, e lette muusuɗe"},{"SurahNumber":73,"VerseNumber":14,"Text":"Ñalnde leydi ndin e pelle ɗen dillata, pelle ɗen wa'a wa njaare ilayndi"},{"SurahNumber":73,"VerseNumber":15,"Text":"Min nelii e mon nelaaɗo haa o wona seede e dow mon hono no Min nelduno faade e Fir*awna Nelaaɗo"},{"SurahNumber":73,"VerseNumber":16,"Text":"Fir*awna woopi nelaaɗo O Min nanngi mbo nanngugol cattungol"},{"SurahNumber":73,"VerseNumber":17,"Text":"Hono ndeenraton pittaali mon si on yeddi ñalawmo baɗoowo sukaaɓe danndalinde"},{"SurahNumber":73,"VerseNumber":18,"Text":"Kammu o na fetti e kulhuli hembo laatiima fodoore Alla ko wonoore"},{"SurahNumber":73,"VerseNumber":19,"Text":"Ko oon woni waaju goongo kala faalaaɗo daɗde nanngira joomiiko ruttorde"}]}