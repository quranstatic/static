{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":23,"VerseNumber":75,"Text":"Sikur Ne t’i mëshironim ata dhe t’ua largonim fatkeqësitë, sërish ata do të endeshin të hutuar në humbjen dhe mosbesimin e tyre"},{"SurahNumber":23,"VerseNumber":76,"Text":"Ne i dënuam ata njëherë, por ata nuk iu përulën Zotit të tyre e as nuk i drejtuan lutje"},{"SurahNumber":23,"VerseNumber":77,"Text":"Dhe, kur u hapim atyre derën e një dënimi të madh, atëherë zhyten në dëshpërim"},{"SurahNumber":23,"VerseNumber":78,"Text":"Është Ai që jua ka krijuar dëgjimin, shikimin dhe zemrën. Eh, sa pak që e falënderoni ju"},{"SurahNumber":23,"VerseNumber":79,"Text":"Është Ai që ju ka sjellë në Tokë dhe para Tij do të mblidheni të gjithë"},{"SurahNumber":23,"VerseNumber":80,"Text":"Është Ai që jep jetë dhe vdekje dhe Atij i përket ndërrimi i ditës dhe i natës. Vallë, a nuk kuptoni"},{"SurahNumber":23,"VerseNumber":81,"Text":"Por ata thonë, ashtu siç kanë thënë të mëparshmit"},{"SurahNumber":23,"VerseNumber":82,"Text":"Ata pyesin: “Vallë, pasi të vdesim e të bëhemi eshtra e dhé, vërtet do të ringjallemi"},{"SurahNumber":23,"VerseNumber":83,"Text":"Kjo na është premtuar neve dhe të parëve tanë, por këto janë vetëm përralla të popujve të lashtë.”"},{"SurahNumber":23,"VerseNumber":84,"Text":"Thuaj: “E kujt është Toka dhe gjithçka që gjendet në të, nëse e dini?”"},{"SurahNumber":23,"VerseNumber":85,"Text":"Ata do të thonë: “Të Allahut!” E ti thuaju: “Vallë, a nuk po ia vini veshin?”"},{"SurahNumber":23,"VerseNumber":86,"Text":"Thuaj: “Kush është Zoti i shtatë qiejve dhe Zoti i Fronit Madhështor?”"},{"SurahNumber":23,"VerseNumber":87,"Text":"Ata do të thonë: “Allahu!” E ti thuaju: “Vallë, a nuk keni frikë ju?”"},{"SurahNumber":23,"VerseNumber":88,"Text":"Thuaj: “Kush është Ai që ka në dorë pushtetin mbi çdo gjë, i Cili mbron, por prej Tij nuk mund të mbrohet askush, nëse e dini?”"},{"SurahNumber":23,"VerseNumber":89,"Text":"Ata thonë: “Allahu.” E ti thuaju: “Atëherë, përse magjepseni”"},{"SurahNumber":23,"VerseNumber":90,"Text":"Ja! Ne ua kemi zbuluar atyre të Vërtetën, por ata janë gënjeshtarë"},{"SurahNumber":23,"VerseNumber":91,"Text":"Allahu nuk ka zgjedhur për Vete ndonjë bir dhe përveç Atij s’ka asnjë zot tjetër, përndryshe çdo zot do të merrte atë që ka krijuar dhe do të ngriheshin njëri mbi tjetrin. Qoftë i lartësuar Ai nga shpifjet e tyre"},{"SurahNumber":23,"VerseNumber":92,"Text":"Ai di të padukshmen dhe atë që shihet. Ai është shumë lart mbi zotat që ia quajnë Atij për shok"},{"SurahNumber":23,"VerseNumber":93,"Text":"Thuaj (o Muhamed): “O Zoti im, sikur të ma tregoje dënimin që u ke premtuar atyre"},{"SurahNumber":23,"VerseNumber":94,"Text":"atëherë, o Zoti im, mos më lër mua me popullin keqbërës!”"},{"SurahNumber":23,"VerseNumber":95,"Text":"Dhe, me të vërtetë, Ne jemi në gjendje të të tregojmë ty, çfarë u kemi premtuar atyre"},{"SurahNumber":23,"VerseNumber":96,"Text":"Largoje të keqen me atë që është më e mira. Ne i dimë mirë shpifjet e tyre"},{"SurahNumber":23,"VerseNumber":97,"Text":"Dhe thuaj: “O Zoti im, kërkoj të më mbrosh nga nxitjet e djajve"},{"SurahNumber":23,"VerseNumber":98,"Text":"dhe tek Ti mbështetem, o Zoti im, që të mos i kem pranë meje.”"},{"SurahNumber":23,"VerseNumber":99,"Text":"Kur i vjen vdekja ndonjërit prej tyre (jobesimtarëve), ai thotë: “O Zoti im, më kthe"},{"SurahNumber":23,"VerseNumber":100,"Text":"që të bëj vepra të mira në botën që kam lënë!” Kurrsesi! Me të vërtetë, kjo është një fjalë të cilën ai (kot) e thotë! Prapa (vdekjes së) tyre do të ketë një (kohë) ndarëse[222], deri në ditën kur do të ringjallen"},{"SurahNumber":23,"VerseNumber":101,"Text":"Kur të fryhet në Sur (Ditën e Ringjalljes), atëherë, midis tyre nuk do të ketë lidhje farefisnore dhe ata as që do të pyesin për njëri-tjetrin"},{"SurahNumber":23,"VerseNumber":102,"Text":"Ata, që u rëndohet peshorja (e punëve të mira), janë të shpëtuar"},{"SurahNumber":23,"VerseNumber":103,"Text":"Sa për ata që do të kenë peshore të lehta, mu ata do të jenë (njerëzit) që kanë humbur vetveten, duke qëndruar përherë në Xhehenem"},{"SurahNumber":23,"VerseNumber":104,"Text":"Zjarri do t’ua përcëllojë fytyrat dhe buzët (aq sa do t’u duken dhëmbët)"},{"SurahNumber":23,"VerseNumber":105,"Text":"(Dhe atyre do t’u thuhet): “Vallë, a nuk ju lexoheshin Shpalljet Tona dhe i quanit ato gënjeshtra?!”"},{"SurahNumber":23,"VerseNumber":106,"Text":"Ata do të thonë: “O Zoti ynë, ne na mposhti e keqja (tekat dhe dëshira) jonë dhe ishim një popull i humbur"},{"SurahNumber":23,"VerseNumber":107,"Text":"O Zoti ynë, nxirrna prej Xhehenemit e, nëse kthehemi prapë tek e keqja, atëherë jemi keqbërës të vërtetë.”"},{"SurahNumber":23,"VerseNumber":108,"Text":"Ai do t’u thotë: “Rrini aty të përbuzur dhe mos Më flisni asgjë!”"},{"SurahNumber":23,"VerseNumber":109,"Text":"Mes robërve të Mi, ishte një grup i cili thoshte: “O Zoti ynë, ne kemi besuar, andaj na fal dhe na mëshiro! Ti je më i miri i mëshiruesve!”"},{"SurahNumber":23,"VerseNumber":110,"Text":"Por ju (o jobesimtarë) i keni talluar ata (aq shumë), sa ju bënë të më harronit Mua së përmenduri, e përherë i përqeshnit ata"},{"SurahNumber":23,"VerseNumber":111,"Text":"Unë i kam shpërblyer ata sot për durimin e tyre e ata, me të vërtetë, janë të shpëtuar"},{"SurahNumber":23,"VerseNumber":112,"Text":"Ai do t’u thotë (jobesimtarëve): “Sa vjet keni qëndruar në Tokë?”"},{"SurahNumber":23,"VerseNumber":113,"Text":"Ata do të përgjigjen: “Kemi qëndruar një ditë ose një pjesë dite. Pyesni ata që i kanë numëruar!”"},{"SurahNumber":23,"VerseNumber":114,"Text":"Ai do të thotë: “Keni qëndruar shumë pak. Eh, sikur ta kishit ditur"},{"SurahNumber":23,"VerseNumber":115,"Text":"Mos vallë, keni menduar që Ne ju kemi krijuar kot dhe që nuk do të ktheheshit te Ne (për t’ju gjykuar)?!”"},{"SurahNumber":23,"VerseNumber":116,"Text":"I lartësuar është Allahu, Sundimtari i Vërtetë! S’ka zot tjetër të vërtetë, përveç Atij, Zotit të Fronit Madhështor"},{"SurahNumber":23,"VerseNumber":117,"Text":"Ai që pos Allahut, adhuron zot tjetër, duke mos pasur kurrfarë prove për këtë, me siguri do të japë llogari vetëm te Zoti i tij. Me të vërtetë, nuk ka shpëtim për mohuesit"},{"SurahNumber":23,"VerseNumber":118,"Text":"Dhe thuaj (o Muhamed!): “O Zoti im, fal dhe mëshiro, se Ti je më i miri i mëshiruesve!”"}]}