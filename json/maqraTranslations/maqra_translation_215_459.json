{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":56,"VerseNumber":75,"Text":"پس میں قسم کھاتا ہوں ان جگہوں کی جہاں ستارے ڈوبتے ہیں"},{"SurahNumber":56,"VerseNumber":76,"Text":"اور اگر تم سمجھو تو یہ بہت بڑی قسم ہے"},{"SurahNumber":56,"VerseNumber":77,"Text":"بے شک یہ قرآن ہے بڑی عزت والا"},{"SurahNumber":56,"VerseNumber":78,"Text":"ایک کتاب میں جو محفوظ ہے"},{"SurahNumber":56,"VerseNumber":79,"Text":"اس کو نہیں چھوتے مگر وہی جو پاک ہیں"},{"SurahNumber":56,"VerseNumber":80,"Text":"یہ اتارا گیا ہے رب العالمین کی طرف سے"},{"SurahNumber":56,"VerseNumber":81,"Text":"کیا تم اس قرآن کے بارے میں کوتاہی کورتے ہو"},{"SurahNumber":56,"VerseNumber":82,"Text":"اور (اس کی بےپایاں برکتوں سے) تم نے اپنا یہی نصیب لیا ہے کہ تم اس کو جھٹلاتے رہو گے"},{"SurahNumber":56,"VerseNumber":83,"Text":"پس تم کیوں لوٹا نہیں دیتے جب روح حلق تک پہنچ جاتی ہے"},{"SurahNumber":56,"VerseNumber":84,"Text":"اور تم اس وقت (پاس بیٹھے ) دیکھ رہے ہوتے ہو"},{"SurahNumber":56,"VerseNumber":85,"Text":"اور ہم (اس وقت بھی) تم سے زیادہ مرنے والے کے قریب ہوتے ہیں البتہ تم دیکھ نہیں سکتے"},{"SurahNumber":56,"VerseNumber":86,"Text":"پس اگر تم کسی کے پابند حکم نہیں ہو"},{"SurahNumber":56,"VerseNumber":87,"Text":"تو پھر کیوں نہیں لوٹا دیتے (مرنے والے کی روح) اگر تم سچے ہو"},{"SurahNumber":56,"VerseNumber":88,"Text":"پس وہ (مرنے والا) اگر اللہ کے مقرب بندوں سے ہوگا"},{"SurahNumber":56,"VerseNumber":89,"Text":"تو اس کے لیے راحت، خوشبو دار غذائیں سرور والی جنت ہوگی"},{"SurahNumber":56,"VerseNumber":90,"Text":"اور اگر وہ اصحاب یمین (کے گروہ) سے ہوگا"},{"SurahNumber":56,"VerseNumber":91,"Text":"تو (اسے کہا جائے گا) تمہیں سلام ہو اصحاب یمین کی طرف سے"},{"SurahNumber":56,"VerseNumber":92,"Text":"اور اگر (وہ مرنے والا) جھٹلانے والے گمراہوں سے ہوگا۔"},{"SurahNumber":56,"VerseNumber":93,"Text":"تو اس کی مہمانی کھولتے پانی سے ہوگی"},{"SurahNumber":56,"VerseNumber":94,"Text":"اور داخل ہونا پڑے گا اسے بھڑکتے دوزخ میں"},{"SurahNumber":56,"VerseNumber":95,"Text":"بے شک (جو بیان ہوا) یہ یقینا حق ہے ۔"},{"SurahNumber":56,"VerseNumber":96,"Text":"پس (اے حبیب! پاکی بیان کیجیے اپنے رب کے نام کی جو بڑی عظمت والا ہے)"},{"SurahNumber":57,"VerseNumber":1,"Text":"اللہ تعالیٰ کی تسبیح کہہ رہی ہے ہر چیز جو آسمانوں اور زمین میں ہے اور وہی سب پر غالب ، بڑا دانا ہے"},{"SurahNumber":57,"VerseNumber":2,"Text":"اسی کے لیے ہے بادشاہی آسمانوں اور زمین کی وہی زندہ کرتا ہے اور مارتا ہے اور وہ ہرچیز پر پوری قدرت رکھتا ہے"},{"SurahNumber":57,"VerseNumber":3,"Text":"وہی اول، وہی آخر، وہی ظاہر، وہی باطن، اور وہ ہر چیز کو خوب جاننے والا ہے"},{"SurahNumber":57,"VerseNumber":4,"Text":"وہی ہے جس نے پیدا فرمایا آسمانوں اور زمین وک چھ دنوں میں پھر متمکن ہوا تخت حکومت پر، وہ جاناتا ہے جو کچھ زمین میں داخل ہوتا ہے اور جو کچھ اس سے نکلتا ہے اور جو آسمان سے اترتا ہے اور جو اس کی طرف عروج کرتا ہے اور وہ تمہارے ساتھ ہوتا ہے جہاں بھی تم ہو اور اللہ تعالیٰ جو کچھ تم کرتے ہو (اسے) خوب دیکھنے والا ہے"},{"SurahNumber":57,"VerseNumber":5,"Text":"اسی کے لیے ہے بادشاہی آسمانوں اور زمین کی اور اللہ کی طرف ہی سارے کام لوٹائے جائیں گے۔"},{"SurahNumber":57,"VerseNumber":6,"Text":"داخل فرماتا ہے رات (کا کچھ حصہ) دن میں اور داخل کرتا ہے دن (کا کچھ حصہ) رات میں اور وہ خوب جانتا ہے جو سینوں میں (پوشیدہ) ہے۔"},{"SurahNumber":57,"VerseNumber":7,"Text":"ایمان لاؤ اللہ اور اس کے رسول پر اور خرچ کرو (اس کی راہ میں) ان مالوں سے جن میں اس نے تمہیں اپنا نائب بنایا ہے۔ پس جو لوگ ایمان لائے تم میں سے اور (راہ خدا میں) خرچ کرتے رہے ان کے لیے بہت بڑا اجر ہے"},{"SurahNumber":57,"VerseNumber":8,"Text":"آخرت تمہیں کیا ہوگیا ہے کہ تم اللہ پر ایمان نہیں لاتے حالانکہ (اس کا ) رسول دعوت دے رہا ہے تمہیں کہ ایمان لاؤ اپنے رب پر اور اللہ تعالی تم سے وعدہ بھی لے چکا ہے اگر تم یقین کرنے والے ہو"},{"SurahNumber":57,"VerseNumber":9,"Text":"وہی ہے جو نازل فرمارہا ہے اپنے (محبوب) بندہ پر روشن آیتیں تاکہ تمہیں نکال لے (کفر کے) اندھیروں سے (ایمان کے) نور کی طرف۔ اور بےشک اللہ تعالیٰ تمہارے ساتھ بڑی شفقت فرمانے ولا، ہمیشہ رحم فرمانے والا ہے۔"},{"SurahNumber":57,"VerseNumber":10,"Text":"آخرتمہیں کیا ہوگیا ہے کہ تم خرچ نہیں کرتے (اپنے مال) راہ خدا میں حالانکہ اللہ تعالیٰ ہی آسمانوں اور زمین کا وارث ہے تم میں سے کوئی برابر نہیں کرسکتا ان کی جنہوں نے فتح مکہ سے پہلے (راہ خدا میں) مال خرچ کیا اور جنگ کی ان کا درجہ بہت بڑا ہے ان سے جنہوں نے فتح مکہ کے بعد مال خرچ کیا اور جنگ کی۔ (ویسے تو) سب کے ساتھ اللہ نے وعدہ کیا ہے بھلائی کا۔ اور اللہ تعالیٰ جو کچھ تم کرتے ہو اس سے بخوبی خبردار ہے"},{"SurahNumber":57,"VerseNumber":11,"Text":"کون ہے جو (اپنا مال) اللہ تعالیٰ کو (بطور) قرضۂ حسنہ دے اور اور اللہ تعالیٰ کئی گنا بڑھا دے اس کے مال کو اس کے لیے (اسکے علاوہ) اسے شاندار اجر بھی ملے گا"},{"SurahNumber":57,"VerseNumber":12,"Text":"جس روز آپ دیکھیں گے مومن مردوں اور مومن عورتوں کو کہ ضو فشانی کر رہا ہوگا ان کا نور ان کے آگے بھی اور ان کی دائیں جانب بھی (مومنو! ) تمہیں مژدہ ہو آج ان باغوں کا بہہ رہی ہیں جن کے نیچے نہریں تم ہمیشہ وہاں رہو گے۔ یہی وہ عظیم الشان کامیابی ہے"},{"SurahNumber":57,"VerseNumber":13,"Text":"اس روز کہیں گے منافق مرد اور منافق عورتیں ایمان والوں سے (اے نیک بختو!) ذرا ہمارا بھی انتظار کرو ہم بھی روشنی حاصل کرلیں تمہارے نور سے ۔ (انہیں) کہا جائے گا لوٹ جاؤ پیچھے کی طرف (اور (وہاں ) نور تلاش کرو۔ پس کھڑی کردی جائے گی ان کے اور اہل ایمان کے درمیان ایک دیوار جس کا ایک دروازہ ہوگا۔ اس کے باطن میں رحمت اور اس کے ظاہر کی جانب عذاب ہوگا"},{"SurahNumber":57,"VerseNumber":14,"Text":"منافق پکاریں گے اہل ایمان کو کیا ہم تمہارے ساتھ نہ تھے کہیں گے بےشک! لیکن تم نے اپنے آپ کو خود فتنوں میں ڈال دیا اور (ہماری تباہی کا) انتظار کرتے رہے اور شک میں مبتلا رہے اور دھوکہ میں ڈال دیا تمہیں جھوٹی امیدوں نے یہاں تک کہ اللہ کا فرمان آ پہنچا اور دھوکہ دیا تمہیں اللہ کے بارے میں شیطان (دغا باز ) نے"},{"SurahNumber":57,"VerseNumber":15,"Text":"پس آج نہ تم سے فدیہ قبول کیا جائے گا اور نہ کفار سے ۔ تم (سب کا ) ٹھکانا آتش (جہنم ) ہے ۔ وہ تمہاری رفیق ہے اور بہت بری جگہ ہے لوٹنے کی"}]}