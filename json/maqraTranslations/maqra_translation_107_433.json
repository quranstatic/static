{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":16,"VerseNumber":1,"Text":"Allah’ın emri geldi. Artık onun vaktinden önce gelmesini istemeyin. Allah, onların şirk koştuklarından çok yücedir ve münezzehtir"},{"SurahNumber":16,"VerseNumber":2,"Text":"O kendi emri ile kullarından dilediği kimseler üzerine vahiy ile melekleri: ‘Benden başka hiçbir ilah olmadığını bildirin. O halde benden korkun’ desinler diye indirir"},{"SurahNumber":16,"VerseNumber":3,"Text":"Gökleri ve yeri hak ile yarattı ve müşriklerin şirk koşmalarından çok yücedir/yüksektedir"},{"SurahNumber":16,"VerseNumber":4,"Text":"İnsanı bir nutfeden (meniden) yarattı. Buna rağmen insan apaçık bir hasım kesildi"},{"SurahNumber":16,"VerseNumber":5,"Text":"Ve O, hayvanları (Deve, inek, koyun, keçi) yarattı. Onlarda sizin için ısıtıcı (şeyler) ve birçok faydalar vardır. Hem de onlardan yemektesiniz"},{"SurahNumber":16,"VerseNumber":6,"Text":"Ayrıca onları ağıllarına sokarken ve otlamaya salarken de sizin için ayrı bir güzellik vardır"},{"SurahNumber":16,"VerseNumber":7,"Text":"Kendisine ancak ağır sıkıntıya katlanarak varabileceğiniz uzaklıktaki beldelere, yüklerinizi taşırlar. Hiç kuşkusuz Rabbiniz pek şefkatlidir, merhametlidir"},{"SurahNumber":16,"VerseNumber":8,"Text":"Hem binesiniz diye, hem de süs olarak atları, katırları ve merkepleri de yarattı. Bilemeyeceğiniz daha nice şeyleri de yaratır"},{"SurahNumber":16,"VerseNumber":9,"Text":"Doğru yolu göstermek Allah’a aittir ama o yollardan bazısı da eğridir. (Allah) dileseydi elbette hepinizi toptan hidayete erdirirdi"},{"SurahNumber":16,"VerseNumber":10,"Text":"Sizin için gökten bir su indiren O'dur. O sudan içersiniz ve hayvanları otlatacağınız bitkileri de onunla yetiştirirsiniz"},{"SurahNumber":16,"VerseNumber":11,"Text":"Allah, onunla size ekinler, zeytin ve hurma ağaçları, üzüm ve her türlü ürünü yetiştirir. Düşünen bir toplum için bunda ayetler vardır"},{"SurahNumber":16,"VerseNumber":12,"Text":"Geceyi, gündüzü, güneşi ve ayı sizin hizmetinize vermiştir. Yıldızlar da O’nun emri ile size boyun eğmiştir. Bunların her birinde düşünen bir toplum için ayetler vardır"},{"SurahNumber":16,"VerseNumber":13,"Text":"Yeryüzünde sizin için rengârenk yarattıklarında da öğüt alan bir toplum için gerçek bir ibret vardır"},{"SurahNumber":16,"VerseNumber":14,"Text":"Yine taze bir et yiyesiniz ve içinden giyeceğiniz ziynet eşyasını çıkarasınız diye denizi emrinize veren O'dur. Gemilerin denizde suları yara yara akıp gittiklerini görürsün. (Bütün bunlar) O'nun fazlından aramanız ve şükretmeniz içindir"},{"SurahNumber":16,"VerseNumber":15,"Text":"Sizi sarsmaması için yeryüzünde sağlam dağları koydu, nehirler (yarattı) ve yolunuzu bulmanız içinde yollar kıldı"},{"SurahNumber":16,"VerseNumber":16,"Text":"Daha (başka) işaretler (de yarattı) yıldızlar ile de onlar yollarını bulurlar"},{"SurahNumber":16,"VerseNumber":17,"Text":"Şu halde yaratan, yaratamayan gibi olur mu? Artık siz düşünmez misiniz"},{"SurahNumber":16,"VerseNumber":18,"Text":"Hâlbuki Allah’ın nimetini saymaya kalksanız onu sayamazsınız. Şüphesiz Allah, çok bağışlayandır, çok merhamet edendir"},{"SurahNumber":16,"VerseNumber":19,"Text":"Allah, sizin gizlediklerinizi de, açığa vurduklarınızı da bilir"},{"SurahNumber":16,"VerseNumber":20,"Text":"Allah'tan başka dua (ibadet) ettikleri (ilahlar), hiçbir şey yaratamazlar. Çünkü onlar kendileri yaratılmışlardır"},{"SurahNumber":16,"VerseNumber":21,"Text":"Onlar, diri olmayan cansız varlıklardır! Ne zaman dirileceklerinin de şuuruna varamazlar"},{"SurahNumber":16,"VerseNumber":22,"Text":"Sizin ilâhınız tek bir ilâhtır. Ahirete iman etmeyenlerin kalpleri bunu inkâr etmekte, kendileri de büyüklük taslamaktadırlar"},{"SurahNumber":16,"VerseNumber":23,"Text":"Muhakkak, Allah onların içlerinde gizlediklerini de açığa koyduklarını da elbette bilir. O, büyüklenenleri hiç sevmez"},{"SurahNumber":16,"VerseNumber":24,"Text":"Onlara “Rabbiniz ne indirdi?” denildiği zaman, “Öncekilerin masalları” dediler"},{"SurahNumber":16,"VerseNumber":25,"Text":"Böylece kıyamet gününde kendi günahlarını tam olarak, bilgisizce saptırdıkları kimselerin günahlarının da bir kısmını yüklenirler. Bak ki yüklenecekleri şey ne kötüdür"},{"SurahNumber":16,"VerseNumber":26,"Text":"Onlardan öncekiler de tuzak kurmuşlardı. Allah’ın azabı binalarını, temelinden gelip yıktı da tavanları başlarına çöküverdi ve azap kendilerine fark edemedikleri yerden geldi"},{"SurahNumber":16,"VerseNumber":27,"Text":"Sonra (Allah) kıyamet günü onları aşağılık kılacak ve diyecek ki: “Haklarında (müminlere) düşman kesildiğiniz ortaklarım hani nerede?” Kendilerine ilim verilenler derler ki: “Bugün, gerçekten aşağılanma ve kötülük, kâfirlerin üstünedir.”"},{"SurahNumber":16,"VerseNumber":28,"Text":"O kâfirler, nefislerine zulmederlerken melekler onların canlarını alır da onlar teslim olup, ''Biz hiçbir kötülük yapmıyorduk” derler. (Melekler de şöyle diyecekler:) ''Hayır! Allah sizin yapmakta olduklarınızı hakkıyla bilmektedir"},{"SurahNumber":16,"VerseNumber":29,"Text":"“Haydi, içinde ebedî kalacağınız Cehennem'in kapılarından girin. Büyüklük taslayanların yeri ne kötüdür!”"}]}