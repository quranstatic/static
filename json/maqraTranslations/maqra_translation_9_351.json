{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":2,"VerseNumber":142,"Text":"TANKLÖSA människor skall säga: \"Vad har förmått dem att ändra den böneriktning som de har följt till nu?\" Säg: \"Öst liksom väst tillhör Gud. Han leder den Han vill till den raka vägen"},{"SurahNumber":2,"VerseNumber":143,"Text":"Och Vi har gjort er till ett mittens samfund, för att ni skall stå som vittnen mot alla människor och Sändebudet vara vittne mot er. Den böneriktning som du [Muhammad] förut iakttog gav Vi dig enbart för att skilja dem som följer Sändebudet från dem som vänder honom ryggen. Detta har varit en svår [prövning] utom för dem som [i allt] vägleds av Gud. Det är rätt och rimligt att Gud inte låter er tro bli utan belöning; Gud är barmhärtig och ömmar för människorna"},{"SurahNumber":2,"VerseNumber":144,"Text":"Ofta har Vi sett dig [Muhammad] vända ansiktet mot himlen [i väntan på ledning], och Vi skall låta dig vända dig i en böneriktning som skall göra dig nöjd. Vänd alltså nu ditt ansikte mot den heliga Moskén; ja, var ni än befinner er, vänd era ansikten mot denna [Moské]. De som [förr] fick ta emot uppenbarelsen vet säkert att detta är ett sant [påbud] från deras Herre. Och Gud förbiser ingenting av vad de gör"},{"SurahNumber":2,"VerseNumber":145,"Text":"Men även om du gav dem som [i äldre tid] fick ta emot uppenbarelsen alla bevis, skulle de inte följa din böneriktning; du skall inte heller följa deras böneriktning. Några av dem iakttar en böneriktning, andra en annan. Ja, om du skulle foga dig efter deras önskningar, sedan du fått ta emot den kunskap som [nu] har kommit dig till del, skulle du sannerligen höra till de orättfärdiga"},{"SurahNumber":2,"VerseNumber":146,"Text":"De till vilka Vi [tidigare] skänkte uppenbarelsen vet detta lika noga som de känner sina barn, men det finns några bland dem som mot bättre vetande döljer sanningen"},{"SurahNumber":2,"VerseNumber":147,"Text":"Sanningen [är vad du har tagit emot] från din Herre; låt inga tvivel uppstå [om detta]"},{"SurahNumber":2,"VerseNumber":148,"Text":"Var och en har en riktpunkt som han vänder sig mot [i bönen]. Tävla därför med varandra om att göra gott. Var ni än befinner er skall Gud samla er [på Domens dag]; Gud har allt i Sin makt"},{"SurahNumber":2,"VerseNumber":149,"Text":"Var du än har börjat din färd, vänd därför ditt ansikte mot den heliga Moskén - detta är din Herres sanna ord. Gud förbiser ingenting av vad ni gör"},{"SurahNumber":2,"VerseNumber":150,"Text":"Ja, var du än har börjat din färd, vänd ditt ansikte mot den heliga Moskén. Var ni än befinner er, vänd er mot denna [Moské], så att inga människor får anledning att tvista med er - utom de som har onda avsikter. Oroa er inte [för vad de har i sinnet]; nej, frukta Mig! Då skall Jag ge er Min fulla välsignelse så att ni skall kunna följa den raka vägen"},{"SurahNumber":2,"VerseNumber":151,"Text":"Och så har Vi [gett er Vår välsignelse] när Vi sände till er ett sändebud ur er egna led, för att framföra Våra budskap till er och rena er [från avgudadyrkan och all annan synd] och undervisa er i Skriften och [profeternas] visdom och lära er vad ni inte visste"},{"SurahNumber":2,"VerseNumber":152,"Text":"Och bevara Mig i minnet, så skall Jag minnas er; var Mig tacksam och förneka Mig inte"},{"SurahNumber":2,"VerseNumber":153,"Text":"TROENDE! Sök med tålamod [Guds] hjälp i bönen! Gud är sannerligen med de tålmodiga, de som håller ut"},{"SurahNumber":2,"VerseNumber":154,"Text":"Och säg inte om dem som stupar [i strid] för Guds sak: \"De är döda.\" Nej, de lever, fastän ni inte är medvetna om detta"},{"SurahNumber":2,"VerseNumber":155,"Text":"Vi skall helt visst låta er utstå prövningar genom fruktan, hungersnöd, förlust av egendom och liv och frukten [av ert arbete]. Förkunna för de tålmodiga och uthålliga ett glatt budskap"},{"SurahNumber":2,"VerseNumber":156,"Text":"för dem som när de drabbas av olycka och motgång säger: \"Vi tillhör Gud och till Honom skall vi återvända"},{"SurahNumber":2,"VerseNumber":157,"Text":"[förkunna för dem] att deras Herre skall välsigna dem och innesluta dem i Sin nåd; det är de som är rätt vägledda"}]}