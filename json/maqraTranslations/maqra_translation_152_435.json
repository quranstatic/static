{"Id":435,"LanguageCodes":["tr","tur"],"Name":"tur-yasarnuriozturk","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":27,"VerseNumber":27,"Text":"Süleyman dedi: \"Doğru mu söyledin yoksa yalancılardan mısın, göreceğiz"},{"SurahNumber":27,"VerseNumber":28,"Text":"Şu yazımı götürüp onlara at. Sonra onlardan uzaklaş da bak bakalım, nasıl davranacaklar"},{"SurahNumber":27,"VerseNumber":29,"Text":"Melike dedi ki: \"Ey ileri gelenler, bana önemli bir mektup bırakıldı"},{"SurahNumber":27,"VerseNumber":30,"Text":"Süleyman'dan bir mektup. Rahman ve Rahîm Allah'ın adıyla başlıyor"},{"SurahNumber":27,"VerseNumber":31,"Text":"Söylediği şu: Bana büyüklük taslamaya kalkmayın. Teslim olarak huzuruma gelin"},{"SurahNumber":27,"VerseNumber":32,"Text":"Melike dedi: \"Ey danışmanlarım, bu meselem konusunda bana fikir verin. Siz onaylamadıkça, hiçbir işe kesin karar vermem"},{"SurahNumber":27,"VerseNumber":33,"Text":"Dediler ki: \"Biz çok güçlüyüz, çok yaman savaşırız. Buyruk senin. Ne karar vereceğini sen bilirsin"},{"SurahNumber":27,"VerseNumber":34,"Text":"Melike dedi: \"Şu bir gerçek ki krallar bir kente/bir memlekete girdiler mi, orada bozgun çıkarırlar; oranın onurlu insanlarını zelil-sefil ederler. İşte böyle yaparlar"},{"SurahNumber":27,"VerseNumber":35,"Text":"Şimdi ben onlara bir hediye göndereceğim ve bakacağım elçiler neyle geri dönecekler"},{"SurahNumber":27,"VerseNumber":36,"Text":"Elçi, Süleyman'a geldiğinde, o dedi ki: \"Siz bana bir mal ile mi destek veriyorsunuz? Allah'ın bana verdiği, size verdiğinden daha kıymetlidir. Sizin hediyenizle, benden çok siz ferahlarsınız"},{"SurahNumber":27,"VerseNumber":37,"Text":"Seni gönderenlere dön. Vallahi, karşı koyamayacakları ordularla üstlerine gelirim ve onları oradan, başları eğik, aşağılanmış bir halde sürer çıkarırım"},{"SurahNumber":27,"VerseNumber":38,"Text":"Süleyman, kurmaylarına dedi ki: \"Onlar teslim olup huzuruma gelmeden önce, o kadının tahtını hanginiz bana getirebilir"},{"SurahNumber":27,"VerseNumber":39,"Text":"Cinlerden bir ifrit şöyle dedi: \"Sen daha makamından kalkmadan, onu sana getirebilirim. Ben bunu yapacak güçteyim ve gerçekten güvenilir biriyim"},{"SurahNumber":27,"VerseNumber":40,"Text":"Kendinde Kitap'tan bir ilim olan kişi de şöyle dedi: \"Ben onu sana, gözünü açıp yumuncaya kadar getiririm.\" Derken Süleyman, tahtı, yanında kurulmuş görünce şöyle konuştu: \"Rabbimin lütfundandır bu. Şükür mü edeceğim, nankörlük mü diye beni denemek istiyor. Esasında, şükreden, kendisi lehine şükretmiş olur. Kim de nankörlük ederse bilsin ki, Rabbim Ganî'dir, cömerttir"},{"SurahNumber":27,"VerseNumber":41,"Text":"Emir verdi: \"Onun tahtını başkalaştırın, bakalım tanıyacak mı, tanıyamayanların arasına mı girecek"},{"SurahNumber":27,"VerseNumber":42,"Text":"Melike gelince şöyle denildi: \"Senin tahtın da böyle mi?\" Dedi: \"Bu sanki o. Zaten daha önce bize bilgi verilmişti ve biz müslüman olmuştuk"},{"SurahNumber":27,"VerseNumber":43,"Text":"Daha önce Allah dışında ibadet ettikleri, onu engellemişti. Çünkü o, küfre sapmış bir topluluktandı"},{"SurahNumber":27,"VerseNumber":44,"Text":"Ona denildi: \"Köşke gir!\" Melike onu görünce su sandı ve baldırlarını açtı. Süleyman dedi ki: \"O, cilalı sırçadan yapılmış bir parlak avlu/zemindir.\" Melike dedi: \"Rabbim, doğrusu ben öz benliğime zulmetmişim. Artık Süleyman'la birlikte, âlemlerin Rabbi olan Allah'a teslim oluyorum"},{"SurahNumber":27,"VerseNumber":45,"Text":"Yemin olsun, Semûd'a da kardeşleri Sâlih'i, şunu tebliğ etmek üzere gönderdik: \"Allah'a kulluk/ibadet edin.\" Bir de ne görelim, onlar birbiriyle boğuşan iki fırka oluvermişler"},{"SurahNumber":27,"VerseNumber":46,"Text":"Sâlih dedi: \"Ey toplumum! İyilikten önce kötülüğü istemede aceleniz niye? Merhamet görebilmeniz için Allah'tan af dileseniz olmaz mı"},{"SurahNumber":27,"VerseNumber":47,"Text":"Dediler: \"Sen ve beraberindekiler yüzünden başımıza uğursuzluk geldi/sen ve beraberindekileri uğursuzluk belirtisi sayıyoruz.\" Dedi: \"Uğursuzluk kuşunuz Allah katındadır. Daha doğrusu siz, imtihana çekilen bir topluluksunuz"},{"SurahNumber":27,"VerseNumber":48,"Text":"O kentte, hep bozgun çıkarıp barışa hiç yanaşmayan dokuz çete vardı"},{"SurahNumber":27,"VerseNumber":49,"Text":"Allah adına yeminleşerek şöyle dediler: \"Ona ve ailesine bir gece baskını yapalım, sonra da velisine şöyle diyelim: Biz onların ailesinin öldürülüşüne tanık olmadık. Vallahi, doğru söyleyenleriz"},{"SurahNumber":27,"VerseNumber":50,"Text":"Onlar bir tuzak kurdular, biz de bir tuzak kurduk, ama şuursuzluk eden onlardı"},{"SurahNumber":27,"VerseNumber":51,"Text":"Bir baksana nasıl oldu tuzaklarının sonu! İşte, onları da topluluklarını da hep birlikte yere geçirdik"},{"SurahNumber":27,"VerseNumber":52,"Text":"İşte sana onların, işledikleri zulümler yüzünden çöküp ıpıssız kalmış evleri. Hiç kuşkusuz bunda, ilmi kullanan bir topluluk için kesin bir ibret vardır"},{"SurahNumber":27,"VerseNumber":53,"Text":"Biz inananları, korunup sakınanları kurtardık"},{"SurahNumber":27,"VerseNumber":54,"Text":"Lût'u da resul olarak gönderdik. Toplumuna şöyle dedi: \"Gözünüz göre göre şu iğrençliği yapıyorsunuz ha"},{"SurahNumber":27,"VerseNumber":55,"Text":"Siz, şehvetinizi tatmin için kadınları bırakıp da erkeklere mi gidiyorsunuz? Doğrusu siz cehalete saplanmış bir topluluksunuz"}]}