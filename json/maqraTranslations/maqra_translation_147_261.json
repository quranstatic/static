{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"Taa, Siin, Miim"},{"SurahNumber":26,"VerseNumber":2,"Text":"Ini ialah ayat-ayat Kitab (Al-Quran) yang jelas nyata"},{"SurahNumber":26,"VerseNumber":3,"Text":"Jangan-jangan pula engkau (wahai Muhammad), membinasakan dirimu dengan menanggung dukacita, kerana mereka tidak menjadi orang-orang yang beriman"},{"SurahNumber":26,"VerseNumber":4,"Text":"Kalau Kami mahu, tentulah Kami akan turunkan kepada mereka satu mukjizat dari langit, yang menjadikan mereka tunduk kepadanya"},{"SurahNumber":26,"VerseNumber":5,"Text":"Dan tidak datang kepada mereka peringatan serta pengajaran yang baharu dari (Allah) Ar-Rahman, melainkan mereka tetap berpaling mengingkarinya"},{"SurahNumber":26,"VerseNumber":6,"Text":"Oleh kerana mereka telah mendustakan Al-Quran, maka sudah tentu akan datang kepada mereka berita-berita (azab) mengenai perkara yang mereka ejek-ejek itu"},{"SurahNumber":26,"VerseNumber":7,"Text":"Masihkah mereka berdegil dan tidak memperhatikan bumi, berapa banyak kami tumbuhkan padanya dari berbagai jenis tanaman yang memberi banyak manfaat"},{"SurahNumber":26,"VerseNumber":8,"Text":"Sesungguhnya pada yang demikian itu terdapat satu tanda (yang membuktikan kekuasaan dan rahmat pengurniaan Allah); dan (dalam pada itu), kebanyakan mereka tidak juga beriman"},{"SurahNumber":26,"VerseNumber":9,"Text":"Dan sesungguhnya Tuhanmu (wahai Muhammad) Dia lah sahaja Yang Maha Kuasa, lagi Maha Mengasihani"},{"SurahNumber":26,"VerseNumber":10,"Text":"Dan (ingatkanlah peristiwa) ketika Tuhanmu menyeru Nabi Musa: \"Hendaklah engkau mendatangi kaum yang zalim"},{"SurahNumber":26,"VerseNumber":11,"Text":"Iaitu kaum Firaun; tidakkah mereka mahu mengawal diri dari kemurkaanKu"},{"SurahNumber":26,"VerseNumber":12,"Text":"Nabi Musa merayu dengan berkata: \"Wahai Tuhanku, sesungguhnya aku takut bahawa mereka akan mendustakan daku"},{"SurahNumber":26,"VerseNumber":13,"Text":"Dan akan sempit pula dadaku serta tidak lancar lidahku; oleh itu utuskanlah perintahMu kepada Harun (supaya ia membantuku)"},{"SurahNumber":26,"VerseNumber":14,"Text":"Dan lagi mereka ada mengemukakan satu tuduhan jenayah terhadapku; oleh itu aku takut mereka akan membunuhku"},{"SurahNumber":26,"VerseNumber":15,"Text":"Allah berfirman: \"Jangan! Jangan fikir (akan berlaku apa yang engkau bimbangkan itu)! Oleh itu pergilah kamu berdua membawa mukjizat-mukjizat Kami (yang membuktikan kebenaran kamu); sesungguhnya Kami ada bersama-sama kamu: mendengar"},{"SurahNumber":26,"VerseNumber":16,"Text":"Maka pergilah kamu kepada Firaun, kemudian katakanlah kepadanya: sesungguhnya kami adalah utusan Tuhan sekalian alam"},{"SurahNumber":26,"VerseNumber":17,"Text":"Menyuruhmu membebaskan kaum Bani Israil mengikut kami"},{"SurahNumber":26,"VerseNumber":18,"Text":"Firaun menjawab: \"Bukankah kami telah memeliharamu dalam kalangan kami semasa engkau kanak-kanak yang baharu lahir, serta engkau telah tinggal dalam kalangan kami beberapa tahun dari umurmu"},{"SurahNumber":26,"VerseNumber":19,"Text":"Dan (bukankah) engkau telah melakukan satu perbuatan (jenayah) yang telah engkau lakukan dan (dengan itu) engkau dari orang-orang yang tidak mengenang budi"},{"SurahNumber":26,"VerseNumber":20,"Text":"Nabi Musa berkata: \"Aku melakukan perbuatan yang demikian sedang aku ketika itu dari orang-orang yang belum mendapat petunjuk"},{"SurahNumber":26,"VerseNumber":21,"Text":"Lalu aku melarikan diri dari kamu, ketika aku merasa takut kepada kamu; kemudian Tuhanku mengurniakan daku ilmu pengetahuan ugama, dan menjadikan daku seorang RasulNya"},{"SurahNumber":26,"VerseNumber":22,"Text":"Dan budimu memeliharaku yang engkau bangkit-bangkitkan itu adalah kerana engkau telah bertindak memperhambakan kaum Bani Israil"},{"SurahNumber":26,"VerseNumber":23,"Text":"Firaun berkata (dengan sombongnya): \"Dan apa dia Tuhan sekalian alam itu"},{"SurahNumber":26,"VerseNumber":24,"Text":"Nabi Musa menjawab. \"Dia lah yang memiliki dan mentadbirkan langit dan bumi serta segala yang ada di antara keduanya, - kalaulah kamu mahu mendapat keyakinan dengan berdalil maka inilah jalannya"},{"SurahNumber":26,"VerseNumber":25,"Text":"Firaun berkata kepada orang-orang yang ada di sekelilingnya: \"Tidakkah kamu dengar (apa yang dikatakan olehnya)"},{"SurahNumber":26,"VerseNumber":26,"Text":"Nabi Musa menegaskan lagi: \"Dia lah Tuhan yang memiliki dan memelihara kamu dan Tuhan datuk nenek kamu yang telah lalu"},{"SurahNumber":26,"VerseNumber":27,"Text":"Firaun berkata (kepada orang-orangnya): \"Sebenarnya Rasul yang diutuskan kepada kamu ini, sungguh gila"},{"SurahNumber":26,"VerseNumber":28,"Text":"Nabi Musa (menerangkan lagi tentang keesaan Allah dan kekuasaanNya dengan) berkata: \"Dia lah yang memiliki dan menguasai timur dan barat serta segala yang ada di antara keduanya; kalau kamu orang-orang yang berakal tentulah memahamiNya"},{"SurahNumber":26,"VerseNumber":29,"Text":"Firaun berkata: \"Demi sesungguhnya! Jika engkau menyembah Tuhan yang lain daripadaku, sudah tentu aku akan menjadikan engkau dari orang-orang yang dipenjarakan"},{"SurahNumber":26,"VerseNumber":30,"Text":"Nabi Musa menjawab: \"Adakah (engkau akan memenjarakan daku juga) walau pun aku membawa kepadamu sesuatu bukti yang jelas nyata"},{"SurahNumber":26,"VerseNumber":31,"Text":"Firaun berkata: \"Kalau demikian, bawalah bukti itu jika betul engkau dari orang-orang yang benar"},{"SurahNumber":26,"VerseNumber":32,"Text":"Nabi Musa pun mencampakkan tongkatnya, maka tiba-tiba tongkatnya itu menjadi seekor ular yang jelas nyata"},{"SurahNumber":26,"VerseNumber":33,"Text":"Dan ia mengeluarkan tangannya, maka tiba-tiba tangannya menjadi putih (bersinar-sinar) bagi orang-orang yang melihatnya"},{"SurahNumber":26,"VerseNumber":34,"Text":"Firaun berkata kepada ketua-ketua kaum yang ada dikelilingnya: \"Sesungguhnya orang ini (Musa) ialah seorang ahli sihir yang mahir"},{"SurahNumber":26,"VerseNumber":35,"Text":"Ia bertujuan hendak mengeluarkan kamu dari negeri kamu dengan sihirnya, maka apa yang kamu syorkan"},{"SurahNumber":26,"VerseNumber":36,"Text":"Mereka berkata: \"Tangguhkanlah dahulu (sebarang tindakan) terhadapnya dan terhadap saudaranya, serta hantarkanlah ke bandar-bandar (negeri Mesir) orang-orang yang mengumpulkan (ahli-ahli sihir)"},{"SurahNumber":26,"VerseNumber":37,"Text":"Supaya mereka membawa kepadamu segala ahli sihir yang mahir"},{"SurahNumber":26,"VerseNumber":38,"Text":"Lalu dikumpulkanlah ahli-ahli sihir itu pada satu masa yang ditentukan, pada hari (perayaan) yang termaklum"},{"SurahNumber":26,"VerseNumber":39,"Text":"Dan dikatakan kepada orang ramai: \"Berkumpulah kamu semuanya"},{"SurahNumber":26,"VerseNumber":40,"Text":"Semoga kita (tetap) mengikut (ugama) ahli-ahli sihir itu kiranya merekalah orang-orang yang menang"},{"SurahNumber":26,"VerseNumber":41,"Text":"Maka ketika ahli-ahli sihir itu datang, berkatalah mereka kepada Firaun: \"Benarkah kami akan beroleh upah, kiranya kamilah orang-orang yang menang"},{"SurahNumber":26,"VerseNumber":42,"Text":"Firaun menjawab: \"Benar, (kamu akan mendapatnya) dan sesungguhnya kamu dengan itu akan menjadi dari orang-orang yang dekat kepadaku"},{"SurahNumber":26,"VerseNumber":43,"Text":"Nabi Musa berkata kepada mereka: \"Campakkanlah dahulu apa yang kamu hendak campakkan"},{"SurahNumber":26,"VerseNumber":44,"Text":"Lalu mereka mencampakkan tali-tali dan tongkat-tongkat mereka sambil berkata: \"Demi kekuasaan Firaun, sesungguhnya sudah tetap kamilah orang-orang yang akan menang"},{"SurahNumber":26,"VerseNumber":45,"Text":"Kemudian Nabi Musa pula mencampakkan tongkatnya, tiba-tiba tongkatnya itu menelan apa yang mereka pura-pura adakan (dengan sihir mereka)"},{"SurahNumber":26,"VerseNumber":46,"Text":"Maka (kemenangan Nabi Musa menjadikan) ahli-ahli sihir itu segera merebahkan diri: sujud"},{"SurahNumber":26,"VerseNumber":47,"Text":"Sambil berkata: \"Kami beriman kepada Tuhan sekalian alam"},{"SurahNumber":26,"VerseNumber":48,"Text":"Tuhan Nabi Musa dan Nabi Harun"},{"SurahNumber":26,"VerseNumber":49,"Text":"Firaun berkata: \"Patutkah kamu beriman kepadanya sebelum aku izinkan kamu? Sesungguhnya dia lah (Musa) ketua kamu yang mengajar kamu ilmu sihir; oleh itu kamu akan mengetahui kelak (akibatnya). Demi sesungguhnya, aku akan memotong tangan dan kaki kamu dengan bersilang kemudian aku akan memalang kamu semuanya"},{"SurahNumber":26,"VerseNumber":50,"Text":"Mereka menjawab: \"(Ugutanmu itu) tidaklah menjadi hal! Sesungguhnya kami (tidak gentar), kerana kepada Tuhan kamilah kembalinya kami"},{"SurahNumber":26,"VerseNumber":51,"Text":"Sesungguhnya kami amat berharap supaya Tuhan Kami mengampunkan dosa-dosa kami, kerana kamilah orang-orang yang mula-mula beriman (dalam peristiwa ini)"}]}