{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":76,"VerseNumber":19,"Text":"Unki khidmat ke liye aisey ladke daudte phir rahey hongey jo hamesha ladke hi rahenge.Tum unhein dekho to samjho ke moti(pearls) hai jo bikhair diye gaye hain"},{"SurahNumber":76,"VerseNumber":20,"Text":"Wahan jidhar bhi tum nigah dalogey niyamatein hi niyamatein aur ek badi sultanat ka sar o saman tumhein nazar aayega"},{"SurahNumber":76,"VerseNumber":21,"Text":"Unke upar bareek resham ke sabz libas aur atlas o deba ke kapde (rich brocade)hongey, unko chandi ke kangan pehnaye jayenge , aur unka Rubb unko nihayat pakeeza sharaab pilaeyga"},{"SurahNumber":76,"VerseNumber":22,"Text":"Yeh hai tumhari jaza aur tumhari kaar-guzari qabil-e-qadr thehri hai"},{"SurahNumber":76,"VerseNumber":23,"Text":"Aey Nabi, humne hi tumpar yeh Quran thoda thoda karke nazil kiya hai"},{"SurahNumber":76,"VerseNumber":24,"Text":"Lihaza tum apne Rubb ke hukum par sabr karo, aur in mein se kisi badh-amal ya munkir-e-haq ki baat na maano"},{"SurahNumber":76,"VerseNumber":25,"Text":"Apne Rubb ka naam subh-o-shaam yaad karo"},{"SurahNumber":76,"VerseNumber":26,"Text":"Raat ko bhi uske huzoor sajda raiz ho, Aur raat ke taveel auqat mein uski tasbeeh karte raho"},{"SurahNumber":76,"VerseNumber":27,"Text":"Yeh log to jaldi hasil honay wali cheez (duniya ) se muhabbat rakhte hai aur aagey jo bhaari din aane wala hai usey nazar andaz kardetey hain"},{"SurahNumber":76,"VerseNumber":28,"Text":"Humne hi inko paida kiya hai aur inke jodh bandh mazboot kiye hai, aur hum jab chahein inki shakalon ko badal kar rakh dein"},{"SurahNumber":76,"VerseNumber":29,"Text":"Yeh ek nasihat hai,ab jiska jee chahey apne Rubb ki taraf jaane ka rasta ikhtiyar karle"},{"SurahNumber":76,"VerseNumber":30,"Text":"Aur tumharey chahne se kuch nahin hota jab tak ke Allah na chachey, yaqeenan Allah bada Aleem-o-Haqeem hai"},{"SurahNumber":76,"VerseNumber":31,"Text":"Apni rehmat mein jisko chahta hai daakhil karta hai, Aur zalimon ke liye usne dardnaak azaab tayyar kar rakkha hai"},{"SurahNumber":77,"VerseNumber":1,"Text":"Kasam hai un ( hawaon) ki jo pai dar pai bheji jati hain"},{"SurahNumber":77,"VerseNumber":2,"Text":"Phir toofani raftar se chalti hai"},{"SurahNumber":77,"VerseNumber":3,"Text":"Aur (baadalon ko) utha kar phailati hai"},{"SurahNumber":77,"VerseNumber":4,"Text":"Phir (unko) phaad kar juda karti hai"},{"SurahNumber":77,"VerseNumber":5,"Text":"Phir (dilon mei khuda ki)yaad daalti hai"},{"SurahNumber":77,"VerseNumber":6,"Text":"Uzar (justification) ke taur par ya daravey ke taur par"},{"SurahNumber":77,"VerseNumber":7,"Text":"Jis cheez ka tumse wada kiya ja raha hai woh zaroor waqey honay wali hai"},{"SurahNumber":77,"VerseNumber":8,"Text":"Phir jab sitarey maand (extinguish) pad jayengey"},{"SurahNumber":77,"VerseNumber":9,"Text":"Aur aasmaan phaad diya jayega"},{"SurahNumber":77,"VerseNumber":10,"Text":"Aur pahad dhunak daaley jayengey (blown away)"},{"SurahNumber":77,"VerseNumber":11,"Text":"Aur Rasoolon ki haziri ka waqt aa pahunchega (us roz woh cheez waqey ho jaeygi)"},{"SurahNumber":77,"VerseNumber":12,"Text":"Kis roz ke liye yeh kaam utha rakha gaya hai"},{"SurahNumber":77,"VerseNumber":13,"Text":"Faisley ke roz ke liye"},{"SurahNumber":77,"VerseNumber":14,"Text":"Aur tumhein kya khabar ke woh faisley ka din kya hai"},{"SurahNumber":77,"VerseNumber":15,"Text":"Tabahi hai us din jhutlane walon ke liye"},{"SurahNumber":77,"VerseNumber":16,"Text":"Kya humne aglon ko halaq nahin kiya"},{"SurahNumber":77,"VerseNumber":17,"Text":"Phir unhi ke pichey hum baad walon ko chalta karengey"},{"SurahNumber":77,"VerseNumber":18,"Text":"Mujrimo ke saath hum yahi kuch kiya karte hain"},{"SurahNumber":77,"VerseNumber":19,"Text":"Tabahi hai us din jhutlaney walon ke liye"},{"SurahNumber":77,"VerseNumber":20,"Text":"Kya humne ek hakeer pani se tumhein paida nahin kiya"},{"SurahNumber":77,"VerseNumber":21,"Text":"Aur ek mukarrara muddat tak"},{"SurahNumber":77,"VerseNumber":22,"Text":"Usey ek mehfooz jagah thehraye rakkha"},{"SurahNumber":77,"VerseNumber":23,"Text":"To dekho , hum ispar qadir thay, pas hum bahut acchi qudrat rakhne waley hain"},{"SurahNumber":77,"VerseNumber":24,"Text":"Tabahi hai us roz jhutlaney walon ke liye"},{"SurahNumber":77,"VerseNumber":25,"Text":"Kya humne zameen ko sameth kar rakhne wali nahin banaya"},{"SurahNumber":77,"VerseNumber":26,"Text":"Zindon ke liye bhi aur murdon ke liye bhi"},{"SurahNumber":77,"VerseNumber":27,"Text":"Aur is mein buland-o-bala pahad jamaye, Aur tumhein meetha pani pilaya"},{"SurahNumber":77,"VerseNumber":28,"Text":"Tabahi hai us roz jhutlaney walon ke liye"},{"SurahNumber":77,"VerseNumber":29,"Text":"Chalo ab usi cheez ki taraf jisey tum jhutlaya karte thay"},{"SurahNumber":77,"VerseNumber":30,"Text":"Chalo us saaye ki taraf jo teen shaakhon(columns) wala hai"},{"SurahNumber":77,"VerseNumber":31,"Text":"Na thandak pahunchane wala aur na aag ki lapat se bachane wala"},{"SurahNumber":77,"VerseNumber":32,"Text":"woh aag mahal (castles/fortress) jaisi badi badi chingariyan phenkegi"},{"SurahNumber":77,"VerseNumber":33,"Text":"(Jo uchalti hui yun mehsus hongi )goya ke woh zard ount (camel) hai"},{"SurahNumber":77,"VerseNumber":34,"Text":"Tabahi hai us roz jhutlaney walon ke liye"},{"SurahNumber":77,"VerseNumber":35,"Text":"Yeh woh din hai jismein wo na kuch bolengey"},{"SurahNumber":77,"VerseNumber":36,"Text":"Aur na unhein mauka diya jaeyga ke koi uzr(excuse) pesh karein"},{"SurahNumber":77,"VerseNumber":37,"Text":"Tabahi hai us din jhutlaney walon ke liye"},{"SurahNumber":77,"VerseNumber":38,"Text":"Yeh faisley ka din hai humne tumhein aur tumse pehle guzrey huey logon ko jamaa kardiya hai"},{"SurahNumber":77,"VerseNumber":39,"Text":"Ab agar koi chaal tum chal sakte ho to mere muqabley mein chal dekho"},{"SurahNumber":77,"VerseNumber":40,"Text":"Tabahi hai us din jhutlaney walon ke liye"},{"SurahNumber":77,"VerseNumber":41,"Text":"Muttaqi log aaj saayon aur chashmon mein hai"},{"SurahNumber":77,"VerseNumber":42,"Text":"Aur jo phal woh chahein (unke liye hazir hai)"},{"SurahNumber":77,"VerseNumber":43,"Text":"Khao aur piyo mazey se apne un aamal ke siley mein jo tum karte rahey ho"},{"SurahNumber":77,"VerseNumber":44,"Text":"Hum neik logon ko aisi hi jaza detay hain"},{"SurahNumber":77,"VerseNumber":45,"Text":"Tabahi hai us roz jhutlaney walon ke liye"},{"SurahNumber":77,"VerseNumber":46,"Text":"Kha lo aur mazey karlo thodey din, haqeeqat mein tum log mujrim ho"},{"SurahNumber":77,"VerseNumber":47,"Text":"Tabahi hai us roz jhutlaney walon ke liye"},{"SurahNumber":77,"VerseNumber":48,"Text":"Jab inse kaha jata hai ke (Allah ke aagey) jhuko to nahin jhuktey"},{"SurahNumber":77,"VerseNumber":49,"Text":"Tabahi hai uss roz jhutlaney walon ke liye"},{"SurahNumber":77,"VerseNumber":50,"Text":"Ab is (Quran) ke baad aur kaunsa kalaam aisa ho sakta hai jispar yeh iman layein"}]}