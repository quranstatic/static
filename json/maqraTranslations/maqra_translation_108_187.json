{"Id":187,"LanguageCodes":["he","heb"],"Name":"heb-darusalamhousei","Author":"Darusalam House In Jerusalem","Language":"Hebrew","Description":"Hebrew","Direction":"rtl","Source":"https://quranenc.com/en/browse/hebrew_darussalam","Translations":[{"SurahNumber":16,"VerseNumber":30,"Text":"אולם כאשר ישאלו את היראים: “מה הוריד ריבונכם?” הם יענו: “רק טוב”. לאלה אשר עשו טוב, יהיה טוב בעולם הזה, אך בעולם הבא שכרם הוא טוב יותר. כמה נעים יהיה משכן היראים"},{"SurahNumber":16,"VerseNumber":31,"Text":"גני עדן אשר ייכנסו אליהם, אשר מתחתיהם נהרות זורמים. שם יוענק להם כל אשר ישתוקקו לו, כי כך ישלם אללה ליראים כגמולם"},{"SurahNumber":16,"VerseNumber":32,"Text":"אלה אשר המלאכים לוקחים את נשמותיהם כשליבם טהור, להם יגידו: “שלום עליכם! היכנסו לגן העדן בזכות אשר הייתם עושים”"},{"SurahNumber":16,"VerseNumber":33,"Text":"האם הם מחכים שהמלאכים יבואו לקחת אותם? או שמא הם מחכים עד שייצא אל הפועל צו ריבונך (בהענשתם)? כך גם עשו הדורות שהיו לפניהם, ואללה לא קיפח אותם, אלא הם היו מקפחים את עצמם"},{"SurahNumber":16,"VerseNumber":34,"Text":"וכך פגע בהם כל הרע אשר עשו, והעונש שהיו מזלזלים בו הקיף אותם מכל עבר"},{"SurahNumber":16,"VerseNumber":35,"Text":"אמרו אלה אשר שיתפו: “אילו רצה אללה לא היינו עובדים דבר מלבדו, לא אנו ולא אבותינו, ולא היינו אוסרים דבר שהוא לא אסר”. כך עשו גם אלה אשר היו לפניהם, אך אין על השליחים (אחריות) לעשות דבר מלבד (להודיע) הודעה ברורה"},{"SurahNumber":16,"VerseNumber":36,"Text":"וכבר אנחנו שלחנו אל כל אומה שליח לאמור: “עיבדו את אללה והתרחקו מהשיתוף (עבודה זרה)”. חלק מהם הדריך אללה, ועל אחרים נגזר בצדק לתעות. וסיירו בארץ וראו מה היה סופם של אלה המתכחשים"},{"SurahNumber":16,"VerseNumber":37,"Text":"גם אם תשתוקק להדריך אותם, הן אללה לא ידריך את אשר כבר התעה, ולא יהיה להם מציל"},{"SurahNumber":16,"VerseNumber":38,"Text":"הם נשבעו באללה שהוא לא יחיה את המתים. אכן, זאת הבטחה אמתית מאת אללה, אמנם רוב האנשים אינם יודעים זאת"},{"SurahNumber":16,"VerseNumber":39,"Text":"זאת כדי לבאר את כל אשר נחלקו בו, וזאת כדי שיידעו אלה אשר כפרו כי הם היו משקרים"},{"SurahNumber":16,"VerseNumber":40,"Text":"הן, כאשר אנחנו רוצים לברוא דבר כלשהו, אנחנו רק אומרים לו: “היה!” והיה"},{"SurahNumber":16,"VerseNumber":41,"Text":"ולאלה אשר היגרו למען אללה לאחר שהם קופחו, נספק משכן ומחייה טובים בעולם הזה, אך הגמול בעולם הבא יהיה גדול יותר, לו רק היו יודעים כמה"},{"SurahNumber":16,"VerseNumber":42,"Text":"אלה הם אלו אשר התאזרו בסבלנות ועל ריבונם סומכים"},{"SurahNumber":16,"VerseNumber":43,"Text":"ולא שלחנו מלפניך אלא גברים אשר השרינו עליהם השראה. שאלו, את בעלי התוכחה אם אינכם יודעים"},{"SurahNumber":16,"VerseNumber":44,"Text":"(ושלחנו אותם) עם הוכחות וספר הזובור, ואליך (מוחמד) הורדנו את ההזכרה (הקוראן), למען תבהיר לאנשים את אשר הורד אליהם, כדי שהם יהרהרו בזה"},{"SurahNumber":16,"VerseNumber":45,"Text":"האם בטוחים אלה אשר זוממים את הרעה שאללה לא יגרום כי הארץ תבלעם או שעונש יבוא עליהם בלא שישערו מאין"},{"SurahNumber":16,"VerseNumber":46,"Text":"או שיעצור את תנועתם בדרכים ולא יוכלו להימלט"},{"SurahNumber":16,"VerseNumber":47,"Text":"או יעכבם על ידי הטלת פחד עליהם? אולם ריבונכם הוא רב חמלה ורחום"},{"SurahNumber":16,"VerseNumber":48,"Text":"האם רואים כי כל מה שאללה יצר, יטיל את צלו פעם לימין ופעם לשמאל, וסוגדים לאללה בהכנעה"},{"SurahNumber":16,"VerseNumber":49,"Text":"ולאללה סוגדים כל אשר בשמים ובארץ, מכל בעלי חיים ועד המלאכים והם לא יתנשאו"},{"SurahNumber":16,"VerseNumber":50,"Text":"(המלאכים) יראים את ריבונם העליון, ויעשו את כל אשר מצווה עליהם (אללה)"}]}