{"Id":463,"LanguageCodes":["uz","uzb"],"Name":"uzb-alaaudeenmansou","Author":"Alaaudeen Mansour","Language":"Uzbek","Description":"Uzbek","Direction":"ltr","Source":"","Translations":[{"SurahNumber":78,"VerseNumber":1,"Text":"Нима ҳақида сўрашади"},{"SurahNumber":78,"VerseNumber":2,"Text":"Улкан, муҳим хабар ҳақида"},{"SurahNumber":78,"VerseNumber":3,"Text":"Шундай хабарки, улар унинг ҳақида ихтилофдадирлар"},{"SurahNumber":78,"VerseNumber":4,"Text":"Йўқ! Улар тезда билурлар"},{"SurahNumber":78,"VerseNumber":5,"Text":"Яна йўқ! Улар тезда билурлар"},{"SurahNumber":78,"VerseNumber":6,"Text":"Ерни бешикдек мослаб қўймадикми"},{"SurahNumber":78,"VerseNumber":7,"Text":"Ва тоғларни қозиқ (қилиб қўймадикми)"},{"SurahNumber":78,"VerseNumber":8,"Text":"Ва сизларни жуфт қилиб яратдик"},{"SurahNumber":78,"VerseNumber":9,"Text":"Ва уйқуларингизни роҳат қилиб қўйдик"},{"SurahNumber":78,"VerseNumber":10,"Text":"Ва кечасини либос қилдик"},{"SurahNumber":78,"VerseNumber":11,"Text":"Ва кундузни маош (тирикчилик) вақти қилдик"},{"SurahNumber":78,"VerseNumber":12,"Text":"Тепангизга етти мустаҳкам(осмон)ни бино қилдик"},{"SurahNumber":78,"VerseNumber":13,"Text":"Ва шуъла таратувчи чироқ ҳам қилдик"},{"SurahNumber":78,"VerseNumber":14,"Text":"Ва сиқилган(булут)лардан оқувчи сувлар туширдик"},{"SurahNumber":78,"VerseNumber":15,"Text":"У(сув) билан дон ва наботот чиқаришимиз учун"},{"SurahNumber":78,"VerseNumber":16,"Text":"Ва дарахтлари бир-бирига киришган бўстонлар"},{"SurahNumber":78,"VerseNumber":17,"Text":"Албатта, ажрим куни вақти белгиланган эди"},{"SurahNumber":78,"VerseNumber":18,"Text":"У кунда сурга пуфланур ва сизлар тўп-тўп бўлиб келурсиз"},{"SurahNumber":78,"VerseNumber":19,"Text":"Осмон ёрилиб эшиклар очилур"},{"SurahNumber":78,"VerseNumber":20,"Text":"Тоғлар ўрнидан кўчирилиб, саробга айланур"},{"SurahNumber":78,"VerseNumber":21,"Text":"Албатта, жаҳаннам пойлаб турувчидир"},{"SurahNumber":78,"VerseNumber":22,"Text":"Туғёнга кетганларнинг қайтар жойидир"},{"SurahNumber":78,"VerseNumber":23,"Text":"Улар (унда) замонлар бўйи қоларлар"},{"SurahNumber":78,"VerseNumber":24,"Text":"Улар (унда) совуқни ҳам, шаробни ҳам татий олмаслар"},{"SurahNumber":78,"VerseNumber":25,"Text":"Магар қайноқ сув ва йирингни (татирлар)"},{"SurahNumber":78,"VerseNumber":26,"Text":"Мувофиқ жазо ўлароқ"},{"SurahNumber":78,"VerseNumber":27,"Text":"Чунки, улар ҳисоб-китоб бўлишига ишонмасдилар"},{"SurahNumber":78,"VerseNumber":28,"Text":"Ва Бизнинг оятларимизни ёлғон дейишган эди, ёлғон"},{"SurahNumber":78,"VerseNumber":29,"Text":"Биз ҳар бир нарсани китобга жамлаб қўйганмиз"},{"SurahNumber":78,"VerseNumber":30,"Text":"Бас, татиб кўринглар, сизларга азобдан бошқа ҳеч нарсани зиёда қилмасмиз"},{"SurahNumber":78,"VerseNumber":31,"Text":"Албатта, тақводорларга ютуқ бордир"},{"SurahNumber":78,"VerseNumber":32,"Text":"Боғ-роғлар, узумзорлар бордир"},{"SurahNumber":78,"VerseNumber":33,"Text":"Ва янги бўйи етган бир хил ёшдаги қизлар бордир"},{"SurahNumber":78,"VerseNumber":34,"Text":"Ва тўлдирилган қадаҳлар бордир"},{"SurahNumber":78,"VerseNumber":35,"Text":"У ерда бекорчи ва ёлғон гапларни эшитмаслар"},{"SurahNumber":78,"VerseNumber":36,"Text":"Роббингдан мукофот, совға ҳисобидандир"},{"SurahNumber":78,"VerseNumber":37,"Text":"У, осмонлар, ер ва уларнинг орасидаги барча нарсаларнинг Робби, Роҳмандир. Унинг ҳузурида ҳеч ким хитоб қилишга қодир бўлмас"},{"SurahNumber":78,"VerseNumber":38,"Text":"Ўша кунда Руҳ ва фаришталар саф бўлиб турар. Роҳман изн берганлар ва тўғри сўзлаганлардан ўзгалар ҳеч гапира олмаслар"},{"SurahNumber":78,"VerseNumber":39,"Text":"У ҳақ кундир. Ким хоҳласа, ўз Роббига қайтар йўл оладир"},{"SurahNumber":78,"VerseNumber":40,"Text":"Албатта, Биз сизларни яқин келажакдаги азобдан қўрқитдик. У кунда, ҳар киши қўли тақдим қилган нарсага назар соладир. Ва кофир. «Кошки тупроқ бўлиб кетсам», дейдир"},{"SurahNumber":79,"VerseNumber":1,"Text":"Шиддат билан (жонни) суғуриб олувчи(фаришта)лар билан қасам"},{"SurahNumber":79,"VerseNumber":2,"Text":"Юмшоқлик билан жон олувчи(фаришта)лар билан қасам"},{"SurahNumber":79,"VerseNumber":3,"Text":"Сузиб юрувчи(фаришта)лар билан қасам"},{"SurahNumber":79,"VerseNumber":4,"Text":"Ўзишда мусобақа қилувчи(фаришта)лар билан қасам"},{"SurahNumber":79,"VerseNumber":5,"Text":"Амрнинг тадбирини қилувчи(фаришта)лар билан қасам"},{"SurahNumber":79,"VerseNumber":6,"Text":"Изтиробга тушувчи изтиробга тушган кунда"},{"SurahNumber":79,"VerseNumber":7,"Text":"Унга эргашувчи эргашганда"},{"SurahNumber":79,"VerseNumber":8,"Text":"Ўша кунда қалблар хавфга тўладир"},{"SurahNumber":79,"VerseNumber":9,"Text":"Уларнинг кўзлари қўрқинчга тўладир"},{"SurahNumber":79,"VerseNumber":10,"Text":"Улар: «Биз, албатта, ортга қайтариламизми?» – дерлар"},{"SurahNumber":79,"VerseNumber":11,"Text":"«Чириган суяк бўлганимиздан кейин ҳам-а?»"},{"SurahNumber":79,"VerseNumber":12,"Text":"Агар шундоқ бўлса, бу ҳасратий қайтиш-ку!» – дерлар"},{"SurahNumber":79,"VerseNumber":13,"Text":"Албатта, у(қиёмат) бир қичқириқдан бошқа нарса эмас"},{"SurahNumber":79,"VerseNumber":14,"Text":"Кўрибсизки, улар (қиёмат) майдонида турибдир"},{"SurahNumber":79,"VerseNumber":15,"Text":"Сенга Мусонинг хабари келдими"},{"SurahNumber":79,"VerseNumber":16,"Text":"Қачонки Роббиси унга Муқаддас Тува водийсида нидо қилди"},{"SurahNumber":79,"VerseNumber":17,"Text":"«Фиръавн ҳузурига бор, албатта, у туғёнга кетди"},{"SurahNumber":79,"VerseNumber":18,"Text":"Бас унга айт: «Сенда покланишга (рағбат) борми"},{"SurahNumber":79,"VerseNumber":19,"Text":"Ва сени Роббингга ҳидоят қилсам, шоядки (ундан) қўрқсанг», дегин»"},{"SurahNumber":79,"VerseNumber":20,"Text":"Ва унга улкан аломатни кўрсатди"},{"SurahNumber":79,"VerseNumber":21,"Text":"Ул уни ёлғонга чиқарди ва осий бўлди"},{"SurahNumber":79,"VerseNumber":22,"Text":"Сўнг ортига ўгирилиб, тезлаб кетди"},{"SurahNumber":79,"VerseNumber":23,"Text":"Кейин (одамларни) тўплади ва нидо қилди"},{"SurahNumber":79,"VerseNumber":24,"Text":"Ва, мен сизларнинг энг олий Роббингизман, деди"},{"SurahNumber":79,"VerseNumber":25,"Text":"Бас, Аллоҳ уни аввалги ва охирги гуноҳлари учун азобга олди"},{"SurahNumber":79,"VerseNumber":26,"Text":"Албатта, бунда У зотдан қўрққанлар учун ибрат бордир"},{"SurahNumber":79,"VerseNumber":27,"Text":"Сизларни яратиш қийинми ёки У зот бино қилган осмонними"},{"SurahNumber":79,"VerseNumber":28,"Text":"Унинг шифтини юқори кўтарди ва беками-кўст, мустаҳкам қилиб қўйди"},{"SurahNumber":79,"VerseNumber":29,"Text":"Кечасини қоронғу ва кундузини ёруғ қилди"},{"SurahNumber":79,"VerseNumber":30,"Text":"Ва ундан сўнг ерни тухум шаклида қилди"},{"SurahNumber":79,"VerseNumber":31,"Text":"Ундан сувни, ўт-ўланларни чиқарди"},{"SurahNumber":79,"VerseNumber":32,"Text":"Ва тоғларни собит қилди"},{"SurahNumber":79,"VerseNumber":33,"Text":"Сизларга ва чорваларингизга манфаат бўлсин учун"},{"SurahNumber":79,"VerseNumber":34,"Text":"Вақтики катта ғолиб (қиёмат) келса"},{"SurahNumber":79,"VerseNumber":35,"Text":"У куни инсон қилган ишларини эслайдир"},{"SurahNumber":79,"VerseNumber":36,"Text":"Ва жаҳаннам кўрадиганларга зоҳир қилинадир"},{"SurahNumber":79,"VerseNumber":37,"Text":"Аммо кимики туғёнга кетган бўлса"},{"SurahNumber":79,"VerseNumber":38,"Text":"Ва бу дунё ҳаётини устун қўйган бўлса"},{"SurahNumber":79,"VerseNumber":39,"Text":"Бас, албатта, Жаҳийм (унга) ўрин бўладир"},{"SurahNumber":79,"VerseNumber":40,"Text":"Ва аммо, ким Роббисининг мақомидан қўрққан ва ўз нафсини ҳаволаниб кетишидан қайтарган бўлса"},{"SurahNumber":79,"VerseNumber":41,"Text":"Бас, албатта, жаннат (унга) ўрин бўладир"},{"SurahNumber":79,"VerseNumber":42,"Text":"Сендан, қиёмат қачон бўлур, деб сўрашадир"},{"SurahNumber":79,"VerseNumber":43,"Text":"У(қиёмат)нинг зикрини сен қандоқ билардинг"},{"SurahNumber":79,"VerseNumber":44,"Text":"Унинг интиҳоси Роббинггагина хос"},{"SurahNumber":79,"VerseNumber":45,"Text":"Албатта, сен у(қиёмат)дан қўрқувчиларга огоҳлантирувчисан, холос"},{"SurahNumber":79,"VerseNumber":46,"Text":"У(қиёмат)ни кўрган кунлари, худди, бу дунёда бир кеча ёки кундуздан бошқа турмаганга ўхшарлар"}]}