{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":27,"VerseNumber":56,"Text":"khaum ka jawaab bajuz us kehne ke aur kuch na tha ke aale looth ko apne shahar se shahar badar kardo, ye to bade paak baaz ban rahe hai"},{"SurahNumber":27,"VerseNumber":57,"Text":"pas hum ne ose aur us ke ahal ko bajuz us ki biwi ke sab ko bacha liya, us ka andaza to baaqi reh jaane waalo mein, hum laga hee chuke thein"},{"SurahNumber":27,"VerseNumber":58,"Text":"aur un par ek qaas (qism ki) baarish barsa di, pas un dhamkaaye hoye logo par buri baarish hoyi"},{"SurahNumber":27,"VerseNumber":59,"Text":"tu kehde ke tamaam tareef Allah hee ke liye hai aur us ke bar-guzida bandho par salaam hai, kya Allah ta’ala behtar hai ya wo jinhe ye log shareek tehra rahe hai"},{"SurahNumber":27,"VerseNumber":60,"Text":"bhala bataao to? ke asmaano aur zameen ko kis ne paida kiya? kis ne asmaan se baarish barsaayi? phir us se hare bhare ba-raunaq baghaath uga diye? un baagho ke daraqto ko tum hargiz na uga sakte, kya Allah ke saath aur koyi maboodh bhi hai? balke ye log hat jaate hai (sidhi raah se)"},{"SurahNumber":27,"VerseNumber":61,"Text":"kya wo jis ne zameen ko qaraar gaah banaya aur us ke darmiyaan nehre jaari kardi aur us ke liye pahaad banaaye aur do samandaro ke darmiyaan rok bana di, kya Allah ke saath aur koyi maboodh bhi hai? balke un mein se aksar kuch jaante hee nahi"},{"SurahNumber":27,"VerseNumber":62,"Text":"bekas ki pukaar ko jab ke wo pukaare, kaun qubool kar ke saqti ko door kar deta hai? aur tumhe zameen ka qalifa banata hai, kya Allah ta’ala ke saath aur maboodh hai? tum bahuth kam nasihath wa ibrath haasil karte ho"},{"SurahNumber":27,"VerseNumber":63,"Text":"kya wo jo tumhe khushki aur tari ki tarikiyo mein raah dikhata hai aur jo apni rehmath se pehle hee khush qabriya dene waali hawaaye chalata hai, kya Allah ke saath koyi aur maboodh bhi hai, jinhe ye shareek karte hai, un sab se Allah bulandh wa baalatar hai"},{"SurahNumber":27,"VerseNumber":64,"Text":"kya wo jo maqlooq ki awwal dafa paidayish karta hai, phir ose lautayega aur jo tumhe asmaan aur zameen se roziya de raha hai, kya Allah ke saath koyi aur maboodh hai, keh dijiye ke agar sacche ho to apni daleel laao"},{"SurahNumber":27,"VerseNumber":65,"Text":"keh dijiye ke asmaano walo mein se zameen waalo mein se sivaaye Allah ke koyi ghayb nahi jaanta, unhe to ye bhi nahi maloom ke kabh utha khade kiye jayenge"},{"SurahNumber":27,"VerseNumber":66,"Text":"balke aaqirath ke baare mein un ka ilm qatam ho chuka hai, balke ye us ki taraf se shak mein hai balke ye us se andhe hai"},{"SurahNumber":27,"VerseNumber":67,"Text":"kaafiro ne kaha ke kya jab hum mitthi ho jayenge aur hamaare baap dada bhi, kya hum phir nikaale jayenge"},{"SurahNumber":27,"VerseNumber":68,"Text":"hum aur hamaare baap dadaao ko bahuth pehle se ye waade kiye jaate rahe, kuch nahi ye to sirf aglo ke afsaane hai"},{"SurahNumber":27,"VerseNumber":69,"Text":"keh dijiye ke zameen mein chal phir kar zara dekho to sahih, ke gunehgaaro ka kaisa anjaam hoa"},{"SurahNumber":27,"VerseNumber":70,"Text":"aap un ke baare mein gham na kare aur un ke daao ghaath se tang dil na ho"},{"SurahNumber":27,"VerseNumber":71,"Text":"kehte hai ke ye waada kabh hai, agar sacche ho to bathla do"},{"SurahNumber":27,"VerseNumber":72,"Text":"jawaab di jiye! ke shaayad baaz wo cheeze jin ki tum jaldi macha rahe ho, tum se bahuth hee qareeb ho gayi ho"},{"SurahNumber":27,"VerseNumber":73,"Text":"yaqinan aap ka parvardigaar tamaam logo par bade hee fazl wala hai, lekin aksar log na shukri karte hai"},{"SurahNumber":27,"VerseNumber":74,"Text":"beshak aap ka rab un chizo ko bhi jaanta hai, jinhe un ke sine chupa rahe hai aur jinhe zaaher kar rahe hai"},{"SurahNumber":27,"VerseNumber":75,"Text":"asmaan wa zameen ki koyi pushida cheez bhi aisi nahi jo roushan aur khuli kitaab mein na ho"},{"SurahNumber":27,"VerseNumber":76,"Text":"yaqinan Qur’aan bani israel ke saamne un aksar chizo ka bayaan kar raha hai, jin mein ye eqtelaaf karte hai"},{"SurahNumber":27,"VerseNumber":77,"Text":"aur ye Qur’aan imaan waalo ke liye yaqinan hidaayath aur rehmath hai"},{"SurahNumber":27,"VerseNumber":78,"Text":"aap ka rab un ke darmiyaan apne hukm se sab faisle kar dega, wo bada hee ghaalib aur daana hai"},{"SurahNumber":27,"VerseNumber":79,"Text":"pas aap yaqinan Allah hee par bharosa rakhiye, yaqinan aap sacche aur khule deen par hai"},{"SurahNumber":27,"VerseNumber":80,"Text":"beshak aap na murdo ko suna sakte hai aur na behro ko apni pukaar suna sakte hai jab ke wo peet phere ru garda ja rahe ho"},{"SurahNumber":27,"VerseNumber":81,"Text":"aur na aap andho ko un ki gumraahi se hata kar rehnumaayi kar sakte hai, aap to sirf unhe suna sakte hai jo hamaari aayato par imaan laaye hai, phir wo farma bardaar ho jaate hai"}]}