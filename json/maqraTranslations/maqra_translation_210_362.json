{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":52,"VerseNumber":24,"Text":"వారి చుట్టూ (సేవకోసం) అందమైన బాల సేవకులు తిరుగుతూ ఉంటారు. వారు మూసిఉంచబడిన ముత్యాల్లా (స్వచ్ఛంగా) ఉంటారు"},{"SurahNumber":52,"VerseNumber":25,"Text":"వారు ఒండొకరి వైపు తిరిగి ప్రశ్నలు వేసుకుంటూ ఉంటారు"},{"SurahNumber":52,"VerseNumber":26,"Text":"వారిలా అంటారు : “ఇదివరకు మేము మా వాళ్ళ మధ్య భయపడుతూ గడిపేవాళ్ళం"},{"SurahNumber":52,"VerseNumber":27,"Text":"“ఇప్పుడు అల్లాహ్ మాకెంతో మేలు చేశాడు. తీవ్రమైన వడగాల్పుల శిక్ష నుండి మమ్మల్ని రక్షించాడు.”"},{"SurahNumber":52,"VerseNumber":28,"Text":"“మేము ఇదివరకే ఆయన్ని ఆరాధిస్తూ ఉండేవారం. నిశ్చయంగా ఆయన సద్వ్యవహారం చేసేవాడు, దయాకరుడు.”"},{"SurahNumber":52,"VerseNumber":29,"Text":"కనుక (ఓ ప్రవక్తా!) నువ్వు వారికి బోధపరుస్తూ ఉండు. ఎందుకంటే నీ ప్రభువు అనుగ్రహం వల్ల నీవు (విషయాన్ని జిన్నాతుల నుండి గ్రహించే) జ్యోతిష్యుడవూ కావు, పిచ్చివాడవూ కావు"},{"SurahNumber":52,"VerseNumber":30,"Text":"“ఇతడొక కవిపుంగవుడు, మేమితనిపై కాలచక్రపు విపత్తులు వచ్చిపడతాయని ఎదురు చూస్తున్నాము” అని వారంటున్నారా"},{"SurahNumber":52,"VerseNumber":31,"Text":"(ఓ ప్రవక్తా!) వారికి చెప్పు : “సరే, మీరు ఎదురుచూస్తూ ఉండండి. మీతో పాటు నేను కూడా ఎదురుచూస్తాను.”"},{"SurahNumber":52,"VerseNumber":32,"Text":"ఏమిటి, వారి బుద్ధులు వారికి ఆజ్ఞాపించేది ఇదేనా?! లేక వారు పొగరుబోతు జనులుగా తయారయ్యారా"},{"SurahNumber":52,"VerseNumber":33,"Text":"“ఇతను దీనిని (ఈ ఖుర్ఆన్ ను) స్వయంగా కల్పించుకున్నాడ”ని వారంటున్నారా? అసలు విషయం ఏమిటంటే వీళ్ళు విశ్వసించటం లేదు"},{"SurahNumber":52,"VerseNumber":34,"Text":"సరే, ఒకవేళ వారు (ఈ ఆరోపణలో) సత్యవంతులే అయితే దీన్ని పోలిన ఒక్క వాక్కునయినాసరే చేసి తీసుకు రావాలి"},{"SurahNumber":52,"VerseNumber":35,"Text":"ఏమిటి, వీరు (పుట్టించేవాడు) ఎవరూ లేకుండానే వారంతట వారే పుట్టుకు వచ్చారా? లేక వారే స్వయంగా సృష్టికర్తలా"},{"SurahNumber":52,"VerseNumber":36,"Text":"ఏమిటి, భూమ్యాకాశాలను వాళ్ళే సృష్టించారా? అసలు వాళ్ళు నమ్మేరకం కాదు"},{"SurahNumber":52,"VerseNumber":37,"Text":"పోనీ, వాళ్ళ దగ్గర నీ ప్రభువు ఖజానాలకు గాని ఉన్నాయా? వాళ్ళుగాని ఆ ఖజానాలను కావలివాళ్ళుగా ఉన్నారా"},{"SurahNumber":52,"VerseNumber":38,"Text":"పోనీ, వారి దగ్గర నిచ్చెన ఏదైనా ఉందా? దానిపైకెక్కి వారు (ఊర్థ్వ లోకాల రహస్యాలు) వినివస్తున్నారా? ఒకవేళ అలాంటిదేదైనా ఉంటే ఆ వినివచ్చేవాడు ఆ మేరకు ఏదైనా స్పష్టమైన ప్రమాణాన్ని సమర్పించాలి"},{"SurahNumber":52,"VerseNumber":39,"Text":"ఏమిటి, అల్లాహ్ కైతే అందరూ ఆడపిల్లలూను, మీకేమో మగపిల్లలా"},{"SurahNumber":52,"VerseNumber":40,"Text":"ఏమిటి, నువ్వు ఏదన్నా ప్రతిఫలం అడుగుతున్నావా వారిని, దాని భారంతో వారు అణగారిపోతున్నారనటానికి"},{"SurahNumber":52,"VerseNumber":41,"Text":"ఏమిటి, వారి దగ్గర అగోచర జ్ఞానంగాని ఉందా? దాన్ని వారు లిఖిస్తూ ఉన్నారా"},{"SurahNumber":52,"VerseNumber":42,"Text":"ఏమిటి, వీళ్ళు ఏదైనా మాయోపాయం చేస్తున్నారా? అలాగైతే అవిశ్వాసులే ఆ మాయోపాయంలో పడతారు"},{"SurahNumber":52,"VerseNumber":43,"Text":"ఏమిటి, అల్లాహ్ తప్ప వారికి వేరే ఆరాధ్యదైవం ఉన్నాడా? (ముమ్మాటికీ లేడు) వారు కల్పించే భాగస్వామ్యాలకు అల్లాహ్ అతీతుడు, పరిశుద్ధుడు"},{"SurahNumber":52,"VerseNumber":44,"Text":"ఒకవేళ వారు ఆకాశం నుండి ఏదైనా రాలిపడే తునకను చూసినా “అది దట్టమైన మేఘం మాత్రమే” అంటారు"},{"SurahNumber":52,"VerseNumber":45,"Text":"కనుక (ఓ ముహమ్మద్!) వారు స్పృహ తప్పి పడిపోయే రోజున ఎదుర్కొనే వరకూ వారిని వారి మానాన వదలిపెట్టు"},{"SurahNumber":52,"VerseNumber":46,"Text":"ఆ రోజు వారి మాయోపాయమేదీ వారికి ఉపయోగపడదు. వారికెలాంటి సహాయం కూడా చేయబడదు"},{"SurahNumber":52,"VerseNumber":47,"Text":"నిశ్చయంగా దుర్మార్గులకు అది గాకుండా మరిన్ని శిక్షలు కూడా ఉన్నాయి. కాని వారిలో చాలా మందికి తెలియదు"},{"SurahNumber":52,"VerseNumber":48,"Text":"మరి నీవు నీ ప్రభువు ఆజ్ఞకై ఓపికతో నిరీక్షించు. నిశ్చయంగా నువ్వు మా కళ్ళ ముందరే ఉన్నావు. నువ్వు నిలబడినప్పుడల్లా నీ ప్రభువు పవిత్రతను కొనియాడు, ఆయన్ని స్తుతించు"},{"SurahNumber":52,"VerseNumber":49,"Text":"రాత్రిపూట కూడా ఆయన పవిత్రతను కొనియాడు – మరి నక్షత్రాలు వెను తిరిగే వేళ కూడా"},{"SurahNumber":53,"VerseNumber":1,"Text":"క్రింద పడేటప్పటి నక్షత్రం సాక్షిగా"},{"SurahNumber":53,"VerseNumber":2,"Text":"మీ సహచరుడు (అయిన ముహమ్మద్ సల్లల్లాహు అలైహివ సల్లం) దారి తప్పనూ లేదు, పెడదారి పట్టనూ లేదు"},{"SurahNumber":53,"VerseNumber":3,"Text":"అతను తన మనోభిరామం ప్రకారం మాట్లాడటమూ లేదు"},{"SurahNumber":53,"VerseNumber":4,"Text":"అది (అతను మాట్లాడేదంతా) అతని వద్దకు పంపబడే దైవవాణి (వహీ) తప్ప మరేమీ కాదు"},{"SurahNumber":53,"VerseNumber":5,"Text":"అసాధారణ శక్తిగల దైవదూత (జిబ్రయీల్) అతనికి (ఖుర్ఆన్) నేర్పాడు"},{"SurahNumber":53,"VerseNumber":6,"Text":"అతడు గొప్ప శక్తి సంపన్నుడు. మరి అతను తిన్నగా నిలబడ్డాడు –"},{"SurahNumber":53,"VerseNumber":7,"Text":"అతడు ఎత్తైన ఆకాశపుటంచులపై ఉన్నాడు"},{"SurahNumber":53,"VerseNumber":8,"Text":"మరి అతను సమీపించసాగాడు… అలా అలా వాలుతూ వచ్చాడు"},{"SurahNumber":53,"VerseNumber":9,"Text":"చివరికి అతను రెండు ధనస్సులంత దూరాన లేక అంతకన్నా తక్కువ దూరాన ఉండిపోయాడు"},{"SurahNumber":53,"VerseNumber":10,"Text":"– తరువాత అతడు దైవదాసునికి అందజేయవలసిన సందేశాన్ని అందజేశాడు"},{"SurahNumber":53,"VerseNumber":11,"Text":"(ప్రవక్త) తిలకించినది అసత్యమని అతని హృదయం చెప్పలేదు"},{"SurahNumber":53,"VerseNumber":12,"Text":"ఏమిటీ (ప్రవక్త) చూస్తున్న దానిపై మీరు అతనితో వాదులాడుతున్నారా"},{"SurahNumber":53,"VerseNumber":13,"Text":"అతను (ముహమ్మద్ సల్లల్లాహు అలైహివ సల్లం) అతణ్ణి (జిబ్రయీల్ ను) మరో సందర్భంలో కూడా చూసి ఉన్నాడు –"},{"SurahNumber":53,"VerseNumber":14,"Text":"‘సిద్రతుల్ మున్తహా’ దగ్గర"},{"SurahNumber":53,"VerseNumber":15,"Text":"అక్కడే ‘జన్నతుల్ మావా’ కూడా ఉంది"},{"SurahNumber":53,"VerseNumber":16,"Text":"అప్పుడు ఆ ‘సిద్రా’ను ఆవరించే వస్తువేదో ఆవరిస్తూ ఉన్నది"},{"SurahNumber":53,"VerseNumber":17,"Text":"(అతని) చూపు తప్పిపోనూ లేదు, హద్దు దాటి పోనూ లేదు"},{"SurahNumber":53,"VerseNumber":18,"Text":"నిస్సందేహంగా అతను తన ప్రభువు యెక్క గొప్ప సూచనలు (కొన్నింటిని) తిలకించాడు"},{"SurahNumber":53,"VerseNumber":19,"Text":"ఏమిటీ, మీరు లాతు, ఉజ్జాలను చూశారా"},{"SurahNumber":53,"VerseNumber":20,"Text":"మూడవది, చివరిది అయిన మనాతును (కూడా చూశారా)"},{"SurahNumber":53,"VerseNumber":21,"Text":"ఏమిటేమిటి!? మీ కోసమేమో మగపిల్లలూను, ఆయన కోసమేమో ఆడపిల్లలా"},{"SurahNumber":53,"VerseNumber":22,"Text":"ఈ విభజన మరీ ఘోరమైనది (కదూ)"},{"SurahNumber":53,"VerseNumber":23,"Text":"నిజానికి ఇవన్నీ మీరూ, మీ తాత ముత్తాతలు వాటికి పెట్టుకున్న పేర్లు మాత్రమే. వీటిని గురించి అల్లాహ్ ఏ ప్రమాణమూ పంపలేదు. వీళ్ళు కేవలం అంచనాలను, తమ మనోవాంఛలను అనుసరిస్తున్నారు. మరి చూడబోతే వారి ప్రభువు తరఫున వారి వద్దకు ఖచ్చితంగా మార్గ దర్శకత్వం వచ్చి ఉన్నది"},{"SurahNumber":53,"VerseNumber":24,"Text":"ఏమిటీ, మనిషి కోరుకున్నదల్లా అతనికి ప్రాప్తిస్తుందా"},{"SurahNumber":53,"VerseNumber":25,"Text":"ఇహలోకమూ, పరలోకమూ అల్లాహ్ అధీనంలో మాత్రమే ఉన్నాయి"}]}