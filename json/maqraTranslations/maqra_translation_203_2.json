{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":47,"VerseNumber":10,"Text":"Pakon han jih nyan dum jimeulangkah Pakon han jijak lam bumoe Tuhan Jieu pakriban ureueng nyang salah Pakri akibat ureueng nyang dilee Bandum meuteuntee anco ngon bicah Meupeubinasa bandum le Tuhan Nyang kaphe saban dum hana ubah"},{"SurahNumber":47,"VerseNumber":11,"Text":"Sabab dum ureueng nyang ka meuiman Wali di gopnyan sit sidroe Allah Di kaphe teuma walijih cit tan"},{"SurahNumber":47,"VerseNumber":12,"Text":"Ureueng meuiman nyan nyang meutuah Ureueng meuiman lom geupubuet got Tuhan bri teumpat churuga indah le krueng dum ile di yup churuga Di kaphe teuma leupah that mewah Bak jiseumajoh lagee binatang Takalon saban hana meuubah Teumpat jih teuma dalam nuraka"},{"SurahNumber":47,"VerseNumber":13,"Text":"Le that binasa masa nyang sudah Padum le nanggroe nyang teuga-teuga Nyan nanggroe gata ubit that leupah Nyang jipeuteubiet gata di sinan Leubeh nibak nyan bandum ka punah Meupeubinasa le Kamoe bandum Hana soe tulong keumeung jak peuglah"},{"SurahNumber":47,"VerseNumber":14,"Text":"Ureueng nyang Neubri peutunyok Tuhan Teuma ek saban ngon ureueng salah Nyang pubuet jeuheut peuturot napsu Jikalon laku buetjih nyan indah"},{"SurahNumber":47,"VerseNumber":15,"Text":"Miseu na janji keu soe nyang takwa Neubri churuga dudoe Neubalah Di sinan na krueng nyang ie jih that gleh Taeu jeureuengeh hanaban peugah Nyang krueng ie susu di sinan pih na Mangat that rasa han tom meuubah Nyang krueng ie arak rasajih ladat Tajep mangat that hanaban peugah Nyang krueng ie unoe geusareng dum gleh Boh kayee sideh pih le sileupah Lom pih amponan nibak Po gopnyan Ek saban dumnyan ngon awak salah Awak nyang keukai dalam nuraka Te tutong raya di jih ubat grah ‘Oh jijep ie nyan asoe pruet anco Abeh teupiro bandum meuruah"},{"SurahNumber":47,"VerseNumber":16,"Text":"Awak nyan na cit nyang jak bak gat Jideungo haba peue nyang tapeugah 4 Watee jiteubiet keudeh uluwa Jikheun peue haba beunoe geupeugah 3 Jikheun nyan bak soe nyang na ‘eleumee Droejih nyang dunoe Neucap le Allah Ka Neucap atejih dalam karot Ka jipeuturot napsu seurakah"},{"SurahNumber":47,"VerseNumber":17,"Text":"Teuma di ureueng nyang na peutunyok Neutamah tunyok keu gopnyan le Allah Neubri takwa lam ate gopnyan Dudoe ureueng nyan got that Neubalah"},{"SurahNumber":47,"VerseNumber":18,"Text":"Teuma peue jipreh meu kon kiamat Cit troh le siat meu kheundak Allah Hana tathee-thee sit troh jiteuka Dum tanda-tanda jinoe ka leumah Pakri jih teuma meunyo troh teuka Atra dilee ka bak jih geupeugah Ka geupeuingat cit jih dileekon"},{"SurahNumber":47,"VerseNumber":19,"Text":"Tan laen Tuhan meulengkan Allah $ Beu na tateupue tan laen Tuhan Talakee ampon teuma dum salah Dum dacha gata ngon ureueng mukmin Agam ngon inong ampon ya Allah Tuhan Neuteupue tajak ngon tawoe Meunan pih dudoe pat teuh Neukeubah"},{"SurahNumber":47,"VerseNumber":20,"Text":"Ureueng meuiman geukheun dum teuma Pakon roe hana Neubri peurintah Pakon roe hana Neupeutron surat ‘Oh ban tron surat nyan pih ka susah Surat nyang teugas geuyue jak meuprang Takalon yoh nyan na nyang geulisah Nyang na peunyaket dalam atejih Sang-sang taeu jih pingsan ka reubah Jikalon gata sang jih ka pingsan Mate beu rijang meunan sang ulah Nyang got that di jih roe watee nyan"},{"SurahNumber":47,"VerseNumber":21,"Text":"Taʻat keu Tuhan nyang Maha Murah Narit nyang ma‘ruh jipeugah nyang got Meunyo nasib got jih seunang leupah Sangkira beuna di jih ngon Tuhan Keubit that seunang hanaban peugah"},{"SurahNumber":47,"VerseNumber":22,"Text":"Peue teuman gata ‘oh na kuasa Tapubuet dacha di bumoe Allah Lom tapeuputoh hubongan rahim"},{"SurahNumber":47,"VerseNumber":23,"Text":"Teuma awak nyan ka keunong tulah O Ka keunong laknat keu jih bak Tuhan : Jeut pendengaran di jih ka salah Geulinyueng tulo mata pih buta"},{"SurahNumber":47,"VerseNumber":24,"Text":"Pakon jih hana jitueng phaedah Pakon han jieu ayat Qur’an Mangat jeut jipham sinan peurintah Peue taboh kunci dalam atejih"},{"SurahNumber":47,"VerseNumber":25,"Text":"Jipeungeut dum jih le chetan jadah Awak nyang surot jiwoe u likot Han le jiturot peurintah Allah ‘Oh Iheuh ka nyata peutunyok Tuhan Teuka treuk chetan jibalek ulah Nyang brok nyan nyanggot jipeugah bak jih Meu jihue treuk jih ubak buet salah"},{"SurahNumber":47,"VerseNumber":26,"Text":"Jikheun treuk teuma bak awak beunoe : Nyang beunci keu peue nyang tron bak Allah Kamoe meuikot ladom buet gata Teuma rahsia hana geupeugah Tuhan Neuteupue rahsia jih nyan"},{"SurahNumber":47,"VerseNumber":27,"Text":"‘Oh mate jih nyan pakri jipeugah i Troh malaikat geupoh bak muka Jih nyan geusiksa saket that leupah Lom geupoh bak rueng jih nyan di likot"},{"SurahNumber":47,"VerseNumber":28,"Text":"Di jih jiikot nyang beungeh Allah Di jih jibeunci nyang rila Tuhan Luroh treuk bandum amaijih sudah"},{"SurahNumber":47,"VerseNumber":29,"Text":"Di awak nyang na peunyaket ate Peue na jipike droejih nyan leupah Deungki atejih han deuh u lua Allah Taʻala han Neupeuleumah"},{"SurahNumber":47,"VerseNumber":30,"Text":"Meu Kamoe kheundak meupeuleumah jih Nak taturi jih mangat bek salah Tatanda di jih mangat taturi Narit jih meuri bak jiseumeugah Tuhan Neuteupue bandum buet gata"},{"SurahNumber":47,"VerseNumber":31,"Text":"Lom pih Neucuba gata le Allah Kamoe ci gata mangat meuteupue Soe nyang bit jinoe sunggoh jih leupah Soe nyang berjuang lam kawan gata Soe nyang ek saba han rijang patah Kamoe cikalon peue haba gata"},{"SurahNumber":47,"VerseNumber":32,"Text":"Nyang kaphe teuma jitueng phaedah Di kaphe jitham bak jalan Tuhan Lom rasul Tuhan pih jipeususah Oh Iheuh peutunyok bak jih ka teuka Han ek jidaya jilawan Allah Han ek meubacut jibri meularat Akan Hadharat nyang Maha Murah Tuhan peuluroh bandum amaijih Tan sapeue di jih pih le jikeubah"}]}