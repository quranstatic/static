{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":70,"VerseNumber":19,"Text":"Ndithudi Munthu adalengedwa kukhala wosapirira"},{"SurahNumber":70,"VerseNumber":20,"Text":"Amakhala modandaula ngati mavuto amupeza"},{"SurahNumber":70,"VerseNumber":21,"Text":"Ndipo amachita mwano ngati apeza zabwino"},{"SurahNumber":70,"VerseNumber":22,"Text":"Kupatula okhawo amene amapemphera Al Ma’arij\t619 nthawi zonse"},{"SurahNumber":70,"VerseNumber":23,"Text":"Iwo amene amapemphera mowirikiza"},{"SurahNumber":70,"VerseNumber":24,"Text":"Ndi iwo amene m’chuma chawo muli gawo limene amasiya padera"},{"SurahNumber":70,"VerseNumber":25,"Text":"Kuti apereke kwa anthu opempha ndi amene ali pa mavuto"},{"SurahNumber":70,"VerseNumber":26,"Text":"Ndi iwo amene amakhulupirira kuti kudzakhala tsiku lachiweruzo"},{"SurahNumber":70,"VerseNumber":27,"Text":"Ndi iwo amene amachita mantha ndi chilango cha Ambuye wawo"},{"SurahNumber":70,"VerseNumber":28,"Text":"Ndithudi chilango cha Ambuye ndi chosatetezeka"},{"SurahNumber":70,"VerseNumber":29,"Text":"Ndi iwo amene amadzisunga"},{"SurahNumber":70,"VerseNumber":30,"Text":"Kupatula akazi awo ndi akapolo awo chifukwa iwo sadzadzudzulidwa"},{"SurahNumber":70,"VerseNumber":31,"Text":"Koma aliyense amene afuna kuposa awa, ndi wophwanya malamulo"},{"SurahNumber":70,"VerseNumber":32,"Text":"Ndi iwo amene amasunga malonjezo ndi malamulo awo"},{"SurahNumber":70,"VerseNumber":33,"Text":"Ndi iwo amene amapereka umboni woona nthawi zonse"},{"SurahNumber":70,"VerseNumber":34,"Text":"Ndi iwo amene amalabadira mapemphero awo"},{"SurahNumber":70,"VerseNumber":35,"Text":"Awa ndiwo amene adzalemekezeka m’minda ya Paradiso"},{"SurahNumber":70,"VerseNumber":36,"Text":"Kodi chachitika ndi chiyani kwa anthu osakhulupirira kuti azibwera mwaliwiro kudza kwa iwe"},{"SurahNumber":70,"VerseNumber":37,"Text":"Kuchokera kumbali ya dzanja lamanja ndi mbali yakumanzere mu unyinji wawo"},{"SurahNumber":70,"VerseNumber":38,"Text":"Kodi aliyense wa iwo amayembekeza kukalowa m’munda wa chisangalalo"},{"SurahNumber":70,"VerseNumber":39,"Text":"Kosatheka! Ndithudi Ife tawalenga kuchokera ku chinthu chimene sachidziwa"},{"SurahNumber":70,"VerseNumber":40,"Text":"Motero, Ine ndilumbira pa Ambuye wa malo onse a kum’mawa ndi kumadzulo kuti Ife tikhoza"},{"SurahNumber":70,"VerseNumber":41,"Text":"Kuika anthu ena abwino m’malo mwawo ndipo palibe chinthu chimene chingatiletse kutero"},{"SurahNumber":70,"VerseNumber":42,"Text":"Motero asiye ayambe adzinyenga ndi chisangalalo mpaka pamene adzakumana ndi tsiku lawo limene adalonjezedwa"},{"SurahNumber":70,"VerseNumber":43,"Text":"Tsiku limene adzatuluka mwansanga m’manda mwawo ngati anthu a pa mpikisano umene amalandirirapo mphotho"},{"SurahNumber":70,"VerseNumber":44,"Text":"Atayang’ana maso awo pansi ndipo adzachititsidwa manyazi. Limeneli ndilo tsiku limene analonjezedwa"},{"SurahNumber":71,"VerseNumber":1,"Text":"Ndithudi tidatumiza Nowa kwa anthu ake: “Chenjeza anthu ako chilango chowawa chisadafike pa iwo.”"},{"SurahNumber":71,"VerseNumber":2,"Text":"Iye adati: “oh inu anthu anga! Ndithudi ine, ndine Mchenjezi wooneka kwa inu.”"},{"SurahNumber":71,"VerseNumber":3,"Text":"“Kuti muzipembedza Mulungu ndi kumuopa Iye ndipo mundimvere ine.”"},{"SurahNumber":71,"VerseNumber":4,"Text":"“Iye adzakukhululukirani machimo anu ndi kukusungani bwino mpaka nthawi ya imfa yanu. Ndithudi nthawi ya Mulungu ikakwana, palibe wina aliyense amene angaibwezere m’mbuyo inu mukadadziwa.”"},{"SurahNumber":71,"VerseNumber":5,"Text":"Iye adati: “oh Ambuye! Ndithudi usana ndi usiku ndakhala ndiri kuwaitana anthu anga.”"},{"SurahNumber":71,"VerseNumber":6,"Text":"“Koma kuitana kwanga kwangoonjezera kusamvera kwawo.”"},{"SurahNumber":71,"VerseNumber":7,"Text":"“Ndipo, ndithudi, nthawi yonse imene ndiitana kuti Inu muwakhululukire, iwo amatenga zala zawo ndi kutseka m’makutu mwawo ndipo amatenga mikhanjo yawo ndi kufunditsa kumutu kwawo ndipo amapitirirabe kuchita zoipa monyada.”"},{"SurahNumber":71,"VerseNumber":8,"Text":"“Ndipo, ndithudi, ine ndidalalikira mokweza kwa iwo.”"},{"SurahNumber":71,"VerseNumber":9,"Text":"“Ndipo, ndithudi, ndidawalankhula pagulu ndi mwamseri.”"},{"SurahNumber":71,"VerseNumber":10,"Text":"Ndidawauza: “Funsani chikhululukiro cha Ambuye wanu. Ndithudi Iye amakhululukira nthawi zonse.”"},{"SurahNumber":71,"VerseNumber":11,"Text":"“Iye adzakutumizirani Nuh\t621 mvula yochuluka.”"},{"SurahNumber":71,"VerseNumber":12,"Text":"“Ndikukupatsani inu chuma, ana, minda ndi mitsinje.”"},{"SurahNumber":71,"VerseNumber":13,"Text":"Kodi mwatani, inu simuyembekeza mphotho"},{"SurahNumber":71,"VerseNumber":14,"Text":"Pamene Iye adakulengani inu m’nthawi zosiyana siyana"},{"SurahNumber":71,"VerseNumber":15,"Text":"Kodi inu simuona mmene Mulungu adalengera miyamba isanu ndi iwiri, wina pamwamba pa unzake"},{"SurahNumber":71,"VerseNumber":16,"Text":"Ndipo anapanga mwezi ngati muuni ndi dzuwa ngati nyali"},{"SurahNumber":71,"VerseNumber":17,"Text":"Mulungu adakulengani inu kuchokera ku nthaka"},{"SurahNumber":71,"VerseNumber":18,"Text":"Ndipo ku nthaka komweko adzakubwezerani inu ndi kukudzutsaninso"},{"SurahNumber":71,"VerseNumber":19,"Text":"Ndipo Mulungu adalenga dziko kukhala lalikulu kwa inu"},{"SurahNumber":71,"VerseNumber":20,"Text":"Kuti muziyenda m’njira zambiri za zikuluzikulu"},{"SurahNumber":71,"VerseNumber":21,"Text":"Nowa adati: “oh Ambuye! Anthu anga sali kundimvera ine koma mmalo mwake ali kutsatira amene sangawaonjezere chuma ndi ana koma mavuto.”"},{"SurahNumber":71,"VerseNumber":22,"Text":"Ndipo iwo akonza chiwembu champhamvu"},{"SurahNumber":71,"VerseNumber":23,"Text":"Ndipo ati: “Mwanjira ina iliyonse inu musaleke kupembedza milungu yanu. Musaleke kupembedza Wadd, Suwa, Yaghuth, Yauq kapena Nasr.”"},{"SurahNumber":71,"VerseNumber":24,"Text":"“Ndipo, ndithudi, iwo asocheza anthu ambiri. Ndipo Inu musaonjeze china chili chonse kwa anthu ochita zoipa chifukwa apitirizabe kuchita zoipa.”"},{"SurahNumber":71,"VerseNumber":25,"Text":"Chifukwa cha machimo awo iwo anamizidwa ndipo adaponyedwa ku moto ndipo iwo sanapeze wina aliyense kuti awathandize, m’malo mwa Mulungu"},{"SurahNumber":71,"VerseNumber":26,"Text":"Ndipo Nowa adati: Ambuye wanga! Musasiye munthu aliyense padziko lapansi mwa anthu osakhulupirira"},{"SurahNumber":71,"VerseNumber":27,"Text":"“Ngati Inu muwasiya iwo adzasocheretsa akapolo anu okhulupirira ndipo iwo adzabereka anthu ochita zoipa ndi osakhulupirira.”"},{"SurahNumber":71,"VerseNumber":28,"Text":"“Ambuye wanga! Ndikhululukireni ine ndi makolo anga ndi iye amene alowa mnyumba yanga ngati wokhulupirira ndiponso okhulupirira onse amuna ndi akazi. Ndipo kwa anthu osakhulupilira, Inu musawaonjezere china koma chionongeko"}]}