{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":80,"VerseNumber":1,"Text":"(नबी ने) त्योरी चढ़ाई तथा मुँह फेर लिया।"},{"SurahNumber":80,"VerseNumber":2,"Text":"इस कारण कि उसके पास एक अँधा आया।"},{"SurahNumber":80,"VerseNumber":3,"Text":"और तुम क्या जानो शायद वह पवित्रता प्राप्त करे।"},{"SurahNumber":80,"VerseNumber":4,"Text":"या नसीह़त ग्रहण करे, जो उसे लाभ देती।"},{"SurahNumber":80,"VerseNumber":5,"Text":"परन्तु, जो विमुख (निश्चिन्त) है।"},{"SurahNumber":80,"VerseNumber":6,"Text":"तुम उनकी ओर ध्यान दे रहे हो।"},{"SurahNumber":80,"VerseNumber":7,"Text":"जबकि तुमपर कोई दोष नहीं, यदि वह पवित्रता ग्रहण न करे।"},{"SurahNumber":80,"VerseNumber":8,"Text":"तथा जो तुम्हारे पास दौड़ता आया।"},{"SurahNumber":80,"VerseNumber":9,"Text":"और वह डर भी रहा है।"},{"SurahNumber":80,"VerseNumber":10,"Text":"तुम उसकी ओर ध्यान नहीं देते।"},{"SurahNumber":80,"VerseNumber":11,"Text":"कदापि ये न करो, ये (अर्थात क़ुर्आन) एक स्मृति (याद दहानी) है।"},{"SurahNumber":80,"VerseNumber":12,"Text":"अतः, जो चाहे स्मरण (याद) करे।"},{"SurahNumber":80,"VerseNumber":13,"Text":"माननीय शास्त्रों में है।"},{"SurahNumber":80,"VerseNumber":14,"Text":"जो ऊँचे तथा पवित्र हैं।"},{"SurahNumber":80,"VerseNumber":15,"Text":"ऐसे लेखकों (फ़रिश्तों) के हाथों में है।"},{"SurahNumber":80,"VerseNumber":16,"Text":"जो सम्मानित और आदरणीय हैं।"},{"SurahNumber":80,"VerseNumber":17,"Text":"इन्सान मारा जाये, वह कितना कृतघ्न (नाशुक्रा) है।"},{"SurahNumber":80,"VerseNumber":18,"Text":"उसे किस वस्तु से (अल्लाह) ने पैदा किया"},{"SurahNumber":80,"VerseNumber":19,"Text":"उसे वीर्य से पैदा किया, फिर उसका भाग्य बनाया।"},{"SurahNumber":80,"VerseNumber":20,"Text":"फिर उसके लिए मार्ग सरल किया।"},{"SurahNumber":80,"VerseNumber":21,"Text":"फिर मौत दी, फिर समाधि में डाल दिया।"},{"SurahNumber":80,"VerseNumber":22,"Text":"फिर जब चाहेगा, उसे जीवित कर लेगा।"},{"SurahNumber":80,"VerseNumber":23,"Text":"वस्तुतः, उसने उसकी आज्ञा का पालन नहीं किया।"},{"SurahNumber":80,"VerseNumber":24,"Text":"इन्सान अपने भोजन की ओर ध्यान दे।"},{"SurahNumber":80,"VerseNumber":25,"Text":"हमने मूसलाधार वर्षा की।"},{"SurahNumber":80,"VerseNumber":26,"Text":"फिर धरती को चीरा फाड़ा।"},{"SurahNumber":80,"VerseNumber":27,"Text":"फिर उससे अन्न उगाया।"},{"SurahNumber":80,"VerseNumber":28,"Text":"तथा अंगूर और तरकारियाँ।"},{"SurahNumber":80,"VerseNumber":29,"Text":"तथा ज़ैतून एवं खजूर।"},{"SurahNumber":80,"VerseNumber":30,"Text":"तथा घने बाग़।"},{"SurahNumber":80,"VerseNumber":31,"Text":"एवं फल तथा वनस्पतियाँ।"},{"SurahNumber":80,"VerseNumber":32,"Text":"तुम्हारे तथा तुम्हारे पशुओं के लिए।"},{"SurahNumber":80,"VerseNumber":33,"Text":"तो जब कान फाड़ देने वाली (प्रलय) आ जायेगी।"},{"SurahNumber":80,"VerseNumber":34,"Text":"उस दिन इन्सान अपने भाई से भागेगा।"},{"SurahNumber":80,"VerseNumber":35,"Text":"तथा अपने माता और पिता से।"},{"SurahNumber":80,"VerseNumber":36,"Text":"एवं अपनी पत्नी तथा अपने पुत्रों से।"},{"SurahNumber":80,"VerseNumber":37,"Text":"प्रत्येक व्यक्ति को उस दिन अपनी पड़ी होगी।"},{"SurahNumber":80,"VerseNumber":38,"Text":"उस दिन बहुत से चेहरे उज्ज्वल होंगे।"},{"SurahNumber":80,"VerseNumber":39,"Text":"हंसते एवं प्रसन्न होंगे।"},{"SurahNumber":80,"VerseNumber":40,"Text":"तथा बहुत-से चेहरों पर धूल पड़ी होगी।"},{"SurahNumber":80,"VerseNumber":41,"Text":"उनपर कालिमा छाई होगी।"},{"SurahNumber":80,"VerseNumber":42,"Text":"वही काफ़िर और कुकर्मी लोग हैं।"},{"SurahNumber":81,"VerseNumber":1,"Text":"जब सूर्य लपेट दिया जायेगा।"},{"SurahNumber":81,"VerseNumber":2,"Text":"और जब तारे धुमिल हो जायेंगे।"},{"SurahNumber":81,"VerseNumber":3,"Text":"जब पर्वत चलाये जायेंगे।"},{"SurahNumber":81,"VerseNumber":4,"Text":"और जब दस महीने की गाभिन ऊँटनियाँ छोड़ दी जायेंगी।"},{"SurahNumber":81,"VerseNumber":5,"Text":"और जब वन् पशु एकत्र कर दिये जायेंगे।"},{"SurahNumber":81,"VerseNumber":6,"Text":"और जब सागर भड़काये जायेंगे।"},{"SurahNumber":81,"VerseNumber":7,"Text":"और जब प्राण जोड़ दिये जायेंगे।"},{"SurahNumber":81,"VerseNumber":8,"Text":"और जब जीवित गाड़ी गयी कन्या से प्रश्न किया जायेगाः"},{"SurahNumber":81,"VerseNumber":9,"Text":"कि वह किस अपराध के कारण वध की गयी।"},{"SurahNumber":81,"VerseNumber":10,"Text":"तथा जब कर्मपत्र फैला दिये जायेंगे।"},{"SurahNumber":81,"VerseNumber":11,"Text":"और जब आकाश की खाल उतार दी जायेगी।"},{"SurahNumber":81,"VerseNumber":12,"Text":"और जब नरक दहकाई जायेगी।"},{"SurahNumber":81,"VerseNumber":13,"Text":"और जब स्वर्ग समीप लाई जायेगी।"},{"SurahNumber":81,"VerseNumber":14,"Text":"तो प्रत्येक प्राणी जान लेगा कि वह क्या लेकर आया है।"},{"SurahNumber":81,"VerseNumber":15,"Text":"मैं शपथ लेता हूँ उन तारों की, जो पीछे हट जाते हैं।"},{"SurahNumber":81,"VerseNumber":16,"Text":"जो चलते-चलते छुप जाते हैं।"},{"SurahNumber":81,"VerseNumber":17,"Text":"और रात की (शपथ), जब समाप्त होने लगती है।"},{"SurahNumber":81,"VerseNumber":18,"Text":"तथा भोर की, जब उजाला होने लगता है।"},{"SurahNumber":81,"VerseNumber":19,"Text":"ये (क़ुर्आन) एक मान्यवर स्वर्ग दूत का लाया हुआ कथन है।"},{"SurahNumber":81,"VerseNumber":20,"Text":"जो शक्तिशाली है। अर्श (सिंहासन) के मालिक के पास उच्च पद वाला है।"},{"SurahNumber":81,"VerseNumber":21,"Text":"जिसकी बात मानी जाती है और बड़ा अमानतदार है।"},{"SurahNumber":81,"VerseNumber":22,"Text":"और तुम्हारा साथी उन्मत नहीं है।"},{"SurahNumber":81,"VerseNumber":23,"Text":"उसने उसे आकाश में खुले रूप से देखा है।"},{"SurahNumber":81,"VerseNumber":24,"Text":"वह परोक्ष (ग़ैब) की बात बताने में प्रलोभी नहीं है।"},{"SurahNumber":81,"VerseNumber":25,"Text":"ये धिक्कारी शैतान का कथन नहीं है।"},{"SurahNumber":81,"VerseNumber":26,"Text":"फिर तुम कहाँ जा रहे हो"},{"SurahNumber":81,"VerseNumber":27,"Text":"ये संसार वासियों के लिए एक स्मृति (शास्त्र) है।"},{"SurahNumber":81,"VerseNumber":28,"Text":"तुममें से उसके लिए, जो सुधरना चाहता हो।"},{"SurahNumber":81,"VerseNumber":29,"Text":"तथा तुम विश्व के पालनहार के चाहे बिना कुछ नहीं कर सकते।"}]}