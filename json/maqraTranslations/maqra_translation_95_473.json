{"Id":473,"LanguageCodes":["yuw"],"Name":"yuw-muhammadbinabdu-la","Author":"Muhammad Bin Abdul Hamid Silika","Language":"Yau","Description":"Yau - Transliteration","Direction":"ltr","Source":"https://quranenc.com/en/browse/yaw_silika","Translations":[{"SurahNumber":12,"VerseNumber":7,"Text":"Chisimu mwa Yusufu ni achakulugwe mwaliji mwana ichetelelo kwa akuwusya (ya abali syao)"},{"SurahNumber":12,"VerseNumber":8,"Text":"(Kumbuchilani) katema kawawechete (achakulugwe Yusufu) kuti: “Chisimu Yusufu ni mpwakwe (Binyamini) ali wakunonyeledwa nnope kwa baba wetu kutupunda uwwe, kutendaga uwwe nilikuga lyamachili. Chisimu baba wetu ali nkusoya kwakuonechela.”"},{"SurahNumber":12,"VerseNumber":9,"Text":"“Mum’bulagani Yusufu, kapena nkamponye ku chilambo (chakwanaula), kuti jiwe jenujenupe ngope jababa wenu, soni panyuma pa yalakweyo tim’be wandu wambone (pakutenda toba).”"},{"SurahNumber":12,"VerseNumber":10,"Text":"Jwawechete nkuwecheta mwa wanganyao kuti: “Kasimum’bulaga Yusufu, nambo nansakaga kutendape chinechakwe gambani kumponya pasi pachisima chakusokoka, channokote wane mu wandu wapaulendo.”"},{"SurahNumber":12,"VerseNumber":11,"Text":"Wanganyao watite: “E baba wetu! Ligongo chichi ngankutukulupilila uwwe pa Yusufu, kutendaga uwwe tukunsachililaga yambone jwalakwe?”"},{"SurahNumber":12,"VerseNumber":12,"Text":"“Muwwigusyani nowe malawi, kuti akasengwe soni akan’gande, soni chisimu uwwe chitukan’gose jwalakwe.”"},{"SurahNumber":12,"VerseNumber":13,"Text":"Jwalakwe (Yaakubu) jwatite: “Chisimu une ikundandaulikasya yanti n’jaule najo, soni ngogopa kuti litakuja kun’dya lisogo kutendaga jenumanja n’di munkwaanjiile.”"},{"SurahNumber":12,"VerseNumber":14,"Text":"Wanganyao watite: “Naliyikaga mwakun’dya lisogo kutendaga uwwe tuli likuga lyamachili, nikuti uwwe pa jele ndemajo tuchiwa wakulepela (ngasituwa achalume wasyene).”"},{"SurahNumber":12,"VerseNumber":15,"Text":"Basi ndema jawapite najo, ni kamulana yakumponya pasi pachisima chakusokoka (wamponyisye), sano Uwwe nitwan’juwulile (Yusufujo malowe ganti): “Chisimu mmwe chinchatagulila yachitendo chao chalakwechi, kutendaga wanganyao akakumanyilila (yanti mmwejo ni Yusufu jula).”"},{"SurahNumber":12,"VerseNumber":16,"Text":"Niwayikangene kwa baba wao lwegulo ali nkulila"},{"SurahNumber":12,"VerseNumber":17,"Text":"Wanganyao watite: “E baba wetu! Chisimu uwwe twapite kuutenda chilindasi (mpikisano wakuutuka), nitwannesile Yusufu pasyaliji ndundu syetu, basi nilin’dile lisogo; nambo mmwe nganim’ba ntukulupilile namuno kuti tukuwecheta yakuona.”"},{"SurahNumber":12,"VerseNumber":18,"Text":"Niwaiche najo kansu jakwe jili jepakasye myasi jaunami. Jwalakwe (Yaakubu ndema jajwajiweni kansu kuti jangapapuka) jwatite: “(Ngwamba!) Nambo kuti mitima jenu jinsalalichisye chitendo (chamuntesile n’jenujo). Basi (chatindende une) nikupilila kwambone, soni Allah ni Nkuwendedwa chikamuchisyo pa yankutangayi.”"},{"SurahNumber":12,"VerseNumber":19,"Text":"Ni waiche wandu wapaulendo, basi ni wantumisye nkwatechela mesi jwao, basi ni jwaponyisye ndowa jakwe. Jwalakwe jwatite: “E kusengwa kwangu! Male nchanda!” Niwansisile mpela katundu jwamalonda, sano Allah jwaimanyaga chenene yawaliji nkupanganya wanganyao"},{"SurahNumber":12,"VerseNumber":20,"Text":"Niwansumisye pantengo wannono – makobili gakuwalanjika - soni waliji wakwanjila ya jwalakwe"},{"SurahNumber":12,"VerseNumber":21,"Text":"Sano ajula (Potifala) jwa ku Misra jwawansumile (Yusufu) wasalile wankwakwe kuti: “Munkolochesyani ndamo jakwe, mwine chachitukamuchisya, kapena tugambe kuntenda kuwa mwanache (jwetu).” Soni iyyoyopeyo niyatwatite pakuntamilichikasya Yusufu m’chilambo (cha Misra), soni kuti tun’jiganye gopolela abali (sya sagamisi). Sano Allah ni Jwakupunda pa itendo Yakwe, nambo wandu wajinji ngakumanyilila"},{"SurahNumber":12,"VerseNumber":22,"Text":"Sano ndema jawauwiche (Yusufu) ukulu wakwe wakwanila, twampele lunda lwakusokoka ni umanyilisi; soni iyyoyopeyo niyatukutiji pakwalipila wakolosya (masengo)"},{"SurahNumber":12,"VerseNumber":23,"Text":"Sano awala (wammasyeto) wajwaliji (Yusufu) m’nyumba mwao, wannyenjile jwalakwe akakusaka, mwanti waugele milango, nikuwecheta kuti: “Jisani akuno.” Jwalakwe jwatite: “Ngulijuya mwa Allah (kuti ngatenda yakusakalayo)! Chisimu walakweo (wankwenuo) ni abwana wangu. Angolochesye ndamo jangu (mwanti nganimba naatesile lupuso), chisimu chene walupuso nganawa apundile.”"},{"SurahNumber":12,"VerseNumber":24,"Text":"Soni chisimu (wammasyetowo) pamasile pawansachilile (Yusufujo), nombenajo akawa kuchiona chilosyo cha Ambujegwe (chakunsiwilikanganya) akaasachilile (wammasyetowo, nambo nganaika mwakwasachilila), mwele nimuyawelele, kuti tuntyochesye jwalakwe yakusakala ni yakunyalaya, chisimu jwalakwe juli mwa achikapolo Wetu wakuswejesyedwa"},{"SurahNumber":12,"VerseNumber":25,"Text":"Sano ni watoposyanile wanawawili wa kunnango, basi (wammasyeto) wampapwile (Yusufu) kansu jakwe chakunyuma, niwansimene wanawawilio pannango bwana jwao (wammasyetowo - wali wankwao). (Wammasyeto) watite: “Malipilochi kwa mundu jwaasachileje kutenda yakusakala ku wankwenu, pangawaga kutawidwa kapena kupedwa ilagasyo yakupoteka nnope?”"},{"SurahNumber":12,"VerseNumber":26,"Text":"(Yusufu) jwatite: “Walakwewa niwanyenjileje une ndili ngangusaka.” Sano mboni jakwiwasa kwao (wammasyetowo) jawichile umboni wanti: “Najiwaga kansu jakwe jipapulidwe chakumeso, nikuti (wammasyetowo) akuwecheta yakuona, sano jwalakwe (Yusufu) juli mwa wandu waunami.”"},{"SurahNumber":12,"VerseNumber":27,"Text":"“Nambo najiwaga kansu jakwe jipapulidwe chakunyuma, nikuti (wammasyetowo) akulambusya, sano jwalakwe (Yusufu) juli mwa wandu wakuwecheta yakuona.”"},{"SurahNumber":12,"VerseNumber":28,"Text":"Basi ndema jawajiweni kansu jakwe kuti jipapulidwe chakunyuma watite: “Chisimu yalakweyi ni itagu yenu (jenumanja achimmasyeto), chisimu itagu yenu ili yekulungwa nnope.”"},{"SurahNumber":12,"VerseNumber":29,"Text":"“Yusufu! Ikwanjilani yalakweyi. Sano mmwe (wankwangu)! Wendani chikululuko pa sambi syenu, chisimu mmwe n’di mwa wandu wakulemwa.”"}]}