{"Id":389,"LanguageCodes":["tr","tur"],"Name":"tur-diyanetisleri","Author":"Diyanet Isleri","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":45,"VerseNumber":12,"Text":"Emri gereğince denizde yüzmek üzere gemileri, lütfedip verdiği rızkı aramanız için denizi buyruğunuz altına veren Allah'tır, belki artık şükredersiniz"},{"SurahNumber":45,"VerseNumber":13,"Text":"Göklerde olanları, yerde olanları, hepsini sizin buyruğunuz altına vermiştir. Doğrusu bunlarda, düşünen kimseler için dersler vardır"},{"SurahNumber":45,"VerseNumber":14,"Text":"İnanmışlara de ki: Allah'ın bir milleti yaptıklarına karşılık cezalandıracağı günlerin geleceğini ummayanları şimdilik bağışlasınlar"},{"SurahNumber":45,"VerseNumber":15,"Text":"Kim yararlı iş işlerse kendinedir; kim kötülük yaparsa kendi aleyhinedir. Sonra Rabbinize döndürülürsünüz"},{"SurahNumber":45,"VerseNumber":16,"Text":"And olsun ki Biz, İsrailoğullarına Kitap, hüküm ve peygamberlik verdik; onları temiz şeylerle rızıklandırdık; onları dünyalara üstün kıldık"},{"SurahNumber":45,"VerseNumber":17,"Text":"Din konusunda, onlara belgeler verdik; ancak, kendilerine ilim geldikten sonra birbirini çekememezlikten ayrılığa düştüler. Rabbin kıyamet günü, ayrılığa düştükleri şeyler hakkında şüphesiz aralarında hükmedecektir"},{"SurahNumber":45,"VerseNumber":18,"Text":"Sonra seni de din konusunda bir şeriat sahibi kıldık, ona uy; bilmeyenlerin heveslerine uyma"},{"SurahNumber":45,"VerseNumber":19,"Text":"Şüphesiz onlar, seni Allah'tan müstağni kılamazlar. Doğrusu zalimler birbirlerinin dostudurlar. Sakınanların dostu ise Allah'tır"},{"SurahNumber":45,"VerseNumber":20,"Text":"Bu Kuran, insanlar için açık belgeler; kesin olarak inanan millet için doğruluk rehberi ve rahmettir"},{"SurahNumber":45,"VerseNumber":21,"Text":"Yoksa, kötülük işleyen kimseler, ölümlerinde ve diriliklerinde kendilerini, inanıp yararlı iş işleyen kimseler ile bir mi tutacağımızı sandılar? Ne kötü hüküm veriyorlar"},{"SurahNumber":45,"VerseNumber":22,"Text":"Allah gökleri ve yeri gerçekle yaratmıştır; her cana, kazandığının karşılığı verilir, onlara zulmedilmez"},{"SurahNumber":45,"VerseNumber":23,"Text":"Heva ve hevesini tanrı edinen, bilgisi olduğu halde Allah'ın şaşırttığı, kulağını ve kalbini mühürlediği, gözünü perdelediği kimseyi gördün mü? Onu Allah'tan başka kim doğru yola eriştirebilir? Ey insanlar! Anlamaz mısınız"},{"SurahNumber":45,"VerseNumber":24,"Text":"Hayat, ancak bu dünyadaki hayatımızdır. Ölürüz ve yaşarız; bizi ancak zamanın geçişi yokluğa sürükler\" derler. Onların bu hususta bir bilgisi yoktur, sadece böyle sanırlar"},{"SurahNumber":45,"VerseNumber":25,"Text":"Ayetlerimiz onlara açıkça okunduğu zaman, delilleri yalnızca: \"Doğru sözlü iseniz babalarımızı getirin bakalım\" demek olur"},{"SurahNumber":45,"VerseNumber":26,"Text":"De ki: \"Sizi Allah diriltir, sonra öldürür, sonra sizi şüphe götürmeyen kıyamet gününde toplar. Ama insanların çoğu bilmezler"},{"SurahNumber":45,"VerseNumber":27,"Text":"Göklerin ve yerin hükümranlığı Allah'ındır. Kıyamet kopacağı gün, işte o gün, batıl sözlere uymuş olanlar hüsranda kalırlar"},{"SurahNumber":45,"VerseNumber":28,"Text":"Her ümmeti diz üstü çökmüş olarak görürsün. Her ümmet kitabına çağrılır. Onlara denir ki: \"Bugün, size işlediğinizin karşılığı verilecektir"},{"SurahNumber":45,"VerseNumber":29,"Text":"Bu kitabımız gerçekten sizin aleyhinize konuşur. Biz yaptıklarınızı şüphesiz bir bir kaydediyorduk"},{"SurahNumber":45,"VerseNumber":30,"Text":"İnanıp, yararlı iş işleyenlere gelince, Rableri onları rahmetine garkeder. İşte bu, apaçık kurtuluştur"},{"SurahNumber":45,"VerseNumber":31,"Text":"Ama, inkar eden kimselere denir ki: \"Ayetlerim size okunmuş, siz de büyüklenip suçlu bir millet olmuştunuz değil mi"},{"SurahNumber":45,"VerseNumber":32,"Text":"Doğrusu Allah'ın verdiği söz gerçektir, kıyamet saati şüphe götürmez\" dendiği zaman: \"Kıyametin ne olduğunu bilmiyoruz, yalnız yoktur sanıyoruz, buna dair kesin bir bilgi elde etmiş değiliz\" derdiniz"},{"SurahNumber":45,"VerseNumber":33,"Text":"İşledikleri kötülükler kendilerine belli oldu ve onları, alaya aldıkları şeyler kuşatıp mahvetti"},{"SurahNumber":45,"VerseNumber":34,"Text":"Onlara denir ki: \"Bugüne kavuşacağınızı unuttuğunuz gibi Biz de sizi unuttuk; varacağınız yer ateştir, yardımcılarınız da yoktur"},{"SurahNumber":45,"VerseNumber":35,"Text":"Bu, Allah'ın ayetlerini alaya almanızdan ve dünya hayatının sizi aldatmış olmasından ötürüdür.\" O gün, ne oradan çıkarılırlar ve ne de özürleri dinlenir"},{"SurahNumber":45,"VerseNumber":36,"Text":"Övülmek, göklerin Rabbi, yerin Rabbi ve alemlerin Rabbi olan Allah içindir"},{"SurahNumber":45,"VerseNumber":37,"Text":"Göklerde ve yerde azamet O'nundur, O, güçlüdür, Hakim'dir"}]}