{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":50,"VerseNumber":27,"Text":"(شیطان) هم نشین او می‌گوید: ای پروردگار ما! من او را گمراه نساخته بودم، بلکه (خود او) در گمراهی دور از حق بود"},{"SurahNumber":50,"VerseNumber":28,"Text":"الله می‌فرماید: نزد من با یکدیگر مشاجره مکنید و بی‌گمان (پیش از این) برایتان بیم و وعدۀ عذاب داده بودم"},{"SurahNumber":50,"VerseNumber":29,"Text":"سخن (فيصله شده) در نزد من تغییر داده نمی‌شود و من هرگز به بندگان ظالم نیستم"},{"SurahNumber":50,"VerseNumber":30,"Text":"روزی که به دوزخ بگوییم: آیا پر شده ای؟ و (دوزخ) می‌گوید: آیا افزون بر این هم هست؟"},{"SurahNumber":50,"VerseNumber":31,"Text":"و جنت برای پرهیزگاران نزدیک کرده شود و از آنان دور نخواهد بود"},{"SurahNumber":50,"VerseNumber":32,"Text":"گفته شود: این است آنچه به شما وعده داده می‌شد، که برای هر توبه‌کار و حافظ (حدود الهی) است"},{"SurahNumber":50,"VerseNumber":33,"Text":"برای کسی که در نهان از پروردگار مهربان بترسد و با دل توبه کار پیش (به ‌سوی الله) آید"},{"SurahNumber":50,"VerseNumber":34,"Text":"به سلامت وارد جنت شوید. این است روز زندگی دائمی"},{"SurahNumber":50,"VerseNumber":35,"Text":"آنان در آنجا هرچه بخواهند دارند و نزد ما افزون (بر خواهشات آنها) است"},{"SurahNumber":50,"VerseNumber":36,"Text":"و پیش از آنان اقوام زیادی را هلاک ساختیم که از ایشان نیرومندتر بودند و در شهرها سیر کردند و آنرا گشودند، اما آیا برای آنها راه گریزی بود؟"},{"SurahNumber":50,"VerseNumber":37,"Text":"و يقينا در این عبرت است برای کسی که دل (آگاه) داشته باشد و با حضور قلب (به سخنان) گوش فرا دهد"},{"SurahNumber":50,"VerseNumber":38,"Text":"و البته آسمان‌ها و زمین و آنچه را که در بین آن دو است، در شش روز آفریدیم و هیچ خستگی به ما نرسید"},{"SurahNumber":50,"VerseNumber":39,"Text":"پس بر آنچه می‌گویند صبر کن و پیش از طلوع خورشید و پیش از غروب آن به ستایش پروردگارت تسبیح گوی"},{"SurahNumber":50,"VerseNumber":40,"Text":"و در بخشی از شب و در عقب نمازها نیز او را به پاکی یاد کن"},{"SurahNumber":50,"VerseNumber":41,"Text":"و گوش به (زنگ) روزی باش که ندادهنده از مکان نزدیک ندا کند"},{"SurahNumber":50,"VerseNumber":42,"Text":"روزی که بانگ مرگبار حقیقی را می‌شنوند، آن روز، روز بیرون آمدن (از قبرها) است"},{"SurahNumber":50,"VerseNumber":43,"Text":"البته ما هستیم که زنده می‌کنیم و می‌میرانیم و بازگشت به‌سوی ماست"},{"SurahNumber":50,"VerseNumber":44,"Text":"روزی که زمین به سرعت از (روی) آنان می‌شگافد؛ این جمع کردنی است که بر ما آسان است"},{"SurahNumber":50,"VerseNumber":45,"Text":"ما به آنچه می‌گویند داناتریم و تو مأمور به اجبار مردم (به ایمان آوردن) نیستی. پس هر کسی را که از وعدۀ (عذاب) می‌ترسد به (وسیلۀ) قرآن پند ده"},{"SurahNumber":51,"VerseNumber":1,"Text":"قسم به بادهایی که (هر چیز را) با شدت پراگنده می‌کنند"},{"SurahNumber":51,"VerseNumber":2,"Text":"قسم به ابرهای گران بار"},{"SurahNumber":51,"VerseNumber":3,"Text":"قسم به کشتی‌های که به آرامی می‌روند"},{"SurahNumber":51,"VerseNumber":4,"Text":"و قسم به فرشتگانی که کارها را (به امر الله) تقسیم می‌کنند"},{"SurahNumber":51,"VerseNumber":5,"Text":"بی‌گمان آنچه که وعده داده می‌شوید راست است"},{"SurahNumber":51,"VerseNumber":6,"Text":"و حتما روز جزا (قیامت) واقع شدنی است"},{"SurahNumber":51,"VerseNumber":7,"Text":"و قسم به آسمان که دارای راههای مختلف است"},{"SurahNumber":51,"VerseNumber":8,"Text":"همانا شما در سخنان گوناگون سرگردان هستید"},{"SurahNumber":51,"VerseNumber":9,"Text":"کسی که از آن (راه راست) منحرف شود (در آینده نیز از راه راست) باز گردانیده می‌شود"},{"SurahNumber":51,"VerseNumber":10,"Text":"مرگ بر دروغگویان (که بدون دلیل و برهان در بارۀ قرآن و قیامت سخن می‌گویند)"},{"SurahNumber":51,"VerseNumber":11,"Text":"کسانی که ایشان در نادانی و بی‌خبری غرقند"},{"SurahNumber":51,"VerseNumber":12,"Text":"می‌پرسند: روز جزا چه وقتی خواهد بود؟"},{"SurahNumber":51,"VerseNumber":13,"Text":"روزی که آنان بر آتش عذاب داده شوند"},{"SurahNumber":51,"VerseNumber":14,"Text":"(گفته شود) بچشید عذاب تان را، این همان عذابی است که در بارۀ آن عجله داشتید"},{"SurahNumber":51,"VerseNumber":15,"Text":"البته پرهیزگاران در باغها و چشمه سارها خواهند بود"},{"SurahNumber":51,"VerseNumber":16,"Text":"چیزهایی را که پروردگارشان به آنان می‌دهد بدست می‌آرند. چون آنان پیش از این (در دنیا) نیکوکار بودند"},{"SurahNumber":51,"VerseNumber":17,"Text":"آنان بودند که اندکی از شب را می‌خوابیدند"},{"SurahNumber":51,"VerseNumber":18,"Text":"و در سحرگاهان (از پروردگارشان) آمرزش می‌خواستند"},{"SurahNumber":51,"VerseNumber":19,"Text":"و در اموالشان برای گدا و بینوا حقی بود"},{"SurahNumber":51,"VerseNumber":20,"Text":"و در زمین برای یقین کنندگان نشانه‌هایی (قدرت الهی) است"},{"SurahNumber":51,"VerseNumber":21,"Text":"و در وجودتان (نشانه‌هایی قدرت الهی است) آیا نمی‌بینید؟"},{"SurahNumber":51,"VerseNumber":22,"Text":"و روزی شما و آنچه وعده داده می‌شوید، در آسمان (مقرر) است"},{"SurahNumber":51,"VerseNumber":23,"Text":"به پروردگار آسمان و زمین قسم که البته این (وعده) حق است، مانند آنکه شما سخن می‌گویید"},{"SurahNumber":51,"VerseNumber":24,"Text":"آیا داستان مهمانان گرامی ابراهیم به تو رسیده است؟"},{"SurahNumber":51,"VerseNumber":25,"Text":"وقتی که بر او وارد شدند پس گفتند: سلام (بر تو، و ابراهیم نیز) گفت: سلام (بر شما، و در دل گفت:) مردمان ناشناس هستید"},{"SurahNumber":51,"VerseNumber":26,"Text":"پس آهسته به‌سوی خانواده‌اش رفت و گوساله فربه (و بریان شده) آورد"},{"SurahNumber":51,"VerseNumber":27,"Text":"پس آن را نزدیک آنان نهاد (و) گفت: آیا نمی‌خورید؟"},{"SurahNumber":51,"VerseNumber":28,"Text":"و (در دل) از ایشان احساس ترس کرد. گفتند: مترس، و او را به پسر دانا مژده دادند"},{"SurahNumber":51,"VerseNumber":29,"Text":"پس همسرش (با شنیدن مژده فرزند) فریادکنان پیش آمد، و بر چهرۀ خود زد و گفت: پیرزنی نازا هستم (چگونه فرزندی به دنیا بیاورم؟)"},{"SurahNumber":51,"VerseNumber":30,"Text":"فرشته‌ها گفتند: پروردگار تو این چینن گفته است، چون او باحکمتِ داناست"}]}