{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Әйт: \"Миңа вәхий кылынды, Аллаһудан хәбәр бирелде, тәхкыйк миннән җеннәрдән бер таифә Коръәнне тыңлады, ул җеннәр кавемнәренә барып сөйләделәр: \"Тәхкыйк без ґәҗәеб Коръәнне ишеттек"},{"SurahNumber":72,"VerseNumber":2,"Text":"Ул Коръән туры юлга күндерәдер. Без ул Коръәнгә иман китердек, әлбәттә, Раббыбызга һичкемне тиңдәш кылмабыз"},{"SurahNumber":72,"VerseNumber":3,"Text":"Тәхкыйк Раббыбызның олугълыгы бөек булды, Аның хатыны вә баласы һич булмады"},{"SurahNumber":72,"VerseNumber":4,"Text":"Тәхкыйк безнең ахмакларыбыз Аллаһуга үлчәүсез сүзне әйтә иделәр, ягъни Аллаһуның баласы бар, дип"},{"SurahNumber":72,"VerseNumber":5,"Text":"Тәхкыйк без Коръән сүзләрен ишетмәс борын уйлый идек, һичбер кеше вә җен заты Аллаһуга ялган сөйләмәс, дип"},{"SurahNumber":72,"VerseNumber":6,"Text":"Тәхкыйк кеше затыннан булган ирләр, җен затыннан булган ирләргә сыгына иделәр, ул кешеләр шул җеннәргә ахмаклыкны арттырдылар"},{"SurahNumber":72,"VerseNumber":7,"Text":"Тәхкыйк ул җеннәр уйладылар сез кәферләр уйлаган кеби, Аллаһ һичкемне кубармас, тергезмәс дип"},{"SurahNumber":72,"VerseNumber":8,"Text":"Коръәнгә иман китереп мөселман булган җеннәр янә әйттеләр: \"Без күк тарафына менгән идек, күкне көчле сакчы фәрештәләр вә атылучы ялкынлы йолдызлар белән тутырылган таптык"},{"SurahNumber":72,"VerseNumber":9,"Text":"Янә без фәрештәләр сүзен ишетер өчен күкләргә менеп урыннарга утырадыр идек, бер җен хәзер менеп тыңласа, үзе өчен шайтаннар саклап торган ялкынны табар"},{"SurahNumber":72,"VerseNumber":10,"Text":"Без, әлбәттә, белмибез йә җирдәге кешеләргә бер зарар касд ителмәде, әллә Раббылары аларга һидәятне теләдеме"},{"SurahNumber":72,"VerseNumber":11,"Text":"Дәхи бездән, әлбәттә, яхшылар да бар вә бездә яхшылардан башка явызлар да бар, без, әлбәттә, төрле юлда булдык"},{"SurahNumber":72,"VerseNumber":12,"Text":"Тәхкыйк без белдек, әлбәттә, Аллаһуны гаҗиз кыла алмабыз, җирдә һәм качып та гаҗиз кыла алмабыз"},{"SurahNumber":72,"VerseNumber":13,"Text":"Тәхкыйк без Коръәнне ишеткәч аңа иман китердек, берәү Раббысына вә Аның сүзенә ышанса, ул кеше кимсетелүдән һәм гакылсызланудан курыкмас"},{"SurahNumber":72,"VerseNumber":14,"Text":"Тәхкыйк бездә мөселманнар бар һәм туры юлдан читкә чыгып адашканнар да бар бездә. Коръән белән гамәл кылып мөселман булган кешеләр туры юлны таптылар"},{"SurahNumber":72,"VerseNumber":15,"Text":"Әмма Коръән белән гамәл кылмыйча кәфер булган кешеләр – алар җәһәннәмгә утын булдылар"},{"SurahNumber":72,"VerseNumber":16,"Text":"Әгәр кеше белән җен бар да Коръән күрсәткән туры юлда булсалар, әлбәттә, аларның җиренә куп су илә сугарыр идек"},{"SurahNumber":72,"VerseNumber":17,"Text":"Шул күп яңгырдан хасил булган байлыкта аларны сынамак өчен. Берәү Аллаһ вәгазе булган Коръәннән йөз чөерсә аның белән гамәл кылудан баш тартса, Аллаһ ул кешене кертер каты мәшәкатьле ґәзабка"},{"SurahNumber":72,"VerseNumber":18,"Text":"Тәхкыйк мәсҗидләр Аллаһуга гыйбадәт кылу өчендер, шулай булгач, мәсҗидләрдә Аллаһудан башкага гыйбадәт кылмагыз һәм кәферләргә дога кылмагыз, вә бидеґәт гамәлләрне эшләмәгез"},{"SurahNumber":72,"VerseNumber":19,"Text":"Тәхкыйк ул Аллаһ колы Мухәммәд г-м аулакта намазга торып, кычкырып Коръән укыганда, Коръән тыңлау өчен аның янына килеп җеннәр бер-берсенең өстенә өелә яздылар"},{"SurahNumber":72,"VerseNumber":20,"Text":"Әйт: \"Мин фәкать Аллаһуга гына гыйбадәт кыламын, Ул – Аллаһуга һичкемне шәрик-тиңдәш кылмамын\", – дип"},{"SurahNumber":72,"VerseNumber":21,"Text":"Әйт: \"Мин сезгә зарар китерергә кадир түгелмен һәм сезгә һидәят бирергә дә кадир түгелмен"},{"SurahNumber":72,"VerseNumber":22,"Text":"Әйт: \"Әлбәттә, мине Аллаһ хөкеменнән һичкем коткара алмас, әгәр Ул миңа зарар теләсә, мин, әлбәттә, тапмамын Аллаһудан башка сыгыныр вә ярдәм сорар өчен бер затны"},{"SurahNumber":72,"VerseNumber":23,"Text":"Мәгәр мин сезгә Аллаһ хөкемнәрен ирештерүче һәм пәйгамбәрлек бурычын үтәүче генәмен. Берәү Аллаһуга вә Аның расүленә гасый булса аларга каршы торса, тәхкыйк ул кешегә җәһәннәм уты хәзерләнмештер алар анда мәңге калучылардыр"},{"SurahNumber":72,"VerseNumber":24,"Text":"Хәтта алар үзләренә вәгъдә ителгән ґәзабны күрсәләр, тиз белерләр кемнең ярдәмчесе зәгыйфьрәк вә азырак икәнлеген"},{"SurahNumber":72,"VerseNumber":25,"Text":"Әйт: \"Белмимен сезгә вәгъдә ителгән кыямәт көне якындырмы, әллә Раббым ул кыямәт көненә озын вакыт билгеләгәнме"},{"SurahNumber":72,"VerseNumber":26,"Text":"Ул яшерен эшләрне белүчедер вә Ул үзенең яшерен эшләренә һичкемне хәбәрдар кылмас"},{"SurahNumber":72,"VerseNumber":27,"Text":"Мәгәр рәсүлләрнең алларыннан вә артларыннан сакчы фәрештәләрен йөртер Иблис зарар бирмәсен өчен"},{"SurahNumber":72,"VerseNumber":28,"Text":"Ул рәсүлләр Раббылары йөкләгән пәйгамбәрлек бурычларын үтәгәнлекләрен вә шәригать хөкемнәрен кешеләргә ирештергәннәрен белсен өчен алар янына фәрештәләр билгеләде, вә расүл тирәсендә булган һәр кешенең эшен Аллаһуның белеме әйләндереп алды, вә Ул – Аллаһ вөҗүдтә булган һәрнәрсәнең санын беләдер"},{"SurahNumber":73,"VerseNumber":1,"Text":"Ий киеме илә бөркәнгән пәйгамбәр"},{"SurahNumber":73,"VerseNumber":2,"Text":"Гыйбадәт өчен төнлә уяу тор, мәгәр төннең беразын йокла, ял ит"},{"SurahNumber":73,"VerseNumber":3,"Text":"Яки төннең яртысыннан бераз азырагын да гыйбадәт өчен тор, яки ярты төнне гыйбадәт өчен уяу тор"},{"SurahNumber":73,"VerseNumber":4,"Text":"Яки ярты төннән күбрәк тор, вә Коръәнне тәртибе белән тыңлап торган кеше сүзләрне дөрес аңларлык итеп ашыкмыйча укыгыз"},{"SurahNumber":73,"VerseNumber":5,"Text":"Без, әлбәттә, авыр сүзне сиңа тиз йөкләрбез, ягъни нәфес сөймәгән шәригать хөкемнәрен"},{"SurahNumber":73,"VerseNumber":6,"Text":"Төплә торып намаз, Коръән уку, әлбәттә, нәфескә катырак мәшәкатьтер вә укылышта сүзләре дөресерәк һәм күңелгә тәэсирлерәктер"},{"SurahNumber":73,"VerseNumber":7,"Text":"Әлбәттә, көндез синең эшләрең күптер, эштән бушангач тынычланып кичләрен Аллаһуга гыйбадәт кыл"},{"SurahNumber":73,"VerseNumber":8,"Text":"Раббыңның исемен зекер ит, Аңа гыйбадәт кыл һәм гыйбадәттә дөнья уйларыннан кисел, ныклап киселеп күңелеңне фәкать Аллаһуга багъла"},{"SurahNumber":73,"VerseNumber":9,"Text":"Ул – Аллаһ мәшрикъның вә мәгърибнең Раббысы, һич мәгьбуд юк, мәгәр Аллаһ үзе генәдер, Аны барча эшләреңдә үзеңә хуҗа итеп ал"},{"SurahNumber":73,"VerseNumber":10,"Text":"Вә аларның хакка каршы сөйләгән мәгънәсез сүзләренә чыда, вә аларны бер тарафка куй күркәм кую белән"},{"SurahNumber":73,"VerseNumber":11,"Text":"Мине вә Минем белән бергә куй, Коръәнне ялган диюче байларны вә олугъларны, Мин аларны Үзем хөкем итәрмен, вә аларга бераз вакыт бир"},{"SurahNumber":73,"VerseNumber":12,"Text":"Тәхкыйк Безнең кулыбызда җәһәннәм һәм авыр богаулар бардыр"},{"SurahNumber":73,"VerseNumber":13,"Text":"Дәхи тамакка утыра торган яман ашамлыклар һәм рәнҗеткүче ґәзаб бардыр"},{"SurahNumber":73,"VerseNumber":14,"Text":"Кыямәт көнендә җир вә таулар селкенер, вә таулар җыелып таралган кеби булырлар"},{"SurahNumber":73,"VerseNumber":15,"Text":"Тәхкыйк Без сезгә расүл җибәрдек хакны кабул итүегезгә яки кабул итмәвегезгә гуаһ кылып, Фиргаунга расүл җибәргәнебез кеби"},{"SurahNumber":73,"VerseNumber":16,"Text":"Фиргаун рәсүлгә карышты дошман булды, Без аны каты тотып һәлак иттек"},{"SurahNumber":73,"VerseNumber":17,"Text":"Ий кешеләр, ахирәт ґәзабыннан ничек котылырсыз, кыямәт көненең катылыгы гөнаһсыз сабый балаларның чәчләрен агартыр"},{"SurahNumber":73,"VerseNumber":18,"Text":"Ул көннең катылыгыннан кук ярылучы булыр, Аллаһуның вәгъдәсе утәлмеш булды"},{"SurahNumber":73,"VerseNumber":19,"Text":"Тәхкыйк бу Коръән һәммә нәрсәдән хәбәр бирүче, җәннәт юлын күрсәтеп җәннәткә чакыручы һәм җәһәннәм юлын күрсәтеп аннан тыючыдыр, сездән теләгән кеше Коръән беләк вәгазьләнеп һәм гамәл кылып Раббысының туры юлына керер"}]}