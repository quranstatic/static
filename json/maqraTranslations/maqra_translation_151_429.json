{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":27,"VerseNumber":1,"Text":"Ta sin. Şunlar Kur'an'ın ve apaçık bir Kitabın ayetleridir"},{"SurahNumber":27,"VerseNumber":2,"Text":"İnananlara yol gösterici ve müjdedir"},{"SurahNumber":27,"VerseNumber":3,"Text":"Onlar ki namazı kılarlar, zekatı verirler ve ahirete de kesin olarak inanırlar"},{"SurahNumber":27,"VerseNumber":4,"Text":"Ahirete inanmayanların işlerini kendilerine süslemişizdir, onlar körü körüne bocalarlar"},{"SurahNumber":27,"VerseNumber":5,"Text":"Onlar, öyle kimselerdir ki, en kötü azab kendilerinindir. Ve onlar ahirette de en çok ziyana uğrayanlardır"},{"SurahNumber":27,"VerseNumber":6,"Text":"(Ey Muhammed) Sana bu Kur'an, hüküm ve hikmet sahibi, (herşeyi) bilen (Allah) katından verilmektedir"},{"SurahNumber":27,"VerseNumber":7,"Text":"Musa, ailesine: \"Ben bir ateş gördüm (gidip) size ondan bir haber getireyim, yahut size bir ateş koru getireyim de ısınasınız.\" demişti"},{"SurahNumber":27,"VerseNumber":8,"Text":"Oraya gelince (kendisine) seslenildi: \"Ateşin içinde bulunan da, çevresinde olan da mübarek kılındı. Alemlerin Rabbi Allah, eksikliklerden münezzehtir"},{"SurahNumber":27,"VerseNumber":9,"Text":"Ey Musa, gerçek şu ki ben, güçlü, hüküm ve hikmet sahibi olan Allah'ım"},{"SurahNumber":27,"VerseNumber":10,"Text":"Asanı at! (Musa attığı) asasının küçük bir yılan gibi titreştiğini görünce (korkudan) arkaya dön(üp kaç)dı, geri dön(üp bak)madı (bile). \"Ey Musa korkma, çünkü ben (evet), benim huzurumda elçiler korkmaz(lar)"},{"SurahNumber":27,"VerseNumber":11,"Text":"Ancak zulmeden, sonra yaptığı kötülüğün yerine iyilik yapan olursa ona karşı da ben bağışlayıcı, esirgeyiciyim"},{"SurahNumber":27,"VerseNumber":12,"Text":"Elini koynuna sok, kusursuz olarak bembeyaz (parıl parıl) çıksın. (Bu da) Fir'avn'a ve onun kavmine (göstereceğin) dokuz mu'cize içindedir. Çünkü onlar yoldan çıkan bir kavimdir"},{"SurahNumber":27,"VerseNumber":13,"Text":"Onlara açıkça görünen ayetlerimiz gelince: \"Bu, apaçık bir büyüdür\" dediler"},{"SurahNumber":27,"VerseNumber":14,"Text":"Vicdanları, onlar(ın doğruluğun)a kanaat getirdiği halde, sırf haksızlık ve böbürlenme yüzünden onları inkar ettiler. Bak işte o bozguncuların sonu nasıl oldu"},{"SurahNumber":27,"VerseNumber":15,"Text":"Andolsun biz, Davud'a ve Süleyman'a bir ilim verdik de onlar: \"Bizi inanan kullarından birçoğuna üstün kılan Allah'a hamdolsun.\" dediler"},{"SurahNumber":27,"VerseNumber":16,"Text":"Süleyman, Davud'a mirasçı oldu ve dedi ki: \"Ey insanlar, bize kuşların dili öğretildi. Ve bize her şeyden (bolca) bir pay verildi. İşte bu, açık bir lutuftur"},{"SurahNumber":27,"VerseNumber":17,"Text":"Süleyman'a cinlerden insanlardan ve kuşlardan orduları toplandı, hepsi bir arada düzenli olarak sevk ediliyordu"},{"SurahNumber":27,"VerseNumber":18,"Text":"Karınca vadisine geldikleri zaman bir karınca: \"Ey karıncalar dedi, yuvalarınıza girin ki Süleyman ve orduları farkında olmayarak sizi ezmesinler"},{"SurahNumber":27,"VerseNumber":19,"Text":"(Süleyman) Onun sözüne gülümseyerek dedi: \"Rabbim, bana ve anama, babama lutfettiğin ni'mete şükretmemi, senin beğeneceğin faydalı bir iş yapmamı gönlüme ilham eyle ve rahmetinle beni iyi kullarının arasına sok"},{"SurahNumber":27,"VerseNumber":20,"Text":"Kuşları teftiş etti, (içlerinde hüdhüdü bulamadı), dedi ki: \"Neden hüdhüdü göremiyorum, yoksa kayıplardan mı oldu"},{"SurahNumber":27,"VerseNumber":21,"Text":"Ona çetin bir azabedeceğim, ya da onu keseceğim. Yahut da bana (mazeretini belirten) açık bir delil getirecek"},{"SurahNumber":27,"VerseNumber":22,"Text":"Çok geçmeden (hüdhüd) geldi: \"Ben, dedi, senin görmediğin bir şey gördüm ve Seba'dan sana gerçek bir haber getirdim"},{"SurahNumber":27,"VerseNumber":23,"Text":"Ben onlara hükümdarlık eden bir kadın buldum, kendisine her şey verilmiş ve büyük bir tahtı var"},{"SurahNumber":27,"VerseNumber":24,"Text":"Onun ve kavminin, Allah'ı bırakıp güneşe secde ettiklerini gördüm. Şeytan onlara işlerini süsleyip onları doğru yoldan çevirmiş, bu yüzden yola gelmiyorlar"},{"SurahNumber":27,"VerseNumber":25,"Text":"Göklerde ve yerde gizleneni açığa çıkaran ve gizlediklerini ve açığa vurduklarını bilen Allah'a secde etmeleri gerekmez mi"},{"SurahNumber":27,"VerseNumber":26,"Text":"Allah ki, O'ndan başka Tanrı yoktur, büyük Arş'ın sahibidir"}]}