{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":39,"VerseNumber":53,"Text":"Sabihin mo [na sinabi Ko]: \"O mga lingkod Ko na nagpakalabis laban sa mga sarili nila, huwag kayong malagutan ng pag-asa sa awa ni Allāh. Tunay na si Allāh ay nagpapatawad sa mga pagkakasala sa kalahatan. Tunay na Siya ay ang Mapagpatawad, ang Maawain"},{"SurahNumber":39,"VerseNumber":54,"Text":"Nagsisising bumalik kayo sa Panginoon ninyo, magpasakop kayo sa Kanya bago pa pumunta sa inyo ang pagdurusa, pagkatapos hindi kayo maiaadya"},{"SurahNumber":39,"VerseNumber":55,"Text":"Sumunod kayo sa pinakamaganda sa pinababa sa inyo mula sa Panginoon ninyo bago pa pumunta sa inyo ang pagdurusa nang biglaan habang kayo ay hindi nakararamdam"},{"SurahNumber":39,"VerseNumber":56,"Text":"na baka magsabi ang isang kaluluwa: \"O panghihinayang sa anumang pinabayaan ko sa nauukol kay Allāh at tunay na ako dati ay talagang kabilang sa mga nanunuya"},{"SurahNumber":39,"VerseNumber":57,"Text":"o baka magsabi ito: \"Kung sakaling si Allāh ay nagpatnubay sa akin, talaga sanang ako ay naging kabilang sa mga tagapangilag magkasala"},{"SurahNumber":39,"VerseNumber":58,"Text":"o baka magsabi ito kapag nakikita nito ang pagdurusa: \"Kung sana mayroon akong isang pagbabalik para ako ay maging kabilang sa mga tagagawa ng maganda"},{"SurahNumber":39,"VerseNumber":59,"Text":"Bagkus dumating nga sa iyo ang mga tanda Ko ngunit nagpasinungaling ka sa mga ito, nagmalaki ka, at ikaw ay naging kabilang sa mga tagatangging sumampalataya"},{"SurahNumber":39,"VerseNumber":60,"Text":"Sa Araw ng Pagbangon, makikita mo ang mga nagsinungaling laban kay Allāh habang ang mga mukha nila ay nangingitim. Hindi ba sa Impiyerno ay may tuluyan para sa mga nagpapakamalaki"},{"SurahNumber":39,"VerseNumber":61,"Text":"Magliligtas si Allāh sa mga nangilag magkasala sa pamamagitan ng pagtamo nila; hindi sasaling sa kanila ang kasagwaan ni sila ay malulungkot"},{"SurahNumber":39,"VerseNumber":62,"Text":"Si Allāh ay ang Tagalikha ng bawat bagay at Siya sa bawat bagay ay Pinananaligan"},{"SurahNumber":39,"VerseNumber":63,"Text":"Sa Kanya ang mga susi ng mga langit at lupa. Ang mga tumangging sumampalataya sa mga tanda ni Allāh, ang mga iyon ay ang mga lugi"},{"SurahNumber":39,"VerseNumber":64,"Text":"Sabihin mo: \"Kaya ba sa iba pa kay Allāh nag-uutos kayo sa akin na sumamba ako, o mga mangmang"},{"SurahNumber":39,"VerseNumber":65,"Text":"Talaga ngang ikinasi sa iyo at sa mga nauna pa sa iyo na talagang kung nagtambal ka [kay Allāh] ay talagang mawawalang-kabuluhan nga ang gawa mo at talagang magiging kabilang ka nga sa mga lugi"},{"SurahNumber":39,"VerseNumber":66,"Text":"Bagkus kay Allāh ay sumamba ka at maging kabilang ka sa mga tagapagpasalamat"},{"SurahNumber":39,"VerseNumber":67,"Text":"Hindi sila nagpahalaga kay Allāh nang totoong pagpapahalaga sa Kanya. Ang lupa sa kalahatan ay isang dakot Niya sa Araw ng Pagkabuhay at ang mga langit ay mga nakatupi sa kanang kamay Niya. Kaluwalhatian sa Kanya at pagkataas-taas Siya higit sa anumang itinatambal nila sa Kanya"},{"SurahNumber":39,"VerseNumber":68,"Text":"Iihip sa tambuli saka mamamatay ang sinumang nasa mga langit at ang sinumang nasa lupa maliban sa sinumang niloob ni Allāh. Pagkatapos iihip dito sa muli, saka biglang sila ay mga nakatayo, na nakatingin"},{"SurahNumber":39,"VerseNumber":69,"Text":"Sisikat ang lupa sa liwanag ng Panginoon nito, ilalagay ang talaan [ng mga gawa], dadalhin ang mga propeta at ang mga saksi, at maghuhusga sa pagitan nila ayon sa katotohanan habang sila ay nilalabag sa katarungan"},{"SurahNumber":39,"VerseNumber":70,"Text":"Lulubus-lubusin ang bawat kaluluwa sa [kabayaran ng] anumang ginawa nito; at Siya ay higit na maalam sa anumang ginagawa nila"},{"SurahNumber":39,"VerseNumber":71,"Text":"Aakayin ang mga tumangging sumampalataya patungo sa Impiyerno nang pangkat-pangkat hanggang sa, kapag dumating sila roon, bubuksan ang mga pintuan niyon at magsasabi sa kanila ang mga tanod niyon: \"Wala bang pumunta sa inyo na mga sugong kabilang sa inyo, na bumibigkas sa inyo ng mga tanda ng Panginoon ninyo at nagbababala sa inyo sa pakikipagkita sa Araw ninyong ito?\" Sasabihin nila: \"Oo; ngunit nagindapat ang hatol ng pagdurusa sa mga tagatangging sumampalataya"},{"SurahNumber":39,"VerseNumber":72,"Text":"Sasabihin: \"Pumasok kayo sa mga pintuan ng Impiyerno bilang mga mananatili roon. Kaya kay saklap ang tuluyan ng mga nagpapakamalaki"},{"SurahNumber":39,"VerseNumber":73,"Text":"Aakayin ang mga nangilag magkasala sa Panginoon nila patungo sa Paraiso nang pangkat-pangkat hanggang sa, kapag dumating sila roon, bubuksan ang mga pintuan niyon at magsasabi sa kanila ng mga tanod niyon: \"Kapayapaan ay sumainyo! Nagpakaaya-aya kayo kaya pumasok kayo rito bilang mga mananatili"},{"SurahNumber":39,"VerseNumber":74,"Text":"Magsasabi sila: \"Ang papuri ay ukol kay Allāh na nagtotoo sa amin ng pangako Niya at nagpamana sa amin ng lupa. Manunuluyan kami sa Paraiso saanman namin loloobin. Kaya kay inam ang pabuya sa mga tagagawa"},{"SurahNumber":39,"VerseNumber":75,"Text":"Makikita mo ang mga anghel na nakapalibot sa paligid ng Trono, habang nagluluwalhati kalakip ng pagpupuri sa Panginoon nila. Huhusga sa pagitan nila ayon sa katotohanan at sasabihin: \"Ang papuri ay ukol kay Allāh, ang Panginoon ng mga nilalang"}]}