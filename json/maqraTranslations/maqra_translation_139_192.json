{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":23,"VerseNumber":75,"Text":"यदि हम (किसी आज़माइश में डालने के पश्चात) उनपर दया करते और जिस तकलीफ़ में वे होते उसे दूर कर देते तो भी वे अपनी सरकशी में हठात बहकते रहते"},{"SurahNumber":23,"VerseNumber":76,"Text":"यद्यपि हमने उन्हें यातना में पकड़ा, फिर भी वे अपने रब के आगे न तो झुके और न वे गिड़गिड़ाते ही थे"},{"SurahNumber":23,"VerseNumber":77,"Text":"यहाँ तक कि जब हम उनपर कठोर यातना का द्वार खोल दें तो क्या देखेंगे कि वे उसमें निराश होकर रह गए है"},{"SurahNumber":23,"VerseNumber":78,"Text":"और वही है जिसने तुम्हारे लिए कान और आँखे और दिल बनाए। तुम कृतज्ञता थोड़े ही दिखाते हो"},{"SurahNumber":23,"VerseNumber":79,"Text":"वही है जिसने तुम्हें धरती में पैदा करके फैलाया और उसी की ओर तुम इकट्ठे होकर जाओगे"},{"SurahNumber":23,"VerseNumber":80,"Text":"और वही है जो जीवन प्रदान करता और मृत्यु देता है और रात और दिन का उलट-फेर उसी के अधिकार में है। फिर क्या तुम बुद्धि से काम नहीं लेते"},{"SurahNumber":23,"VerseNumber":81,"Text":"नहीं, बल्कि वे लोग वहीं कुछ करते है जो उनके पहले के लोग कह चुके है"},{"SurahNumber":23,"VerseNumber":82,"Text":"उन्होंने कहा, \"क्या जब हम मरकर मिट्टी और हड्डियाँ होकर रह जाएँगे , तो क्या हमें दोबारा जीवित करके उठाया जाएगा"},{"SurahNumber":23,"VerseNumber":83,"Text":"यह वादा तो हमसे और इससे पहले हमारे बाप-दादा से होता आ रहा है। कुछ नहीं, यह तो बस अगलों की कहानियाँ है।"},{"SurahNumber":23,"VerseNumber":84,"Text":"कहो, \"यह धरती और जो भी इसमें आबाद है, वे किसके है, बताओ यदि तुम जानते हो"},{"SurahNumber":23,"VerseNumber":85,"Text":"वे बोल पड़ेगे, \"अल्लाह के!\" कहो, \"फिर तुम होश में क्यों नहीं आते"},{"SurahNumber":23,"VerseNumber":86,"Text":"कहो, \"सातों आकाशों का मालिक और महान राजासन का स्वामीकौन है"},{"SurahNumber":23,"VerseNumber":87,"Text":"वे कहेंगे, \"सब अल्लाह के है।\" कहो, \"फिर डर क्यों नहीं रखते"},{"SurahNumber":23,"VerseNumber":88,"Text":"कहो, \"हर चीज़ की बादशाही किसके हाथ में है, वह जो शरण देता है औऱ जिसके मुक़ाबले में कोई शरण नहीं मिल सकती, बताओ यजि तुम जानते हो"},{"SurahNumber":23,"VerseNumber":89,"Text":"वे बोल पड़ेगे, \"अल्लाह की।\" कहो, \"फिर कहाँ से तुमपर जादू चल जाता है"},{"SurahNumber":23,"VerseNumber":90,"Text":"नहीं, बल्कि हम उनके पास सत्य लेकर आए है और निश्चय ही वे झूठे है"},{"SurahNumber":23,"VerseNumber":91,"Text":"अल्लाह ने अपना कोई बेटा नहीं बनाया और न उसके साथ कोई अन्य पूज्य-प्रभु है। ऐसा होता तो प्रत्येक पूज्य-प्रभु अपनी सृष्टि को लेकर अलग हो जाता और उनमें से एक-दूसरे पर चढ़ाई कर देता। महान और उच्च है अल्लाह उन बातों से, जो वे बयान करते है"},{"SurahNumber":23,"VerseNumber":92,"Text":"जाननेवाला है छुपे और खुले का। सो वह उच्चतर है वह शिर्क से जो वे करते है"},{"SurahNumber":23,"VerseNumber":93,"Text":"कहो, \"ऐ मेरे रब! जिस चीज़ का वादा उनसे किया जा रहा है, वह यदि तू मुझे दिखाए"},{"SurahNumber":23,"VerseNumber":94,"Text":"तो मेरे रब! मुझे उन अत्याचारी लोगों में सम्मिलित न करना।"},{"SurahNumber":23,"VerseNumber":95,"Text":"निश्चय ही हमें इसकी सामर्थ्य प्राप्त है कि हम उनसे जो वादा कर रहे है, वह तुम्हें दिखा दें।"},{"SurahNumber":23,"VerseNumber":96,"Text":"बुराई को उस ढंग से दूर करो, जो सबसे उत्तम हो। हम भली-भाँति जानते है जो कुछ बातें वे बनाते है"},{"SurahNumber":23,"VerseNumber":97,"Text":"और कहो, \"ऐ मेरे रब! मैं शैतान की उकसाहटों से तेरी शरण चाहता हूँ"},{"SurahNumber":23,"VerseNumber":98,"Text":"और मेरे रब! मैं इससे भी तेरी शरण चाहता हूँ कि वे मेरे पास आएँ।"},{"SurahNumber":23,"VerseNumber":99,"Text":"यहाँ तक कि जब उनमें से किसी की मृत्यु आ गई तो वह कहेगा, \"ऐ मेरे रब! मुझे लौटा दे। - ताकि जिस (संसार) को मैं छोड़ आया हूँ"},{"SurahNumber":23,"VerseNumber":100,"Text":"उसमें अच्छा कर्म करूँ।\" कुछ नहीं, यह तो बस एक (व्यर्थ) बात है जो वह कहेगा और उनके पीछे से लेकर उस दिन तक एक रोक लगी हुई है, जब वे दोबारा उठाए जाएँगे"},{"SurahNumber":23,"VerseNumber":101,"Text":"फिर जब सूर (नरसिंघा) में फूँक मारी जाएगी तो उस दिन उनके बीच रिश्ते-नाते शेष न रहेंगे, और न वे एक-दूसरे को पूछेंगे"},{"SurahNumber":23,"VerseNumber":102,"Text":"फिर जिनके पलड़े भारी हुए तॊ वही हैं जो सफल।"},{"SurahNumber":23,"VerseNumber":103,"Text":"रहे वे लोग जिनके पलड़े हल्के हुए, तो वही है जिन्होंने अपने आपको घाटे में डाला। वे सदैव जहन्नम में रहेंगे"},{"SurahNumber":23,"VerseNumber":104,"Text":"आग उनके चेहरों को झुलसा देगी और उसमें उनके मुँह विकृत हो रहे होंगे"},{"SurahNumber":23,"VerseNumber":105,"Text":"(कहा जाएगा,) \"क्या तुम्हें मेरी आयातें सुनाई नहीं जाती थी, तो तुम उन्हें झुठलाते थे"},{"SurahNumber":23,"VerseNumber":106,"Text":"वे कहेंगे, \"ऐ हमारे रब! हमारा दुर्भाग्य हमपर प्रभावी हुआ और हम भटके हुए लोग थे"},{"SurahNumber":23,"VerseNumber":107,"Text":"हमारे रब! हमें यहाँ से निकाल दे! फिर हम दोबारा ऐसा करें तो निश्चय ही हम अत्याचारी होंगे।"},{"SurahNumber":23,"VerseNumber":108,"Text":"वह कहेगा, \"फिटकारे हुए तिरस्कृत, इसी में पड़े रहो और मुझसे बात न करो"},{"SurahNumber":23,"VerseNumber":109,"Text":"मेरे बन्दों में कुछ लोग थे, जो कहते थे, हमारे रब! हम ईमान ले आए। अतः तू हमें क्षमा कर दे और हमपर दया कर। तू सबसे अच्छा दया करनेवाला है"},{"SurahNumber":23,"VerseNumber":110,"Text":"तो तुमने उनका उपहास किया, यहाँ तक कि उनके कारण तुम मेरी याद को भुला बैठे और तुम उनपर हँसते रहे"},{"SurahNumber":23,"VerseNumber":111,"Text":"आज मैंने उनके धैर्य का यह बदला प्रदान किया कि वही है जो सफलता को प्राप्त हुए।"},{"SurahNumber":23,"VerseNumber":112,"Text":"वह कहेगाः “तुम धरती में कितने वर्ष रहे”"},{"SurahNumber":23,"VerseNumber":113,"Text":"वॆ कहेंगेः , \"एक दिन या एक दिन का कुछ भाग। गणना करनेवालों से पूछ लीजिए।"},{"SurahNumber":23,"VerseNumber":114,"Text":"वह कहेगा, \"तुम ठहरे थोड़े ही, क्या अच्छा होता तुम जानते होते"},{"SurahNumber":23,"VerseNumber":115,"Text":"तो क्या तुमने यह समझा था कि हमने तुम्हें व्यर्थ पैदा किया है और यह कि तुम्हें हमारी और लौटना नहीं है"},{"SurahNumber":23,"VerseNumber":116,"Text":"तो सर्वोच्च है अल्लाह, सच्चा सम्राट! उसके सिवा कोई पूज्य-प्रभु नहीं, स्वामी है महिमाशाली सिंहासन का"},{"SurahNumber":23,"VerseNumber":117,"Text":"और जो कोई अल्लाह के साथ किसी दूसरे पूज्य को पुकारे, जिसके लिए उसके पास कोई प्रमाम नहीं, तो बस उसका हिसाब उसके रब के पास है। निश्चय ही इनकार करनेवाले कभी सफल नहीं होगे"},{"SurahNumber":23,"VerseNumber":118,"Text":"और कहो, \"मेरे रब! मुझे क्षमा कर दे और दया कर। तू तो सबसे अच्छा दया करनेवाला है।"}]}