{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":94,"VerseNumber":1,"Text":"Tetwakwanjululiza ekifubakyo (eri obwa Nabbi n’okumanya ebigambo eby’amagezi)"},{"SurahNumber":94,"VerseNumber":2,"Text":"Ne tukuwewulira obuzito obwakuliko"},{"SurahNumber":94,"VerseNumber":3,"Text":"Obuzito obwo obwalibadde bukubendula omugongo"},{"SurahNumber":94,"VerseNumber":4,"Text":"Era ne tukuwa okwogerwako"},{"SurahNumber":94,"VerseNumber":5,"Text":"(Kisaana kitegerekeke nti) mazima ddala buli awabeera obuzibu, wabaawo obwangu"},{"SurahNumber":94,"VerseNumber":6,"Text":"Mazima ddala buli awabeera obuzibu wabaawo obwangu"},{"SurahNumber":94,"VerseNumber":7,"Text":"Bwoba nga omaze okukola emirimu (egikuyimirizaawo ku nsi) olwo nno yimirira (osinze Katondawo)"},{"SurahNumber":94,"VerseNumber":8,"Text":"Era eri Omuleziwo Katonda, gy’oba oteeka e ssuubilyo lyonna"},{"SurahNumber":95,"VerseNumber":1,"Text":"Ndayira ekibala ekiyitibwa Tiin n’ekibala ekiyitibwa Zaitun"},{"SurahNumber":95,"VerseNumber":2,"Text":"Era ndayira olusozi lw’e Sinai"},{"SurahNumber":95,"VerseNumber":3,"Text":"Nakino e kibuga (Makkah) eky’emirembe"},{"SurahNumber":95,"VerseNumber":4,"Text":"Mazima twakola omuntu mu kifaananyi e kisinga okuba ekirungi"},{"SurahNumber":95,"VerseNumber":5,"Text":"Ate oluvanyuma tumuzzaayo wansi mu ddaala erisembayo"},{"SurahNumber":95,"VerseNumber":6,"Text":"Okugyako abo abakkiriza ne bakola e mirimu e mirungi, bagenda kufuna e mpeera etalina kkomo"},{"SurahNumber":95,"VerseNumber":7,"Text":"Bwekiba bw'ekityo (ate gwe omuntu) olimbisa otya olunaku lw'enkomerero"},{"SurahNumber":95,"VerseNumber":8,"Text":"Tolaba nti Katonda ye Mulamuzi asinga okuba omwenkanya era owamazima"},{"SurahNumber":96,"VerseNumber":1,"Text":"Soma ng'otandika ne linnya lya mukamawo oyo eyatonda (buli kintu)"},{"SurahNumber":96,"VerseNumber":2,"Text":"Yatonda omuntu nga amuggya mu kisaayisaayi"},{"SurahNumber":96,"VerseNumber":3,"Text":"Soma, kuba Omulezi wo (Katonda) ye mugabi asinga"},{"SurahNumber":96,"VerseNumber":4,"Text":"Oyo eyayigiriza omuntu okuwandiika n'ekkalaamu"},{"SurahNumber":96,"VerseNumber":5,"Text":"Yayigiriza omuntu ebyo (omuntu) bye yali tamanyi"},{"SurahNumber":96,"VerseNumber":6,"Text":"Nedda, mazima omuntu agenda neyewaggula"},{"SurahNumber":96,"VerseNumber":7,"Text":"Olw’okweraba nti yeemalirira (olw’ebyo by’aba alina)"},{"SurahNumber":96,"VerseNumber":8,"Text":"Ng’ate Mazima ddala eri Omuleziwo (Katonda) y’eri obuddo"},{"SurahNumber":96,"VerseNumber":9,"Text":"Olabye omuntu agaana"},{"SurahNumber":96,"VerseNumber":10,"Text":"(Agaana) omuddu wa Katonda bw’aba ng'asaala"},{"SurahNumber":96,"VerseNumber":11,"Text":"Tolaba nti gwebagaana ky'akola kya bulungamu"},{"SurahNumber":96,"VerseNumber":12,"Text":"Oba bwaba alagidde abantu okutya Katonda"},{"SurahNumber":96,"VerseNumber":13,"Text":"Olaba oyo (agaana asaala) bw'alimbisa n'akyuka okuva ku mazima"},{"SurahNumber":96,"VerseNumber":14,"Text":"Abaffe tamanyi (oyo alimbisa) nti Mazima Katonda alaba ebyo (by’akola)"},{"SurahNumber":96,"VerseNumber":15,"Text":"Nedda bw’anaaba teyeekomyeko (ku bikolwa ebyo) tujja kumuwalula nga tumukutte ku kawompo"},{"SurahNumber":96,"VerseNumber":16,"Text":"Akawompo ako akajjudde obulimba n’obusobya"},{"SurahNumber":96,"VerseNumber":17,"Text":"Kale ayitanga abali mu kinywi kye (eky’obujeemu bamutaase)"},{"SurahNumber":96,"VerseNumber":18,"Text":"Naffe tujja kukoowoola ba Malayika abakambwe abakuumi b’omuliro (abatuusa ebibonerezo ku bajeemu)"},{"SurahNumber":96,"VerseNumber":19,"Text":"Nedda (Owange Nabbi Muhammad) togonderanga omuntu ng’oyo. Vunnama (ng'osinza) Katonda era weeyongere okusembera gy'ali"},{"SurahNumber":97,"VerseNumber":1,"Text":"Mazima ffe twassa Kur'ani mu kiro ekiyitibwa Layila-tul-kadri (e kiro ekyokugera era ekyekitiibwa)"},{"SurahNumber":97,"VerseNumber":2,"Text":"Ye nno omanyi Layila-tul-kadri kye ki"},{"SurahNumber":97,"VerseNumber":3,"Text":"Layila-tul-kadri kiro kirungi okusinga emyezi olukumi"},{"SurahNumber":97,"VerseNumber":4,"Text":"Mu kiro ekyo, ba Mlayika bakka nga ne Jiburilu mwali ku lw’ekiragiro kya mukama waabwe (Katonda). Nga bajja na buli kiragiro"},{"SurahNumber":97,"VerseNumber":5,"Text":"Ekiro ekyo kya mirembe myereere, okutuusa obudde okukya"},{"SurahNumber":98,"VerseNumber":1,"Text":"Abajeemu mu bantu abaweebwa e kitabo, n'abo abagatta ebintu ebirala ku Katonda, tebaali baakuva ku nzikiriza yaabwe enkyamu okutuusa nga obunnyonnyofu bubajjidde"},{"SurahNumber":98,"VerseNumber":2,"Text":"Nga, ye Mubaka (Nabbi Muhammad) eyatumwa okuva ewa Katonda, nga asoma ekitabo ekitukuvu (Kur'ani)"},{"SurahNumber":98,"VerseNumber":3,"Text":"Ekirimu amateeka amalambulukufu"},{"SurahNumber":98,"VerseNumber":4,"Text":"Era abantu abo abaweebwa e kitabo tebayawukanayawukana okutuusa nga obunnyonnyofu bumaze okubajjira"},{"SurahNumber":98,"VerseNumber":5,"Text":"So nga ate tebaalagirwa okugyako okusinza Katonda yekka nga buli kyebakola bakikola ku lulwe yekka, awatali ku mugattirizaako kantu konna. Era nga bateekwa okuyimirizaawo e sswala n’okutoola Zzaka. Era nga eyo nno y'eddiini ennambulukufu"},{"SurahNumber":98,"VerseNumber":6,"Text":"Mazima abo abaajeema mu bantu abaaweebwa e kitabo n’abo abagatta ku Katonda e bintu ebirala bakuyingira omuliro Jahannama mwe bagenda okubeera olubeerera. Abo nno be babi okusinga ebitonde ebirala byonna"},{"SurahNumber":98,"VerseNumber":7,"Text":"Mazima abo abakkiriza ne bakola e mirimu e mirungi be balungi okusinga ebitonde byonna"},{"SurahNumber":98,"VerseNumber":8,"Text":"E mpeera yaabwe ewa Katonda waabwe kubayingiza jjana eyitibwa Aden, nga emigga gikulukutira mu yo. Baakugibeeramu olubeerera. Katonda yabasiima nabo ne bamusiima. Ebyo nno bigenda kufunwa oyo eyatya omuleziwe (Katonda)"},{"SurahNumber":99,"VerseNumber":1,"Text":"E nsi bweriba eyuguumizziddwa oluyuguuma lwayo"},{"SurahNumber":99,"VerseNumber":2,"Text":"E nsi n'efulumya (nga ewandula) ebyo byonna ebigirimu"},{"SurahNumber":99,"VerseNumber":3,"Text":"Omuntu aligamba nga yeebuuza nti! ebadde ki"},{"SurahNumber":99,"VerseNumber":4,"Text":"Ku lunaku olwo egenda kuttottola ebigambo byonna ebikwata ku ebyo ebyakolerwanga ku yo"},{"SurahNumber":99,"VerseNumber":5,"Text":"Nti mazima Katonda y'aliba agiragidde okwogera ebyo"},{"SurahNumber":99,"VerseNumber":6,"Text":"Abantu ku lunaku olwo baliva mu kabbuli zaabwe nga bali mu bibinja babe nga balagibwa e mirimu gyabwe"},{"SurahNumber":99,"VerseNumber":7,"Text":"Omuntu eyakola omulimu omulungi gwonna kagube mutono gutya agenda kugulaba"},{"SurahNumber":99,"VerseNumber":8,"Text":"N'omuntu eyakola omulimu omubi gwonna kagube mutono gutya agenda kugulaba"},{"SurahNumber":100,"VerseNumber":1,"Text":"Ndayira embalaasi ezizinda(ezidduka) nga ziweevuuma"},{"SurahNumber":100,"VerseNumber":2,"Text":"Nezimansula e nsasi z’omuliroolw’okukoona enjazi"},{"SurahNumber":100,"VerseNumber":3,"Text":"Ezizinda ku maliiri"},{"SurahNumber":100,"VerseNumber":4,"Text":"Nezisiikuula enfuufu, mu kutyekuula emisinde okwo"},{"SurahNumber":100,"VerseNumber":5,"Text":"Neziyingira mu balabe wakati"},{"SurahNumber":100,"VerseNumber":6,"Text":"Mazima ddala omuntu mutomi eri omuleziwe"},{"SurahNumber":100,"VerseNumber":7,"Text":"Era mazima ye (omuntu) ku ky'obutomi mujulizi"},{"SurahNumber":100,"VerseNumber":8,"Text":"Era mazima yye muyitirivu nnyo mu kwagala ebyenfuna"}]}