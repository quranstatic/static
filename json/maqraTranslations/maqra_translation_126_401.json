{"Id":401,"LanguageCodes":["tr","tur"],"Name":"tur-elmallsadelesti1","Author":"Elmal L Sadelestirilmis","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":20,"VerseNumber":55,"Text":"Sizi yerden (topraktan) yarattık, yine (ölümünüzden sonra) ona döndüreceğiz. Hem de ondan sizi bir kere daha çıkaracağız"},{"SurahNumber":20,"VerseNumber":56,"Text":"And olsun ki, biz, Firavun´a mucizelerimizin hepsini gösterdik. Böyle iken o yine onları yalan sayıp kabulden çekindi"},{"SurahNumber":20,"VerseNumber":57,"Text":"(Firavun Musa´ya şöyle) dedi: «Ey Musa! Sen sihrinle bizi yerimizden çıkarmak için mi geldin bize?»"},{"SurahNumber":20,"VerseNumber":58,"Text":"«O halde biz de senin sihrin gibi bir sihirle sana geleceğiz (karşına çıkacağız); şimdi bizimle senin aranda bir vakit ve bir buluşma yeri tayin et ki; ne senin, ne bizim caymayacağımız uygun bir yer olsun.»"},{"SurahNumber":20,"VerseNumber":59,"Text":"Musa: «Sizinle buluşma zamanı, süs (bayramı) günü ve insanların toplanacağı kuşluk vaktidir.» dedi"},{"SurahNumber":20,"VerseNumber":60,"Text":"Bunun üzerine Firavun döndü gitti ve bütün hile vasıtalarını topladıktan sonra geldi"},{"SurahNumber":20,"VerseNumber":61,"Text":"Musa onlara dedi ki: «Yazıklar olsun size! Allah´a yalan uydurmayın. Sonra bir azab ile kökünüzü keser. Gerçekten (Allah´a) iftira eden hüsrana uğramıştır.»"},{"SurahNumber":20,"VerseNumber":62,"Text":"Sihirbazlar aralarında işlerini tartıştılar ve konuşmalarını gizli tuttular"},{"SurahNumber":20,"VerseNumber":63,"Text":"(Sihirbazlar daha sonra Musa ve Harun´u göstererek şöyle) dediler: «Bu ikisi muhakkak sihirbazdır; büyüleriyle sizi yurdunuzdan çıkarmak ve de örnek dininizi yok etmek istiyorlar.»"},{"SurahNumber":20,"VerseNumber":64,"Text":"«Onun için bütün tuzaklarınızı bir araya getirin, sonra hep bir sıra halinde gelin. Bugün üstün gelen muhakkak zafer kazanmıştır.»"},{"SurahNumber":20,"VerseNumber":65,"Text":"Sihirbazlar: «Ey Musa! Ya sen at, yahud ilk atan biz olalım» dediler"},{"SurahNumber":20,"VerseNumber":66,"Text":"Musa dedi ki: «Hayır, siz atın.» Bir de ne görsün! Onların ipleri ve değnekleri, yaptıkları sihirden ötürü kendisine sanki yürüyorlarmış gibi geldi"},{"SurahNumber":20,"VerseNumber":67,"Text":"Bu yüzden Musa içinde bir korku hissetti"},{"SurahNumber":20,"VerseNumber":68,"Text":"Biz dedik ki: «Korkma, çünkü sen muhakkak üstünsün (galib geleceksin)»"},{"SurahNumber":20,"VerseNumber":69,"Text":"«Sağ elindekini atıver, o, onların yaptıklarını yutar. Çünkü onların yaptıkları ancak bir büyücü tuzağıdır. Büyücü ise, her nerede olursa olsun başarıya ulaşamaz.»"},{"SurahNumber":20,"VerseNumber":70,"Text":"Sonunda bütün sihirbazlar secdeye kapandılar, «Musa ile Harun´un Rabbine iman ettik» dediler"},{"SurahNumber":20,"VerseNumber":71,"Text":"Firavun: «Ben size izin vermeden mi ona iman ettiniz? O, muhakkak size sihir öğreten büyüğünüzdür. And olsun ki, ellerinizi ve ayaklarınızı çaprazlama keseceğim ve muhakkak sizi hurma dallarına asacağım. Böylece hangimizin azabının daha şiddetli ve devamlı olduğunu bileceksiniz» dedi"},{"SurahNumber":20,"VerseNumber":72,"Text":"(İman eden sihirbazlar şöyle) dediler: «Bize gelen bu açık mucizeler ve bizi yaratana karşı, asla seni tercih edemeyiz. Ne hüküm vereceksen ver. Sen, ancak bu dünya hayatına hükmedebilirsin.»"},{"SurahNumber":20,"VerseNumber":73,"Text":"«Doğrusu biz hem günahlarımıza, hem bizi zorladığın sihre karşı, bizi bağışlasın diye, Rabbimize iman ettik. Allah (sevabça senden) daha hayırlı ve (azab verme bakımından da) daha devamlıdır.»"},{"SurahNumber":20,"VerseNumber":74,"Text":"Her kim Rabbine suçlu olarak varırsa, şüphesiz ki ona cehennem vardır. Orada ne ölür, ne de dirilir"},{"SurahNumber":20,"VerseNumber":75,"Text":"Kim de ona bir mümin olarak salih ameller işlemiş olduğu halde varırsa, işte onlara en yüksek dereceler vardır"},{"SurahNumber":20,"VerseNumber":76,"Text":"Adn cennetleri vardır ki, altlarından ırmaklar akar, onlar, orada ebedî olarak kalacaklardır. Ve işte bu, (küfür ve isyandan) arınanların mükafatıdır"},{"SurahNumber":20,"VerseNumber":77,"Text":"Gerçekten Musa´ya şöyle vahyettik: «Kullarımla geceleyin yürü (Mısır´dan çık) de (asânı vurarak) onlara denizde kuru bir yol aç; (artık firavun tarafından) yetişilmekten korkmazsın ve (boğulmaktan) endişe de etmezsin.»"},{"SurahNumber":20,"VerseNumber":78,"Text":"Firavun ordularıyla hemen onları takip etti, denizden kendilerini sarıveren (korkunç boğulma) sarıverdi"},{"SurahNumber":20,"VerseNumber":79,"Text":"Böylece Firavun kavmini yanlış yola sürükledi ve doğru yola götürmedi"},{"SurahNumber":20,"VerseNumber":80,"Text":"Ey İsrailoğulları! Sizleri düşmanınızdan kurtardık ve Tûr dağının sağ yanında size söz verdik, üzerinize de kudret helvası ve bıldırcın indirdik"},{"SurahNumber":20,"VerseNumber":81,"Text":"Size verdiğimiz rızıkların en temizlerinden yiyin ve bunda taşkınlık etmeyin, sonra üzerinize gazabım iner. Kimin üzerine de gazabım inerse, muhakkak o mahvolur"},{"SurahNumber":20,"VerseNumber":82,"Text":"Bununla beraber, şüphe yok ki ben, tevbe eden, iman edip salih amel işleyen, sonra da hak yolda sebat gösteren kimse için çok bağışlayıcıyım"}]}