{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":82,"VerseNumber":1,"Text":"Осмон ёрилганида"},{"SurahNumber":82,"VerseNumber":2,"Text":"Юлдузлар (ҳар томонга) сочилганида"},{"SurahNumber":82,"VerseNumber":3,"Text":"Дарё-денгизлар (ўртасидаги тўсиқ-тўғонлар) очилганида"},{"SurahNumber":82,"VerseNumber":4,"Text":"Қабрлар тўнкариб қўйилганида (яъни, уларнинг ичидаги инсонларга жон ато этилиб Ер юзига чиқарилганларида)"},{"SurahNumber":82,"VerseNumber":5,"Text":"(Ана ўша Кунда ҳар бир) жон ўзи (ҳаёти дунёдалик чоғида) қилиб ўтган ва (ўзидан кейин) қолдирган (барча) нарсаларни (яъни, яхши-ёмон амалларини) билур"},{"SurahNumber":82,"VerseNumber":6,"Text":"Эй инсон, нима сени улуғ Парвардигоринг ҳақида (Унга ибодат қилмасанг ҳам бўлаверади, деб) алдаб қўйди"},{"SurahNumber":82,"VerseNumber":7,"Text":"У сени яратиб, сўнг (барча аъзоларингни) тиклаб, сўнг (қоматингни ҳам) расо қилиб, қўйган Зот-ку"},{"SurahNumber":82,"VerseNumber":8,"Text":"У сени Ўзи қай суратни хоҳлаган бўлса, (ўша сурат — шаклда) таркиб топтирди — ижод қилди-ку"},{"SurahNumber":82,"VerseNumber":9,"Text":"Йўқ, балки сизлар жазо (Қиёмат Кунини) ёлғон дерсизлар (шунинг учун ҳам Аллоҳ буюрган эзгу амалларни қилмайсизлар ва У зот қайтарган ёмон амаллардан қайтмайсизлар)"},{"SurahNumber":82,"VerseNumber":10,"Text":"Ҳолбуки, шак-шубҳасиз, сизларнинг устингизда (қилган ҳар бир амалингизни) ёд олиб"},{"SurahNumber":82,"VerseNumber":11,"Text":"ёзиб тургувчи улуғ (фаришта)лар бордир"},{"SurahNumber":82,"VerseNumber":12,"Text":"Улар сизлар қилаётган ишларни билурлар"},{"SurahNumber":82,"VerseNumber":13,"Text":"Шак-шубҳасиз, яхшилар (яъни, мўминлар) жаннат неъматларидадирлар"},{"SurahNumber":82,"VerseNumber":14,"Text":"Шак-шубҳасиз, фисқ-фужур қилгувчи кимсалар (яъни, Қуръон ва пайғамбарни ёлғончи қилгувчи, жазо Куни ва қайта тирилишни инкор қилгувчи кимсалар) дўзахдадирлар"},{"SurahNumber":82,"VerseNumber":15,"Text":"Улар (дўзах)га жазо (Қиёмат) кунида кирурлар"},{"SurahNumber":82,"VerseNumber":16,"Text":"Ва улар (дўзахдан) ғойиб бўлгувчи (яъни, халос бўлгувчи эмасдирлар)"},{"SurahNumber":82,"VerseNumber":17,"Text":"(Эй инсон), сен жазо Куни нима эканини қаердан ҳам билурсан"},{"SurahNumber":82,"VerseNumber":18,"Text":"Сўнгра (яна такрор айтаманки), сен жазо Куни нима эканини қаердан ҳам билурсан"},{"SurahNumber":82,"VerseNumber":19,"Text":"У Кунда ҳеч бир жон (бошқа) бир жонга бирон нарса қилишга (яъни, бирон фойда етказишга ёки ундан бирон зиённи кетказишга) эга бўлмас! У Кунда барча иш ёлғиз Аллоҳники бўлур"},{"SurahNumber":83,"VerseNumber":1,"Text":"(Ўлчов ва тарозидан) уриб қолгувчи кимсаларга ҳалокат бўлгай"},{"SurahNumber":83,"VerseNumber":2,"Text":"Улар одамлардан (бирон нарсани) ўлчаб олган вақтларида тўла қилиб оладиган"},{"SurahNumber":83,"VerseNumber":3,"Text":"уларга ўлчаб ёки тортиб берган вақтларида эса кам қилиб берадиган кимсалардир"},{"SurahNumber":83,"VerseNumber":4,"Text":"Улар ўзларининг қайта тирилгувчи эканликларини ўйламайдиларми"},{"SurahNumber":83,"VerseNumber":5,"Text":"Улуғ бир Кунда —"},{"SurahNumber":83,"VerseNumber":6,"Text":"— Барча одамлар бутун оламлар Парвардигори ҳузурида тик туриб (ҳисоб-китоб берадиган Қиёмат) Кунида (қайта тирилгувчи эканликларини ўйламайдиларми)"},{"SurahNumber":83,"VerseNumber":7,"Text":"Йўқ, (бировларнинг ҳақларидан уриб қолишдан ҳазар қилинглар)! Чунки (бундай) фисқ-фужур қилгувчи кимсаларнинг номаи аъмоллари албатта Сижжийнда бўлур"},{"SurahNumber":83,"VerseNumber":8,"Text":"(Эй Муҳаммад алайҳис-салоту вас-салом), сиз Сижжийн нима эканини қаердан ҳам билурсиз"},{"SurahNumber":83,"VerseNumber":9,"Text":"(У) битилган китобдир"},{"SurahNumber":83,"VerseNumber":10,"Text":"У Кунда ёлғон дегувчиларга ҳалокат бўлгай"},{"SurahNumber":83,"VerseNumber":11,"Text":"Улар жазо (Қиёмат) Кунини ёлғон дейдиган кимсалардир"},{"SurahNumber":83,"VerseNumber":12,"Text":"У (Кун)ни фақат барча гуноҳга ботган тажовузкоргина ёлғон дер"},{"SurahNumber":83,"VerseNumber":13,"Text":"Қачон (ундай кимсага) Бизнинг оятларимиз тиловат қилинса, у: «(Бу) аввалгилардан (қолган) афсоналар», дер"},{"SurahNumber":83,"VerseNumber":14,"Text":"Йўқ, (ундоқ эмас)! Балки уларнинг дилларини ўзлари касб қилгувчи бўлган гуноҳлари қоплаб олгандир"},{"SurahNumber":83,"VerseNumber":15,"Text":"Ҳеч шак-шубҳа йўқки, улар ўша (Қиёмат) Кунида Парвардигорларидан тўсилгувчидирлар. (яъни, Парвардигорнинг дийдорига етиш уларга ҳеч насиб қилмагай)"},{"SurahNumber":83,"VerseNumber":16,"Text":"Сўнгра шак-шубҳасиз, улар дўзахга киргувчидирлар"},{"SurahNumber":83,"VerseNumber":17,"Text":"Сўнгра (уларга): «Мана шу сизлар ёлғон деб юрган нарса — азобдир», дейилур"},{"SurahNumber":83,"VerseNumber":18,"Text":"Дарҳақиқат, яхшиларнинг номаи аъмоллари шак-шубҳасиз, Иллийюндадир"},{"SurahNumber":83,"VerseNumber":19,"Text":"(Эй Муҳаммад алайҳис-салоту вас-салом), сиз Иллийюн нима эканини қаердан ҳам билурсиз"},{"SurahNumber":83,"VerseNumber":20,"Text":"(У) битилган китобдирки"},{"SurahNumber":83,"VerseNumber":21,"Text":"Унга (Аллоҳнинг) яқин (фаришта)лари гувоҳ бўлурлар"},{"SurahNumber":83,"VerseNumber":22,"Text":"Шак-шубҳасиз, яхшилар (яъни, мўминлар жаннат) неъматларидадирлар"},{"SurahNumber":83,"VerseNumber":23,"Text":"Улар сўриларда (Аллоҳ таоло ўзларига ато этган неъматларга) боқиб (ўтирурлар)"},{"SurahNumber":83,"VerseNumber":24,"Text":"Сиз уларнинг юзларида неъматларнинг жилвасини танирсиз — кўрурсиз"},{"SurahNumber":83,"VerseNumber":25,"Text":"Улар (жаннатда) муҳрланган майдан суғорилурларки"},{"SurahNumber":83,"VerseNumber":26,"Text":"У (май)нинг муҳри мушк бўлур. Бас, баҳслашгувчи кишилар (мана шундай мангу неъматга етиш йўлида) баслашсинлар"},{"SurahNumber":83,"VerseNumber":27,"Text":"У майнинг мизожи — аралашмаси таснимдандир"},{"SurahNumber":83,"VerseNumber":28,"Text":"(Тасним Аллоҳнинг) яқин (банда)лари ичадиган бир чашмадир"},{"SurahNumber":83,"VerseNumber":29,"Text":"Дарвоқеъ, жинояткор — кофир кимсалар иймон келтирган зотлардан (масхара қилиб) кулгувчи бўлдилар"},{"SurahNumber":83,"VerseNumber":30,"Text":"Қачон (мўминлар) уларнинг олдидан ўтсалар, улар бир-бирларига кўз қисишиб, имо-ишоралар қилардилар"},{"SurahNumber":83,"VerseNumber":31,"Text":"Қачон уйларига қайтсалар (мўминларни масхара қилиб озор берганларидан) роҳатланиб қайтардилар"},{"SurahNumber":83,"VerseNumber":32,"Text":"Қачон (мўминларни) кўрсалар, «Ана улар шак-шубҳасиз, йўлдан озгувчи кимсалардир», дердилар"},{"SurahNumber":83,"VerseNumber":33,"Text":"Ҳолбуки, улар (мўминларнинг) устига қўриқчи қилиб юборилган эмасдилар"},{"SurahNumber":83,"VerseNumber":34,"Text":"Энди бу (Қиёмат) Кунида иймон келтирган зотлар кофирлардан кулурлар"},{"SurahNumber":83,"VerseNumber":35,"Text":"Улар (жаннатдаги) сўриларда (кофирларнинг азобланишига) боқиб (ўтирурлар)"},{"SurahNumber":83,"VerseNumber":36,"Text":"Кофирлар ўзлари қилиб ўтган қилмишларининг жазосини олдиларми? (Албатта олдилар)"}]}