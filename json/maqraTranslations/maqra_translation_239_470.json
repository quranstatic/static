{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":94,"VerseNumber":1,"Text":"Asikuvulelanga1 isifuba sakho na (Muhammad)"},{"SurahNumber":94,"VerseNumber":2,"Text":"Sakothulela umthwalo wakho"},{"SurahNumber":94,"VerseNumber":3,"Text":"Obukusinda umqolo"},{"SurahNumber":94,"VerseNumber":4,"Text":"Saza Saphakamisa ibakala lakho"},{"SurahNumber":94,"VerseNumber":5,"Text":"Inene kubo bonke ubunzima kukho ukukhululeka"},{"SurahNumber":94,"VerseNumber":6,"Text":"Kanti, inene kubo bonke ubunzima kukho ukukhululeka"},{"SurahNumber":94,"VerseNumber":7,"Text":"Ngoko ke wakugqiba (imisebenzi yakho yosuku) zinikele kunqulo luka-Allâh"},{"SurahNumber":94,"VerseNumber":8,"Text":"Yaye beka iingcinga zakho zonke eNkosini yakho"},{"SurahNumber":95,"VerseNumber":1,"Text":"Ndifunga ngomkhiwane nangomnquma"},{"SurahNumber":95,"VerseNumber":2,"Text":"Nangentaba yeSinayi"},{"SurahNumber":95,"VerseNumber":3,"Text":"Nangesi sixeko sokhuseleko (saseMakkah)"},{"SurahNumber":95,"VerseNumber":4,"Text":"Inene umntu Samdala ngesona simo silungileyo"},{"SurahNumber":95,"VerseNumber":5,"Text":"Saphinda Samthobisela kowona mgangatho uphantsi"},{"SurahNumber":95,"VerseNumber":6,"Text":"Ngaphandle\tkwabo\tbakholwayo\tbenze\timisebenzi yobulungisa. Okwabo iya kuba ngumvuzo ongeze usilele"},{"SurahNumber":95,"VerseNumber":7,"Text":"Yintoni ke emva koku enibangela ukuba niyiphike inkolo"},{"SurahNumber":95,"VerseNumber":8,"Text":"AyingoAllâh na Oyena Mgwebi Unobuluko kubagwebi"},{"SurahNumber":96,"VerseNumber":1,"Text":"Funda! Egameni leNkosi yakho Eyadalayo"},{"SurahNumber":96,"VerseNumber":2,"Text":"Yadala umntu ngehlwili legazi"},{"SurahNumber":96,"VerseNumber":3,"Text":"Funda iNkosi yakho Inesisa"},{"SurahNumber":96,"VerseNumber":4,"Text":"Yona Yafundisa ukubhala ngosiba"},{"SurahNumber":96,"VerseNumber":5,"Text":"Yamfundisa umntu oko abengakwazi"},{"SurahNumber":96,"VerseNumber":6,"Text":"Kodwa inene umntu uyagabadela"},{"SurahNumber":96,"VerseNumber":7,"Text":"Kuba uzicingela ukuba akaxhomekekanga ntweni"},{"SurahNumber":96,"VerseNumber":8,"Text":"Inene eNkosini yakho kulapho kuza kubuyelwa khona"},{"SurahNumber":96,"VerseNumber":9,"Text":"Umbonile na lowo uthintela"},{"SurahNumber":96,"VerseNumber":10,"Text":"Umkhonzi xa ethandaza"},{"SurahNumber":96,"VerseNumber":11,"Text":"Ingaba umbona ekuso isiKhokelo kusini na"},{"SurahNumber":96,"VerseNumber":12,"Text":"Okanye uyalela (abantu) ukuba bahlonele (uAllâh)"},{"SurahNumber":96,"VerseNumber":13,"Text":"Umbonile na ukuba uphika inkolo, afulathele"},{"SurahNumber":96,"VerseNumber":14,"Text":"Akazi na ukuba uAllâh Uyambona"},{"SurahNumber":96,"VerseNumber":15,"Text":"Nakanye ukuba akayeki siya kumrhuqa ngenwele zebunzi lakhe"},{"SurahNumber":96,"VerseNumber":16,"Text":"(Ezo) nwele zebunzi lexoki"},{"SurahNumber":96,"VerseNumber":17,"Text":"Makabize koogxabakhe (bamncede) ke"},{"SurahNumber":96,"VerseNumber":18,"Text":"Thina Siya kubiza abagcini siHogo. (Baqubisane naye)"},{"SurahNumber":96,"VerseNumber":19,"Text":"Nakanye! Ungamthobeli lowo, wena, qubuda, uzisondeze (kuAllâh)"},{"SurahNumber":97,"VerseNumber":1,"Text":"Inene esi siTyhilelo Sasityhila ngoBusuku baMandla"},{"SurahNumber":97,"VerseNumber":2,"Text":"Yintoni na enokukucacisela okokuba buyintoni na uBusuku baMandla"},{"SurahNumber":97,"VerseNumber":3,"Text":"UBusuku baMandla bungcono kuneenyanga eziliwaka"},{"SurahNumber":97,"VerseNumber":4,"Text":"Ngabo kuhla iingelosi noMoya [oyiNgcwele (uJibrîl)] ngemvume ka-Allâh nemiyalelo yonke"},{"SurahNumber":97,"VerseNumber":5,"Text":"(Ngobo busuku) kuba luxolo kude kube ngoms’obomvu"},{"SurahNumber":98,"VerseNumber":1,"Text":"Abo bangakholwayo phakathi kwaBantu beNcwadi nabanquli-zithixo babengekhe bayeke (ukuba ngabahedeni) de kwafika ubungqina obucacileyo kubo"},{"SurahNumber":98,"VerseNumber":2,"Text":"UMthunywa ovela kuAllâh ecengceleza iziBhalo eziNgcwele"},{"SurahNumber":98,"VerseNumber":3,"Text":"Apho kuzo kukho iiNcwadi ezilungileyo nezithe Tye"},{"SurahNumber":98,"VerseNumber":4,"Text":"Kananjalo aBantu beNcwadi babengezontlaba zahlukane de kwafika ubungqina obucacileyo"},{"SurahNumber":98,"VerseNumber":5,"Text":"Ukanti babengayalelwanga nto yimbi ngaphandle kokukuba, banqule uAllâh, banyaniseke enkolweni yaKhe, banquleYena Yedwa, benze iSalâh (umthandazo), banikele ngeZakâh, oko ke yayiyeyona Nkolo ithe Tye"},{"SurahNumber":98,"VerseNumber":6,"Text":"Inene abo bangakholwayo phakathi kwaBantu beNcwadi nabanquli-zithixo baya kuba seMlilweni wesiHogo, ngonaphakade, bazezona zidalwa zibi"},{"SurahNumber":98,"VerseNumber":7,"Text":"Inene, ke bona abo bakholwayo, benza imisebenzi yobulungisa, bazezona zidalwa zilungileyo"},{"SurahNumber":98,"VerseNumber":8,"Text":"Umvuzo wabo oseNkosini yabo yiEdeni (uMyezo iPaladesi), ekumpompoza amanzi phantsi kwayo. Baya kuhlala apho kuyo ngonaphakade, uAllâh Uya kukholiseka ngabo nabo bakholiseke nguYe. Oko kokwabo bayoyikayo iNkosi yabo"},{"SurahNumber":99,"VerseNumber":1,"Text":"Xa umhlaba uNyikima ngokunyikima kwawo"},{"SurahNumber":99,"VerseNumber":2,"Text":"Uze\tutyekezele\tngaphandle\twonke\tumthwalo\twawo (obungaphakathi kuwo)"},{"SurahNumber":99,"VerseNumber":3,"Text":"Abantu baya kuthi: “kwenzeka ntoni na ngawo?”"},{"SurahNumber":99,"VerseNumber":4,"Text":"Ngaloo Mini uya kuchaza iindaba zawo"},{"SurahNumber":99,"VerseNumber":5,"Text":"Kuba iNkosi yakho Iya kuwutyhilela (okwenzekayo phezu kwawo)"},{"SurahNumber":99,"VerseNumber":6,"Text":"Ngaloo Mini abantu baya kuza bengamaqela athe saa, beze kuboniswa izenzo zabo"},{"SurahNumber":99,"VerseNumber":7,"Text":"Nabani\tna\tlowo\tuthe\twenza\tisenzo\tesilungileyo esingangentlantsi, uya kusibona"},{"SurahNumber":99,"VerseNumber":8,"Text":"Nalowo uthe wenza isenzo esingcolileyo esingangentlantsi, uya kusibona"},{"SurahNumber":100,"VerseNumber":1,"Text":"Ndifunga ngamahashe agabadula, akhefuzele"},{"SurahNumber":100,"VerseNumber":2,"Text":"Atakise iintlantsi zomlilo (ngamanqina awo)"},{"SurahNumber":100,"VerseNumber":3,"Text":"Ephumelelisa uhlaselo lwawo kwasekuseni"},{"SurahNumber":100,"VerseNumber":4,"Text":"Aqhumise uthuli luye kutsho emafini kusenjalo"},{"SurahNumber":100,"VerseNumber":5,"Text":"Agqobhoze, aye phambili angene esazulwini (sotshaba)"},{"SurahNumber":100,"VerseNumber":6,"Text":"Inene umntu (ongakholwayo) akanambulelo eNkosini yakhe (uAllâh)"},{"SurahNumber":100,"VerseNumber":7,"Text":"Yaye inene ulingqina lako oko (ngezenzo zakhe)"},{"SurahNumber":100,"VerseNumber":8,"Text":"Kwaye inene unobutyhuthu-tyhuthu ekuthandeni kwakhe ubutyebi"}]}