{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":100,"VerseNumber":9,"Text":"Ese ntazi ko hari igihe abari mu mva bazazurwa"},{"SurahNumber":100,"VerseNumber":10,"Text":"N’ibiri mu bituza (by’abantu) bigashyirwa ahagaragara"},{"SurahNumber":100,"VerseNumber":11,"Text":"Mu by’ukuri uwo munsi Nyagasani wabo azaba azi neza ibyabo"},{"SurahNumber":101,"VerseNumber":1,"Text":"Ikizahonda (umunsi w’imperuka)"},{"SurahNumber":101,"VerseNumber":2,"Text":"Ikizahonda ni iki"},{"SurahNumber":101,"VerseNumber":3,"Text":"Ni iki kizakumenyesha ikizahonda"},{"SurahNumber":101,"VerseNumber":4,"Text":"Ni umunsi (w’imperuka), ubwo abantu bazamera nk’ibinyugunyugu binyanyagiye"},{"SurahNumber":101,"VerseNumber":5,"Text":"N’imisozi ikamera nk’amoya (akemurwa ku matungo) atumuka"},{"SurahNumber":101,"VerseNumber":6,"Text":"Bityo, uwo umunzani we (w’ibikorwa byiza) uzaremera (bikaruta ibibi)"},{"SurahNumber":101,"VerseNumber":7,"Text":"Azaba mu buzima bw’umunezero (Ijuru)"},{"SurahNumber":101,"VerseNumber":8,"Text":"Ariko uwo umunzani we (w’ibikorwa byiza) uzaba utaremereye (bikarutwa n’ibibi)"},{"SurahNumber":101,"VerseNumber":9,"Text":"Ubuturo bwe buzaba ari mu muriro witwa Hawiya"},{"SurahNumber":101,"VerseNumber":10,"Text":"Ni iki cyawukumenyesha (umuriro wa Hawiya)"},{"SurahNumber":101,"VerseNumber":11,"Text":"Ni umuriro ugurumana bikabije"},{"SurahNumber":102,"VerseNumber":1,"Text":"Mwarangajwe no gushaka kwigwizaho ubutunzi"},{"SurahNumber":102,"VerseNumber":2,"Text":"Kugeza ubwo mugeze mu mva"},{"SurahNumber":102,"VerseNumber":3,"Text":"Oya ntibikwiye! Bidatinze muzamenya (ko ubuzima bw’imperuka ari bwo bwiza kuri mwe)"},{"SurahNumber":102,"VerseNumber":4,"Text":"Oya na none! Bidatinze muzamenya"},{"SurahNumber":102,"VerseNumber":5,"Text":"Oya! Iyo muza kugira ubumenyi budashidikanywaho (bw’ibijyanye n’iherezo ryo kurangazwa no kwigwizaho imitungo, ntimwari guhugira mu by’isi)"},{"SurahNumber":102,"VerseNumber":6,"Text":"Mu by’ukuri muzabona umuriro wa Jahiim"},{"SurahNumber":102,"VerseNumber":7,"Text":"Rwose muzawibonera imbonankubone"},{"SurahNumber":102,"VerseNumber":8,"Text":"Kandi rwose, kuri uwo munsi muzabazwa ku ngabire (mwahawe muri ku isi)"},{"SurahNumber":103,"VerseNumber":1,"Text":"Ndahiye igihe"},{"SurahNumber":103,"VerseNumber":2,"Text":"Mu by’ukuri umuntu ari mu gihombo"},{"SurahNumber":103,"VerseNumber":3,"Text":"Uretse abemeye bagakora ibikorwa byiza, bakagirana inama z’ukuri kandi bakanagirana inama zo kwihangana"},{"SurahNumber":104,"VerseNumber":1,"Text":"Ibihano bikomeye bizaba kuri buri wese unegura abandi, usebanya"},{"SurahNumber":104,"VerseNumber":2,"Text":"Urundanya imitungo agahora ayibara"},{"SurahNumber":104,"VerseNumber":3,"Text":"Yibwira ko umutungo we uzatuma abaho ubuziraherezo"},{"SurahNumber":104,"VerseNumber":4,"Text":"Oya! Mu by’ukuri azajugunywa mu muriro witwa Hutwama (ushwanyaguza)"},{"SurahNumber":104,"VerseNumber":5,"Text":"Ni iki kizakumenyesha Hutwama"},{"SurahNumber":104,"VerseNumber":6,"Text":"Ni umuriro wa Allah wenyegejwe"},{"SurahNumber":104,"VerseNumber":7,"Text":"(Uwo muriro) uzajya uzamuka ugere ku mitima (y’abazaba bawurimo)"},{"SurahNumber":104,"VerseNumber":8,"Text":"Mu by’ukuri bazaba bawufungiwemo"},{"SurahNumber":104,"VerseNumber":9,"Text":"(Baziritse) ku nkingi ndende (kugira ngo batawusohokamo)"},{"SurahNumber":105,"VerseNumber":1,"Text":"Ese (yewe Muhamadi) ntiwamenye uko Nyagasani wawe yagize abagabye igitero bari ku nzovu (baje gusenya ingoro ya al Kaabat iri i Maka)"},{"SurahNumber":105,"VerseNumber":2,"Text":"Ese umugambi wabo mubisha ntiyawuburijemo"},{"SurahNumber":105,"VerseNumber":3,"Text":"Nuko akaboherereza uruhuri rw’inyoni"},{"SurahNumber":105,"VerseNumber":4,"Text":"Zikabatera amabuye y’ibumba yacaniriwe"},{"SurahNumber":105,"VerseNumber":5,"Text":"Maze akabagira nk’ibyatsi byakanjakanjwe"},{"SurahNumber":106,"VerseNumber":1,"Text":"Kubera akamenyero k’Abakurayishi (mu mujyi wabo)"},{"SurahNumber":106,"VerseNumber":2,"Text":"No kubera amasezerano yabo arebana n’ingendo (z’ubucuruzi) zo mu gihe cy’ubukonje no mu cy’impeshyi (batekanye)"},{"SurahNumber":106,"VerseNumber":3,"Text":"Ngaho nibagaragire (Allah) Nyagasani nyir’iyi ngoro (Al Ka’abat)"},{"SurahNumber":106,"VerseNumber":4,"Text":"(We) wabagaburiye mu gihe cy’amapfa, ndetse akanabaha umutekano mu gihe cy’ubwoba"},{"SurahNumber":107,"VerseNumber":1,"Text":"Ese wamenye uhinyura umunsi w’ibihembo"},{"SurahNumber":107,"VerseNumber":2,"Text":"Uwo ni wa wundi uhutaza imfubyi"},{"SurahNumber":107,"VerseNumber":3,"Text":"Ntanashishikarize (abandi) kugaburira abakene"},{"SurahNumber":107,"VerseNumber":4,"Text":"Bityo, ibihano bikomeye biri ku basenga"},{"SurahNumber":107,"VerseNumber":5,"Text":"Ba bandi birengagiza iswala zabo (ntibazikorere ku bihe byayo byagenwe)"},{"SurahNumber":107,"VerseNumber":6,"Text":"Ba bandi bakora ibyiza bagamije kwiyerekana"},{"SurahNumber":107,"VerseNumber":7,"Text":"Kandi bakanga (gutiza) ibikoresho byo mu rugo (ababikeneye)"},{"SurahNumber":108,"VerseNumber":1,"Text":"Mu by’ukuri (yewe Muhamadi) twaguhaye (ibyiza byinshi birimo) umugezi wo mu Ijuru witwa Kawthar"},{"SurahNumber":108,"VerseNumber":2,"Text":"Bityo, ujye usali unatange ibitambo kubera Nyagasani wawe"},{"SurahNumber":108,"VerseNumber":3,"Text":"Mu by’ukuri ukwanga ni we nyakamwe (ntazigera abona ibyiza haba ku isi ndetse no ku mperuka)"},{"SurahNumber":109,"VerseNumber":1,"Text":"Vuga (yewe Muhamadi) uti “Yemwe bahakanyi"},{"SurahNumber":109,"VerseNumber":2,"Text":"Singaragira ibyo mugaragira"},{"SurahNumber":109,"VerseNumber":3,"Text":"Kandi namwe ntimugaragira uwo ngaragira"},{"SurahNumber":109,"VerseNumber":4,"Text":"Ndetse nanjye sinzigera ngaragira ibyo mugaragira"},{"SurahNumber":109,"VerseNumber":5,"Text":"Kandi namwe ntimuzigera mugaragira uwo ngaragira"},{"SurahNumber":109,"VerseNumber":6,"Text":"Mufite idini ryanyu, nanjye nkagira idini ryanjye.”"},{"SurahNumber":110,"VerseNumber":1,"Text":"Igihe ubutabazi bwa Allah (kuri wowe Muhamadi) buzaza, ndetse n’intsinzi (yo kubohora umujyi wa Maka)"},{"SurahNumber":110,"VerseNumber":2,"Text":"Nuko ukabona abantu binjira mu idini rya Allah ku bwinshi"},{"SurahNumber":110,"VerseNumber":3,"Text":"Uzasingize ikuzo rya Nyagasani wawe (aho uri hose), unamusabe imbabazi; kuko ari We Uwakira ukwicuza (kw’abagaragu be)"},{"SurahNumber":111,"VerseNumber":1,"Text":"Amaboko yombi ya Abu Lahab arakorama (kubera ko yayakoreshaga abangamira Intumwa y’Imana), ndetse na we ubwe azorame"},{"SurahNumber":111,"VerseNumber":2,"Text":"Umutungo we n’urubyaro rwe nta cyo bizamumarira"},{"SurahNumber":111,"VerseNumber":3,"Text":"Azahira mu muriro ugurumana"},{"SurahNumber":111,"VerseNumber":4,"Text":"Ndetse n’umugore we watwaraga ibiti (by’amahwa yajyaga atega mu nzira Intumwa y’Imana yanyuragamo)"},{"SurahNumber":111,"VerseNumber":5,"Text":"Mu ijosi rye (uwo mugore) hazaba hari umurunga wo mu muriro"},{"SurahNumber":112,"VerseNumber":1,"Text":"Vuga (yewe Muhamadi) uti “We ni Allah, umwe Rukumbi,”"},{"SurahNumber":112,"VerseNumber":2,"Text":"Allah, Uwishingikirizwa"},{"SurahNumber":112,"VerseNumber":3,"Text":"Ntiyabyaye kandi ntiyanabyawe"},{"SurahNumber":112,"VerseNumber":4,"Text":"Ndetse nta na kimwe ahwanye na cyo"},{"SurahNumber":113,"VerseNumber":1,"Text":"Vuga (yewe Muhamadi) uti “Niragije (Allah), Nyagasani w’umuseke”"},{"SurahNumber":113,"VerseNumber":2,"Text":"“Ngo andinde inabi y’ibyo yaremye,”"},{"SurahNumber":113,"VerseNumber":3,"Text":"“Anandinde ikibi cyo mu ijoro ryijimye igihe riguye,”"},{"SurahNumber":113,"VerseNumber":4,"Text":"“Anandinde ikibi cy’abarozikazi bahuha ku mapfundo,”"},{"SurahNumber":113,"VerseNumber":5,"Text":"“Ndetse anandinde inabi y’umunyeshyari igihe arigize.”"},{"SurahNumber":114,"VerseNumber":1,"Text":"Vuga (yewe Muhamadi) uti “Niragije (Allah), Nyagasani w’abantu,”"},{"SurahNumber":114,"VerseNumber":2,"Text":"“Umwami w’abantu,”"},{"SurahNumber":114,"VerseNumber":3,"Text":"“Imana y’abantu,”"},{"SurahNumber":114,"VerseNumber":4,"Text":"“Ngo andinde ububi bwa (shitani) yoshya gukora ibibi, nyuma ikabireka (igihe umuntu yibutse Allah),”"},{"SurahNumber":114,"VerseNumber":5,"Text":"“Yoshya imitima y’abantu gukora ibibi; ”"},{"SurahNumber":114,"VerseNumber":6,"Text":"“Yaba (shitani) yo mu majini cyangwa mu bantu.”"}]}