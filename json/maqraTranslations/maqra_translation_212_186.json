{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":54,"VerseNumber":9,"Text":"Mutãnen Nũhu sun ƙaryata, a gabãninsu, sai suka ƙaryata BawanMu, kuma suka ce: \"Shi mahaukaci ne.\" Kuma aka tsãwace shi"},{"SurahNumber":54,"VerseNumber":10,"Text":"Sabõda haka, ya kira Ubangijinsa (ya ce), \"Lalle nĩ, an rinjãye ni, sai Ka yi taimako"},{"SurahNumber":54,"VerseNumber":11,"Text":"Sai Muka bũɗe kõfõfin sama da ruwa mai zuba"},{"SurahNumber":54,"VerseNumber":12,"Text":"Kuma Muka ɓuɓɓugar da ƙasã ta zama idãnun ruwa, daɗa ruwa ya haɗu a kan wani umurni da aka riga aka ƙaddara shi"},{"SurahNumber":54,"VerseNumber":13,"Text":"Kuma Muka ɗauke Nũhu a kan (jirgi) na alluna da ƙũsõshi"},{"SurahNumber":54,"VerseNumber":14,"Text":"Tanã gudãna, a kan idãnunMu, dõmin sakamako ga wanda aka yi wa kãfircin"},{"SurahNumber":54,"VerseNumber":15,"Text":"Kuma lalle, Mun bar ta ta zama ãyã. To, Shin, akwai mai tunãni"},{"SurahNumber":54,"VerseNumber":16,"Text":"To, yãyã azãbãTa take da gargaɗiNa"},{"SurahNumber":54,"VerseNumber":17,"Text":"Kuma lalle ne, haƙĩkƙa, Mun sauƙaƙe Alƙur'ãni, dõmin tunãwa. To, shin, akwai mai tunãwa"},{"SurahNumber":54,"VerseNumber":18,"Text":"Ãdãwa sun ƙaryata, to, yãya azãbãTa take, da gargaɗiNa"},{"SurahNumber":54,"VerseNumber":19,"Text":"Lalle Mũ, Mun aika da iska mai tsananin sauti a kansu, a cikin wani yinin nahĩsa mai dõgẽwa"},{"SurahNumber":54,"VerseNumber":20,"Text":"Tanã fizgar mutãne kamar dai sũ kututturan dabĩno tumɓukakku ne"},{"SurahNumber":54,"VerseNumber":21,"Text":"To, yãya azãbãTa take da gargaɗiNa"},{"SurahNumber":54,"VerseNumber":22,"Text":"Kuma lalle ne, haƙiƙa Mun sauƙaƙe Alƙur'ani, dõmin tunãwa. To, shin, akwai mai tunãwa"},{"SurahNumber":54,"VerseNumber":23,"Text":"Samũdãwa sun ƙaryata game da gargaɗin"},{"SurahNumber":54,"VerseNumber":24,"Text":"Sai suka ce: \"Wani mutum daga cikinmu, shi kaɗai, wai mu bĩ shi! Lalle mũ a lõkacin, haƙĩƙa mun shiga wata ɓata da haukã"},{"SurahNumber":54,"VerseNumber":25,"Text":"Shin, an jẽfa masa Manzancin ne, a tsakãninmu? Ã'a, shĩ dai gawurtaccen maƙaryaci ne mai girman kai"},{"SurahNumber":54,"VerseNumber":26,"Text":"Zã su sani a gõbe, wãne ne gawurtaccen mai ƙaryar, mai girman kan"},{"SurahNumber":54,"VerseNumber":27,"Text":"Lalle Mũ, mãsu aikãwa da rãƙumar ne, ta zame musu fitina, sai ka tsare su da kallo, kuma ka yi haƙuri"},{"SurahNumber":54,"VerseNumber":28,"Text":"Kuma ka bã su lãbãri cẽwa ruwa rababbe ne a tsakãninsu (da rãƙumar), kõwane sha, mai shi yanã halartar sa"},{"SurahNumber":54,"VerseNumber":29,"Text":"Sai suka kira abokinsu, sai ya karɓa, sa'an nan ya sõke ta"},{"SurahNumber":54,"VerseNumber":30,"Text":"To, yãya azãbaTa take da gargaɗiNa"},{"SurahNumber":54,"VerseNumber":31,"Text":"Lalle Mũ, Mun aika tsãwa guda a kansu, sai suka kasance kamar yãyin mai shinge"},{"SurahNumber":54,"VerseNumber":32,"Text":"Kuma lalle ne, haƙĩƙa, Mun sauƙaƙe Alƙur'ani, dõmin tunãwa. To, shin, akwai mai tunãwa"},{"SurahNumber":54,"VerseNumber":33,"Text":"Mutãnen Lũɗu sun ƙaryata, game da gargaɗi"},{"SurahNumber":54,"VerseNumber":34,"Text":"Lalle Mun aika iskar tsakuwa a kansu, fãce mabiyan Lũɗu, Mun tsirar da su a lõkacin asuba"},{"SurahNumber":54,"VerseNumber":35,"Text":"Sabõda wata ni'ima ta daga gare Mu. Kamar haka Muke sãka wa wanda ya gõde"},{"SurahNumber":54,"VerseNumber":36,"Text":"Kuma lalle, haƙĩƙa, ya yi musu gargaɗin damƙarMu, sai suka yi musu game da gargaɗin"},{"SurahNumber":54,"VerseNumber":37,"Text":"Kuma lalle haƙĩƙa, su, sun nẽme shi ta wajen bãƙinsa, sai Muka shãfe idãnunsu. \"To, ku ɗanɗani azãbaTa da gargaɗĩNa"},{"SurahNumber":54,"VerseNumber":38,"Text":"Kuma lalle, haƙĩƙa, wata azãba matabbaciya tã wãye musu gari da yãƙi, tun da sãfe"},{"SurahNumber":54,"VerseNumber":39,"Text":"To, ku ɗanɗani azãbãTa da gargaɗĩNa"},{"SurahNumber":54,"VerseNumber":40,"Text":"Kuma lalle ne, haƙĩƙa, Mun sauƙaƙe Alƙur, ani dõmin tunãwa. To, shin, akwai mai tunãwa"},{"SurahNumber":54,"VerseNumber":41,"Text":"Kuma lalle, haƙĩƙa, gargaɗin ya jẽ wa mabiyan Fir'auna"},{"SurahNumber":54,"VerseNumber":42,"Text":"Sun ƙaryata game da ãyõyinMu, dukansu sai Muka kãma su, irin kãmun Mabuwãyi, Mai ĩkon yi"},{"SurahNumber":54,"VerseNumber":43,"Text":"Shin, kãfiranku ne mafi alhẽri daga waɗancan, ko kuwa kunã da wata barã'a a cikin littattafai"},{"SurahNumber":54,"VerseNumber":44,"Text":"Kõ zã su ce: \"Mũ duka mãsu haɗa ƙarfi ne dõmin cin nasara"},{"SurahNumber":54,"VerseNumber":45,"Text":"Zã a karya tãron, kuma su jũya bãya dõmin gudu"},{"SurahNumber":54,"VerseNumber":46,"Text":"Ã'a, Sã'a ita cẽ lõkacin wa'adinsu, kuma Sã'ar tã fi tsananin masĩfa, kuma ta fiɗãci"},{"SurahNumber":54,"VerseNumber":47,"Text":"Lalle ne, mãsu laifi sunã a cikin ɓata da hauka"},{"SurahNumber":54,"VerseNumber":48,"Text":"Rãnar da zã a jã su a cikin wuta a kan fuskõkinsu. \"Ku ɗanɗani shãfar wutar Saƙar"},{"SurahNumber":54,"VerseNumber":49,"Text":"Lalle Mũ, kõwane irin abu Mun halitta shi a kan tsãri"},{"SurahNumber":54,"VerseNumber":50,"Text":"Kuma umurninMu bai zamo ba fãce da kalma ɗaya, kamar walƙãwar ido"},{"SurahNumber":54,"VerseNumber":51,"Text":"Kuma lalle ne haƙĩƙa, Mun halaka irin gayyarku. To, shin, akwai mai tunãni"},{"SurahNumber":54,"VerseNumber":52,"Text":"Kuma kõwane abu, da suka aikata shi, yanã a cikin littattafai"},{"SurahNumber":54,"VerseNumber":53,"Text":"Kuma dukkan ƙarami da babba, rubutacce ne"},{"SurahNumber":54,"VerseNumber":54,"Text":"Lalle mãsu taƙawa sunã a cikin gidãjen Aljanna da kõguna"},{"SurahNumber":54,"VerseNumber":55,"Text":"A cikin mazaunin gaskiya, wurin Mai ikon yi, Mai iya zartaswa"}]}