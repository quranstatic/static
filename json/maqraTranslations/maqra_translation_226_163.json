{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":68,"VerseNumber":1,"Text":"نون، سوگند به قلم و آنچه مى‌نويسند،"},{"SurahNumber":68,"VerseNumber":2,"Text":"كه تو به نعمت پروردگارت- نبوت و رسالت- ديوانه نيستى"},{"SurahNumber":68,"VerseNumber":3,"Text":"و هر آينه تو راست مزد بى‌پايان"},{"SurahNumber":68,"VerseNumber":4,"Text":"و هر آينه تويى بر خويى بس بزرگ"},{"SurahNumber":68,"VerseNumber":5,"Text":"پس زودا كه ببينى و آنها نيز ببينند،"},{"SurahNumber":68,"VerseNumber":6,"Text":"كه كدامين شما ديوانه و شوريده است"},{"SurahNumber":68,"VerseNumber":7,"Text":"همانا پروردگارت داناتر است به كسى كه از راه او گم گشته و داناتر است به ره‌يافتگان"},{"SurahNumber":68,"VerseNumber":8,"Text":"پس دروغ‌انگاران را فرمان مبر"},{"SurahNumber":68,"VerseNumber":9,"Text":"دوست دارند كه نرمى كنى تا نرمى كنند"},{"SurahNumber":68,"VerseNumber":10,"Text":"و هر بسيار سوگند خورنده خوار و بى‌ارزشى را فرمان مبر،"},{"SurahNumber":68,"VerseNumber":11,"Text":"كه عيبجو، بدگو، رونده به سخن‌چينى،"},{"SurahNumber":68,"VerseNumber":12,"Text":"بازدارنده نيكى، از حد درگذرنده، گنه‌پيشه،"},{"SurahNumber":68,"VerseNumber":13,"Text":"[و] پس از اين همه، سختدل و درشت‌خو و بى‌تبار است"},{"SurahNumber":68,"VerseNumber":14,"Text":"از آن رو كه داراى مال و پسران است"},{"SurahNumber":68,"VerseNumber":15,"Text":"چون آيات ما بر او خوانده شود گويد: افسانه‌هاى پيشينيان است"},{"SurahNumber":68,"VerseNumber":16,"Text":"بر خرطوم- بينى- او داغ خواهيم نهاد"},{"SurahNumber":68,"VerseNumber":17,"Text":"ما آنها- اهل مكه- را بيازموديم- به آنها نعمت داديم ولى كفر ورزيدند- چنانكه خداوندان آن بوستان را آزموديم آنگاه كه سوگند خوردند كه هر آينه بامداد پگاه- پنهان از مستمندان- ميوه آن را خواهيم چيد"},{"SurahNumber":68,"VerseNumber":18,"Text":"و استثنا نكردند- نگفتند اگر خداى خواهد"},{"SurahNumber":68,"VerseNumber":19,"Text":"پس شبانگاه كه خفته بودند آفتى از سوى پروردگارت بر گرد آن"},{"SurahNumber":68,"VerseNumber":20,"Text":"پس مانند باغى شد كه ميوه آن چيده و بريده باشند- درختانش سوخته و سياه شد"},{"SurahNumber":68,"VerseNumber":21,"Text":"پس بامدادان يكديگر را ندا دادند"},{"SurahNumber":68,"VerseNumber":22,"Text":"اگر ميوه‌چين هستيد پگاه به كشتزار خود در آييد"},{"SurahNumber":68,"VerseNumber":23,"Text":"پس به راه افتادند و با هم آهسته مى‌گفتند"},{"SurahNumber":68,"VerseNumber":24,"Text":"امروز مبادا درويشى در آن"},{"SurahNumber":68,"VerseNumber":25,"Text":"و پگاه برفتند بدين آهنگ كه بر [چيدن و] منع درويشان توانايند"},{"SurahNumber":68,"VerseNumber":26,"Text":"پس چون آن را ديدند- خشك و سوخته- گفتند: هر آينه ما گمراهيم- اين باغ ما نيست"},{"SurahNumber":68,"VerseNumber":27,"Text":"[نه،] بلكه ما ناكام شده‌ايم"},{"SurahNumber":68,"VerseNumber":28,"Text":"بهترينشان- به خِرَد و ميانه‌روى- گفت: آيا شما را نگفتم: چرا خداى را به پاكى ياد نمى‌كنيد؟"},{"SurahNumber":68,"VerseNumber":29,"Text":"گفتند: پاك است پروردگار ما، همانا ما ستمكار بوده‌ايم"},{"SurahNumber":68,"VerseNumber":30,"Text":"پس برخى از ايشان بر برخ ديگر سرزنش‌كنان روى آورده،"},{"SurahNumber":68,"VerseNumber":31,"Text":"گفتند: واى بر ما، همانا ما سركش بوده‌ايم"},{"SurahNumber":68,"VerseNumber":32,"Text":"اميد است پروردگار ما بهتر از آن را به ما باز دهد، ما به پروردگارمان گراينده‌ايم"},{"SurahNumber":68,"VerseNumber":33,"Text":"چنين است عذاب [اين جهانى‌]، و هر آينه عذاب آن جهان بزرگتر است، اگر مى‌دانستند"},{"SurahNumber":68,"VerseNumber":34,"Text":"همانا پرهيزگاران را نزد پروردگارشان بهشتهاى پرنعمت است"},{"SurahNumber":68,"VerseNumber":35,"Text":"پس آيا مسلمانان- گردن‌نهادگان- را همچون بزهكاران مى‌سازيم- يكسان و برابر-؟"},{"SurahNumber":68,"VerseNumber":36,"Text":"شما را چيست؟! چگونه داورى مى‌كنيد؟"},{"SurahNumber":68,"VerseNumber":37,"Text":"يا مگر شما را كتابى است كه در آن مى‌خوانيد،"},{"SurahNumber":68,"VerseNumber":38,"Text":"كه شما راست در آن [جهان‌] هر چه گزينيد؟"},{"SurahNumber":68,"VerseNumber":39,"Text":"يا مگر شما را بر ما پيمانهايى است رسا و پيوسته تا روز رستاخيز، كه هر چه حكم كنيد شما را باشد؟"},{"SurahNumber":68,"VerseNumber":40,"Text":"از آنها بپرس كه كدامشان ضامن اين [دعوى‌] اند"},{"SurahNumber":68,"VerseNumber":41,"Text":"يا مگر ايشان را انبازانى است- بتها و معبودانى جز خدا كه پشتيبان آنها باشند-؟! پس اگر راستگويند انبازان خويش بيارند،"},{"SurahNumber":68,"VerseNumber":42,"Text":"در روزى كه كار [بر كافران‌] سخت و دشوار شود، و آنان به سجود خوانده شوند ولى نتوانند"},{"SurahNumber":68,"VerseNumber":43,"Text":"در حالى كه ديدگانشان از ترس فروشده، خوارى و زبونى آنها را فرو گرفته است و همانا به سجود خوانده مى‌شدند و حال آنكه تندرست بودند- مى توانستند سجده كنند ولى اجابت نمى‌كردند"},{"SurahNumber":68,"VerseNumber":44,"Text":"پس مرا با كسانى كه اين سخن- قرآن- را دروغ مى‌انگارند واگذار آنها را اندك اندك و پايه پايه از آنجا كه ندانند فرو گيريم- به هلاكت و نابودى كشانيم"},{"SurahNumber":68,"VerseNumber":45,"Text":"و آنان را مهلت دهم، كه تدبير من استوار است"},{"SurahNumber":68,"VerseNumber":46,"Text":"يا مگر از آنان مزدى مى‌خواهى كه از تاوان گرانبارند؟"},{"SurahNumber":68,"VerseNumber":47,"Text":"يا مگر نزدشان علم غيب است كه [آن را] مى‌نويسند- و به ديگران مى‌دهند-؟"},{"SurahNumber":68,"VerseNumber":48,"Text":"پس بر حكم پروردگار خود شكيبايى كن و مانند صاحب ماهى- يونس- مباش آنگاه كه با دلى پراندوه [در شكم ماهى‌] ندا داد"},{"SurahNumber":68,"VerseNumber":49,"Text":"اگر نه آن بود كه نعمتى- بخشايش و نيكو داشتى- از پروردگارش او را دريافت هر آينه به صحرايى بى‌گياه افكنده مى‌شد و نكوهيده مى‌بود"},{"SurahNumber":68,"VerseNumber":50,"Text":"پس پروردگارش او را برگزيد و از نيكان و شايستگانش ساخت"},{"SurahNumber":68,"VerseNumber":51,"Text":"و هر آينه نزديك است آنان كه كافر شدند- چون قرآن را شنيدند- كه مى‌خواندى- تو را با چشمهاى خود بلغزانند و بيفكنند و مى‌گويند: همانا او ديوانه است"},{"SurahNumber":68,"VerseNumber":52,"Text":"و نيست اين [قرآن‌] مگر ياد و پندى براى جهانيان"}]}