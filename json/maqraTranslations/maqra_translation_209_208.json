{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":51,"VerseNumber":31,"Text":"Ibrahim takon, \"Kawaji punika panjenengan dipun utus punapa"},{"SurahNumber":51,"VerseNumber":32,"Text":"Para Malaikat padha mangsuli, \"Kula diutus numpes para kafir ummatipun Luth"},{"SurahNumber":51,"VerseNumber":33,"Text":"Kula kakersakaken jawahi sela utawi banon dhateng tiyang kafir wau"},{"SurahNumber":51,"VerseNumber":34,"Text":"Sela wau sampun dipun cireni dening Pangeran panjenengan kangge (nyirnakaken) para tiyang tumindak kesangetan. (Selanipun sampun dipun paringi nami - nami ingkang badhe kataman sela wau)"},{"SurahNumber":51,"VerseNumber":35,"Text":"Sapunika kula perlu nyingkiraken para mukmin ingkang sami wonten ngriku"},{"SurahNumber":51,"VerseNumber":36,"Text":"Salebethipun kitha mriku kula boten manggih kajawi namung satunggal griyanipun tiyang ingkang sampun sumarah (Islam)"},{"SurahNumber":51,"VerseNumber":37,"Text":"Kula lajeng nilar tetilas wonten ngriku supados dados ayat tandha yektosipun (anggen kula numpes ummatipun Luth) dadosa penget dhateng para tiyang ingkang ajrih siksa ingkang nyakiti"},{"SurahNumber":51,"VerseNumber":38,"Text":"Dene cerita lakone Musa uga dadi tandha yekti maneh yaiku anggone Ingsun utus nyurup - nyurupake marang Fir'aun kanthi tandha yekti kang cetha"},{"SurahNumber":51,"VerseNumber":39,"Text":"Fir'aun sabalane padha maido, pangucape, \"Musa iku yen dudu juru sihir ya wong edan"},{"SurahNumber":51,"VerseNumber":40,"Text":"Fir'aun lan sabalane padha ingsun tumpes sarana disilepake ana segara, sebab dheweke nindakake gaweyan kang hina"},{"SurahNumber":51,"VerseNumber":41,"Text":"Lan maneh lelakone wong 'Aad uga dadi tandha yekti nalika Ingsun ditekani angin kang ngrusakake"},{"SurahNumber":51,"VerseNumber":42,"Text":"Angin mau manwa nerjang wong 'Aad utawa darbeke, endi kang katrajang mesthi katiwasan"},{"SurahNumber":51,"VerseNumber":43,"Text":"Cerita tumpese wong Tsamud (ya dadi tandha yekti sawise belih ontaning Allah) banjur didhawuhi padha bungah - bungaha nganti tekan mangsane"},{"SurahNumber":51,"VerseNumber":44,"Text":"Wong Tsamud mau wis kebacut gumedhe, nglakoni dhawuhe Pangerane, mulane banjur tumpes dening bledheg kabeh padha deleng dheweke"},{"SurahNumber":51,"VerseNumber":45,"Text":"Sawise katekan siksa (wong Tsamud) ora bisa ngadek lan mlaku ora ana kang katulungan"},{"SurahNumber":51,"VerseNumber":46,"Text":"Sadurunge Ingsun numpes ummate Nuh, awit padha duraka kafir"},{"SurahNumber":51,"VerseNumber":47,"Text":"Langit Ingsun tekake kelawan kuasaningsun, Ingsun iki kuasa kang sabenere"},{"SurahNumber":51,"VerseNumber":48,"Text":"Dene bumi iku Ingsun gawe gelar, Ingsun iki becik - becike kang hanggelar"},{"SurahNumber":51,"VerseNumber":49,"Text":"Samu barang kang dumadi iku akeh kang Ingsun gawe jodhon (lanang - wadon) supaya sira padha mikir"},{"SurahNumber":51,"VerseNumber":50,"Text":"Mulane padha gelis (age - age) ngistokake dhwuhing Allah Ingsun iki ngelingake kelawan cetha terang saka Allah"},{"SurahNumber":51,"VerseNumber":51,"Text":"Lan aja padha mangro tingal mangeran liyane Allah, Ingsun iki ngelingake kelawan cetha terang saka Allah"},{"SurahNumber":51,"VerseNumber":52,"Text":"Mangkono uga wong kuna saben katekan Rasul mesthi padha ngucap, \"Kang ngaku Rasul iku yen ora juru sihir hiya wong edan"},{"SurahNumber":51,"VerseNumber":53,"Text":"Apa dheweke padha mekas marang liyane padha dikon ngucap hala marang Rasul? Wong kang ngucap mangkono iku tetep wong padha kesasar"},{"SurahNumber":51,"VerseNumber":54,"Text":"Mulane padha malengosa marang wong mangkono mau sira wis ora kahinan awit wis mratakake dhawuh"},{"SurahNumber":51,"VerseNumber":55,"Text":"Lan sira tetap ngelingake awit pepiling iku migunani marang wong mukmin"},{"SurahNumber":51,"VerseNumber":56,"Text":"Anggoningsun gawe jin lan manungsa karsaningsun supaya padha bektia marang Ingsun"},{"SurahNumber":51,"VerseNumber":57,"Text":"Titah mau ora Ingsun kersakkae golek rizki konjuk ing Ingsun, lan Ingsun oran ngersakake kanggo ngingoni aku"},{"SurahNumber":51,"VerseNumber":58,"Text":"Satemene Allah iku paring rizki tur prakosa banget"},{"SurahNumber":51,"VerseNumber":59,"Text":"Sarupane wong kang nganiaya awake dhewe iku duwe bagian siksa kaya bageyan kancane wong kafir kuna (kang wis padha tumpes) dadi wis ora anggege siksa"},{"SurahNumber":51,"VerseNumber":60,"Text":"Siksa kang abot patrapane para wong kafir besuk qiyamat kang wis ditemokake dening Allah"},{"SurahNumber":52,"VerseNumber":1,"Text":"Demi gunung Thur"},{"SurahNumber":52,"VerseNumber":2,"Text":"Demi Kitab Qur'an kang tinulis"},{"SurahNumber":52,"VerseNumber":3,"Text":"Ana ing papan kang gumelar"},{"SurahNumber":52,"VerseNumber":4,"Text":"Demi \"Baitul Makmur\" (Omah kang dimulyakake)"},{"SurahNumber":52,"VerseNumber":5,"Text":"Demi payon kang dhuwur (langit)"},{"SurahNumber":52,"VerseNumber":6,"Text":"Demi segara kang banyune agung"},{"SurahNumber":52,"VerseNumber":7,"Text":"Siksaning Allah Pangeranira kelakon temenan"},{"SurahNumber":52,"VerseNumber":8,"Text":"Siksa mau ora ana kang bisa nulak"},{"SurahNumber":52,"VerseNumber":9,"Text":"Kelakone besuk dina qiyamat nalika langit obah lan mubeng"},{"SurahNumber":52,"VerseNumber":10,"Text":"Lan gunung - gunung padha mlaku"},{"SurahNumber":52,"VerseNumber":11,"Text":"Ing dina iku siksa kang abot dadi patrapane wong kang padha maido (Rasul)"},{"SurahNumber":52,"VerseNumber":12,"Text":"Kang padha ketungkul nglakoni barang kang luput"},{"SurahNumber":52,"VerseNumber":13,"Text":"Hiya iku nalikane wong kafir padha dijorokake marang neraka jahannam"},{"SurahNumber":52,"VerseNumber":14,"Text":"Sarta didhawuhi, iki neraka kang padha sira paido biyen"},{"SurahNumber":52,"VerseNumber":15,"Text":"Apa iki sihir, apa pandelengira rusak dadi ora weruh"},{"SurahNumber":52,"VerseNumber":16,"Text":"Padha rasakna piye rasane sira bantah panase utawa ora, iku padha wae, kang dipatrapi siksa neraka iku kaluputan kang wis sira lakoni biyen"},{"SurahNumber":52,"VerseNumber":17,"Text":"Para wong kang padha bekti ing Allah padha ana suwarga panggonan kapenak"},{"SurahNumber":52,"VerseNumber":18,"Text":"Padha enak - enak nampani ganjaran paringe Pangeran sarta direksa ora kecemplung neraka jahannam"},{"SurahNumber":52,"VerseNumber":19,"Text":"Padha tampa dhawuh padha mangana lan ngombea, kelawan enak ana suwarga ganjarane penggawe becik kang wis sira lakoni biyen"},{"SurahNumber":52,"VerseNumber":20,"Text":"Wong ing suwarga padha linggih sendhen ing kursi kang ditata jejer - jejer, lan padha Ingsun dhawuhake widadari kang mripate blalak - blalak"},{"SurahNumber":52,"VerseNumber":21,"Text":"Wong - wong kang percaya ing Allah kang anake ngatur melu manut percaya anak mau Ingsun helokake bapakne, diganjar padha ganjarane Bapa tanpa disuda sethitik - sethitika. Saben manungsa iku gandhenge karo ngamal sing ditindakake"},{"SurahNumber":52,"VerseNumber":22,"Text":"Wong ing suwarga padha Ingsun paringi tambahan woh - wohan lan daging kang dipingini"},{"SurahNumber":52,"VerseNumber":23,"Text":"Ana ing suwarga dheweke padha rebutan gelas kang isine tanpa agawe mendem lan ora dadi pasulayan apa dene anggone ngombe ora duraka"}]}