{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":72,"VerseNumber":1,"Text":"Айт (о, Мухаммад) “Мага (Аллаһ Тааладан мындай деген) вахий келди: Жиндерден бир жамааты (Кураанды) угушту жана (бири-бирине мындай) дешти: “Биз ажаайып Кураан? уктук"},{"SurahNumber":72,"VerseNumber":2,"Text":"Ал Туура Жолго баштайт экен. Биз ага ыйман келтирдик. Эми, биз Раббибизге эч кимди шерик кылбайбыз"},{"SurahNumber":72,"VerseNumber":3,"Text":"Чынында Раббибиздин кудурети бийик (жана) Ал (Өзүнө) аял да, перзент да туткан эмес"},{"SurahNumber":72,"VerseNumber":4,"Text":"Чынында, биздин акмактарыбыз Аллаһ жөнүндө акылга сыйбаган (жалган) сөздөрдү айтышат"},{"SurahNumber":72,"VerseNumber":5,"Text":"Биз болсо, инсандар менен жиндер Аллаһка (Анын улуулугуна жарашпаган) жалган сөздөрдү эч качан доомат кылбайт деп ойлочубуз"},{"SurahNumber":72,"VerseNumber":6,"Text":"Көрсө, инсандардан кээ бир адамдар кээ бир жиндерден коргоо сурашат экен. Натыйжада алар (жиндер) алардын коркуусун (дагы да) көбөйтүп коюшат"},{"SurahNumber":72,"VerseNumber":7,"Text":"Алар (жиндердин арасындагы каапырлар) дагы силер(дин араңардагы каапырлар) күмөн кылгандай Аллаһ эч кимди эч качан кайра тирилтире албайт деп ойлошот"},{"SurahNumber":72,"VerseNumber":8,"Text":"Биз асманга тырмышканда, аны (периштелерден турган) корукчулар жана оттуу жылдыздар менен толо экенин көрдүк"},{"SurahNumber":72,"VerseNumber":9,"Text":"Мурун биз асмандагы тыңшоочу орундарга олтуруп (кайып кабарын угуп) алаар элек. Эми болсо, ким угууга аракет кылса аңдып-күтүп турган оттуу жылдызга жолугат"},{"SurahNumber":72,"VerseNumber":10,"Text":"Жана биз (асмандагы кайып илиминде) жердеги кишилерге жамандык белгилендиби же Раббиси аларга жакшылык кааладыбы, биле албай калабыз"},{"SurahNumber":72,"VerseNumber":11,"Text":"Биздин арабызда (ыймандуу) жакшыларыбыз да, андан башкачаларыбыз да бар. Биз ар кандай жолдогулар элек"},{"SurahNumber":72,"VerseNumber":12,"Text":"Жана биз аныгында (төмөндөгү чындыкка) ынандык: Биз эч качан жер бетинде (же асманда) Аллаһты алсыз кыла албайт экенбиз жана Андан качып да кете албайт экенбиз.”"},{"SurahNumber":72,"VerseNumber":13,"Text":"Биз (Кураандагы) Туура Жолду укканыбызда ага ыйман келтирдик. Ким Раббисине ыйман келтирсе (жасаган сооп иштери) кемитип коюлуудан жана (күнөөлөрүнүн) көбөйтүп коюлуусунан коркпойт"},{"SurahNumber":72,"VerseNumber":14,"Text":"Биздин арабызда мусулмандар да бар (ислам жолунан) адашкандар да бар. Эми ким исламга кирген болсо, анда алар туура багытты тандап алышыптыр"},{"SurahNumber":72,"VerseNumber":15,"Text":"Ал эми, адашкандар (демек алар) тозокко отун болгондор"},{"SurahNumber":72,"VerseNumber":16,"Text":"Эгер алар (исламдык) жолдо түз жүрсө мол суу менен сугарабыз"},{"SurahNumber":72,"VerseNumber":17,"Text":"аларды сынаш үчүн.! Жана (ошондо) ким Раббисинин эскертүүсүнөн (Кураандан) жүз бурса, (Аллаһ) аны оор азапка жолуктурат"},{"SurahNumber":72,"VerseNumber":18,"Text":"(Бардык) мечиттер Аллаһка ибадат кылуу үчүн! Силер Аллаһка кошуп башка “кудайларга” дуба кылбагыла"},{"SurahNumber":72,"VerseNumber":19,"Text":"Аллаһтын пендеси (Мухаммад Кураан окуу менен) Аллаһка дуба кылып турганда (жиндер жабалактап келип) бири-бирин басып-тебелеп таштоого аз калды"},{"SurahNumber":72,"VerseNumber":20,"Text":"Айт (о, Мухаммад!): “Мен жалаң өзүмдүн Раббиме гана дуба (ибадат) кыламын жана Ага эч нерсени шерик кылбаймын”"},{"SurahNumber":72,"VerseNumber":21,"Text":"Айт: “Силерге зыян жеткирүү да, пайда келтирүү да менин колуман келбейт”"},{"SurahNumber":72,"VerseNumber":22,"Text":"(Дагы) айт: “(Эгер мен күнөө иш кылчу болсом) мени Аллаһтын азабынан эч ким сактап кала албайт жана мен эч качан (жалынып баруу үчүн) Андан башка коргоочу таба албаймын"},{"SurahNumber":72,"VerseNumber":23,"Text":"(Менин колумда) Аллаһ тарабынан (келген кабарларды) жеткирүү жана Анын пайгамбарлыгы гана (бар) Ким Аллаһ жана пайгамбарына күнөө кылса, ага тозок оту даяр! Ал жерде түбөлүк калышат"},{"SurahNumber":72,"VerseNumber":24,"Text":"Алар өздөрүнө убада кылынган нерсени (азапты) көргөндө, кимдин колдоочусу алсызыраак жана саны азыраак экенин билип алышат"},{"SurahNumber":72,"VerseNumber":25,"Text":"Айт: ”Силерге убада кылынган нерсе жакынбы же Раббим ага алыс мөөнөт койгонбу, билбеймин”"},{"SurahNumber":72,"VerseNumber":26,"Text":"Кайыпты билүүчү (Аллаһ!) Ал Өз кайыбын эч кимге билдирбейт"},{"SurahNumber":72,"VerseNumber":27,"Text":"Бирок, Өзү каалаган пайгамбар(лар)га гана билдирет. Албетте, Аллаһ анын (пайгамбардын) алды жана арты жагынан (периште) коргоочуларды дайындайт"},{"SurahNumber":72,"VerseNumber":28,"Text":"(Мухаммад төмөнкүлөрдү) билиши үчүн: (периштелер) Раббисинин кабарларын (жиндерден коргоп) жеткизишкен жана (Раббиси) алардын (бардык) абалдарын билип, бардык нерселерди эсеп-китеп кылып койгон"},{"SurahNumber":73,"VerseNumber":1,"Text":"О, оронуп жаткан киши"},{"SurahNumber":73,"VerseNumber":2,"Text":"Түндөсү тур (жана ибадат кыл!?) Бир аз гана бөлүгүндө-жарымында (уктасаң) мейли"},{"SurahNumber":73,"VerseNumber":3,"Text":"Же болбосо, (уйкуну) андан (жарымдан) аз гана кемит"},{"SurahNumber":73,"VerseNumber":4,"Text":"Же бир аз кош жана Кураанды кыраатын келиштирип оку!“"},{"SurahNumber":73,"VerseNumber":5,"Text":"Биз жакында сага салмактуу Сөздү (Кураанды) түшүрөбүз"},{"SurahNumber":73,"VerseNumber":6,"Text":"Түңкү убакыттар(да ибадат кылуу жана Кураан окуунун көңүлгө) тамгалануусу катуураак жана сөзү туурараак"},{"SurahNumber":73,"VerseNumber":7,"Text":"Күндүзүндө болсо сенин узун убарагерчилигиң бар"},{"SurahNumber":73,"VerseNumber":8,"Text":"(Кураан окуганыңда “Бисмиллахир Рахмаанир Рахийм” деп) Раббиңдин ысымын эсте жана ал үчүн (дүйнөлүк ойлордон) толук үзүл"},{"SurahNumber":73,"VerseNumber":9,"Text":"(Аллаһ) Чыгыштын жана Батыштын Раббиси! Андан башка сыйынууга татыктуу кудай жок! Демек, (О, Мухаммад) сен Аны гана (өзүңө) таяныч кылып ал"},{"SurahNumber":73,"VerseNumber":10,"Text":"(О, Мухаммад) алардын айткандарына сабыр кыл жана алардан акырын гана алыс боло тур"},{"SurahNumber":73,"VerseNumber":11,"Text":"(Динди) жалган деген байлык-мансап ээлерин Мага кой жана аларга бир аз мөөнөт бер"},{"SurahNumber":73,"VerseNumber":12,"Text":"Биздин алдыбызда аларга арналган оор кишендер жана алоолонгон от бар"},{"SurahNumber":73,"VerseNumber":13,"Text":"Жана тикенектүү тамак менен жан ооруткан азап бар"},{"SurahNumber":73,"VerseNumber":14,"Text":"Ал (Кыямат) күнү жер менен тоолор титиреп, тоолор (суудай) аккан кумдөбөлөргө айланат"},{"SurahNumber":73,"VerseNumber":15,"Text":"(Эй, Макка каапырлары!) Биз Фираунга (Муса) пайгамбарды жибергенибиз сыяктуу, силерге да (Мухаммад) пайгамбарды жибердик. (Ал) силерге күбө болуп турат"},{"SurahNumber":73,"VerseNumber":16,"Text":"Фираун айгамбарга каршы чыкты эле, Биз аны катуу (азап менен) алып койдук"},{"SurahNumber":73,"VerseNumber":17,"Text":"Эгер каапыр болсоңор жаш балдардын чачын агартып жибере турган Күндөн кантип сактана аласыңар"},{"SurahNumber":73,"VerseNumber":18,"Text":"Ал (коркунучтуу Күндөгү кыйроолор) себептүү асман дагы барчаланып кетет! Анын (Аллаһтын) убадасы аткарылат"},{"SurahNumber":73,"VerseNumber":19,"Text":"Албетте, бул(айтылганд)ар эскертүү гана. Ким кааласа Раббисине (алып баруучу туура) жолду (тандап) алат.”"}]}