{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":68,"VerseNumber":1,"Text":"นูน ขอสาบานด้วยปากกา และสิ่งที่พวกเขาขีดเขียน"},{"SurahNumber":68,"VerseNumber":2,"Text":"ด้วยความโปรดปรานแห่งพระเจ้าของเจ้า เจ้ามิได้เป็นผู้เสียสติ"},{"SurahNumber":68,"VerseNumber":3,"Text":"และแท้จริงสำหรับเจ้านั้นมีรางวัลอย่างมิขาดสาย"},{"SurahNumber":68,"VerseNumber":4,"Text":"และแท้จริง เจ้านั้นอยู่บนคุณธรรมอันยิ่งใหญ่"},{"SurahNumber":68,"VerseNumber":5,"Text":"แล้วเจ้าจะได้เห็นและพวกเขาก็จะได้เห็น"},{"SurahNumber":68,"VerseNumber":6,"Text":"ว่าผู้ใดในหมู่พวกเจ้าคือผู้วิกลจิริต"},{"SurahNumber":68,"VerseNumber":7,"Text":"แท้จริงพระเจ้าของเจ้านั้นพระองค์ทรงรู้ดียิ่งถึงผู้ที่หลงจากทางของพระองค์ และพระองค์ทรงรู้ดียิ่งถึงผู้ที่อยู่ในแนวทางที่ถูกต้อง"},{"SurahNumber":68,"VerseNumber":8,"Text":"ดังนั้นเจ้าอย่าได้ปฏิบัติตามบรรดาผู้ปฏิเสธเลย"},{"SurahNumber":68,"VerseNumber":9,"Text":"พวกเขาใคร่ที่จะเห็นว่า หากเจ้าอ่อนข้อ แล้วพวกเขาก็จะอ่อนข้อตาม"},{"SurahNumber":68,"VerseNumber":10,"Text":"และเจ้าอย่าปฏิบัติตามทุกคนที่เป็นนักสาบานที่ต่ำช้า"},{"SurahNumber":68,"VerseNumber":11,"Text":"ผู้นินทาตระเวนใส่ร้ายผู้อื่น"},{"SurahNumber":68,"VerseNumber":12,"Text":"ผู้ขัดขวางการทำความดี ผู้อธรรมทำร้ายบาปหนา"},{"SurahNumber":68,"VerseNumber":13,"Text":"เป็นคนหยาบคายเลวทราม ยิ่งกว่านั้นยังเป็นคนต่ำช้าแปลกปลอม"},{"SurahNumber":68,"VerseNumber":14,"Text":"โดยถือว่าเขาเป็นผู้มีทรัพย์สินและมีบุตรหลานมาก"},{"SurahNumber":68,"VerseNumber":15,"Text":"เมื่ออายาต (อัลกุรอาน) ทั้งหลายของเราถูกสาธยายแก่เขา เขากล่าวว่าเป็นนิยายเหลวไหลสมัยก่อน"},{"SurahNumber":68,"VerseNumber":16,"Text":"เราจะตีตราเขาบนปลายจมูก"},{"SurahNumber":68,"VerseNumber":17,"Text":"แท้จริงเราได้ทดสอบพวกเขา ดั่งเช่นที่เราได้ทดสอบบรรดาเจ้าของสวน เมื่อพวกเขาสาบานว่าจะเก็บเกี่ยวผลของมันในยามรุ่ง"},{"SurahNumber":68,"VerseNumber":18,"Text":"และพวกเขามิได้กล่าวคำว่า “อินชาอัลลอฮฺ”"},{"SurahNumber":68,"VerseNumber":19,"Text":"ดังนั้น การลงโทษจากพระเจ้าของเจ้าก็ได้มาทำลายสวนนั้น ขณะที่พวกเขากำลังนอนหลับอยู่"},{"SurahNumber":68,"VerseNumber":20,"Text":"ครั้นในตอนเช้า มันก็กลายเป็นเช่นถูกตัดอย่างราบเรียบ"},{"SurahNumber":68,"VerseNumber":21,"Text":"ดังนั้นพวกเขาจึงกู่ตะโกนให้ตื่นแต่เช้าตรู่"},{"SurahNumber":68,"VerseNumber":22,"Text":"จงเข้าไปในสวนของพวกท่านในตอนเช้าตรู่เถิด หากพวกท่านต้องการจะเก็บผลไม้"},{"SurahNumber":68,"VerseNumber":23,"Text":"แล้วพวกเขาพากันออกไป แล้วพวกเขาพูดกระซิบซึ่งกันและกันอย่างเบา ๆ"},{"SurahNumber":68,"VerseNumber":24,"Text":"ว่า วันนี้อย่าได้ให้คนยากจนขัดสนสักคนหนึ่ง เข้าไปหาพวกท่านในสวนนั้น"},{"SurahNumber":68,"VerseNumber":25,"Text":"และพวกเขาก็ได้ออกไปแต่เช้า ตั้งใจว่าจะเก็บผลไม้ให้หมดก่อนที่ยากจนจะเข้าไปในสวน"},{"SurahNumber":68,"VerseNumber":26,"Text":"ครั้นเมื่อพวกเขาเห็นสวน (อยู่ในสภาพที่ถูกทำลาย) พวกเขาก็กล่าวขึ้นว่าแท้จริงพวกเราหลงทางเสียแล้ว"},{"SurahNumber":68,"VerseNumber":27,"Text":"(บางคนกล่าวว่า) เปล่าดอก พวกเราถูกหวงห้ามสิทธิ์เสียแล้ว"},{"SurahNumber":68,"VerseNumber":28,"Text":"คนที่มีสติปัญญาคนหนึ่งในหมู่พวกเขากล่าวว่า ฉันมิได้บอกพวกท่านดอกหรือว่า ทำไม่พวกท่านจึงไม่กล่าวสดุดีแด่อัลลอฮฺ"},{"SurahNumber":68,"VerseNumber":29,"Text":"พวกเขาจึงกล่าวว่า มหาบริสุทธิ์แห่งพระเจ้าของเรา แท้จริงเรานั้นเป็นผู้อธรรม"},{"SurahNumber":68,"VerseNumber":30,"Text":"แล้วบางคนในหมู่พวกเขาก็หันไปต่อว่าซึ่งกันแล้วกัน"},{"SurahNumber":68,"VerseNumber":31,"Text":"พวกเขากล่าวว่าความหายนะประสบแก่เราแล้วเพราะเราเป็นผู้ละเมิดฝ่าฝืน"},{"SurahNumber":68,"VerseNumber":32,"Text":"บางทีพระเจ้าของเรา จะทรงเปลี่ยนแปลงสิ่งที่ดีกว่าให้แก่เรา แท้จริงเราหวังในความอภัยต่อพระเจ้าของเรา"},{"SurahNumber":68,"VerseNumber":33,"Text":"เช่นนั้นแหละการลงโทษ และแน่นอนการลงโทษในปรโลกนั้นยิ่งใหญ่นัก หากพวกเขาล่วงรู้"},{"SurahNumber":68,"VerseNumber":34,"Text":"แท้จริง สำหรับบรรดาผู้ยำเกรง ณ ที่พระเจ้าของพวกเขานั้นคือสวนสวรรค์หลากหลายแห่งบรมสุข"},{"SurahNumber":68,"VerseNumber":35,"Text":"ดังนั้นจะให้เราปฏิบัติแก่บรรดาผู้นอบน้อมเสมือนกับเราปฏิบัติแก่บรรดาผู้กระทำผิดกระนั้นหรือ"},{"SurahNumber":68,"VerseNumber":36,"Text":"เกิดอะไรขึ้นแด่พวกเจ้า ? ทำไมพวกเจ้าจึงตัดสินเช่นนั้น"},{"SurahNumber":68,"VerseNumber":37,"Text":"หรือว่าที่พวกเจ้ามีคัมภีร์ไว้สำหรับอ่าน"},{"SurahNumber":68,"VerseNumber":38,"Text":"ซึ่งในคัมภีร์นั้นมีสิ่งสำหรับพวกเจ้าที่พวกเจ้าจะเลือกเอาได้"},{"SurahNumber":68,"VerseNumber":39,"Text":"หรือว่าพวกเจ้าสัญญาผูกพันกับเราจนกระทั่งถึงวันกิยามะฮฺว่า แท้จริงสำหรับพวกเจ้านั้นจำได้ตามที่พวกเจ้าตัดสินเอาไว้"},{"SurahNumber":68,"VerseNumber":40,"Text":"มุฮัมมัดจงถามพวกเขาดูว่า คนใดในหมู่พวกเขาจะเป็นหัวหน้าในการตัดสินเรื่องนั้น"},{"SurahNumber":68,"VerseNumber":41,"Text":"หรือว่าพวกเขามีหุ้นส่วนกับอัลลอฮฺก็จงให้พวกเขานำหุ้นส่วนเหล่านั้นของพวกเขามา ถ้าหากพวกเขาสัตย์จริง"},{"SurahNumber":68,"VerseNumber":42,"Text":"วันที่น้าแข้งจะถูกเลิกขึ้น (ในวันกิยามะฮฺ พระเจ้าจะมาตัดสินคดี หน้าแข้งของพระองค์จะถูกเลิกขึ้น) และพวกเขาจะถูกเรียกให้มาสุญูด แต่พวกเขาไม่สามารถจะสุญูดได้"},{"SurahNumber":68,"VerseNumber":43,"Text":"สายตาของพวกเขาจะละห้อย ความต่ำต้อยจะปกคลุมพวกเขา และแน่นอนพวกเขาเคยถูกเรียกให้มาสุญูดแล้วขณะที่พวกเขายังอยู่ในสภาพที่ปลอดภัยดี"},{"SurahNumber":68,"VerseNumber":44,"Text":"ดังนั้นจงปล่อยให้ข้าเถิด สำหรับผู้ที่ปฏิเสธต่ออัลกุรอาน เราจะนำพวกเขาลงสู่ (การลงโทษ) ทีละขั้น โดยที่พวกเขาไม่รู้"},{"SurahNumber":68,"VerseNumber":45,"Text":"และข้าจะประวิงเวลาให้แก่พวกเขาแท้จริงอุบายของข้านั้นแข็งแรงนัก"},{"SurahNumber":68,"VerseNumber":46,"Text":"หรือว่าเจ้าได้ขอค่าตอบแทนจากพวกเขา ดังนั้นพวกเขาจึงแบกภาระหนักเพราะมีหนี้"},{"SurahNumber":68,"VerseNumber":47,"Text":"หรือว่าพวกเขารู้ในสิ่งเร้นลับ แล้วพวกเขาก็บันทึกเอาไว้"},{"SurahNumber":68,"VerseNumber":48,"Text":"ดังนั้น เจ้า (มุฮัมมัด) จงอดทนต่อไปเถิดต่อบัญชาของพระเจ้าของเจ้า และอย่าเป็นดั่งเช่นเจ้าของปลา (นะบียูนุส) ขณะที่เขาวิงวอนเขาอยู่ในสภาพที่ระทมทุกข์"},{"SurahNumber":68,"VerseNumber":49,"Text":"หากมิใช่เพราะความเมตตาจากพระเจ้าของเขามีมายังเขาแล้ว เขาคงถูกเหวี่ยงไปยังที่โล่งเตียน และเขาจะถูกตำหนิด้วย"},{"SurahNumber":68,"VerseNumber":50,"Text":"แต่พระเจ้าของเขาได้ทรงคัดเลือกเขา และทรงทำให้เขาอยู่ในหมู่ผู้กระทำความดี"},{"SurahNumber":68,"VerseNumber":51,"Text":"และบรรดาผู้ปฏิเสธศรัทธานั้นแทบจะทำให้สายตาของพวกเขาจ้องเขม็งไปยังเจ้า เมื่อพวกเขาได้ยินอัลกุรอานพวกเขาก็กล่าวว่าแท้จริงเขาเป็นคนบ้าแน่ ๆ"},{"SurahNumber":68,"VerseNumber":52,"Text":"แต่อัลกุรอานนั้นมิใช่อื่นใดนอกจากเป็นข้อตักเตือนแก่ประชาชาติทั้งหมด"}]}