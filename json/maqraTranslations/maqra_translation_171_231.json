{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":33,"VerseNumber":60,"Text":"Sungguh, kade’ urakng-urakng munāfiq, urakng-urakng nang bapanyakit dalapm atinya man urakng-urakng nang nyabaratn kabar alok ka’Madinah nana’ baranti (dari nyakiti’ nyu), pasti Kami parentahatn kao (nto’ marangi’) iaka’koa, kamudian iaka’koa nana’ agi’ manjadi tatangganyu (ka’ Madinah) kacoali sabantar"},{"SurahNumber":33,"VerseNumber":61,"Text":"Dalapm kaadaan talaknat. ka’mae ma’an iaka’koa ditamui’, iaka’koa tatap ditangkap man dibunuh nana’ ampon"},{"SurahNumber":33,"VerseNumber":62,"Text":"Sabage sunnah Allah nang (balaku uga’) ka’ urakng-urakng nang udah de’e’ sanape’ (kao), man kao nana’ akan namui’ parubahan ka’ sunnah Allah"},{"SurahNumber":33,"VerseNumber":63,"Text":"Talino batanya ka’ kao (Muhammad) tantang ari kiamat. kataatnlah, ”Ilmu tantang ari kiamat koa ngge ka’sisi Allah”. Man nau’an ke’ kao, mulih jadi ari kiamat koa udah samak waktunya"},{"SurahNumber":33,"VerseNumber":64,"Text":"Sungguh, Allah ngalaknat urakng-urakng kapir man nyadiaatn ka’ia ka’ koa api nang miah nyala (naraka)"},{"SurahNumber":33,"VerseNumber":65,"Text":"Iaka’koa kakal ka’ dalapmnya salama- lamanya;, iaka’koa nana’ akan namu pangingu man panolong"},{"SurahNumber":33,"VerseNumber":66,"Text":"Ka’ ari (katika) muha iaka’koa dibolak- balikatn dalapm naraka, iaka’koa bakata, “Wahe, kira’nya kade’ de’e kami taat ka’ Allah man ta’at (uga’) ka’ rasul”"},{"SurahNumber":33,"VerseNumber":67,"Text":"Man iaka’koa bakata, ”Ya Tuhan Kami, sabatolnya kami udah na’ati da’ pamimpin man da’ pamane kami, lalu iaka’koa nyasatatn kami dari maraga (nang banar)"},{"SurahNumber":33,"VerseNumber":68,"Text":"Ya Tuhan Kami, timpa’atnlah ka’ iaka’koa siksaatn dua’ kali lipat man laknatlah iaka’koa mang laknat nang aya’”"},{"SurahNumber":33,"VerseNumber":69,"Text":"Wahe urakng-urakng nang ba iman! amelah kao saparati urakng-urakng nang nyakiti’ Musa maka Allah marasehatn nya dari sagana tuduhan nang iaka’koa omongkatn. Man ia saurakng nang ngampu’ kadudukatn tahormat ka’ sisi Allah"},{"SurahNumber":33,"VerseNumber":70,"Text":"Wahe urakng urakng nang ba iman! bataqwalah kao ka’ Allah man ucapatn lah pakataatn nang banar"},{"SurahNumber":33,"VerseNumber":71,"Text":"Pasti Allah akan maikki’ amal-amal kita’ man ngamponi’ dosa-dosa kita’. Man sae ma’an na’ati Allah man Rasul-Nya maka sungguh, ia manang mang kamanangan nang Agung"},{"SurahNumber":33,"VerseNumber":72,"Text":"Sabatolnya Kami udah nawaratn amanat ka’ langit, tanah ai’ man man gunung-gunung; tatapi samuanya bai’ nto’ manohi’ amanat koa man iaka’koa kawatir nana’ akan ngalakuatnya (barat), lalu dipikullah amanat koa di talino. Sungguh, talino koa miah zalim man miah bodoh"},{"SurahNumber":33,"VerseNumber":73,"Text":"Sahingga Allah akan nyiksa urakng-urakng munâfiq laki-laki man nang bini, urakng- urakng musyrik, laki-laki man nang bini;, man Allah akan narima’ tobat urakng- urakng mukmin laki-laki man nang bini. Man Allah Maha Pangampun, Maha Panyayang"},{"SurahNumber":34,"VerseNumber":1,"Text":"Sagala puji nto’ Allah nang ampu’ ahe nang ada ka’ langit man ahe nang ada ka’ tanah ai’, man sagala puji ka’ naherat bagi Allah. Man Ia-lah nang Maha Bijaksana, Maha Taliti"},{"SurahNumber":34,"VerseNumber":2,"Text":"Ia nau’an ahe nang masok ka’ dalapm tanah ai’, ahe nang kaluar darinya, ahe nang turutn dari langit man ahe nang naik ka’ia. Man Ialah Maha Panyayang, Maha Pangampon"},{"SurahNumber":34,"VerseNumber":3,"Text":"Man urakng-urakng nang kapir bakata, ”ari kiamat koa nana’ akan atakng ka’ kami”. kataatnlah. ”Pasti atakng, damiTuhanku nang nau’an nang gaib, kiamat koa pasti akan atakng ka’ kita’. Nana’ ada nang disosokkatn bagi-Nya sakalipun sabarat Zarrah690, edo’ nang ka’ langit mao’ pun nang ka’ tanah ai’, nang labih enek dari koa ato nang labih aya’, samuanya (tatulis) dalapm Kitab nang jalas (Lauh Mahfûdz)”"},{"SurahNumber":34,"VerseNumber":4,"Text":"Supaya Ia (Allah) mare’ balasatn ka’ urakng-urakng nang baiman man ngarajaatn kabaikatn. Iaka’koa namu amponan man rajaki nang mulia (saruga)"},{"SurahNumber":34,"VerseNumber":5,"Text":"Man urakng-urakng nang barusaha nto’ (nantang) ayat-ayat Kami mang anggaptn iaka’koa bisa ngalamahatn (ngagalatn siksa Kami), iaka’koa akan namu ajap, ialah siksaatn nang miah padih"},{"SurahNumber":34,"VerseNumber":6,"Text":"Man urakng-urakng nang dibare’ ilmu (ahli Kitab) bapandapat bahoa’ (wahyu) nang dituruntatn ka’ kao (Muhammad) dari Tuhannyu, koalah nang banar nang mare’ patunjuk (ka’ talino) ka’ maraga (Allah) nang Maha Gagah, Maha Tapuji"},{"SurahNumber":34,"VerseNumber":7,"Text":"Man urakng-urakng kapir bakata, (ka’ ayokng nga ka’ koa), ”Mao ke’ kita’ Kami tojokkatn ka’ kita’ saurang nang laki-laki691 nang mare’ barita ka’ kita’ bahoa’ kade’ tubuh nyu udah ancur saancur-ancurnya, kita’ pasti (akan dibangkitatn agi’) dalapm ciptaatn nang baru"},{"SurahNumber":34,"VerseNumber":8,"Text":"Ahe ke’ ia ngada-ngadaatn kaalokatn ka’ Allah ato sakit gila? (nana’), tatapi urakng- urakng nang nana’ baiman ka’ naherat koa barada dalapm siksaatn man kasasatatn nang jauh"},{"SurahNumber":34,"VerseNumber":9,"Text":"Maka ahe ke’ iaka’koa nana’ maratiatn langit man dunia nang ada ka’ adapatn man ka’ balakang nya ka’koa? Kade’ Kami ngahandaki’, pasti Kami banampatn iaka’koa ka’ dunia ato Kami jantu’atn ka’ iaka’koa kapingan-kapingan dari langit. Sungguh, ka’ ampakoa banar-banar tadapat tanda (kakuasaan Allah) nto’ satiap amba nang mulakng (ka’-Ia)"}]}