{"Id":236,"LanguageCodes":["ku","kur"],"Name":"kur-burhanmuhammada","Author":"Burhan Muhammad Amin","Language":"Kurdish","Description":"Kurdish","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"ئایا ئه‌و جۆره که‌سانه نازانن چی پێش دێت کاتێك له گۆڕه‌کان هێنرانه ده‌ره‌وه‌و (زیندوو کرانه‌وه‌)؟"},{"SurahNumber":100,"VerseNumber":10,"Text":"هه‌رچیش له سینه‌کاندا هه‌یه هه‌ر هه‌مووی له (کارنامه‌کاندا) به تۆمار کراوی ئاشکرا کران و خرانه به‌رده‌ست"},{"SurahNumber":100,"VerseNumber":11,"Text":"به‌ڕاستی په‌روه‌ردگاریان له‌و ڕۆژه‌دا ئاگادارو شاره‌زایه پێیان (به‌وردی ده‌پرسێته‌وه‌)"},{"SurahNumber":101,"VerseNumber":1,"Text":"(یه‌کێکه له ناوه‌کانی ڕۆژی قیامه‌ت) واته‌: ئه‌و گرمه‌یه‌یی دڵان ده‌له‌رزێنێت"},{"SurahNumber":101,"VerseNumber":2,"Text":"ئاخۆ_القارعه‌_چی بێت؟"},{"SurahNumber":101,"VerseNumber":3,"Text":"(تۆ ئه‌ی ئینسان) چی فێری کردویت که‌_القارعه‌_چی یه‌"},{"SurahNumber":101,"VerseNumber":4,"Text":"ئه‌و ڕۆژه خه‌ڵکی وه‌کو په‌پووله‌ی سه‌رگه‌ردان په‌رش و بڵاو ده‌بنه‌وه‌"},{"SurahNumber":101,"VerseNumber":5,"Text":"کێوه‌کانیش وه‌کو خوری شیکراوه‌یان لێ دێت (سووك ده‌بن و چاڵ و چۆڵیان پێ پڕ ده‌کرێته‌وه‌)"},{"SurahNumber":101,"VerseNumber":6,"Text":"جا ئه‌وه‌ی ته‌رازووی خێری سه‌نگین بێت"},{"SurahNumber":101,"VerseNumber":7,"Text":"ئه‌وه له بارودۆخێکی خۆش و ئاسووده‌دا ژیان ده‌باته سه‌رو زۆر پێی ڕازیه‌"},{"SurahNumber":101,"VerseNumber":8,"Text":"ئه‌وه‌ش ته‌رازووی (خێرو چاکه‌ی) سووك بێت (گوناهی زۆر بێت)"},{"SurahNumber":101,"VerseNumber":9,"Text":"ئه‌وه دایکی ئه‌و دۆزه‌خه (باوه‌شی بۆ کردۆته‌وه‌)"},{"SurahNumber":101,"VerseNumber":10,"Text":"جا تۆ چووزانی (هاویه‌) چیه‌؟"},{"SurahNumber":101,"VerseNumber":11,"Text":"ئاگرێکی زۆر سوتێنه‌رو بڵێسه‌داره (هه‌رگیز خامۆش نابێت و تینی که‌م ناکات و له کۆڵی نابێته‌وه‌)"},{"SurahNumber":102,"VerseNumber":1,"Text":"(خه‌ڵکینه‌!!) هه‌ڵپه‌کردن و پێشبڕکێتان بۆ زۆر کردنی (ماڵ و منداڵ و سامان و کۆشك و ته‌لارو... هتد) ئێوه‌ی سه‌رگه‌رم و سه‌رگه‌ردان و بێ ئاگا کردووه له خواناسی و دینداری"},{"SurahNumber":102,"VerseNumber":2,"Text":"تا ئه‌و کاته‌ی که ده‌مرن و ده‌برێنه گۆڕستان (ده‌خرێنه ناو گۆڕێکی ته‌نگ و ته‌سك و تاریکه‌وه‌)"},{"SurahNumber":102,"VerseNumber":3,"Text":"واز بهێنن، له‌مه‌ودوا ده‌زانن چ (قوڕێکتان بۆ خۆتان گرتۆته‌وه‌، چ به‌ڵایه‌کتان به‌سه‌ر خۆتان هێناوه‌)"},{"SurahNumber":102,"VerseNumber":4,"Text":"دیسانه‌وه ده‌ڵێم: واز بهێنن"},{"SurahNumber":102,"VerseNumber":5,"Text":"واز بهێنن، ئه‌گه‌ر ئێوه ده‌تانزانی، به‌زانین و دڵنیایه‌کی ته‌واوه‌وه (وا بێ ئاگا نه‌ده‌بوون له خواناسی)"},{"SurahNumber":102,"VerseNumber":6,"Text":"سوێند به‌خوا بێگومان دۆزه‌خ ده‌بینن (دۆزه‌خێکی تۆقێنه‌رو پڕ له ئازارو ناسۆره‌)"},{"SurahNumber":102,"VerseNumber":7,"Text":"دووباره سوێند به‌خوا دۆزه‌خ به‌چاوی سه‌رتان ده‌یبینن به ئاشکراو دڵنیا ده‌بن (که چه‌نده سامناکه‌)"},{"SurahNumber":102,"VerseNumber":8,"Text":"پاشان سوێند به‌خوا له‌و ڕۆژه‌دا پرسیارتان لێ ده‌کرێت ده‌رباره‌ی هه‌موو نازو نیعمه‌ته‌کانی دنیا (چۆنتان په‌یدا کردووه‌و له چیدا به‌کارتان هێناوه‌)"},{"SurahNumber":103,"VerseNumber":1,"Text":"سوێند به زه‌مانه‌، سوێند به‌کاتی عه‌سر"},{"SurahNumber":103,"VerseNumber":2,"Text":"به‌ڕاستی ئاده‌میزاد له زه‌ره‌رمه‌ندی و خه‌ساره‌تمه‌ندیدایه‌"},{"SurahNumber":103,"VerseNumber":3,"Text":"بێجگه له‌وانه‌ی که باوه‌ڕیان هێناوه‌و کارو کرده‌وه چاکه‌کانیان ئه‌نجامداوه‌و ئامۆژگاری یه‌کتریشیان کردووه که هه‌میشه پابه‌ندی حه‌ق بن (پابه‌ندی حه‌قیش پێویستی به خۆگری هه‌یه‌)، له‌به‌ر ئه‌وه به‌رده‌وام ئامۆژگاری یه‌کتریان کردووه تا هه‌میشه و به‌رده‌وام، خۆگرو ئارامگریش بن"},{"SurahNumber":104,"VerseNumber":1,"Text":"هاوارو ئاهو ناڵه بۆ هه‌ر که‌سێك که به شوێن که‌م و کووڕیدا ده‌گه‌ڕێت و له عه‌یب و عاری خه‌ڵکی ده‌دوێت"},{"SurahNumber":104,"VerseNumber":2,"Text":"ئه‌و که‌سه‌ی ماڵ و سامانی زۆری کۆ کردۆته‌وه‌و هه‌ر خه‌ریکی ژماردنێتی و (دڵی پێی خۆشه‌، ڕه‌زیله‌و به‌خشنده نیه‌)"},{"SurahNumber":104,"VerseNumber":3,"Text":"واده‌زانێت به‌ڕاستی که ماڵ و سامانه‌که‌ی ده‌بێته هۆی ته‌مه‌ن درێژی و نه‌مریی بۆی؟"},{"SurahNumber":104,"VerseNumber":4,"Text":"نه‌خێر سوێند به‌خوا به سووکی و ڕیسوایی فڕێ ده‌درێته ناو (حطمة) وه‌"},{"SurahNumber":104,"VerseNumber":5,"Text":"جا تۆ چووزانی (حطمة) چیه‌؟"},{"SurahNumber":104,"VerseNumber":6,"Text":"بریتی یه له ئاگری داگیرساوو بڵێسه‌داری خوا"},{"SurahNumber":104,"VerseNumber":7,"Text":"ئه‌و ئاگره‌ی ڕوو ده‌کاته ناو جه‌رگه‌ی دڵ و ده‌روونه‌کان (که مه‌ڵبه‌ندی کوفرو خوانه‌ناسی و ڕه‌زیلی یه‌)"},{"SurahNumber":104,"VerseNumber":8,"Text":"بێگومان ئه‌و ئاگرو دۆزه‌خه له شوێنێکدایه که سه‌رگیراوو ده‌رگا داخراوه له‌سه‌ریان (ڕێگه‌ی قوتار بوونی نیه‌)"},{"SurahNumber":104,"VerseNumber":9,"Text":"(خوا نه‌ناسان له‌وێ) له‌ناو چه‌ند ستوونێکی ئاگرینی درێژدان (هیچ جم و جوڵێکیان بۆ ناکرێت)"},{"SurahNumber":105,"VerseNumber":1,"Text":"ئایا نه‌تزانیووه (ئه‌ی پێغه‌مبه‌ر صلی الله علیه وسلم) په‌روه‌ردگارت چی کرد به‌خاوه‌ن فیله‌کان؟"},{"SurahNumber":105,"VerseNumber":2,"Text":"ئایا سه‌ری لێ نه‌شێواندن و پیلان و نه‌خشه‌کانیانی پووچ نه‌کرده‌وه‌؟"},{"SurahNumber":105,"VerseNumber":3,"Text":"پۆل پۆل باڵنده‌ی نه‌نارده سه‌ریان؟"},{"SurahNumber":105,"VerseNumber":4,"Text":"تا به‌به‌ردی سه‌نگگڵ (وه‌ك خشتی سووره‌وه کراو)، به‌رد بارانیان بکه‌ن"},{"SurahNumber":105,"VerseNumber":5,"Text":"سه‌ره‌نجام وه‌کو پووش و په‌ڵاش و کاری خوراوی لێکردن، (درێژه‌ی ئه‌م به‌سه‌رهاته له { ژیان نامه‌ی پێغه‌مبه‌ری مه‌زندا} له نووسینی مامۆستا عبدالعزیز پاڕه‌زانی دا ته‌ماشا بکه‌"},{"SurahNumber":106,"VerseNumber":1,"Text":"له‌به‌ر ئه‌وه‌ی قوڕه‌یش هۆگر بووه‌و"},{"SurahNumber":106,"VerseNumber":2,"Text":"خوی گرتووه به کاروانی زستانه‌ی (یه‌مه‌ن)و کاروانی هاوینه‌ی (شام) بۆ بازرگانی و (دابین کردنی بژێوی)"},{"SurahNumber":106,"VerseNumber":3,"Text":"که‌واته با په‌روه‌ردگارو خاوه‌نی ئه‌م ماڵه پیرۆزه (که‌عبه‌) بپه‌رستن"},{"SurahNumber":106,"VerseNumber":4,"Text":"ئه‌و زاته‌ی له‌برسێتی ڕزگاری کردن و خۆراکی پێبه‌خشین و له ترس و بیمی (جه‌رده و ڕێگران) پاڕاستوونی و ئاسایشی بۆ دابین کردوون"},{"SurahNumber":107,"VerseNumber":1,"Text":"ئایا سه‌رنجت نه‌داوه له‌و که‌سه‌ی ئاینی خوا به درۆ ده‌زانێت؟"},{"SurahNumber":107,"VerseNumber":2,"Text":"که‌وابوو ئه‌و جۆره که‌سه ئه‌وه‌یه که پاڵ به هه‌تیوه‌وه ده‌نێت و پیایدا هه‌ڵده‌شاخێت"},{"SurahNumber":107,"VerseNumber":3,"Text":"هانی که‌سیش نادات تا خواردن و خۆراك ببه‌خشێت به هه‌ژارو نه‌داران"},{"SurahNumber":107,"VerseNumber":4,"Text":"جا هاوارو واوه‌یلا بۆ نوێژگه‌رانێك"},{"SurahNumber":107,"VerseNumber":5,"Text":"ئه‌و نوێژگه‌رانه‌ی گوێ ناده‌ن به نوێژه‌کانیان و کارکردی نیه له‌سه‌ریان و دڵی ناده‌نێ و لێی غافڵن"},{"SurahNumber":107,"VerseNumber":6,"Text":"ئه‌وانه‌ی که ڕیا بازن و به ڕووکه‌ش نوێژ ده‌که‌ن و ده‌یانه‌وێت خۆیان ده‌ربخه‌ن و (ئیمانداران بخه‌ڵه‌تێنن)"},{"SurahNumber":107,"VerseNumber":7,"Text":"(هه‌میشه‌ش هه‌وڵ ده‌ده‌ن بۆ) قه‌ده‌غه کردنی هه‌موو چاکه‌‌و یارمه‌تی و کۆمه‌کی و هاوکاریه‌ك"},{"SurahNumber":108,"VerseNumber":1,"Text":"به‌ڕاستی ئێمه خێر و چاکه و خۆشی (هه‌ر دوو جیهان و ناوبانگی چاکه‌ی‎) تۆمان (محمد (صلی الله علیه وسلم) بێ ئه‌ندازه و بێ سنور کردوه (له هه‌موو جه‌رخ و زه‌مانێکدا)"},{"SurahNumber":108,"VerseNumber":2,"Text":"که‌واته نوێژ ته‌نها له‌به‌ر خوا و بۆ خوا و بۆ به‌ده‌ست هێنانی ڕه‌زامه‌ندی په‌روه‌ردگارت ئه‌جام بده‌و قوربانیش بکه (هه‌ر به‌و شێوه‌یه بۆ به‌ده‌ست هێنانی ڕه‌زامه‌ندی په‌روه‌ردگارت)"},{"SurahNumber":108,"VerseNumber":3,"Text":"بێگومان ھەر ناحەزت دوا بڕاوە (ئەی موحەممەد ﷺ)"},{"SurahNumber":109,"VerseNumber":1,"Text":"ئه‌ی محمد (صلی الله علیه وسلم) بڵێ: ئه‌ی کۆمه‌ڵی بێ باوه‌ڕ و خوانه‌ناسان"},{"SurahNumber":109,"VerseNumber":2,"Text":"من هه‌رگیز ئه‌و شتانه‌ی که ئێوه ده‌یپه‌رستن نایپه‌رستم (چونکه من خواپه‌رستم)"},{"SurahNumber":109,"VerseNumber":3,"Text":"ئێوه‌ش دیاره ئه‌وه‌ی من ده‌یپه‌رستم نای په‌رستن (چونکه بت په‌رستن)"},{"SurahNumber":109,"VerseNumber":4,"Text":"ئه‌وه‌ی ئێوه په‌رستوتانه من هیچ کات نایپه‌رستم"},{"SurahNumber":109,"VerseNumber":5,"Text":"ئێوه‌ش، ئه‌و زاته‌ی من ده‌یپه‌رستم نای په‌رستن"},{"SurahNumber":109,"VerseNumber":6,"Text":"که‌واته دینی خۆتان بۆ خۆتان و دینی خۆم بۆ خۆم"},{"SurahNumber":110,"VerseNumber":1,"Text":"کاتێ یارمه‌تی و کۆمه‌کی خوا دێت، شاری مه‌ککه ڕزگار ده‌کرێت و ده‌رگای ئازادی واڵا ده‌کرێت"},{"SurahNumber":110,"VerseNumber":2,"Text":"خه‌ڵکیشت بینی پۆل پۆل ده‌چنه ڕیزی ئاینی خواوه‌"},{"SurahNumber":110,"VerseNumber":3,"Text":"ئه‌وسا ئیتر تۆ سوپاس و ستایشی په‌روه‌ردگارت بکه و داوای لێ خۆش بوونی لێ بکه‌، چونکه به‌ڕاستی خوا زۆر چاوپۆشی ده‌کات و تۆبه وه‌رگره (.. ئومێده له ئاینده‌یه‌کی نزیکدا، خوای باڵاده‌ست سه‌رکه‌وتنێک ببه‌خشێت، ئه‌و کاته ئیمانداران هه‌ست ده‌که‌ن ئه‌م سوره‌ته تازه دابه‌زیوه‌)"},{"SurahNumber":111,"VerseNumber":1,"Text":"ده‌سته‌کانی بشکێت ئه‌بو له‌هه‌بو ڕسوا بێت، ئاشکرایه که هه‌ر ڕاسوایش ده‌بێت و‎ (له‌ناو ده‌چێت)"},{"SurahNumber":111,"VerseNumber":2,"Text":"ماڵ و دارای و ئه‌و شتانه‌ی که به ده‌ستی هێناوه‌، فریای نه‌که‌وت"},{"SurahNumber":111,"VerseNumber":3,"Text":"له ئاینده‌دا ده‌خرێته ناو ئاگرێکی بڵێسه‌داره‌وه‌"},{"SurahNumber":111,"VerseNumber":4,"Text":"هه‌روه‌ها ژنه‌که‌شی که هه‌میشه هه‌ڵگری کۆڵه داره و (ئازاری پێغه‌مبه‌ر ده‌دات)"},{"SurahNumber":111,"VerseNumber":5,"Text":"هه‌میشه گوریسێکی چنراو له پوشی خورما له گه‌ردنیایه‌تی (له قیامه‌تیش دا زنجیری ئاسن ده‌کرێته گه‌ردنی)"},{"SurahNumber":112,"VerseNumber":1,"Text":"ئه‌ی محمد (صلی الله علیه وسلم) ئه‌ی ئیماندار) بڵێ: ئه‌و خوای که ناوی _ الله‌_ خوایه‌کی تاک و ته‌نهایه (بێ هاوه‌ڵ و هاوتایه‌)"},{"SurahNumber":112,"VerseNumber":2,"Text":"خوا زاتێکی پایه‌دار و ده‌سه‌ڵاتداره‌، نیازی به که‌س نییه‌و هه‌موویان ئاتاجی ئه‌ون، هه‌ر ئه‌و ده‌توانێ به‌ڵاو و ناخۆشی لابه‌رێت و پێویستی و داخوازیه‌کانمان جێ به جێ بکات"},{"SurahNumber":112,"VerseNumber":3,"Text":"هیچ که‌سی لێ نه‌بووه و خۆشی له که‌س نه‌بووه‌"},{"SurahNumber":112,"VerseNumber":4,"Text":"هه‌رگیز هاوتاو هاوشێوه و ده‌سه‌ڵاتدارێکی تر نییه که له‌به‌رامبه‌ریه‌وه به‌وه‌ستێت و هاوشانی بێت"},{"SurahNumber":113,"VerseNumber":1,"Text":"ئه‌ی محمد (صلی الله علیه وسلم) ئه‌ی ئیماندار) بڵێ: په‌نا ده‌گرم به‌و په‌روه‌ردگاره‌ی که به‌ره‌به‌یان پێش ده‌هێنێت"},{"SurahNumber":113,"VerseNumber":2,"Text":"له شه‌ڕ و خراپه‌ی هه‌رچی که دروستی کردووه (له په‌ری و ئاده‌میزاد و مار و مێرو)"},{"SurahNumber":113,"VerseNumber":3,"Text":"له شه‌ڕ و خراپه‌ی شه‌و کاتێ که دادێت و دنیا تارک ده‌بێت و ده‌بێته شه‌وه‌زه‌نگ"},{"SurahNumber":113,"VerseNumber":4,"Text":"له شه‌ڕ و خراپه‌ی ئه‌و که‌سانه‌ی که جادو ده‌که‌ن و په‌ت و ده‌‌زو گرێ ده‌ده‌ن و فوی پیاده‌که‌ن (به‌فێڵ و جادو نێوانی خه‌ڵکی تێک ده‌ده‌ن)"},{"SurahNumber":113,"VerseNumber":5,"Text":"له شه‌ڕ و خراپه‌ی حه‌سود و به‌خیل، کاتێ که حه‌سودی و به‌خیلی ده‌بات"},{"SurahNumber":114,"VerseNumber":1,"Text":"ئه‌ی محمد (صلی الله علیه وسلم) ئه‌ی ئیماندار) بڵێ: په‌نا ده‌گرم به په‌روه‌ردگاری خه‌ڵکی"},{"SurahNumber":114,"VerseNumber":2,"Text":"پادشای خه‌ڵکی"},{"SurahNumber":114,"VerseNumber":3,"Text":"به خوای خه‌ڵکی"},{"SurahNumber":114,"VerseNumber":4,"Text":"له شه‌ڕ و خراپه‌ی ئه‌وه‌ی که وه‌سوه‌سه و خه‌ته‌ره و خه‌یاڵ ده‌خاته دڵه‌وه که (خه‌ناسه‌). بریتیه له‌وه‌ی که وه‌سوه‌سه فڕێ ده‌داته سینه و دڵ و ده‌رونی خه‌ڵکییه‌وه‌"},{"SurahNumber":114,"VerseNumber":5,"Text":"له په‌ری و خه‌ڵکی، له جنۆکه و ئاده‌میزاد (ئه‌وانه‌ی که شه‌یتان سیفه‌تن)"},{"SurahNumber":114,"VerseNumber":6,"Text":"له په‌ری و خه‌ڵكی (له جنۆكه و ئینسان ئه‌وانه‌ی شه‌یتان سیفه‌تن)"}]}