{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":76,"VerseNumber":19,"Text":"వారి చుట్టూ (నవ నవలాడే) పిన్న వయస్కులైన అబ్బాయిలు తిరుగాడుతూ ఉంటారు. వాళ్ళు నిత్యం అబ్బాయిలుగానే ఉంటారు. నీవు వారిని చూసినప్పుడు చెదిరిన ముత్యాలా! అని భావిస్తావు"},{"SurahNumber":76,"VerseNumber":20,"Text":"నువ్వు అక్కడ ఎటు చూసినా గొప్ప అనుగ్రహాలు, మహా సామ్రాజ్య వైభవమే కానవస్తాయి"},{"SurahNumber":76,"VerseNumber":21,"Text":"వారి శరీరాలపై పచ్చని, నాణ్యమైన సన్నని సిల్కు వస్త్రాలు, దళసరి పట్టు వస్త్రాలే ఉంటాయి. ఇంకా, వారికి వెండి కంకణాలు – ఆభరణంగా – తొడిగింపబడతాయి. వారి ప్రభువు వారికి స్వచ్చమైన, పరిశుద్ధమైన మధువును త్రాగిస్తాడు"},{"SurahNumber":76,"VerseNumber":22,"Text":"ఇది మీ కర్మలకు బదులుగా ఇవ్వబడిన ప్రతిఫలం. మీ కృషి స్వీకరించబడింది (గుర్తించబడింది అని వారితో అనబడుతుంది).”"},{"SurahNumber":76,"VerseNumber":23,"Text":"నిశ్చయంగా మేము నీపై ఖుర్ఆన్ ను అంచెల వారీగా అవతరింపజేశాము"},{"SurahNumber":76,"VerseNumber":24,"Text":"కాబట్టి (ఓ ముహమ్మద్ సల్లల్లాహు అలైహివ సల్లం!) నువ్వు నీ ప్రభువు ఆదేశం పై స్థిరంగా ఉండు. వారిలోని ఏ పాపాత్ముని , మరే కృతఘ్నుని మాట వినకు"},{"SurahNumber":76,"VerseNumber":25,"Text":"నీ ప్రభువు నామాన్ని ఉదయం, సాయంత్రం స్మరిస్తూ ఉండు"},{"SurahNumber":76,"VerseNumber":26,"Text":"రాత్రి వేళ ఆయన సన్నిధిలో సాష్టాంగ పడుతూ ఉండు. రాత్రి చాలాసేపు ఆయన పవిత్రతను కొనియాడు"},{"SurahNumber":76,"VerseNumber":27,"Text":"వీళ్ళు తొందరగా లభించే దాని (ప్రపంచం)పై మోజు పడుతున్నారు. తమ వెనుక ఒక బరువైన దినాన్ని వదలి వేస్తున్నారు"},{"SurahNumber":76,"VerseNumber":28,"Text":"(మరి చూడబోతే) వీరిని పుట్టించింది , వీళ్ళ కీళ్ళను దృఢపరచినది మేమే. మరి మేము తలచుకున్నప్పుడల్లా వీరికి బదులుగా వీరిలాంటి వారిని తీసుకురాగలము"},{"SurahNumber":76,"VerseNumber":29,"Text":"నిశ్చయంగా ఇదొక ఉపదేశం. ఇక కోరినవారు తమ ప్రభువు మార్గాన్ని అవలంబించవచ్చు"},{"SurahNumber":76,"VerseNumber":30,"Text":"అల్లాహ్ కోరనిదే మీరు కోరలేరు. నిశ్చయంగా అల్లాహ్ అన్నీ తెలిసినవాడు, వివేచనాపరుడు"},{"SurahNumber":76,"VerseNumber":31,"Text":"ఆయన తాను కోరిన వారిని తన కారుణ్య పరిధిలోకి తీసుకుంటాడు. దుర్మార్గుల కోసం ఆయన బాధాకరమైన శిక్షను సిద్ధం చేసి ఉంచాడు"},{"SurahNumber":77,"VerseNumber":1,"Text":"నిరాఘాటంగా వేగంతో వీచే పెనుగాలుల సాక్షిగా"},{"SurahNumber":77,"VerseNumber":2,"Text":"మరి ప్రచండ వేగంతో వీచే పెనుగాలుల సాక్షిగా"},{"SurahNumber":77,"VerseNumber":3,"Text":"మేఘాలను లేపి చెల్లాచెదురు చేసే గాలుల సాక్షిగా"},{"SurahNumber":77,"VerseNumber":4,"Text":"మరి (సత్యాసత్యాలను) వేరుపరచే వా(టి)రి సాక్షిగా"},{"SurahNumber":77,"VerseNumber":5,"Text":"జ్ఞాపికను తీసుకువచ్చే దూతల సాక్షిగా"},{"SurahNumber":77,"VerseNumber":6,"Text":"సాకులు లేకుండా చేయటానికి, హెచ్చరించటానికి"},{"SurahNumber":77,"VerseNumber":7,"Text":"ఏ విషయం గురించి మీకు వాగ్దానం చేయబడుతున్నదో అది వచ్చి తీరుతుంది"},{"SurahNumber":77,"VerseNumber":8,"Text":"నక్షత్రాలు కాంతిహీనం అయిపోయినప్పుడు…"},{"SurahNumber":77,"VerseNumber":9,"Text":"ఆకాశం బద్దలైపోయినప్పుడు …"},{"SurahNumber":77,"VerseNumber":10,"Text":"పర్వతాలు తునాతునకలుగా చేసి ఎగుర వేయబడినప్పుడు…"},{"SurahNumber":77,"VerseNumber":11,"Text":"ప్రవక్తలందరూ నిర్ధారిత సమయంలో హాజరుపరచబడినప్పుడు…"},{"SurahNumber":77,"VerseNumber":12,"Text":"ఏ రోజు కోసం (వారందరిని) వాయిదా వేసినట్టు"},{"SurahNumber":77,"VerseNumber":13,"Text":"తీర్పుదినం కోసం"},{"SurahNumber":77,"VerseNumber":14,"Text":"తీర్పుదినం ఏమిటో నీకేం తెలుసు"},{"SurahNumber":77,"VerseNumber":15,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":16,"Text":"ఏమిటి, మేము పూర్వీకులను అంతమొందించలేదా"},{"SurahNumber":77,"VerseNumber":17,"Text":"మరి మేము వారి తర్వాత వెనుకటి తరాల వారిని తీసుకు వచ్చాము"},{"SurahNumber":77,"VerseNumber":18,"Text":"మేము నేరస్తుల (పాపాత్ముల) పట్ల ఇలాగే వ్యవహరిస్తాం"},{"SurahNumber":77,"VerseNumber":19,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":20,"Text":"ఏమిటి, మేము మిమ్మల్ని అల్పమైన నీళ్ళతో (వీర్యబిందువుతో) సృష్టించలేదా"},{"SurahNumber":77,"VerseNumber":21,"Text":"ఆ తరువాత దానిని ఒక పటిష్టమైన, సురక్షితమైన చోట ఉంచాము –"},{"SurahNumber":77,"VerseNumber":22,"Text":"ఒక నిర్ణీత కాలం వరకు"},{"SurahNumber":77,"VerseNumber":23,"Text":"మేము తగురీతిలో లెక్క వేశాము. ఆహా! మేము ఎంత ఖచ్చితంగా లెక్కించే శక్తి గలవారమో"},{"SurahNumber":77,"VerseNumber":24,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":25,"Text":"ఏమిటి, మేము భూమిని తనలో ఇమిడ్చుకునేదిగా చేయలేదా"},{"SurahNumber":77,"VerseNumber":26,"Text":"సజీవ మరియు నిర్జీవ స్థితుల్లో"},{"SurahNumber":77,"VerseNumber":27,"Text":"ఇంకా మేమందులో ఎత్తైన, బ్రహ్మాండమైన పర్వతాలను ప్రతిష్టించాము. మీ దాహాన్ని తీర్చే మంచి నీరును మీకు త్రాపాము"},{"SurahNumber":77,"VerseNumber":28,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":29,"Text":"“మీరు ధిక్కరిస్తూ ఉన్న ఆ నరకం వైపే పదండి!”"},{"SurahNumber":77,"VerseNumber":30,"Text":"“మూడు పాయలుగా చీలిన ఆ నీడ వైపు పదండి!!”"},{"SurahNumber":77,"VerseNumber":31,"Text":"నిజానికి అది మీకు నీడనూ ఇవ్వదు, అగ్ని జ్వాలల నుండి మీకు రక్షణనూ ఇవ్వదు"},{"SurahNumber":77,"VerseNumber":32,"Text":"నిశ్చయంగా నరకం మేడలు, మిద్దెలంతటి నిప్పు రవ్వలను విసురుతుంది"},{"SurahNumber":77,"VerseNumber":33,"Text":"అవి పసుపు పచ్చని ఒంటెల మాదిరిగా ఉంటాయి"},{"SurahNumber":77,"VerseNumber":34,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":35,"Text":"ఆ రోజు వారు మాట్లాడనూ లేరు"},{"SurahNumber":77,"VerseNumber":36,"Text":"సంజాయిషీ ఇచ్చుకొనే అనుమతి కూడా వారికి ఇవ్వబడదు"},{"SurahNumber":77,"VerseNumber":37,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":38,"Text":"ఇది నిర్ణయ దినం. (దీని కోసం) మేము మిమ్మల్నీ, మీ పూర్వీకులందరినీ సమీకరించాము"},{"SurahNumber":77,"VerseNumber":39,"Text":"మరి మీరు నా నుండి (తప్పించుకునే) ఎత్తుగడ ఏదైనా వేయదలిస్తే వేయండి"},{"SurahNumber":77,"VerseNumber":40,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":41,"Text":"నిశ్చయంగా దైవభీతిపరులు చల్లని నీడలలో, (సల్లగసాగే) సెలయేరుల మధ్య ఉంటారు"},{"SurahNumber":77,"VerseNumber":42,"Text":"ఇంకా, తాము మెచ్చిన పండ్లు, ఫలాల మధ్య (హాయిగా) ఉంటారు"},{"SurahNumber":77,"VerseNumber":43,"Text":"“మీరు చేసుకున్న కర్మలకు ప్రతిఫలంగా హాయిగా తినండి, త్రాగండి” (అని వారితో అనబడుతుంది)"},{"SurahNumber":77,"VerseNumber":44,"Text":"నిశ్చయంగా మేము సదాచార సంపన్నులకు ఇటువంటి ప్రతిఫలాన్నే ఇస్తాము"},{"SurahNumber":77,"VerseNumber":45,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":46,"Text":"(ఓ ధిక్కార జనులారా! మీరు ప్రాపంచిక జీవితంలో) అంతో ఇంతో తినండి, లబ్దిని పొందండి. మీరెలాగూ నేరస్థులే"},{"SurahNumber":77,"VerseNumber":47,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":48,"Text":"(దైవ సన్నిధిలో) “వినయపూర్వకంగా తలవంచండి” అని వారితో అన్నప్పుడు వారు తలవంచరు"},{"SurahNumber":77,"VerseNumber":49,"Text":"ధిక్కార వైఖరిని అవలంబించే వారికి ఆ రోజు వినాశం ఖాయం"},{"SurahNumber":77,"VerseNumber":50,"Text":"ఇక ఈ (ఖుర్ఆన్) విషయం తరువాత వారు విశ్వసించటానికి ఏం ఉంది(ట)"}]}