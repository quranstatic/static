{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":69,"VerseNumber":1,"Text":"Olunaku olwokwolesa amazima (olunaku lw’enkomerero)"},{"SurahNumber":69,"VerseNumber":2,"Text":"Olunaku lwokwolesa amazima kyeki"},{"SurahNumber":69,"VerseNumber":3,"Text":"Naye omanyi olunaku olwokwolesa amazima kyeki"},{"SurahNumber":69,"VerseNumber":4,"Text":"Abantu ba Thamud n'aba A'adi baalimbisa olunaku olwentiisa"},{"SurahNumber":69,"VerseNumber":5,"Text":"Abantu ba Thamud bazikirizibwa nakubwatuka okwamanyi"},{"SurahNumber":69,"VerseNumber":6,"Text":"Ate ba A'adi nebazikirizibwa nakibuyaga owamanyi ennyo eyalimu obunyogovu"},{"SurahNumber":69,"VerseNumber":7,"Text":"Gweyabamazaamu ebiro musanvu nenaku munaana awatali kuyimiriramu, walaba abantu nga bagudde eri nga balinga enduli zemitende ezikutuddwako amasanso"},{"SurahNumber":69,"VerseNumber":8,"Text":"Gwe mu kulaba waliwo eyawona"},{"SurahNumber":69,"VerseNumber":9,"Text":"Farawo, n'abamukulembera, naabo abali kubyalo bya Luutu bayonoona"},{"SurahNumber":69,"VerseNumber":10,"Text":"Ekyatuusa buli bamu okujeemera omubaka Katonda gwe yabatumira. Katonda kye yava abakwata olukwata oluyitirivu"},{"SurahNumber":69,"VerseNumber":11,"Text":"Aba Nuhu amazzi bwegaabooga okubawonya twabasaabaliza mulyato"},{"SurahNumber":69,"VerseNumber":12,"Text":"Olwo nno tulyoke tukibafuulire mmwe ekyokwebuulirira era gakitegeere amatu agategeera"},{"SurahNumber":69,"VerseNumber":13,"Text":"Naye engombe bwerifuyibwa olufuuwa olusooka"},{"SurahNumber":69,"VerseNumber":14,"Text":"Ensi nensozi birisitulwa nebimementulwa omulundi gumu"},{"SurahNumber":69,"VerseNumber":15,"Text":"Olwo nno olunaku lw’enkomerero luliba lutuuse"},{"SurahNumber":69,"VerseNumber":16,"Text":"Eggulu ligenda kweyasaamu, nga ku lunaku olwo ligenda kuba lyabirivu"},{"SurahNumber":69,"VerseNumber":17,"Text":"Nga ba Malayika bali kumabbali galyo, nga waggulu waabwe kulunaku olwo ba Malayika munaana beebalisitula Arishi y'amukama Katonda wo"},{"SurahNumber":69,"VerseNumber":18,"Text":"Ku lunaku olwo mugenda kuleetebwa mubalibwe tewali kintu kyonna kyemukola kigenda kwekweka"},{"SurahNumber":69,"VerseNumber":19,"Text":"Naye oyo alikwasibwa ekitabo kye mu mukono gwe ogwaddyo agenda kugamba nti abange mujje musome ekitabo kyange"},{"SurahNumber":69,"VerseNumber":20,"Text":"Mazima nali nkakasa nti ngenda kubalibwa"},{"SurahNumber":69,"VerseNumber":21,"Text":"Oyo nno agenda kubeera mu bulamu obwesiimisa"},{"SurahNumber":69,"VerseNumber":22,"Text":"Mu jjana ey'a waggulu"},{"SurahNumber":69,"VerseNumber":23,"Text":"Ebibala byayo nga birengejjera kumpi"},{"SurahNumber":69,"VerseNumber":24,"Text":"Kale mulye era munywe muyogeyoge olwebyo byemwakulembeza mu nnaku ezaayita"},{"SurahNumber":69,"VerseNumber":25,"Text":"Naye oyo alikwasibwa ekitabo kye mu mukono gwe ogwa kkono aligamba nti zinsanze singa siwereddwa kitabo kyange"},{"SurahNumber":69,"VerseNumber":26,"Text":"Era nessimanya kubalibwa kwange"},{"SurahNumber":69,"VerseNumber":27,"Text":"Waakiri singa bwennafa kyekyamala nessizuukira"},{"SurahNumber":69,"VerseNumber":28,"Text":"Ebyobugagga byange tebingasizza"},{"SurahNumber":69,"VerseNumber":29,"Text":"Sikyalina byakuwoza"},{"SurahNumber":69,"VerseNumber":30,"Text":"Mu kiseera ekyo Katonda agenda kulagira nti mumukwate mumulijje"},{"SurahNumber":69,"VerseNumber":31,"Text":"Bwemumala mumukasuke mu muliro"},{"SurahNumber":69,"VerseNumber":32,"Text":"Bwemumala mumuyiseemu olujegere oluwanvu bwalwo obwenkana emikono nsanvu"},{"SurahNumber":69,"VerseNumber":33,"Text":"Anti yali takkiriza Katonda owekitiibwa"},{"SurahNumber":69,"VerseNumber":34,"Text":"Era nga takubiriza kuliisa banaku"},{"SurahNumber":69,"VerseNumber":35,"Text":"N'olwekyo olwaleero wano talinawo muntu amulumirwa"},{"SurahNumber":69,"VerseNumber":36,"Text":"Nga bwatalina kyakulya okugyako masirasira"},{"SurahNumber":69,"VerseNumber":37,"Text":"Ebintu ebitayinza kulibwa okugyako abonoonyi"},{"SurahNumber":69,"VerseNumber":38,"Text":"Tewali kingana kulayira ebyo byemulaba"},{"SurahNumber":69,"VerseNumber":39,"Text":"Nebyo byemutalaba"},{"SurahNumber":69,"VerseNumber":40,"Text":"Mazima Kur'ani bigambo bya Katonda byeyassa ku mubaka (Nabbi Muhammad) ow'ekitiibwa"},{"SurahNumber":69,"VerseNumber":41,"Text":"Ssi bigambo bya mutontomi naye Iman yammwe yentono"},{"SurahNumber":69,"VerseNumber":42,"Text":"Era sibigambo bya mulaguzi naye mufumitiriza kitono (nemutasobola ku byawula)"},{"SurahNumber":69,"VerseNumber":43,"Text":"Byassibwa ku ye okuva eri omulezi w'ebitonde"},{"SurahNumber":69,"VerseNumber":44,"Text":"Singa yetantala natwogeza ebigambo byetutaamutuma"},{"SurahNumber":69,"VerseNumber":45,"Text":"Twalimukutteko n'amanyi"},{"SurahNumber":69,"VerseNumber":46,"Text":"Olwo nno netumukutula omusuwa gw'obulamu"},{"SurahNumber":69,"VerseNumber":47,"Text":"Era tewali mumwe ayinza kutulemesa kutuukiriza ekyo kuye"},{"SurahNumber":69,"VerseNumber":48,"Text":"Mazima yyo Kur'ani kyakwebuulirira eri abatya Katonda"},{"SurahNumber":69,"VerseNumber":49,"Text":"Era mazima ddala tumanyi nti mu mmwe mulimu abalimbisa (Kur'ani)"},{"SurahNumber":69,"VerseNumber":50,"Text":"Mazima okugirimbisa (Kur'ani) kugenda kubeera kwejjusa kunene eri abakafiiri"},{"SurahNumber":69,"VerseNumber":51,"Text":"Mazima yo Kur'ani ge mazima aga namaddala"},{"SurahNumber":69,"VerseNumber":52,"Text":"Kale nno tendereza erinnya lya Mukama Katonda wo owekitiibwa"},{"SurahNumber":70,"VerseNumber":1,"Text":"Mu ngeri y'okunyomerera\" omu ku bakafiiri\" yasaba oba ebibonerezo bijja bijje, so nga ate ddala byakujja"},{"SurahNumber":70,"VerseNumber":2,"Text":"Bituuke ku bakafiiri tewali agenda kubigaana kubatuukako"},{"SurahNumber":70,"VerseNumber":3,"Text":"Nga biva eri Katonda nnyini madaala agalinya muggulu"},{"SurahNumber":70,"VerseNumber":4,"Text":"Ba Malayika nga ne Jiburilu mwomutwalidde mwebayita nga bolekera eri Katonda, ekibatwalira olunaku lumu lwokka naye nga ate lwenkanankana e myaka e mitwalo etaano (egy'okunsi)"},{"SurahNumber":70,"VerseNumber":5,"Text":"Kale nno gumikiriza olugumikiriza olulungi"},{"SurahNumber":70,"VerseNumber":6,"Text":"Mazima bbo balaba ebibonerezo nga biri wala"},{"SurahNumber":70,"VerseNumber":7,"Text":"Ate nga ffe tulaba nga biri kumpi"},{"SurahNumber":70,"VerseNumber":8,"Text":"Ku lunaku eggulu lwelirikulukuta nga omuzigo omusanuuse"},{"SurahNumber":70,"VerseNumber":9,"Text":"Ate ensozi neziba nga pamba asunsuddwa"},{"SurahNumber":70,"VerseNumber":10,"Text":"Era tewali wamukwano agenda kubuuza bikwata ku ffa nfe we"},{"SurahNumber":70,"VerseNumber":11,"Text":"Bagenda kuba nga beeraba (naye nga tebayinza kuyambagana). Omwonoonyi olwokwagala okuwona ebibonerezo byolunaku olwo, aliyagala okwenunula nga awaayo abaanabe"},{"SurahNumber":70,"VerseNumber":12,"Text":"Mukyalawe ne mugandawe"},{"SurahNumber":70,"VerseNumber":13,"Text":"N'ekika kye ekimukuuma"},{"SurahNumber":70,"VerseNumber":14,"Text":"Nabantu bonna abali munsi, nga ekyo akikola awone ebibonerezo bya Katonda"},{"SurahNumber":70,"VerseNumber":15,"Text":"Tekigenda kuba nga bwayagala, mazima ayolekedde muliro ogubumbujja"},{"SurahNumber":70,"VerseNumber":16,"Text":"Ogusiriiriza ddala eddiba"},{"SurahNumber":70,"VerseNumber":17,"Text":"Gugenda kukowoola buli eyakubayo amabega nakyuka okuva ku mazima"},{"SurahNumber":70,"VerseNumber":18,"Text":"Era nga yakungaanyanga emmali nagitereka \"natagyamu mugabo gugitukuza"}]}