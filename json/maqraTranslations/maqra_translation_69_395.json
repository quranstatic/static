{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":7,"VerseNumber":171,"Text":"Dağı bir şemsiye gibi üzerlerinde sarsmıştık. Öyle ki tepelerine düşeceğini sanmışlardı: \"Size verdiğime sımsıkı sarılın. Kurtulabilmeniz için içeriği üzerinde düşünün"},{"SurahNumber":7,"VerseNumber":172,"Text":"Rabbin, Adem oğullarının bellerinden soylarını çıkarırken onları kendi kendilerine tanık tutar: \"Ben, Rabbiniz değil miyim?\" \"Evet, tanıklık ediyoruz,\" derler. Böylece diriliş günü, \"Biz bundan habersizdik,\" diyemezsiniz"},{"SurahNumber":7,"VerseNumber":173,"Text":"Yahut, \"Atalarımız önceden ortak koştu ve biz de onlardan sonra gelen soylarıyız, bizi bidat ve hurafelere dalanlardan dolayı mı yok edeceksin,\" diyemezsiniz"},{"SurahNumber":7,"VerseNumber":174,"Text":"Ayetleri böyle açıklıyoruz ki (bize) dönebilsinler"},{"SurahNumber":7,"VerseNumber":175,"Text":"Kendisine ayetlerimizi verdiğimiz, ancak onlardan sıyrılmış-geçmiş kimsenin ne duruma düştüğünü anlat onlara. Şeytan onu saptırıncaya kadar izlemişti"},{"SurahNumber":7,"VerseNumber":176,"Text":"Dileseydik onu ayetlerimizle yükseltirdik. Fakat o, toprağa yapışmakta direndi ve hevesinin ardına takıldı. Onun durumu, üstüne varsan da bıraksan da dili dışarda soluyan huysuz bir köpeğin durumuna benzer. Ayetlerimizi yalanlayan toplulukların durumu işte böyledir. Bu olayı aktar, olur ki düşünürler"},{"SurahNumber":7,"VerseNumber":177,"Text":"Ayetlerimizi yalanlayan ve yalnızca kendi kendilerine haksızlık eden topluluğun örnekliği ne kötüdür"},{"SurahNumber":7,"VerseNumber":178,"Text":"ALLAH kimi doğruya iletirse, doğruyu bulan odur. Kimi de saptırırsa, kaybedenler de onlardır"},{"SurahNumber":7,"VerseNumber":179,"Text":"İnsanlardan ve cinlerden çok sayıda kişiyi cehenneme mahkum ettik. Kalpleri var, fakat kavrayamazlar; gözleri var, fakat görmezler; kulakları var, fakat işitmezler. Onlar, çiftlik hayvanları gibidir, hatta daha da kötü... Ve onlar, olup bitenden habersizdirler"},{"SurahNumber":7,"VerseNumber":180,"Text":"En güzel isimler ALLAH'ındır; öyleyse O'nu onlarla çağırın. O'nun isimlerini tahrif edenleri bırakın; yaptıklarının cezasını çekeceklerdir"},{"SurahNumber":7,"VerseNumber":181,"Text":"Yarattıklarımızın arasında bir topluluk var ki gerçek ile yol gösterirler ve yine onunla hakkı gözetirler"},{"SurahNumber":7,"VerseNumber":182,"Text":"Ayetlerimizi yalanlayanlara gelince, onlar farketmeden onları yavaş yavaş sonlarına yaklaştıracağız"},{"SurahNumber":7,"VerseNumber":183,"Text":"Hatta onlara umut veririm. Planım çetindir"},{"SurahNumber":7,"VerseNumber":184,"Text":"Düşünmezler mi? Arkadaşlarında hiç bir delilik yoktur. O, ancak apaçık bir uyarıcıdır"},{"SurahNumber":7,"VerseNumber":185,"Text":"Göklerin ve yerin egemenliğine ve ALLAH'ın yarattığı şeylere bakmazlar mı? Son anlarının yaklaşmış olabileceğini hiç düşünmezler mi? Bundan sonra artık hangi hadise (söze) inanırlar"},{"SurahNumber":7,"VerseNumber":186,"Text":"ALLAH'ın saptırdığı kimseler için yol gösterici bulunmaz. Onları azgınlıkları içinde bocalar durur halde bırakır"},{"SurahNumber":7,"VerseNumber":187,"Text":"Sana o saatin (dünyanın sonunun) ne zaman geleceğini soruyorlar. \"O'nun bilgisi Rabbimin yanındadır,\" de. Onu vakti gelince O'ndan başkası ortaya çıkarmaz. Göklere ve yere ağır gelen o saat size ansızın gelecektir. Sanki ondan haberdar imişsin gibi sana soruyorlar. \"Onun bilgisi ALLAH'ın yanındadır,\" de. Fakat insanların çoğu bilmez"},{"SurahNumber":7,"VerseNumber":188,"Text":"De ki: \"ALLAH'ın dilediğinden başka ben kendime ne bir yarar ne de bir zarar veremem. Gizliyi bilseydim mal varlığımı arttırırdım, bana kötülük de dokunmazdı. Ben ancak inanan bir topluma bir müjdeci ve uyarıcıyım"}]}