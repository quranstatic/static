{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":72,"VerseNumber":1,"Text":"بگو به من وحی فرستاده شده است که گروهی از جن گوش [به قرآن‌] سپردند، سپس گفتند ما قرآنی شگرف را شنیده‌ایم‌"},{"SurahNumber":72,"VerseNumber":2,"Text":"که به راستی راه می‌نماید، آنگاه به آن ایمان آوردیم، و هرگز برای پروردگارمان کسی را شریک نمی‌آوریم‌"},{"SurahNumber":72,"VerseNumber":3,"Text":"و حقا که بلند است شان پروردگار ما، نه همسری برگزیده است، و نه فرزندی‌"},{"SurahNumber":72,"VerseNumber":4,"Text":"و نادان ما بود که در حق خداوند، پریشان می‌گفت‌"},{"SurahNumber":72,"VerseNumber":5,"Text":"و ما چنین می‌پنداشتیم که انس و جن هرگز بر خداوند دروغ نمی‌بندند"},{"SurahNumber":72,"VerseNumber":6,"Text":"و چنین بود که مردانی از انسانها به مردانی از جنیان پناه می‌بردند، و بر سرکشی آنان می‌افزودند"},{"SurahNumber":72,"VerseNumber":7,"Text":"و آنان نیز می‌پنداشتند همچنانکه شما می‌پندارید که خداوند هرگز کسی را [به حشر یا پیامبری‌] بر نمی‌انگیزد"},{"SurahNumber":72,"VerseNumber":8,"Text":"و ما در آسمان جستیم و آن را سرشار از نگهبانان نیرومند و شهابها یافتیم‌"},{"SurahNumber":72,"VerseNumber":9,"Text":"و ما خود در نشستنگاههایی برای [دزدیده‌] شنیدن از آن می‌نشستیم، اما اکنون هر کس گوش بسپارد، شهابی در کمین خود یابد"},{"SurahNumber":72,"VerseNumber":10,"Text":"و ما خود نمی‌دانیم که در حق زمینیان شر خواسته شده است، یا پروردگارشان در حق آنان رهیافت خواسته است‌"},{"SurahNumber":72,"VerseNumber":11,"Text":"و از میان ما هم صالحان هست و هم از میان ما جز این، ما [روندگان‌] راههای گوناگونیم‌"},{"SurahNumber":72,"VerseNumber":12,"Text":"و ما یقین داشتیم که هرگز در زمین از خداوند گزیر و گریزی نداریم‌"},{"SurahNumber":72,"VerseNumber":13,"Text":"و ما چون [پیام‌] هدایت را شنیدیم، به آن ایمان آوردیم، پس هر کس به پروردگارش ایمان آورد، نه از نقصانی بیم داشته باشد، و نه از ستمی‌"},{"SurahNumber":72,"VerseNumber":14,"Text":"و جمعی از میان ما مسلمان است، و جمعی کژراه، پس کسانی که اسلام آورند، آنانند که هدایت جسته‌اند"},{"SurahNumber":72,"VerseNumber":15,"Text":"و اما کژراهان همانا هیزم جهنمند"},{"SurahNumber":72,"VerseNumber":16,"Text":"و اگر در شیوه‌[ی ناصواب‌] پایداری ورزند [از روی استدراج‌] آنان را آب [و امکانات‌] فراوان ارزانی می‌داریم‌"},{"SurahNumber":72,"VerseNumber":17,"Text":"تا سرانجام در آن بیازماییمشان، و هر کس از یاد پروردگارش دل بگرداند، او را به عذابی سهمگین بکشاند"},{"SurahNumber":72,"VerseNumber":18,"Text":"و همه مسجدها خاص خداوند است، پس در جنب خداوند هیچ کس را [به پرستش‌] مخوان‌"},{"SurahNumber":72,"VerseNumber":19,"Text":"و چنین بود که چون بنده خدا [محمد -ص-] او را به نیایش می‌خواند، نزدیکشان بود که بر سر او بریزند"},{"SurahNumber":72,"VerseNumber":20,"Text":"بگو فقط پروردگارم را به نیایش می‌خوانم و هیچ کس را شریک او نمی‌شمارم‌"},{"SurahNumber":72,"VerseNumber":21,"Text":"بگو من نه صاحب اختیار زیانی برای شما هستم، نه سامانی‌"},{"SurahNumber":72,"VerseNumber":22,"Text":"بگو هیچ کس نیست که هرگز مرا در برابر خداوند پناه دهد، و هرگز بجز او پناهی نمی‌یابم‌"},{"SurahNumber":72,"VerseNumber":23,"Text":"[در اختیار ندارم‌] مگر پیامی از جانب خداوند و رسالت او، و هر کس از خداوند و پیامبر او سرپیچی کند، او راست آتش دوزخ که جاودانه در آن ماند"},{"SurahNumber":72,"VerseNumber":24,"Text":"تا هنگامی رسد که آنچه به آنان وعده داده شده است، ببینند، و زودا بدانند که چه کسی سست یاورتر و اندک سپاه‌تر است‌"},{"SurahNumber":72,"VerseNumber":25,"Text":"بگو نمی‌دانم آنچه به شما وعده داده‌اند نزدیک است، یا پروردگار من برای آن فاصله‌ای [دراز] قرار داده است‌"},{"SurahNumber":72,"VerseNumber":26,"Text":"اوست دانای [راز] پنهان، که هیچ کس را از غیب خویش آگاه نمی‌سازد"},{"SurahNumber":72,"VerseNumber":27,"Text":"مگر پیامبری که او بپسندد، که پیشاپیش و پشت سر او نگهبانانی راه دهد"},{"SurahNumber":72,"VerseNumber":28,"Text":"تا معلوم بدارد که رسالت پروردگارشان را گزارده‌اند و به آنچه نزد آنان است احاطه دارد، و هر چیز را به شماره می‌شمارد"},{"SurahNumber":73,"VerseNumber":1,"Text":"ای مرد جامه بر خود پیچیده‌"},{"SurahNumber":73,"VerseNumber":2,"Text":"شب را به پای‌دار، مگر اندکی از آن را"},{"SurahNumber":73,"VerseNumber":3,"Text":"نیمه‌اش، یا اندکی از نیمه کم نما"},{"SurahNumber":73,"VerseNumber":4,"Text":"یا اندکی بر آن بیفزا، و قرآن را شمرده و شیوا بخوان‌"},{"SurahNumber":73,"VerseNumber":5,"Text":"ما سخنی سنگین بر تو نازل می‌کنیم‌"},{"SurahNumber":73,"VerseNumber":6,"Text":"بی‌گمان شب‌خیزی بیشتر موافقت [دل و زبان‌] در بردارد و از لحاظ سخن استوارتر است‌"},{"SurahNumber":73,"VerseNumber":7,"Text":"تو را در روز کار و کوشش بسیار است‌"},{"SurahNumber":73,"VerseNumber":8,"Text":"و نام پروردگارت را یاد کن و از همه گسسته و با او پیوسته شو"},{"SurahNumber":73,"VerseNumber":9,"Text":"پروردگار مشرق و مغرب، که خدایی جز او نیست، او را کارساز خود بشمار"},{"SurahNumber":73,"VerseNumber":10,"Text":"و بر آنچه می‌گویند شکیبایی کن و از آنان به نیکویی دوری کن‌"},{"SurahNumber":73,"VerseNumber":11,"Text":"و مرا با منکران متنعم واگذار و اندکی به آنان مهلت ده‌"},{"SurahNumber":73,"VerseNumber":12,"Text":"بی‌گمان نزد ما بندها و آتش دوزخ است‌"},{"SurahNumber":73,"VerseNumber":13,"Text":"و خوراکی گلوگیر و عذابی دردناک‌"},{"SurahNumber":73,"VerseNumber":14,"Text":"روزی که زمین و کوهها بلرزد و کوهها [چون‌] ریگهای روان شود"},{"SurahNumber":73,"VerseNumber":15,"Text":"ما به سوی شما پیامبری فرستاده‌ایم که بر شما گواه است، همچنانکه به سوی فرعون هم پیامبری فرستادیم‌"},{"SurahNumber":73,"VerseNumber":16,"Text":"آنگاه فرعون از پیامبر نافرمانی کرد، و او را به گیر و داری سخت فرو گرفتیم‌"},{"SurahNumber":73,"VerseNumber":17,"Text":"پس اگر کفرورزید، چگونه از روزی که کودکان را پیر می‌گرداند، می‌پرهیزید [و در امان می‌مانید]؟"},{"SurahNumber":73,"VerseNumber":18,"Text":"و آسمان بدان شکافته گردد، که وعده او انجام گرفتنی است‌"},{"SurahNumber":73,"VerseNumber":19,"Text":"این پندآموزی است، پس هر کس که خواهد راهی به سوی پروردگارش پیش گیرد"}]}