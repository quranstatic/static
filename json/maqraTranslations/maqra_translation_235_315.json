{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":82,"VerseNumber":1,"Text":"අහස පිපිරී වෙන් ව ගිය විට"},{"SurahNumber":82,"VerseNumber":2,"Text":"තවද තාරුකාවන් වැටී විසිරී ගිය විට"},{"SurahNumber":82,"VerseNumber":3,"Text":"තවද සමුද්‍රයන් පුපුරා යන විට"},{"SurahNumber":82,"VerseNumber":4,"Text":"තවද මිනී වළවල් (ඒ තුළ තැන්පත් කර ඇති මළ මිනී) පෙරළා දමනු ලබන විට"},{"SurahNumber":82,"VerseNumber":5,"Text":"සෑම ආත්මයක් ම තමන් ඉදිරිපත් කළ හා පසුවට ඉතිරි කළ දෑ දැන ගනු ඇත"},{"SurahNumber":82,"VerseNumber":6,"Text":"අහෝ මිනිස! ගෞරවනීය නුඹගේ පරමාධිපති පිළිබඳ ව නුඹ ව මංමුළා කළේ කුමක් ද"},{"SurahNumber":82,"VerseNumber":7,"Text":"(නුඹගේ පරමාධිපතිවූ) ඔහු නුඹ ව මවා පසුව නුඹව උසස් අන්දමට නිර්මාණය කර (ඔබේ හැඩරුව) නියමිත ආකාරයට සැකසුවේය"},{"SurahNumber":82,"VerseNumber":8,"Text":"කවර රූපයකින් නුඹ ව හැඩ ගැස්වීමට ඔහු අභිමත කළේ ද ඒ අයුරින් නුඹව මැව්වේය"},{"SurahNumber":82,"VerseNumber":9,"Text":"නො එසේය, නමුත් නුඹලා විනිශ්චය පිළිබඳ බොරු කරන්නෙහුය"},{"SurahNumber":82,"VerseNumber":10,"Text":"නියත වශයෙන්ම නුඹලා මත (මලාඉකාවරුන් වන) ආරක්ෂකයින් ඇත"},{"SurahNumber":82,"VerseNumber":11,"Text":"(ඔවුහු) ගෞරවනීය ලේඛකයෝ වෙති"},{"SurahNumber":82,"VerseNumber":12,"Text":"ඔවුහු නුඹලා කරන දෑ පිළිබඳ දන්නෝය"},{"SurahNumber":82,"VerseNumber":13,"Text":"නියත වශයෙන්ම දැහැමියන් සුව සැපයෙහි ය"},{"SurahNumber":82,"VerseNumber":14,"Text":"තවද නියත වශයෙන්ම අධර්මිෂ්ඨයින් නිරයෙහි ය"},{"SurahNumber":82,"VerseNumber":15,"Text":"විනිශ්චය දිනයේ ඔවුහු එහි පිවිසෙන්නෝය"},{"SurahNumber":82,"VerseNumber":16,"Text":"තවද ඔවුහු (නොපැමිණ) එයින් සැඟවී සිටින්නන් නොවෙති"},{"SurahNumber":82,"VerseNumber":17,"Text":"විනිශ්ච දිනය කුමක් දැයි නුඹ ව දැනුවත් කළේ කුමක් ද"},{"SurahNumber":82,"VerseNumber":18,"Text":"පසු ව ද විනිශ්ච දිනය කුමක් දැයි නුඹ ව දැනුවත් කළේ කුමක් ද"},{"SurahNumber":82,"VerseNumber":19,"Text":"එදින ආත්මයක් තවත් ආත්මයකට කිසිවකින් (හෝ පිහිටවීමේ) බලය නොදරනු ඇත. එදින සියලු කරුණු අල්ලාහ් වෙත ය"},{"SurahNumber":83,"VerseNumber":1,"Text":"කිරුම් මිනුම් වල වංචා කරන්නන්හට විනාශයමය"},{"SurahNumber":83,"VerseNumber":2,"Text":"තමන් මිනිසුන්ගෙන් කිරා ගන්නා විට සම්පූර්ණයෙන්ම කිරාගන්නෝය"},{"SurahNumber":83,"VerseNumber":3,"Text":"කිරා දෙන විට හෝ මැන දෙන විට අඩු කර දෙති"},{"SurahNumber":83,"VerseNumber":4,"Text":"නියත වශයෙන්ම තමන් නැගිටුවනු ලබන්නන් බව ඔවුහු නොසිතන්නෝ ද"},{"SurahNumber":83,"VerseNumber":5,"Text":"මහත් වූ දිනයක"},{"SurahNumber":83,"VerseNumber":6,"Text":"එදින මිනිස්සු සකල ලෝකයේ පරමාධිපති ඉදිරියේ නැගී සිටිනු ඇත"},{"SurahNumber":83,"VerseNumber":7,"Text":"නොඑසේය. නියත වශයෙන්ම අපරාධකරුවන්ගේ ලේඛනය සිජ්ජීන්හි ඇත්තේය"},{"SurahNumber":83,"VerseNumber":8,"Text":"(නබිවරයාණනි!) සිජ්ජීන් යනු කුමක් දැයි නුඹ ව දැනුවත් කළේ කුමක් ද"},{"SurahNumber":83,"VerseNumber":9,"Text":"(එය මිනිසාගේ සියලු ක්‍රියාවන් ගැන) ලියන ලද වාර්තා පොතකි"},{"SurahNumber":83,"VerseNumber":10,"Text":"මුසා බස් පවසන්නන් හට එදින විනාශයය"},{"SurahNumber":83,"VerseNumber":11,"Text":"මොවුන් වූ කලී විනිශ්චය දිනය බොරු කරමින් සිටිති"},{"SurahNumber":83,"VerseNumber":12,"Text":"සීමාව ඉක්මවා ගිය සෑම පාපතරයකුම මිස වෙනත් කිසිවෙක් එය බොරු නොකරන්නේය"},{"SurahNumber":83,"VerseNumber":13,"Text":"අපගේ වදන් ඔහු වෙත පාරායනා කරනු ලබන විට (මෙය) පැරැණ්නන්ගේ මනඃකල්පිත කතා යැයි ඔහු පවසයි"},{"SurahNumber":83,"VerseNumber":14,"Text":"නොඑසේය. නමුත් ඔවුන් උපයමින් සිටි දෑ (මගින්) ඔවුන්ගේ හදවත් මත මල බැඳී ඇත"},{"SurahNumber":83,"VerseNumber":15,"Text":"නොඑසේය. නියත වශයෙන්ම ඔවුහු එදින ඔවුන්ගේ පරමාධිපතිගෙන් තිර දම(මින් වෙන් කර)නු ලබන්නෝය"},{"SurahNumber":83,"VerseNumber":16,"Text":"තවද නියත වශයෙන්ම ඔවුහු නිරයෙහි පිවිසෙන්නෝ වෙති"},{"SurahNumber":83,"VerseNumber":17,"Text":"ඉන්පසුව “නුඹලා බොරු කරමින් සිටි දෑ මෙය වේ” යැයි කියනු ලැබේ"},{"SurahNumber":83,"VerseNumber":18,"Text":"නොඑසේය. නියත වශයෙන්ම දැහැමියන්ගේ ලේඛනය ඉල්ලීයියීන්හිමය"},{"SurahNumber":83,"VerseNumber":19,"Text":"තවද ඉල්ලීයියීන් යනු කුමක් දැයි නුඹ ව දැනුවත් කළේ කුමක් ද"},{"SurahNumber":83,"VerseNumber":20,"Text":"(එය) ලියන ලද වාර්තා පොතකි"},{"SurahNumber":83,"VerseNumber":21,"Text":"(දේව) සමීපතයෝ එයට සාක්ෂි දරන්නෝය"},{"SurahNumber":83,"VerseNumber":22,"Text":"නියත වශයෙන්ම දැහැමියෝ සැප පහසුකම් පිරුණු ස්වර්ගයන්හි වෙති"},{"SurahNumber":83,"VerseNumber":23,"Text":"කවිච්චි මතට වී (සිරි) නරඹමින් සිටින්නෝය"},{"SurahNumber":83,"VerseNumber":24,"Text":"(ඔවුනට ලැබුණු) සැප පහසුකම් හි සිරියාව නුඹ ඔවුන්ගේ මුහුණු තුළින් දැන ගනු ඇත"},{"SurahNumber":83,"VerseNumber":25,"Text":"මුද්‍රා කරන ලද අමෘතයෙන් ඔවුහු පොවනු ලබන්නෝය"},{"SurahNumber":83,"VerseNumber":26,"Text":"එහි මුද්‍රාව කස්තූරි ය. එහෙයින් තරඟ වදින්නට අපේක්ෂා කරන්නන් ඒ තුළ තරඟ වදිත්වා"},{"SurahNumber":83,"VerseNumber":27,"Text":"තවද එහි මිශ්‍රණය තස්නීම්ගෙන්ය"},{"SurahNumber":83,"VerseNumber":28,"Text":"එය දේව සමීපතයින් එයින් පානය කරන උල්පතක්ය"},{"SurahNumber":83,"VerseNumber":29,"Text":"නියත වශයෙන්ම අපරාධ කළ අය විශ්වාස කළවුන් පිළිබඳ ව සිනහසෙමින් සිටියෝය"},{"SurahNumber":83,"VerseNumber":30,"Text":"තවද ඔවුන් පසු කරමින් ගිය විට ඔවුහු එකිනෙකා අතර ඇස් කොණින් ඉඟි කොට සමච්චල් කර ගන්නෝය"},{"SurahNumber":83,"VerseNumber":31,"Text":"තවද ඔවුහු ඔවුන්ගේ ජනයා වෙත හැරී ගිය විට සමච්චල් කරමින් සතුටු වන්නන් ලෙස හැරී ගියෝය"},{"SurahNumber":83,"VerseNumber":32,"Text":"තවද ඔවුහු ඔවුන් ව දුටු විට “සැබැවින්ම මොවුන් මුළාවූවන්මය” යැයි පවසති"},{"SurahNumber":83,"VerseNumber":33,"Text":"තවද ඔවුන් මත ආරක්ෂකයින් ලෙස මොවුහු එවනු නොලැබුවෝය"},{"SurahNumber":83,"VerseNumber":34,"Text":"එහෙයින් අද දින විශ්වාස කළ අය, ( ප්‍රතික්ෂේපකයින් මෙලොවේදී විශ්වාස වන්තයින්ට සිනාසුනාක් මෙන් ඔවුන්) දෙස බලා සිනාසෙන්නෝය"},{"SurahNumber":83,"VerseNumber":35,"Text":"සුව පහසු කවිච්චි මත වී (සිරි) නරඹන්නෝය"},{"SurahNumber":83,"VerseNumber":36,"Text":"ප්‍රතික්ෂේපකයෝ තමන් කරමින් සිටි දෑ සඳහා ප්‍රතිවිපාක දෙනු ලැබුවෝ ද? (යැයි විමසනු ලබනන්නේය)"}]}