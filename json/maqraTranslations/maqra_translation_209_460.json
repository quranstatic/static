{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":51,"VerseNumber":31,"Text":"(ابراہیم علیہ السلام نے) کہا: اے بھیجے ہوئے فرشتو! (اس بشارت کے علاوہ) تمہارا (آنے کا) بنیادی مقصد کیا ہے"},{"SurahNumber":51,"VerseNumber":32,"Text":"انہوں نے کہا: ہم مجرِم قوم (یعنی قومِ لُوط) کی طرف بھیجے گئے ہیں"},{"SurahNumber":51,"VerseNumber":33,"Text":"تاکہ ہم اُن پر مٹی کے پتھریلے کنکر برسائیں"},{"SurahNumber":51,"VerseNumber":34,"Text":"(وہ پتھر جن پر) حد سے گزر جانے والوں کے لئے آپ کے رب کی طرف سے نشان لگا دیا گیا ہے"},{"SurahNumber":51,"VerseNumber":35,"Text":"پھر ہم نے ہر اُس شخص کو (قومِ لُوط کی بستی سے) باہر نکال دیا جو اس میں اہلِ ایمان میں سے تھا"},{"SurahNumber":51,"VerseNumber":36,"Text":"سو ہم نے اُس بستی میں مسلمانوں کے ایک گھر کے سوا (اور کوئی گھر) نہیں پایا (اس میں حضرت لوط علیہ السلام اور ان کی دو صاحبزادیاں تھیں)"},{"SurahNumber":51,"VerseNumber":37,"Text":"اور ہم نے اُس (بستی) میں اُن لوگوں کے لئے (عبرت کی) ایک نشانی باقی رکھی جو دردناک عذاب سے ڈرتے ہیں"},{"SurahNumber":51,"VerseNumber":38,"Text":"اور موسٰی (علیہ السلام کے واقعہ) میں (بھی نشانیاں ہیں) جب ہم نے انہیں فرعون کی طرف واضح دلیل دے کر بھیجا"},{"SurahNumber":51,"VerseNumber":39,"Text":"تو اُس نے اپنے اراکینِ سلطنت سمیت رُوگردانی کی اور کہنے لگا: (یہ) جادوگر یا دیوانہ ہے"},{"SurahNumber":51,"VerseNumber":40,"Text":"پھر ہم نے اُسے اور اُس کے لشکر کو (عذاب کی) گرفت میں لے لیا اور اُن (سب) کو دریا میں غرق کر دیا اور وہ تھا ہی قابلِ ملامت کام کرنے والا"},{"SurahNumber":51,"VerseNumber":41,"Text":"اور (قومِ) عاد (کی ہلاکت) میں بھی (نشانی) ہے جبکہ ہم نے اُن پر بے خیر و برکت ہوا بھیجی"},{"SurahNumber":51,"VerseNumber":42,"Text":"وہ جس چیز پر بھی گزرتی تھی اسے ریزہ ریزہ کئے بغیر نہیں چھوڑتی تھی"},{"SurahNumber":51,"VerseNumber":43,"Text":"اور (قومِ) ثمود (کی ہلاکت) میں بھی (عبرت کی نشانی ہے) جبکہ اُن سے کہا گیا کہ تم ایک معیّنہ وقت تک فائدہ اٹھا لو"},{"SurahNumber":51,"VerseNumber":44,"Text":"تو انہوں نے اپنے رب کے حکم سے سرکشی کی، پس انہیں ہولناک کڑک نے آن لیا اور وہ دیکھتے ہی رہ گئے"},{"SurahNumber":51,"VerseNumber":45,"Text":"پھر وہ نہ کھڑے رہنے پر قدرت پا سکے اور نہ وہ (ہم سے) بدلہ لے سکنے والے تھے"},{"SurahNumber":51,"VerseNumber":46,"Text":"اور اس سے پہلے نُوح (علیہ السلام) کی قوم کو (بھی ہلاک کیا)، بیشک وہ سخت نافرمان لوگ تھے"},{"SurahNumber":51,"VerseNumber":47,"Text":"اور آسمانی کائنات کو ہم نے بڑی قوت کے ذریعہ سے بنایا اور یقیناً ہم (اس کائنات کو) وسعت اور پھیلاؤ دیتے جا رہے ہیں"},{"SurahNumber":51,"VerseNumber":48,"Text":"اور (سطحِ) زمین کو ہم ہی نے (قابلِ رہائش) فرش بنایا سو ہم کیا خوب سنوارنے اور سیدھا کرنے والے ہیں"},{"SurahNumber":51,"VerseNumber":49,"Text":"اور ہم نے ہر چیز سے دو جوڑے پیدا فرمائے تاکہ تم دھیان کرو اور سمجھو"},{"SurahNumber":51,"VerseNumber":50,"Text":"پس تم اللہ کی طرف دوڑ چلو، بیشک میں اُس کی طرف سے تمہیں کھلا ڈر سنانے والا ہوں"},{"SurahNumber":51,"VerseNumber":51,"Text":"اور اللہ کے سوا کوئی دوسرا معبود نہ بناؤ، بیشک میں اس کی جانب سے تمہیں کھلا ڈر سنانے والا ہوں"},{"SurahNumber":51,"VerseNumber":52,"Text":"اسی طرح اُن سے پہلے لوگوں کے پاس بھی کوئی رسول نہیں آیا مگر انہوں نے یہی کہا کہ (یہ) جادوگر ہے یا دیوانہ ہے"},{"SurahNumber":51,"VerseNumber":53,"Text":"کیا وہ لوگ ایک دوسرے کواس بات کی وصیت کرتے رہے؟ بلکہ وہ (سب) سرکش و باغی لوگ تھے"},{"SurahNumber":51,"VerseNumber":54,"Text":"سو آپ اُن سے نظرِ التفات ہٹا لیں پس آپ پر (اُن کے ایمان نہ لانے کی) کوئی ملامت نہیں ہے"},{"SurahNumber":51,"VerseNumber":55,"Text":"اور آپ نصیحت کرتے رہیں کہ بیشک نصیحت مومنوں کو فائدہ دیتی ہے"},{"SurahNumber":51,"VerseNumber":56,"Text":"اور میں نے جنّات اور انسانوں کو صرف اسی لئے پیدا کیا کہ وہ میری بندگی اختیار کریں"},{"SurahNumber":51,"VerseNumber":57,"Text":"نہ میں اُن سے رِزق (یعنی کمائی) طلب کرتا ہوں اور نہ اس کا طلب گار ہوں کہ وہ مجھے (کھانا) کھلائیں"},{"SurahNumber":51,"VerseNumber":58,"Text":"بیشک اللہ ہی ہر ایک کا روزی رساں ہے، بڑی قوت والا ہے، زبردست مضبوط ہے (اسے کسی کی مدد و تعاون کی حاجت نہیں)"},{"SurahNumber":51,"VerseNumber":59,"Text":"پس ان ظالموں کے لئے (بھی) حصۂ عذاب مقرّر ہے ان کے (پہلے گزرے ہوئے) ساتھیوں کے حصۂ عذاب کی طرح، سو وہ مجھ سے جلدی طلب نہ کریں"},{"SurahNumber":51,"VerseNumber":60,"Text":"سو کافروں کے لئے اُن کے اُس دِن میں بڑی تباہی ہے جس کا اُن سے وعدہ کیا جا رہا ہے"},{"SurahNumber":52,"VerseNumber":1,"Text":"(کوہِ) طُور کی قَسم"},{"SurahNumber":52,"VerseNumber":2,"Text":"اور لکھی ہوئی کتاب کی قَسم"},{"SurahNumber":52,"VerseNumber":3,"Text":"(جو) کھلے صحیفہ میں (ہے)"},{"SurahNumber":52,"VerseNumber":4,"Text":"اور (فرشتوں سے) آباد گھر (یعنی آسمانی کعبہ) کی قَسم"},{"SurahNumber":52,"VerseNumber":5,"Text":"اور اونچی چھت (یعنی بلند آسمان یا عرشِ معلٰی) کی قَسم"},{"SurahNumber":52,"VerseNumber":6,"Text":"اور اُبلتے ہوئے سمندر کی قَسم"},{"SurahNumber":52,"VerseNumber":7,"Text":"بیشک آپ کے رب کا عذاب ضرور واقع ہو کر رہے گا"},{"SurahNumber":52,"VerseNumber":8,"Text":"اسے کوئی دفع کرنے والا نہیں"},{"SurahNumber":52,"VerseNumber":9,"Text":"جس دن آسمان سخت تھر تھراہٹ کے ساتھ لرزے گا"},{"SurahNumber":52,"VerseNumber":10,"Text":"اور پہاڑ (اپنی جگہ چھوڑ کر بادلوں کی طرح) تیزی سے اڑنے اور (ذرّات کی طرح) بکھرنے لگیں گے"},{"SurahNumber":52,"VerseNumber":11,"Text":"سو اُس دن جھٹلانے والوں کے لئے بڑی تباہی ہے"},{"SurahNumber":52,"VerseNumber":12,"Text":"جو باطل (بے ہودگی) میں پڑے غفلت کا کھیل کھیل رہے ہیں"},{"SurahNumber":52,"VerseNumber":13,"Text":"جس دن کو وہ دھکیل دھکیل کر آتشِ دوزخ کی طرف لائے جائیں گے"},{"SurahNumber":52,"VerseNumber":14,"Text":"(اُن سے کہا جائے گا:) یہ ہے وہ جہنّم کی آگ جسے تم جھٹلایا کرتے تھے"},{"SurahNumber":52,"VerseNumber":15,"Text":"سو کیا یہ جادو ہے یا تمہیں دکھائی نہیں دیتا"},{"SurahNumber":52,"VerseNumber":16,"Text":"اس میں داخل ہو جاؤ، پھر تم صبر کرو یا صبر نہ کرو، تم پر برابر ہے، تمہیں صرف انہی کاموں کا بدلہ دیا جائے گا جو تم کرتے رہے تھے"},{"SurahNumber":52,"VerseNumber":17,"Text":"بیشک متّقی لوگ بہشتوں اور نعمتوں میں ہوں گے"},{"SurahNumber":52,"VerseNumber":18,"Text":"خوش اور لطف اندوز ہوں گے اُن (عطاؤں) سے جن سے اُن کے رب نے انہیں نوازا ہوگا، اور اُن کا رب انہیں دوزخ کے عذاب سے محفوظ رکھے گا"},{"SurahNumber":52,"VerseNumber":19,"Text":"(اُن سے کہا جائے گا:) تم اُن (نیک) اعمال کے صلہ میں جو تم کرتے رہے تھے خوب مزے سے کھاؤ اور پیو"},{"SurahNumber":52,"VerseNumber":20,"Text":"وہ صف در صف بچھے ہوئے تختوں پر تکیے لگائے (بیٹھے) ہوں گے، اور ہم گوری رنگت (اور) دلکش آنکھوں والی حوروں کو اُن کی زوجیت میں دے دیں گے"},{"SurahNumber":52,"VerseNumber":21,"Text":"اور جو لوگ ایمان لائے اور اُن کی اولاد نے ایمان میں اُن کی پیروی کی، ہم اُن کی اولاد کو (بھی درجاتِ جنت میں) اُن کے ساتھ ملا دیں گے (خواہ اُن کے اپنے عمل اس درجہ کے نہ بھی ہوں یہ صرف اُن کے صالح آباء کے اکرام میں ہوگا) اور ہم اُن (صالح آباء) کے ثوابِ اعمال سے بھی کوئی کمی نہیں کریں گے، (علاوہ اِس کے) ہر شخص اپنے ہی عمل (کی جزا و سزا) میں گرفتار ہوگا"},{"SurahNumber":52,"VerseNumber":22,"Text":"اور ہم انہیں پھل (میوے) اور گوشت، جو وہ چاہیں گے زیادہ سے زیادہ دیتے رہیں گے"},{"SurahNumber":52,"VerseNumber":23,"Text":"وہاں یہ لوگ جھپٹ جھپٹ کر (شرابِ طہور کے) جام لیں گے، اس (شرابِ جنت) میں نہ کوئی بے ہودہ گوئی ہوگی اور نہ گناہ گاری ہوگی"}]}