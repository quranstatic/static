{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"درباره چه چيز از يكديگر مى‌پرسند؟"},{"SurahNumber":78,"VerseNumber":2,"Text":"از آن خبر بزرگ،"},{"SurahNumber":78,"VerseNumber":3,"Text":"كه در باره آن با هم اختلاف دارند"},{"SurahNumber":78,"VerseNumber":4,"Text":"نه چنان است، به زودى خواهند دانست"},{"SurahNumber":78,"VerseNumber":5,"Text":"باز هم نه چنان است، بزودى خواهند دانست"},{"SurahNumber":78,"VerseNumber":6,"Text":"آيا زمين را گهواره‌اى نگردانيديم؟"},{"SurahNumber":78,"VerseNumber":7,"Text":"و كوهها را [چون‌] ميخهايى [نگذاشتيم‌]؟"},{"SurahNumber":78,"VerseNumber":8,"Text":"و شما را جفت آفريديم"},{"SurahNumber":78,"VerseNumber":9,"Text":"و خواب شما را [مايه‌] آسايش گردانيديم"},{"SurahNumber":78,"VerseNumber":10,"Text":"و شب را [براى شما] پوششى قرار داديم"},{"SurahNumber":78,"VerseNumber":11,"Text":"و روز را [براى‌] معاش [شما] نهاديم"},{"SurahNumber":78,"VerseNumber":12,"Text":"و بر فراز شما هفت [آسمان‌] استوار بنا كرديم"},{"SurahNumber":78,"VerseNumber":13,"Text":"و چراغى فروزان گذارديم"},{"SurahNumber":78,"VerseNumber":14,"Text":"و از ابرهاى متراكم، آبى ريزان فرود آورديم،"},{"SurahNumber":78,"VerseNumber":15,"Text":"تا بدان دانه و گياه برويانيم،"},{"SurahNumber":78,"VerseNumber":16,"Text":"و باغهاى در هم پيچيده و انبوه"},{"SurahNumber":78,"VerseNumber":17,"Text":"قطعاً وعدگاه [ما با شما] روز داورى است"},{"SurahNumber":78,"VerseNumber":18,"Text":"روزى كه در «صور» دميده شود، و گروه گروه بياييد؛"},{"SurahNumber":78,"VerseNumber":19,"Text":"و آسمان، گشوده و درهايى [پديد] شود؛"},{"SurahNumber":78,"VerseNumber":20,"Text":"و كوهها را روان كنند، و [چون‌] سرابى گردند"},{"SurahNumber":78,"VerseNumber":21,"Text":"[آرى،] جهنم [از دير باز] كمينگاهى بوده،"},{"SurahNumber":78,"VerseNumber":22,"Text":"[كه‌] براى سركشان، بازگشتگاهى است"},{"SurahNumber":78,"VerseNumber":23,"Text":"روزگارى دراز در آن درنگ كنند"},{"SurahNumber":78,"VerseNumber":24,"Text":"در آنجا نه خنكى چشند و نه شربتى،"},{"SurahNumber":78,"VerseNumber":25,"Text":"جز آب جوشان و چركابه‌اى"},{"SurahNumber":78,"VerseNumber":26,"Text":"كيفرى مناسب [با جرم آنها]"},{"SurahNumber":78,"VerseNumber":27,"Text":"آنان بودند كه به [روز] حساب اميد نداشتند؛"},{"SurahNumber":78,"VerseNumber":28,"Text":"و آيات ما را سخت تكذيب مى‌كردند"},{"SurahNumber":78,"VerseNumber":29,"Text":"و حال آنكه هر چيزى را برشمرده [به صورت‌] كتابى در آورده‌ايم"},{"SurahNumber":78,"VerseNumber":30,"Text":"پس بچشيد كه جز عذاب، هرگز [چيزى‌] بر شما نمى‌افزاييم"},{"SurahNumber":78,"VerseNumber":31,"Text":"مسلماً پرهيزگاران را رستگارى است"},{"SurahNumber":78,"VerseNumber":32,"Text":"باغچه‌ها و تاكستانها،"},{"SurahNumber":78,"VerseNumber":33,"Text":"و دخترانى همسال با سينه‌هاى برجسته،"},{"SurahNumber":78,"VerseNumber":34,"Text":"و پياله‌هاى لبالب"},{"SurahNumber":78,"VerseNumber":35,"Text":"در آنجا نه بيهوده‌اى شنوند، و نه [يكديگر را] تكذيب [كنند]"},{"SurahNumber":78,"VerseNumber":36,"Text":"[اين است‌] پاداشى از پروردگار تو، عطايى از روى حساب"},{"SurahNumber":78,"VerseNumber":37,"Text":"پروردگار آسمانها و زمين و آنچه ميان آن دو است، بخشايشگرى كه كس را ياراى خطاب با او نيست"},{"SurahNumber":78,"VerseNumber":38,"Text":"روزى كه «روح» و فرشتگان به صف مى‌ايستند، و [مردم‌] سخن نگويند، مگر كسى كه [خداى‌] رحمان به او رخصت دهد، و سخن راست گويد"},{"SurahNumber":78,"VerseNumber":39,"Text":"آن [روز]، روز حق است؛ پس هر كه خواهد، راه بازگشتى به سوى پروردگار خود بجويد"},{"SurahNumber":78,"VerseNumber":40,"Text":"ما شما را از عذابى نزديك هشدار داديم: روزى كه آدمى آنچه را با دست خويش پيش فرستاده است بنگرد؛ و كافر گويد: «كاش من خاك بودم.»"},{"SurahNumber":79,"VerseNumber":1,"Text":"سوگند به فرشتگانى كه [از كافران‌] به سختى جان ستانند،"},{"SurahNumber":79,"VerseNumber":2,"Text":"و به فرشتگانى كه جان [مؤمنان‌] را به آرامى گيرند،"},{"SurahNumber":79,"VerseNumber":3,"Text":"و به فرشتگانى كه [در درياى بى‌مانند] شناكنان شناورند،"},{"SurahNumber":79,"VerseNumber":4,"Text":"پس در پيشى گرفتن [در فرمان خدا] سبقت‌گيرنده‌اند،"},{"SurahNumber":79,"VerseNumber":5,"Text":"و كار [بندگان‌] را تدبير مى‌كنند"},{"SurahNumber":79,"VerseNumber":6,"Text":"آن روز كه لرزنده بلرزد،"},{"SurahNumber":79,"VerseNumber":7,"Text":"و از پى آن لرزه‌اى [دگر] افتد،"},{"SurahNumber":79,"VerseNumber":8,"Text":"در آن روز، دلهايى سخت هراسانند"},{"SurahNumber":79,"VerseNumber":9,"Text":"ديدگان آنها فرو افتاده"},{"SurahNumber":79,"VerseNumber":10,"Text":"گويند: «آيا [باز] ما به [مغاك‌] زمين برمى‌گرديم؟"},{"SurahNumber":79,"VerseNumber":11,"Text":"آيا وقتى ما استخوان‌ريزه‌هاى پوسيده شديم [زندگى را از سر مى‌گيريم‌]؟»"},{"SurahNumber":79,"VerseNumber":12,"Text":"[و با خود] گويند: «در اين صورت، اين برگشتى زيان‌آور است.»"},{"SurahNumber":79,"VerseNumber":13,"Text":"و[لى‌] در حقيقت، آن [بازگشت، بسته به‌] يك فرياد است [و بس‌]"},{"SurahNumber":79,"VerseNumber":14,"Text":"و بناگاه آنان در زمين هموار خواهند بود"},{"SurahNumber":79,"VerseNumber":15,"Text":"آيا سرگذشت موسى بر تو آمد؟"},{"SurahNumber":79,"VerseNumber":16,"Text":"آنگاه كه پروردگارش او را در وادى مقدس «طوى» ندا درداد"},{"SurahNumber":79,"VerseNumber":17,"Text":"«به سوى فرعون برو كه وى سر برداشته است؛"},{"SurahNumber":79,"VerseNumber":18,"Text":"و بگو: آيا سر آن دارى كه به پاكيزگى گرايى،"},{"SurahNumber":79,"VerseNumber":19,"Text":"و تو را به سوى پروردگارت راه نمايم تا پروا بدارى؟»"},{"SurahNumber":79,"VerseNumber":20,"Text":"پس معجزه بزرگ [خود] را بدو نمود"},{"SurahNumber":79,"VerseNumber":21,"Text":"و[لى فرعون‌] تكذيب نمود و عصيان كرد"},{"SurahNumber":79,"VerseNumber":22,"Text":"سپس پشت كرد [و] به كوشش برخاست،"},{"SurahNumber":79,"VerseNumber":23,"Text":"و گروهى را فراهم آورد [و] ندا درداد،"},{"SurahNumber":79,"VerseNumber":24,"Text":"و گفت: «پروردگار بزرگتر شما منم!»"},{"SurahNumber":79,"VerseNumber":25,"Text":"و خدا [هم‌] او را به كيفر دنيا و آخرت گرفتار كرد"},{"SurahNumber":79,"VerseNumber":26,"Text":"در حقيقت، براى هر كس كه [از خدا] بترسد، در اين [ماجرا] عبرتى است"},{"SurahNumber":79,"VerseNumber":27,"Text":"آيا آفرينش شما دشوارتر است يا آسمانى كه [او] آن را برپا كرده است؟"},{"SurahNumber":79,"VerseNumber":28,"Text":"سقفش را برافراشت و آن را [به اندازه معين‌] درست كرد،"},{"SurahNumber":79,"VerseNumber":29,"Text":"و شبش را تيره و روزش را آشكار گردانيد،"},{"SurahNumber":79,"VerseNumber":30,"Text":"و پس از آن، زمين را با غلتانيدن گسترد،"},{"SurahNumber":79,"VerseNumber":31,"Text":"آبش و چراگاهش را از آن بيرون آورد،"},{"SurahNumber":79,"VerseNumber":32,"Text":"و كوهها را لنگر آن گردانيد،"},{"SurahNumber":79,"VerseNumber":33,"Text":"[تا وسيله‌] استفاده براى شما و دامهايتان باشد"},{"SurahNumber":79,"VerseNumber":34,"Text":"پس آنگاه كه آن هنگامه بزرگ دررسد،"},{"SurahNumber":79,"VerseNumber":35,"Text":"[آن‌] روز است كه انسان آنچه را كه در پى آن كوشيده است به ياد آورد"},{"SurahNumber":79,"VerseNumber":36,"Text":"و جهنم براى هر كه بيند آشكار گردد"},{"SurahNumber":79,"VerseNumber":37,"Text":"اما هر كه طغيان كرد،"},{"SurahNumber":79,"VerseNumber":38,"Text":"و زندگى پست دنيا را برگزيد،"},{"SurahNumber":79,"VerseNumber":39,"Text":"پس جايگاه او همان آتش است"},{"SurahNumber":79,"VerseNumber":40,"Text":"و اما كسى كه از ايستادن در برابر پروردگارش هراسيد، و نفس خود را از هوس باز داشت"},{"SurahNumber":79,"VerseNumber":41,"Text":"پس جايگاه او همان بهشت است"},{"SurahNumber":79,"VerseNumber":42,"Text":"در باره رستاخيز از تو مى‌پرسند كه فرارسيدنش چه وقت است؟"},{"SurahNumber":79,"VerseNumber":43,"Text":"تو را چه به گفتگو در آن"},{"SurahNumber":79,"VerseNumber":44,"Text":"علم آن با پروردگار تو است"},{"SurahNumber":79,"VerseNumber":45,"Text":"تو فقط كسى را كه از آن مى‌ترسد هشدار مى‌دهى"},{"SurahNumber":79,"VerseNumber":46,"Text":"روزى كه آن را مى‌بينند، گويى كه آنان جز شبى يا روزى درنگ نكرده‌اند"}]}