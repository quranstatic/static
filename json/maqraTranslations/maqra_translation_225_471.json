{"Id":471,"LanguageCodes":["yo","yor"],"Name":"yor-shaykhaburahima-la","Author":"Shaykh Abu Rahimah Mikael Aykyuni","Language":"Yoruba","Description":"Yoruba - Transliteration","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":67,"VerseNumber":1,"Text":"Ibukun ni fun Eni ti ijoba wa ni Owo Re. Oun si ni Alagbara lori gbogbo nnkan"},{"SurahNumber":67,"VerseNumber":2,"Text":"Eni ti O da iku ati isemi nitori ki o le dan yin wo; ewo ninu yin l’o maa se ise rere julo. Oun si ni Alagbara, Alaforijin"},{"SurahNumber":67,"VerseNumber":3,"Text":"Eni ti O da awon sanmo meje ni ipele ipele. O o le ri aigunrege kan lara eda Ajoke-aye. Nitori naa, wo o pada, nje o ri oju sisan kan (lara sanmo)"},{"SurahNumber":67,"VerseNumber":4,"Text":"Leyin naa, wo o pada ni ee meji, ki oju re pada si odo re pelu iyepere. O si maa kaaare"},{"SurahNumber":67,"VerseNumber":5,"Text":"Dajudaju A ti fi (awon irawo t’o n tanmole bi) atupa se sanmo ile aye ni oso. A tun se won ni eta-irawo ti won n ju mo awon esu. A si pese iya Ina t’o n jo fofo sile de won"},{"SurahNumber":67,"VerseNumber":6,"Text":"Iya ina Jahanamo si wa fun awon t’o sai gbagbo. Ikangun naa si buru"},{"SurahNumber":67,"VerseNumber":7,"Text":"Nigba ti won ba ju won sinu re, won yoo maa gbo kikun re, ti o si maa ru soke"},{"SurahNumber":67,"VerseNumber":8,"Text":"Ina maa fee pinra re lati ara ibinu. Igbakigba ti won ba ju ijo kan sinu re, awon eso Ina yoo maa bi won leere pe: \"Nje olukilo kan ko wa ba yin bi"},{"SurahNumber":67,"VerseNumber":9,"Text":"Won yoo wi pe: \"Rara, dajudaju olukilo kan ti wa ba wa, sugbon a pe e ni opuro. A si wi pe Allahu ko so nnkan kan kale. Ki ni eyin bi ko se pe e wa ninu isina t’o tobi"},{"SurahNumber":67,"VerseNumber":10,"Text":"Won tun wi pe: \"Ti o ba je pe a gboran ni tabi pe a se laakaye ni, awa ko nii wa ninu ero inu Ina jijo"},{"SurahNumber":67,"VerseNumber":11,"Text":"Won si jewo ese won. Nitori naa, ijinna si ike Allahu yo wa fun awon ero inu Ina t’o n jo fofo"},{"SurahNumber":67,"VerseNumber":12,"Text":"Dajudaju awon t’o n paya Oluwa won ni ikoko, aforijin ati esan t’o tobi n be fun won"},{"SurahNumber":67,"VerseNumber":13,"Text":"E wi oro yin ni jeeje tabi e wi i soke, dajudaju Oun ni Onimo nipa ohun t’o wa ninu awon igba-aya eda"},{"SurahNumber":67,"VerseNumber":14,"Text":"Se (Allahu) ko mo eni t’O da ni? Oun si ni Alaaanu, Alamotan"},{"SurahNumber":67,"VerseNumber":15,"Text":"Oun ni Eni ti O ro ile fun yin. Nitori naa, e rin ni awon agbegbe re kaakiri, ki e si je ninu arisiki Re. Odo Re si ni ajinde eda wa"},{"SurahNumber":67,"VerseNumber":16,"Text":"Se e fokanbale si Eni ti O wa ni (oke) sanmo pe ko le je ki ile gbe yin mi? Nigba naa, ile yo si maa mi titi"},{"SurahNumber":67,"VerseNumber":17,"Text":"Tabi e fokanbale si Eni ti O wa ni (oke) sanmo pe ko le fi okuta ina ranse si yin ni? Nigba naa, e si maa mo bi ikilo Mi ti ri"},{"SurahNumber":67,"VerseNumber":18,"Text":"Awon t’o siwaju won kuku pe ododo niro. Bawo si ni bi Mo se (fi iya) ko (aburu fun won) ti ri"},{"SurahNumber":67,"VerseNumber":19,"Text":"Se won ko ri awon eye ti o wa ni oke won, ti (won) n na iye apa (won), ti won si n pa a mora? Kini kan ko mu won duro (sinu ofurufu) afi Ajoke-aye. Dajudaju Oun si ni Oluriran nipa gbogbo nnkan"},{"SurahNumber":67,"VerseNumber":20,"Text":"Ta ni eni ti o maa je omo ogun fun yin, ti o maa ran yin lowo leyin Ajoke-aye? (Ninu) ki ni awon alaigbagbo wa bi ko se ninu etan"},{"SurahNumber":67,"VerseNumber":21,"Text":"Ta ni eni ti o maa pese fun yin ti O ba da arisiki Re duro? Nse ni won n sori kunkun si i ninu igberaga ati sisa fun ododo"},{"SurahNumber":67,"VerseNumber":22,"Text":"Nje eni t’o n rin ni idojubole l’o mona julo ni tabi eni t’o n rin san an loju ona taara"},{"SurahNumber":67,"VerseNumber":23,"Text":"So pe: \"Oun ni Eni ti O seda yin. O si se igboro, iriran ati awon okan fun yin. Ope ti e n da si kere pupo"},{"SurahNumber":67,"VerseNumber":24,"Text":"So pe: \"Oun ni Eni ti O da yin si ori ile. Odo Re si ni won yoo ko yin jo si"},{"SurahNumber":67,"VerseNumber":25,"Text":"Won n wi pe: \"Igba wo ni adehun yii yoo se ti e ba je olododo"},{"SurahNumber":67,"VerseNumber":26,"Text":"So pe: \"Odo Allahu nikan ni imo (nipa) re wa. Emi kan je olukilo ponnbele ni"},{"SurahNumber":67,"VerseNumber":27,"Text":"Nigba ti won ba ri i t’o sunmo, oju awon t’o sai gbagbo yoo koro wa fun ibanuje. A o si so fun won pe: \"Eyi ni ohun ti e n pe"},{"SurahNumber":67,"VerseNumber":28,"Text":"So pe: \" E so fun mi, ti Allahu ba pa emi ati awon t’o wa pelu mi re, tabi ti O ba ke wa (se e le di I lowo ni?) Nitori naa, ta ni o maa gba awon alaigbagbo la ninu iya eleta-elero"},{"SurahNumber":67,"VerseNumber":29,"Text":"So pe: \"Oun ni Ajoke-aye. Awa gba A gbo. Oun si la gbarale. Laipe e maa mo ta ni o wa ninu isina ponnbele"},{"SurahNumber":67,"VerseNumber":30,"Text":"So pe: \" E so fun mi, ti omi yin ba gbe wa, ta ni eni ti o maa mu omi iseleru wa ba yin"}]}