{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":43,"VerseNumber":57,"Text":"En wanneer die seun van Maria as ’n voorbeeld genoem word, dan hef u volk ’n geskreeu aan"},{"SurahNumber":43,"VerseNumber":58,"Text":"En hulle sê: Is óns gode beter, of is hy beter? En hulle noem dit slegs aan u om argument te soek. Nee, hulle is ’n twissieke volk"},{"SurahNumber":43,"VerseNumber":59,"Text":"Hy was niemand anders nie as ’n dienaar aan wie Ons guns bewys het, en Ons het hom tot voorbeeld vir die Kinders van Israel gestel"},{"SurahNumber":43,"VerseNumber":60,"Text":"En as Ons wou, kon Ons engele na julle gestuur het om Ons plaasvervangers in die land te wees"},{"SurahNumber":43,"VerseNumber":61,"Text":"En hierdie openbaring is sekerlik kennis van die Uur; twyfel dus nie daaraan nie, en volg My. Dit is die regte weg"},{"SurahNumber":43,"VerseNumber":62,"Text":"En laat die duiwel julle nie verhinder nie; voorwaar, hy is vir julle ’n openlike vyand"},{"SurahNumber":43,"VerseNumber":63,"Text":"En toe Jesus met duidelike bewyse gekom het, het hy gesê: Ek het inderdaad met wysheid na julle gekom om aan julle ’n verduideliking te gee van dít waaroor julle onderling verskil. Wees dus bewus van Allah en gehoorsaam my"},{"SurahNumber":43,"VerseNumber":64,"Text":"Voorwaar, Allah is my Heer en julle Heer. Dien Hom daarom. Dit is die regte weg"},{"SurahNumber":43,"VerseNumber":65,"Text":"Maar baie groepe onder hulle was onenig. Wee dan diegene wat kwaad gedoen het, weens die straf van ’n smartlike Dag"},{"SurahNumber":43,"VerseNumber":66,"Text":"Wag hulle dan slegs vir die Uur wat plotseling oor hulle sal kom terwyl hulle dit nie besef nie"},{"SurahNumber":43,"VerseNumber":67,"Text":"Vriende sal op daardie Dag vyande van mekaar wees, behalwe die godvresendes"},{"SurahNumber":43,"VerseNumber":68,"Text":"O My dienaars! Julle sal op hierdie Dag nie vrees nie, nóg sal julle treur"},{"SurahNumber":43,"VerseNumber":69,"Text":"Diegene wat in Ons tekens geglo het en hulle aan Ons onderdanig gemaak het"},{"SurahNumber":43,"VerseNumber":70,"Text":"gaan die Paradys binne ~ julle en julle eggenotes ~ en wees gelukkig"},{"SurahNumber":43,"VerseNumber":71,"Text":"Daar sal goue skottels en drinkbekers na hulle rondgestuur word, en daarin sal dít wees waarna die siele verlang en wat die oë behaag. En julle sal daar bly"},{"SurahNumber":43,"VerseNumber":72,"Text":"En dít is die Tuin wat julle toegelaat sal word om te erf, as beloning vir julle dade"},{"SurahNumber":43,"VerseNumber":73,"Text":"Daarin is vir julle ’n oorvloed van vrugte waarvan julle kan eet"},{"SurahNumber":43,"VerseNumber":74,"Text":"Die misdadigers sal gewis in die Vuur van die Hel bly woon"},{"SurahNumber":43,"VerseNumber":75,"Text":"En dit sal vir hulle nie ligter gemaak word nie, en hulle sal daarin wanhopig word"},{"SurahNumber":43,"VerseNumber":76,"Text":"En Ons het hulle geen onreg aangedoen nie, maar hulle was self die kwaaddoeners"},{"SurahNumber":43,"VerseNumber":77,"Text":"En hulle sal tot die engel van die Hel skreeu: O Maaliek! Laat u Heer ’n einde aan ons maak. Hy sal antwoord: Julle sal hier bly"},{"SurahNumber":43,"VerseNumber":78,"Text":"Ons het julle sekerlik die Waarheid gebring, maar die meeste van julle is daarvan afkerig"},{"SurahNumber":43,"VerseNumber":79,"Text":"Of het hulle ’n saak besluit? Maar dit is Ons wat sake besluit"},{"SurahNumber":43,"VerseNumber":80,"Text":"Of dink hulle dat Ons nie hulle geheime en hulle private beraad- slagings hoor nie? Ja, seker! Ons boodskappers by hulle skrywe alles op"},{"SurahNumber":43,"VerseNumber":81,"Text":"Sê: Die Barmhartige het geen seun nie; daarom is ek een van die vernaamste aanbidders van God"},{"SurahNumber":43,"VerseNumber":82,"Text":"Verhewe is die Heer van die hemele en die aarde, die Heer van die troon van Mag, bo alles wat hulle beskryf"},{"SurahNumber":43,"VerseNumber":83,"Text":"Laat hulle maar praat en hulself vermaak, tot op die Dag wat aan hulle belowe is"},{"SurahNumber":43,"VerseNumber":84,"Text":"En dit is Hy wat God in die hemel en God op die aarde is. En Hy is die Allerwyse, die Alleswetende"},{"SurahNumber":43,"VerseNumber":85,"Text":"En geseënd is Hy, aan wie die koninkryk van die hemele en die aarde, en alles wat daartussen is, behoort; en by Hom is die kennis van die Uur, en tot Hom sal julle teruggebring word"},{"SurahNumber":43,"VerseNumber":86,"Text":"En diegene wat hulle buiten Hom aanroep, kan nie vir hulle bemiddel nie, behalwe hy wat van die Waarheid getuienis aflê, en hulle ken hom"},{"SurahNumber":43,"VerseNumber":87,"Text":"En as u hulle sou vra wie hulle geskape het, sal hulle sê: Allah. Waarom draai hulle dan weg"},{"SurahNumber":43,"VerseNumber":88,"Text":"En sy uitroep is: O my Heer! Dit is ’n volk wat nie glo nie"},{"SurahNumber":43,"VerseNumber":89,"Text":"Draai dan weg van hulle, en sê: Vrede! Hulle sal dit weldra te wete kom"},{"SurahNumber":44,"VerseNumber":1,"Text":"Gaa-Miem"},{"SurahNumber":44,"VerseNumber":2,"Text":"By die Boek wat verduidelik"},{"SurahNumber":44,"VerseNumber":3,"Text":"Waarlik, Ons het dit in ’n geseënde nag geopenbaar, en Ons waarsku altyd"},{"SurahNumber":44,"VerseNumber":4,"Text":"Daarin word alles verduidelik"},{"SurahNumber":44,"VerseNumber":5,"Text":"’n Gebod van Ons ~ waarlik, Ons stuur altyd boodskappers"},{"SurahNumber":44,"VerseNumber":6,"Text":"’n Genade van u Heer ~ voorwaar, Hy is die Alleshorende, die Alleswetende"},{"SurahNumber":44,"VerseNumber":7,"Text":"Die Heer van die hemele en die aarde en wat tussen hulle is, indien julle seker wil wees"},{"SurahNumber":44,"VerseNumber":8,"Text":"Daar is geen god buiten Hom nie; Hy gee lewe en ook die dood ~ julle Heer en die Heer van julle vaders van ouds"},{"SurahNumber":44,"VerseNumber":9,"Text":"Nee, in twyfel speel hulle"},{"SurahNumber":44,"VerseNumber":10,"Text":"Wag dan vir die Dag waarop die hemel ’n duidelike misneuwel teweeg sal bring"},{"SurahNumber":44,"VerseNumber":11,"Text":"wat die mense sal bedek. Dit is ’n smartlike straf"},{"SurahNumber":44,"VerseNumber":12,"Text":"Ons Heer! Verwyder die straf van ons; waarlik, ons is gelowig! sal hulle sê"},{"SurahNumber":44,"VerseNumber":13,"Text":"Wanneer sal hulle herinner word? En ’n Boodskapper wat verduidelik, het inderdaad na hulle gekom"},{"SurahNumber":44,"VerseNumber":14,"Text":"tog het hulle van hom weggedraai, en gesê: Iemand deur ander onderwys, ’n besetene"},{"SurahNumber":44,"VerseNumber":15,"Text":"Ons sal die straf effens verlig, maar julle sal sekerlik tot die kwaad terugkeer"},{"SurahNumber":44,"VerseNumber":16,"Text":"Op die Dag wanneer Ons hulle met ’n geweldige greep sal vasvat, sal Ons hulle sekerlik met die straf vergeld"}]}