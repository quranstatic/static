{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":34,"VerseNumber":24,"Text":"Loba: Nani aleisaka bino ezala na likolo mpe na nsé? Loba: Allah. Ya solo, ezala biso to bino tokoyeba ba nani bazali na nzela ya semba to ya libungi ya polele"},{"SurahNumber":34,"VerseNumber":25,"Text":"Loba; bokotunama te na mabe oyo tosali, mpe tokotunama te na misala na bino"},{"SurahNumber":34,"VerseNumber":26,"Text":"Loba: Nkolo wa biso akosangisaka biso mpe sima akosambisa kati kati na biso na bosôló, ye nde mosambisi monene koleka mpe moyebi manso"},{"SurahNumber":34,"VerseNumber":27,"Text":"Loba: Bolakisa ngai baye bozui bango basangani naye?, te; kasi ye azali Allah oyo azali na nguya atonda bwanya"},{"SurahNumber":34,"VerseNumber":28,"Text":"Mpe totindaki yo sé тропа bopesi sango ya malamu mpe тропа kokebisa molongo mobimba, kasi ebele ya bato bazali koyeba te"},{"SurahNumber":34,"VerseNumber":29,"Text":"Mpe bazali koloba: Elaka yango ekozalaka tango nini soki bozali koloba bosôló"},{"SurahNumber":34,"VerseNumber":30,"Text":"Loba: Elaka na bino ekozala o mokolo oyo bokokoka kozongisa ngonga na yango sima te, mpe liboso te"},{"SurahNumber":34,"VerseNumber":31,"Text":"Mpe bapengwi bazali koloba ete: Tokondima na kurani oyo te tokondima mpe te na maye makitaki liboso na yango. Mpe soki omonaki bato mabe tango bakotelema liboso lia Nkolo wa bango, bazali kowelana na maloba, baye bazangaki makasi bakoloba na baye ya lolendo ete: Soki тропа bino te nde tokomaki bandimi"},{"SurahNumber":34,"VerseNumber":32,"Text":"Bato ya lolendo bakozongisa eyano epai na bango ete: Boye biso nde topekisaki bino bokambami tango esilaki kokomela bino? Te, bino nde bozalaki bato mabe batomboki"},{"SurahNumber":34,"VerseNumber":33,"Text":"Bato ya motawu baye bazangi makasi bakozongisa liloba na bato ya lolendo ete; ezalaki nde likita na bino ya mabe bozalaki kosala yango butu na moyi, bozali kotinda biso ete topengwa na Allah, mpe totiela ye bambanda. Mpe babandi kolela na bango tango bakomona etumbu, tokotia miniololo na bakingo ya bapengwi, boye bakofutama te sé lolenge basalaki"},{"SurahNumber":34,"VerseNumber":34,"Text":"Mpe totindaki mokebisi te na mboka sé bato ya bozwi nayango baloba: Tokondimela oyo botindami na yango te"},{"SurahNumber":34,"VerseNumber":35,"Text":"Mpe bazali koloba ete: Ya solo, tozali na bana mpe na bozui ebele, na yango tokoki kozua etumbu te"},{"SurahNumber":34,"VerseNumber":36,"Text":"Loba: Ya sólo, Nkolo wa ngai apesaka bozui na oyo alingi mpe abotoloko, kasi ebele ya bato bazali koyeba te"},{"SurahNumber":34,"VerseNumber":37,"Text":"Misolo mia bino na bana na bino ekopusa bino te pene na biso, longola sé oyo akondima mpe asali misala milamu, bango nde bakozuaka lifuta ya kobakisama тропа maye basalaki, mpe bakozalaka na bisika ya likolo mpe lola ya kimiya (nyoso)"},{"SurahNumber":34,"VerseNumber":38,"Text":"Kasi тропа ba oyo bazali koluka kobebisa mikapo mia biso, bakomemama liboso ya etumbu"},{"SurahNumber":34,"VerseNumber":39,"Text":"Loba: Ya soló, Nkolo wa ngai apesaka bozui na oyo alingi kati ya bawumbu naye, mpe akutolaka yango. Mpe nyoso oyo bozali kobimisa azali kozongisela bino yango, mpe azali malamu ya bapesi"},{"SurahNumber":34,"VerseNumber":40,"Text":"Mpe mokolo oyo akosangisa bango banso, sima akolobaka na ba anzelu: Boye bino nde ba oyo bazalaki kobondela"},{"SurahNumber":34,"VerseNumber":41,"Text":"Bakoloba ete: Lokumu nayo, yo nde mokonzi na biso kasi bango te, nzoka nde bazalaki kobondela nde bilima, mpe ebele bandimelaki bango"},{"SurahNumber":34,"VerseNumber":42,"Text":"O mokolo yango, bokozala na makoki te ya kosalisana, mpe kominyokola te, mpe tokoloba na bato mabe ete: Вотека etumbu ya moto oyo bozalaki kozua yango lokuta"},{"SurahNumber":34,"VerseNumber":43,"Text":"Mpe soki batangeli bango mikapo mia biso mia polele, bakoloba ete: Nini oyo moto oyo alingi nde apekisa bino maye batata na bino bazalaki kobondela? Mpe balobi lisusu ete: Oyo ezali sé lokuta oyo ebongisami, mpe bapagano balobi тропа bosembo tango ekomelaki bango ete: Oyo ezali sé bonganga ya polele"},{"SurahNumber":34,"VerseNumber":44,"Text":"(Mpe) topesaki bango buku moko te mpo batanga yango, mpe totindelaki bango mokebisi moko te liboso nayo"},{"SurahNumber":34,"VerseNumber":45,"Text":"Ndenge moko mpe na ba oyo bazalaki liboso na bango baboyaki kondimela (Batindami na bango) bakomisaki zomi te na oyo topesaki bango, baboyaki kondimela batindami ba ngai, mpe lolenge kani nasalaki тропа bango"}]}