{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":27,"VerseNumber":1,"Text":"Ta Sin. Këto janë ajete të Librit të qartë, të Kur’anit"},{"SurahNumber":27,"VerseNumber":2,"Text":"Udhërrëfim e sihariq për besimtarët"},{"SurahNumber":27,"VerseNumber":3,"Text":"Të cilët falin namazin, japin zeqatin dhe janë të bindur në botën tjetër"},{"SurahNumber":27,"VerseNumber":4,"Text":"Atyre që nuk besojnë botën e ardhshme ua kemi prezentuar si të bukura veprat e tyre, prandaj ata luhaten"},{"SurahNumber":27,"VerseNumber":5,"Text":"Ata i pret e zezë-dita dhe në botën tjetër do të jenë krejt të humbur"},{"SurahNumber":27,"VerseNumber":6,"Text":"Kurse ti, vërtet, Kur’anin e merr nga një i urtë i gjithëdijshëm"},{"SurahNumber":27,"VerseNumber":7,"Text":"Kur Musa i tha familjes së vet: “Kam parë një zjarr, prej andej do t’iu sjell ndonjë lajm, ose do t’iu sjell ndonjë hu të ndezur zjarri që të ngroheni”"},{"SurahNumber":27,"VerseNumber":8,"Text":"Dhe kur arriti te zjarri, dikush thirri: “Qofshin bekuar ata që ndodhën te zjarri dhe ata përreth tij dhe qoftë lavdëruar All-llahu Zot i botërave"},{"SurahNumber":27,"VerseNumber":9,"Text":"O Musa! Unë jam Ai – All-llahu i fortë, i urtë"},{"SurahNumber":27,"VerseNumber":10,"Text":"“Hudhe shkopin tënd!” Dhe kur e pa si lëvizte porsi gjarpër, ai u largua dhe nuk kthehej dot. “O Musa, mos u frikëso. Profetët nuk frikësohen te Unë"},{"SurahNumber":27,"VerseNumber":11,"Text":"Përveç atij që ka bërë mëkat, e pastaj të keqen e ka zëvendësuar me të mirë. Unë, me të vërtetë, do ta fal dhe do të jem i mëshirshëm"},{"SurahNumber":27,"VerseNumber":12,"Text":"Fute dorën tënde në gji, do të dalë e bardhë, pa asgjë të keqe, kjo është një nga nëntë mrekullitë për Faraonin dhe popullin e tij; ata janë, njëmend, popull mosbesimtar"},{"SurahNumber":27,"VerseNumber":13,"Text":"Sepse kur u erdhën argumentet tona, ata haptazi thanë: “Kjo është magji e qartë”"},{"SurahNumber":27,"VerseNumber":14,"Text":"Dhe i mohuan këta me arrogancë e tirani, anipse në vete besonin bindshëm. Pra, shiko si përfunduan ngatrrestarët"},{"SurahNumber":27,"VerseNumber":15,"Text":"Davudit dhe Sulejmanit u dhamë dituri dhe ata të dy thanë: “Lavdi All-llahut, i cili na veçoi mbi shumë besimtarë, robër të tij"},{"SurahNumber":27,"VerseNumber":16,"Text":"Sulejmani trashëgoi Davudin dhe tha: “O njerëz, nëse na është mësuar të folurit e shpendëve dhe na është dhënë gjithçka; hej, kjo është me të vërtetë dhunti e madhe!”"},{"SurahNumber":27,"VerseNumber":17,"Text":"Dhe u mblodhën ushtritë e Sueljmanit: xhindët, njerëzit dhe shpendët, të gjithë tok ia mësynë"},{"SurahNumber":27,"VerseNumber":18,"Text":"Gjersa arritën te Lugina e bubrrecit, një bubrrec tha: “O bubrreca, hyni në vrimat tuaja të mos u shkelë Sulejmani me ushtritë e tij duke mos u hetuar”"},{"SurahNumber":27,"VerseNumber":19,"Text":"Dhe ai qeshi me zë nga fjalët e tij dhe tha: “Zoti im, më bën të falënderoj dhuntitë e Tua që m’i ke dhuruar mua dhe prindërve të mi dhe të bëj vepra të mira që e kënaqin atë, dhe më shtie në mëshirën tënde me robërit tuaj të mirë!”"},{"SurahNumber":27,"VerseNumber":20,"Text":"I kontrolloi shpendët dhe tha: “Përse nuk e shoh pupzën, vall, a nuk është këtu"},{"SurahNumber":27,"VerseNumber":21,"Text":"Do ta dënoj rëndë ose do ta therrë ose do të më sjell arsyetim të fortë”"},{"SurahNumber":27,"VerseNumber":22,"Text":"Ajo nuk ishte fort larg dhe i tha: “Unë di diçka që ti nuk e ke ditur dhe të kam sjellur nga Saba një lajm të sigurt"},{"SurahNumber":27,"VerseNumber":23,"Text":"Me të vërtetë kam gjetur një grua e cila i sundon ata (në Saba) dhe asaj i është dhënë gjithçka, madje ka edhe rezidencë madhështore"},{"SurahNumber":27,"VerseNumber":24,"Text":"Kam parë se ajo dhe populli i saj adhurojnë diellin, e jo All-llahun, - djalli ua ka stolisur sjelljet e tyre dhe i ka shmangurnga rruga dhe ata nuk janë të udhëzuar"},{"SurahNumber":27,"VerseNumber":25,"Text":"Dhe nuk i përulen All-llahut i cili nxjerr atë që është e fshehur në qiej dhe në tokë, dhe e di çka fshihni si edhe atë që e bëni haptazi"},{"SurahNumber":27,"VerseNumber":26,"Text":"All-llahu është, nuk ka tjetër veç Tij, Zot i gjithësisë!”"}]}