{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":69,"VerseNumber":1,"Text":"၁။ အစစ်အမှန်။"},{"SurahNumber":69,"VerseNumber":2,"Text":"၂။ အစစ်အမှန်သည် မည်သည်နည်း။"},{"SurahNumber":69,"VerseNumber":3,"Text":"၃။ အစစ်အမှန်မည်သည်ဖြစ်သည်ကို သင့်အား မည်သည်က သိစေနိုင်အံ့နည်း။"},{"SurahNumber":69,"VerseNumber":4,"Text":"၄။ စမူးဒ်အသင်းသားနှင့် အားဒ်အသင်းသားတို့သည် တရားစီရင်တော်မူသောနေ့တော်ကြီး ဆိုက်ရောက်လာမည်ကို မယုံကြည်ကြချေ။"},{"SurahNumber":69,"VerseNumber":5,"Text":"၅။ ၄င်းစမူးဒ်လူမျိုးတို့မူကား မိုးကြိုးပစ်သတ်ခြင်း၊ လျှပ်စစ်ပစ်သတ်ခြင်းကို ခံကြရ၏။"},{"SurahNumber":69,"VerseNumber":6,"Text":"၆။ အားဒ်လူမျိုးတို့မူကား အလွန်ကြောက်မက်ဖွယ်ကောင်းသောလေပြင်မုန်တိုင်းကြီး ဖျက်ဆီးခြင်းကို ခံကြရ၏။"},{"SurahNumber":69,"VerseNumber":7,"Text":"၇။ အရှင်မြတ်သည် ထိုလေပြင်မုန်တိုင်းကြီးကို ခုနှစ်ညဉ့်နှင့် ရှစ်ရက်တိုင်တိုင် မပြတ်မစဲတိုက်ခတ်စေတော်မူ၏၊ အေ-တမန်တော်၊ သင်သည် သူတို့အားလုံးကို လေပြင်မုန်တိုင်းကြီး၏ လမ်းတစ်လျှောက်လုံးတွင် မြေဝယ်လဲ၍ သေကြေပျက်စီးနေသည်ကို မြင်ခဲ့ရလတံ့၊ သူတို့ပျက်စီးပုံမှာ ကြီးမားသောစွန်ပလွံပင်အို ဖရိုဖရဲမြစ်ရင်းက ပြုတ်၍ လဲနေဘိသကဲ့သို့ လဲနေခြင်းဖြစ်၏။"},{"SurahNumber":69,"VerseNumber":8,"Text":"၈။ အို-တမန်တော်၊ သင်သည် ယခုအခါထိုလူမျိုးတို့တစ်ဦးတစ်ယောက်ြွကင်းကျန်ရစ်သည်ကို မြင်နိုင်သလော။"},{"SurahNumber":69,"VerseNumber":9,"Text":"၉။ ထို့အပြင်ဖွာရောမင်းသော်လည်းကောင်း၊ သူ၏ အထက်ရှေးလူများသော်လည်းကောင်း၊ ဖျက်ဆီးတော်မူလိုက် သောလူမျိုးစုတို့သော်လည်းကောင်း၊ သူတို့သည် အစဉ်အမြဲ အပြစ်ကျူးလွန်ကြ၏။"},{"SurahNumber":69,"VerseNumber":10,"Text":"၁၀။ ထို့အပြင်သူတို့သည် မိမိတို့၏ အရှင်သခင်၏ စေတမန်တော်ကို မနာခံဖီဆန်ကြ၏၊ ထို့ကြောင့်အရှင်မြတ်သည် သူတို့ကို ပြင်းပြအားကြီးသောဖမ်းခြင်းဖြင့် ဖမ်းဆီးတော်မူ၏။"},{"SurahNumber":69,"VerseNumber":11,"Text":"၁၁။ မှတ်သားကြလော့၊ ရေလွှမ်းမိုးသောအခါ ငါသည် သင်တို့အား သင်္ဘောထဲတွင် တင်ဆောင်ထားတော်မူ၏။"},{"SurahNumber":69,"VerseNumber":12,"Text":"၁၂။ ငါသည် ထိုရေလွှမ်းမိုးခြင်းအကြောင်းအရာကို သင်တို့အဖို့အရာ မဟာဝင်ကြီး တစ်ခုပြုထားတော်မူရန်ဖြစ်၏၊ ထို့အပြင်ထိုအဖြစ်အပျက်ကို နားရှိသူများကြားနာ မှတ်သားထားရန်လည်းဖြစ်၏။"},{"SurahNumber":69,"VerseNumber":13,"Text":"၁၃။ ထို့နောက်တံပိုးကို ပြင်းထန်စွာ တစ်ကြိမ်မှုတ်သောအခါ။"},{"SurahNumber":69,"VerseNumber":14,"Text":"၁၄။ ထို့အပြင်ကမ္ဘာမြေနှင့်တကွ တောင်ကြီးတောင်ငယ်အလုံးစုံကို မပြီးလျှင် တစ်ကြိမ်တည်းနှင့်မြေမှုန့်အထိ ညက် ညက်ကြေအောင် ပစ်ချတော်မူသောအခါ။"},{"SurahNumber":69,"VerseNumber":15,"Text":"၁၅။ ထိုနေ့တော်ကြီး၌ ကြီးလှစွာသော အဖြစ်အပျက်သည် ဆိုက်ရောက်လာလိမ့်မည်။"},{"SurahNumber":69,"VerseNumber":16,"Text":"၁၆။ ထို့အပြင်အထက် မိုးကောင်းကင်လည်း ကွဲအက်ပြိုပျက်၍ ကျလိမ့်မည်၊ အကြောင်းမူကား ထိုနေ့တော်ကြီး၌ မိုးကောင်းကင်သည် မခိုင်ပဲ ကျိုးပျက်လွယ်၏။"},{"SurahNumber":69,"VerseNumber":17,"Text":"၁၇။ ထို့အပြင်ကောင်းကင်တမန်အပေါင်းတို့သည် ကောင်းကင်ခြေ၌ အသင့်ရှိနေကြလိမ့်မည်၊ ထိုနေ့တော်ကြီး၌ သင်၏ အရှင်သခင်၏ ရာဇပလ္လင်တော်ကြီးကို ရှစ်ယောက်သော ကောင်းကင်တမန်တို့သည် မိမိတို့ဦးခေါင်းထက် ထမ်းရွက်ထားကြလိမ့်မည်။"},{"SurahNumber":69,"VerseNumber":18,"Text":"၁၈။ ထိုနေ့တော်ကြီး၌ သင်တို့အားလုံးကို ဖွင့်ပြတော်မူမည်၊ သင်တို့၏ လျှို့ဝှက်နက်နဲမှုများကို ဖုံးကွယ်ထားမည် မဟုတ်။"},{"SurahNumber":69,"VerseNumber":19,"Text":"၁၉။ ထိုနေ့တော်ကြီး၌ အကြင်သူသည် မိမိပြုကျင့်မှု စာရင်းစာအုပ်ကို လက်ယာလက်ဖြင့် ခံယူရ၏၊ ထိုသူသည် ဤသို့ဥဒါန်းရင့်ကျူး၏၊ အကျွနု်ပ်၏ စာအုပ်ကို ယူ၍ ဖတ်ကြပါကုန်။"},{"SurahNumber":69,"VerseNumber":20,"Text":"၂၀။ အကျွနု်ပ်သည် စစ်ကြောခြင်းခံရမည်ကို အမှန်ပင်သိနားလည်ခဲ့ပါ၏။"},{"SurahNumber":69,"VerseNumber":21,"Text":"၂၁။ ထိုအခါထိုသူသည် သုခဘဝတွင် ရှင်နေရလိမ့်မည်။"},{"SurahNumber":69,"VerseNumber":22,"Text":"၂၂။ ထိုသူသည် မြင့်မြတ်သော နိဗ္ဗာန်တော်တွင် နေထိုင်ရလိမ့်မည်။"},{"SurahNumber":69,"VerseNumber":23,"Text":"၂၃။ ထိုနိဗ္ဗာန်ဥယျာဉ်တော်ရှိ အသီးခိုင်၊ အသြွီးပတ်၊ အသီးတွဲများကို လွယ်ကူစွာမှီနိုင်လိမ့်မည်။"},{"SurahNumber":69,"VerseNumber":24,"Text":"၂၄။ နိဗ္ဗာန်မှုးတို့က အို- နိဗ္ဗာန်သားတို့၊ အထက်လွန်လေပြီးသောနေရက်များ၌ ကုသိုလ်ကောင်းမှု တင်ကြိုပို့ထားနှင့် သောကြောင့်၊ ယခုအခါဤဥယျာဉ်တော်၌ အေးချမ်းသာယာစွာစားကြပါ၊ သောက်ကြပါကုန်ဟု ဆိုကြလိမ့်မည်။"},{"SurahNumber":69,"VerseNumber":25,"Text":"၂၅။ သို့သော်အကြင်သူသည် မိမိအကျင့်စာရင်းစာအုပ်ကို လက်ဝဲလက်ဖြင့် ခံယူရရှိအံ့၊ ထိုသူသည် ဤသို့ညည်းညူ မြည်တမ်းလိမ့်မည်၊ ငါကား မှားခြင်းကြီးမှားလေစွ၊ ငါ၏ အကျင့်စာအုပ်ကို ငါ့အား မပေးလျှင် ကောင်းလေစွ။"},{"SurahNumber":69,"VerseNumber":26,"Text":"၂၆။ ထို့အပြင်ငါ၏ အကျင့်စာရင်းသည် မည်သို့မည်ပုံဖြစ်နေသည်ကို ငါမသိလေစွ။"},{"SurahNumber":69,"VerseNumber":27,"Text":"၂၇။ ငါ့ကို အပြီးတိုင်အောင် သတ်ဖြတ်၍ ဖျောက်ပစ်လိုက်သော် တော်လေစွ။"},{"SurahNumber":69,"VerseNumber":28,"Text":"၂၈။ ငါ့ဥစ္စာပစ္စည်းများသည် ငါ့ကို ဘာအကျိုးမျှမပေးချေ။"},{"SurahNumber":69,"VerseNumber":29,"Text":"၂၉။ ငါ၏ တန်ခိုးအာဏာတို့သည် ငါ့ထံမှ ကွယ်ပျောက်ခဲ့ပြီ။"},{"SurahNumber":69,"VerseNumber":30,"Text":"၃၀။ ထိုအခါအလ္လာဟ်အရှင်မြတ်အမိန့်ပေးတော်မူသည်မှာ အေ-ကောင်းကင်တမန်တို့၊ ထိုသူယုတ်မာကို ဖမ်းဆီး၍ ချည်နှောင်ကြလော့။"},{"SurahNumber":69,"VerseNumber":31,"Text":"၃၁။ ထို့နောက်သူကို ငရဲမီးတောက်မီးလျှံတွင် မီးရှို့ကြလော့။"},{"SurahNumber":69,"VerseNumber":32,"Text":"၃၂။ ထို့အပြင်သူ့ကို အတောင်ခုနှစ်ဆယ်ရှည်လျားသောသံကြိုးနှင့် တုပ်နှောင်ကြလော့။"},{"SurahNumber":69,"VerseNumber":33,"Text":"၃၃။ သူသည် အလွန်မြင့်မြတ်တော်မူသောအလ္လာဟ်အရှင်မြတ်အား မယုံကြည်ခဲ့သောသူယုတ်မာတည်း။"},{"SurahNumber":69,"VerseNumber":34,"Text":"၃၄။ ထို့အပြင်သူသည် သူဆင်းရဲတို့အား ကျွေးမွေးရန် မတိုက်တွန်းခဲ့ချေ။"},{"SurahNumber":69,"VerseNumber":35,"Text":"၃၅။ ထို့ကြောင့်ဤနေ့တော်ကြီး၌ ဤနေရာတွင် သူ့မှာ ခင်မင်သူတစ်စုံတစ်ယောက်မျှမရှိချေ။"},{"SurahNumber":69,"VerseNumber":36,"Text":"၃၆။ ထို့အပြင်သူမှာ အညစ်အကြေးများမှတပါး အခြားအစာအာဟာရအလျင်းမရှိချေ။"},{"SurahNumber":69,"VerseNumber":37,"Text":"၃၇။ ဤအညစ်အကြေးများကို ငရဲသူငရဲသားတို့မှတပါး မည်သူတစ်စုံတစ်ယောက်မျှမစားရချေ။"},{"SurahNumber":69,"VerseNumber":38,"Text":"၃၈။ ထို့ကြောင့်အို-ကြားနာရသူအပေါင်းတို့၊ သင်တို့မျက်ဝါးထင်ထင်မြင်ရသောအရာများကို ငါသက်သေထူတော် မူ၏။"},{"SurahNumber":69,"VerseNumber":39,"Text":"၃၉။ ထို့အပြင် သင်တို့မမြင်ရသောအရာများကိုလည်း ငါသက်သေထူတော်မူ၏။"},{"SurahNumber":69,"VerseNumber":40,"Text":"၄၀။ ဤကျမ်းတော်မြတ်သည် တန်ခိုးအရှိန်ကြီးကဲမြင့်မြတ်သောတမန်တော်၏ တရားဒေသနာတော်ဖြစ်၏။"},{"SurahNumber":69,"VerseNumber":41,"Text":"၄၁။ ဤကျမ်းတော်မြတ်သည် ပျို့ကဗျာလင်္ကာဆရာ၏ မိန့်ခွန်းမဟုတ်၊ သို့သော်သင်တို့သည် မယုံကြည်ကြချေ။"},{"SurahNumber":69,"VerseNumber":42,"Text":"၄၂။ ဤကျမ်းတော်မြတ်သည် ဗေဒင်နက္ခတ်ဆရာ၏ ဟောကိန်းလည်းမဟုတ်၊ သင်တို့အာရုံမပြုကြချေ။"},{"SurahNumber":69,"VerseNumber":43,"Text":"၄၃။ ကျမ်းမြတ်ကုရ်အာန်သည် အနန္တစကြာဝဠာတို့၏ အရှင်သခင်အထံတော်မှ နှုတ်ကပတ်တော်ဖြစ်၏။"},{"SurahNumber":69,"VerseNumber":44,"Text":"၄၄။ ထို့အပြင် တမန်တော်ရှင် မိုဟမ္မဒ်သည် ငါ၏ နာမတော်ကို အလွဲသုံးစားလျက် မဟုတ်မမှန်လုပ်ကြံဟောကြားလျှင်။"},{"SurahNumber":69,"VerseNumber":45,"Text":"၄၅။ ငါသည် သူ့အား လက်ယာဘက်ကို ဆွဲကိုင်ပြီးလျှင် အမှန်ပင်ဖမ်းဆီးတော်မူမည်။"},{"SurahNumber":69,"VerseNumber":46,"Text":"၄၆။ ထို့နောက်သူ၏ လည်မျိုကြောကို လှီးဖြတ်၍ ကွပ်မျက်တော်မူမည်။"},{"SurahNumber":69,"VerseNumber":47,"Text":"၄၇။ သင်တို့အနက် တစ်စုံတစ်ယောက်သောသူမျှ ငါ့အား တမန်တော်ထံမှ ဆွဲငင်ထားနိုင်မည်မဟုတ်ချေ။"},{"SurahNumber":69,"VerseNumber":48,"Text":"၄၈။ သို့သော် ဤကုရ်အာန်ကျမ်းတော်သည် အကုသိုလ်မကောင်းမှုကို ရှောင်ကြဉ်သူသူတော်ကောင်းတို့အတွက် ဓမ္မဒေသနာတော်ကြီးဖြစ်၏။"},{"SurahNumber":69,"VerseNumber":49,"Text":"၄၉။ ထအို့ ပြင် သင်တ့အို နက်အချို့သောသူတိ့သု ည် ဤကျမ်းတော်မြတ်ကို မယုံကြည်ငြင်းပယ်မညက် ို ငါသိတော်မူ၏။"},{"SurahNumber":69,"VerseNumber":50,"Text":"၅၀။ မှတ်သားကြလော့၊ ဤကျမ်းတော်မြတ်သည် အယူမှားသူတို့အတွက် အတိဒုက္ခအမှန်ပင်ဖြစ်ချေ၏။"},{"SurahNumber":69,"VerseNumber":51,"Text":"၅၁။ ဤကျမ်းတော်မြတ်သည် မုချဧကန်မှန်ကန်သောသစ္စာကျမ်းတော်အစစ်ဖြစ်၏။"},{"SurahNumber":69,"VerseNumber":52,"Text":"၅၂။ ထို့ကြောင့် အေ-တမန်တော်၊ အတိုင်းမသိမြင့်မြတ်တော်မူသော သင်၏ အရှင်သခင်၏ နာမတော်ကို ချီးကျူး တသလော့။"},{"SurahNumber":70,"VerseNumber":1,"Text":"၁။ အို-တမန်တော်၊ မေးမြန်းသူတစ်ယောက်သည် သင့်အား ဆိုက်ရောက်လာမည့်အပြစ်ဒဏ်အကြောင်းကို စုံစမ်း မေးမြန်း၏။"},{"SurahNumber":70,"VerseNumber":2,"Text":"၂။ ထိုအပြစ်ဒဏ်ကို မိစ္ဆာဒိဋ္ဌိတို့ခံစားရမည်သာတည်း၊ ထိုအပြစ်ဒဏ်ကို မည်သူမှ မတွန်းလှန်နိုင်ချေ။"},{"SurahNumber":70,"VerseNumber":3,"Text":"၃။ ထိုအပြစ်ဒဏ်သည် တက်ရာလမ်းမြတ်များတို့၏ အရှင်သခင် အလ္လာဟ်အထံတော်မှ ဖြစ်၏။"},{"SurahNumber":70,"VerseNumber":4,"Text":"၄။ ကောင်းကင်တမန်များနှင့်တကွ ကောင်းကင်တမန်မင်းကြီး ဂျီဗရာအီလ်သည် အရှင်မြတ်အထံတော်သို့ နေ့ချင်း ပေါက်တက်သွားကြ၏၊ ထိုနေ့၏ ပမာဏမူကား လောကီနှစ်ပေါင်းတစ်သောင်းနှင့်တူ၏။"},{"SurahNumber":70,"VerseNumber":5,"Text":"၅။ သို့ဖြစ်၍ အေ-တမန်တော်၊ သင်သည် ချီးမွမ်းလောက်သောသည်းခံခြင်းဖြင့် သည်းခံလော့။"},{"SurahNumber":70,"VerseNumber":6,"Text":"၆။ စင်စစ်အားဖြင့် သူတို့က ထိုနေ့တော်ကြီးသည် ဝေးကွာလှသေး၏ဟု ထင်ကြ၏။"},{"SurahNumber":70,"VerseNumber":7,"Text":"၇။ သို့သော်ငါသည်ကား ထိုနေ့သည် နီးကပ်နေသည်ကို မြင်တော်မူ၏။"},{"SurahNumber":70,"VerseNumber":8,"Text":"၈။ မိုးကောင်းကင်သည် အရည်ကျိုထားသောကြေးနီကဲ့သို့ ဖြစ်မည့်နေ့တော်ကြီး။"},{"SurahNumber":70,"VerseNumber":9,"Text":"၉။ တောင်များသည် ဝါဂွမ်းလွှာများကဲ့သို့ ဖြစ်မည့်နေ့တော်ကြီး။"},{"SurahNumber":70,"VerseNumber":10,"Text":"၁၀။ ပွန်းတီးသောအဆွေခင်ပွန်းသည် မိမိမိတ်ဆွေအကြောင်းကို မမေးသောနေ့တော်ကြီး။"},{"SurahNumber":70,"VerseNumber":11,"Text":"၁၁။ သူတို့သည် တစ်ယောက်ကို တစ်ယောက်မြင်ရသော်လည်း မမေးသောနေ့တော်ကြီး၊ ထိုနေ့တော်ကြီး၌ အပြစ်ထိုက်သူသည် ထိုနေ့တော်ကြီး၏ အပြစ်ဒဏ်တော်မှ လွတ်ရအောင် မိမိ၏ သားသမီးများ။"},{"SurahNumber":70,"VerseNumber":12,"Text":"၁၂။ မိမိ၏ မယားမိန်းမညီရင်းအစ်ကိုများ။"},{"SurahNumber":70,"VerseNumber":13,"Text":"၁၃။ မိမိအား လက်ခံကျွေးမွေးထားသောဆွေမျိုးရင်းများ။"},{"SurahNumber":70,"VerseNumber":14,"Text":"၁၄။ ထိုမျှမက ကမ္ဘာမြေပေါ်တွင် ရှိရှိသမျှတို့ကို ပေး၍ မိမိကိုယ်ကို ရွေးယူနိုင်ခွင့်ကို တောင့်တ၏။"},{"SurahNumber":70,"VerseNumber":15,"Text":"၁၅။ သူသည် မည်သည့်နည်းနှင့်မှ မလွတ်နိုင်ချေ၊ ထိုအပြစ်ဒဏ်သည် ငရဲမီးဖြစ်၏။"},{"SurahNumber":70,"VerseNumber":16,"Text":"၁၆။ ထိုငရဲမီးသည် သူ့ကို မီးမြှိုက်ချင်ဇောကြီး၏။"},{"SurahNumber":70,"VerseNumber":17,"Text":"၁၇။ ထိုမီးတောက်မီးလျှံသည် သမ္မာတရားတော်ကို ကျောခိုင်းထွက်ပြေးသူတို့အား မိမိအထဲသို့ ဖိတ်ခေါ်၏။"},{"SurahNumber":70,"VerseNumber":18,"Text":"၁၈။ ထိုသူသည် စီးပွားဥစ္စာများကို မသုံးရက်၊ မစွဲရက်သိမ်းဆည်းထား၏။"}]}