{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":84,"VerseNumber":1,"Text":"(உலகம் அழியும் சமயத்தில்) வானம் பிளந்து விடும்போது"},{"SurahNumber":84,"VerseNumber":2,"Text":"அது தன் இறைவனின் கட்டளைக்கு செவிசாய்த்துவிடும் போது. (அவ்வாறே) அதற்கு விதிக்கப்பட்டுள்ளது"},{"SurahNumber":84,"VerseNumber":3,"Text":"மேலும், பூமி விரிக்கப்படும்போது"},{"SurahNumber":84,"VerseNumber":4,"Text":"மேலும், அது தன்னிடம் உள்ளவற்றையெல்லாம் எறிந்து வெறுமனே ஆகிவிடும்போது"},{"SurahNumber":84,"VerseNumber":5,"Text":"மேலும், அது தன் இறைவனின் கட்டளைக்கு செவிசாய்த்து விடும் (போது மனிதன் தன் செயலுக்குரிய கூலியைப் பெறுவான்). (அவ்வாறே) அதற்கு விதிக்கப்பட்டுள்ளது"},{"SurahNumber":84,"VerseNumber":6,"Text":"மனிதனே! நீ உன் இறைவனிடம் செல்லும் வரை (நன்மையோ தீமையோ பல வேலைகளில் ஈடுபட்டு) சிரமத்துடன் முயற்சி செய்துகொண்டே இருக்கிறாய். (பின்னர், மறுமையில்) அவனை நீ சந்திக்கிறாய்"},{"SurahNumber":84,"VerseNumber":7,"Text":"ஆகவே, (அந்நாளில்) எவருடைய வலது கையில் அவருடைய செயலேடு கொடுக்கப்படுகிறதோ"},{"SurahNumber":84,"VerseNumber":8,"Text":"அவர் மிக்க இலகுவாகக் கேள்வி கணக்குக் கேட்கப்படுவார்"},{"SurahNumber":84,"VerseNumber":9,"Text":"அவர் மகிழ்ச்சியடைந்தவராக(ச் சொர்க்கத்திலுள்ள) தன் குடும்பத்தார்களிடம் திரும்புவார்"},{"SurahNumber":84,"VerseNumber":10,"Text":"எவனுடைய செயலேடு அவனுடைய முதுகுப்புறம் கொடுக்கப்பட்டதோ"},{"SurahNumber":84,"VerseNumber":11,"Text":"அவன், (தனக்குக்) கேடுதான் என்று (அப்படியே) சப்தமிடுவான்"},{"SurahNumber":84,"VerseNumber":12,"Text":"நரகத்தில் நுழைவான்"},{"SurahNumber":84,"VerseNumber":13,"Text":"ஏனென்றால், நிச்சயமாக அவன் (இம்மையிலிருந்த காலமெல்லாம் மறுமையை மறந்து) தன் குடும்பத்தார்களுடன் மிக்க மகிழ்ச்சியாக இருந்தான்"},{"SurahNumber":84,"VerseNumber":14,"Text":"மெய்யாகவே அவன் (தன் இறைவனிடம்) மீளவே மாட்டோம் என்றும் எண்ணிக் கொண்டிருந்தான்"},{"SurahNumber":84,"VerseNumber":15,"Text":"அது சரியன்று! நிச்சயமாக அவனுடைய இறைவன் அவனை உற்று நோக்குபவனாகவே இருந்தான்"},{"SurahNumber":84,"VerseNumber":16,"Text":"(மாலை நேர) செம்மேகத்தின் மீது சத்தியமாக"},{"SurahNumber":84,"VerseNumber":17,"Text":"இரவின் மீதும், அது மறைத்துக் கொண்டிருப்பவற்றின் மீதும் (சத்தியமாக)"},{"SurahNumber":84,"VerseNumber":18,"Text":"பூரணச் சந்திரன் மீது சத்தியமாக"},{"SurahNumber":84,"VerseNumber":19,"Text":"(ஒரு நிலைமையிலிருந்து மற்றொரு நிலைமைக்கு) நிச்சயமாக நீங்கள் படிப்படியாகக் கடக்க வேண்டியதிருக்கிறது"},{"SurahNumber":84,"VerseNumber":20,"Text":"ஆகவே, (இதை மறுத்துக் கொண்டிருக்கும்) அவர்களுக்கு என்ன நேர்ந்தது? அவர்கள் இதை நம்பிக்கை கொள்வதில்லை"},{"SurahNumber":84,"VerseNumber":21,"Text":"அவர்களுக்கு இந்த குர்ஆன் ஓதிக் காண்பிக்கப்பட்ட போதிலும், (இறைவனை) அவர்கள் சிரம் பணிந்து வணங்குவது இல்லை"},{"SurahNumber":84,"VerseNumber":22,"Text":"அது மட்டுமா? இந்நிராகரிப்பவர்கள் (இந்த குர்ஆனையே) பொய்யாக்குகின்றனர்"},{"SurahNumber":84,"VerseNumber":23,"Text":"எனினும், இவர்கள் (தங்கள் மனதில்) சேகரித்து (மறைத்து) வைத்திருப்பவற்றை அல்லாஹ் நன்கறிந்தே இருக்கிறான்"},{"SurahNumber":84,"VerseNumber":24,"Text":"ஆகவே, (நபியே!) துன்புறுத்தும் வேதனையைக் கொண்டு அவர்களுக்கு நீர் நற்செய்தி கூறுவீராக"},{"SurahNumber":84,"VerseNumber":25,"Text":"எனினும், இவர்களில் எவர்கள் (தங்கள் பாவத்திலிருந்து திருந்தி) நம்பிக்கை கொண்டு நற்செயல்கள் செய்கிறார்களோ அவர்களுக்கு (என்றென்றுமே) முடிவுறாத (நற்)கூலியுண்டு"},{"SurahNumber":85,"VerseNumber":1,"Text":"கோள்கள் நிறைந்த வானத்தின் மீது சத்தியமாக"},{"SurahNumber":85,"VerseNumber":2,"Text":"வாக்களிக்கப்பட்ட (மறுமை) நாள் மீது சத்தியமாக"},{"SurahNumber":85,"VerseNumber":3,"Text":"சாட்சியின் மீதும், சாட்சி சொல்ல வேண்டிய நாளின் மீதும் சத்தியமாக"},{"SurahNumber":85,"VerseNumber":4,"Text":"அகழுடையவர்கள் அழிக்கப்பட்டார்கள். (அவ்வாறே இம்மக்காவாசிகளும் அழிக்கப்படுவார்கள்)"},{"SurahNumber":85,"VerseNumber":5,"Text":"அது, விறகுகள் போட்டெரித்த நெருப்பு (அகழ்)"},{"SurahNumber":85,"VerseNumber":6,"Text":"அதன் முன் அவர்கள் உட்கார்ந்து கொண்டிருந்த சமயத்தில்"},{"SurahNumber":85,"VerseNumber":7,"Text":"நம்பிக்கையாளர்களை (நெருப்புக் கிடங்கில் போட்டு) நோவினை செய்வதை அவர்கள் (வேடிக்கையாகப்) பார்த்துக் கொண்டுமிருந்தார்கள்"},{"SurahNumber":85,"VerseNumber":8,"Text":"(நம்பிக்கை கொண்ட) அவர்களில் ஒரு குற்றத்தையும் அவர்கள் காணவில்லை. எனினும், மிக்க புகழுடையவனும், (அனைவரையும்) மிகைத்தவனுமாகிய அல்லாஹ்வை அவர்கள் நம்பிக்கை கொண்டதையே அவர்கள் குற்றமாகக் கண்டனர்"},{"SurahNumber":85,"VerseNumber":9,"Text":"வானங்கள், பூமியின் ஆட்சி அவனுக்குரியதே! (அவனை நம்பிக்கை கொண்டதற்காகவே அந்த பாவிகள் அவர்களை நெருப்பில் எறிந்தனர்.) அல்லாஹ்வோ, (இவர்கள் செய்த) அனைத்திற்கும் சாட்சி ஆவான்"},{"SurahNumber":85,"VerseNumber":10,"Text":"ஆகவே, எவர்கள் நம்பிக்கை கொண்ட ஆண்களையும், பெண்களையும் இவ்வாறு துன்புறுத்தி பின்னர், அதைப்பற்றி அவர்கள் (கைசேதப்பட்டு) மன்னிப்புக் கோரவும் இல்லையோ, அவர்களுக்கு நிச்சயமாக நரக வேதனை உண்டு. மேலும், (அவர்கள் நம்பிக்கையாளர்களை நெருப்பிட்டவாறு) அவர்களுக்கும் பொசுக்குகின்ற வேதனையுண்டு"},{"SurahNumber":85,"VerseNumber":11,"Text":"எவர்கள் நம்பிக்கை கொண்டு நற்செயல்களைச் செய்கிறார்களோ நிச்சயமாக அவர்களுக்கு தொடர்ந்து நீரருவிகள் ஓடிக்கொண்டிருக்கும் சொர்க்கங்களுண்டு. இதுதான் மாபெரும் வெற்றி"},{"SurahNumber":85,"VerseNumber":12,"Text":"(நபியே! இந்த விஷமிகளைப் பற்றி நீர் கவலைப்பட வேண்டாம். ஏனென்றால்) நிச்சயமாக உமது இறைவனின் பிடி மிக்க கடுமையானது. (அதிலிருந்து அவர்கள் தப்பவே முடியாது)"},{"SurahNumber":85,"VerseNumber":13,"Text":"நிச்சயமாக அவன்தான் (அவர்களை) உற்பத்தி செய்கிறான். (அவர்கள் மரணித்த பின்னரும்) அவர்களை மீளவைப்பான்"},{"SurahNumber":85,"VerseNumber":14,"Text":"அவன்தான் (நம்பிக்கை கொண்டவர்களை) மிக்க மன்னிப்பவனும், மிக நேசிப்பவனும் ஆவான்"},{"SurahNumber":85,"VerseNumber":15,"Text":"(அவன்தான்) அர்ஷுடையவன், மகா கீர்த்தியுடையவன்"},{"SurahNumber":85,"VerseNumber":16,"Text":"தான் விரும்பியதையெல்லாம் செய்யக் கூடியவன்"},{"SurahNumber":85,"VerseNumber":17,"Text":"(நபியே!) அந்தப் படைகளின் செய்தி உமக்கு எட்டியதா? (யாருடைய படைகள்)"},{"SurahNumber":85,"VerseNumber":18,"Text":"ஃபிர்அவ்ன், ஸமூதுடைய (படைகள்)"},{"SurahNumber":85,"VerseNumber":19,"Text":"எனினும், இந்நிராகரிப்பவர்கள் (குர்ஆனைப்) பொய்யாக்குவதிலேயே (முனைந்து) கிடக்கின்றனர்"},{"SurahNumber":85,"VerseNumber":20,"Text":"அல்லாஹ்வோ, அவர்களை முற்றிலும் சூழ்ந்து கொண்டிருக்கிறான்"},{"SurahNumber":85,"VerseNumber":21,"Text":"(இது கவியல்ல.) மாறாக, இது கீர்த்திமிக்க குர்ஆன்"},{"SurahNumber":85,"VerseNumber":22,"Text":"(இது) லவ்ஹுல் மஹ்பூளில் பதிவு செய்யப்பட்டுள்ளது. (அதை இவர்கள் நிராகரிப்பதனால் ஆகக்கூடியதென்ன)"},{"SurahNumber":86,"VerseNumber":1,"Text":"வானத்தின் மீதும், (இரவில்) உதயமாகக்கூடியதின் மீதும் சத்தியமாக"},{"SurahNumber":86,"VerseNumber":2,"Text":"(நபியே!) உதயமாகக்கூடியது என்னவென்று நீர் அறிவீரா"},{"SurahNumber":86,"VerseNumber":3,"Text":"(இதுதான்) இரவெல்லாம் சுடரிட்டுப் பிரகாசித்துக் கொண்டிருக்கின்ற நட்சத்திரம்"},{"SurahNumber":86,"VerseNumber":4,"Text":"ஒவ்வொரு மனிதனிடமும் (நம்மால் ஏற்படுத்தப்பட்ட) கண்காணிக்கக் கூடிய ஒரு (வான)வர் இல்லாமலில்லை"},{"SurahNumber":86,"VerseNumber":5,"Text":"ஆகவே, மனிதன், தான் எதனால் படைக்கப்பட்டிருக்கிறான் என்பதை கவனிக்கவும்"},{"SurahNumber":86,"VerseNumber":6,"Text":"குதித்து வெளிப்படும் ஒரு துளித் தண்ணீரைக் கொண்டே படைக்கப்பட்டான்"},{"SurahNumber":86,"VerseNumber":7,"Text":"அது, முதுகந்தண்டுக்கும் நெஞ்சுக்கும் மத்தியிலிருந்து வெளிப்படுகிறது"},{"SurahNumber":86,"VerseNumber":8,"Text":"(இவ்வாறு படைக்கின்ற) அவன் (மனிதன் இறந்தபின் உயிர் கொடுத்து) அவனை மீளவைக்கவும் நிச்சயமாக ஆற்றலுடையவன்ன"},{"SurahNumber":86,"VerseNumber":9,"Text":"என்றைய தினம் எல்லா மர்மங்களும் வெளிப்பட்டுவிடுமோ"},{"SurahNumber":86,"VerseNumber":10,"Text":"(அன்றைய தினம்) மனிதனுக்கு ஒரு சக்தியும் இருக்காது. உதவி செய்பவனும் இருக்க மாட்டான்"},{"SurahNumber":86,"VerseNumber":11,"Text":"மழை பொழியும் வானத்தின் மீது சத்தியமாக"},{"SurahNumber":86,"VerseNumber":12,"Text":"(புற்பூண்டுகள் முளைக்க) வெடிக்கும் பூமியின் மீதும் சத்தியமாக"},{"SurahNumber":86,"VerseNumber":13,"Text":"மெய்யாகவே இது (நன்மை தீமைகளைப்) பிரித்தறிவிக்கக்கூடிய சொல்லாகும்"},{"SurahNumber":86,"VerseNumber":14,"Text":"இது வீண் பரிகாசமா(ன வார்த்தைய)ல்ல"},{"SurahNumber":86,"VerseNumber":15,"Text":"(நபியே!) நிச்சயமாக அவர்கள் (உமக்கு விரோதமாக) ஒரு சூழ்ச்சி செய்கிறார்கள்"},{"SurahNumber":86,"VerseNumber":16,"Text":"நானும் (அவர்களுக்கு விரோதமாக) ஒரு சூழ்ச்சி செய்வேன்"},{"SurahNumber":86,"VerseNumber":17,"Text":"ஆகவே, இந்நிராகரிப்பவர்களுக்கு (அது வரை) நீர் அவகாசமளிப்பீராக. (அதிகமல்ல;) ஒரு சொற்ப அவகாசம் அவர்களுக்கு அளிப்பீராக"}]}