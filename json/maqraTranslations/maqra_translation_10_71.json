{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":2,"VerseNumber":158,"Text":"Safa i Merva su, doista, Allahova časna mjesta. Zato onaj koji Kuću Allahovu hodočasti ili umru obavi, ne čini nikakav prijestup ako obiđe oko njih. A onaj koji drage volje učini kakvo dobro djelo, pa Allah je doista blagodaran i sve zna"},{"SurahNumber":2,"VerseNumber":159,"Text":"One koji budu tajili jasne dokaze koje smo Mi objavili, i Pravi put nakon što smo ga u Knjizi ljudima označili, Allah će prokleti, a proklet će ih i oni koji proklinju"},{"SurahNumber":2,"VerseNumber":160,"Text":"Izuzeti će biti samo oni koji se pokaju i poprave, i to javno ispolje; takvima ću Ja oprostiti, a Ja sam stalni Primatelj pokajanja, Milostivi"},{"SurahNumber":2,"VerseNumber":161,"Text":"Doista, onima koji ne vjeruju i koji kao nevjernici umru, slijedi prokletstvo Allahovo, prokletstvo meleka i svih ljudi"},{"SurahNumber":2,"VerseNumber":162,"Text":"U njemu će vječno ostati, a patnja njihova neće se smanjivati, niti će im se šta odlagati"},{"SurahNumber":2,"VerseNumber":163,"Text":"A vaš Bog – jedan je Bog; nema boga osim Njega, Svemilosnog, Milostivog"},{"SurahNumber":2,"VerseNumber":164,"Text":"U stvaranju nebesa i Zemlje, u smjeni noći i dana, u lađi koja morem plovi s korisnim tovarom za ljude i u vodi koju Allah pušta s neba, pa tako u život vraća zemlju nakon zamrlosti njene, po kojoj je rasijao svakojaka živa bića, u usmjeravanju vjetrova i oblacima koji između neba i Zemlje lebde – ima, doista, znakova za one koji razumiju"},{"SurahNumber":2,"VerseNumber":165,"Text":"Ima ljudi koji pored Allaha druge, kao takmace Njemu, prihvaćaju; vole ih kao što se Allah voli! Ali, oni koji vjeruju, još više Allaha vole! A da znaju oni koji su zulum činili – kada kaznu dožive, da će vidjeti da moć sva Allahu pripada i da Allah strahovito kažnjava"},{"SurahNumber":2,"VerseNumber":166,"Text":"Kada se oni za kojim su se drugi povodili odreknu onih koji su ih slijedili i kaznu budu iskusili, i kada im se svi putevi spasa pokidaju"},{"SurahNumber":2,"VerseNumber":167,"Text":"tada će sljedbenici njihovi reći: \"Da nam je samo da se za trenutak vratimo, pa da se i mi njih odreknemo kao što su se oni nas odrekli!\" Eto, tako će Allah njima pokazati pogubnim djela njihova i oni iz Vatre neće izlaziti"},{"SurahNumber":2,"VerseNumber":168,"Text":"O ljudi, jedite od onoga što ima na Zemlji, što je dozvoljeno i lijepo, i ne slijedite šejtanove stope! On vam je, zaista, neprijatelj očevidni"},{"SurahNumber":2,"VerseNumber":169,"Text":"On vas navraća na grijeh i razvrat, i da o Allahu govorite ono što ne znate"},{"SurahNumber":2,"VerseNumber":170,"Text":"A kada im se kaže: \"Slijedite ono što je Allah objavio!\" – oni odgovaraju: \"Ne, nego ćemo slijediti ono na čemu smo naše pretke zatekli.\" Zar i onda kada im preci nisu ništa shvaćali, niti su na Pravom putu bili"},{"SurahNumber":2,"VerseNumber":171,"Text":"Oni koji ne vjeruju slični su onome koji viče, ali sam ne čuje ništa osim zov i zapomaganje; oni su gluhi, nijemi i slijepi i oni ništa ne shvaćaju"},{"SurahNumber":2,"VerseNumber":172,"Text":"O vi koji vjerujete, jedite dobra kojim smo vas opskrbili i Allahu zahvaljujte, ako, doista, samo Njemu ibadet činite"},{"SurahNumber":2,"VerseNumber":173,"Text":"On vam, doista, zabranjuje: strv, krv, svinjsko meso i ono što je prineseno kao žrtva u nečije drugo ime, a ne u Allahovo. A onome koji bude primoran, ne svojom voljom i ne pretjerujući, nije mu grijeh. Allah je, doista, Onaj Koji oprašta grijehe i milostiv je"},{"SurahNumber":2,"VerseNumber":174,"Text":"Doista, oni koji taje ono što je Allah u Knjizi objavio i to prodaju za nešto što malo vrijedi – oni u trbuhe svoje samo vatru trpaju; na Kijametskom danu Allah ih neće ni osloviti, niti ih očistiti; njima pripada patnja bolna"},{"SurahNumber":2,"VerseNumber":175,"Text":"To su oni koji umjesto Upute uzimaju zabludu, a umjesto oprosta patnju; kako li samo oni mogu da trpe Vatru"},{"SurahNumber":2,"VerseNumber":176,"Text":"To je tako, jer Allah je objavio Knjigu s istinom, a oni koji se o Knjizi razilaze doista su u raskolu velikom"}]}