{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":80,"VerseNumber":1,"Text":"(Intumwa Muhamadi) yazinze umunya inatera umugongo"},{"SurahNumber":80,"VerseNumber":2,"Text":"Ubwo umuntu utabona (Abdullah bin Umm-Maktum) yari aje ayisanga (igihe yigishaga bamwe mu bikomerezwa by’Abakurayishi)"},{"SurahNumber":80,"VerseNumber":3,"Text":"Nonese ni iki cyakumenyesha ko yaba (aje kubaza) ashaka kwiyeza (ibyaha)"},{"SurahNumber":80,"VerseNumber":4,"Text":"Cyangwa akakira urwibutso, hanyuma urwibutso rukamugirira akamaro"},{"SurahNumber":80,"VerseNumber":5,"Text":"Naho wawundi wirata yumva ko adakeneye (kuyoboka)"},{"SurahNumber":80,"VerseNumber":6,"Text":"Ni we witaho"},{"SurahNumber":80,"VerseNumber":7,"Text":"Kandi ntacyo wabazwa aramutse atiyejeje (ngo ave mu buhakanyi, kuko wowe icyo ushinzwe ari ugusohoza ubutumwa bwa Allah gusa)"},{"SurahNumber":80,"VerseNumber":8,"Text":"Ariko wawundi uje akugana yihuta"},{"SurahNumber":80,"VerseNumber":9,"Text":"Kandi akaba atinya (Allah n’ibihano bye)"},{"SurahNumber":80,"VerseNumber":10,"Text":"Uramwirengagiza (ukita ku bandi)"},{"SurahNumber":80,"VerseNumber":11,"Text":"Oya ntibikwiye! Mu by’ukuri (iyi Qur’an) ni urwibutso"},{"SurahNumber":80,"VerseNumber":12,"Text":"Bityo, ubishaka nayizirikane"},{"SurahNumber":80,"VerseNumber":13,"Text":"(Iri) mu nyandiko zirinzwe mu cyubahiro (Lawuhu Mahfudh)"},{"SurahNumber":80,"VerseNumber":14,"Text":"Zubahitse kandi zejejwe"},{"SurahNumber":80,"VerseNumber":15,"Text":"Ziri mu maboko y’abanditsi (abamalayika)"},{"SurahNumber":80,"VerseNumber":16,"Text":"B’abanyacyubahiro kandi b’inyangamugayo"},{"SurahNumber":80,"VerseNumber":17,"Text":"Umuntu (w’umuhakanyi) navumwe! Mbega ukuntu ari umuhakanyi"},{"SurahNumber":80,"VerseNumber":18,"Text":"Ese (Allah) yamuremye mu ki"},{"SurahNumber":80,"VerseNumber":19,"Text":"Yamuremye mu ntanga, arangije amugenera uko azabaho"},{"SurahNumber":80,"VerseNumber":20,"Text":"Nuko amworohereza inzira (y’imibereho ye)"},{"SurahNumber":80,"VerseNumber":21,"Text":"Nyuma amugenera urupfu no gushyingurwa"},{"SurahNumber":80,"VerseNumber":22,"Text":"Kandi igihe azabishakira azamuzura"},{"SurahNumber":80,"VerseNumber":23,"Text":"Oya! Nyamara (umuntu) ntarakora ibyo yamutegetse"},{"SurahNumber":80,"VerseNumber":24,"Text":"Ngaho umuntu niyitegereze amafunguro ye"},{"SurahNumber":80,"VerseNumber":25,"Text":"Uko tumanura amazi (mu kirere) yisuka ari menshi"},{"SurahNumber":80,"VerseNumber":26,"Text":"Nuko tugasatura ubutaka uko bikwiye (kugira ngo amazi abashe kubwinjiramo)"},{"SurahNumber":80,"VerseNumber":27,"Text":"Maze tukabumezamo impeke"},{"SurahNumber":80,"VerseNumber":28,"Text":"N’imizabibu n’imboga"},{"SurahNumber":80,"VerseNumber":29,"Text":"N’imizeti n’imitende"},{"SurahNumber":80,"VerseNumber":30,"Text":"N’imirima igizwe n’ibiti by’inzitane"},{"SurahNumber":80,"VerseNumber":31,"Text":"N’imbuto n’ubwatsi"},{"SurahNumber":80,"VerseNumber":32,"Text":"Kugira ngo bibagirire akamaro, mwe n’amatungo yanyu"},{"SurahNumber":80,"VerseNumber":33,"Text":"Ariko ubwo urusaku ruziba amatwi (impanda y’imperuka) ruzaza"},{"SurahNumber":80,"VerseNumber":34,"Text":"Uwo munsi umuntu azahunga umuvandimwe we"},{"SurahNumber":80,"VerseNumber":35,"Text":"(Ahunge) nyina na se"},{"SurahNumber":80,"VerseNumber":36,"Text":"N’umugore we n’abana be"},{"SurahNumber":80,"VerseNumber":37,"Text":"Kuri uwo munsi, buri muntu azaba afite ibimuhangayikishije (bituma atita ku bandi)"},{"SurahNumber":80,"VerseNumber":38,"Text":"Kuri uwo munsi, uburanga (bw’abemeramana) buzaba bwererana"},{"SurahNumber":80,"VerseNumber":39,"Text":"Bamwenyura, bishimiye inkuru nziza bahawe (y’Ijuru)"},{"SurahNumber":80,"VerseNumber":40,"Text":"Naho uburanga (bw’abahakanyi) kuri uwo munsi buzaba bwuzuye umukungugu"},{"SurahNumber":80,"VerseNumber":41,"Text":"Bwarenzwe n’umwijima"},{"SurahNumber":80,"VerseNumber":42,"Text":"Abo ni bo bahakanyi b’inkozi z’ibibi"},{"SurahNumber":81,"VerseNumber":1,"Text":"Igihe izuba rizazingazingwa (urumuri rwaryo rukazimira)"},{"SurahNumber":81,"VerseNumber":2,"Text":"N’igihe inyenyeri zizazima"},{"SurahNumber":81,"VerseNumber":3,"Text":"N’igihe imisozi izakurwa mu myanya yayo"},{"SurahNumber":81,"VerseNumber":4,"Text":"N’igihe ingamiya z’imbyeyi zizarekwa (ntizitabweho)"},{"SurahNumber":81,"VerseNumber":5,"Text":"N’igihe inyamaswa z’inkanzi zizakoranyirizwa hamwe"},{"SurahNumber":81,"VerseNumber":6,"Text":"N’igihe inyanja zizaka umuriro"},{"SurahNumber":81,"VerseNumber":7,"Text":"N’igihe roho zizasubizwa mu mibiri yazo (abeza bakajya ukwabo n’ababi bakajya ukwabo)"},{"SurahNumber":81,"VerseNumber":8,"Text":"N’igihe umwana w’umukobwa wahambwe ari muzima azabazwa"},{"SurahNumber":81,"VerseNumber":9,"Text":"Icyaha yakoze cyatumye yicwa"},{"SurahNumber":81,"VerseNumber":10,"Text":"N’igihe ibitabo (bikubiyemo ibikorwa byiza n’ibibi bya buri muntu) bizaramburwa"},{"SurahNumber":81,"VerseNumber":11,"Text":"N’igihe ikirere kizakurwaho"},{"SurahNumber":81,"VerseNumber":12,"Text":"N’igihe umuriro wa Jahanamu uzenyegezwa"},{"SurahNumber":81,"VerseNumber":13,"Text":"N’igihe Ijuru rizegerezwa hafi"},{"SurahNumber":81,"VerseNumber":14,"Text":"Icyo gihe buri muntu azamenya ibyo yakoze"},{"SurahNumber":81,"VerseNumber":15,"Text":"Bityo, ndahiriye ku nyenyeri zitagaragara ku manywa zikongera kugaragara nijoro"},{"SurahNumber":81,"VerseNumber":16,"Text":"Zigenda zihuta kandi zikanihisha"},{"SurahNumber":81,"VerseNumber":17,"Text":"Nanarahiriye ku ijoro igihe riguye"},{"SurahNumber":81,"VerseNumber":18,"Text":"No ku gitondo igihe gitangaje"},{"SurahNumber":81,"VerseNumber":19,"Text":"Mu by’ukuri, (Qur’an) ni ijambo ryazanywe n’Intumwa yubahitse [(Malayika Jibrilu), (riturutse kwa Allah)"},{"SurahNumber":81,"VerseNumber":20,"Text":"(Iyo ntumwa) ifite imbaraga (yahawe na Allah), Nyagasani w’intebe y’icyubahiro"},{"SurahNumber":81,"VerseNumber":21,"Text":"Yumvirwa (n’abamalayika mu birere) kandi ikaba yizewe (kwa Allah)"},{"SurahNumber":81,"VerseNumber":22,"Text":"Kandi (yemwe bahakanyi) mugenzi wanyu (Intumwa Muhamadi ibakomokamo) si umusazi"},{"SurahNumber":81,"VerseNumber":23,"Text":"Kandi rwose yabonye (Malayika Jibrilu) ari mu kirere gikeye"},{"SurahNumber":81,"VerseNumber":24,"Text":"Kandi (Intumwa Muhamadi) ntigundira ibyo yahishuriwe (ngo ireke kubyigisha abantu)"},{"SurahNumber":81,"VerseNumber":25,"Text":"Kandi (Qur’an) si ijambo rya Shitani wavumwe"},{"SurahNumber":81,"VerseNumber":26,"Text":"Nonese muragana he"},{"SurahNumber":81,"VerseNumber":27,"Text":"Mu by’ukuri, iyi (Qur’an) nta kindi iri cyo usibye kuba ari urwibutso ku biremwa (byose)"},{"SurahNumber":81,"VerseNumber":28,"Text":"Kuri wawundi muri mwe ushaka gukurikira inzira igororotse"},{"SurahNumber":81,"VerseNumber":29,"Text":"Kandi nta cyo mwashaka (ngo kibe) keretse Allah, Nyagasani w’ibiremwa (byose) aramutse agishatse"}]}