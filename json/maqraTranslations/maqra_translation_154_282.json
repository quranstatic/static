{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":27,"VerseNumber":82,"Text":"A kiedy padnie na nich słowo, to My wyprowadzimy dla nich zwierzę z ziemi i ono im powie: \"Ludzie nie są szczerze przekonani o Naszych znakach"},{"SurahNumber":27,"VerseNumber":83,"Text":"A w Dniu, kiedy My zbierzemy z każdego narodu mrowie spośród tych, którzy za kłamstwo uznali Nasze znaki, oni zostaną podzieleni"},{"SurahNumber":27,"VerseNumber":84,"Text":"A kiedy oni przybędą, On powie: \"Czy uznaliście za kłamstwo Moje znaki, nie obejmując ich wiedzą? Cóż jeszcze czyniliście"},{"SurahNumber":27,"VerseNumber":85,"Text":"I padnie na nich słowo za to, iż byli niesprawiedliwi, i nie będą mogli mówić"},{"SurahNumber":27,"VerseNumber":86,"Text":"Czyż oni nie widzieli, że uczyniliśmy noc, aby podczas niej odpoczywali, i dzień, aby jasno widzieli? Zaprawdę, to są znaki dla ludzi wierzących"},{"SurahNumber":27,"VerseNumber":87,"Text":"W tym Dniu, kiedy zadmą w trąbę, ci, którzy są w niebiosach i na ziemi, będą przerażeni - z wyjątkiem tych, których Bóg zechce oszczędzić - i wszyscy przybędą do Niego upokorzeni"},{"SurahNumber":27,"VerseNumber":88,"Text":"I zobaczysz góry, które uważałeś za nieruchome, jak będą przechodzić, podobnie jak przechodzą chmury. To jest działanie Boga, który uczynił doskonale każdą rzecz. Zaprawdę, On jest w pełni świadomy tego, co wy czynicie"},{"SurahNumber":27,"VerseNumber":89,"Text":"Ci; którzy przyjdą z dobrym dziełem, otrzymają coś lepszego niż to; oni, tego Dnia, będą uchronieni od strachu"},{"SurahNumber":27,"VerseNumber":90,"Text":"A ci, którzy przyjdą ze złym dziełem, będą wrzuceni twarzami w ogień: \"Czyż nie otrzymaliście zapłaty jedynie za to, co czyniliście"},{"SurahNumber":27,"VerseNumber":91,"Text":"Ja otrzymałem tylko rozkaz, abym czcił Pana tego miasta, które On uczynił świętym. - Do Niego należy każda rzecz! - I otrzymałem rozkaz, abym był wśród tych, którzy się poddali całkowicie"},{"SurahNumber":27,"VerseNumber":92,"Text":"I abym recytował Koran.\" A ten, kto idzie drogą prostą, idzie drogą prostą tylko dla siebie; a temu, kto błądzi, powiedz: \"Ja jestem tylko ostrzegającym"},{"SurahNumber":27,"VerseNumber":93,"Text":"Powiedz: \"Chwała niech będzie Bogu! On ukaże wam Swoje znaki i wy je poznacie.\" Wasz Pan nie lekceważy tego, co wy czynicie"},{"SurahNumber":28,"VerseNumber":1,"Text":"Ta. Sin. Mim"},{"SurahNumber":28,"VerseNumber":2,"Text":"To są znaki Księgi jasnej"},{"SurahNumber":28,"VerseNumber":3,"Text":"Przytoczymy ci opowiadanie o Faraonie i Mojżeszu, zgodnie z prawdą, dla ludzi, którzy wierzą"},{"SurahNumber":28,"VerseNumber":4,"Text":"Zaprawdę, Faraon był wyniosły na ziemi i uczynił z jej mieszkańców grupy, starając się osłabić jedną grupę spośród nich; on zabijał ich synów, a pozostawiał przy życiu ich kobiety. Zaprawdę, on był wśród tych, którzy szerzą zgorszenie"},{"SurahNumber":28,"VerseNumber":5,"Text":"My chcieliśmy okazać dobroć tym, którzy zostali poniżeni na ziemi, i uczynić ich irmanami, i uczynić ich dziedzicami"},{"SurahNumber":28,"VerseNumber":6,"Text":"Umocnić ich na ziemi i pokazać Faraonowi i Hamanowi oraz ich wojskom to, czego się od nich obawiali"},{"SurahNumber":28,"VerseNumber":7,"Text":"I objawiliśmy matce Mojżesza: \"Karm go piersią, a kiedy się będziesz obawiać o niego, to wrzuć go w morze! Nie obawiaj się i nie smuć! My go tobie zwrócimy i uczynimy go jednym z posłańców"},{"SurahNumber":28,"VerseNumber":8,"Text":"I zabrała go rodzina Faraona, by był dla nich wrogiem i przyczyną smutku. Zaprawdę, Faraon i Haman, i ich wojska - byli grzesznikami"},{"SurahNumber":28,"VerseNumber":9,"Text":"I powiedziała żona Faraona: \"On będzie radością oczu dla mnie i dla ciebie! Nie zabijajcie go! Być może, on będzie dla nas pożyteczny, albo weźmiemy go za syna.\" Oni nie przeczuwali niczego"},{"SurahNumber":28,"VerseNumber":10,"Text":"Nazajutrz serce matki Mojżesza stało się puste; i była gotowa ujawnić to, jeślibyśmy nie wzmocnili jej serca, tak aby była wśród wierzących"},{"SurahNumber":28,"VerseNumber":11,"Text":"Ona powiedziała do jego siostry: \"Idź za nim!\" Ta zaś spoglądała za nim z boku, tak że oni nie zauważyli"}]}