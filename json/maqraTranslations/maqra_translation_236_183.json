{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":84,"VerseNumber":1,"Text":"Idan sama ta kece"},{"SurahNumber":84,"VerseNumber":2,"Text":"Ta saurari Ubangijinta, kuma aka wajabta mata yin sauraron"},{"SurahNumber":84,"VerseNumber":3,"Text":"Kuma idan ƙasa aka miƙe ta"},{"SurahNumber":84,"VerseNumber":4,"Text":"Kuma ta jefar da abin da yake a cikinta, ta wofinta daga kome"},{"SurahNumber":84,"VerseNumber":5,"Text":"Kuma ta saurari Ubangijinta, aka wajabta mata yin sauraren"},{"SurahNumber":84,"VerseNumber":6,"Text":"Ya kai mutum! Lalle ne kai mai aikin wahal da kai ne zuwa ga Ubangijinka, wahala mai tsanani, To, kai mai haɗuwa da Shi ne"},{"SurahNumber":84,"VerseNumber":7,"Text":"To, amma wanda aka bai wa littafinsa da damansa"},{"SurahNumber":84,"VerseNumber":8,"Text":"To, za a yi masa hisabi, hisabi mai sauƙi"},{"SurahNumber":84,"VerseNumber":9,"Text":"Kuma ya juya zuwa ga iyalinsa (a cikin Aljanna), yana mai raha"},{"SurahNumber":84,"VerseNumber":10,"Text":"Kuma amma wanda aka bai wa littafinsa, daga wajen bayansa"},{"SurahNumber":84,"VerseNumber":11,"Text":"To, za shi dinga kiran halaka"},{"SurahNumber":84,"VerseNumber":12,"Text":"Kuma ya shiga sa'ir"},{"SurahNumber":84,"VerseNumber":13,"Text":"Lale ne shi, ya kasance (a duniya) cikin iyalinsa yana mai raha"},{"SurahNumber":84,"VerseNumber":14,"Text":"Lalle ne ya yi zaton ba zai komo ba"},{"SurahNumber":84,"VerseNumber":15,"Text":"Na'am! Lalle ne, Ubangijinsa Ya kasance Mai gani gare shi"},{"SurahNumber":84,"VerseNumber":16,"Text":"To, ba sai Na rantse da shafaƙi ba"},{"SurahNumber":84,"VerseNumber":17,"Text":"Da dare, da abin da ya ƙunsa"},{"SurahNumber":84,"VerseNumber":18,"Text":"Da wata idan (haskensa) ya cika"},{"SurahNumber":84,"VerseNumber":19,"Text":"Lalle ne kuna hawan wani hali daga wani hali"},{"SurahNumber":84,"VerseNumber":20,"Text":"To, me ya same su, ba su yin imani"},{"SurahNumber":84,"VerseNumber":21,"Text":"Kuma idan an karanta Alkur'ani a kansu, ba su yin tawali'u"},{"SurahNumber":84,"VerseNumber":22,"Text":"Ba haka ba! waɗanda suka kafirta, sai ƙaryatawa suke yi"},{"SurahNumber":84,"VerseNumber":23,"Text":"Alhali Allah Shi ne Mafi sani ga abin a suke tarawa"},{"SurahNumber":84,"VerseNumber":24,"Text":"Saboda haka, ka yi musu bushara da azaba mai raɗaɗi"},{"SurahNumber":84,"VerseNumber":25,"Text":"Face waɗanda suka yi imani, suka aikata ayyukan ƙwarai, suna da wani sakamako wanda ba ya yankewa"},{"SurahNumber":85,"VerseNumber":1,"Text":"Ina rantsuwa da sama mai taurarin lissafin shekara"},{"SurahNumber":85,"VerseNumber":2,"Text":"Da yinin da aka yi alkawarin zuwansa"},{"SurahNumber":85,"VerseNumber":3,"Text":"Da yini mai shaidu, da yini da ake halarta* a cikinsa"},{"SurahNumber":85,"VerseNumber":4,"Text":"An la'ani mutanen rami"},{"SurahNumber":85,"VerseNumber":5,"Text":"Wato wuta wadda aka hura"},{"SurahNumber":85,"VerseNumber":6,"Text":"A lokacin da suke a kan (gefen) ta a zazzaune"},{"SurahNumber":85,"VerseNumber":7,"Text":"Alhali su, bisa ga abin da suke aikatawa ga muminai, suna halarce"},{"SurahNumber":85,"VerseNumber":8,"Text":"Kuma ba su tuhumce su ba, face kawai domin sun yi imani da Allah Mabuwayi, wanda ake godewa"},{"SurahNumber":85,"VerseNumber":9,"Text":"Wanda Yake shi ne da mulkin sammai da ƙasa, kuma Allah a kan kome halarce Yake"},{"SurahNumber":85,"VerseNumber":10,"Text":"Lalle ne waɗanda suka fitini muminai maza da muminai mata, sa'an nan ba su tuba ba to, suna da azabar Jahannama, kuma suna da azabar gobara"},{"SurahNumber":85,"VerseNumber":11,"Text":"Lalle ne waɗanda suka yi imani, kuma suka aikata ayyukan ƙwarai, suna da gidajen Aljanna, ƙoramu na gudana daga ƙarƙashin gidajen. Wancan abu fa shi ne rabo babba"},{"SurahNumber":85,"VerseNumber":12,"Text":"Lalle ne damƙar Ubangijinka mai tsanani ce ƙwarai"},{"SurahNumber":85,"VerseNumber":13,"Text":"Lalle ne Shi, Shi ne Mai ƙaga halitta, kuma Ya mayar da ita (bayan mutuwa)"},{"SurahNumber":85,"VerseNumber":14,"Text":"Kuma Shi ne Mai gafara, Mai bayyana soyayya"},{"SurahNumber":85,"VerseNumber":15,"Text":"Mai Al'arshi mai girma"},{"SurahNumber":85,"VerseNumber":16,"Text":"Mai aikatawa ga abin da Yake nufi"},{"SurahNumber":85,"VerseNumber":17,"Text":"Ko labarin rundanoni ya zo maka"},{"SurahNumber":85,"VerseNumber":18,"Text":"Fir'auna da samudawa"},{"SurahNumber":85,"VerseNumber":19,"Text":"A'aha! waɗanda suka kafirta suna cikin ƙaryatawa"},{"SurahNumber":85,"VerseNumber":20,"Text":"Alhali, Allah daga bayansu, Mai kewaye su ne (da sanin Sa)"},{"SurahNumber":85,"VerseNumber":21,"Text":"A'aha! Shi Alƙur'ani ne mai girma"},{"SurahNumber":85,"VerseNumber":22,"Text":"A cikin Allo tsararre"},{"SurahNumber":86,"VerseNumber":1,"Text":"Ina rantsuwa da sama da mai aukowa da dare"},{"SurahNumber":86,"VerseNumber":2,"Text":"To, me ya sanar da kai abin da ake cewa mai aukowa da dare"},{"SurahNumber":86,"VerseNumber":3,"Text":"Shi ne tauraron nan mai tsananin haske"},{"SurahNumber":86,"VerseNumber":4,"Text":"Babu wani rai face a kansa akwai wani mai tsaro"},{"SurahNumber":86,"VerseNumber":5,"Text":"To, mutum ya duba, daga me aka halitta shi"},{"SurahNumber":86,"VerseNumber":6,"Text":"An halitta shi daga wani ruwa mai tunkuɗar juna"},{"SurahNumber":86,"VerseNumber":7,"Text":"Yana fita daga tsakanin tsatso da karankarman ƙirji"},{"SurahNumber":86,"VerseNumber":8,"Text":"Lalle ne Shi (Allah), ga mayar da shi (mutum), tabbas Mai iyawa ne"},{"SurahNumber":86,"VerseNumber":9,"Text":"Ranar da ake jarrabawar asirai"},{"SurahNumber":86,"VerseNumber":10,"Text":"Saboda haka, ba shi da wani ƙarfi, kuma ba shi da wani mai taimako (da zai iya kare shi daga azabar Allah)"},{"SurahNumber":86,"VerseNumber":11,"Text":"Ina rantsuwa da sama ma'abuciyar ruwa mai komawa yana yankewa"},{"SurahNumber":86,"VerseNumber":12,"Text":"Da ƙasa ma'abociyar tsagewa"},{"SurahNumber":86,"VerseNumber":13,"Text":"Lalle ne shi (Alƙur'ani), haƙiƙa magana ce daki-daki"},{"SurahNumber":86,"VerseNumber":14,"Text":"Kuma shi ba bananci* bane"},{"SurahNumber":86,"VerseNumber":15,"Text":"Lalle ne su, suna ƙulla kaidi na sosai"},{"SurahNumber":86,"VerseNumber":16,"Text":"Kuma Ni, Ina mayar da kaidi (gare su) kamar yadda suke ƙulla kaidi"},{"SurahNumber":86,"VerseNumber":17,"Text":"Saboda haka, ka yi wa kafirai jinkiri, ka dakata musu, sannu-sannu"}]}