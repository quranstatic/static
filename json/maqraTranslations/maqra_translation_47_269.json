{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":5,"VerseNumber":51,"Text":"Jullie die geloven! Neemt de joden en de christenen niet als medestanders. Zij zijn onderling medestanders. Wie van jullie zich als medestander bij hen aansluit, die behoort bij hen. God wijst de mensen die onrecht plegen de goede richting niet"},{"SurahNumber":5,"VerseNumber":52,"Text":"Jij ziet toch dat zij die in hun harten een ziekte hebben zich naar hen toe haasten; zij zeggen: \"Wij vrezen dat een wending [van het lot] ons zal treffen.\" Misschien dat God succes brengt of een beschikking van Zijn kant. Dan zullen zij wroeging krijgen over wat zij in zichzelf geheim houden"},{"SurahNumber":5,"VerseNumber":53,"Text":"En zij die geloven zullen zeggen: \"Zijn zij dat die bij God dure eden zwoeren dat zij met jullie zouden zijn? Hun daden waren vruchteloos en zij zijn verliezers geworden"},{"SurahNumber":5,"VerseNumber":54,"Text":"Jullie die geloven! Als iemand van jullie zich van zijn godsdienst afkeert, dan zal God wel met mensen komen die Hij bemint en die Hem beminnen, die inschikkelijk zijn voor de gelovigen en streng tegen de ongelovigen, die zich inspannen op Gods weg en die niemands verwijt vrezen. Dat is Gods goedgunstigheid die Hij geeft aan wie Hij wil. God is alomvattend en wetend"},{"SurahNumber":5,"VerseNumber":55,"Text":"Jullie medestander is God en Zijn gezant en ook zij die geloven, de salaat verrichten en de zakaat geven terwijl zij buigen"},{"SurahNumber":5,"VerseNumber":56,"Text":"Wie zich aansluit bij God, Zijn gezant en hen die geloven -- Gods partij -- zij zijn de overwinnaars"},{"SurahNumber":5,"VerseNumber":57,"Text":"Jullie die geloven! Neemt niet hen, die jullie godsdienst met spot en scherts bejegenen, uit het midden van hen aan wie het boek voor jullie tijd gegeven was, noch de ongelovigen als medestanders. En vreest God als jullie gelovig zijn"},{"SurahNumber":5,"VerseNumber":58,"Text":"Wanneer jullie oproepen tot de salaat, bejegenen zij dat met spot en scherts. Dat komt omdat zij mensen zijn die geen verstand hebben"},{"SurahNumber":5,"VerseNumber":59,"Text":"Zeg: \"Mensen van het boek! Koesteren jullie alleen maar wrok tegen ons omdat wij geloven in God, in wat naar ons is neergezonden en in wat vroeger is neergezonden en omdat de meesten van jullie verdorven zijn"},{"SurahNumber":5,"VerseNumber":60,"Text":"Zeg: \"Zal ik jullie iets meedelen wat nog slechter is, als vergelding bij God? Wie door God is vervloekt en op wie Hij vertoornd is en van wie Hij er tot apen en varkens gemaakt heeft en die de Taghoet dienen; zij zijn het die de slechtste plaats hebben en die het verst afgedwaald zijn van de correcte weg"},{"SurahNumber":5,"VerseNumber":61,"Text":"En wanneer zij tot jullie komen zeggen zij: \"Wij geloven\", maar zij komen in ongeloof binnen en zo gaan zij naar buiten. God weet het best wat zij verborgen hielden"},{"SurahNumber":5,"VerseNumber":62,"Text":"Jij ziet velen van hen in zonde en overtreding wedijveren en in het verteren van het oneerlijk verkregene"},{"SurahNumber":5,"VerseNumber":63,"Text":"Als de rabbijnen en de schriftgeleerden hun maar zouden verbieden zondige dingen te zeggen en het oneerlijk verkregene te verteren. Wat zij aan het doen waren was pas echt slecht"},{"SurahNumber":5,"VerseNumber":64,"Text":"En de joden zeggen: \"Gods hand is gebonden.\" Hun handen zijn gebonden en zij worden vervloekt om wat zij zeggen! Welnee, Gods handen zijn beide wijd opengespreid; Hij schenkt weg hoe Hij wil. Velen nemen door wat van jouw Heer naar jou is neergezonden nog toe in onbeschaamdheid en ongeloof. En Wij brachten tussen hen vijandschap en haat teweeg tot aan de opstandingsdag. Telkens als zij een vuur ontsteken dat tot oorlog leidt, dan dooft God het. En zij trekken eropuit om op de aarde verderf te zaaien. God bemint de verderfzaaiers niet"},{"SurahNumber":5,"VerseNumber":65,"Text":"Als de mensen van het boek zouden geloven en godvrezend zouden zijn, zouden Wij hun slechte daden uitwissen en hen de tuinen van de gelukzaligheid binnenvoeren"},{"SurahNumber":5,"VerseNumber":66,"Text":"En als zij zich aan de Taura en de Indjiel en wat van hun Heer naar jou is neergezonden zouden houden, zouden zij kunnen eten van wat boven hen is en van wat onder hun voeten is. Onder hen is er een gematigde gemeenschap, maar voor velen van hen geldt: slecht is het wat zij doen"}]}