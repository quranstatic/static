{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"ഏതിനെപ്പറ്റിയാണ് അവരന്യോന്യം ചോദിച്ചുകൊണ്ടിരിക്കുന്നത്"},{"SurahNumber":78,"VerseNumber":2,"Text":"അതിഭയങ്കരമായ വാര്‍ത്തയെപ്പറ്റി തന്നെ"},{"SurahNumber":78,"VerseNumber":3,"Text":"അതിലവര്‍ ഭിന്നാഭിപ്രായക്കാരാണ്"},{"SurahNumber":78,"VerseNumber":4,"Text":"വേണ്ട; വൈകാതെ അവരറിയുകതന്നെ ചെയ്യും"},{"SurahNumber":78,"VerseNumber":5,"Text":"വീണ്ടും വേണ്ട; ഉറപ്പായും അവരറിയും"},{"SurahNumber":78,"VerseNumber":6,"Text":"ഭൂമിയെ നാം മെത്തയാക്കിയില്ലേ"},{"SurahNumber":78,"VerseNumber":7,"Text":"മലകളെ ആണികളും"},{"SurahNumber":78,"VerseNumber":8,"Text":"നിങ്ങളെ നാം ഇണകളായി സൃഷ്ടിച്ചു"},{"SurahNumber":78,"VerseNumber":9,"Text":"നിങ്ങളുടെ ഉറക്കത്തെ നാം വിശ്രമമാക്കി"},{"SurahNumber":78,"VerseNumber":10,"Text":"രാവിനെ വസ്ത്രമാക്കി"},{"SurahNumber":78,"VerseNumber":11,"Text":"പകലിനെ ജീവിതവേളയാക്കി"},{"SurahNumber":78,"VerseNumber":12,"Text":"നിങ്ങള്‍ക്കു മേലെ ഭദ്രമായ ഏഴാകാശങ്ങളെ നാം നിര്‍മിച്ചു"},{"SurahNumber":78,"VerseNumber":13,"Text":"കത്തിജ്ജ്വലിക്കുന്ന ഒരു വിളക്കും നാം സ്ഥാപിച്ചു"},{"SurahNumber":78,"VerseNumber":14,"Text":"കാര്‍മുകിലില്‍നിന്ന് കുത്തിയൊഴുകും വെള്ളമിറക്കി"},{"SurahNumber":78,"VerseNumber":15,"Text":"അതുവഴി ധാന്യവും ചെടികളും ഉല്‍പാദിപ്പിക്കാന്‍"},{"SurahNumber":78,"VerseNumber":16,"Text":"ഇടതൂര്‍ന്ന തോട്ടങ്ങളും"},{"SurahNumber":78,"VerseNumber":17,"Text":"നിശ്ചയമായും വിധിദിനം സമയനിര്‍ണിതമാണ്"},{"SurahNumber":78,"VerseNumber":18,"Text":"കാഹളം ഊതുന്ന ദിനമാണത്. അപ്പോള്‍ നിങ്ങള്‍ കൂട്ടംകൂട്ടമായി വന്നെത്തും"},{"SurahNumber":78,"VerseNumber":19,"Text":"ആകാശം തുറക്കപ്പെടും. അത് അനേകം കവാടങ്ങളായിത്തീരും"},{"SurahNumber":78,"VerseNumber":20,"Text":"പര്‍വതങ്ങള്‍ ഇളകി നീങ്ങും. അവ മരീചികയാകും"},{"SurahNumber":78,"VerseNumber":21,"Text":"നിശ്ചയമായും നരകത്തീ പതിസ്ഥലമാണ്"},{"SurahNumber":78,"VerseNumber":22,"Text":"അതിക്രമികളുടെ സങ്കേതം"},{"SurahNumber":78,"VerseNumber":23,"Text":"അവരതില്‍ യുഗങ്ങളോളം വസിക്കും"},{"SurahNumber":78,"VerseNumber":24,"Text":"കുളിരോ കുടിനീരോ അവരവിടെ അനുഭവിക്കുകയില്ല"},{"SurahNumber":78,"VerseNumber":25,"Text":"തിളക്കുന്ന വെള്ളവും ചലവുമല്ലാതെ"},{"SurahNumber":78,"VerseNumber":26,"Text":"അര്‍ഹിക്കുന്ന പ്രതിഫലം"},{"SurahNumber":78,"VerseNumber":27,"Text":"തീര്‍ച്ചയായും അവര്‍ വിചാരണ പ്രതീക്ഷിക്കുന്നവരായിരുന്നില്ല"},{"SurahNumber":78,"VerseNumber":28,"Text":"നമ്മുടെ താക്കീതുകളെ അവര്‍ അപ്പാടെ കള്ളമാക്കി തള്ളി"},{"SurahNumber":78,"VerseNumber":29,"Text":"എല്ലാ കാര്യവും നാം കൃത്യമായി രേഖപ്പെടുത്തി വെച്ചിട്ടുണ്ട്"},{"SurahNumber":78,"VerseNumber":30,"Text":"അതിനാല്‍ നിങ്ങള്‍ അനുഭവിച്ചുകൊള്ളുക. നിങ്ങള്‍ക്കു ശിക്ഷയല്ലാതൊന്നും വര്‍ധിപ്പിച്ചു തരാനില്ല"},{"SurahNumber":78,"VerseNumber":31,"Text":"ഭക്തന്മാര്‍ക്ക് വിജയം ഉറപ്പ്"},{"SurahNumber":78,"VerseNumber":32,"Text":"അവര്‍ക്ക് സ്വര്‍ഗത്തോപ്പുകളും മുന്തിരിക്കുലകളുമുണ്ട്"},{"SurahNumber":78,"VerseNumber":33,"Text":"തുടുത്ത മാറിടമുള്ള തുല്യവയസ്കരായ തരുണികളും"},{"SurahNumber":78,"VerseNumber":34,"Text":"നിറഞ്ഞ കോപ്പകളും"},{"SurahNumber":78,"VerseNumber":35,"Text":"അവരവിടെ പൊയ്മൊഴികളോ വിടുവാക്കുകളോ കേള്‍ക്കുകയില്ല"},{"SurahNumber":78,"VerseNumber":36,"Text":"നിന്റെ നാഥനില്‍ നിന്നുള്ള പ്രതിഫലമായാണത്. അവരര്‍ഹിക്കുന്ന സമ്മാനം"},{"SurahNumber":78,"VerseNumber":37,"Text":"അവന്‍, ആകാശഭൂമികളുടെയും അവയ്ക്കിടയിലുള്ളവയുടെയും നാഥനാണ്. ദയാപരന്‍. അവനുമായി നേരില്‍ സംഭാഷണം നടത്താനാര്‍ക്കുമാവില്ല"},{"SurahNumber":78,"VerseNumber":38,"Text":"ജിബ്രീലും മറ്റു മലക്കുകളും അണിനിരക്കും ദിനമാണ് അതുണ്ടാവുക. അന്നാര്‍ക്കും സംസാരിക്കാനാവില്ല; കരുണാനിധിയായ നാഥന്‍ അനുവാദം നല്‍കിയവന്നും സത്യം പറഞ്ഞവന്നുമൊഴികെ"},{"SurahNumber":78,"VerseNumber":39,"Text":"അതത്രെ സത്യദിനം. അതിനാല്‍ ഇഷ്ടമുള്ളവന്‍ തന്റെ നാഥങ്കലേക്ക് മടങ്ങാനുള്ള മാര്‍ഗമവലംബിക്കട്ടെ"},{"SurahNumber":78,"VerseNumber":40,"Text":"ആസന്നമായ ശിക്ഷയെ സംബന്ധിച്ച് തീര്‍ച്ചയായും നാം നിങ്ങള്‍ക്ക് താക്കീതു നല്‍കിയിരിക്കുന്നു. മനുഷ്യന്‍ തന്റെ ഇരു കരങ്ങളും ചെയ്തുവെച്ചത് നോക്കിക്കാണും ദിനം. അന്ന് സത്യനിഷേധി പറയും: \"ഞാന്‍ മണ്ണായിരുന്നെങ്കില്‍ എത്ര നന്നായേനെ.”"},{"SurahNumber":79,"VerseNumber":1,"Text":"മുങ്ങിച്ചെന്ന് ഊരിയെടുക്കുന്നവ സത്യം"},{"SurahNumber":79,"VerseNumber":2,"Text":"സൌമ്യമായി പുറത്തേക്കെടുക്കുന്നവ സത്യം"},{"SurahNumber":79,"VerseNumber":3,"Text":"ശക്തിയായി നീന്തുന്നവ സത്യം"},{"SurahNumber":79,"VerseNumber":4,"Text":"എന്നിട്ട് മുന്നോട്ടു കുതിക്കുന്നവ സത്യം"},{"SurahNumber":79,"VerseNumber":5,"Text":"കാര്യങ്ങള്‍ നിയന്ത്രിക്കുന്നവ സത്യം"},{"SurahNumber":79,"VerseNumber":6,"Text":"ഘോരസംഭവം പ്രകമ്പനം സൃഷ്ടിക്കും ദിനം"},{"SurahNumber":79,"VerseNumber":7,"Text":"അതിന്റെ പിറകെ മറ്റൊരു പ്രകമ്പനവുമുണ്ടാകും"},{"SurahNumber":79,"VerseNumber":8,"Text":"അന്നു ചില ഹൃദയങ്ങള്‍ പിടയുന്നവയായിരിക്കും"},{"SurahNumber":79,"VerseNumber":9,"Text":"അവരുടെ കണ്ണുകള്‍ പേടിച്ചരണ്ടിരിക്കും"},{"SurahNumber":79,"VerseNumber":10,"Text":"അവര്‍ ചോദിക്കുന്നു: \"ഉറപ്പായും നാം പൂര്‍വാവസ്ഥയിലേക്ക് മടക്കപ്പെടുമെന്നോ"},{"SurahNumber":79,"VerseNumber":11,"Text":"നാം നുരുമ്പിയ എല്ലുകളായ ശേഷവും?”"},{"SurahNumber":79,"VerseNumber":12,"Text":"അവര്‍ ഘോഷിക്കുന്നു: \"എങ്കിലതൊരു തുലഞ്ഞ തിരിച്ചു പോക്കു തന്നെ.”"},{"SurahNumber":79,"VerseNumber":13,"Text":"എന്നാല്‍ അതൊരു ഘോര ശബ്ദം മാത്രമായിരിക്കും"},{"SurahNumber":79,"VerseNumber":14,"Text":"അപ്പോഴേക്കും അവര്‍ ഭൂതലത്തിലെത്തിയിരിക്കും"},{"SurahNumber":79,"VerseNumber":15,"Text":"മൂസായുടെ വര്‍ത്തമാനം നിനക്ക് വന്നെത്തിയോ"},{"SurahNumber":79,"VerseNumber":16,"Text":"വിശുദ്ധമായ ത്വുവാ താഴ്വരയില്‍ വെച്ച് തന്റെ നാഥന്‍ അദ്ദേഹത്തെ വിളിച്ചു കല്പിച്ചതോര്‍ക്കുക"},{"SurahNumber":79,"VerseNumber":17,"Text":"നീ ഫറവോന്റെ അടുത്തേക്ക് പോവുക. അവന്‍ അതിക്രമിയായിരിക്കുന്നു"},{"SurahNumber":79,"VerseNumber":18,"Text":"എന്നിട്ട് അയാളോട് ചോദിക്കുക: “നീ വിശുദ്ധി വരിക്കാന്‍ തയ്യാറുണ്ടോ"},{"SurahNumber":79,"VerseNumber":19,"Text":"“ഞാന്‍ നിന്നെ നിന്റെ നാഥനിലേക്കു വഴിനടത്താനും അങ്ങനെ നിനക്കു ദൈവഭക്തനാകാനും?”"},{"SurahNumber":79,"VerseNumber":20,"Text":"മൂസാ അയാള്‍ക്ക് മഹത്തായ ഒരടയാളം കാണിച്ചുകൊടുത്തു"},{"SurahNumber":79,"VerseNumber":21,"Text":"അപ്പോള്‍ അയാളതിനെ കളവാക്കുകയും ധിക്കരിക്കുകയും ചെയ്തു"},{"SurahNumber":79,"VerseNumber":22,"Text":"പിന്നീട് അയാള്‍ എതിര്‍ശ്രമങ്ങള്‍ക്കായി തിരിഞ്ഞു നടന്നു"},{"SurahNumber":79,"VerseNumber":23,"Text":"അങ്ങനെ ജനങ്ങളെ ഒരുമിച്ചുകൂട്ടി ഇങ്ങനെ വിളംബരം ചെയ്തു"},{"SurahNumber":79,"VerseNumber":24,"Text":"അവന്‍ പ്രഖ്യാപിച്ചു: ഞാനാണ് നിങ്ങളുടെ പരമോന്നത നാഥന്‍"},{"SurahNumber":79,"VerseNumber":25,"Text":"അപ്പോള്‍ അല്ലാഹു അവനെ പിടികൂടി. മറുലോകത്തെയും ഈലോകത്തെയും ശിക്ഷക്കിരയാക്കാന്‍"},{"SurahNumber":79,"VerseNumber":26,"Text":"നിശ്ചയമായും ദൈവഭയമുള്ളവര്‍ക്ക് ഇതില്‍ ഗുണപാഠമുണ്ട്"},{"SurahNumber":79,"VerseNumber":27,"Text":"നിങ്ങളെ സൃഷ്ടിക്കുന്നതോ ആകാശത്തെ സൃഷ്ടിക്കുന്നതോ ഏതാണ് കൂടുതല്‍ പ്രയാസകരം? അവന്‍ അതുണ്ടാക്കി"},{"SurahNumber":79,"VerseNumber":28,"Text":"അതിന്റെ വിതാനം ഉയര്‍ത്തുകയും അങ്ങനെ അതിനെ കുറ്റമറ്റതാക്കുകയും ചെയ്തു"},{"SurahNumber":79,"VerseNumber":29,"Text":"അതിലെ രാവിനെ അവന്‍ ഇരുളുള്ളതാക്കി. പകലിനെ ഇരുളില്‍നിന്ന് പുറത്തെടുക്കുകയും ചെയ്തു"},{"SurahNumber":79,"VerseNumber":30,"Text":"അതിനുശേഷം ഭൂമിയെ പരത്തി വിടര്‍ത്തി"},{"SurahNumber":79,"VerseNumber":31,"Text":"ഭൂമിയില്‍നിന്ന് അതിന്റെ വെള്ളവും സസ്യങ്ങളും പുറത്തുകൊണ്ടുവന്നു"},{"SurahNumber":79,"VerseNumber":32,"Text":"മലകളെ ഉറപ്പിച്ചു നിര്‍ത്തി"},{"SurahNumber":79,"VerseNumber":33,"Text":"നിങ്ങള്‍ക്കും നിങ്ങളുടെ കന്നുകാലികള്‍ക്കും വിഭവമായി"},{"SurahNumber":79,"VerseNumber":34,"Text":"എന്നാല്‍ ആ ഘോര വിപത്ത് വന്നെത്തിയാല്‍"},{"SurahNumber":79,"VerseNumber":35,"Text":"മനുഷ്യന്‍ താന്‍ പ്രയത്നിച്ചു നേടിയതിനെക്കുറിച്ചോര്‍ക്കുന്ന ദിനം"},{"SurahNumber":79,"VerseNumber":36,"Text":"കാഴ്ചക്കാര്‍ക്കായി നരകം വെളിപ്പെടുത്തും നാള്‍"},{"SurahNumber":79,"VerseNumber":37,"Text":"അപ്പോള്‍; ആര്‍ അതിക്രമം കാണിക്കുകയും"},{"SurahNumber":79,"VerseNumber":38,"Text":"ഈ ലോക ജീവിതത്തിന് അളവറ്റ പ്രാധാന്യം നല്‍കുകയും ചെയ്തുവോ"},{"SurahNumber":79,"VerseNumber":39,"Text":"അവന്റെ സങ്കേതം കത്തിക്കാളുന്ന നരകത്തീയാണ്; തീര്‍ച്ച"},{"SurahNumber":79,"VerseNumber":40,"Text":"എന്നാല്‍ ആര്‍ തന്റെ നാഥന്റെ പദവിയെ പേടിക്കുകയും ആത്മാവി നെ ശാരീരികേഛകളില്‍ നിന്ന് വിലക്കി നിര്‍ത്തുകയും ചെയ്തുവോ"},{"SurahNumber":79,"VerseNumber":41,"Text":"ഉറപ്പായും അവന്റെ മടക്കസ്ഥാനം സ്വര്‍ഗമാണ്"},{"SurahNumber":79,"VerseNumber":42,"Text":"ആ അന്ത്യ സമയത്തെ സംബന്ധിച്ച് അവര്‍ നിന്നോട് ചോദിക്കുന്നു. അതെപ്പോഴാണുണ്ടാവുകയെന്ന്"},{"SurahNumber":79,"VerseNumber":43,"Text":"നീ അതേക്കുറിച്ച് എന്തുപറയാനാണ്"},{"SurahNumber":79,"VerseNumber":44,"Text":"അതേക്കുറിച്ച് അന്തിമമായ അറിവ് നിന്റെ നാഥങ്കല്‍ മാത്രമത്രെ"},{"SurahNumber":79,"VerseNumber":45,"Text":"നീ അതിനെ ഭയക്കുന്നവര്‍ക്കുള്ള താക്കീതുകാരന്‍ മാത്രം"},{"SurahNumber":79,"VerseNumber":46,"Text":"അതിനെ അവര്‍ കാണും നാള്‍, ഇവിടെ ഒരു സായാഹ്നമോ പ്രഭാതമോ അല്ലാതെ താമസിച്ചിട്ടില്ലെന്ന് അവര്‍ക്ക് തോന്നിപ്പോകും"}]}