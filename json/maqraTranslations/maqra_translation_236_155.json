{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":84,"VerseNumber":1,"Text":"آنگاه ‌که آسمان شکافته شود،"},{"SurahNumber":84,"VerseNumber":2,"Text":"و به [فرمان] پروردگارش گوش فرا دهد [و تسلیم شود]؛ و سزاوار است [که چنین کند]،"},{"SurahNumber":84,"VerseNumber":3,"Text":"و آنگاه ‌که زمین گسترده [و هموار] شود،"},{"SurahNumber":84,"VerseNumber":4,"Text":"و هر چه را درون خود دارد، بیرون ریزد و تهی گردد،"},{"SurahNumber":84,"VerseNumber":5,"Text":"و به [فرمان] پروردگارش گوش دهد [و تسلیم شود]؛ و سزاوار است [که چنین کند]"},{"SurahNumber":84,"VerseNumber":6,"Text":"ای انسان، بی‌گمان، تو در راه [رسیدن به] پروردگارت سخت تلاش و کوشش می‌کنی؛ پس او را ملاقات خواهی کرد"},{"SurahNumber":84,"VerseNumber":7,"Text":"و اما کسی ‌که نامۀ [اعمال او] به دست راستش داده شود،"},{"SurahNumber":84,"VerseNumber":8,"Text":"به زودی به حسابی آسان، محاسبه می‌شود"},{"SurahNumber":84,"VerseNumber":9,"Text":"و شادمان به سوی خانواده‌اش بازمی‌گردد؛"},{"SurahNumber":84,"VerseNumber":10,"Text":"و اما کسی ‌که نامۀ [اعمال او] از پشت سرش به او داده شود"},{"SurahNumber":84,"VerseNumber":11,"Text":"به زودی نابودیِ خود را خواهد ‌طلبید"},{"SurahNumber":84,"VerseNumber":12,"Text":"و به [آتش] جهنم شعله‌ور در خواهد آمد"},{"SurahNumber":84,"VerseNumber":13,"Text":"بی‌گمان، او در [دنیا به خاطر گناهانش،] در میان خانوادۀ خود شادمان بود"},{"SurahNumber":84,"VerseNumber":14,"Text":"او گمان می‌کرد که هرگز [به نزد الله] بازنخواهد گشت"},{"SurahNumber":84,"VerseNumber":15,"Text":"آری؛ همانا پروردگارش از حال وی آگاه بود"},{"SurahNumber":84,"VerseNumber":16,"Text":"به شفق سوگند می‌خورم،"},{"SurahNumber":84,"VerseNumber":17,"Text":"و سوگند به شب و آنچه را فرو می‌پوشد"},{"SurahNumber":84,"VerseNumber":18,"Text":"و سوگند به ماه چون [فروغش] کامل شود"},{"SurahNumber":84,"VerseNumber":19,"Text":"که قطعاً مراتب و حالات مختلفی را یکی پس از دیگری [در مسیر زندگی دنیوی] طی خواهید کرد"},{"SurahNumber":84,"VerseNumber":20,"Text":"آنان را چه شده که ایمان نمی‌آورند؟"},{"SurahNumber":84,"VerseNumber":21,"Text":"و [چرا] هنگامی‌ که قرآن بر آنان تلاوت می‌شود سجده نمی‌کنند؟"},{"SurahNumber":84,"VerseNumber":22,"Text":"بلکه کسانی‌ که کافر شدند، پیوسته [آیات الهی را] تکذیب می‌کنند"},{"SurahNumber":84,"VerseNumber":23,"Text":"و الله به آنچه در دل پنهان می‌دارند، دانا‌تر است"},{"SurahNumber":84,"VerseNumber":24,"Text":"پس [ای پیامبر،] آنان را به عذابی دردناک بشارت ده؛"},{"SurahNumber":84,"VerseNumber":25,"Text":"مگر کسانی که ایمان آورده‌اند و کارهای شایسته انجام داده‌اند، که پاداشی بی‌منّت و پیوسته برایشان است"},{"SurahNumber":85,"VerseNumber":1,"Text":"سوگند به آسمان که دارندۀ بُرج‌هاست،"},{"SurahNumber":85,"VerseNumber":2,"Text":"و سوگند به روز موعود [قیامت]،"},{"SurahNumber":85,"VerseNumber":3,"Text":"و سوگند به هر کس که گواهی دهد و به هر کس که مورد گواهی قرار گیرد"},{"SurahNumber":85,"VerseNumber":4,"Text":"مرگ بر آدم‌سوزان خندق"},{"SurahNumber":85,"VerseNumber":5,"Text":"[همان آتشِ] افروخته از هیزم‌های بسیار [که مؤمنان را در آن می‌سوزاندند]؛"},{"SurahNumber":85,"VerseNumber":6,"Text":"هنگامی ‌که بر [کنارۀ] آن نشسته بودند"},{"SurahNumber":85,"VerseNumber":7,"Text":"و آنچه را با مؤمنان انجام می‌دادند، تماشا می‌کردند؛"},{"SurahNumber":85,"VerseNumber":8,"Text":"و هیچ ایرادی از آنان [=مؤمنان] نگرفتند، جز اینکه به الله پیروزمندِ ستوده ایمان آورده بودند"},{"SurahNumber":85,"VerseNumber":9,"Text":"[همان] ذاتی که فرمانروایی آسمان‌ها و زمین از آنِ اوست؛ و الله بر همه چیز گواه است"},{"SurahNumber":85,"VerseNumber":10,"Text":"به راستی کسانی که مردان و زنان مؤمن را شکنجه [و آزار] دادند و پس [از انجام آن کار،] توبه نکردند، عذاب جهنم برایشان [مهیّا] است و عذاب آتش [در پیش دارند]"},{"SurahNumber":85,"VerseNumber":11,"Text":"همانا برای کسانی ‌که ایمان آوردند و کار‌های شایسته کردند، باغ‌هایی [از بهشت] است که جویبارها زیر [درختان] آن جاری است؛ و این است کامیابی بزرگ"},{"SurahNumber":85,"VerseNumber":12,"Text":"بی‌گمان، [مجازات و] سختگیریِ پروردگارت بسیار شدید است"},{"SurahNumber":85,"VerseNumber":13,"Text":"در حقیقت، اوست که [آفرینش را] آغاز می‌کند و دوباره [بعد از مرگ] بازمی‌گرداند؛"},{"SurahNumber":85,"VerseNumber":14,"Text":"و همو آمرزنده [و] دوستدار [مؤمنان] است"},{"SurahNumber":85,"VerseNumber":15,"Text":"[الله] صاحب‌عرش [و] بلندمرتبه [و شکوهمند] است"},{"SurahNumber":85,"VerseNumber":16,"Text":"[و] آنچه را بخواهد، انجام می‌دهد"},{"SurahNumber":85,"VerseNumber":17,"Text":"[ای پیامبر،] آیا داستان لشکر‌یان [حق‌ستیز] به تو رسیده است؟"},{"SurahNumber":85,"VerseNumber":18,"Text":"[لشکر] فرعون و [قوم] ثمود"},{"SurahNumber":85,"VerseNumber":19,"Text":"بلکه کسانی ‌که کافر شدند، پیوسته در تکذیب [حق] هستند،"},{"SurahNumber":85,"VerseNumber":20,"Text":"و الله از هر سو بر آنان احاطه دارد"},{"SurahNumber":85,"VerseNumber":21,"Text":"آری، این [آیات، شعر و سحر نیست؛ بلکه] قرآن شکوهمند است"},{"SurahNumber":85,"VerseNumber":22,"Text":"در لوح محفوظ [از هر گونه تحریف و تبدیل، در امان] است"},{"SurahNumber":86,"VerseNumber":1,"Text":"سوگند به آسمان و سوگند به ستارۀ شبگرد"},{"SurahNumber":86,"VerseNumber":2,"Text":"و تو چه می‌دانی که ستارۀ شبگرد چیست؟"},{"SurahNumber":86,"VerseNumber":3,"Text":"[همان] ستارۀ فروزان است"},{"SurahNumber":86,"VerseNumber":4,"Text":"هیچ کس نیست، مگر اینکه نگهبانی [از فرشتگان] بر او[گماشته شده] است"},{"SurahNumber":86,"VerseNumber":5,"Text":"انسان باید بنگرد که از چه چیز آفریده شده است"},{"SurahNumber":86,"VerseNumber":6,"Text":"از یک آب جهنده آفریده شده"},{"SurahNumber":86,"VerseNumber":7,"Text":"که از میان [استخوانِ] پشت [مرد] و سینۀ [زن] بیرون می‌آید"},{"SurahNumber":86,"VerseNumber":8,"Text":"بی‌گمان، الله بر بازگرداندن او [پس از مرگ] تواناست"},{"SurahNumber":86,"VerseNumber":9,"Text":"روزی ‌که [تمام] رازها فاش شود،"},{"SurahNumber":86,"VerseNumber":10,"Text":"[در آن روز،] انسان هیچ توان و یاوری ندارد"},{"SurahNumber":86,"VerseNumber":11,"Text":"سوگند به آسمان پرباران"},{"SurahNumber":86,"VerseNumber":12,"Text":"و سوگند به زمینِ پرشکاف [که گیاهان از آن سر برمی‌آورند]"},{"SurahNumber":86,"VerseNumber":13,"Text":"[که] بی‌گمان، این قرآن، سخن جداکنندۀ حق از باطل است"},{"SurahNumber":86,"VerseNumber":14,"Text":"و [سخنِ] هزل و بیهوده نیست"},{"SurahNumber":86,"VerseNumber":15,"Text":"آنان [= کافران] پیوسته حیله و نیرنگ می‌کنند"},{"SurahNumber":86,"VerseNumber":16,"Text":"و من [نیز] حیله [و تدبیر] می‌کنم؛"},{"SurahNumber":86,"VerseNumber":17,"Text":"پس به کافران مهلت بده [و] اندکی رهایشان کن [تا غرق گناه باشند]"}]}