{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":18,"VerseNumber":32,"Text":"Kuma ka buga musu misali* da waɗansu maza biyu. Mun sanya wa ɗayansu gonaki biyu na inabobi, kuma Muka kewayesu da itacen dabinai, kuma Muka sanya shuka a tsakaninsu (su gonakin)"},{"SurahNumber":18,"VerseNumber":33,"Text":"Kowace gona daga biyun, ta bayar da amfaninta, kuma ba ta yi zaluncin kome ba daga gare shi. Kuma Muka ɓuɓɓugar da ƙoramu a tsakaninsu"},{"SurahNumber":18,"VerseNumber":34,"Text":"Kuma ɗan itace ya kasance gare shi. Sai ya ce wa abokinsa, alhali kuwa yana muhawara da shi, \"Ni ne mafifici daga gare ka a wajen dukiya, kuma mafi izza a wajen jama'a"},{"SurahNumber":18,"VerseNumber":35,"Text":"Kuma ya shiga gonarsa, alhali yana mai zalunci ga kansa, ya ce: \"Ba ni zaton wannan za ta halaka har abada"},{"SurahNumber":18,"VerseNumber":36,"Text":"Kuma ba ni zaton sa'a mai tsayuwa ce, kuma lalle ne, idan an mayar da ni zuwa ga Ubangijiina, to, lalle ne, zan sami abin da yake mafi alheri daga gare ta ya zama makoma"},{"SurahNumber":18,"VerseNumber":37,"Text":"Abokinsa ya ce masa, alhali kuwa yana muhawara da shi, \"Ashe ka kafirta da wanda Ya halitta ka daga turɓaya, sa'an nan daga ɗigon maniyi, sa, an nan Ya daidaita ka, ka zama mutum"},{"SurahNumber":18,"VerseNumber":38,"Text":"Amma ni, shi ne Allah Ubangijina, kuma ba zan tara kowa da Ubangijina ba"},{"SurahNumber":18,"VerseNumber":39,"Text":"Kuma don me, a lokacin da ka shiga gonarka, ka, ce, 'Abin da Allah ya so (shi ke tabbata) babu wani ƙarfi face game da Allah.' Idan ka gan ni, ni ne mafi ƙaranci daga gare ka a wajen dukiya da ɗiya"},{"SurahNumber":18,"VerseNumber":40,"Text":"To, akwai fatan Ubangijina Ya ba ni abin da yake mafi alheri daga gonarka, kuma ya aika azaba a kanta (ita gonarka) daga sama, sai ta wayi gari turɓaya mai santsi"},{"SurahNumber":18,"VerseNumber":41,"Text":"Ko kuma ruwanta ya wayi gari faƙaƙƙe, saboda haka, ba za ka iya nemo shi ba dominta"},{"SurahNumber":18,"VerseNumber":42,"Text":"Kuma aka halaka dukan 'ya'yan itacensa, sai ya wayi gari yana juyar da tafunansa biyu, saboda abin da ya kashe a cikinta, alhali kuwa ita tana kwance a kan rassanta, kuma yana cewa, \"Kaitona, da dai ban tara* wani da Ubangijina ba"},{"SurahNumber":18,"VerseNumber":43,"Text":"Kuma wata jama'a ba ta kasance a gare shi ba, waɗanda ke taimakon sa, baicin Allah, kuma bai kasance mai taimakon kansa ba"},{"SurahNumber":18,"VerseNumber":44,"Text":"A can taimako da jiɓinta ga Allah yake. Shi ne kawai Gaskiya, shi ne Mafifici ga lada kuma Mafi fici ga aƙiba"},{"SurahNumber":18,"VerseNumber":45,"Text":"Ka buga musu misalin rayuwar duniya, kamar ruwane wanda Muka saukar da shi daga sama sa'an nan tsirin ƙasa ya garwaya da shi, sa'an nan ya wayi gari dudduga, iska tana shiƙar sa. Kuma Allah Ya kasance Mai yawan ikon yi ne a kan dukan kome"},{"SurahNumber":18,"VerseNumber":46,"Text":"Dukiya da ɗiya,* su ne ƙawar rayuwar duniya, kuma ayyuka masu wanzuwa na ƙwarai sun fi zama alheri a wurin Ubangijinka ga lada kuma sun fi alheri ga buri"},{"SurahNumber":18,"VerseNumber":47,"Text":"Kuma a ranar da Muke tafiyar da duwatsu, kuma ka ga ƙasa bayyane, kuma Mu tara su har ba Mu bar kowa ba daga gare su"},{"SurahNumber":18,"VerseNumber":48,"Text":"Kuma a gitta* su ga Ubangijinka suna sahu guda, (Mu ce musu), \"Lalle ne haƙiƙa kun zo Mana, kamar yadda Muka halitta ku a farkon lokaci. A'a, kun riya cewa ba za Mu sanya mukuwani lokacin haɗuwa ba"},{"SurahNumber":18,"VerseNumber":49,"Text":"Kuma aka aza littafin ayyuka, sai ka ga masu laifi suna masu jin tsoro daga abin da ke cikinsa, kuma suna cewa \"Kaitonmu! Mene ne ga wannan littafi, ba ya barin ƙarama, kuma ba ya barin babba, face ya ƙididdige ta?\" Kuma suka sami abin da suka aikata halarce. Kuma Ubangijinka ba Ya zaluntar kowa"},{"SurahNumber":18,"VerseNumber":50,"Text":"Kuma a lokacin da Muka ce wa malaiku, \"Ku yi sujada ga Adamu.\" Sai suka yi sujada face Iblisa, ya kasance daga aljannu sai ya yi fasiƙanci ga barin umurnin Ubangijinsa, To fa, ashe, kuna riƙon sa, shi da zuriyarsa, su zama majiɓinta baicin Ni, alhali kuwa su maƙiya ne a gare ku? Tir da ya zama musanya ga azzalumai"}]}