{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":10,"VerseNumber":71,"Text":"Unabasomere inkuru ya Nuhu (Nowa) ubwo yabwiraga abantu be ati \"Yemwe bantu banjye! Niba kuba mbarimo no kuba mbibutsa amagambo ya Allah bibabereye umutwaro, (mumenye ko) Allah ari we niringiye. Ngaho nimuhuze umugambi munishyire hamwe n’ibigirwamana byanyu, kandi imigambi yanyu ntibe rwihishwa, maze mumfatire icyemezo kandi ntimundindirize"},{"SurahNumber":10,"VerseNumber":72,"Text":"Ariko nimuramuka muteye umugongo (ntimwumve ibyo mbahamagarira, mumenye ko) nta gihembo mbasabye, (kuko) igihembo cyanjye kiri kwa Allah, kandi nategetswe kuba mu bicisha bugufi (Abayisilamu)"},{"SurahNumber":10,"VerseNumber":73,"Text":"Nuko baramuhinyura maze tumurokorana n’abari kumwe na we mu nkuge, tubagira abasigire (ku isi), tunarohaabahinyuye amagambo yacu. Ngaho itegereze uko iherezo ry’ababuriwe ryagenze"},{"SurahNumber":10,"VerseNumber":74,"Text":"Hanyuma nyuma ye (Nowa) twohereza intumwa ku bantu bazo. Zabazaniye ibitangaza bigaragara ariko ntibemera ibyo bari barahakanye mbere. Uko ni ko tudanangira imitima y’abarengera"},{"SurahNumber":10,"VerseNumber":75,"Text":"Nuko nyuma yabo twohereza Musa na Haruna bafite ibitangaza byacu, bajya kwa Farawo n’abambari be, ariko (Farawo n’abambari be) bishyize hejuru baba abantu b’inkozi z’ibibi"},{"SurahNumber":10,"VerseNumber":76,"Text":"Bamaze kugerwaho n`ukuri kuduturutseho, baravuga bati \"Mu by’ukuri, ubu ni uburozi bugaragara"},{"SurahNumber":10,"VerseNumber":77,"Text":"Musa aravuga ati \"Muravuga mutyo ku kuri kwabagezeho?Ese koko ubu ni uburozi? Nyamara abarozi ntibazakiranuka"},{"SurahNumber":10,"VerseNumber":78,"Text":"Baravuga bati \"Ese uje kugira ngo utuvane ku (myizerere) twasanganye abakurambere bacu, no kugira ngo mwembi mugire ubuhangange mu gihugu? Mwembi ntabwo tuzabemera"},{"SurahNumber":10,"VerseNumber":79,"Text":"Farawo aranavuga ati \"Nimunzanire buri murozi wese w’umuhanga"},{"SurahNumber":10,"VerseNumber":80,"Text":"Nuko abarozi bamaze kuza,Musa arababwira ati \"Nimunage hasi ibyo mushaka kunaga"},{"SurahNumber":10,"VerseNumber":81,"Text":"Nuko bamaze kunaga, Musa aravuga ati \"Ibyo mwazanye ni uburozi, rwose Allah arabiburizamo. Mu by’ukuri, Allah ntatuma ibikorwa by’abangizi bitungana"},{"SurahNumber":10,"VerseNumber":82,"Text":"Kandi Allah ashimangiza ukuri amagambo ye, kabone n’ubwo bitashimisha inkozi z’ibibi"},{"SurahNumber":10,"VerseNumber":83,"Text":"Ariko ntawemeye Musa, uretse (bamwe) mu bakomoka mu bantu be, kubera gutinya Farawo n’abambari be ko babagirira nabi. Kandi mu by’ukuri, Farawo yishyiraga hejuru ku isi ndetse akaba no mu banyabyaha"},{"SurahNumber":10,"VerseNumber":84,"Text":"Nuko Musa aravuga ati \"Yemwe bantu banjye! Niba mwaremeye Allah, nimumwiringire niba koko muri Abayisilamu"},{"SurahNumber":10,"VerseNumber":85,"Text":"Maze baravuga bati \"Allah wenyine ni we twiringiye. Nyagasani wacu! Ntushoboze inkozi zibibi kudutsinda bitatubera ibigeragezo (tukadohoka ku kwemera kwacu)"},{"SurahNumber":10,"VerseNumber":86,"Text":"Kandi ku bw’impuhwe zawe dukize abantu b’abahakanyi"},{"SurahNumber":10,"VerseNumber":87,"Text":"Nuko Musa n’umuvandimwe we tubahishurira ubutumwa (tugira tuti) \"Nimuhe abantu banyu amazu mu Misiri, kandi amazu yanyu muyagire aho gusengera, ndetse mujye muhozaho amasengesho. Ngaho geza inkuru nziza ku bemera"},{"SurahNumber":10,"VerseNumber":88,"Text":"Musa aravuga ati \"Nyagasani wacu! Mu by’ukuri, wahaye Farawo n’abambari be imitako n’imitungo mu buzima bw’isi (ntibagushimira), Nyagasani wacu! Byabaye impamvu yo kuyobya (abantu)inzira yawe. Nyagasani wacu! Oreka imitungo yabo (ntigire icyo ibamarira) unadanangire imitima yabo, kugira ngo batemera kugeza babonye ibihano bibabaza"},{"SurahNumber":10,"VerseNumber":89,"Text":"(Allah) aravuga ati \"Mu by’ukuri, ubusabe bwanyu mwembi (Musa na Haruna) bwakiriwe. Bityo, nimushikame ku nzira igororotse kandi ntimuzigere mukurikira na rimwe inzira y’abadafite ubumenyi"}]}