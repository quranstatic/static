{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":73,"VerseNumber":20,"Text":"Zaprawdę, Twój Pan wie, że ty i ci, którzy są z tobą, trwacie na modlitwie, stojąc blisko dwie trzecie, połowę lub jedną trzecią nocy. Bóg wymierza noc i dzień. On wie, że wy nie policzycie tego, i On wam to przebaczy. Przeto recytujcie głośno to, co jest łatwe z Koranu! On wie, że niektórzy spośród was będą chorzy, a inni będą wędrować po ziemi, poszukując dobroci Boga, a inni będą walczyć na drodze Boga. Przeto recytujcie, co z niego dla was jest łatwe! Odprawiajcie modlitwę i dawajcie jałmużnę! Użyczajcie Bogu pożyczki pięknej! Co wy przygotujecie pierwej dobrego dla waszych dusz, znajdziecie to u Boga - lepszym i większym jako nagrodę. Proście Boga o przebaczenie! Zaprawdę, Bóg jest przebaczający, miłosierny"},{"SurahNumber":74,"VerseNumber":1,"Text":"O ty, okryty płaszczem"},{"SurahNumber":74,"VerseNumber":2,"Text":"Powstań i ostrzegaj"},{"SurahNumber":74,"VerseNumber":3,"Text":"I twego Pana wysławiaj"},{"SurahNumber":74,"VerseNumber":4,"Text":"I twoje szaty oczyszczaj"},{"SurahNumber":74,"VerseNumber":5,"Text":"Od obrzydliwości - uciekaj"},{"SurahNumber":74,"VerseNumber":6,"Text":"Nie obdarzaj, by otrzymać więcej"},{"SurahNumber":74,"VerseNumber":7,"Text":"I dla twojego Pana bądź cierpliwy"},{"SurahNumber":74,"VerseNumber":8,"Text":"A kiedy zadmą w trąbę"},{"SurahNumber":74,"VerseNumber":9,"Text":"Tego Dnia dzień będzie trudny"},{"SurahNumber":74,"VerseNumber":10,"Text":"Dla niewiernych - nie będzie on łatwy"},{"SurahNumber":74,"VerseNumber":11,"Text":"Pozostaw Mnie samego z tym, którego stworzyłem"},{"SurahNumber":74,"VerseNumber":12,"Text":"Ja dałem mu rozległy majątek"},{"SurahNumber":74,"VerseNumber":13,"Text":"I synów tu obecnych"},{"SurahNumber":74,"VerseNumber":14,"Text":"I wyrównałem dla niego wszystko"},{"SurahNumber":74,"VerseNumber":15,"Text":"A on pożąda, abym mu dał więcej"},{"SurahNumber":74,"VerseNumber":16,"Text":"Otóż nie! On okazał się dla Naszych znaków oporny"},{"SurahNumber":74,"VerseNumber":17,"Text":"Ja nałożę na niego nieustanne cierpienie"},{"SurahNumber":74,"VerseNumber":18,"Text":"Oto on - pomyślał i zdecydował"},{"SurahNumber":74,"VerseNumber":19,"Text":"Przeto niech zginie, jak zdecydował"},{"SurahNumber":74,"VerseNumber":20,"Text":"Jeszcze raz niech zginie, jak zdecydował"},{"SurahNumber":74,"VerseNumber":21,"Text":"Potem on popatrzył"},{"SurahNumber":74,"VerseNumber":22,"Text":"Potem zmarszczył brwi i zasępił się"},{"SurahNumber":74,"VerseNumber":23,"Text":"Potem odwrócił się, wbił się w pychę"},{"SurahNumber":74,"VerseNumber":24,"Text":"I powiedział: \"To nic innego, jak tylko czary, które się przekazuje"},{"SurahNumber":74,"VerseNumber":25,"Text":"To nic innego, jak tylko słowo ludzi śmiertelnych"},{"SurahNumber":74,"VerseNumber":26,"Text":"Ja narażę go na palenie się w ogniu-sakar"},{"SurahNumber":74,"VerseNumber":27,"Text":"A co ciebie pouczy, co to jest sakar"},{"SurahNumber":74,"VerseNumber":28,"Text":"On niczego nie zostawia i niczego nie oszczędza"},{"SurahNumber":74,"VerseNumber":29,"Text":"Palący na czarno skórę"},{"SurahNumber":74,"VerseNumber":30,"Text":"Nad nim czuwa dziewiętnastu"},{"SurahNumber":74,"VerseNumber":31,"Text":"Uczyniliśmy stróżami ognia tylko aniołów. Uczyniliśmy taką ich liczbę tylko po to, aby doświadczyć tych, którzy nie uwierzyli; aby przekonali się o prawdzie ci, którym została dana Księga; aby powiększyła się wiara tych, którzy uwierzyli; aby nie wątpili ci, którzy otrzymali Księgę, oraz wierni; aby powiedzieli ci, w których sercach tkwi choroba, oraz niewierni: \"Jaki Bóg chciał dać przykład przez to?\" W ten sposób Bóg prowadzi w zabłądzenie, kogo chce, i On prowadzi drogą prostą, kogo chce. Nikt nie zna wojsk twego Pana, jak tylko On. To jest tylko przypomnienie dla ludzi"},{"SurahNumber":74,"VerseNumber":32,"Text":"Ależ nie! Na księżyc"},{"SurahNumber":74,"VerseNumber":33,"Text":"I na noc, kiedy się cofa"},{"SurahNumber":74,"VerseNumber":34,"Text":"I na zorzę poranną, kiedy się zjawia"},{"SurahNumber":74,"VerseNumber":35,"Text":"Zaprawdę, on jest jednym z największych"},{"SurahNumber":74,"VerseNumber":36,"Text":"Jest ostrzeżeniem dla ludzi"},{"SurahNumber":74,"VerseNumber":37,"Text":"Dla tych spośród was, którzy chcą się posuwać naprzód lub którzy chcą się cofać"},{"SurahNumber":74,"VerseNumber":38,"Text":"Każda dusza jest poręką na to, co sobie zyskała"},{"SurahNumber":74,"VerseNumber":39,"Text":"z wyjątkiem ludzi będących po prawicy"},{"SurahNumber":74,"VerseNumber":40,"Text":"Oni w Ogrodach będą się nawzajem wypytywać"},{"SurahNumber":74,"VerseNumber":41,"Text":"O grzeszników"},{"SurahNumber":74,"VerseNumber":42,"Text":"Co doprowadziło was do ognia-sakar"},{"SurahNumber":74,"VerseNumber":43,"Text":"Powiedzą oni: \"Nie byliśmy wśród modlących się"},{"SurahNumber":74,"VerseNumber":44,"Text":"Nie dawaliśmy pożywienia ubogim"},{"SurahNumber":74,"VerseNumber":45,"Text":"Pogrążaliśmy się w daremnej dyspucie wraz z pogrążającymi się"},{"SurahNumber":74,"VerseNumber":46,"Text":"I uznaliśmy za kłamstwo Dzień Sądu"},{"SurahNumber":74,"VerseNumber":47,"Text":"aż przyszła do nas pewność"},{"SurahNumber":74,"VerseNumber":48,"Text":"I nie pomoże im wstawiennictwo wstawiających się"},{"SurahNumber":74,"VerseNumber":49,"Text":"Cóż im się stało, że odwracają się od napomnienia"},{"SurahNumber":74,"VerseNumber":50,"Text":"Jak gdyby byli wystraszonymi osłami"},{"SurahNumber":74,"VerseNumber":51,"Text":"Które uciekają przed lwem"},{"SurahNumber":74,"VerseNumber":52,"Text":"A przecież każdy z nich chce, aby mu dano karty rozpostarte"},{"SurahNumber":74,"VerseNumber":53,"Text":"Ależ nie! Oni nie obawiają się życia ostatecznego"},{"SurahNumber":74,"VerseNumber":54,"Text":"Ależ nie! Zaprawdę, to jest napomnienie"},{"SurahNumber":74,"VerseNumber":55,"Text":"Przeto ten, kto zechce, przypomni to sobie"},{"SurahNumber":74,"VerseNumber":56,"Text":"Lecz oni przypomną sobie tylko, jeśli zechce Bóg. On jest godny bojaźni i On włada przebaczeniem"}]}