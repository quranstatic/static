{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":75,"VerseNumber":1,"Text":"Nahin main kasam khata hoon qayamat ke din ki"},{"SurahNumber":75,"VerseNumber":2,"Text":"Aur nahin,main kasam khata hoon malamat karne wale nafs ki"},{"SurahNumber":75,"VerseNumber":3,"Text":"Kya Insan yeh samajh raha hai ke hum uski haddiyon ko jama na kar sakengey"},{"SurahNumber":75,"VerseNumber":4,"Text":"Kyun nahin? Hum to uski ungliyon ke por por tak theek bana dene par qadir hain"},{"SurahNumber":75,"VerseNumber":5,"Text":"Magar Insan chahta yeh hai ke aagey bhi badh-aamaliyan karta rahey"},{"SurahNumber":75,"VerseNumber":6,"Text":"“Puchta hai” aakhir kab aana hai woh qayamat ka din"},{"SurahNumber":75,"VerseNumber":7,"Text":"Phir jab dedhey pathra jayengey (sight is dazed)"},{"SurahNumber":75,"VerseNumber":8,"Text":"Aur chand be-noor ho jayega"},{"SurahNumber":75,"VerseNumber":9,"Text":"Aur Chand Suraj mila kar ek kardiya jayenge"},{"SurahNumber":75,"VerseNumber":10,"Text":"Us waqt yahi Insan kahega kahan bhaag kar jaun"},{"SurahNumber":75,"VerseNumber":11,"Text":"Hargiz nahin,wahan koi jaye panaah na hogi"},{"SurahNumber":75,"VerseNumber":12,"Text":"Us roz terey Rubb hi ke samney jaakar theharna hoga"},{"SurahNumber":75,"VerseNumber":13,"Text":"Us roz Insan ko uska sab agla pichla kiya karaya bata diya jayega"},{"SurahNumber":75,"VerseNumber":14,"Text":"Balke Insan khud hi apne aap ko khoob janta hai"},{"SurahNumber":75,"VerseNumber":15,"Text":"Chahey woh kitni hi maazratein (excuses) karey"},{"SurahNumber":75,"VerseNumber":16,"Text":"Aey Nabi , Is wahi ko jaldi jaldi yaad karne ke liye apni zubaan ko harkat na do"},{"SurahNumber":75,"VerseNumber":17,"Text":"Isko yaad kara dena aur padhwa dena hamare zimmey hai"},{"SurahNumber":75,"VerseNumber":18,"Text":"Lihaza jab hum isey padh rahey hon us waqt tum iske qirat ko gaur se sunte raho"},{"SurahNumber":75,"VerseNumber":19,"Text":"Phir iska matlab samjha dena bhi hamarey zimmey hai"},{"SurahNumber":75,"VerseNumber":20,"Text":"Hargiz nahin, asal baat yeh hai ke tum log jaldi haasil honay wali cheez (yani duniya) se muhabbat rakhte ho"},{"SurahNumber":75,"VerseNumber":21,"Text":"Aur aakhirat ko chodh dete ho"},{"SurahNumber":75,"VerseNumber":22,"Text":"Us roz kuch chehrey tar-o-taza hongey"},{"SurahNumber":75,"VerseNumber":23,"Text":"Apne Rubb ki taraf dekh rahey hongey"},{"SurahNumber":75,"VerseNumber":24,"Text":"Aur kuch chehrey udas hongey"},{"SurahNumber":75,"VerseNumber":25,"Text":"Aur samajh rahey hongey ke unke saath qamar-todh bartao hone wala hai"},{"SurahNumber":75,"VerseNumber":26,"Text":"Hargiz nahin, jab jaan halaq tak pahunch jayegi"},{"SurahNumber":75,"VerseNumber":27,"Text":"Aur kaha jayega ke hai koi jhaad phook karne wala"},{"SurahNumber":75,"VerseNumber":28,"Text":"Aur aadmi samajh lega ke yeh duniya se judai ka waqt hai"},{"SurahNumber":75,"VerseNumber":29,"Text":"Aur pindli(leg) se pindli(leg) judh jayegi"},{"SurahNumber":75,"VerseNumber":30,"Text":"Woh din hoga tere Rubb ki taraf rawangi ka"},{"SurahNumber":75,"VerseNumber":31,"Text":"Magar usne na sach mana , aur na namaz padhi"},{"SurahNumber":75,"VerseNumber":32,"Text":"Balke jhutlaya aur palat gaya"},{"SurahNumber":75,"VerseNumber":33,"Text":"Phir akadta hua apne ghar walon ki taraf chal diya"},{"SurahNumber":75,"VerseNumber":34,"Text":"Yeh rawish tere hi liye sazawaar hai aur tujh hi ko zeib deti hai"},{"SurahNumber":75,"VerseNumber":35,"Text":"Haan yeh rawish tere hi liye sazawaar hai aur tujh hi ko zeib deti hai"},{"SurahNumber":75,"VerseNumber":36,"Text":"Kya Insan ne yeh samajh rakkha hai ke woh yunhi mohmal (left alone, unquestioned )chodh diya jayega"},{"SurahNumber":75,"VerseNumber":37,"Text":"Kya woh ek hakeer pani ka nutfa (sperm from semen) na tha jo (raham –e-madar mei) tapkaya jata hai"},{"SurahNumber":75,"VerseNumber":38,"Text":"Phir woh ek lothda(clot) bana, phir Allah ne uska jism banaya aur uske aazaa durust kiye"},{"SurahNumber":75,"VerseNumber":39,"Text":"Phir ussey mard aur aurat ki do qismein banayi"},{"SurahNumber":75,"VerseNumber":40,"Text":"Kya woh ispar qadir nahin hai ke marne walon ko phir zinda karde"},{"SurahNumber":76,"VerseNumber":1,"Text":"Kya Insan par la mutanahi zamane ka ek waqt aisa bhi guzra hai jab woh koi qabil e zikr cheez na tha"},{"SurahNumber":76,"VerseNumber":2,"Text":"Humne Insan ko ek makhlut nutfey (intermingled sperm) se paida kiya taa-ke uska imtihaan lein aur is garz ke liye humne usey sunne aur dekhne wala banaya"},{"SurahNumber":76,"VerseNumber":3,"Text":"Humne usey rasta dikha diya, khwa shukar karne wala baney ya kufr karne wala"},{"SurahNumber":76,"VerseNumber":4,"Text":"Kufr karne walon ke liye humne zanjeerein aur tauq (fetters) aur bhadakti hui aag muhaiyya kar rakkhi hai"},{"SurahNumber":76,"VerseNumber":5,"Text":"Neik log (jannat mein) sharaab ke aisey sagar piyenge jinmein aabey kafoor ki aamezish (mixture) hogi"},{"SurahNumber":76,"VerseNumber":6,"Text":"Yeh ek behta chasma(spring) hoga jiske pani ke saath Allah ke bandey sharaab piyengey aur jahan chahengey ba-sahulat uski shakhein (nikal) lengey"},{"SurahNumber":76,"VerseNumber":7,"Text":"Yeh woh log hongey jo (duniya mein) nazar poori karte hain, aur us din se darte hain jiski aafat har taraf phaili hui hogi"},{"SurahNumber":76,"VerseNumber":8,"Text":"Aur Allah ki muhabbat mein miskeen aur yateem aur qaidi ko khana khilate hain"},{"SurahNumber":76,"VerseNumber":9,"Text":"Aur unse kehte hain ke (hum tumhein sirf) Allah ki khatir khila rahey hain, hum tumse na koi badla chahte hain na shukriya"},{"SurahNumber":76,"VerseNumber":10,"Text":"Humey to apne Rubb se us din ke azaab ka khauf lahiq hai jo sakht museebat ka intehayi taweel din hoga"},{"SurahNumber":76,"VerseNumber":11,"Text":"Pas Allah taala unhein us din ke sharr se bacha lega aur unhein taazgi aur suroor bakshega"},{"SurahNumber":76,"VerseNumber":12,"Text":"Aur unke sabr ke badle mein unhein jannat aur reshmi libas ata karega"},{"SurahNumber":76,"VerseNumber":13,"Text":"Wahan woh unchey masnadon par takiye lagaye baithey hongey, na unhein dhoop ki garmi satayegi na jaadey ki thirr (bitter cold)"},{"SurahNumber":76,"VerseNumber":14,"Text":"Jannat ki chaaon unpar jhuki hui saaya kar rahi hogi,aur uske phal har waqt unke bas mein hongey(ke jis tarah chahey unhein todh lein)"},{"SurahNumber":76,"VerseNumber":15,"Text":"Unke aagey chandi ke bartan aur sheshey ke pyale gardish karaye ja rahey hongey"},{"SurahNumber":76,"VerseNumber":16,"Text":"Sheshey bhi woh jo chandi ki qisam ke hongey,aur unko (muntazmin-e-jannat nay)theek andazey ke mutabik bhara hoga"},{"SurahNumber":76,"VerseNumber":17,"Text":"Unko wahan aisi sharaab ke jaam pilaye jayenge jis mein soont (ginger) ki aamezish hogi"},{"SurahNumber":76,"VerseNumber":18,"Text":"Yeh jannat ka ek chasma hoga jisey salsabil kaha jata hai"}]}