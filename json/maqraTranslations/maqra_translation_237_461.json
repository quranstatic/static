{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":87,"VerseNumber":1,"Text":"اپنے پروردگار کے نام کی تسبیح کرو جس کی شان سب سے اونچی ہے۔"},{"SurahNumber":87,"VerseNumber":2,"Text":"جس نے سب کچھ پیدا کیا اور ٹھیک ٹھیک بنایا۔"},{"SurahNumber":87,"VerseNumber":3,"Text":"اور جس نے ہر چیز کو ایک خاص انداز دیا، پھر راستہ بتایا۔"},{"SurahNumber":87,"VerseNumber":4,"Text":"اور جس نے سبز چارہ (زمین سے) نکالا۔"},{"SurahNumber":87,"VerseNumber":5,"Text":"پھر اسے کالے رنگ کا کوڑا بنادیا۔"},{"SurahNumber":87,"VerseNumber":6,"Text":"(اے پیغمبر) ہم تمہیں پڑھائیں گے پھر تم بھولو گے نہیں۔"},{"SurahNumber":87,"VerseNumber":7,"Text":"سوائے اس کے جسے اللہ چاہے۔ یقین رکھو وہ کھلی ہوئی چیزوں کو بھی جانتا ہے اور ان چیزوں کو بھی جو چھپی ہوئی ہیں۔"},{"SurahNumber":87,"VerseNumber":8,"Text":"اور ہم تمہیں آسان شریعت (پر چلنے کے لیے) سہولت دیں گے۔"},{"SurahNumber":87,"VerseNumber":9,"Text":"لہذا تم نصیحت کیے جاؤ، اگر نصیحت کا فائدہ ہو۔"},{"SurahNumber":87,"VerseNumber":10,"Text":"جس کے دل میں اللہ کا خوف ہوگا، وہ نصیحت مانے گا۔"},{"SurahNumber":87,"VerseNumber":11,"Text":"اور اس سے دور وہ رہے گا جو بڑا بدبخت ہوگا۔"},{"SurahNumber":87,"VerseNumber":12,"Text":"جو سب سے بڑی آگ میں داخل ہوگا۔"},{"SurahNumber":87,"VerseNumber":13,"Text":"پھر اس آگ میں نہ مرے گا اور نہ جیے گا۔"},{"SurahNumber":87,"VerseNumber":14,"Text":"فلاح اس نے پائی ہے جس نے پاکیزگی اختیار کی۔"},{"SurahNumber":87,"VerseNumber":15,"Text":"اور اپنے پروردگار کا نام لیا، اور نماز پڑھی۔"},{"SurahNumber":87,"VerseNumber":16,"Text":"لیکن تم لوگ دنیوی زندگی کو مقدم رکھتے ہو۔"},{"SurahNumber":87,"VerseNumber":17,"Text":"حالانکہ آخرت کہیں زیادہ بہتر اور کہیں زیادہ پائیدار ہے۔"},{"SurahNumber":87,"VerseNumber":18,"Text":"یہ بات یقینا پچھلے (آسمانی) صحیفوں میں بھی درج ہے۔"},{"SurahNumber":87,"VerseNumber":19,"Text":"ابراہیم اور موسیٰ کے صحیفوں میں۔"},{"SurahNumber":88,"VerseNumber":1,"Text":"کیا تمہیں اس واقعے (یعنی قیامت) کی خبر پہنچی ہے جو سب پر چھا جائے گا ؟"},{"SurahNumber":88,"VerseNumber":2,"Text":"بہت سے چہرے اس دن اترے ہوئے ہوں گے۔"},{"SurahNumber":88,"VerseNumber":3,"Text":"مصیبت جھیلتے ہوئے، تھکن سے چور۔"},{"SurahNumber":88,"VerseNumber":4,"Text":"وہ دہکتی ہوئی آگ میں داخل ہوں گے۔"},{"SurahNumber":88,"VerseNumber":5,"Text":"انہیں کھولتے ہوئے چشمے سے پانی پلایا جائے گا۔"},{"SurahNumber":88,"VerseNumber":6,"Text":"ان کے لیئے ایک کانٹے دار جھاڑ کے سوا کوئی کھانا نہیں ہوگا۔"},{"SurahNumber":88,"VerseNumber":7,"Text":"جو نہ جسم کا وزن بڑھائے گا اور نہ بھوک مٹائے گا۔"},{"SurahNumber":88,"VerseNumber":8,"Text":"بہت سے چہرے اس دن تروتازہ ہوں گے۔"},{"SurahNumber":88,"VerseNumber":9,"Text":"(دنیا میں) اپنی کی ہوئی محنت کی وجہ سے پوری طرح مطمئن۔"},{"SurahNumber":88,"VerseNumber":10,"Text":"عالیشان جنت میں ہوں گے"},{"SurahNumber":88,"VerseNumber":11,"Text":"جس میں وہ کوئی لغو بات نہیں سنیں گے۔"},{"SurahNumber":88,"VerseNumber":12,"Text":"اس جنت میں بہتے ہوئے چشمے ہوں گے۔"},{"SurahNumber":88,"VerseNumber":13,"Text":"اس میں اونچی اونچی نشستیں ہوں گی۔"},{"SurahNumber":88,"VerseNumber":14,"Text":"اور سامنے رکھے ہوئے پیالے۔"},{"SurahNumber":88,"VerseNumber":15,"Text":"اور قطار میں لگائے ہوئے گداز تکیے۔"},{"SurahNumber":88,"VerseNumber":16,"Text":"اور بچھے ہوئے قالین۔"},{"SurahNumber":88,"VerseNumber":17,"Text":"تو کیا یہ لوگ اونٹوں کو نہیں دیکھتے کہ انہیں کیسے پیدا کیا گیا ؟"},{"SurahNumber":88,"VerseNumber":18,"Text":"اور آسمان کو کہ اسے کس طرح بلند کیا گیا ؟"},{"SurahNumber":88,"VerseNumber":19,"Text":"اور پہاڑوں کو کہ انہیں کس طرح گاڑا گیا ؟"},{"SurahNumber":88,"VerseNumber":20,"Text":"اور زمین کو کہ اسے کیسے بچھایا گیا ؟"},{"SurahNumber":88,"VerseNumber":21,"Text":"اب (اے پیغمبر) تم نصیحت کیے جاؤ۔ تم تو بس نصیحت کرنے والے ہو۔"},{"SurahNumber":88,"VerseNumber":22,"Text":"آپ کو ان پر زبردستی کرنے کے لیے مسلط نہیں کیا گیا۔"},{"SurahNumber":88,"VerseNumber":23,"Text":"ہاں مگر جو کوئی منہ موڑے گا، اور کفر اختیار کرے گا۔"},{"SurahNumber":88,"VerseNumber":24,"Text":"تو اللہ اس کو بڑا زبردست عذاب دے گا۔"},{"SurahNumber":88,"VerseNumber":25,"Text":"یقین جانو ان سب کو ہمارے پاس ہی لوٹ کر آنا ہے۔"},{"SurahNumber":88,"VerseNumber":26,"Text":"پھر یقینا ان کا حساب لینا ہمارے ذمے ہے۔"},{"SurahNumber":89,"VerseNumber":1,"Text":"قسم ہے فجر کے وقت کی۔"},{"SurahNumber":89,"VerseNumber":2,"Text":"اور دس راتوں کی"},{"SurahNumber":89,"VerseNumber":3,"Text":"اور جفت کی اور طاق کی۔"},{"SurahNumber":89,"VerseNumber":4,"Text":"اور رات کی جب وہ چل کھڑی ہو۔ (کہ آخرت میں جزاء و سزا ضرور ہوگی)"},{"SurahNumber":89,"VerseNumber":5,"Text":"ایک عقل والے (کو یقین دلانے) کے لیے یہ قسمیں کافی ہیں کہ نہیں ؟"},{"SurahNumber":89,"VerseNumber":6,"Text":"کیا تم نے دیکھا نہیں کہ تمہارے پروردگار نے عاد کے ساتھ کیا سلوک کیا۔"},{"SurahNumber":89,"VerseNumber":7,"Text":"اس اونچے ستونوں والی قوم ارم کے ساتھ"},{"SurahNumber":89,"VerseNumber":8,"Text":"جس کے برابر دنیا کے ملکوں میں کوئی اور قوم پیدا نہیں کی گئی ؟"},{"SurahNumber":89,"VerseNumber":9,"Text":"اور ثمود کی اس قوم کے ساتھ کیا کیا جس نے و ادی میں پتھر کی چٹانوں کو تراش رکھا تھا ؟"},{"SurahNumber":89,"VerseNumber":10,"Text":"اور میخوں والے فرعون کے ساتھ کیا کیا ؟"},{"SurahNumber":89,"VerseNumber":11,"Text":"یہ وہ لوگ تھے جنہوں نے دنیا کے ملکوں میں سرکشی اختیار کرلی تھی۔"},{"SurahNumber":89,"VerseNumber":12,"Text":"اور ان میں بہت فساد مچایا تھا۔"},{"SurahNumber":89,"VerseNumber":13,"Text":"چنانچہ تمہارے پروردگار نے ان پر عذاب کا کوڑا برسا دیا۔"},{"SurahNumber":89,"VerseNumber":14,"Text":"یقین رکھو تمہارا پروردگار سب کو نظر میں رکھے ہوئے ہے۔"},{"SurahNumber":89,"VerseNumber":15,"Text":"لیکن انسان کا حال یہ ہے کہ جب اس کا پروردگار اسے آزماتا ہے اور انعام و اکرام سے نوازتا ہے تو وہ کہتا ہے کہ : میرے پروردگار نے میری عزت کی ہے۔"},{"SurahNumber":89,"VerseNumber":16,"Text":"اور دوسری طرف جب اسے آزماتا ہے اور اس کے رزق میں تنگی کردیتا ہے تو کہتا ہے کہ : میرے پروردگار نے میری توہین کی ہے۔"},{"SurahNumber":89,"VerseNumber":17,"Text":"ہرگز ایسا نہیں چاہیے۔ صرف یہی نہیں بلکہ تم یتیم کی عزت نہیں کرتے۔"},{"SurahNumber":89,"VerseNumber":18,"Text":"اور مسکینوں کو کھانا کھلانے کی ایک دوسرے کو ترغیب نہیں دیتے۔"},{"SurahNumber":89,"VerseNumber":19,"Text":"اور میراث کا مال سمیٹ سمیٹ کر کھا جاتے ہو۔"},{"SurahNumber":89,"VerseNumber":20,"Text":"اور مال سے بےحد محبت کرتے ہو۔"},{"SurahNumber":89,"VerseNumber":21,"Text":"ہرگز ایسا نہیں چاہیے۔ جب زمین کو کوٹ کوٹ کر ریزہ ریزہ کردیا جائے گا۔"},{"SurahNumber":89,"VerseNumber":22,"Text":"اور تمہارا پروردگار اور قطاریں باندھے ہوئے فرشتے (میدان حشر میں) آئیں گے۔"},{"SurahNumber":89,"VerseNumber":23,"Text":"اور اس دن جہنم کو سامنے لایا جائے گا، تو اس دن انسان کو سمجھ آئے گی اور اس وقت سمجھ آنے کا موقع کہاں ہوگا ؟"},{"SurahNumber":89,"VerseNumber":24,"Text":"وہ کہے گا کہ : کاش ! میں نے اپنی اس زندگی کے لیے کچھ آگے بھیج دیا ہوتا۔"},{"SurahNumber":89,"VerseNumber":25,"Text":"پھر اس دن اللہ کے برابر کوئی عذاب دینے والا نہیں ہوگا۔"},{"SurahNumber":89,"VerseNumber":26,"Text":"اور نہ اس کے جکڑنے کی طرح کوئی جکڑنے والا ہوگا۔"},{"SurahNumber":89,"VerseNumber":27,"Text":"(البتہ نیک لوگوں سے کہا جائے گا کہ) اے وہ جان جو (اللہ کی اطاعت میں) چین پاچکی ہے۔"},{"SurahNumber":89,"VerseNumber":28,"Text":"اپنے پروردگار کی طرف اس طرح لوٹ کر آجا کہ تو اس سے راضی ہو، اور وہ تجھ سے راضی۔"},{"SurahNumber":89,"VerseNumber":29,"Text":"اور شامل ہوجا میرے (نیک) بندوں میں۔"},{"SurahNumber":89,"VerseNumber":30,"Text":"اور داخل ہوجا میری جنت میں۔"}]}