{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":75,"VerseNumber":1,"Text":"سوگند به روز قیامت می‌خورم‌"},{"SurahNumber":75,"VerseNumber":2,"Text":"و سوگند به نفس ملامت‌گر"},{"SurahNumber":75,"VerseNumber":3,"Text":"آیا انسان چنین می‌پندارد که هرگز استخوانهای [پوسیده و پراکنده‌] او را گرد نمی‌آوریم؟"},{"SurahNumber":75,"VerseNumber":4,"Text":"حق این است که تواناییم بر این که سرانگشتهای او را فراهم آوریم‌"},{"SurahNumber":75,"VerseNumber":5,"Text":"بلکه انسان می‌خواهد در مهلتی که در پیش دارد، فسق و فجور کند"},{"SurahNumber":75,"VerseNumber":6,"Text":"[از سر استکبار] می‌پرسد روز قیامت چه وقت است؟"},{"SurahNumber":75,"VerseNumber":7,"Text":"آنگاه که دیدگان خیره شود"},{"SurahNumber":75,"VerseNumber":8,"Text":"و ماه تیره شود"},{"SurahNumber":75,"VerseNumber":9,"Text":"و خورشید و ماه فرا یکدیگر آورده شوند"},{"SurahNumber":75,"VerseNumber":10,"Text":"انسان گوید در چنین روزی گریزگاه کجاست؟"},{"SurahNumber":75,"VerseNumber":11,"Text":"حاشا، پناهی نیست‌"},{"SurahNumber":75,"VerseNumber":12,"Text":"سرانجام [همه چیز و همه کار] با پروردگار توست‌"},{"SurahNumber":75,"VerseNumber":13,"Text":"در این روز انسان را از آنچه پیش فرستاده یا باز پس داشته است آگاه سازند"},{"SurahNumber":75,"VerseNumber":14,"Text":"حق این است که انسان بر نفس خود بصیر است‌"},{"SurahNumber":75,"VerseNumber":15,"Text":"ولو بهانه‌هایش را در میان آورد"},{"SurahNumber":75,"VerseNumber":16,"Text":"زبانت را به [بازخوانی وحی‌] مجنبان که در کار آن شتاب کنی‌"},{"SurahNumber":75,"VerseNumber":17,"Text":"گردآوری و بازخوانی آن بر عهده ماست‌"},{"SurahNumber":75,"VerseNumber":18,"Text":"و چون آن را باز خوانیم، از بازخوانی‌اش پیروی کن‌"},{"SurahNumber":75,"VerseNumber":19,"Text":"سپس شرح و بیان آن بر عهده ماست‌"},{"SurahNumber":75,"VerseNumber":20,"Text":"حاشا، حق این است که بهره زودیاب [دنیوی‌] را دوست دارید"},{"SurahNumber":75,"VerseNumber":21,"Text":"و [بهره دیریاب‌] آخرت را فرو می‌گذارید"},{"SurahNumber":75,"VerseNumber":22,"Text":"در چنین روز، چهره‌هایی تازه و خرم باشد"},{"SurahNumber":75,"VerseNumber":23,"Text":"به سوی پروردگارشان نگران‌"},{"SurahNumber":75,"VerseNumber":24,"Text":"و در چنین روز چهره‌هایی دژم باشد"},{"SurahNumber":75,"VerseNumber":25,"Text":"که می‌داند بلایی کمرشکن بر سر او آید"},{"SurahNumber":75,"VerseNumber":26,"Text":"حاشا، چون جان به گلوگاهها رسد"},{"SurahNumber":75,"VerseNumber":27,"Text":"و گفته شود کیست افسونگر [درمانگر]"},{"SurahNumber":75,"VerseNumber":28,"Text":"و به یقین داند که هنگام جدایی است‌"},{"SurahNumber":75,"VerseNumber":29,"Text":"و هنگامه بالا گیرد"},{"SurahNumber":75,"VerseNumber":30,"Text":"در چنین روز سیر و سرانجام به سوی پروردگار توست‌"},{"SurahNumber":75,"VerseNumber":31,"Text":"[مدعی‌] نه [حق را] تصدیق کرد، و نه نمازگزارد"},{"SurahNumber":75,"VerseNumber":32,"Text":"بلکه دروغ انگاشت و رویگردان شد"},{"SurahNumber":75,"VerseNumber":33,"Text":"سپس تبخترکنان به سوی خانواده‌اش رفت‌"},{"SurahNumber":75,"VerseNumber":34,"Text":"وای بر تو، باز هم وای بر تو"},{"SurahNumber":75,"VerseNumber":35,"Text":"سپس وای بر تو، و باز هم وای بر تو"},{"SurahNumber":75,"VerseNumber":36,"Text":"آیا انسان می‌پندارد که به امان خود رها خواهد شد؟"},{"SurahNumber":75,"VerseNumber":37,"Text":"آیا نطفه‌ای از منی که [در رحم‌] ریخته شده بود، نبود؟"},{"SurahNumber":75,"VerseNumber":38,"Text":"سپس خون بسته‌ای بود که [خداوندش‌] آفرید و به سامان کرد"},{"SurahNumber":75,"VerseNumber":39,"Text":"و از آن جفتی نرینه و مادینه پدید آورد"},{"SurahNumber":75,"VerseNumber":40,"Text":"آیا آن [آفریدگار] توانا بر آن نیست که مردگان را زنده کند؟"},{"SurahNumber":76,"VerseNumber":1,"Text":"آری مدتی از روزگار بر انسان گذشت که هنوز چیزی قابل ذکر نبود"},{"SurahNumber":76,"VerseNumber":2,"Text":"ما انسان را از نطفه‌ای آمیخته آفریده‌ایم و به آزمونش کشانده‌ایم، و او را شنوا و بینا ساخته‌ایم‌"},{"SurahNumber":76,"VerseNumber":3,"Text":"ما او را به راه آورده‌ایم، چه سپاسگزار باشد، چه ناسپاس‌"},{"SurahNumber":76,"VerseNumber":4,"Text":"ما برای کافران زنجیرها و بندها و آتش فروزان آماده ساخته‌ایم‌"},{"SurahNumber":76,"VerseNumber":5,"Text":"بی‌گمان نیکان از جامی که آمیزه آن کافور است، می‌نوشند"},{"SurahNumber":76,"VerseNumber":6,"Text":"چشمه‌ای که بندگان [درستکار] خداوند از آن می‌آشامند و روان می‌کنندش هرگونه بخواهند"},{"SurahNumber":76,"VerseNumber":7,"Text":"آنان به نذر خود وفا می‌کنند و از روزی که شرش دامن‌گستر است، بیم دارند"},{"SurahNumber":76,"VerseNumber":8,"Text":"و خوراک را با وجود دوست داشتنش به بینوا و یتیم و اسیر اطعام کنند"},{"SurahNumber":76,"VerseNumber":9,"Text":"[و در دل گویند] ما فقط برای خشنودی خداوند شما را اطعام می‌کنیم، از شما نه پاداشی می‌خواهیم، و نه سپاسی‌"},{"SurahNumber":76,"VerseNumber":10,"Text":"ما از پروردگارمان در روزی که دژم و دشوار است، می‌ترسیم‌"},{"SurahNumber":76,"VerseNumber":11,"Text":"سپس خداوند آنان را از شر آن روز در امان دارد و به ایشان تازگی و خرمی بنمایاند"},{"SurahNumber":76,"VerseNumber":12,"Text":"و به آنان به خاطر شکیبی که ورزیده‌اند بوستانی [بهشتی‌] و [جامه‌] ابریشم پاداش دهد"},{"SurahNumber":76,"VerseNumber":13,"Text":"در آنجا بر اورنگها تکیه زده، در آنجا نه [گرمای‌] خورشیدی بینند و نه سرمای سختی‌"},{"SurahNumber":76,"VerseNumber":14,"Text":"و سایه‌های آن به ایشان نزدیک باشد، و میوه‌های آن در کمال دسترس پذیری باشد"},{"SurahNumber":76,"VerseNumber":15,"Text":"و بر ایشان ظرفهایی سیمین و کوزه‌هایی که آبگینه است می‌گردانند"},{"SurahNumber":76,"VerseNumber":16,"Text":"آبگینه‌هایی از سیم که آنها را به اندازه پیموده باشند"},{"SurahNumber":76,"VerseNumber":17,"Text":"و در آنجا به آنان جامی بنوشانند که آمیزه آن زنجبیل است‌"},{"SurahNumber":76,"VerseNumber":18,"Text":"از چشمه‌ای در آنجا که سلسبیل نامیده می‌شود"}]}