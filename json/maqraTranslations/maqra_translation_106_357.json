{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":15,"VerseNumber":50,"Text":"(ஆயினும்) நிச்சயமாக என்னுடைய வேதனையும் நோவினைமிக்கதாகவே இருக்கும்\" (என்றும் சொல்லும்)"},{"SurahNumber":15,"VerseNumber":51,"Text":"இன்னும், இப்றாஹீமின் விருந்தினர்களைப் பற்றியும் அவர்களுக்கு அறிவிப்பீராக"},{"SurahNumber":15,"VerseNumber":52,"Text":"அவர்கள் அவரிடம் வந்து, \"உங்களுக்குச் சாந்தி (ஸலாமுன்) உண்டாவதாக!\" என்று சொன்ன போது அவர், \"நாம் உங்களைப்பற்றி பயப்படுகிறோம்\" என்று கூறினார்"},{"SurahNumber":15,"VerseNumber":53,"Text":"அதற்கு அவர்கள், \"பயப்படாதீர்! நாம் உமக்கு மிக்க ஞானமுள்ள ஒரு மகனைப் பற்றி நன்மாராயம் கூறு(வதற்காகவே வந்திருக்)கின்றோம்\" என்று கூறினார்கள்"},{"SurahNumber":15,"VerseNumber":54,"Text":"அதற்கவர், \"என்னை முதுமை வந்தடைந்திருக்கும்போதா எனக்கு நன்மாராயங் கூறுகிறீர்கள்? எந்த அடிப்படையில் நீங்கள் நன்மாராயங் கூறுகிறீர்கள்? உங்கள் நற்செய்தி எதைப்பற்றியது?\" எனக் கேட்டார்"},{"SurahNumber":15,"VerseNumber":55,"Text":"அதற்கவர்கள், \"மெய்யாகவே, நாங்கள் உமக்கு நன்மாராயங் கூறினோம்; ஆகவே நீர் (அதுபற்றி) நிராசை கொண்டோரில் ஒருவராகி விடாதீர்!\" என்று கூறினார்கள்"},{"SurahNumber":15,"VerseNumber":56,"Text":"வழிகெட்டவர்களைத் தவிர, வேறெவர் தம் இறைவனுடைய அருளைப்பற்றி நிராசைக் கொள்வர்\" என்று (இப்ராஹீம் பதில்) சொன்னார்"},{"SurahNumber":15,"VerseNumber":57,"Text":"(அல்லாஹ்வின்) தூதர்களே! உங்களுடைய காரியமென்ன?\" என்று (இப்றாஹீம்) கேட்டார்"},{"SurahNumber":15,"VerseNumber":58,"Text":"அதற்கவர்கள், \"குற்றவாளிகளான ஒரு கூட்டத்தாரிடம் நாங்கள் அனுப்பப்பட்டுள்ளோம்"},{"SurahNumber":15,"VerseNumber":59,"Text":"லூத்தின் கிளையாரைத் தவிர, அவர்களனைவரையும் நிச்சயமாக நாம் காப்பாற்றுவோம்"},{"SurahNumber":15,"VerseNumber":60,"Text":"ஆனால் அவர் (லூத்) உடைய மனைவியைத் தவிர - நிச்சயமாக அவள் (காஃபிர்களின் கூட்டத்தாரோடு) பின்தங்கியிருப்பாள் என்று நாம் நிர்ணயித்து விட்டோம்\" என்று (வானவர்கள்) கூறினார்கள்"},{"SurahNumber":15,"VerseNumber":61,"Text":"(இறுதியில்) அத்தூதர்கள் லூத்துடைய கிளையாரிடம் வந்த போது"},{"SurahNumber":15,"VerseNumber":62,"Text":"(அவர்களை நோக்கி எனக்கு) அறிமுகமில்லாத மக்களாக நீங்கள் இருக்கிறீர்கள்\" என்று (லூத்) சொன்னார்"},{"SurahNumber":15,"VerseNumber":63,"Text":"(அதற்கு அவர்கள்,) \"அல்ல, (உம் கூட்டதாராகிய) இவர்கள் எதைச் சந்தேகித்தார்களோ, அதை நாம் உம்மிடம் கொண்டு வந்திருக்கிறோம்"},{"SurahNumber":15,"VerseNumber":64,"Text":"(உறுதியாக நிகழவிருக்கும்) உண்மையையே உம்மிடம் நாங்கள் கொண்டு வந்திருக்கின்றோம்; நிச்சயமாக நாங்கள் உண்மையாளர்களாகவே இருக்கிறோம்"},{"SurahNumber":15,"VerseNumber":65,"Text":"ஆகவே இரவில் ஒரு பகுதியில் உம்முடைய குடும்பத்தினருடன் நடந்து சென்று விடும்; அன்றியும் (அவர்களை முன்னால் செல்ல விட்டு) அவர்கள் பின்னே நீர் தொடர்ந்து செல்லும். உங்களில் எவரும் திரும்பிப் பார்க்க வேண்டாம். நீங்கள் ஏவப்படும் இடத்திற்கு சென்று விடுங்கள் என்று அ(த் தூது)வர்கள் கூறினார்கள்"},{"SurahNumber":15,"VerseNumber":66,"Text":"மேலும், 'இவர்கள் யாவரும் அதிகாலையிலேயே நிச்சயமாக வேரறுக்கப்பட்டு விடுவார்கள் (என்னும்) அக்காரியத்தையும் நாம் முடிவாக அவருக்கு அறிவித்தோம்"},{"SurahNumber":15,"VerseNumber":67,"Text":"(லூத்தின் விருந்தினர்களாக வாலிபர்கள் வந்திருப்பதையறிந்து) அந் நகரத்து மக்கள் மிக்க மகிழ்ச்சியுடன் வந்து சேர்ந்தார்கள்"},{"SurahNumber":15,"VerseNumber":68,"Text":"(லூத் வந்தவர்களை நோக்கி;) \"நிச்சயமாக இவர்கள் என்னுடைய விருந்தினர்கள். ஆகவே, (அவர்கள் முன்) என்னை நீங்கள் அவமானப்படுத்தி விடாதீர்கள்"},{"SurahNumber":15,"VerseNumber":69,"Text":"அல்லாஹ்வுக்கு அஞ்சுங்கள். என்னைக் கேவலப்படுத்தி விடாதீர்கள்\" என்றும் கூறினார்"},{"SurahNumber":15,"VerseNumber":70,"Text":"அதற்கவர்கள், \"உலக மக்களைப் பற்றியெல்லாம் (எங்களிடம் பேசுவதை விட்டும்) நாங்கள் உம்மைத் தடுக்கவில்லையா?\" என்று கேட்டார்கள்"},{"SurahNumber":15,"VerseNumber":71,"Text":"அதற்கவர், \"இதோ! என் புதல்வியர் இருக்கிறார்கள். நீங்கள் (ஏதும்) செய்தே தீர வேண்டுமெனக் கருதினால் (இவர்களை திருமணம்) செய்து கொள்ளலாம்\" என்று கூறினார்"},{"SurahNumber":15,"VerseNumber":72,"Text":"(நபியே!) உம் உயிர் மீது சத்தியமாக, நிச்சயமாக அவர்கள் தம் மதிமயக்கத்தில் தட்டழிந்து கொண்டிருந்தார்கள்"},{"SurahNumber":15,"VerseNumber":73,"Text":"ஆகவே, பொழுது உதிக்கும் வேளையில், அவர்களை பேரிடி முழக்கம் பிடித்துக் கொண்டது"},{"SurahNumber":15,"VerseNumber":74,"Text":"பின்பு அவர்களுடைய ஊரை மேல் கீழாகப் புரட்டி விட்டோம்; இன்னும், அவர்கள் மேல் சுடப்பட்ட களிமண்ணாலான கற்களைப் பொழியச் செய்தோம்"},{"SurahNumber":15,"VerseNumber":75,"Text":"நிச்சயமாக இதில் சிந்தனையுடையோருக்குப் பல அத்தாட்சிகள் இருக்கின்றன"},{"SurahNumber":15,"VerseNumber":76,"Text":"நிச்சயமாக அவ்வூர் (நீங்கள் பயணத்தில்) வரப்போகும் வழியில்தான் இருக்கிறது"},{"SurahNumber":15,"VerseNumber":77,"Text":"திடமாக முஃமின்களுக்கு இதில் (தகுந்த) அத்தாட்சி இருக்கிறது"},{"SurahNumber":15,"VerseNumber":78,"Text":"இன்னும், அடர்ந்த சோலைகளில் வசித்திருந்த (ஷுஐபுடைய) சமூகத்தாரும் அக்கிரமக்காரர்களாக இருந்தனர்"},{"SurahNumber":15,"VerseNumber":79,"Text":"எனவே அவர்களிடம் நாம் பழிவாங்கினோம்; (அழிந்த) இவ்விரு (மக்களின்) ஊர்களும் பகிரங்கமான (போக்குவரத்து) வழியில் தான் இருக்கின்றன"},{"SurahNumber":15,"VerseNumber":80,"Text":"(இவ்வாறே ஸமூது சமூகத்தாரான) மலைப்பாறை வாசிகளும் (நம்) தூதர்களைப் பொய்யாக்கிக் கொண்டிருந்தனர்"},{"SurahNumber":15,"VerseNumber":81,"Text":"அவர்களுக்கு நாம் நம் அத்தாட்சிகளைக் கொடுத்தோம்; அவர்கள் அவற்றைப் புறக்கணித்தவர்களாகவே இருந்தார்கள்"},{"SurahNumber":15,"VerseNumber":82,"Text":"அச்சமற்றுப் பாதுகாப்பாக வாழலாம் எனக்கருதி, அவர்கள் மலைகளைக் குடைந்து வீடுகளை அமைத்துக் கொண்டார்கள்"},{"SurahNumber":15,"VerseNumber":83,"Text":"ஆனால், அவர்களையும் அதிகாலையில் பேரிடி முழக்கம் பிடித்துக் கொண்டது"},{"SurahNumber":15,"VerseNumber":84,"Text":"அப்போது அவர்கள் (தம் பாதுகாப்புக்கென) அமைத்துக் கொண்டிருந்தவை எதுவும் அவர்களுக்கு ஒரு பலனும் அளிக்கவில்லை"},{"SurahNumber":15,"VerseNumber":85,"Text":"நாம் வானங்களையும், பூமியையும், இவை இரண்டிற்குமிடையே உள்ளவற்றையும் உண்மையைக் கொண்டே அல்லாது படைக்கவில்லை. (நபியே! இவர்களுடைய தண்டனைக்குரிய) காலம் நிச்சயமாக வருவதாகவே உள்ளது ஆதலால் (இவர்களின் தவறுகளை) முற்றாகப் புறக்கணித்துவிடும்"},{"SurahNumber":15,"VerseNumber":86,"Text":"நிச்சயமாக உம்முடைய இறைவன் (எல்லாவற்றையும்) படைத்தவனாகவும், அனைத்தையும் அறிந்தவனாகவும் இருக்கின்றான்"},{"SurahNumber":15,"VerseNumber":87,"Text":"(நபியே!) நிச்சயமாக நாம் உமக்கு திரும்பத் திரும்ப ஓதக் கூடிய (ஸுரத்துல் ஃபாத்திஹாவின்) ஏழு வசனங்களையும், மகத்தான (இந்த) குர்ஆனையும் வழங்கியிருக்கின்றோம்"},{"SurahNumber":15,"VerseNumber":88,"Text":"அவர்களிலிருந்து, சில வகுப்பினரை இவ்வுலகில் எவற்றைக் கொண்டு சுகம் அனுபவிக்க நாம் செய்திருக்கின்றோமோ அவற்றின் பால் நீர் உமது கண்களை நீட்டாதீர்; அவர்களுக்காக நீர் துக்கப்படவும் வேண்டாம்; ஆனால் உம் (அன்பென்னும்) இறக்கையை முஃமின்கள் மீது இறக்கும்"},{"SurahNumber":15,"VerseNumber":89,"Text":"பகிரங்கமாக அச்சமூட்டி எச்சரிப்பவனாக நிச்சயமாக நான் இருக்கின்றேன்\" என்று நீர் கூறுவீராக"},{"SurahNumber":15,"VerseNumber":90,"Text":"(நபியே! முன் வேதங்களை) பலவாறாகப் பிரித்தவர்கள் மீது முன்னர் நாம் (வேதனையை) இறக்கியவாறே"},{"SurahNumber":15,"VerseNumber":91,"Text":"இந்த குர்ஆனை பலவாறாகப் பிரிப்போர் மீதும் (வேதனையை இறக்கி வைப்போம்)"},{"SurahNumber":15,"VerseNumber":92,"Text":"உம் இறைவன் மீது ஆணையாக, நிச்சயமாக நாம் அவர்களனைவரையும் விசாரிப்போம்"},{"SurahNumber":15,"VerseNumber":93,"Text":"அவர்கள் செய்து கொண்டிருந்த (எல்லாச்) செயல்களைப் பற்றியும், (நாம் விசாரிப்போம்)"},{"SurahNumber":15,"VerseNumber":94,"Text":"ஆதலால் உமக்குக் கட்டளையிடப் பட்டிருப்பதை வெளிப்படையாக அவர்களுக்கு அறிவிப்பீராக இணைவைத்து வணங்குபவர்களை புறக்கணித்துவிடுவீராக"},{"SurahNumber":15,"VerseNumber":95,"Text":"உம்மை ஏளனம் செய்பவர்கள் சம்பந்தமாக நாமே உமக்குப் போதுமாக இருக்கின்றோம்"},{"SurahNumber":15,"VerseNumber":96,"Text":"இவர்கள் எத்தகையோர் என்றால் அல்லாஹ்வுடன் வேறு தெய்வத்தையும் (இணை) ஆக்கிக் கொள்கிறார்கள்; (இதன் பலனை இவர்கள்) பின்னர் அறிந்து கொள்வார்கள்"},{"SurahNumber":15,"VerseNumber":97,"Text":"(நபியே!) இவர்கள் (இழிவாகப்) பேசுவது உம் நெஞ்சத்தை எப்படி நெருக்குகிறது என்பதை நாம் அறிவோம்"},{"SurahNumber":15,"VerseNumber":98,"Text":"நீர் (அப்பேச்சைப் பொருட்படுத்தாது) உம் இறைவனைப் புகழ்ந்து துதிப்பீராக! ஸுஜூது செய்(து சிரம் பணி)வோர்களில் நீரும் ஆகிவிடுவீராக"},{"SurahNumber":15,"VerseNumber":99,"Text":"உமக்கு மரணம் வரும்வரை உமது இறைவனை வணங்குவீராக"}]}