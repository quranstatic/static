{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":87,"VerseNumber":1,"Text":"Slavi i uzvisuj ime Gospodara svoga Svevišnjeg"},{"SurahNumber":87,"VerseNumber":2,"Text":"Koji sve stvara i čini skladnim"},{"SurahNumber":87,"VerseNumber":3,"Text":"i Koji određuje, pa upućuje"},{"SurahNumber":87,"VerseNumber":4,"Text":"i Koji čini da rastinje iznikne"},{"SurahNumber":87,"VerseNumber":5,"Text":"a potom čini da postane suho, potamnjelo"},{"SurahNumber":87,"VerseNumber":6,"Text":"Mi ćemo te naučiti da učiš pa ništa nećeš zaboraviti"},{"SurahNumber":87,"VerseNumber":7,"Text":"osim onoga što Allah hoće. On, zaista, zna i ono što na javu iznosite i ono što tajite"},{"SurahNumber":87,"VerseNumber":8,"Text":"i dostupnim ti učiniti ono što je lahko"},{"SurahNumber":87,"VerseNumber":9,"Text":"pa ti opominji ako opomena bude koristila"},{"SurahNumber":87,"VerseNumber":10,"Text":"opomenut će se onaj koji se Allaha boji"},{"SurahNumber":87,"VerseNumber":11,"Text":"a izbjegavat će je onaj najgori"},{"SurahNumber":87,"VerseNumber":12,"Text":"koji će u vatri velikoj gorjeti"},{"SurahNumber":87,"VerseNumber":13,"Text":"pa u njoj neće ni umrijeti ni živjeti"},{"SurahNumber":87,"VerseNumber":14,"Text":"Uspio je onaj koji se očisti"},{"SurahNumber":87,"VerseNumber":15,"Text":"i spomene ime Gospodara svoga pa klanja"},{"SurahNumber":87,"VerseNumber":16,"Text":"Ali, vi više život dunjalučki volite"},{"SurahNumber":87,"VerseNumber":17,"Text":"a Ahiret je bolji i vječan je"},{"SurahNumber":87,"VerseNumber":18,"Text":"To, doista, ima u listovima prvim"},{"SurahNumber":87,"VerseNumber":19,"Text":"listovima lbrahimovim i Musaovim"},{"SurahNumber":88,"VerseNumber":1,"Text":"Da li je doprla do tebe vijest o Općoj nevolji"},{"SurahNumber":88,"VerseNumber":2,"Text":"Neka lica Dan taj bit će potištena"},{"SurahNumber":88,"VerseNumber":3,"Text":"premorena, napaćena"},{"SurahNumber":88,"VerseNumber":4,"Text":"u vatri užarenoj pržena"},{"SurahNumber":88,"VerseNumber":5,"Text":"sa vrela uzavrelog napajana"},{"SurahNumber":88,"VerseNumber":6,"Text":"kada drugog jela osim trnja neće imati"},{"SurahNumber":88,"VerseNumber":7,"Text":"koje neće ni ugojiti ni glad utoliti"},{"SurahNumber":88,"VerseNumber":8,"Text":"Neka lica Dan taj bit će radosna"},{"SurahNumber":88,"VerseNumber":9,"Text":"trudom svojim zadovoljna"},{"SurahNumber":88,"VerseNumber":10,"Text":"u Džennetu visokome"},{"SurahNumber":88,"VerseNumber":11,"Text":"u kome prazne besjede neće slušati"},{"SurahNumber":88,"VerseNumber":12,"Text":"U njemu su izvor-vode koje teku"},{"SurahNumber":88,"VerseNumber":13,"Text":"u njemu su divani uzdignuti"},{"SurahNumber":88,"VerseNumber":14,"Text":"i pehari postavljeni"},{"SurahNumber":88,"VerseNumber":15,"Text":"i jastuci poređani"},{"SurahNumber":88,"VerseNumber":16,"Text":"i ćilimi rašireni"},{"SurahNumber":88,"VerseNumber":17,"Text":"Pa, zašto oni ne gledaju kamilu kako je stvorena"},{"SurahNumber":88,"VerseNumber":18,"Text":"i nebo kako je uzdignuto"},{"SurahNumber":88,"VerseNumber":19,"Text":"i planine kako su postavljene"},{"SurahNumber":88,"VerseNumber":20,"Text":"i Zemlju kako je prostrta"},{"SurahNumber":88,"VerseNumber":21,"Text":"Ti upozoravaj, ti samo i jesi upozoritelj"},{"SurahNumber":88,"VerseNumber":22,"Text":"ti nisi onaj koji ih prisiljava"},{"SurahNumber":88,"VerseNumber":23,"Text":"A onoga koji se okreće i ne vjeruje"},{"SurahNumber":88,"VerseNumber":24,"Text":"njega će Allah najvećom patnjom kazniti"},{"SurahNumber":88,"VerseNumber":25,"Text":"Nama će se oni, zaista, vratiti"},{"SurahNumber":88,"VerseNumber":26,"Text":"A potom, na Nama je, doista, da račun njihov svedemo"},{"SurahNumber":89,"VerseNumber":1,"Text":"Tako mi zore"},{"SurahNumber":89,"VerseNumber":2,"Text":"i deset noći"},{"SurahNumber":89,"VerseNumber":3,"Text":"i parnog i neparnog"},{"SurahNumber":89,"VerseNumber":4,"Text":"i noći kada nastaje"},{"SurahNumber":89,"VerseNumber":5,"Text":"zar to pametnom zakletva nije"},{"SurahNumber":89,"VerseNumber":6,"Text":"Zar ne znaš šta je Gospodar tvoj s narodom Ad uradio"},{"SurahNumber":89,"VerseNumber":7,"Text":"s Iremom, posjednicima stubova"},{"SurahNumber":89,"VerseNumber":8,"Text":"kojima slični nisu stvoreni"},{"SurahNumber":89,"VerseNumber":9,"Text":"i sa Semudom, koji su stijene u dolini klesali"},{"SurahNumber":89,"VerseNumber":10,"Text":"a i s faraonom, koji je vojsku imao"},{"SurahNumber":89,"VerseNumber":11,"Text":"koji su na Zemlji obijesni bili"},{"SurahNumber":89,"VerseNumber":12,"Text":"i smutnje na njoj umnožili"},{"SurahNumber":89,"VerseNumber":13,"Text":"pa je Gospodar tvoj bič patnje na njih spustio"},{"SurahNumber":89,"VerseNumber":14,"Text":"a Gospodar tvoj je, zaista, u zasjedi"},{"SurahNumber":89,"VerseNumber":15,"Text":"A čovjek, kada ga Gospodar njegov iskuša pa mu počast ukaže i blagodatima ga obaspe, rekne: \"Gospodar moj mene je počastvovao"},{"SurahNumber":89,"VerseNumber":16,"Text":"A kad ga iskuša i opskrbu njegovu oskudnom učini, onda rekne: \"Gospodar moj me je ponizio.”"},{"SurahNumber":89,"VerseNumber":17,"Text":"A nije tako! Vi pažnju siročetu ne ukazujete"},{"SurahNumber":89,"VerseNumber":18,"Text":"i da se puki siromah nahrani - jedan drugoga ne podstičete"},{"SurahNumber":89,"VerseNumber":19,"Text":"a nasljedstvo pohlepno jedete"},{"SurahNumber":89,"VerseNumber":20,"Text":"i imetak pretjerano volite"},{"SurahNumber":89,"VerseNumber":21,"Text":"Uistinu, kada Zemlja bude u komadiće zdrobljena"},{"SurahNumber":89,"VerseNumber":22,"Text":"i kada dođe Gospodar tvoj, a meleci budu sve red do reda"},{"SurahNumber":89,"VerseNumber":23,"Text":"i kada taj dan Džehennem bude primaknut, tada će se čovjek sjetiti - a rašta mu je sjećanje"},{"SurahNumber":89,"VerseNumber":24,"Text":"i reći će: \"Kamo sreće da sam se za ovaj život pripremio"},{"SurahNumber":89,"VerseNumber":25,"Text":"A Dan taj niko neće kao On kažnjavati"},{"SurahNumber":89,"VerseNumber":26,"Text":"i niko neće kao On u okove okivati"},{"SurahNumber":89,"VerseNumber":27,"Text":"A ti, o dušo smirena"},{"SurahNumber":89,"VerseNumber":28,"Text":"vrati se Gospodaru svome zadovoljna, a i da zbog tebe zadovoljstvo bude"},{"SurahNumber":89,"VerseNumber":29,"Text":"pa uđi među robove Moje"},{"SurahNumber":89,"VerseNumber":30,"Text":"i uđi u Džennet Moj"}]}