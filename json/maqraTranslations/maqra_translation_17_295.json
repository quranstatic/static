{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":2,"VerseNumber":253,"Text":"Za ntumwa z’Imana ntagatifu twarazihaye iteka n’itekane gusumba izindi, murizo harimwo izo Imana yavuganye nazo, n’izindi yadugije iteka ry’ubutegetsi buniniya cane, n’intumwa y’Imana Issa mwene Mariyamu (iii) tumuha ivyemezo biri k’umugaragaro n’ukumuha ubushobozi bw’umutima mutagatifu, iyo Imana ibishaka ntibari kurwana bamwe bari munyuma yabo mugihe bari bamaze gushikirwa n’ivyemezo biri k’umugaragaro, mugabo baracanyemwo, rero harimwo muribo bemeye Imana yabo y’ukuri, n’abandi muribo baciye bahakana Imana yabo y’ukuri, rero iyo Imana ibishaka ntibari kurwana mugabo Imana igira uko yishakiye"},{"SurahNumber":2,"VerseNumber":254,"Text":"Mwebwe mwemeye Imana yanyu y’ukuri, nimutange muvyo twabahaye imbere yuko mutarashikirwa n’umusi utazoba ufise ico umuntu yikomboza, canke ubugenzi canke ubusabizi, n’abahakanye Imana yabo y’ukuri nabo nibo bahemukiye imitima yabo bimwe vy’ukuri"},{"SurahNumber":2,"VerseNumber":255,"Text":"Imana, ntayindi Mana atariyo yonyene gusa, niyo ifise ubuzima bw’uguhagarikira ibintu vyose, uguhunywikira ntikumukorako canke ukuryama, n’ivyiwe ibiri mumajuru yose hamwe n’ibiri kw’Isi vyose ni rwiwe, none ni nde ashoboye gusabira imbere yiwe ata tegeko ryiwe, niyo afise ubumenyi bw’ibiri imbere yabo n’ibiri inyuma yabo, kandi ntanakimwe bazi m’ubumenyi bwayo atari kuco yishakiye yonyene, n’inyegamo yayo ikwiye mumajuru yose no kw’Isi, kandi n’ukubikingira ivyo vyose ntikuyinaniye nayo niyo iri hejuru kandi niyo nkuru"},{"SurahNumber":2,"VerseNumber":256,"Text":"Ntagahato kubijanye n’idini, uburongozi buramaze kwiserura hamwe n’ubuzimire, rero uwanse gukurikira Shetani n’ukwemera Imana yiwe y’ukuri, ntankeka azoba yafashe kukirindi c’ubushobozi kitavunika, n’Imana niyo yumva kandi niyo ifise ubumenyi buhagije"},{"SurahNumber":2,"VerseNumber":257,"Text":"Imana niyo ikingira bamwe bayemeye bimwe vy’ukuri, kuko niyo ibakura mumwijima n’ukubinjiza mumuco wayo, mugabo abahakanye Imana yabo yukuri, ababakingira muvyabo n’amashetani, kuko niyo ibakura mu muco w’Imana ikabinjiza mumwijima, abo nibo bantu bomumuriro udahera, kuko muriwo niho hazoba ubwicaro bwabo bwa misi yose"},{"SurahNumber":2,"VerseNumber":258,"Text":"Ntiwumvise umwe yaharira n’intumwa y’Imana Ibrahimu (iii) kubijanye n’Umuremyi wiwe, kuko Imana yamuhaye ubwami, mugihe intumwa y’Imana Ibrahimu (iii) yavuga iti:- Umuremyi wanje n’urya arema agatako akica, nawe aca avuga ati:- nanje ndarema nk’ica, Intumwa y’Imana Ibrahimu (iii) nayo ica ivuga iti:- Imana niyo iserura izuba m’ubuseruko bwaryo rero nawe n’uriserure m’uburengera zuba bwaryo, wamuntu aca arateterwa umwe mubahakanyi b’Imana yiwe y’ukuri, n’Imana ntirongora abantu bahemukira imitima yabo"},{"SurahNumber":2,"VerseNumber":259,"Text":"Canke nk’urya yaciye hambavu y’igisagara cari carapfuye aca avuga ati:- mbega Imana izosubiza gute ubuzima bw’iki gisagara capfuye? Imana yaciye imwica kukiringo c’imyaka ijana, hanyuma ica iramuzura n’ukumubaza iti:- iyo wari uri wahamazeyo ikiringo kingana gute? Nawe amwishura ati:- nahamaze yo umusi umwe wonyene canke igice cawo gusa, ica imubwira iti:- wewe uhabayeyo imyaka ijana, nawe n’urabe kubifungurwa vyawe hamwe n’ibinyobwa vyawe ntivyononekaye, kandi urabe n’indogobwe yawe kugira ngo tukugire wewe kuba ari icemezo ku bantu, kandi urabe n’amagufa yayo ingene tuyaterura n’ingene tuyambika inyama, rero mugihe vyamenyekana gutyo yaciye avuga ati:- ndazi neza yuko Imana ifise ubushobozi buri hejuru y’ibintu vyose"},{"SurahNumber":2,"VerseNumber":260,"Text":"N’intumwa y’Imana Ibrahimu (iii) mugihe yavuga iti:- Muremyi wanje, n’unyereke ingene uzozura abantu, Imana imwishura iti:- mbega wewe ntiwemera? Nawe yishura ati:- oya! Jewe ndemera, mugabo nuko nagomba yuko umutima wanje worema, Imana imwishura iti:- nufate inyoni zine uzimenyereze neza kuri wewe hanyuma uzishire hejuru y’umusozi umw’umwe hanyuma uce uzihamagara, uzoca ubona ziza n’ingoga na n’ingoga, uce umenya yuko Imana ifise ubushobozi n’ubuhizi buhagije"},{"SurahNumber":2,"VerseNumber":261,"Text":"Akarorero nink’abatanga amatungo yabo munzira y’Imana, akarorero kabo nink’urutete rumwe rwaseruye amashami indwi, hakaba kw’ishami rimwe hari intete ijana, n’Imana yongereza kuwo yishakiye nayo niyo nyene umwanya muniniya nanyene ubumenyi buhagije"},{"SurahNumber":2,"VerseNumber":262,"Text":"Na bamwe batanga amatungo yabo munzira y’Imana hanyuma ntibakurikize kuvyo batanze haba mungorane canke mumananiza abo bantu barafise impembo zabo k’Umuremyi wabo, kandi ntabwoba bazoba bafise kuribo kandi ntibazoteterwa"}]}