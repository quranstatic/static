{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"Ta sin mim"},{"SurahNumber":26,"VerseNumber":2,"Text":"Bunlardır gerçekle batılı açıklayan kitabın ayetleri"},{"SurahNumber":26,"VerseNumber":3,"Text":"Kendine kıyacaksın inanmıyorlar diye adeta"},{"SurahNumber":26,"VerseNumber":4,"Text":"Dileseydik gökten bir delil indirirdik onlara, onun karşısında başlarını eğerlerdi, kalakalırlardı"},{"SurahNumber":26,"VerseNumber":5,"Text":"Rahman katından, Kur'an'ın yeni bir ayeti indi mi, hemen yüz çevirirler ondan"},{"SurahNumber":26,"VerseNumber":6,"Text":"Gerçekten de yalanladılar, artık yakında alay ettikleri şeyin haberleri gelip çatacak onlara"},{"SurahNumber":26,"VerseNumber":7,"Text":"Bakmazlar mı yeryüzüne, nice güzelim nebatlar bitirdik çifterçifter orada"},{"SurahNumber":26,"VerseNumber":8,"Text":"Bunda bir delil var elbette ve çoğu inanmaz gene de"},{"SurahNumber":26,"VerseNumber":9,"Text":"Ve şüphe yok ki Rabbin, elbette üstündür, rahimdir"},{"SurahNumber":26,"VerseNumber":10,"Text":"An o zamanı ki hani Rabbin, Musa'ya, git zalimler topluluğuna diye nida etmişti"},{"SurahNumber":26,"VerseNumber":11,"Text":"Firavun'un kavmine, hala mı çekinmeyecekler"},{"SurahNumber":26,"VerseNumber":12,"Text":"Musa, Rabbim demişti, gerçekten de beni yalanlarlar diye korkuyorum"},{"SurahNumber":26,"VerseNumber":13,"Text":"Gönlüm daralır, dilim açılmaz, sen Harun'u gönder"},{"SurahNumber":26,"VerseNumber":14,"Text":"Ve bir de onlara karşı suçum var, korkarım, öldürürler beni"},{"SurahNumber":26,"VerseNumber":15,"Text":"Rab, hayır dedi, ikiniz de, delillerimizle gidin, şüphe yok ki biz, sizinleyiz, her şeyi duyarız"},{"SurahNumber":26,"VerseNumber":16,"Text":"Firavun'un tapısına geldiler de biz dediler, şüphe yok ki alemlerin Rabbinin peygamberleriyiz"},{"SurahNumber":26,"VerseNumber":17,"Text":"İsrailoğullarını bizimle gönder"},{"SurahNumber":26,"VerseNumber":18,"Text":"Firavun, sen dedi, çocukken içimizde büyüyüp yetişmedin mi ve ömrünün nice yılını aramızda geçirmedin mi"},{"SurahNumber":26,"VerseNumber":19,"Text":"Ve o yaptığın işi de yaptın ve sen, nankörlerdensin"},{"SurahNumber":26,"VerseNumber":20,"Text":"Musa, o işi yaptım ama dedi, o vakit cahillerdendim"},{"SurahNumber":26,"VerseNumber":21,"Text":"Korktuğumdan da hemen kaçtım sizden, derken Rabbim bana peygamberlik verdi ve beni, peygamberler zümresine aldı"},{"SurahNumber":26,"VerseNumber":22,"Text":"Verdiğin nimeti başıma kakıyorsun ama bu da, İsrailoğullarını kendine kul edindiğinden meydana gelen bir şeydi"},{"SurahNumber":26,"VerseNumber":23,"Text":"Firavun, alemlerin Rabbi ne der ki dedi"},{"SurahNumber":26,"VerseNumber":24,"Text":"Musa, göklerin ve yeryüzünün ve ikisinin arasındakilerin Rabbi, dedi, iyice bilip anlıyorsanız"},{"SurahNumber":26,"VerseNumber":25,"Text":"Firavun, etrafındakilere, işitiyor musunuz? dedi"},{"SurahNumber":26,"VerseNumber":26,"Text":"Musa, sizin de Rabbinizdir dedi, sizden önce gelip geçen atalarınızın da Rabbi"},{"SurahNumber":26,"VerseNumber":27,"Text":"Firavun, gerçekten de dedi, size gönderilen peygamberiniz, mutlaka deli"},{"SurahNumber":26,"VerseNumber":28,"Text":"Musa, doğunun da Rabbidir dedi, batının da ve ikisi arasında bulunanların da düşünüp akıl ediyorsanız"},{"SurahNumber":26,"VerseNumber":29,"Text":"Firavun, eğer dedi, benden başka bir mabut kabul edersen seni mutlaka zindana atılmışlara katarım, hapsederim"},{"SurahNumber":26,"VerseNumber":30,"Text":"Musa, ya sana dedi, apaçık bir delil gösterirsem"},{"SurahNumber":26,"VerseNumber":31,"Text":"Firavun, doğru söyleyenlerdense hadi dedi, göster onu"},{"SurahNumber":26,"VerseNumber":32,"Text":"Musa, sopasını attı, sopa hemen apaçık görünen koca bir ejderha oldu"},{"SurahNumber":26,"VerseNumber":33,"Text":"Elini koynundan çıkardı, derhal bakanlara parıl parıl parlayan bembeyaz bir el göründü"},{"SurahNumber":26,"VerseNumber":34,"Text":"Firavun, yanındaki ileri gelenlere, gerçekten de dedi, bu, pek bilgili bir büyücü"},{"SurahNumber":26,"VerseNumber":35,"Text":"Sizi, büyüsüyle yurdunuzdan çıkarmak istiyor, ne buyurursunuz şimdi"},{"SurahNumber":26,"VerseNumber":36,"Text":"Ona ve kardeşine bir zaman mühlet ver dediler ve şehirlere, büyücüleri toplayıp getirecek adamlar yolla da"},{"SurahNumber":26,"VerseNumber":37,"Text":"Adamakıllı bilgili bütün büyücüleri tapına getirsinler"},{"SurahNumber":26,"VerseNumber":38,"Text":"Muayyen bir günün muayyen bir zamanında büyücüler toplandı"},{"SurahNumber":26,"VerseNumber":39,"Text":"Halka da denildi ki siz de toplanıyor musunuz"},{"SurahNumber":26,"VerseNumber":40,"Text":"Umarız ki üst gelirlerse biz de büyücülere uyarız"},{"SurahNumber":26,"VerseNumber":41,"Text":"Derken büyücüler gelince Firavun'a üst gelirsek dediler, bize bir mükafat var mı"},{"SurahNumber":26,"VerseNumber":42,"Text":"Firavun, evet dedi, siz o zaman yakınlarımdan olursunuz"},{"SurahNumber":26,"VerseNumber":43,"Text":"Musa, onlara, atacağınız şeyleri atın dedi"},{"SurahNumber":26,"VerseNumber":44,"Text":"İplerini sopalarını attılar ve Firavun'un yüceliği hakkı için dediler, biz elbette üst olacağız"},{"SurahNumber":26,"VerseNumber":45,"Text":"Derken Musa da sopasını attı, sopa, hemen onların düzüp meydana getirdiği şeyleri yutmaya başladı"},{"SurahNumber":26,"VerseNumber":46,"Text":"Büyücüler, derhal secdeye kapandılar"},{"SurahNumber":26,"VerseNumber":47,"Text":"Alemlerin Rabbine inandık dediler"},{"SurahNumber":26,"VerseNumber":48,"Text":"Musa ve Harun'un Rabbine"},{"SurahNumber":26,"VerseNumber":49,"Text":"Firavun, size izin vermeden inandınız ha dedi, şüphe yok ki o, sizin büyüğünüz, büyüyü o öğretti size; şimdi anlarsınız siz, mutlaka ellerinizi, ayaklarınızı çaprazvari kestireceğim ve hepinizi de astıracağım"},{"SurahNumber":26,"VerseNumber":50,"Text":"Zararı yok dediler, şüphe yok ki biz, dönüp Rabbimize varacağız"},{"SurahNumber":26,"VerseNumber":51,"Text":"İlk inananlardan olduğumuz için umarız ki Rabbimiz hatalarımızı yarlıgar"}]}