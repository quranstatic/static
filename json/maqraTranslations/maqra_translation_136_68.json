{"Id":68,"LanguageCodes":["bs","bos"],"Name":"bos-mustafamlivo","Author":"Mustafa Mlivo","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":22,"VerseNumber":60,"Text":"To. A ko se osveti sličnim onom čim je kažnjen, zatim se njemu učini nasilje, sigurno će ga Allah pomoći. Uistinu! Allah je Brisalac (grijeha), Oprosnik"},{"SurahNumber":22,"VerseNumber":61,"Text":"To zato što Allah daje da noć uđe u dan, i daje da dan uđe u noć, i što je Allah Onaj koji čuje, Onaj koji vidi"},{"SurahNumber":22,"VerseNumber":62,"Text":"To zato što je Allah - On Istina, a ono šta prizivaju mimo Njega, to neistina, i što je Allah - On Uzvišeni, Veliki"},{"SurahNumber":22,"VerseNumber":63,"Text":"Zar ne vidiš da Allah spušta s neba vodu, pa postane zemlja zelena. Uistinu! Allah je Fini, Obaviješteni"},{"SurahNumber":22,"VerseNumber":64,"Text":"Njegovo je šta je u nebesima i šta je na Zemlji. A uistinu, Allah, On je Neovisni, Hvaljeni"},{"SurahNumber":22,"VerseNumber":65,"Text":"Zar ne vidiš da vam je Allah potčinio (sve) što je na Zemlji i plovilo (koje) plovi morem po odredbi Njegovoj? I zadržava nebo da ne padne na Zemlju, osim s dozvolom Njegovom. Uistinu! Allah je ljudima Samilosni, Milosrdni"},{"SurahNumber":22,"VerseNumber":66,"Text":"I On je Taj koji vas je oživio, zatim će vas umrtviti, potom će vas oživiti. Uistinu, čovjek je nezahvalnik"},{"SurahNumber":22,"VerseNumber":67,"Text":"Svakom ummetu smo načinili obred kojeg oni obavljaju, zato neka oni nikako ne raspravljaju s tobom o odredbi, a pozivaj Gospodaru svom. Uistinu, ti si na Uputi pravoj"},{"SurahNumber":22,"VerseNumber":68,"Text":"A ako se budu s tobom prepirali, tad reci: \"Allah je Najbolji znalac onog šta radite"},{"SurahNumber":22,"VerseNumber":69,"Text":"Allah će presuditi među vama na Dan kijameta o onome u čemu se razilazite"},{"SurahNumber":22,"VerseNumber":70,"Text":"Zar ne znaš da Allah zna šta je na nebu i Zemlji? Uistinu, to je u Knjizi. Uistinu, to je Allahu lahko"},{"SurahNumber":22,"VerseNumber":71,"Text":"I obožavaju mimo Allaha ono za što nije objavio autoritet, i ono o čemu oni nemaju znanje; a neće zalimi imati nikakva pomagača"},{"SurahNumber":22,"VerseNumber":72,"Text":"A kad im se uče ajeti Naši jasni, raspoznaćeš na licima onih koji ne vjeruju, negiranje. Skoro da nasrnu na one koji im uče ajete Naše. Reci: \"Pa hoćete li da vas obavijestim o gorem od toga? Vatra! Obećao ju je Allah onima koji ne vjeruju, a loše je dolazište"},{"SurahNumber":22,"VerseNumber":73,"Text":"O ljudi! Navodi se primjer, zato ga poslušajte. Uistinu! Oni koje prizivate mimo Allaha, neće stvoriti mušicu, makar se skupili radi nje. A ako bi im mušica nešto ugrabila, ne bi to od nje izbavili. Slab je onaj ko traži, i ono šta se traži"},{"SurahNumber":22,"VerseNumber":74,"Text":"Ne cijene Allaha istinskim cijenjenjem Njegovim. Uistinu! Allah je Silni, Svemoćni"},{"SurahNumber":22,"VerseNumber":75,"Text":"Allah od meleka odabire poslanike i od ljudi. Uistinu, Allah je Onaj koji čuje, Onaj koji vidi"},{"SurahNumber":22,"VerseNumber":76,"Text":"Zna šta je ispred njih i šta je iza njih, a Allahu se vraćaju stvari"},{"SurahNumber":22,"VerseNumber":77,"Text":"O vi koji vjerujete! Činite ruku' i padajte na sedždu i obožavajte Gospodara svog i činite dobro, da biste vi uspjeli"},{"SurahNumber":22,"VerseNumber":78,"Text":"I borite se radi Allaha, istinskim džihadom Njegovim. On vas je odabrao i nije vam u vjeri načinio nikakvu teškoću, milletu oca vašeg Ibrahima. On vas je nazvao muslimanima od ranije, i u ovom, da bi Poslanik bio svjedok protiv vas, i (vi) bili svjedoci protiv ljudi. Zato obavljajte salat i dajite zekat. I držite se Allaha! On je Zaštitnik vaš; pa divan li je Zaštitnik i divan Pomagač"}]}