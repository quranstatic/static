{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":10,"VerseNumber":71,"Text":"Wasomee khabari za Nuhu alipo waambia watu wake: Enyi watu wangu! Ikiwa kukaa kwangu nanyi na kukumbusha kwangu kwa Ishara za Mwenyezi Mungu kunakutieni mashaka basi mimi namtegemea Mwenyezi Mungu. Nanyi tengezeni mambo yenu pamoja na washirika wenu, na wala mambo yenu yasifichikane kwenu. Kisha nihukumuni, wala msinipe muhula"},{"SurahNumber":10,"VerseNumber":72,"Text":"Lakini mkigeuka, basi mimi sikukuombeni ujira. Ujira wangu hauko ila kwa Mwenyezi Mungu. Na nimeamrishwa niwe miongoni mwa Waislamu"},{"SurahNumber":10,"VerseNumber":73,"Text":"Wakamkanusha. Basi tukamwokoa, pamoja na walio kuwa naye, katika jahazi. Na tukawafanya wao ndio walio bakia, na tukawazamisha walio zikanusha Ishara zetu. Basi angalia vipi ulikuwa mwisho wa walio onywa"},{"SurahNumber":10,"VerseNumber":74,"Text":"Kisha baada yake tukawatuma Mitume kwa watu wao. Nao wakawajia kwa Ishara zilizo wazi. Lakini hawakuwa wenye kuyaamini waliyo yakanusha kabla yake. Ndio kama hivyo tunapiga muhuri juu ya nyoyo za warukao mipaka"},{"SurahNumber":10,"VerseNumber":75,"Text":"Kisha baada yao tukamtuma Musa na Haruni kwa Firauni na waheshimiwa wake, kwa Ishara zetu. Wakajivuna, na wakawa watu wakosefu"},{"SurahNumber":10,"VerseNumber":76,"Text":"Basi ilipo wajia Haki kutoka kwetu walisema: Hakika huu ni uchawi dhaahiri"},{"SurahNumber":10,"VerseNumber":77,"Text":"Akasema Musa: Mnasema hivi juu ya Haki ilipo kujieni? Huu ni uchawi? Na wachawi hawafanikiwi"},{"SurahNumber":10,"VerseNumber":78,"Text":"Wakasema: Je! Umetujia ili utuachishe tuliyo wakuta nayo baba zetu, na mpate nyinyi wawili ukubwa katika nchi? Wala sisi hatukuaminini nyinyi"},{"SurahNumber":10,"VerseNumber":79,"Text":"Na Firauni akasema: Nileteeni kila mchawi mjuzi"},{"SurahNumber":10,"VerseNumber":80,"Text":"Basi walipo kuja wachawi, Musa aliwaambia: Tupeni mnavyo tupa"},{"SurahNumber":10,"VerseNumber":81,"Text":"Walipo tupa, Musa alisema: Mliyo leta ni uchawi. Hakika Mwenyezi Mungu haitengenezi kazi ya waharibifu"},{"SurahNumber":10,"VerseNumber":82,"Text":"Na Mwenyezi Mungu huhakikisha Haki kwa maneno yake, hata wanga chukia wakosefu"},{"SurahNumber":10,"VerseNumber":83,"Text":"Basi hawakumuamini Musa isipo kuwa baadhi ya vijana vya kaumu yake, kwa kumwogopa Firauni na wakuu wao wasiwatese. Kwani hakika Firauni alikuwa jeuri katika nchi. Na kwa yakini alikuwa miongoni mwa walio pita kiasi"},{"SurahNumber":10,"VerseNumber":84,"Text":"Na Musa alisema: Enyi watu wangu! Ikiwa nyinyi mmemuamini Mwenyezi Mungu, basi mtegemeeni Yeye, ikiwa nyinyi ni Waislamu"},{"SurahNumber":10,"VerseNumber":85,"Text":"Wakasema: Tunamtegemea Mwenyezi Mungu. Ewe Mola wetu Mlezi! Usitufanye wenye kutiwa misukosuko na hao watu madhaalimu"},{"SurahNumber":10,"VerseNumber":86,"Text":"Na utuokoe kwa rehema yako na watu makafiri"},{"SurahNumber":10,"VerseNumber":87,"Text":"Na tukampelekea Musa na ndugu yake wahyi huu: Watengenezeeni majumba watu wenu katika Misri na zifanyeni nyumba zenu ndio mwahali mwa ibada, na mshike Sala, na wabashirie Waumini"},{"SurahNumber":10,"VerseNumber":88,"Text":"Na Musa akasema: Mola wetu Mlezi! Hakika wewe umempa Firauni na wakuu wake mapambo na mali katika maisha ya dunia. Hivyo wanapoteza watu na Njia yako. Mola wetu Mlezi! Yafutilie mbali mali yao na zifunge nyoyo zao, wasiamini mpaka waione adhabu chungu"},{"SurahNumber":10,"VerseNumber":89,"Text":"Mwenyezi Mungu akasema: Maombi yenu yamekubaliwa. Basi simameni sawa sawa, wala msifuate njia za wale wasio jua"}]}