{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":27,"VerseNumber":82,"Text":"Laen awak nyoe nyang peubuet salah ‘Oh troh putosan ateueh awak nyoe Teubiet lam bumoe makhluk Allah Saboh binatang Kamoe peuteubiet Teuma jimarit laju jipeugah Soe nyang han yakin dum manusia Nyang han peucaya keu ayat Allah"},{"SurahNumber":27,"VerseNumber":83,"Text":"Uroe nyan teuma Kamoe peusapat Bak jeuep-jeuep ummat saboh parikah Nyang peugah sulet dum ayat Kamoe Bandum awak nyoe akan geupisah"},{"SurahNumber":27,"VerseNumber":84,"Text":"Geukheun treuk bak jih ‘oh troh dum keunoe Peue ayat Kamoe kakheun beurakah Kapeugah sulet ‘eleumeekeuh tan Pakon jeuet meunan bandum kapeugah Peue sit kapubuet teuma uroejeh"},{"SurahNumber":27,"VerseNumber":85,"Text":"Teuma bandum jih ka abeh kisah Putosan ka na han jeuet marit le Dilee jih sabe lalem that leupah"},{"SurahNumber":27,"VerseNumber":86,"Text":"Han jieu malam Kamoe bri teunang Jeuet ji-eh seunang jipiyoh payah Meupeujeuet uroe watee keurija Taeu jeuep banda peungeuh trang leupah Atra nyan bandum sit jeuet keu tanda Keu kaom nyang na iman keu Allah"},{"SurahNumber":27,"VerseNumber":87,"Text":"Uroe nyan geuyup ngon sangkai kala Teukeujet lanja dum hamba Allah Nyang na di langet got nyang di bumoe Meulengkan soe-soe nyang kheundak Allah Keudeh bak Tuhan bandum jiteuka Teukui dum rata han sapeue peugah"},{"SurahNumber":27,"VerseNumber":88,"Text":"Taeu dum gunong tasangka teutap Jijak dum meuhat sit bagah-bagah Bagah that jijak saban ngon awan Peuneujeuet Tuhan ‘ajib that leupah Watee Neupeujeuet dum beurangkapeue Leungkap that dumpeue hana meusalah Keubit sit Tuhan dumpeue Neumaklum Buet gata bandum Neuteupeue sudah"},{"SurahNumber":27,"VerseNumber":89,"Text":"Soe nyang pubuet got balasan pih got Leubeh that lom got watee geubalah Watee teukeujet ‘oh troh uroe nyan Ureueng nyoe aman teunang sileupah"},{"SurahNumber":27,"VerseNumber":90,"Text":"Nyang pubuet jeuheut teuma yoh dilee Geupeugom ulee lam apui mirah Muka geugom dalam nuraka Lagee keurija meunan geubalah"},{"SurahNumber":27,"VerseNumber":91,"Text":"Dilee nyoe geuyue lon seumah Tuhan Nyang Po bandum nyan takalon luah Nyang Po nanggroe nyoe nanggroe nyang suci Mulya that lagi nanggroe meutuah Laen dum teuma bandum peukara Allah Taʻala milek nyang sah Dilee nyoe Neuyue beu lon peujok droe Islam jinoe mangat bek salah"},{"SurahNumber":27,"VerseNumber":92,"Text":"Lom pih Qur’an Neuyue lon baca Keu manusia nyang na hidayah Nyang puebuet lagee peutunyok Tuhan Keu droe ureueng nyan teurimong balah Takheun lom teuma bak ureueng sisat Lon nyoe peuingat mantong bek salah"},{"SurahNumber":27,"VerseNumber":93,"Text":"Takheun lom pujoe bandum keu Tuhan Dum ayat Tuhan sit Neupeuleumah Akan Neupeudeuh bandum bak gata Tateupeue sigra hana meuilah Po gata hantom lale meu siat Buet gata meuhat Neungieng le Allah f Al-QASHASH (KISAH) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"},{"SurahNumber":28,"VerseNumber":1,"Text":"Tha Sin Mim Tuhan nyang teupeue meukeusud ayat Sabab Hadharat hana Neupeugah"},{"SurahNumber":28,"VerseNumber":2,"Text":"Nyankeuh dum ayat di dalam kitab Nyata ngon trang that hana meusalah"},{"SurahNumber":28,"VerseNumber":3,"Text":"Kamoe baca nyan u ateueh gata Pakriban haba Musa meutuah Deungon Peuraʻeun haba riwayat Haba beuna that raya phaedah Jeuet keu peuingat keu kaom mukmin Nyang ka meuiman keupada Allah"},{"SurahNumber":28,"VerseNumber":4,"Text":"Keubit Peuraʻeun leupah teukabo Hana jichukor meu bube seupah Ahli nanggroe di dalam bumoe Bandum meupaloe jipeucah-peucah Saboh golongan jijaga keubit Bandum aneukmiet mate meudarah Abeh dum jisie aneukmiet agam Aneuk nyang inong mantong jikeubah Keubit Peuraʻeun leupah that jeuheut"},{"SurahNumber":28,"VerseNumber":5,"Text":"Kamoe meukeusud meukeumeung peugah Kamoe bri nikmat keu kaom leumoh Bek le that mehmoh sabe jijajah Jeuet keu peumimpin teuma awak nyoe Pusaka dum nyoe keu jih Meukeubah"},{"SurahNumber":28,"VerseNumber":6,"Text":"Kamoe peujeuet jih teuma nyang teuga Jimat kuasa di bumoe Allah Kamoe peuleumah ubak Peuraʻeun Peue nyang Kamoe kheun beuna that leupah L Peuraʻeun Haman deungon tentra jih Yo that bandum jih meubalek ulah Peue nyang ditakot jinoe ka teuka Jinoe nyang teuga ureueng jih jajah"},{"SurahNumber":28,"VerseNumber":7,"Text":"Ubak ma Musa Kamoe bri wahi a Susu beu tabri keu aneuk lidah Meunyo cit gata meunyum teumakot Tatiek u laot jih nyan takeubah Dalam krueng raya jih tapeuhanyot Bek le teumakot bek gata sosah Kamoe peuwoe jih teuma bak gata Jeuet meubahgia jih Rasulullah"},{"SurahNumber":28,"VerseNumber":8,"Text":"Ahli Peuraʻeun nyang cok aneuk nyan Keu musoh nyan teuma jikeubah Dudoe jih sosah ngon musoh jih nyan Peuraʻeun yoh nyan keubit that salah Deungon tentra pih bandum saban"},{"SurahNumber":28,"VerseNumber":9,"Text":"Peurumoh jih nyan teuma geupeugah Inong Peuraʻeun geukheun ubak jih Beu got tagaseh nyan aneuk lidah Boh ate tanyoe lon deungon gata Bek na elanya jih nyan takeubah Tatueng keu aneuk jih le geutanyoe Meuhat jih dudoe raya phaedah Hana jiteupeue pakriban dudoe"},{"SurahNumber":28,"VerseNumber":10,"Text":"Ma Musa jinoe teuma lam sosah Sang-sang boh ate hana le meuwoe Karab meupaloe geumeung jak peugah O Adak kon gopnyan Kamoe peuteunang Lam ate gopnyan mangat bek sosah Mangat jeuet gopnyan ureueng meuiman"},{"SurahNumber":28,"VerseNumber":11,"Text":"Geukheun le gopnyan teuma geupeugah Chedara Musa sidroe nyang inong Bak jih nyan geukheun le ma meutuah Kaseutot jih nyan beu jioh kadong Ho jiba jih nyan teuma kapeugah Teuma jijak treuk jikalon ligat Hana soe lihat aneuk meutuah"}]}