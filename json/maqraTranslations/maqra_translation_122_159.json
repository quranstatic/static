{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":99,"Text":"و (در آن روز) آنان را رها کنیم، تا موج‌آسا بعضی با بعضی دیگر درآمیزند، و در صور [:بوق جان‌افزا] دمیده شود. پس همه‌ی آنها را گرد (هم) آوریم"},{"SurahNumber":18,"VerseNumber":100,"Text":"و آن روز، جهنم را آشکارا به کافران بنمایانیم"},{"SurahNumber":18,"VerseNumber":101,"Text":"(به) همانان که چشمان (بصیرت)شان از یاد من غرق در پرده‌ای (ضخیم) بود، و هرگز توان شنیدن (حق) را نداشتند"},{"SurahNumber":18,"VerseNumber":102,"Text":"آیا پس کسانی که کفر ورزیدند، پنداشتند که به جای من، بندگانم را سرپرست برگیرند؟ ما بی‌گمان جهنم را برای کافران آماده کرده‌ایم"},{"SurahNumber":18,"VerseNumber":103,"Text":"بگو: «آیا شما را از زیانکارترین مردم آگاه گردانیم‌؟»"},{"SurahNumber":18,"VerseNumber":104,"Text":"کسانی که کوشش‌شان در (ژرفای) زندگی دنیا گم گشته، حال آنکه می‌پندارند کاری خوب انجام می‌دهند"},{"SurahNumber":18,"VerseNumber":105,"Text":"ایشان کسانی‌اند که آیات پروردگارشان و لقای او را انکار کردند؛ در نتیجه اعمالشان تباه گردید. پس روز قیامت برایشان هیچ وزنی (:میزانی) به پا نخواهیم داشت"},{"SurahNumber":18,"VerseNumber":106,"Text":"این (جهنم) سزای آنان است، در پیامد (اینکه) کافر شدند، و آیات من و پیامبرانم را به مسخره گرفتند"},{"SurahNumber":18,"VerseNumber":107,"Text":"بی‌گمان کسانی که ایمان آورده و کارهای شایسته‌(ی ایمان) کردند، باغ‌های سردرهم فردوس جایگاه پذیرایی آنان بوده است"},{"SurahNumber":18,"VerseNumber":108,"Text":"جاودانه در آن خواهند بود (و) از آنجا درخواست انتقال و تحولی (به جایی دیگر) نکنند"},{"SurahNumber":18,"VerseNumber":109,"Text":"بگو: «اگر دریا برای نبشتن کلمات پروردگارم مرکّب بود، پیش از آنکه کلمات پروردگارم پایان پذیرد، بی‌گمان دریا پایان می‌یافت هر چند نظیرش را به مدد(ش) بیاوریم.»"},{"SurahNumber":18,"VerseNumber":110,"Text":"بگو: «من تنها بشری همانند شمایم. (اما) به من وحی می‌شود که خدای شما خدایی یگانه است. پس هر کس به لقای پروردگار خود امید دارد، باید کاری شایسته کند و هیچ کس را، در پرستش پروردگارش (با او) شریک نسازد.»"},{"SurahNumber":19,"VerseNumber":1,"Text":"کهیعص‌"},{"SurahNumber":19,"VerseNumber":2,"Text":"(این) یادی است از رحمت پروردگارت، بنده‌اش زکریا را"},{"SurahNumber":19,"VerseNumber":3,"Text":"چون پروردگارش را ندا (و آوا)یی پنهانی در داد"},{"SurahNumber":19,"VerseNumber":4,"Text":"گفت: «پروردگارم! من استخوانم به‌راستی سست گردیده و (موی) سرم از پیری شعله‌ور (و سپید) شده. پروردگارم! من هرگز به درخواست (از) تو سنگدل نبوده‌ام.»"},{"SurahNumber":19,"VerseNumber":5,"Text":"«و بی‌گمان من از پی‌آمدگان پس از خودم بیم داشتم و زنم نازا بوده است. پس از جانب خودت ولیّ و دنباله‌روی (از رسالتم) بنه»"},{"SurahNumber":19,"VerseNumber":6,"Text":"«(که) از من ارث برد و از خاندان یعقوب (نیز) ارث برد. و پروردگارم! او را پسندیده(ی خود) گردان. »"},{"SurahNumber":19,"VerseNumber":7,"Text":"(خدا فرمود:) «زکریا! ما همانا به پسری - که نامش یحیی است - مژده‌ات می‌دهیم (که) از پیش همنامی برایش قرار ندادیم.»"},{"SurahNumber":19,"VerseNumber":8,"Text":"گفت: «پروردگارم! چه زمانی (و چگونه) مرا پسری خواهد بود؟ حال آنکه زنم نازا بوده، و من از سالخوردگی به‌راستی به ناتوانی و ناچاری رسیده‌ام‌؟»"},{"SurahNumber":19,"VerseNumber":9,"Text":"(خدا) فرمود: « (فرمان) چنان است. پروردگارت گفت که این (کار) بر من آسان است. و همانا تو را از پیش آفریدم حال آنکه چیزی نبودی.»"},{"SurahNumber":19,"VerseNumber":10,"Text":"گفت: «پروردگارم! نشانه‌ای برایم بنه‌.» فرمود: «نشانه‌ی تو این است که سه شب -حال آنکه سلامتی- با مردم سخن نگویی.»"},{"SurahNumber":19,"VerseNumber":11,"Text":"پس، از محراب بر قوم خویش در آمد، و ایشان را رمز داد که: «صبح و شام به نیایش (خدا) بپردازید.»"},{"SurahNumber":19,"VerseNumber":12,"Text":"(به یحیی وحی شد:) «‌یحیی! (آن) کتاب (وحیانی) را با نیرویی (فزاینده) برگیر.» و در حال کودکی حکم (رسالتی را) به او دادیم"},{"SurahNumber":19,"VerseNumber":13,"Text":"و (نیز) از جانب ویژه‌ی خود، مهربانی و پاکی را (به او دادیم) و او پرهیزگار بوده است"},{"SurahNumber":19,"VerseNumber":14,"Text":"و با پدر و مادر خود نیک‌رفتار بود و زورگویی نافرمان نبود"},{"SurahNumber":19,"VerseNumber":15,"Text":"و درودی (شایسته) بر اوست، روزی که زاده شد، و روزی که می‌میرد، و روزی (هم) - در حالی‌که زنده است - برای رستاخیز برانگیخته می‌شود"},{"SurahNumber":19,"VerseNumber":16,"Text":"و درکتاب، مریم را یاد کن، چون از کسانِ خود، به مکانی شرقی، به کناری افکنده شد"},{"SurahNumber":19,"VerseNumber":17,"Text":"پس پرده‌ای میان خود و آنان برگرفت، تا روح ویژه‌ی خودمان [:جبرئیل] را سوی او فرستادیم. پس برای مریم به چهره‌ی بشری خوش‌اندام نمایان شد"},{"SurahNumber":19,"VerseNumber":18,"Text":"(مریم) گفت: «اگر پرهیزگار بوده‌ای، به‌راستی من از تو به خدای رحمتگر بر آفریدگان پناه می‌برم.»"},{"SurahNumber":19,"VerseNumber":19,"Text":"گفت: «من - تنها - فرستاده‌ی پروردگار تو هستم، برای اینکه برایت پسری پاک ببخشایم.»"},{"SurahNumber":19,"VerseNumber":20,"Text":"(مریم) گفت: «کی و کجا مرا پسری باشد، حال آنکه بشری با من تماس نگرفته و ناپاک (هم) نبوده‌ام‌؟»"},{"SurahNumber":19,"VerseNumber":21,"Text":"(جبرئیل) گفت: « (فرمان) چنان است - پروردگارت گفته که آن بر من آسان است- و تا او را نشانه‌ای برای مردمان، و رحمتی از جانب خودمان قرار دهیم و (این) کاری گذرا بوده است.»"}]}