{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":68,"VerseNumber":1,"Text":"Nuuni Ndahiye ikaramu n’ibyo (abamalayika n’abantu) bandika"},{"SurahNumber":68,"VerseNumber":2,"Text":"Ku bw’ingabire za Nyagasani wawe (z’ubutumwa wahawe), ntabwo wowe (Muhamadi) uri umusazi"},{"SurahNumber":68,"VerseNumber":3,"Text":"Kandi mu by’ukuri uzahabwa ibihembo bidashira (ku bw’ingorane uhura na zo)"},{"SurahNumber":68,"VerseNumber":4,"Text":"Rwose mu by’ukuri ufite ubupfura buhambaye"},{"SurahNumber":68,"VerseNumber":5,"Text":"Bityo vuba aha bidatinze uzabona, n’abo (abahakanyi) babone"},{"SurahNumber":68,"VerseNumber":6,"Text":"Umusazi muri mwe (uwo ari we)"},{"SurahNumber":68,"VerseNumber":7,"Text":"Mu by’ukuri Nyagasani wawe ni We uzi neza uwayobye inzira ye, kandi ni na We uzi neza abayobotse"},{"SurahNumber":68,"VerseNumber":8,"Text":"Bityo, ntukumvire abahinyura"},{"SurahNumber":68,"VerseNumber":9,"Text":"Bifuje ko waborohera (ukabakorera ibyo bashaka) na bo bakakorohera (ntibakurwanye)"},{"SurahNumber":68,"VerseNumber":10,"Text":"Kandi ntukumvire buri (muntu) urahira kenshi unasuzuguritse"},{"SurahNumber":68,"VerseNumber":11,"Text":"Umuneguzi wa cyane, unabunza amagambo (agenda asebanya)"},{"SurahNumber":68,"VerseNumber":12,"Text":"Ubuza ibyiza, urengera, umunyacyaha"},{"SurahNumber":68,"VerseNumber":13,"Text":"Uw’umutima winangiye, hejuru y’ibyo akaba ari ikinyendaro (atazwi inkomoko ye kwa se)"},{"SurahNumber":68,"VerseNumber":14,"Text":"Yitwaza ko afite umutungo mwinshi n’urubyaro (rwinshi)"},{"SurahNumber":68,"VerseNumber":15,"Text":"Iyo asomewe amagambo yacu, aravuga ati “Ni inkuru z’abo hambere.”"},{"SurahNumber":68,"VerseNumber":16,"Text":"Tuzamushyiraho ikimenyetso ku mutonzi (ku zuru rye)"},{"SurahNumber":68,"VerseNumber":17,"Text":"Mu by’ukuri (abantu b’i Maka), twarabagerageje nk’uko twagerageje abantu bari bafite umurima ubwo barahiraga ko rwose bawusarura mu rukerera"},{"SurahNumber":68,"VerseNumber":18,"Text":"Ariko ntibavuze (In-sha-Allah, Imana nibishaka)"},{"SurahNumber":68,"VerseNumber":19,"Text":"Bityo, ikiza (inkongi y’umuriro) giturutse kwa Nyagasani wawe kirawugota, mu gihe bo bari baryamye"},{"SurahNumber":68,"VerseNumber":20,"Text":"(Umurima wabo) uhinduka nk’uruhira"},{"SurahNumber":68,"VerseNumber":21,"Text":"Nuko bucyeye barahamagarana"},{"SurahNumber":68,"VerseNumber":22,"Text":"Bagira bati “Nimuzindukire mu murima wanyu niba mugikomeje umugambi wo kuwusarura. ”"},{"SurahNumber":68,"VerseNumber":23,"Text":"Nuko bagenda bongorerana"},{"SurahNumber":68,"VerseNumber":24,"Text":"(Bagira bati) “Uyu munsi ntihagire umukene n’umwe uwubinjiranamo (umurima)"},{"SurahNumber":68,"VerseNumber":25,"Text":"Nuko bazinduka baganayo (mu murima wabo) biyumvamo ubushobozi (bwo kwima abakene)"},{"SurahNumber":68,"VerseNumber":26,"Text":"Maze bawubonye baravuga bati “Mu by’ukuri twayobye (inzira)!”"},{"SurahNumber":68,"VerseNumber":27,"Text":"Ahubwo twimwe (umusaruro wawo kubera umugambi wacu mubi wo kwima abakene)"},{"SurahNumber":68,"VerseNumber":28,"Text":"Ushyira mu gaciro muri bo aravuga ati “Sinari nababwiye ko iyo muza gusingiza (Allah mukanamushimira, mukanavuga muti: In-sha-Allah, mutari guhura n’ibi byago)?”"},{"SurahNumber":68,"VerseNumber":29,"Text":"Baravuga bati “Ubutagatifu ni ubwa Nyagasani wacu, mu by’ukuri twari inkozi z’ibibi!”"},{"SurahNumber":68,"VerseNumber":30,"Text":"Nuko bamwe batangira guhindukirira abandi (bitana bamwana) bavebana"},{"SurahNumber":68,"VerseNumber":31,"Text":"Baravuga bati “Mbega ishyano tubonye! Mu by’ukuri twari abarengera (imbibi za Allah).”"},{"SurahNumber":68,"VerseNumber":32,"Text":"Hari ubwo Nyagasani wacu yadushumbusha (umurima) mwiza kuwuruta. Rwose twerekeje ibyifuzo byacu kwa Nyagasani wacu"},{"SurahNumber":68,"VerseNumber":33,"Text":"Uko ni ko ibihano (bya Allah ku isi) bimera! Ariko ibihano byo ku munsi w’imperuka birahambaye cyane, iyaba bari babizi"},{"SurahNumber":68,"VerseNumber":34,"Text":"Mu by’ukuri abagandukira (Allah) bazagororerwa Ijuru ryuje ingabire kwa Nyagasani wabo"},{"SurahNumber":68,"VerseNumber":35,"Text":"Ese abicisha bugufi imbere ya Allah (Abayisilamu) twabafata kimwe n’inkozi z’ibibi"},{"SurahNumber":68,"VerseNumber":36,"Text":"Ese mwabaye mute? Mubona ibintu mute"},{"SurahNumber":68,"VerseNumber":37,"Text":"Cyangwa mwaba mufite igitabo musomamo (ko abicisha bugufi ari kimwe n’inkozi z’ibibi)"},{"SurahNumber":68,"VerseNumber":38,"Text":"Mu by’ukuri mukaba mufitemo (muri icyo gitabo) aho mukura ibyo"},{"SurahNumber":68,"VerseNumber":39,"Text":"Cyangwa mudufiteho amasezerano ntakuka afite agaciro kugeza ku munsi w’imperuka yo kuzabona ibyo mwifuza"},{"SurahNumber":68,"VerseNumber":40,"Text":"Babaze (yewe Muhamadi) uti “Ni nde muri bo wabyishingira (akabibera umuhamya)?”"},{"SurahNumber":68,"VerseNumber":41,"Text":"Cyangwa se (abahakanyi) baba bafite ibigirwamana (bizabafasha ku munsi w’imperuka)? Ngaho nibazane ibyo bigirwamana byabo niba ari abanyakuri"},{"SurahNumber":68,"VerseNumber":42,"Text":"(Ibuka) umunsi (ibintu bizaba bikomeye kandi biteye ubwoba), ubwo igice cyo hepfo cy’ukuguru (kwa Allah) kizagaragarizwa (ibiremwa), nuko (abahakanyi) bagahamagarirwa kubamira (Allah) ariko ntibabishobore"},{"SurahNumber":68,"VerseNumber":43,"Text":"Bazaba bubitse amaso (kubera ikimwaro), batwikiriwe n’ugusuzugurika. Nyamara bajyaga bahamagarirwa kubamira Allah ari bazima (ntibabikore kubera ubwibone)"},{"SurahNumber":68,"VerseNumber":44,"Text":"Bityo, (yewe Muhamadi) ndekera uwo ari we wese uhinyura iyi nkuru (Qur’an). Rwose (abo bayihinyura) tuzabatwara buhoro buhoro (tubaganisha mu bihano) mu buryo batazi"},{"SurahNumber":68,"VerseNumber":45,"Text":"Nzanabaha igihe (bibwire ko batazahanwa); mu by’ukuri imigambi yanjye irakomeye"},{"SurahNumber":68,"VerseNumber":46,"Text":"Cyangwa (bibwira ko wowe Muhamadi) ubasaba igihembo, none bakaba baremererwa n’ubwishyu"},{"SurahNumber":68,"VerseNumber":47,"Text":"Ahubwo se bibwira ko bazi ibitagaragara, bakaba babishingiraho bandika (ibyo bishakiye, badakeneye ibyo ubabwira)"},{"SurahNumber":68,"VerseNumber":48,"Text":"Bityo (yewe Muhamadi), ihanganire itegeko rya Nyagasani wawe, kandi ntube nk’umwe wamizwe n’ifi (Umuhanuzi Yunusu) ubwo yadutakambiraga n’agahinda kenshi"},{"SurahNumber":68,"VerseNumber":49,"Text":"Iyo bitaza kuba ingabire iturutse kwa Nyagasani we yamugezeho, (ifi) yari kumuruka ku musenyi wo ku nkombe kandi umugayo umuriho"},{"SurahNumber":68,"VerseNumber":50,"Text":"Nuko Nyagasani we aramutoranya, maze amushyira mu ntungane"},{"SurahNumber":68,"VerseNumber":51,"Text":"Kandi iyo abahakanye bumvise urwibutso (Qur’an), bakurebesha indoro ikomeye, bifuza ko wagwa igihunga kugira ngo bavuge bati “Rwose ni umusazi.”"},{"SurahNumber":68,"VerseNumber":52,"Text":"Kandi (Qur’an) nta kindi iri cyo usibye kuba ari urwibutso ku biremwa byose"}]}