{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":2,"VerseNumber":106,"Text":"Koji god ajet promijenimo, ili ga zaboravu prepustimo, Mi bolji od njega ili sličan njemu donesemo. Zar ti ne znaš da Allah nad svime ima moć"},{"SurahNumber":2,"VerseNumber":107,"Text":"Zar ti ne znaš da Allahu pripada vlast i na nebesima i na Zemlji i da, osim Allaha, ni zaštitnika ni pomagača nemate"},{"SurahNumber":2,"VerseNumber":108,"Text":"Zar da tražite od svog poslanika, kao što su prije od Musaa tražili?! A ko vjerovanje zamijeni nevjerovanjem, taj je s Pravog puta zalutao"},{"SurahNumber":2,"VerseNumber":109,"Text":"Mnogi sljedbenici Knjige voljeli bi, iz lične zlobe svoje, da vas, nakon vašeg vjerovanja, vrate u nevjernike, nakon što im je Istina jasnom postala. Ali, vi oprostite i preko toga pređite, dok Allah Svoju odluku ne donese. Allah, doista, nad svime ima moć"},{"SurahNumber":2,"VerseNumber":110,"Text":"I namaz obavljajte i zekat dajite, a dobro koje za sebe date, naći ćete kod Allaha. Allah, doista, dobro vidi šta vi radite"},{"SurahNumber":2,"VerseNumber":111,"Text":"Oni govore: \"U Džennet neće ući niko osim onoga ko bude židov ili kršćanin!\" To su puste želje njihove. Reci: \"Dajte svoj dokaz, ako istinu govorite"},{"SurahNumber":2,"VerseNumber":112,"Text":"A nije tako! Onome ko se bude Allahu predao i usto dobra djela činio, pripada nagrada kod Gospodara njegova; takvi se neće ničega bojati, niti će za bilo čim tugovati"},{"SurahNumber":2,"VerseNumber":113,"Text":"Židovi govore: \"Kršćani nisu ni na čemu!\",\" a kršćani kažu: \"Židovi nisu ni na čemu!\", a oni Knjigu čitaju. Tako gotovo istim riječima govore oni koji ne znaju. Allah će im na Kijametskom danu presuditi u onome o čemu su se razilazili"},{"SurahNumber":2,"VerseNumber":114,"Text":"Ima li većeg zulumćara od onoga koji brani da se u Allahovim mesdžidima ime Njegovo spominje i koji radi na tome da se oni opustoše?! Takvi bi trebalo da u njih samo sa strahom ulaze. Oni će na ovome svijetu poniženje doživjeti, a na drugom ih čeka kazna velika"},{"SurahNumber":2,"VerseNumber":115,"Text":"Allahu pripadaju i istok i zapad; kuda god se okrenete, tamo je Allahovo lice. Allah je, doista, neizmjerno darežljiv i Sveznajući"},{"SurahNumber":2,"VerseNumber":116,"Text":"Nevjernici govore: \"Allah je sebi dijete uzeo.\" Uzvišen neka je On! Naprotiv, Njemu pripada sve što je na nebesima i na Zemlji i Njemu se sve pokorava"},{"SurahNumber":2,"VerseNumber":117,"Text":"On je Stvoritelj nebesa i Zemlje, a kada nešto odredi, On samo kaže: \"Budi!\" - i to biva"},{"SurahNumber":2,"VerseNumber":118,"Text":"A oni koji ne znaju, govore: \"Trebalo bi da Allah s nama razgovara, ili da nam kakav dokaz dođe!\" Tako su gotovo istim riječima govorili i oni prije njih; srca su im slična! A Mi dokaze objašnjavamo ljudima koji čvrsto vjeruju"},{"SurahNumber":2,"VerseNumber":119,"Text":"Mi smo te, zaista, poslali s Istinom, kao obveseljitelja i upozoritelja, a ti nećeš biti pitan za one koji će u Džehennemu biti"},{"SurahNumber":2,"VerseNumber":120,"Text":"Ni židovi, ni kršćani neće biti tobom zadovoljni sve dok ne budeš slijedio vjeru njihovu. Reci: \"Allahova Uputa jeste Prava uputa!\" A ako bi se ti poveo za željama njihovim, nakon znanja koje si dobio, od Allaha te niko ne bi mogao zaštititi, niti pomoći ti"},{"SurahNumber":2,"VerseNumber":121,"Text":"Oni kojima smo objavili Knjigu, pa je čitaju onako kako treba, to su oni koji u nju vjeruju. A oni koji u nju ne budu vjerovali, to su sigurni gubitnici"},{"SurahNumber":2,"VerseNumber":122,"Text":"O sinovi Israilovi, sjetite se blagodati Mojih koje sam vam darovao, i da sam vas nad drugim svjetovima bio odlikovao"},{"SurahNumber":2,"VerseNumber":123,"Text":"I bojte se Dana kada niko ni za koga neće moći ništa učiniti, kada se ni od koga otkup neće primiti, kada nikome zagovor neće koristiti i kada im niko neće pomoći"}]}