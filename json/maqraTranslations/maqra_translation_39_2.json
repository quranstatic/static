{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":4,"VerseNumber":114,"Text":"Hana roe nyang got nyang jimeus‘ah-s‘ah Hana nyang leumah laen bak salah Meulengkan ureueng nyang s‘ah buet nyang go Geuyue beu le that tabri seudeukah Geuyue lom pubuet nyang keubajikan Ngon perdamaian bek meuparikah Soe nyang pubuet nyan karena Tuhan Pahla keu jih nyan raya that leupah Akan Kamoe bri pahla raya that Uleh Hadharat meunan Neupeugah"},{"SurahNumber":4,"VerseNumber":115,"Text":"Soe-soe nyang teuntang keu Rasul Tuhan Padahai ka trang beuna risalah Ka trang jiteupue atra nyan beuna Jiikot teuma jalan nyang salah Han jitueng jalan ureueng meuiman Kamoe bri jih nyan peue jipeurintah Teuma meunyo ka cukop jih seunang Dalam jahannam Kamoe tiek bagah Teumpat paleng brok nyan keuh jahannam Jeut keu makanan nuraka juah"},{"SurahNumber":4,"VerseNumber":116,"Text":"Han Neupeuampon uleh Hadharat f Tapeucharikat laen ngon Allah Dacha nyang laen bandum Neuampon Soe nyang h‘eut Tuhan Neuampon bagah Nyang peucharikat laen ngon Tuhan Sisat that jih nyan jioh sileupah"},{"SurahNumber":4,"VerseNumber":117,"Text":"Nyang jiseumah nyan inong berhala Chetan ceulaka nyang peugot ulah Cit kon peue laen nyang jiseumah nyan Bandum buet chetan nyang laknat Allah"},{"SurahNumber":4,"VerseNumber":118,"Text":"Cit ka Neulaknat jih nyan le Tuhan Jikheun meunoe ban teuma jipeugah Lon cok hamba Droeneuh wahe Tuhan Saboh bagian nyang ek lon papah Deungon izin Droeneuh hai Hadharat"},{"SurahNumber":4,"VerseNumber":119,"Text":"Lon meungpeusisat jih nyan bak salah Lon meungpeuleumah dum angan-angan Bek jijak keunan bak jalan Allah Lon yue koh bak jih geulinyueng unta Jipubuet sigra hana meuubah Keubeu ngon leumo kameng keubiri Meunan cit lagi geulinyueng jiplah Lon yue ubah dum peuneujeut Tuhan Jipubuet rijang hana meuilah Teuma barangsoe jipeujeut chetan Keu wali jih nyan rugoe that leupah"},{"SurahNumber":4,"VerseNumber":120,"Text":"Cit jimeujanji dum macam-macam Ngon angan-angan dum jipeuleumah Chetan meujanji cit han jeut tamat Jitipee meuhat peue nyang jipeugah"},{"SurahNumber":4,"VerseNumber":121,"Text":"Teumpat awak nyan meuhat jahannam € Geutiek dum keunan lam apui mirah Hana le jalan teubiet di sinan"},{"SurahNumber":4,"VerseNumber":122,"Text":"Ureueng meuiman teuma meutuah Lom pih geupubuet amai nyang saleh Kamoe bri leubeh teumpat nyang indah Kamoe peutamong dalam churuga Di yup churuga ie krueng dum boh bah Keukai geuh sinan silama-lama Janji sibeuna Neubri le Allah p f Soe teuma laen nyang leubeh beuna Meunyo kon teuma narit Potallah"},{"SurahNumber":4,"VerseNumber":123,"Text":"Kon ban taangan le bandum gata Bandum hana sa meukeusud Allah Kon ban jiangan le ahli kitab Nyang pubuet jeuheut meuhat Neubalah Hana walijih hana soe tulong Hana nyang laen meunyo kon Allah"},{"SurahNumber":4,"VerseNumber":124,"Text":"Teuma barangsoe jipubuet buet got Iman pih kuat di jih keu Allah Agam ngon inong bandum pih saban Tamong u dalam churuga indah Han geuelanya jih pih meubacut"},{"SurahNumber":4,"VerseNumber":125,"Text":"Soe nyang leubeh got tacuba peugah Na nyang leubeh got dalam agama Nibak soe nyang na harap keu Allah Jihadap muka sabe bak Tuhan Peujok droe keunan nyang got sileupah Lom pih jiikot agama nenek Ibrahim Nabi nyang gleh that leupah Nabi Ibrahim Neucok le Tuhan Neutueng keu rakan ureueng meutuah"},{"SurahNumber":4,"VerseNumber":126,"Text":"Dum asoe langet ngon asoe bumoe Bandum atranyoe milek Potallah Teuma di Tuhan dumpeue Neuteupue Hana meusapeue pih na meuilah"},{"SurahNumber":4,"VerseNumber":127,"Text":"Jitanyong hukom teuma bak gata Teuntang wanita pakriban ulah Takheun bak Tuhan hukom nyan cit na Cit jeut tabaca lam kitab Allah Yatim wanita nyang hana tabri Peue nyang Neuyue bri keu jih le Allah Meunapsu gata meukawen ngon jih Hana Majeulih tatheun napakah Meunan pih aneuk nyang leumoh-leumoh Bek tapeusingoh tahiroe bagah Keu aneuk yatim gata beu ade Meunan keuh sabe Neuyue le Allah Tapubuet nyang got ngon niet beu jroh that Neuteupue that-that bandum le Allah"},{"SurahNumber":4,"VerseNumber":128,"Text":"Meunyo wanita takot keu lakoe Jih sabe paloe jipubuet salah Got pih teumakot lakoe han jiwoe Tinggai jih sidroe di dalam susah Nyan jimeudame jih nyan bandua Meurela-rela kadang na leupah Beuthat lam ate han jitem rela Tabiat jiwa cit kriet sileupah Teuma meu tatem meujroh ngon takwa Allah Taʻala maklum that leupah"},{"SurahNumber":4,"VerseNumber":129,"Text":"Han ek taade meu le peurumoh Beuthat beumeh-moh tamita hilah Teuma bek roe brat nyang nyoe tagaseh Tinggai treuk nyang jeh lam apoh-apah Lagee tagantung kon deungon taloe Meunan keuh bagoe inong takeubah Adak meu got buet lom tatakwa Allah taʻala Neugaseh leupah Keubit cit Tuhan Maha Pengampon Lagi pih Tuhan Maha Pemurah"},{"SurahNumber":4,"VerseNumber":130,"Text":"Meunyo jimeucre dua awaknyan Raseuki jih nyan cit na bak Allah Bandum raseuki ka Neuseudia Jih nyan bandua han jeut keu susah Luah that Tuhan ngon kaya raya Lom bijaksana areh that leupah"},{"SurahNumber":4,"VerseNumber":131,"Text":"Dum asoe langet ngon asoe bumoe Bandum atranyoe cit milek Allah 3 Ka Kamoe peusan bak ahli kitab Yoh dilee meuhat ka Kamoe peugah Yoh gohlom gata ka Kamoe peusan Gata pih meunan takwa keu Allah Meunyo takaphe nyan milek Tuhan Dum seukalian han ek tapeugah Peue nyang di langet peue nyang di bumoe Bandum atranyoe cit milek Allah Teuma cit kaya Tuhan han Padok Nyang hak tapujoe cit sidroe Allah"},{"SurahNumber":4,"VerseNumber":132,"Text":"Peue nyang di langet peue nyang di bumoe Bandum atranyoe cit milek Allah Teumpat peujok droe sep roe bak Tuhan"},{"SurahNumber":4,"VerseNumber":133,"Text":"Meu kheundak Tuhan gata dum sudah Neupinah gata hai manusia f Neumeung peuteuka laen kaphilah Neugantoe gata ngon ureueng laen Atra nyan Tuhan kuasa leupah"},{"SurahNumber":4,"VerseNumber":134,"Text":"Soe nyang meunapsu keu pahla donya Bandua cit na sideh bak Allah Pahla di donya pahla akhirat Soe nyang meuhajat cit ka Neukeubah Teuma bit Tuhan Neudeungo that-that d Dumpeue Neulihat beuna ngon salah"}]}