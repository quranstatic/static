{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":71,"Text":"Onlara Nuh'un haberini oku. Kavmine: \"Ey kavmim demişti, eğer benim kalkıp size Allah'ın ayetlerini hatırlatmam, size ağır geldiyse, o halde ben Allah'a dayandım, siz de ortaklarınızla beraber toplanıp yapacağınız işi kararlaştırın da işiniz başınıza dert olmasın. Sonra hükmünüzü bana uygulayın, bana hiç fırsat da vermeyin"},{"SurahNumber":10,"VerseNumber":72,"Text":"Eğer yüz çevirdiyseniz (neden?), ben sizden bir ücret istemedim ki! Benim ücretim, ancak Allah'ın üzerinedir. Bana müslümanlardan olmam emredilmiştir"},{"SurahNumber":10,"VerseNumber":73,"Text":"Yine de onu yalanladılar. Biz de onu ve gemide onunla beraber bulunanları kurtardık, onları egemen yaptık ve ayetlerimizi yalanlayanları da boğduk. Bak işte uyarıl(ıp da yola gelmey)enlerin sonu nice oldu"},{"SurahNumber":10,"VerseNumber":74,"Text":"Sonra onun ardından bir çok elçileri kavimlerine gönderdik; onlara; belgeler getirdiler. (Fakat onlar) önce yalanlamış oldukları şeye bir türlü inanmıyorlardı. İşte haddi aşanların kalblerini böyle mühürleriz"},{"SurahNumber":10,"VerseNumber":75,"Text":"Sonra onların ardından Musa ve Harun'u ayetlerimizle birlikte Fir'avn'a ve adamlarına gönderdik; böbürlendiler ve suç işleyen bir topluluk oldular"},{"SurahNumber":10,"VerseNumber":76,"Text":"Onlara katımızdan gerçek gelince: \"Bu, apaçık bir büyüdür.\" dediler"},{"SurahNumber":10,"VerseNumber":77,"Text":"Musa: \"Size gelen gerçek için böyle mi diyorsunuz? Büyü müdür bu? Halbuki büyücüler, iflah olmazlar!\" dedi"},{"SurahNumber":10,"VerseNumber":78,"Text":"Dediler ki: \"Sen bizi, babalarımızı üzerinde bulduğumuz şeyden çeviresin de yeryüzünde büyüklük yalnız ikinize kalsın diye mi geldin? Biz size inanacak değiliz"},{"SurahNumber":10,"VerseNumber":79,"Text":"Fir'avn: \"Bana bütün bilgili büyücüleri getirin.\" dedi"},{"SurahNumber":10,"VerseNumber":80,"Text":"Büyücüler gelince Musa onlara: \"Atacağınızı atın (hünerinizi gösterin).\" dedi"},{"SurahNumber":10,"VerseNumber":81,"Text":"Onlar (iplerini ve değneklerini atınca) Musa; \"Sizin getirdiğiniz şey, büyüdür, dedi. Allah, onu mutlaka boşa çıkaracaktır. Çünkü Allah bozguncuların işini düzeltmez"},{"SurahNumber":10,"VerseNumber":82,"Text":"Ve suçlular istemese de Allah, sözleriyle gerçeği ortaya çıkaracaktır"},{"SurahNumber":10,"VerseNumber":83,"Text":"Fir'avn'ın ve adamlarının, kendilerine kötülük yapmasından korktukları için kavminin içinde Musa'ya, yalnız genç bir kuşaktan başkası inanmadı. Çünkü Fir'avn, yeryüzünde çok ululanan ve çok aşırı gidenlerden idi"},{"SurahNumber":10,"VerseNumber":84,"Text":"Musa dedi ki: \"Ey kavmim, eğer Allah'a inandıysanız, gerçekten müslüman insanlar iseniz o'na dayanın"},{"SurahNumber":10,"VerseNumber":85,"Text":"Dediler ki: \"Allah'a dayandık, Rabbimiz bizi o zulmeden kavme fitne yapma (bizi onların işkencesiyle deneme)"},{"SurahNumber":10,"VerseNumber":86,"Text":"Acımanla bizi o inkarcı toplumdan kurtar"},{"SurahNumber":10,"VerseNumber":87,"Text":"Musa'ya ve kardeşine \"İkiniz kavminiz için Mısır'da evler hazırlayın (ey İsrail oğulları) evlerinizi karşı karşıya kurun, namaz kılın ve (ey Musa) mü'minleri müjdele\" diye vahyettik"},{"SurahNumber":10,"VerseNumber":88,"Text":"Musa: \"Rabbimiz dedi, sen Fir'avn'a ve adamlarına yakın hayatta süs ve nice mallar verdin. Rabbimiz, senin yolundan saptırsınlar diye mi? Rabbimiz, onların mallarını yok et, kalblerini sık ki, acı azabı görünceye kadar inanmasınlar"},{"SurahNumber":10,"VerseNumber":89,"Text":"(Allah): \"ikinizin du'ası kabul olundu, dedi, doğru olun, bilmezlerin yoluna uymayın"}]}