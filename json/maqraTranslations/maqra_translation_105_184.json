{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":15,"VerseNumber":1,"Text":"L̃.R. Waɗan can ãyoyin littãfi ne da abin karantãwa mai bayyanãwa"},{"SurahNumber":15,"VerseNumber":2,"Text":"Da yawa waɗanda suka kãfirta suke gũrin dã dai sun kasance Musulmi"},{"SurahNumber":15,"VerseNumber":3,"Text":"Ka bar su su ci kuma su ji dãdi, kuma gũri ya shagaltar da su, sa'an nan da sannu zã su sani"},{"SurahNumber":15,"VerseNumber":4,"Text":"Kuma ba Mu halakar da wata alƙarya ba fãce tanã da littafi sananne"},{"SurahNumber":15,"VerseNumber":5,"Text":"Wata al'umma bã ta gabãtar ajalinta, kuma bã zã su jinkirta ba"},{"SurahNumber":15,"VerseNumber":6,"Text":"Suka ce: \"Yã kai wanda aka saukar da Ambato (Alƙur'ãni) a kansa! Lalle ne kai, haƙĩƙa, mahaukaci ne"},{"SurahNumber":15,"VerseNumber":7,"Text":"Dõmin me bã zã ka zo mana da malã'ĩku ba idan ka kasance daga mãsu gaskiya"},{"SurahNumber":15,"VerseNumber":8,"Text":"Bã Mu sassaukar da malã'iku fãce da gaskiya,* bã zã su kasance, a wannan lõkacin, waɗanda ake yi wa jinkĩri ba"},{"SurahNumber":15,"VerseNumber":9,"Text":"Lalle Mũ ne, Muka saukar da Ambato (Alƙur'ãni), kuma lale Mũ, haƙĩƙa, Mãsu kiyayẽwane gare shi"},{"SurahNumber":15,"VerseNumber":10,"Text":"Kuma lalle ne, haƙĩƙa, Mun aika Manzanni a cikin ƙungiyõyin farko, gabãnin ka"},{"SurahNumber":15,"VerseNumber":11,"Text":"Kuma wani Manzo bã ya zuwa gare su fãce sun kasance sunã mãsu, izgili a gare shi"},{"SurahNumber":15,"VerseNumber":12,"Text":"Kamar wancan ne Muke shigar da shi* a cikin zukãtan mãsu laifi"},{"SurahNumber":15,"VerseNumber":13,"Text":"Bã su yin ĩmãni da shi,(4( kuma haƙĩƙa, hanyar mutãnen farko ta shige)"},{"SurahNumber":15,"VerseNumber":14,"Text":"Kuma dã Mun bũɗe wata ƙõfa daga sama a kansu har suka wuni a ciki sunã tãkãwa"},{"SurahNumber":15,"VerseNumber":15,"Text":"Lalle ne dã sun ce: \"Abin sani kawai, an rufe idãnuwanmu ne. Ã'a, mũ mutãne ne waɗanda aka sihirce"},{"SurahNumber":15,"VerseNumber":16,"Text":"Kuma lalle ne, haƙĩƙa Mun sanya waɗansu masaukai a, cikin sama, kuma Muka ƙawãta ta ga masu kallo"},{"SurahNumber":15,"VerseNumber":17,"Text":"Kuma Muka kiyãye ta daga dukan Shaiɗani wanda ake jĩfa"},{"SurahNumber":15,"VerseNumber":18,"Text":"Fãce wanda ya sãci saurãre sai wutar yũlã bayyananniya ta bĩ shi"},{"SurahNumber":15,"VerseNumber":19,"Text":"Kuma ƙasa Mun mĩkẽ ta kuma Mun jẽfa duwãtsu tabbatattu a cikinta kuma Mun tsirar a cikinta, daga dukan abu wanda ake aunãwa da sikẽli"},{"SurahNumber":15,"VerseNumber":20,"Text":"Kuma Muka sanyã muku, a cikinta, abũbuwan rãyuwã* da wanda ba ku zamã mãsu ciyarwa gare shi ba"},{"SurahNumber":15,"VerseNumber":21,"Text":"Kuma bãbu wani abu fãce a wurinMu, akwai taskõkĩnsa kuma ba Mu saukar da shi ba fãce kan gwargwado sananne"},{"SurahNumber":15,"VerseNumber":22,"Text":"Kuma Muka aika iskõki mãsu barbarar jũna sa'an nan Muka saukar da ruwa daga sama, sa'an nan Muka shãyar da ku shi, kuma ba ku zama mãsu taskacẽwa a gare shi ba"},{"SurahNumber":15,"VerseNumber":23,"Text":"Kuma lalle ne Mu Muke rãyarwa, kuma Muke kashẽwa kuma Mũ ne magada"},{"SurahNumber":15,"VerseNumber":24,"Text":"Kuma lalle ne, haƙĩƙa, Mun san mãsu gabãta daga cikinku, kuma Mun san mãsu jinkiri"},{"SurahNumber":15,"VerseNumber":25,"Text":"Kuma lalle ne Ubangijinka Shĩ ne Yake tãra su, lalle Shĩ ne Mai hikima, Masani"},{"SurahNumber":15,"VerseNumber":26,"Text":"Kuma lalle ne Mun halicci mutum daga ƙeƙasasshiyar lãka, daga baƙin yumɓu wanda ya canja"},{"SurahNumber":15,"VerseNumber":27,"Text":"Kuma Aljani Mun haliccẽ shi daga gabãni, daga wutar* iskar zafi"},{"SurahNumber":15,"VerseNumber":28,"Text":"Kuma a lõkacin da Ubangijinka ya ce wa malã'iku: \"Lalle Nĩ mai halittar wani jiki ne daga ƙẽƙasasshen yumɓu wanda ya canja"},{"SurahNumber":15,"VerseNumber":29,"Text":"To idan Na daidaitã shi kuma Na hũra daga RũhĩNa* a cikinsa, to, ku fãɗi a gare shi, kunã mãsu yin sujada"},{"SurahNumber":15,"VerseNumber":30,"Text":"Sai malã'iku suka yi sujada dukkansu gaba ɗaya"},{"SurahNumber":15,"VerseNumber":31,"Text":"Fãce Iblĩs, ya ƙi kasancẽwa daga mãsu yin sujadar"},{"SurahNumber":15,"VerseNumber":32,"Text":"Ya ce: \"Yã Iblĩs mẽne ne a gare ka, ba ka kasance tãre da mãsu yin sujuda ba"},{"SurahNumber":15,"VerseNumber":33,"Text":"Ya ce: \"Ban kasance inã yin sujada ba ga mutum wanda Ka halicce shi daga bũsasshen yumɓun lãka wadda ta canja"},{"SurahNumber":15,"VerseNumber":34,"Text":"Ya ce: \"To, ka fita daga gare ta, dõmin lalle kai abin jĩfa ne"},{"SurahNumber":15,"VerseNumber":35,"Text":"Kuma lalle ne akwai la'ana a kanka har ya zuwa rãnar sakamako"},{"SurahNumber":15,"VerseNumber":36,"Text":"Ya ce: \"Yã Ubangjĩna! Sai Ka yi mini jinkiri zuwa rãnar da ake tãshin su"},{"SurahNumber":15,"VerseNumber":37,"Text":"Ya ce: \"To, lalle ne kanã daga waɗanda ake yi wa jinkiri"},{"SurahNumber":15,"VerseNumber":38,"Text":"Zuwa ga Yinin Lõkacin nan sanan ne"},{"SurahNumber":15,"VerseNumber":39,"Text":"Ya ce: \"Yã Ubangijina! Inã rantsuwa da abin da Ka ɓatar da ni da shi, haƙĩƙa inã ƙawãta musu (rãyuwa) a cikin ƙasã kuma haƙĩƙa inã ɓatar da su gabã ɗaya"},{"SurahNumber":15,"VerseNumber":40,"Text":"Fãce bãyinKa daga gare su, waɗanda Ka tsarkake"},{"SurahNumber":15,"VerseNumber":41,"Text":"Ya ce: \"Wannan tafarki ne a gare Ni, madaidaici"},{"SurahNumber":15,"VerseNumber":42,"Text":"Lalle ne bãyĩNa, bã ka da ĩkõ a kansu, fãce wanda ya bĩ ka daga ɓatattu"},{"SurahNumber":15,"VerseNumber":43,"Text":"Kuma lalle Jahannama ce haƙĩƙa, ma'akawartarsu gabã ɗaya"},{"SurahNumber":15,"VerseNumber":44,"Text":"Tanã da ƙõfõfi bakwai,* ga kõwace ƙõfa akwai wani juz'i daga gare su rababbe"},{"SurahNumber":15,"VerseNumber":45,"Text":"Lalle mãsu taƙawa sunã a cikin gidãjen Aljanna mai idandunan ruwa"},{"SurahNumber":15,"VerseNumber":46,"Text":"Ku shigẽ ta da aminci, kunã amintattu"},{"SurahNumber":15,"VerseNumber":47,"Text":"Kuma Muka ɗẽbe abinda ke a cikin zukãtansu na daga ƙullin zũci, suka zama 'yan'uwa a kan gadãje, sunã mãsu fuskantar junã"},{"SurahNumber":15,"VerseNumber":48,"Text":"Wata wahala bã zã ta shãfe su bã a cikinta kuma ba su zama mãsu fita daga, cikin ta ba"},{"SurahNumber":15,"VerseNumber":49,"Text":"Ka bai wa bãyiNa lãbari cẽwa lalle ne Ni, Mai gãfarane, Mai jin ƙai"}]}