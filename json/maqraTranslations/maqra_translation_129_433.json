{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":21,"VerseNumber":1,"Text":"İnsanların hesaba çekilmeleri yaklaştı. Hâlbuki onlar gaflet içinde yüz çevirmekteler"},{"SurahNumber":21,"VerseNumber":2,"Text":"Rablerinden kendilerine her yeni öğüt geldiğinde, onlar mutlaka onu alay ederek dinlerler"},{"SurahNumber":21,"VerseNumber":3,"Text":"Kalpleri başka şeylerle meşguldür. Zulmedenler, aralarında gizlice danışıp: \"Bu sizin benzeriniz olan bir beşer değil mi? Öyleyken, siz şimdi gözünüz göre göre büyüye mi geleceksiniz?”"},{"SurahNumber":21,"VerseNumber":4,"Text":"Peygamber, (onlara) dedi ki: “Rabbim yerdeki ve gökteki her sözü bilir. O, hakkıyla işitendir, hakkıyla bilendir"},{"SurahNumber":21,"VerseNumber":5,"Text":"Onlar, “Hayır, bunlar (Kur'an) anlamsız rüyalardır. Üstelik, onu kendisi uydurdu; dahası, o bir şairdir. Eğer böyle değilse, önceki peygamberlerin (mucizelerle) gönderildikleri gibi o da bize bir mucize getirsin.” dediler"},{"SurahNumber":21,"VerseNumber":6,"Text":"Onlardan önce helâk ettiğimiz hiçbir memleket halkı iman etmedi de şimdi bunlar mı iman edecekler"},{"SurahNumber":21,"VerseNumber":7,"Text":"Senden önce de ancak kendilerine vahyettiğimiz birtakım erkekleri peygamber gönderdik. Eğer bilmiyorsanız ilim sahiplerine sorun"},{"SurahNumber":21,"VerseNumber":8,"Text":"Biz onları yemek yemez birer ceset kılmadık. Onlar ölümsüz de değillerdi"},{"SurahNumber":21,"VerseNumber":9,"Text":"Sonra onlara verdiğimiz sözümüzde durup, onları ve dilediğimiz kimseleri kurtarıp, haddi aşanları da helâk ettik"},{"SurahNumber":21,"VerseNumber":10,"Text":"Andolsun, size öyle bir kitap indirdik ki sizin bütün şeref ve şanınız ondadır. Hâlâ aklınızı kullanmayacak mısınız"},{"SurahNumber":21,"VerseNumber":11,"Text":"Biz zulmetmekte olan nice memleketleri kırıp geçirdik ve onlardan sonra başka kavimler yarattık"},{"SurahNumber":21,"VerseNumber":12,"Text":"Onlar azabımızı hissedince, hemen oradan süratle kaçıyorlardı"},{"SurahNumber":21,"VerseNumber":13,"Text":"(Onlara): “Kaçışmayın. İçinde bulunduğunuz refaha ve evlerinize dönün. Çünkü siz sorguya çekileceksiniz” (denildi)"},{"SurahNumber":21,"VerseNumber":14,"Text":"“Eyvah bizlere! Bizler gerçekten zalim kimseler idik.” dediler"},{"SurahNumber":21,"VerseNumber":15,"Text":"Biz onları biçilmiş ekin, sönmüş ateş gibi yapıncaya kadar bu feryatları devam etti"},{"SurahNumber":21,"VerseNumber":16,"Text":"Biz yeri, göğü ve arasındakileri oyun olsun diye yaratmadık"},{"SurahNumber":21,"VerseNumber":17,"Text":"Eğer biz eğlence edinmek isteseydik, elbette onu kendi katımızdan edinirdik. Fakat biz (bunu) yapanlar değiliz"},{"SurahNumber":21,"VerseNumber":18,"Text":"Bilâkis, biz hakkı batılın üstüne bırakırız. O da o, batılın işini bitirir. Bir de bakarsın ki batıl, yok olup gitmiştir. (Allah’ı) vasfettiğiniz sıfatlardan dolayı yazıklar olsun size"},{"SurahNumber":21,"VerseNumber":19,"Text":"Göklerde ve yerde kim varsa Allah'ındır. O’nun katındakiler, O'na ibadet hususunda kibirlenmez ve yorulmazlar"},{"SurahNumber":21,"VerseNumber":20,"Text":"Gece ve gündüz durmaksızın O’nu tesbih ederler"},{"SurahNumber":21,"VerseNumber":21,"Text":"Yoksa onlar, yeryüzünde ilahlar edindiler de onlar mı ölüyü diriltecekler"},{"SurahNumber":21,"VerseNumber":22,"Text":"Eğer yerde ve gökte Allah’tan başka ilâhlar olsaydı, kesinlikle ikisinin de düzeni bozulurdu. Demek ki, Arş’ın Rabbi Allah, onların vasfettiği sıfatlardan münezzeh ve yücedir"},{"SurahNumber":21,"VerseNumber":23,"Text":"O, yaptıklarından sorulmaz, oysa onlar sorguya çekilirler"},{"SurahNumber":21,"VerseNumber":24,"Text":"Yoksa O'ndan başka ilahlar mı edindiler? De ki: “Delilinizi getirin. İşte bu, benimle birlikte olanların zikri (kitabı) ve (bu da) benden öncekilerin zikri (kitabı)!” Hayır, onların çoğu hakkı bilmezler; bu yüzden de yüz çevirirler"},{"SurahNumber":21,"VerseNumber":25,"Text":"Senden önce gönderdiğimiz bütün peygamberlere: “Şüphesiz, benden başka (hak) ilâh yoktur. Öyleyse yalnız bana ibadet edin!” diye vahyetmişizdir"},{"SurahNumber":21,"VerseNumber":26,"Text":"(Böyle iken) “Rahmân, çocuk edindi” dediler. O bundan münezzehtir, yücedir. Hayır! (Evlat diye niteledikleri) o melekler ikram edilmiş kullardır"},{"SurahNumber":21,"VerseNumber":27,"Text":"Onun sözünün önüne geçmezler ve O'nun emri gereğince iş görürler"},{"SurahNumber":21,"VerseNumber":28,"Text":"Allah, onların önlerindekini de arkalarındakini de (yaptıklarını da yapacaklarını da) bilir. Onlar, O’nun razı olduğu kimselerden başkasına şefaat etmezler ve hepsi O’nun korkusuyla titrerler"}]}