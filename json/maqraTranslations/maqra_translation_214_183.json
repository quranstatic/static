{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":56,"VerseNumber":1,"Text":"Idan mai aukuwa ta auku"},{"SurahNumber":56,"VerseNumber":2,"Text":"Babu wani (rai) mai ƙaryatawa ga aukuwarta"},{"SurahNumber":56,"VerseNumber":3,"Text":"(Ita) mai ƙasƙantawa ce, mai ɗaukakawa"},{"SurahNumber":56,"VerseNumber":4,"Text":"Idan aka girgiza ƙasa girgizwa"},{"SurahNumber":56,"VerseNumber":5,"Text":"Kuma aka niƙe duwatsu, niƙewa"},{"SurahNumber":56,"VerseNumber":6,"Text":"Sai suka kasance ƙura da ake watsarwa"},{"SurahNumber":56,"VerseNumber":7,"Text":"Kuma kun kasance nau'i uku"},{"SurahNumber":56,"VerseNumber":8,"Text":"Watau mazowa dama*. Mene ne mazowa dama"},{"SurahNumber":56,"VerseNumber":9,"Text":"Da mazowa hagu. Mene ne mazowa hagu"},{"SurahNumber":56,"VerseNumber":10,"Text":"Da waɗanda suka tsere. Su wɗanda suka tseren nan"},{"SurahNumber":56,"VerseNumber":11,"Text":"Waɗancan, su ne waɗanda aka kusantar"},{"SurahNumber":56,"VerseNumber":12,"Text":"A ckin Aljannar ni'ima"},{"SurahNumber":56,"VerseNumber":13,"Text":"Jama'a ne daga mutanen farko"},{"SurahNumber":56,"VerseNumber":14,"Text":"Da kaɗan daga mutanen ƙarshe"},{"SurahNumber":56,"VerseNumber":15,"Text":"(Suna) a kan wasu gadaje saƙaƙƙu"},{"SurahNumber":56,"VerseNumber":16,"Text":"Suna gincire a kansu, suna masu kallon juna"},{"SurahNumber":56,"VerseNumber":17,"Text":"Wasu yara samari na dindindin gewaya a kansu"},{"SurahNumber":56,"VerseNumber":18,"Text":"Da wasu kofuna da shantula da hinjalai daga (giya) mai ɓuɓɓuga"},{"SurahNumber":56,"VerseNumber":19,"Text":"Ba a sanya musu ciwon jiri saboda ita, kuma ba su buguwa"},{"SurahNumber":56,"VerseNumber":20,"Text":"Da wasu 'ya'yan itacen marmari daga irin waɗanda suke zaɓe"},{"SurahNumber":56,"VerseNumber":21,"Text":"Da naman tsuntsaye daga wanda suke ganin sha'awa"},{"SurahNumber":56,"VerseNumber":22,"Text":"Da wasu mata masu fararen idanu da girmansu"},{"SurahNumber":56,"VerseNumber":23,"Text":"Kamar misalan lu'ulu'u wanda aka ɓoye"},{"SurahNumber":56,"VerseNumber":24,"Text":"A kan sakamakon, domin abin da suka kasance suna aikatawa"},{"SurahNumber":56,"VerseNumber":25,"Text":"Ba su jin wata yasassar magana a cikinta, kuma ba su jin sun yi laifi"},{"SurahNumber":56,"VerseNumber":26,"Text":"Sai dai wata magana (mai daɗi): Salamun, Salamun"},{"SurahNumber":56,"VerseNumber":27,"Text":"Da mazowa dama. Mene ne mazowa dama"},{"SurahNumber":56,"VerseNumber":28,"Text":"(Suna) a cikin itacen magarya maras ƙaya"},{"SurahNumber":56,"VerseNumber":29,"Text":"Da wata ayaba mai yawan 'ya'ya"},{"SurahNumber":56,"VerseNumber":30,"Text":"Da wata inuwa miƙaƙƙiya"},{"SurahNumber":56,"VerseNumber":31,"Text":"Da wani ruwa mai gudana"},{"SurahNumber":56,"VerseNumber":32,"Text":"Da wasu 'ya'yan itacen marmari masu yawa"},{"SurahNumber":56,"VerseNumber":33,"Text":"Ba su yankewa kuma ba a hana su"},{"SurahNumber":56,"VerseNumber":34,"Text":"Da wasu shimfiɗu maɗaukaka"},{"SurahNumber":56,"VerseNumber":35,"Text":"Lalle Mu, Mun ƙaga halittarsu ƙagawa"},{"SurahNumber":56,"VerseNumber":36,"Text":"Sa'an nan Muka sanya su budurwai"},{"SurahNumber":56,"VerseNumber":37,"Text":"Masu son mazansu, a cikin tsara ɗaya"},{"SurahNumber":56,"VerseNumber":38,"Text":"Ga mazowa dama"},{"SurahNumber":56,"VerseNumber":39,"Text":"Wata ƙungiya ce daga mutanen farko"},{"SurahNumber":56,"VerseNumber":40,"Text":"Da wata ƙungiya daga mutanen ƙarshe"},{"SurahNumber":56,"VerseNumber":41,"Text":"Mazowa hagu, Mene ne mazowa hagu"},{"SurahNumber":56,"VerseNumber":42,"Text":"Suna a cikin wata iskar zafi da wani ruwan zafi"},{"SurahNumber":56,"VerseNumber":43,"Text":"Da wata inuwa ta hayaƙi mai baƙi"},{"SurahNumber":56,"VerseNumber":44,"Text":"Ba mai sanyi ba, kuma ba mai wata ni'ima ba"},{"SurahNumber":56,"VerseNumber":45,"Text":"Lalle su, sun kasance a gabanin wannan waɗanda aka jiyar daɗi"},{"SurahNumber":56,"VerseNumber":46,"Text":"Kuma sun kasance suna dogewa a kan mummunan zunubi mai girma"},{"SurahNumber":56,"VerseNumber":47,"Text":"Kuma sun kasance suna cewa: \"Shin idan mun mutukuma muko kasance turɓaya da ƙasusuwa shin lalle mu waɗanda za a koma rayarwa ne haƙiƙatan"},{"SurahNumber":56,"VerseNumber":48,"Text":"Shin, kuma da ubanninmu na farko"},{"SurahNumber":56,"VerseNumber":49,"Text":"Ka ce: \"Lalle mutanen farko da na ƙarshe"},{"SurahNumber":56,"VerseNumber":50,"Text":"Tabbas, waɗanda ake tarawa ne a cikin wani yini sananne"},{"SurahNumber":56,"VerseNumber":51,"Text":"Sa'an nan lalle ku, ya ku ɓatattu, masu ƙaryatawa"},{"SurahNumber":56,"VerseNumber":52,"Text":"Lalle masu ci ne daga wata itaciya ta zaƙƙum (ɗanyen wuta)"},{"SurahNumber":56,"VerseNumber":53,"Text":"Har za ku zama masu cika cikunna daga gare ta"},{"SurahNumber":56,"VerseNumber":54,"Text":"Sa'an nan kuma masu sha ne, a kan wannan abin cin, daga ruwan zafi"},{"SurahNumber":56,"VerseNumber":55,"Text":"Ku zama masu sha irin shan raƙuma masu ƙishirwa"},{"SurahNumber":56,"VerseNumber":56,"Text":"Wannan ita ce liyafarsu a ranar sakamako"},{"SurahNumber":56,"VerseNumber":57,"Text":"Mu ne Muka halitta ku, to, don me ba za ku gaskata ba"},{"SurahNumber":56,"VerseNumber":58,"Text":"Shin kuma kun ga abin da kuke fitarwa na maniyyi"},{"SurahNumber":56,"VerseNumber":59,"Text":"Shin ku ne kuke halitta shi, ko kuwa mu ne Masu halittawa"},{"SurahNumber":56,"VerseNumber":60,"Text":"Mu ne Muka ƙaddara mutuwa a tsakaninku, kuma ba Mu zama Masu gajiyawa* ba"},{"SurahNumber":56,"VerseNumber":61,"Text":"A kan Mu musanya waɗansu (mutane) kamarku, kuma Mu mayar da ku a cikin wata halitta da ba ku sani ba"},{"SurahNumber":56,"VerseNumber":62,"Text":"Kuma lalle, ne haƙiƙa, kun san halittar farko, to, don me ba za ku yi tunani ba"},{"SurahNumber":56,"VerseNumber":63,"Text":"Shin, kuma kun ga abin da kuke nomawa"},{"SurahNumber":56,"VerseNumber":64,"Text":"Shin, ku ne ke tsirar da shi ko kuwa Mu ne Masu tsirarwa"},{"SurahNumber":56,"VerseNumber":65,"Text":"Da Muna so lalle, da Mun sanya shi busasshiyar ciyawa, sai ku yini kuna mamakin baƙin ciki"},{"SurahNumber":56,"VerseNumber":66,"Text":"(Kuna cewa) \"Lalle haƙiƙa an aza mana tara"},{"SurahNumber":56,"VerseNumber":67,"Text":"A'a, mun dai zama waɗanda aka hana wa"},{"SurahNumber":56,"VerseNumber":68,"Text":"Shin, kuma kun ga ruwa wannan da kuke sha"},{"SurahNumber":56,"VerseNumber":69,"Text":"Shin, ku ne kuke saukar da shi daga girgije, ko kuwa Mune Masu saukarwa"},{"SurahNumber":56,"VerseNumber":70,"Text":"Da Mun so, da Mun mayar da shi ruwan zartsi. To don me ba ku godewa"},{"SurahNumber":56,"VerseNumber":71,"Text":"Shin, kuma kun ga wuta wannan da kuke ƙyastawa"},{"SurahNumber":56,"VerseNumber":72,"Text":"Shin, ku ne kuke ƙaga halittar itaciyarta, ko kuwa Mu ne Masu ƙagawa"},{"SurahNumber":56,"VerseNumber":73,"Text":"Mu ne Muka sanya ta wata abar wa'azi da jin daɗi ga matafiya a cikin jeji"},{"SurahNumber":56,"VerseNumber":74,"Text":"Sai ka tsarkake sunan Ubangijinka Mai girma"}]}