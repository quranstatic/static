{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":37,"VerseNumber":145,"Text":"Sai Muka jefa shi ga wani fili alhali kuwa yana mai raunin rashin lafiya"},{"SurahNumber":37,"VerseNumber":146,"Text":"Kuma Muka tsirar da wata itaciya ta kankana a kusa da shi"},{"SurahNumber":37,"VerseNumber":147,"Text":"Kuma Muka aika shi zuwa ga waɗansu mutane dubuɗari, ko suna ƙaruwa (a kan haka)"},{"SurahNumber":37,"VerseNumber":148,"Text":"Sai suka yi imani saboda haka Muka jiyar da su dadi har wani lokaci"},{"SurahNumber":37,"VerseNumber":149,"Text":"Saboda haka, ka tambaye su, \"Shin, Ubangijinka ne da 'ya'ya mata, kuma su da ɗiya maza"},{"SurahNumber":37,"VerseNumber":150,"Text":"Ko kuma Mun halitta mala'iku mata ne, alhali kuwa su sunahalarce"},{"SurahNumber":37,"VerseNumber":151,"Text":"To! Lalle su, daga ƙiren ƙaryarsu suna cewa"},{"SurahNumber":37,"VerseNumber":152,"Text":"Allah Ya haihu,\" alhali kuwa lalle su, haƙiƙa maƙaryata ne"},{"SurahNumber":37,"VerseNumber":153,"Text":"Shin, Ya zaɓi 'ya'ya mata ne a kan ɗiya maza"},{"SurahNumber":37,"VerseNumber":154,"Text":"Me ya same ku? Yaya kuke hukuntawa (wannanhukunci)"},{"SurahNumber":37,"VerseNumber":155,"Text":"Shin, ba ku tunani"},{"SurahNumber":37,"VerseNumber":156,"Text":"Ko kuma kuna da wani dalili bayyananne ne"},{"SurahNumber":37,"VerseNumber":157,"Text":"To, ku zo da littafinku idan kun kasance masu gaskiya"},{"SurahNumber":37,"VerseNumber":158,"Text":"Kuma suka sanya nasaba a tsakaninSa da tsakanin aljannu. Alhali kuwa Lalle aljannu sun sani, \"Lalle su, haƙiƙa waɗanda ake halartarwa ne (a cikin wuta)"},{"SurahNumber":37,"VerseNumber":159,"Text":"Tsarki ya tabbata ga Allah daga abin da suke siffantawa"},{"SurahNumber":37,"VerseNumber":160,"Text":"Sai bayin Allah waɗanda aka tsarkake"},{"SurahNumber":37,"VerseNumber":161,"Text":"To, lalle, ku da abin da kuke bautawa"},{"SurahNumber":37,"VerseNumber":162,"Text":"Ba ku zama masu buwaya ba a gare Shi"},{"SurahNumber":37,"VerseNumber":163,"Text":"Sai wanda yake mai shiga babbar wuta Jahim"},{"SurahNumber":37,"VerseNumber":164,"Text":"Kuma babu kowa daga cikinmu, face yana da matsayi sananne"},{"SurahNumber":37,"VerseNumber":165,"Text":"Kuma lalle mu, haƙiƙa, mu ne masu yin sahu-sahu (domin ibada)"},{"SurahNumber":37,"VerseNumber":166,"Text":"Kuma lalle mu haƙiƙa, mu ne masu yin tasbihi"},{"SurahNumber":37,"VerseNumber":167,"Text":"Kuma lalle su, sun kasance suna cewa"},{"SurahNumber":37,"VerseNumber":168,"Text":"Da lalle muna da wani littafi irin na mutanen farko"},{"SurahNumber":37,"VerseNumber":169,"Text":"Lalle da mun kasance bayin Allah waɗanda aka tsarkake"},{"SurahNumber":37,"VerseNumber":170,"Text":"Sai suka kafirta da shi. Saboda haka za su sani"},{"SurahNumber":37,"VerseNumber":171,"Text":"Kuma lalle, haƙiƙa kalmarMu ta gabata ga bayinMu, Manzanni"},{"SurahNumber":37,"VerseNumber":172,"Text":"Lalle su, haƙiƙa, su ne waɗanda ake taimako"},{"SurahNumber":37,"VerseNumber":173,"Text":"Kuma lalle rundunarMu, haƙiƙa, su ne marinjaya"},{"SurahNumber":37,"VerseNumber":174,"Text":"Saboda haka juya daga barinsu, har a wani lokaci"},{"SurahNumber":37,"VerseNumber":175,"Text":"Ka nuna musu (gaskiya), da haka za su dinga gani"},{"SurahNumber":37,"VerseNumber":176,"Text":"Shin fa, da azabarMu suke neman gaggawa"},{"SurahNumber":37,"VerseNumber":177,"Text":"To, idan ta sauka ga farfajiyarsu, to, safiyar wadanda ake yi wa gargaɗi ta munana"},{"SurahNumber":37,"VerseNumber":178,"Text":"Kuma ka juya daga barinsu har a wani lokaci"},{"SurahNumber":37,"VerseNumber":179,"Text":"Ka nuna (musu gaskiya), da haka za su dinga nunawa"},{"SurahNumber":37,"VerseNumber":180,"Text":"Tsarki ya tabbata ga Ubangijinka, Ubangijin rinjaye, daga barin abin da suke siffantawa"},{"SurahNumber":37,"VerseNumber":181,"Text":"Kuma aminci ya tabbata ga Manzanni"},{"SurahNumber":37,"VerseNumber":182,"Text":"Kuma godiya ta tabbata ga Allah Ubangijin halittu"},{"SurahNumber":38,"VerseNumber":1,"Text":"S, Ina rantsuwa da Al-ƙur'ani mai hukunce-hukunce"},{"SurahNumber":38,"VerseNumber":2,"Text":"A'a, waɗanda suka kafirta suna cikin girman kai (ga rikon al'adunsu) da saɓani (tsakanin junansu)"},{"SurahNumber":38,"VerseNumber":3,"Text":"Da yawa Muka halakar da wani ƙarni, a gabaninsu, suka yi kira (neman ceto), babu lokacin kuɓucewa"},{"SurahNumber":38,"VerseNumber":4,"Text":"Kuma suka yi mamaki domin Mai gargaɗi, daga cikinsu, ya je musu. Kuma kafirai sukace, \"Wannan mai sihiri ne, maƙaryaci"},{"SurahNumber":38,"VerseNumber":5,"Text":"Shin, ya sanya gumaka duka su zama abin bautawa guda? Lalle wannan, haƙiƙa, abu ne mai ban mamaki"},{"SurahNumber":38,"VerseNumber":6,"Text":"Shugabanni daga cikinsu, suka tafi (suka ce),\"Ku yi tafiyarku, ku yi haƙuri a kan abubuwan bautawarku. Lalle wannan, haƙiƙa, wani abu ne ake nufi"},{"SurahNumber":38,"VerseNumber":7,"Text":"Ba mu taɓa ji ba, game da wannan a cikin addinin ƙarshe. Wannan bai zama ba face ƙiren ƙarya"},{"SurahNumber":38,"VerseNumber":8,"Text":"Shin, an saukar da Alƙur'ani ne a kansa, a tsakaninmu (mu kuma ba mu gani ba)?\" A'a, su dai suna cikin shakka daga hukunciNa A'a, ba su i da ɗanɗanar azaba ba"},{"SurahNumber":38,"VerseNumber":9,"Text":"Ko kuma a wurinsu ne ake ajiye taskokin rahamar Ubangijinka, Mabuwayi, Mai yawan kyauta"},{"SurahNumber":38,"VerseNumber":10,"Text":"Ko kuma su ne da mallakar sammai da ƙasa da abin da ke a tsakaninsu? To sai su hau a cikin sammai (domin, su hana saukar Alƙur'ani ga Muhammadu)"},{"SurahNumber":38,"VerseNumber":11,"Text":"Rundunoni ne abin da ke can, rusassu, na ƙungiyoyinsu"},{"SurahNumber":38,"VerseNumber":12,"Text":"Mutanen Nuhu sun ƙaryata, a gabaninsu, da Adawa da Fir'auna mai turakun (da suka kafe mulkinsa)"},{"SurahNumber":38,"VerseNumber":13,"Text":"Da Samudawa da mutanen Luɗu da ma'abuta ƙunci, waɗancan ne ƙungiyoyin"},{"SurahNumber":38,"VerseNumber":14,"Text":"Babu kowa a cikinsu face ya ƙaryata Manzanni, saboda haka azabaTa ta wajaba"},{"SurahNumber":38,"VerseNumber":15,"Text":"Kuma waɗannan ba su jiran kome face tsawa guda, wadda ba ta da hani"},{"SurahNumber":38,"VerseNumber":16,"Text":"Kuma suka ce: \"Ya Ubangijinmu! Ka gaggauta mana da rabonmu, a gabanin ranar bincike"},{"SurahNumber":38,"VerseNumber":17,"Text":"Ka yi haƙuri bisa ga abin da suke faɗa (na izgili), kuma ka ambaci bawanMu Dawuda ma'abucin ƙarfin ibada. Lalle, shi, mai mayar da al'amari ga Allah ne"},{"SurahNumber":38,"VerseNumber":18,"Text":"Lalle Mu, Mun hore duwatsu tare da shi, suna yin tasbihi maraice da fitowar rana"},{"SurahNumber":38,"VerseNumber":19,"Text":"Da tsuntsaye waɗanda ake tattarawa, kowannensu mai komawa ne a gare shi"},{"SurahNumber":38,"VerseNumber":20,"Text":"Kuma Muka ƙarfafa mulkinsa, kuma Muka ba shi hikima da rarrabewar magana"}]}