{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":21,"VerseNumber":1,"Text":"(Waqtiga) xisaabintooda (Qiyaamaha) baa u soo dhowaada dadka halka iyagu ay dhoohnaan la sii jeedaan"},{"SurahNumber":21,"VerseNumber":2,"Text":"Ma jiro Xus ( Waxyi) uga yimaado isagoo cusub xagga Rabbbigood, bal waxay dhegaystaan iyagoo iska cayaaraya"},{"SurahNumber":21,"VerseNumber":3,"Text":"Oo qalbiyadoodu ka maan la' yihiin, oo kuwaa fala gefka (shirkiga iyo macaasida) waxay qariyaan wada hadalkooda sirta ah (iyagoo leh): Kani (Nabigan) ma wax aan ahayn baa qof idinka oo kale ah ? Ma waxaad aqabaleysaan sixir idinkoo arka"},{"SurahNumber":21,"VerseNumber":4,"Text":"Wuxuu (Nabigu s.c.w) yidhi: “Rabbigay baa ogsoon qowl1 (kasta) (oo lagaga hadlo) samooyinka dhexdooda iyo arladaba. Oo Waa wax kasta Maqlaha, wax kasta Ogsoon.”"},{"SurahNumber":21,"VerseNumber":5,"Text":"Bal waxay yidhaahdaan: “(Waxyigu wax kale maahee) waa hawaawi hadal hurdo! mayee isagaa hal abuuray! _mayee waa gabyaa! Ee ha noo keeno mucjiso la mid ah (mucjisidihii) lala soo diray (anbiyadii) hore"},{"SurahNumber":21,"VerseNumber":6,"Text":"Ma jirin magaalo aan halaagnay oo rumeysey iyaga hortood (inkastoo ay shaahideen calaamooyin iyo mucjisooyin) ee ma iyaga baa rumeyn doona"},{"SurahNumber":21,"VerseNumber":7,"Text":"Oo ma aanu soo dirin hortaa adiga (Nabi Muxammadow) waxaan aheyn rag aan u waxyoonnay (dhambaalka), ee bal weydiiya ehlu dikirka (Kitaabka) haddii aydaan wax ogeyn"},{"SurahNumber":21,"VerseNumber":8,"Text":"Oo uma aan yeelin iyaga (anbiyada) jirar aan cunin cunto2 (sida malaa’igta), oo ma aheyn kuwo aan dhiman oo ku waara (arlada)"},{"SurahNumber":21,"VerseNumber":9,"Text":"Markaas, Waanu u rumaynay ballankaan u qaadnay oo waanu badbaadinnay iyaga iyo ciddii aan doonnay oo waxaanu hallignay xad gudbayaashii"},{"SurahNumber":21,"VerseNumber":10,"Text":"Waxaan xaqiiq idiin soo dejinnay (dadow) Kitaab (Qur’aan) idiinku sugan3 xuskiinna (sharaftiinna) Ee miyeydaan haddaba garasho lahayn"},{"SurahNumber":21,"VerseNumber":11,"Text":"Oo intee baan magaalo ay dadkeedu gef galeen baabi’innay4, oo aan soo saarnay iyaga kaddib qolo kale"},{"SurahNumber":21,"VerseNumber":12,"Text":"Markay dareemeen cadaabkayagii, mise waxay billaabeen inay ka cararaan"},{"SurahNumber":21,"VerseNumber":13,"Text":"Ha cararina (haatan), ee dib ugu soo laabta wixii la idiinku raaxeeyey iyo guryihiinna , si wax la idiin weydiiyo"},{"SurahNumber":21,"VerseNumber":14,"Text":"Waxay yidhaahdeen: (Alla) balo ha nagu dhacdee! Waxanynu ahayn gar diid"},{"SurahNumber":21,"VerseNumber":15,"Text":"Oo calaalcalkoodaas ma ay deyn ilaa aan dabar goynay, oo baqtiyeen (dambas noqdeen)"},{"SurahNumber":21,"VerseNumber":16,"Text":"Oo uma aan abuurin samada iyo arlada iyo waxa u dhexeeya dheel"},{"SurahNumber":21,"VerseNumber":17,"Text":"Haddii aan rabno inaan yeelanno madaddaallo6, waxaan hubaal ka yeelan lahayn Xaggayaga, haddii aan sidaas falayno"},{"SurahNumber":21,"VerseNumber":18,"Text":"Bal waxaan Xaqa ku gannaa baadilka, markaas buu madaxa kala jabiyaa, mise durba wuu baabba’aa; oo hoog baadna leedihiin beentaasi aad naga sheegtaan darteed"},{"SurahNumber":21,"VerseNumber":19,"Text":"Oo Wax kasta oo jira samooyinka iyo arlada Isagaa leh; oo kuwa agtiisa jooga ee u dhow (malaa’igta) iskama weyneeyaan cibaadadiisa, oo kama gaabshaan"},{"SurahNumber":21,"VerseNumber":20,"Text":"Waxay xurmo weyneeyaan oo nazahaan habeen iyo maalinba, oo kama daalaan"},{"SurahNumber":21,"VerseNumber":21,"Text":"Mise waxay yeesheen (si ay u caabudaan) ilaahyo dhulka jooga oo wax soo nooleeya"},{"SurahNumber":21,"VerseNumber":22,"Text":"Haddii ay ahaan lahaayeen dhexdooda (cirarka iyo dhulka) ilaahyo aan ahayn Allaah, xaqiiq way fasaadi lahaayeen. Wuu ka ceeb tiran yahay Allaah, Rabbiga Carshiga Weyn leh oo ka Sarreeyaa waxay u tiirshaan"},{"SurahNumber":21,"VerseNumber":23,"Text":"Lama weydiiyo waxa uu falo, halka iyaga la weydiin doono"},{"SurahNumber":21,"VerseNumber":24,"Text":"Mise waxay yeesheen Isaga sokadi ilaahyo (kale) ay la barbar caabudaan? Dheh: “Keena Xujadiinna. Kani waa Xuska kuwa ila jooga iyo Xuska kuwii iga horreeyay8. Bal badankoodu ma gartaan Xaqa, marka way ka sii jeestaan"},{"SurahNumber":21,"VerseNumber":25,"Text":"Oo ma aanu soo dirin hortaa Rasuulna oo aan u waxyoon (Annagoo leh), \"ma jiro Ilaah (Xaq ah oo) aan Aniga ahayn, ee i caabuda (Aniga oo keliya).”"},{"SurahNumber":21,"VerseNumber":26,"Text":"Oo waxay yidhaahdaan: Raxmaanku wuxuu yeeshay ilmo. Subxaanah! Wuu ka ceeb tiran yahay, balse9 waa addoom la sharfay"},{"SurahNumber":21,"VerseNumber":27,"Text":"Kagama hormaraan hadal, oo amarkiisa uun bay iyagu ku camal falaan"},{"SurahNumber":21,"VerseNumber":28,"Text":"Wuxuu og yahay waxa hortooda ah iyo waxa gadaashooda ah, oo uma shafeecaan mid uu isagu oggolaado maahee. Oo cabsidiisa bay la xurmo weeyaan"}]}