{"Id":262,"LanguageCodes":["my","mya"],"Name":"mya-alinuyin","Author":"Alin U Yin","Language":"Burmese","Description":"Burmese","Direction":"ltr","Source":"","Translations":[{"SurahNumber":100,"VerseNumber":9,"Text":"သို့ရာတွင် (ရှင်ပြန်ထမည့်နေ့၌) သင်္ချိုင်းများအတွင်း၌ရှိသောသူသည် (ယင်းသင်္ချိုင်းများမှ ထစေ၍) ခေါ် ထုတ်ခြင်းခံရသောအခါ (ထိုသို့ ရှင်ပြန်ထစေကြောင်းကို) မသိဘဲနေလိမ့်မည်လော။"},{"SurahNumber":100,"VerseNumber":10,"Text":"ထို့ပြင် စိတ်နှလုံးများအတွင်း၌ လျှို့ဝှက်ထိန်ချန်ထားခဲ့သမျှကိုလည်း ဖော်ထုတ်စေတော်မူလျက် ထင်ရှားစေခြင်းခံရမည်ကိုလည်း (မသိဘဲနေလိမ့်မည်လော။)"},{"SurahNumber":100,"VerseNumber":11,"Text":"ဧကန်မလွဲ၊ သူတို့အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်သည် ထိုနေ့တွင် သူတို့နှင့်ပတ်သက်သော သတင်းအချက်အလက်အသေးစိတ်ကို အကြွင်းမဲ့ သိတော်မူသောအရှင်မြတ်ပင် ဖြစ်တော်မူ၏။"},{"SurahNumber":101,"VerseNumber":1,"Text":"ရုတ်တရက် ဆိုက်ရောက်လာသော အလွန်ပြင်းထန်သည့် ကပ်ဘေးကြီး။"},{"SurahNumber":101,"VerseNumber":2,"Text":"ထိုရုတ်တရက် ဆိုက်ရောက်လာသော အလွန်ပြင်းထန်သည့် ကပ်ဘေးကြီးသည်ကား မည်သည့် အရာနည်း။"},{"SurahNumber":101,"VerseNumber":3,"Text":"ရုတ်တရက် ဆိုက်ရောက်လာသော အလွန်ပြင်းထန်သည့် ကပ်ဘေးကြီးမှာ အဘယ်အရာဖြစ်ကြောင်းကို မည်သည့်အရာက အသင့်အား သိနားလည်စေမည်နည်း။"},{"SurahNumber":101,"VerseNumber":4,"Text":"(ထိုကပ်ကြီးဆိုက်ရောက်လာမည့်) ထိုနေ့တွင် လူသားတို့သည် နေရာအနှံ့ ပျံ့နှံ့ ဖြန့်ကြဲလျက်ရှိကြသော ပိုးဖလံများကဲ့သို့ ဖြစ်ကြပေလိမ့်မည်။"},{"SurahNumber":101,"VerseNumber":5,"Text":"ထို့ပြင် တောင်များသည် ပွနေသောအမွေးများကို ဖြီးသင်ဖုတ်စုတ်၍ လွင့်ပါးသွားသော သိုးမွှေးကဲ့သို့ ဖြစ်ကြပေမည်။"},{"SurahNumber":101,"VerseNumber":6,"Text":"ထိုစဉ် (ယုံကြည်မှုနှင့်ကောင်းမှုကုသိုလ်ကြောင့် ကောင်းမှုဆိုင်ရာ) အလေးချိန်ပမာဏ လေးလံပြည့်မီသူ မည်သူမဆိုသည်။"},{"SurahNumber":101,"VerseNumber":7,"Text":"ထိုသူသည် တင်းတိမ်ရောင့်ရဲလျက် အားရနှစ်လိုဖွယ်ကောင်းသောဘဝအခြေအနေ၌ ရှိလိမ့်မည်"},{"SurahNumber":101,"VerseNumber":8,"Text":"သို့ရာတွင် (ယုံကြည်မှုနှင့်ကောင်းမှုကုသိုလ်ကင်းမဲ့မှုကြောင့် ကောင်းမှုဆိုင်ရာ) အလေးချိန်ပမာဏ (မစီးဘဲ) ပေါ့နေသူ မည်သူမဆိုသည်။"},{"SurahNumber":101,"VerseNumber":9,"Text":"(ထိုသူအတွက်) သူ၏နေထိုင်ရာဌာနမှာ အသူတစ်ရာနက်သော ချိုင့်တွင်းပင် ဖြစ်လိမ့်မည်။"},{"SurahNumber":101,"VerseNumber":10,"Text":"“အသူတစ်ရာနက်သော ချိုင့်တွင်းသည် အဘယ်အရာနည်း။” ဟူသည်ကို မည်သည့်အရာက အသင့်အား သိနားလည်စေမည်နည်း။"},{"SurahNumber":101,"VerseNumber":11,"Text":"(ယင်းအသူတစ်ရာနက်သော ချိုင့်တွင်းဟူသည်) အပူရှိန်ပြင်းထန်စွာ တောက်လောင်လျက်ရှိသော (ငရဲ) မီးပင် ဖြစ်၏။"},{"SurahNumber":102,"VerseNumber":1,"Text":"(ဥစ္စာဓန၊ မျိုးကောင်းမျိုးသန့်၊ ကြွယ်ဝချမ်းသာမှုနှင့်ဂုဏ်ပကာသနစသော လောကီပိုင်ဆိုင်မှုများကို ရှာဖွေရယူရန်နှင့်ယင်းတို့ဖြင့် ဂုဏ်ယူဝင့်ကြွားနိုင်ရန် ရည်ရွယ်၍) လောကီ ဥစ္စာဓနပိုင်ဆိုင်မှုများ တိုးပွားများပြားစေရန် ပြိုင်ဆိုင်လျက် (ဘဝ၏အဓိကရည်ရွယ်ချက်မှ သင့်ကို လမ်းလွဲစေကာ) အာရုံထွေပြားစေ၏။"},{"SurahNumber":102,"VerseNumber":2,"Text":"နောက်ဆုံးတွင် သင်တို့သည် သင်္ချိုင်းများကို တွေ့မြင်ကြသည်အထိ (ထိုအခြေအနေ၌ ရှိကြ၏။)"},{"SurahNumber":102,"VerseNumber":3,"Text":"သတိပြုကြလော့။ (ထိုအခြေအနေ၌ပင် သေခြင်းတရား အမှန်ပင် ရောက်လာမည် ဖြစ်ကြောင်းကို။) သင်တို့သည် မကြာမီပင် သိနားလည်ကြလိမ့်မည်။"},{"SurahNumber":102,"VerseNumber":4,"Text":"ထို့ပြင် ထပ်မံ၍ သတိပြုကြလော့။ (သေပြီးနောက်တစ်ဖန် အမှန်ပင် ရှင်ပြန်ထစေတော်မူမည် ဖြစ် ကြောင်းကို။) သင်တို့သည် မကြာမီပင် သိနားလည်ကြလိမ့်မည်။"},{"SurahNumber":102,"VerseNumber":5,"Text":"(ထိုအမှန်တရားကို သင်တို့ မသိသေးကြောင်း) သတိပြုကြလော့။ အကယ်၍ သင်တို့သည် တပ်အပ်သေချာသော အသိပညာဖြင့် (ယင်းအမှန်တရားကို) သိနားလည်ကြလျှင် ကောင်းလေစွ။"},{"SurahNumber":102,"VerseNumber":6,"Text":"ဧကန်မလွဲ၊ သင်တို့သည် ချစ်ချစ်တောက်ပူလောင်သော ငရဲမီးကို အမှန်ပင် တွေ့မြင်ကြလိမ့်မည်။"},{"SurahNumber":102,"VerseNumber":7,"Text":"ထို့နောက် (သင်တို့သည် တမလွန်ဘဝကို ရောက်သည့်အခါ) ဧကန်ပင်၊ သင်တို့သည် ယင်းတပ်အပ် သေချာသောအမှန်တရားဖြစ်သည့် ငရဲမီးကို မျက်ဝါးထင်ထင် ဒိဋ္ဌတွေ့မြင်ကြလိမ့်မည်။"},{"SurahNumber":102,"VerseNumber":8,"Text":"ထို့နောက် ထိုနေ့တွင် သင်တို့သည် (လောကီဘဝ၌ အရှင်မြတ်က) ကျေးဇူးတော်ဖြင့် ဂုဏ်သိက္ခာပေးခြင်းအားလုံးနှင့်စပ်လျဉ်း၍ ဧကန်မုချပင်၊ စစ်ဆေးမေးမြန်းခြင်း ခံကြရလိမ့်မည်ဖြစ်၏။"},{"SurahNumber":103,"VerseNumber":1,"Text":"(ငါအရှင်မြတ်သည်) ခေတ်ကာလ (အဆွရ်အချိန်၊ အထူးသဖြင့် အဖြစ်အပျက်များနှင့်ပြည့်နက်နေသော နောက်ဆုံး နိဂုံးပိုင်းကာလ) ကို သက်သေထူတော်မူ၏။"},{"SurahNumber":103,"VerseNumber":2,"Text":"ဧကန်စင်စစ်၊ လူသားသည် အမှန်ပင် ဆုံးရှုံးမှု၌ ရှိနေ၏။"},{"SurahNumber":103,"VerseNumber":3,"Text":"သို့သော် (ထိုသို့ဆုံးရှုံးမှု၌ ရှိနေသူတို့တွင်) သက်ဝင်ယုံကြည်၍ ဖြောင့်မတ်မှန်ကန် ပြုမူကျင့်ကြံမှုများဖြင့် သီလဆောက်တည်ကြသည့်အပြင် အမှန်တရားသစ္စာနှင့်စပ်လျဉ်း၍ အချင်းချင်း အပြန်အလှန် တစ်ဦးကိုတစ်ဦး အလေးအနက် တိုက်တွန်းကြရုံသာမက (အရှင့်လမ်းစဉ်တော်နှင့်အညီ ဘဝဆောက်တည်ရာ၌ ရင်ဆိုင်ကြုံတွေ့သမျှ ဒုက္ခအခက်အခဲဟူသမျှကို ဇွဲ၊ လုံ့လ၊ ဝီရိယဖြင့်) ခန္တီသည်းခံကြံမှု မြဲမြံခြင်းနှင့်စပ်လျဉ်း၍လည်း အချင်းချင်း အပြန်အလှန် တစ်ဦးကိုတစ်ဦး အလေးအနက် တိုက်တွန်းကြသူများ မပါဝင်ချေ။"},{"SurahNumber":104,"VerseNumber":1,"Text":"အသရေဖျက်အောင် လုပ်ကြံပြောဆိုသူ (အတင်းပြောသူ) နှင့်သားပုပ်လေလွင့်ပြောဆိုသူတိုင်း ဒုက္ခလှလှနှင့်ကြုံတွေ့၍ ပျက်စီးစေ။"},{"SurahNumber":104,"VerseNumber":2,"Text":"ထိုသူသည် (သူ့ကိုယ်သူ သူများအထက်တွင် ရှိသူအဖြစ် မြင်၍) ဥစ္စာဓနပိုင်ဆိုင်မှုများကို စုဆောင်းပြီး (ယင်းကို အရှင်မြတ်၏လမ်းတော်နှင့်ဆင်းရဲနွမ်းပါးသူတို့အတွက် သုံးစွဲခြင်းမပြုဘဲ လောဘတကြီး နှစ်သက်မြတ်နိုးစွာဖြင့်) ယင်း (ဥစ္စာဓနပိုင်ဆိုင်မှုများ) ကို အကြိမ်ကြိမ် ရေတွက်လျက်ရှိ၏။"},{"SurahNumber":104,"VerseNumber":3,"Text":"ထိုသူသည် “သူ၏ဥစ္စာဓနပိုင်ဆိုင်မှုများမှာ အမြဲထာဝရ တည်တံ့လိမ့်မည်။” ဟု ထင်မှတ်နေ၏။"},{"SurahNumber":104,"VerseNumber":4,"Text":"(မည်သည့်နည်းနှင့်မျှ ထိုသို့ အလျှင်း တည်တံ့မည် မဟုတ်ကြောင်း) သတိထားကြလော့။ အမှန်စင်စစ်၊ ထိုသူသည် တစ်စစီဖြစ်အောင် ထုခြေမည့် ညှင်းပန်းနှိပ်စက်မှုထဲ၌ ဧကန်မုချပင်၊ စွန့်ပစ်ထားခြင်းခံရလိမ့်မည်။"},{"SurahNumber":104,"VerseNumber":5,"Text":"“တစ်စစီဖြစ်အောင် ထုခြေမည့် ညှင်းပန်းနှိပ်စက်မှုမှာ အဘယ်နည်း။” ဟူသည်ကို အသင့်အား မည်သည့်အရာက သိနားလည်စေမည်နည်း။"},{"SurahNumber":104,"VerseNumber":6,"Text":"(တစ်စစီဖြစ်အောင် ထုခြေမည့် ညှင်းပန်းနှိပ်စက်မှု ဟူသည် လောင်စာထည့်၍) မီးစွဲစေတော်မူခြင်းခံရသော အလ္လာဟ်အရှင်မြတ်၏ငရဲမီးပင် ဖြစ်၏။"},{"SurahNumber":104,"VerseNumber":7,"Text":"ယင်းမီးသည် (ရာဇဝတ်မှုကျူးလွန်သူများ၏) စိတ်နှလုံးများအထိ နက်ရှိုင်းစွာ တိုးဖောက်လောင်ကျွမ်းစေသည်အထိ မြင့်တက်လိမ့်မည်။"},{"SurahNumber":104,"VerseNumber":8,"Text":"ဧကန်မလွဲ၊ ထိုမီးသည် သူတို့အပေါ်၌ လွှမ်းခြုံပိတ်ဆို့စေလိမ့်မည်။"},{"SurahNumber":104,"VerseNumber":9,"Text":"ရှည်လျားစွာတိုးချဲ့ ဆန့်ထားသော (မီးကျီး) တိုင်များ၌ (တုပ်နှောင်ထားစေလိမ့်မည် ဖြစ်၏)။"},{"SurahNumber":105,"VerseNumber":1,"Text":"(အို၊ ရစူလ်တမန်တော်) အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်သည် ဆင်များအပေါင်းအဖော် (ဆင်တပ်) နှင့်စပ်လျဉ်း၍ မည်သို့မည်ပုံ ကိုင်တွယ်ဖြေရှင်းတော်မူခဲ့သည်ကို အသင်သည် မတွေ့မြင် မဆင်ခြင် မသုံးသပ်ခဲ့လေသလော။"},{"SurahNumber":105,"VerseNumber":2,"Text":"ထိုအရှင်မြတ်သည် သူတို့၏အပျက်သဘောဆောင်သောကြံစည်မှုကို လမ်းကြောင်းလွဲစေတော်မူလျက် (အချည်းနှီးဖြစ်အောင်) ပျက်ပြားစေတော်မူခဲ့သည် မဟုတ်လော။"},{"SurahNumber":105,"VerseNumber":3,"Text":"ထို့ပြင် ထိုအရှင်မြတ်သည် သူတို့အပေါ်၌ (ဒေသခံများ တခါမှ မတွေ့ဖူး မမြင်ဖူးခဲ့သော) ငှက်များကို အအုပ်အသင်းလိုက် စေလွှတ်တော်မူခဲ့သည် မဟုတ်လော။"},{"SurahNumber":105,"VerseNumber":4,"Text":"(ထိုငှက်များသည်) သူတို့အား (အရှင့်အမိန့်တော်အရ ကျည်ဆံပမာ) မာတောင့်သည့်ရွှံ့စေးမှ (ပြုလုပ် ထားသော) ကျောက်ခဲများ ပစ်ချ၍ ထိခိုက်စေခဲ့ကြ၏။"},{"SurahNumber":105,"VerseNumber":5,"Text":"ထိုသို့ဖြင့် ထိုအရှင်မြတ်သည် သူတို့အား ဝါးမျို၍ နင်းခြေထားသော ကောက်ရိုးဖတ်များကဲ့သို့ ဖြစ်စေ တော်မူခဲ့၏။"},{"SurahNumber":106,"VerseNumber":1,"Text":"ကုရိုက်ရှ် လူမျိုးတို့၏သင့်မြတ်မှုနှင့်ဘေးကင်းလုံခြုံမှုဆိုင်ရာ (အရှင်မြတ်၏မပြောင်းလဲသော) အခွင့်အရေးပေးအပ်တော်မှုခြင်းအတွက်။"},{"SurahNumber":106,"VerseNumber":2,"Text":"ဆောင်းရာသီနှင့်နွေရာသီ၌ ခရီးထွက်လေ့ရှိကြသော သူတို့၏သင့်မြတ်မှုနှင့်ဘေးကင်းလုံခြုံမှုကို (ချီးမြှင့်တော်မူခဲ့၏) ။"},{"SurahNumber":106,"VerseNumber":3,"Text":"သို့ဖြစ်ပေရာ သူတို့သည် ဤ (အထွတ်အမြတ်ဖြစ်သော) အိမ်တော် (ကအ်ဗဟ်ဝတ်ကျောင်းတော်အား) ဆောက်တည်စေတော်မူခဲ့သည့် အရှင်မြတ်ကို နာခံကိုးကွယ်ခွင့် ပေးသင့်၏။"},{"SurahNumber":106,"VerseNumber":4,"Text":"ထိုအရှင်မြတ်သည် ဆာလောင်မွတ်သိပ်မှုမှ (လွတ်ကင်းစေတော်မူရန်) သူတို့အား အစားအသောက်များ ထောက်ပံ့တော်မူပြီး စိုးရိမ်ကြောင့်ကြမှုမှလည်း သူတို့အား ဘေးကင်းလုံခြုံမှုပေးတော်မူခဲ့၏။"},{"SurahNumber":107,"VerseNumber":1,"Text":"အသင်သည် (ကောင်းမှုနှင့်မကောင်းမှုတို့အတွက် မျှတထိုက်တန်စွာ အစားပေးမည့် နောင်တမလွန်) တရား စီရင်မည့်နေ့နှင့်စပ်လျဉ်း၍ မဟုတ်မတရား မမှန်မကန် လိမ်လည် စွပ်စွဲ၍ ငြင်းပယ်သော သူအား မတွေ့မြင်၊ မဆင်ခြင်၊ မသုံးသပ်လေသလော။"},{"SurahNumber":107,"VerseNumber":2,"Text":"(အကြောင်းမှာ) ထိုသို့သောပုဂ္ဂိုလ်သည် မိဘမဲ့များအား ပစ်ပစ်ခါခါ ငြင်းတွန်းလှန် (၍ ကြမ်းကြုတ်စွာ ဆက်ဆံ) သောသူ ဖြစ်၏။"},{"SurahNumber":107,"VerseNumber":3,"Text":"ထို့ပြင် သူသည် ခိုကိုးရာမဲ့သော ဆင်းရဲနွမ်းပါးသူတို့အား အစားအသောက်ကျွေးမွေးခြင်းအပေါ် တိုက်တွန်းနှိုးဆော်လိုစိတ်လည်း မရှိပေ။"},{"SurahNumber":107,"VerseNumber":4,"Text":"သို့ဖြစ်ပေရာ (ထိုသို့သော စိတ်ထားဖြင့် တမလွန်တရားစီရင်မည့်နေ့ကို ငြင်းပယ်သော) ကိုးကွယ်ဝတ်ပြုသူတို့အတွက် ဒုက္ခလှလှနှင့်ကြုံရမည့်ပျက်စီးကိန်းသာ ရှိ၏။"},{"SurahNumber":107,"VerseNumber":5,"Text":"ထိုသို့သော သူတို့သည် သူတို့၏ဆွလာသ်ဝတ်ပြုမှု (ယင်း၏စည်းမျဉ်းနှင့်အညီ မြဲမြံစွာဆောက်တည်ခြင်း) မှ အလှမ်းဝေးလျက် အလေးမထားဘဲ ဥပေက္ခာပြုထားသူများပင် ဖြစ်ကြလျက် မေ့လျော့ထား ကြကုန်၏။"},{"SurahNumber":107,"VerseNumber":6,"Text":"ထိုသို့သောသူတို့သည် (သူတို့၏ဆွလာသ်ဝတ်ပြုမှု အပါအဝင် ကောင်းမှုကုသိုလ်များကို လူမြင်ကောင်း အောင်နှင့်ချီးမွမ်းခံရအောင်) ဟိတ်ထုတ်ပြစားလိုကြ၏။"},{"SurahNumber":107,"VerseNumber":7,"Text":"ထို့ပြင် သူတို့သည် အကူအညီအထောက်အပံ့အသေးအဖွဲကိုပင် (လူ့ဘောင်အသိုင်းအဝိုင်းရှိ လိုအပ်ချက်ရှိနေသူတို့အား ပေးကမ်းလှူဒါန်းခြင်း မပြုရန်) ငြင်းပယ်၊ ပိတ်ပင်တားမြစ်ကြ၏။"},{"SurahNumber":108,"VerseNumber":1,"Text":"(အို၊ ရစူလ်တမန်တော်) ဧကန်စင်စစ်၊ ငါအရှင်မြတ်သည် အသင့်အား (ကုန်ဆုံးရပ်စဲသွားမည် မဟုတ်သော ကောင်းမြတ်မှုများ) အလျှံပယ် ပေါများသော ကောင်းခြင်းများကို ချီးမြှင့်ပေးအပ်တော်မူခဲ့၏။"},{"SurahNumber":108,"VerseNumber":2,"Text":"သို့ဖြစ်ပေရာ အသင်သည် အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ် (၏ကျေနပ်နှစ်မြို့မှု) အတွက် ဆွလာသ်ဝတ်ပြုဆောက်ဆည်ပြီး (ထိုအရှင်မြတ်၏ကျေနပ် နှစ်မြို့မှုအတွက်ပင် ရည်သန်၍) စွန့်လှူလော့။"},{"SurahNumber":108,"VerseNumber":3,"Text":"ဧကန်မလွဲ၊ (အသင့်ကိုနှောက်ယှက်စော်ကားနေသော) အသင်၏ရန်သူသည်သာလျှင် (အလျှံပယ် ပေးအပ်တော်မူခြင်းမှ) အညွန့်တုံးသွားမည့်သူ ဖြစ်၏။"},{"SurahNumber":109,"VerseNumber":1,"Text":"(အို၊ ရစူလ်တမန်တော်၊ ခေါင်းမာမာဖြင့် အမှန်တရားသစ္စာကို ငြင်းပယ်နေသူတို့အား) “အို၊ မယုံကြည်သူ (အမှန်တရားကို ဖီဆန်ငြင်းပယ်သူ) အပေါင်းတို့။“ဟု ဟောလော့။"},{"SurahNumber":109,"VerseNumber":2,"Text":"ကျွန်ုပ်သည် အသင်တို့ အယူထား ကိုးကွယ်လျက်ရှိကြသော ကိုးကွယ်ရာများကို မကိုးကွယ်ချေ။"},{"SurahNumber":109,"VerseNumber":3,"Text":"ထို့ပြင် သင်တို့သည်လည်း ကျွန်ုပ်က ယုံကြည်ကိုးကွယ်လျက်ရှိသည်ကို မကိုးကွယ်ကြချေ။"},{"SurahNumber":109,"VerseNumber":4,"Text":"ထို့ပြင် ကျွန်ုပ်သည် အသင်တို့က အယူထား ကိုးကွယ်နေကြသော ကိုးကွယ်ရာများကို ကိုးကွယ်မည့်သူ မဟုတ်ပေ။"},{"SurahNumber":109,"VerseNumber":5,"Text":"ထိုနည်းတူစွာ သင်တို့သည်လည်း ကျွန်ုပ်က ယုံကြည်ကိုးကွယ်နေသည်ကို နာခံကိုးကွယ်ကြမည့်သူများ မဟုတ်ပေ။"},{"SurahNumber":109,"VerseNumber":6,"Text":"(စင်စစ်မှာကား) သင်တို့အတွက် သင်တို့၏ဘာသာသာသနာဆိုင်ရာလမ်းစဉ်ရှိပြီး ကျွန်ုပ်အတွက်လည်း ကျွန်ုပ်၏ဒီန် (လူသားတို့အတွက် ရုပ်နာမ်ဆိုင်ရာ ပြုမူကျင့်ကြံစရာများပါဝင်သည့် ဘဝတည်ဆောက်ရေးလမ်း စဉ်) ရှိနေ၏။"},{"SurahNumber":110,"VerseNumber":1,"Text":"(အို၊ ရစူလ်တမန်တော်) အလ္လာဟ်အရှင်မြတ်၏အကူအညီသည်လည်းကောင်း၊ (အောင်မြင်မှုပေါင်းများစွာ၏သော့ချက်ဖြစ်သော) အောင်နိုင်မှုသည်လည်းကောင်း၊ ရောက်ရှိခဲ့သောအခါ။"},{"SurahNumber":110,"VerseNumber":2,"Text":"ထို့ပြင် အသင်သည် လူတို့အား (လူသားတို့အတွက် ရုပ်နာမ်ဆိုင်ရာ ပြုမူကျင့်ကြံစရာများ ပါဝင်သည့် ဘဝတည်ဆောက်ရေးလမ်းစဉ်ဖြစ်သော) အလ္လာဟ်အရှင်မြတ်၏ဒီန်အတွင်းသို့ အသင်းလိုက် အဖွဲ့လိုက် တစ်ပြုံတစ်ခေါင်း ဝင်ရောက်လာကြသည်ကို တွေ့မြင်သောအခါ။"},{"SurahNumber":110,"VerseNumber":3,"Text":"(ထိုစဉ် အသင်သည်) အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောကို ကျေးဇူးတင်ချီးမွမ်းလျက် (ထိုအရှင်မြတ်သည် ချို့တဲ့မှု လုံးဝ ကင်းရှင်းတော်မူပြီး အနှိုင်းမဲ့ အရှင်ဖြစ်တော် မူခြင်း၊ မည်သည့်အရာကိုမျှ အကြောင်းမဲ့ ဖွဲ့စည်းဖြစ်တည်စေတော်မမူခြင်းနှင့်ကိုးကွယ်ထိုက်သော ပကတိဂုဏ် တော်အားလုံးကို ပိုင်ဆိုင်ထားတော်မူသော ဖြစ်ခြင်းကြောင့်) သန့်ရှင်းစင်ကြယ်တော်မူကြောင်းကို ဂုဏ်တင်လော့။ ထို့ပြင် ထိုအရှင်မြတ်ထံတော်၌ လွတ်ငြိမ်းချမ်းသာခွင့်ကို ပန်ကြားလော့။ ဧကန်မလွဲ၊ ထိုအရှင်မြတ်သည် နောင်တကြီးစွာရလျက် ဝန်ချတောင်းပန်၍ အရှင်မြတ်ဘက်သို့ ဦးတည်လှန်ပြန်ခြင်းအား အစဥ် လက်ခံတော်မူသောအရှင်မြတ်ပင် ဖြစ်တော်မူ၏။"},{"SurahNumber":111,"VerseNumber":1,"Text":"(ဒေါသမီး၏ဖခင်ဖြစ်သော) အဗူလဟဗ်၏လက်နှစ်ဖက်သည် ဖျက်ဆီးစေပြီး သူလည်း ဖျက်ဆီးပါစေ။"},{"SurahNumber":111,"VerseNumber":2,"Text":"သူ့ဥစ္စာဓနပိုင်ဆိုင်မှုများသည်လည်းကောင်း၊ သူရှာဖွေဆည်းပူး၍ ရသမျှသည်လည်းကောင်း၊ သူ့အတွက် အသုံးဝင် အရာရောက်လိမ့်မည် မဟုတ်ပေ။"},{"SurahNumber":111,"VerseNumber":3,"Text":"မကြာမီ သူကိုယ်တိုင်လည်း ဟုန်းဟုန်း တောက်လောင်လျက်ရှိသော မီးထဲသို့ ဝင်ရောက်ရပေမည်။"},{"SurahNumber":111,"VerseNumber":4,"Text":"ထို့ပြင် (သူနှင့်အတူ) သူ့အမျိုးသမီးသည်လည်း (လူ့ဘောင်အဖွဲ့အစည်း၌ ပြဿနာဖန်တီးစေသည့် မကောင်းမှုဆိုင်ရာ ပုံပြင်များနှင့်သူတစ်ပါးအား အသရေဖျက်စေသော သွားပုပ်လေလွင့် စကားများ ဖြန့်ချီလျက်) လောင်စာဖြစ်သော ထင်းစည်းကို ထမ်းရွက်သူ (ဖြစ်၍ ငရဲမီးထဲသို့ ဝင်ရောက်ရလိမ့်မည်) ဖြစ်၏။"},{"SurahNumber":111,"VerseNumber":5,"Text":"သူမ၏လည်ပင်းပတ်လည်၌ (စွန်ပလွံလျှော်ကို) လိမ်ပိန်ကျစ်ထားသော ကြိုးတစ်ချောင်း ရှိနေ၏။"},{"SurahNumber":112,"VerseNumber":1,"Text":"(အို၊ ရစူလ်တမန်တော် အသင်သည်) ဟောပြောလော့။ ထိုအရှင်မြတ်သည် တစ်ဆူတည်းဖြစ်တော်မူသော ဧကောဒိ အလ္လာဟ်အရှင်မြတ်ပင် ဖြစ်၏။"},{"SurahNumber":112,"VerseNumber":2,"Text":"အလ္လာဟ်အရှင်မြတ်သည် (လိုလားတောင့်တခြင်း လုံးဝ ကင်းရှင်းတော်မူသောအရှင်၊ အရာခပ်သိမ်းတို့၏မှီခိုအားထားရာအရှင်၊ အနှိုင်းမဲ့ ပြိုင်ဘက်မဲ့တော်မူသောအရှင်၊) နိစ္စထာဝရအရှင် ဖြစ်တော်မူ၏။"},{"SurahNumber":112,"VerseNumber":3,"Text":"ထိုအရှင်မြတ်သည် မည်သူတစ်ဦးတစ်ယောက်ကိုမျှ မွေးဖွားတော်မူခဲ့သည် မဟုတ်ပေ။ မည်သူ တစ်ဦးတစ်ယောက်၏မွေးဖွားခြင်းကိုလည်း ခံခဲ့ရတော်မူသည် မဟုတ်ပေ။ (အရှင်မြတ်၌ ကိုယ်ပွား၊ သားတော်၊ မရှိသည့်အပြင် မည်သူတစ်ဦးတစ်ယောက်၏သားတော်လည်း ဖြစ်တော်မမူချေ။)"},{"SurahNumber":112,"VerseNumber":4,"Text":"ထို့ပြင် ထိုအရှင်မြတ်၌ ဂုဏ်ရည်တူနှိုင်းယှဉ်နိုင်သော သက်ရှိသက်မဲ့ ဟူ၍လည်း မည်သူတစ်ဦးတစ်ယောက်မျှ (မည်သည့် အရာမျှ) အလျှင်း မရှိပေ။"},{"SurahNumber":113,"VerseNumber":1,"Text":"(အို၊ ရစူလ်တမန်တော် အသင်သည်) လျှောက်ထား ပန်ကြားလော့။ ကျွန်တော်မျိုးသည် နံနက်မိုးသောက်ချိန်ကို ဖြစ်ပေါ်စေတော်မူသော အရှင်မြတ်ထံတော်၌ (အကာအကွယ်ရရန်) ခိုလှုံယူပါ၏။"},{"SurahNumber":113,"VerseNumber":2,"Text":"ထိုအရှင်မြတ်က ဖွဲ့စည်းဖြစ်တည်စေတော်မူသော အရာဟူသမျှအနက်မှ မကောင်းမှုဖြစ်စေသော အရာဟူသမျှ (ထိခိုက်နစ်နာစေနိုင်သည့် ဘေးဒုက္ခအန္တရာယ်ဟူသမျှ) မှလည်းကောင်း။"},{"SurahNumber":113,"VerseNumber":3,"Text":"အမှောင်အတိ ဖြစ်လာ၍ လွှမ်းမိုးဖုံးအုပ်သောအခါ ယင်းအမှောင်၏မကောင်းမှု (ဆိုင်ရာဘေးအန္တရာယ်များ) မှလည်းကောင်း။"},{"SurahNumber":113,"VerseNumber":4,"Text":"(လူ့ဘောင်အဖွဲ့အစည်း၌ စဥ်းစားဉာဏ် ထုံစေသော အယူသည်းမှုများ ပျံ့နှံ့စေလျက်) အထုံးအဖွဲ့များ၌ (ဂါထာမန္တရားရွတ်ဖတ်) မန်းမှုတ်သောသူတို့၏မကောင်းမှု (ဆိုင်ရာဘေးအန္တရာယ်များ) မှလည်းကောင်း။"},{"SurahNumber":113,"VerseNumber":5,"Text":"မနာလိုငြူစူသောသူသည် မနာလိုငြူစူသောအခါ (ယင်းမနာလိုမှုနှင့်ပတ်သက်ဆက်နွယ်နေသည့်) မကောင်းမှု (ဆိုင်ရာ ဘေးအန္တရာယ်များ) မှလည်းကောင်း၊ (အရှင်မြတ်ထံ ခိုလှုံပါ၏)။"},{"SurahNumber":114,"VerseNumber":1,"Text":"(အို၊ ရစူလ်တမန်တော် အသင်သည်) လျှောက်ထားပန်ကြားလော့။ ကျွန်တော်မျိုးသည် လူသားတို့အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်ထံတော်၌ (အကာအကွယ်ရယူရန်) ခိုလှုံပါပါ၏။"},{"SurahNumber":114,"VerseNumber":2,"Text":"လူသာတို့၏ဘုရင်မင်းမြတ်ဖြစ်တော်မူ (၍ အချုပ်အခြာအာဏာအလုံးစုံကို စိုးပိုင်တော်မူ) သောအရှင်မြတ်ထံတော်၌။"},{"SurahNumber":114,"VerseNumber":3,"Text":"လူခပ်သိမ်းတို့၏ယုံကြည်ကိုးကွယ်ရာဖြစ်တော်မူသောအရှင်မြတ်ထံတော်၌။"},{"SurahNumber":114,"VerseNumber":4,"Text":"(လူ့ဘောင်အဖွဲ့အစည်းကို ဆုတ်ယုတ်ဖျက်ဆီးစေသည့်) တီးတိုးပြောဆိုမှုဖြင့် တို့ထောင်တတ်သူတို့၏မကောင်းမှု (ဆိုင်ရာ အကြံအစည်များ၊ သွေးတိုးလှုံ့ဆော်မှုများ၏ဘေးအန္တရာယ်) မှ (ခိုလှုံပါ၏)။"},{"SurahNumber":114,"VerseNumber":5,"Text":"ထိုတီးတိုးပြောဆိုမှုဖြင့် တို့ထောင်သူသည် လူတို့၏စိတ်နှလုံးတွင်းသို့ (မကောင်းသောအကြံအစည်များ၊ သွေးတိုးလှုံ့ဆော်မှုများ) ကို တီးတိုးပြောခြင်းဖြင့် ထည့်သွင်းလေ့ရှိ၏။"},{"SurahNumber":114,"VerseNumber":6,"Text":"(ထိုတီးတိုးပြောဆိုမှုဖြင့် တို့ထောင်သူတို့သည်) ဂျင်န်နှင့်လူသားတို့အနက်မှ ပင်ဖြစ်ကြ၏။"}]}