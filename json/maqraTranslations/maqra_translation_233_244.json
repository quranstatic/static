{"Id":244,"LanguageCodes":["ml","mal"],"Name":"mal-abdulhameedmada","Author":"Abdul Hameed Madani And Kunhi Mohammed","Language":"Malayalam","Description":"Malayalam","Direction":"ltr","Source":"https://qurancomplex.gov.sa/","Translations":[{"SurahNumber":78,"VerseNumber":1,"Text":"എന്തിനെപ്പറ്റിയാണ് അവര്‍ പരസ്പരം ചോദിച്ചു കൊണ്ടിരിക്കുന്നത്‌"},{"SurahNumber":78,"VerseNumber":2,"Text":"ആ മഹത്തായ വൃത്താന്തത്തെപ്പറ്റി"},{"SurahNumber":78,"VerseNumber":3,"Text":"അവര്‍ ഏതൊരു കാര്യത്തില്‍ അഭിപ്രായവ്യത്യാസത്തിലായി ക്കൊണ്ടിരിക്കുന്നുവോ അതിനെപ്പറ്റി"},{"SurahNumber":78,"VerseNumber":4,"Text":"നിസ്സംശയം; അവര്‍ വഴിയെ അറിഞ്ഞു കൊള്ളും"},{"SurahNumber":78,"VerseNumber":5,"Text":"വീണ്ടും നിസ്സംശയം; അവര്‍ വഴിയെ അറിഞ്ഞു കൊള്ളും"},{"SurahNumber":78,"VerseNumber":6,"Text":"ഭൂമിയെ നാം ഒരു വിരിപ്പാക്കിയില്ലേ"},{"SurahNumber":78,"VerseNumber":7,"Text":"പര്‍വ്വതങ്ങളെ ആണികളാക്കുകയും (ചെയ്തില്ലേ)"},{"SurahNumber":78,"VerseNumber":8,"Text":"നിങ്ങളെ നാം ഇണകളായി സൃഷ്ടിക്കുകയും ചെയ്തിരിക്കുന്നു"},{"SurahNumber":78,"VerseNumber":9,"Text":"നിങ്ങളുടെ ഉറക്കത്തെ നാം വിശ്രമമാക്കുകയും ചെയ്തിരിക്കുന്നു"},{"SurahNumber":78,"VerseNumber":10,"Text":"രാത്രിയെ നാം ഒരു വസ്ത്രമാക്കുകയും"},{"SurahNumber":78,"VerseNumber":11,"Text":"പകലിനെ നാം ജീവസന്ധാരണവേളയാക്കുകയും ചെയ്തിരിക്കുന്നു"},{"SurahNumber":78,"VerseNumber":12,"Text":"നിങ്ങള്‍ക്ക് മീതെ ബലിഷ്ഠമായ ഏഴു ആകാശങ്ങള്‍ നാം നിര്‍മിക്കുകയും"},{"SurahNumber":78,"VerseNumber":13,"Text":"കത്തിജ്വലിക്കുന്ന ഒരു വിളക്ക് നാം ഉണ്ടാക്കുകയും ചെയ്തിരിക്കുന്നു"},{"SurahNumber":78,"VerseNumber":14,"Text":"കാര്‍മേഘങ്ങളില്‍ നിന്ന് കുത്തി ഒഴുകുന്ന വെള്ളം നാം ഇറക്കുകയും ചെയ്തു"},{"SurahNumber":78,"VerseNumber":15,"Text":"അതു മുഖേന ധാന്യവും സസ്യവും നാം പുറത്തു കൊണ്ടു വരാന്‍ വേണ്ടി"},{"SurahNumber":78,"VerseNumber":16,"Text":"ഇടതൂര്‍ന്ന തോട്ടങ്ങളും"},{"SurahNumber":78,"VerseNumber":17,"Text":"തീര്‍ച്ചയായും തീരുമാനത്തിന്‍റെ ദിവസം സമയം നിര്‍ണയിക്കപ്പെട്ടതായിരിക്കുന്നു"},{"SurahNumber":78,"VerseNumber":18,"Text":"അതായത് കാഹളത്തില്‍ ഊതപ്പെടുകയും, നിങ്ങള്‍ കൂട്ടംകൂട്ടമായി വന്നെത്തുകയും ചെയ്യുന്ന ദിവസം"},{"SurahNumber":78,"VerseNumber":19,"Text":"ആകാശം തുറക്കപ്പെടുകയും എന്നിട്ടത് പല കവാടങ്ങളായി തീരുകയും ചെയ്യും"},{"SurahNumber":78,"VerseNumber":20,"Text":"പര്‍വ്വതങ്ങള്‍ സഞ്ചരിപ്പിക്കപ്പെടുകയും അങ്ങനെ അവ മരീചിക പോലെ ആയിത്തീരുകയും ചെയ്യും"},{"SurahNumber":78,"VerseNumber":21,"Text":"തീര്‍ച്ചയായും നരകം കാത്തിരിക്കുന്ന സ്ഥലമാകുന്നു"},{"SurahNumber":78,"VerseNumber":22,"Text":"അതിക്രമകാരികള്‍ക്ക് മടങ്ങിച്ചെല്ലാനുള്ള സ്ഥലം"},{"SurahNumber":78,"VerseNumber":23,"Text":"അവര്‍ അതില്‍ യുഗങ്ങളോളം താമസിക്കുന്നവരായിരിക്കും"},{"SurahNumber":78,"VerseNumber":24,"Text":"കുളിര്‍മയോ കുടിനീരോ അവര്‍ അവിടെ ആസ്വദിക്കുകയില്ല"},{"SurahNumber":78,"VerseNumber":25,"Text":"കൊടുംചൂടുള്ള വെള്ളവും കൊടും തണുപ്പുള്ള വെള്ളവുമല്ലാതെ"},{"SurahNumber":78,"VerseNumber":26,"Text":"അനുയോജ്യമായ പ്രതിഫലമത്രെ അത്‌"},{"SurahNumber":78,"VerseNumber":27,"Text":"തീര്‍ച്ചയായും അവര്‍ വിചാരണ പ്രതീക്ഷിക്കുന്നില്ലായിരുന്നു"},{"SurahNumber":78,"VerseNumber":28,"Text":"നമ്മുടെ ദൃഷ്ടാന്തങ്ങളെ അവര്‍ തീര്‍ത്തും നിഷേധിച്ചു തള്ളുകയും ചെയ്തു"},{"SurahNumber":78,"VerseNumber":29,"Text":"ഏതു കാര്യവും നാം എഴുതി തിട്ടപ്പെടുത്തിയിരിക്കുന്നു"},{"SurahNumber":78,"VerseNumber":30,"Text":"അതിനാല്‍ നിങ്ങള്‍ (ശിക്ഷ) ആസ്വദിച്ചു കൊള്ളുക. തീര്‍ച്ചയായും നാം നിങ്ങള്‍ക്കു ശിക്ഷയല്ലാതൊന്നും വര്‍ദ്ധിപ്പിച്ചു തരികയില്ല"},{"SurahNumber":78,"VerseNumber":31,"Text":"തീര്‍ച്ചയായും സൂക്ഷ്മത പാലിച്ചവര്‍ക്ക് വിജയമുണ്ട്‌"},{"SurahNumber":78,"VerseNumber":32,"Text":"അതായത് (സ്വര്‍ഗത്തിലെ) തോട്ടങ്ങളും മുന്തിരികളും"},{"SurahNumber":78,"VerseNumber":33,"Text":"തുടുത്ത മാര്‍വിടമുള്ള സമപ്രായക്കാരായ തരുണികളും"},{"SurahNumber":78,"VerseNumber":34,"Text":"നിറഞ്ഞ പാനപാത്രങ്ങളും"},{"SurahNumber":78,"VerseNumber":35,"Text":"അവിടെ അനാവശ്യമായ ഒരു വാക്കോ ഒരു വ്യാജവാര്‍ത്തയോ അവര്‍ കേള്‍ക്കുകയില്ല"},{"SurahNumber":78,"VerseNumber":36,"Text":"(അത്‌) നിന്‍റെ രക്ഷിതാവിങ്കല്‍ നിന്നുള്ള ഒരു പ്രതിഫലവും, കണക്കൊത്ത ഒരു സമ്മാനവുമാകുന്നു"},{"SurahNumber":78,"VerseNumber":37,"Text":"ആകാശങ്ങളുടെയും ഭൂമിയുടെയും അവക്കിടയിലുള്ളതിന്‍റെയും രക്ഷിതാവും പരമകാരുണികനുമായുള്ളവന്‍റെ (സമ്മാനം.) അവനുമായി സംഭാഷണത്തില്‍ ഏര്‍പെടാന്‍ അവര്‍ക്കു സാധിക്കുകയില്ല"},{"SurahNumber":78,"VerseNumber":38,"Text":"റൂഹും മലക്കുകളും അണിയായി നില്‍ക്കുന്ന ദിവസം. പരമകാരുണികനായ അല്ലാഹു അനുവാദം നല്‍കിയിട്ടുള്ളവനും സത്യം പറഞ്ഞിട്ടുള്ളവനുമല്ലാതെ അന്ന് സംസാരിക്കുകയില്ല"},{"SurahNumber":78,"VerseNumber":39,"Text":"അതത്രെ യഥാര്‍ത്ഥമായ ദിവസം. അതിനാല്‍ വല്ലവനും ഉദ്ദേശിക്കുന്ന പക്ഷം തന്‍റെ രക്ഷിതാവിങ്കലേക്കുള്ള മടക്കത്തിന്‍റെ മാര്‍ഗം അവന്‍ സ്വീകരിക്കട്ടെ"},{"SurahNumber":78,"VerseNumber":40,"Text":"ആസന്നമായ ഒരു ശിക്ഷയെ പറ്റി തീര്‍ച്ചയായും നിങ്ങള്‍ക്കു നാം മുന്നറിയിപ്പ് നല്‍കിയിരിക്കുന്നു. മനുഷ്യന്‍ തന്‍റെ കൈകള്‍ മുന്‍കൂട്ടി ചെയ്തു വെച്ചത് നോക്കിക്കാണുകയും, അയ്യോ ഞാന്‍ മണ്ണായിരുന്നെങ്കില്‍ എത്ര നന്നായിരുന്നേനെ എന്ന് സത്യനിഷേധി പറയുകയും ചെയ്യുന്ന ദിവസം"},{"SurahNumber":79,"VerseNumber":1,"Text":"(അവിശ്വാസികളിലേക്ക്‌) ഇറങ്ങിച്ചെന്ന് (അവരുടെ ആത്മാവുകളെ) ഊരിയെടുക്കുന്നവ തന്നെയാണ സത്യം"},{"SurahNumber":79,"VerseNumber":2,"Text":"(സത്യവിശ്വാസികളുടെ ആത്മാവുകളെ) സൌമ്യതയോടെ പുറത്തെടുക്കുന്നവ തന്നെയാണ, സത്യം"},{"SurahNumber":79,"VerseNumber":3,"Text":"ഊക്കോടെ ഒഴുകി വരുന്നവ തന്നെയാണ, സത്യം"},{"SurahNumber":79,"VerseNumber":4,"Text":"എന്നിട്ടു മുന്നോട്ടു കുതിച്ചു പോകുന്നവ തന്നെയാണ, സത്യം"},{"SurahNumber":79,"VerseNumber":5,"Text":"കാര്യം നിയന്ത്രിക്കുന്നവയും തന്നെയാണ, സത്യം"},{"SurahNumber":79,"VerseNumber":6,"Text":"ആ നടുക്കുന്ന സംഭവം നടുക്കമുണ്ടാക്കുന്ന ദിവസം"},{"SurahNumber":79,"VerseNumber":7,"Text":"അതിനെ തുടര്‍ന്ന് അതിന്‍റെ പിന്നാലെ മറ്റൊന്നും"},{"SurahNumber":79,"VerseNumber":8,"Text":"ചില ഹൃദയങ്ങള്‍ അന്നു വിറച്ചു കൊണ്ടിരിക്കും"},{"SurahNumber":79,"VerseNumber":9,"Text":"അവയുടെ കണ്ണുകള്‍ അന്ന് കീഴ്പോട്ടു താഴ്ന്നിരിക്കും"},{"SurahNumber":79,"VerseNumber":10,"Text":"അവര്‍ പറയും: തീര്‍ച്ചയായും നാം (നമ്മുടെ) മുന്‍സ്ഥിതിയിലേക്ക് മടക്കപ്പെടുന്നവരാണോ"},{"SurahNumber":79,"VerseNumber":11,"Text":"നാം ജീര്‍ണിച്ച എല്ലുകളായി കഴിഞ്ഞാലും (നമുക്ക് മടക്കമോ)"},{"SurahNumber":79,"VerseNumber":12,"Text":"അവര്‍ പറയുകയാണ്‌: അങ്ങനെയാണെങ്കില്‍ നഷ്ടകരമായ ഒരു തിരിച്ചുവരവായിരിക്കും അത്‌"},{"SurahNumber":79,"VerseNumber":13,"Text":"അത് ഒരേയൊരു ഘോരശബ്ദം മാത്രമായിരിക്കും"},{"SurahNumber":79,"VerseNumber":14,"Text":"അപ്പോഴതാ അവര്‍ ഭൂമുഖത്തെത്തിക്കഴിഞ്ഞു"},{"SurahNumber":79,"VerseNumber":15,"Text":"മൂസാനബിയുടെ വര്‍ത്തമാനം നിനക്ക് വന്നെത്തിയോ"},{"SurahNumber":79,"VerseNumber":16,"Text":"ത്വുവാ എന്ന പരിശുദ്ധ താഴ്‌വരയില്‍ വെച്ച് അദ്ദേഹത്തിന്‍റെ രക്ഷിതാവ് അദ്ദേഹത്തെ വിളിച്ച് ഇപ്രകാരം പറഞ്ഞ സന്ദര്‍ഭം"},{"SurahNumber":79,"VerseNumber":17,"Text":"നീ ഫിര്‍ഔന്‍റെ അടുത്തേക്കു പോകുക. തീര്‍ച്ചയായും അവന്‍ അതിരുകവിഞ്ഞിരിക്കുന്നു"},{"SurahNumber":79,"VerseNumber":18,"Text":"എന്നിട്ട് ചോദിക്കുക: നീ പരിശുദ്ധി പ്രാപിക്കാന്‍ തയ്യാറുണ്ടോ"},{"SurahNumber":79,"VerseNumber":19,"Text":"നിന്‍റെ രക്ഷിതാവിങ്കലേക്ക് നിനക്ക് ഞാന്‍ വഴി കാണിച്ചുതരാം. എന്നിട്ട് നീ ഭയപ്പെടാനും (തയ്യാറുണ്ടോ)"},{"SurahNumber":79,"VerseNumber":20,"Text":"അങ്ങനെ അദ്ദേഹം (മൂസാ) അവന്ന് ആ മഹത്തായ ദൃഷ്ടാന്തം കാണിച്ചുകൊടുത്തു"},{"SurahNumber":79,"VerseNumber":21,"Text":"അപ്പോള്‍ അവന്‍ നിഷേധിച്ചു തള്ളുകയും ധിക്കരിക്കുകയും ചെയ്തു"},{"SurahNumber":79,"VerseNumber":22,"Text":"പിന്നെ, അവന്‍ എതിര്‍ ശ്രമങ്ങള്‍ നടത്തുവാനായി പിന്തിരിഞ്ഞു പോയി"},{"SurahNumber":79,"VerseNumber":23,"Text":"അങ്ങനെ അവന്‍ (തന്‍റെ ആള്‍ക്കാരെ) ശേഖരിച്ചു. എന്നിട്ടു വിളംബരം ചെയ്തു"},{"SurahNumber":79,"VerseNumber":24,"Text":"ഞാന്‍ നിങ്ങളുടെ അത്യുന്നതനായ രക്ഷിതാവാകുന്നു എന്ന് അവന്‍ പറഞ്ഞു"},{"SurahNumber":79,"VerseNumber":25,"Text":"അപ്പോള്‍ പരലോകത്തിലെയും ഇഹലോകത്തിലെയും ശിക്ഷയ്ക്കായി അല്ലാഹു അവനെ പിടികൂടി"},{"SurahNumber":79,"VerseNumber":26,"Text":"തീര്‍ച്ചയായും അതില്‍ ഭയപ്പെടുന്നവര്‍ക്ക് ഒരു ഗുണപാഠമുണ്ട്‌"},{"SurahNumber":79,"VerseNumber":27,"Text":"നിങ്ങളാണോ സൃഷ്ടിക്കപ്പെടാന്‍ കൂടുതല്‍ പ്രയാസമുള്ളവര്‍. അതല്ല; ആകാശമാണോ? അതിനെ അവന്‍ നിര്‍മിച്ചിരിക്കുന്നു"},{"SurahNumber":79,"VerseNumber":28,"Text":"അതിന്‍റെ വിതാനം അവന്‍ ഉയര്‍ത്തുകയും, അതിനെ അവന്‍ വ്യവസ്ഥപ്പെടുത്തുകയും ചെയ്തിരിക്കുന്നു"},{"SurahNumber":79,"VerseNumber":29,"Text":"അതിലെ രാത്രിയെ അവന്‍ ഇരുട്ടാക്കുകയും, അതിലെ പകലിനെ അവന്‍ പ്രത്യക്ഷപ്പെടുത്തുകയും ചെയ്തിരിക്കുന്നു"},{"SurahNumber":79,"VerseNumber":30,"Text":"അതിനു ശേഷം ഭൂമിയെ അവന്‍ വികസിപ്പിച്ചിരിക്കുന്നു"},{"SurahNumber":79,"VerseNumber":31,"Text":"അതില്‍ നിന്ന് അതിലെ വെള്ളവും സസ്യജാലങ്ങളും അവന്‍ പുറത്തു കൊണ്ടുവരികയും ചെയ്തിരിക്കുന്നു"},{"SurahNumber":79,"VerseNumber":32,"Text":"പര്‍വ്വതങ്ങളെ അവന്‍ ഉറപ്പിച്ചു നിര്‍ത്തുകയും ചെയ്തിരിക്കുന്നു"},{"SurahNumber":79,"VerseNumber":33,"Text":"നിങ്ങള്‍ക്കും നിങ്ങളുടെ കന്നുകാലികള്‍ക്കും ഉപയോഗത്തിനായിട്ട്‌"},{"SurahNumber":79,"VerseNumber":34,"Text":"എന്നാല്‍ ആ മഹാ വിപത്ത് വരുന്ന സന്ദര്‍ഭം"},{"SurahNumber":79,"VerseNumber":35,"Text":"അതായതു മനുഷ്യന്‍ താന്‍ അദ്ധ്വാനിച്ചു വെച്ചതിനെപ്പറ്റി ഓര്‍മിക്കുന്ന ദിവസം"},{"SurahNumber":79,"VerseNumber":36,"Text":"കാണുന്നവര്‍ക്ക് വേണ്ടി നരകം വെളിവാക്കപ്പെടുന്ന ദിവസം"},{"SurahNumber":79,"VerseNumber":37,"Text":"(അന്ന്‌) ആര്‍ അതിരുകവിയുകയും"},{"SurahNumber":79,"VerseNumber":38,"Text":"ഇഹലോകജീവിതത്തിനു കൂടുതല്‍ പ്രാധാന്യം നല്‍കുകയും ചെയ്തുവോ"},{"SurahNumber":79,"VerseNumber":39,"Text":"(അവന്ന്‌) കത്തിജ്വലിക്കുന്ന നരകം തന്നെയാണ് സങ്കേതം"},{"SurahNumber":79,"VerseNumber":40,"Text":"അപ്പോള്‍ ഏതൊരാള്‍ തന്‍റെ രക്ഷിതാവിന്‍റെ സ്ഥാനത്തെ ഭയപ്പെടുകയും മനസ്സിനെ തന്നിഷ്ടത്തില്‍ നിന്ന് വിലക്കിനിര്‍ത്തുകയും ചെയ്തുവോ"},{"SurahNumber":79,"VerseNumber":41,"Text":"(അവന്ന്‌) സ്വര്‍ഗം തന്നെയാണ് സങ്കേതം"},{"SurahNumber":79,"VerseNumber":42,"Text":"ആ അന്ത്യസമയത്തെപ്പറ്റി, അതെപ്പോഴാണ് സംഭവിക്കുക എന്ന് അവര്‍ നിന്നോട് ചോദിക്കുന്നു"},{"SurahNumber":79,"VerseNumber":43,"Text":"നിനക്ക് അതിനെപ്പറ്റി എന്ത് പറയാനാണുള്ളത്‌"},{"SurahNumber":79,"VerseNumber":44,"Text":"നിന്‍റെ രക്ഷിതാവിങ്കലേക്കാണ് അതിന്‍റെ കലാശം"},{"SurahNumber":79,"VerseNumber":45,"Text":"അതിനെ ഭയപ്പെടുന്നവര്‍ക്ക് ഒരു താക്കീതുകാരന്‍ മാത്രമാണ് നീ"},{"SurahNumber":79,"VerseNumber":46,"Text":"അതിനെ അവര്‍ കാണുന്ന ദിവസം ഒരു വൈകുന്നേരമോ ഒരു പ്രഭാതത്തിലോ അല്ലാതെ അവര്‍ (ഇവിടെ) കഴിച്ചുകൂട്ടിയിട്ടില്ലാത്ത പോലെയായിരിക്കും (അവര്‍ക്ക് തോന്നുക)"}]}