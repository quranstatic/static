{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":70,"VerseNumber":19,"Text":"Insan thud-dila (impatient) paida kiya gaya hai"},{"SurahNumber":70,"VerseNumber":20,"Text":"Jab uspar museebat aati hai to ghabra uthta hai"},{"SurahNumber":70,"VerseNumber":21,"Text":"Aur jab usey khush-haali naseeb hoti hai to bukhl (kanjoosi) karne lagta hai"},{"SurahNumber":70,"VerseNumber":22,"Text":"Magar woh log (is aib se bache huey hai) jo namaz padne waley hain"},{"SurahNumber":70,"VerseNumber":23,"Text":"Jo apni namaz ki hamesha pabandi karte hai"},{"SurahNumber":70,"VerseNumber":24,"Text":"Jinke maalon mein"},{"SurahNumber":70,"VerseNumber":25,"Text":"Saahil (maangne waley) aur mehroom ka ek haqq mukarrar hai"},{"SurahNumber":70,"VerseNumber":26,"Text":"Jo roz-e-jaza ko barhaq maante hain"},{"SurahNumber":70,"VerseNumber":27,"Text":"Jo apne Rubb ke azaab se darte hain"},{"SurahNumber":70,"VerseNumber":28,"Text":"Kyunke unke Rubb ka azaab aisi cheez nahin hai jissey koi bekhauf ho"},{"SurahNumber":70,"VerseNumber":29,"Text":"Jo apni sharmgahon ki hifazat karte hain"},{"SurahNumber":70,"VerseNumber":30,"Text":"Ba-juz apne biwiyon ya apni mamluka aurton ke jinse mehfooz na rakhne mein unpar koi malamat nahin"},{"SurahNumber":70,"VerseNumber":31,"Text":"Albatta jo iske alawa kuch aur chahein wahi hadd se tajawuz karne wala hai"},{"SurahNumber":70,"VerseNumber":32,"Text":"Jo apne amanaton ki hifazat aur apne ahad (covenant) ka paas karte hai"},{"SurahNumber":70,"VerseNumber":33,"Text":"Jo apni gawahiyon mein raast baazi (upright) par qayam rehte hain"},{"SurahNumber":70,"VerseNumber":34,"Text":"Aur jo apni namaz ki hifazat karte hain"},{"SurahNumber":70,"VerseNumber":35,"Text":"Yeh log izzat ke saath jannat ke baaghon mei rahenge"},{"SurahNumber":70,"VerseNumber":36,"Text":"Pas aey Nabi , kya baat hai ke yeh munkirin dayein(left) aur bayein(right) se"},{"SurahNumber":70,"VerseNumber":37,"Text":"Giroh (crowds) dar giroh(crowds) tumhari taraf daude chale aa rahe hain"},{"SurahNumber":70,"VerseNumber":38,"Text":"Kya inmein se har ek yeh lalaj rakhta hai ke woh niyamat bhari jannat mein daakhil kardiya jayega"},{"SurahNumber":70,"VerseNumber":39,"Text":"Hargiz nahin humne jis cheez se inko paida kiya hai usey yeh khud jaante hain"},{"SurahNumber":70,"VerseNumber":40,"Text":"Pas nahin, main qasam khata hoon mashrikon aur maghribon ke maalik ki hum ispar qadir hain"},{"SurahNumber":70,"VerseNumber":41,"Text":"Ke inki jagah insey behtar log le aayein aur koi humse baazi le jaane wala nahin hai"},{"SurahNumber":70,"VerseNumber":42,"Text":"Lihaza inhein apni behuda baaton aur apne khel mein pada rehne do yahan tak ke yeh apne us din ko pahunch jayenge jiska insey waada kiya ja raha hai"},{"SurahNumber":70,"VerseNumber":43,"Text":"Jab yeh apni qabron se nikal kar is tarah daude ja rahey hongey jaise apne buthon (idols) ke aasthano (altars) ki taraf daud rahey hon"},{"SurahNumber":70,"VerseNumber":44,"Text":"Inki nigahein jhuki hui hongi, zillat inpar chaa rahi hogi, woh din hai jiska insey wada kiya ja raha hai"},{"SurahNumber":71,"VerseNumber":1,"Text":"Humne Nooh ko uski qaum ki taraf bheja (is hidayat ke saath) ke apni qaum ke logon ko khabardar karde qabl iske ke unpar ek dardnaak azaab aaye"},{"SurahNumber":71,"VerseNumber":2,"Text":"Usne kaha “ Aey meri qaum ke logon, main tumhare liye ek saaf saaf khabardar kardene wala (paighambar) hoon"},{"SurahNumber":71,"VerseNumber":3,"Text":"(Tumko aagah karta hoon) ke Allah ki bandagi karo aur ussey daro aur meri itaat (follow) karo"},{"SurahNumber":71,"VerseNumber":4,"Text":"Allah tumhare gunaahon se darguzar farmayega aur tumhein ek waqt-e-mukarrar tak baaki rakkhega. Haqeeqat yeh hai ke Allah ka mukarrar kiya hua waqt jab aa jata hai to phir taala nahin jata kaash tumhein iska ilm ho"},{"SurahNumber":71,"VerseNumber":5,"Text":"Usne arz kiya “Aey mere Rubb , maine apni qaum ke logon ko shab-o-roz (night and day) pukara"},{"SurahNumber":71,"VerseNumber":6,"Text":"Magar meri pukar ne unke farar hi mei izafa kiya"},{"SurahNumber":71,"VerseNumber":7,"Text":"Aur jab bhi maine unko bulaya taa-ke tu unhein maaf karde , unhon ne kaano mein ungliyan thoos li aur apne kapdon se mooh dhaank liye aur apni rawish par adh gaye aur bada takabbur (proudness) kiya"},{"SurahNumber":71,"VerseNumber":8,"Text":"Phir maine unko haanke pukarey (openly) ki dawat di"},{"SurahNumber":71,"VerseNumber":9,"Text":"Phir maine aelaniya (publicly) bhi unko tableeg ki aur chupke chupke bhi samjhaya"},{"SurahNumber":71,"VerseNumber":10,"Text":"Maine kaha apne Rubb se maafi maango,beshak woh bada maaf karne wala hai"},{"SurahNumber":71,"VerseNumber":11,"Text":"Woh tumpar aasmaan se khoob baarishein barsayega"},{"SurahNumber":71,"VerseNumber":12,"Text":"Tumhein maal aur aulad se nawaze ga, tumhare liye baagh paida karega aur tumhare liye nehrein jaari kardega"},{"SurahNumber":71,"VerseNumber":13,"Text":"Tumhein kya ho gaya hai ke Allah ke liye tum kisi waqar (majesty) ki tawakku nahin rakhte"},{"SurahNumber":71,"VerseNumber":14,"Text":"Halaanke usne tarah tarah se tumhein banaya hai"},{"SurahNumber":71,"VerseNumber":15,"Text":"Kya dekhte nahin ho ke Allah ne kis tarah saat aasman teh-bar-teh banaye"},{"SurahNumber":71,"VerseNumber":16,"Text":"Aur unmein chand ko noor aur suraj ko chiraag banaya"},{"SurahNumber":71,"VerseNumber":17,"Text":"Aur Allah ne tumko zameen se ajeeb tarah ugaya"},{"SurahNumber":71,"VerseNumber":18,"Text":"Phir woh tumhein isi zameen mein wapas le jayega aur issey yakayak tumko nikal khada karega"},{"SurahNumber":71,"VerseNumber":19,"Text":"Aur Allah ne zameen ko tumhare liye farsh ki tarah bicha diya"},{"SurahNumber":71,"VerseNumber":20,"Text":"Taa-ke tum uske andar khule raaston mein chalo"},{"SurahNumber":71,"VerseNumber":21,"Text":"Nooh ne kaha “mere Rubb, unhon ne meri baat radd kardi aur un (raheeson) ki pairvi ki jo maal aur aulad paa kar aur zyada na murad ho gaye hain"},{"SurahNumber":71,"VerseNumber":22,"Text":"In logon ne bada bhaari makr (plot) ka jaal phaila rakkha hai"},{"SurahNumber":71,"VerseNumber":23,"Text":"Inhon ne kaha hargiz na chodo apne maboodon (deities) ko, aur na chodo Wadd aur Suwa ko aur na Yagus aur Yaook aur Nasr ko (idol names)"},{"SurahNumber":71,"VerseNumber":24,"Text":"Inhon ne bahut logon ko gumraah kiya hai, aur tu bhi in zalimon ko gumrahi ke siwa kisi cheez mein tarakki na de"},{"SurahNumber":71,"VerseNumber":25,"Text":"Apni khataon ki bina par hi woh garq(drown) kiye gaye aur Aag mein jhoonk diye gaye , phir unhon ne apne liye Allah se bachane wala koi madadgar na paya"},{"SurahNumber":71,"VerseNumber":26,"Text":"Aur Nooh ne kaha “Mere Rubb, In kafiron mein se koi zameen par basne wala na chodh"},{"SurahNumber":71,"VerseNumber":27,"Text":"Agar tu ne inko chodh diya to yeh tere bandon ko gumraah karenge aur inki nasal se jo bhi paida hoga badkar aur sakht kafir hi hoga"},{"SurahNumber":71,"VerseNumber":28,"Text":"Mere Rubb, mujhey aur mere waldain ko aur har us shaks ko jo mere ghar mein momin ki haisiyat se dakhil hua hai, Aur sab momin mardon aur auraton ko maaf farma de, Aur zalimon ke liye halakat ke siwa kisi cheez mein izafa na kar"}]}