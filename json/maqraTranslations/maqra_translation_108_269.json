{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":16,"VerseNumber":30,"Text":"Ook tot hen die godvrezend zijn wordt gezegd: \"Wat is het dat jullie Heer heeft neergezonden?\" Dan zeggen zij: \"Iets goeds.\" Voor hen die in dit tegenwoordige leven goed doen is er iets goeds, maar de woning van het hiernamaals is beter. Dat is pas een goede woning voor de godvrezenden"},{"SurahNumber":16,"VerseNumber":31,"Text":"De tuinen van 'Adn zullen zij binnengaan waar de rivieren onderdoor stromen. Zij hebben daarin wat zij willen. Zo beloont God de godvrezenden"},{"SurahNumber":16,"VerseNumber":32,"Text":"die door de engelen als goede mensen worden weggenomen. Zij zeggen: \"Vrede zij met jullie, gaat de tuin binnen voor wat jullie gedaan hebben"},{"SurahNumber":16,"VerseNumber":33,"Text":"Kunnen zij dan iets anders verwachten dan dat de engelen tot hen komen of dat de beschikking van hun Heer komt? Zo handelden ook zij die er voor hun tijd waren. God deed hun geen onrecht aan, maar zij deden zichzelf onrecht aan"},{"SurahNumber":16,"VerseNumber":34,"Text":"De slechte daden die ze deden hebben hen dus getroffen en zij werden ingesloten door dat waarmee zij de spot dreven"},{"SurahNumber":16,"VerseNumber":35,"Text":"En de aanhangers van het veelgodendom zeggen: \"Als God gewild had hadden wij niets in plaats van Hem gediend, wij noch onze vaderen en ook zouden wij buiten Hem om niets verboden hebben.\" Zo handelden ook zij die er voor hun tijd waren. Hebben de gezanten dan een andere plicht dan de duidelijke verkondiging"},{"SurahNumber":16,"VerseNumber":36,"Text":"En Wij hebben toch in elke gemeenschap een gezant laten opstaan: \"Dient God en vermijdt de Taghoet.\" Een gedeelte van hen heeft God op het goede pad geleid en voor een gedeelte is de dwaling waar geworden. Reist dus op de aarde rond en kijkt hoe het einde was van de loochenaars"},{"SurahNumber":16,"VerseNumber":37,"Text":"Al zou jij hen nog zo graag op het goede pad willen brengen, God brengt hen, die Hij tot dwaling brengt, niet op het goede pad. En zij hebben ook geen helpers"},{"SurahNumber":16,"VerseNumber":38,"Text":"En zij zweren dure eden bij God: \"God zal wie sterft niet opwekken!\" Integendeel, het is een toezegging waartoe Hij in waarheid verplicht is -- maar de meeste mensen weten het niet"},{"SurahNumber":16,"VerseNumber":39,"Text":"opdat Hij aan hen dat waarover zij het oneens zijn duidelijk maakt en opdat zij die ongelovig zijn weten dat zij leugenaars waren"},{"SurahNumber":16,"VerseNumber":40,"Text":"Wat Wij tot iets zeggen wanneer Wij het wensen is dat Wij zeggen: \"Wees!\" en het is"},{"SurahNumber":16,"VerseNumber":41,"Text":"Zij die om God zijn uitgeweken, nadat hun onrecht was aangedaan, zullen Wij in het tegenwoordige leven zeker een goed onderdak geven, maar het loon van het hiernamaals is groter, als zij dat maar wisten"},{"SurahNumber":16,"VerseNumber":42,"Text":"zij die geduldig volharden en op hun Heer hun vertrouwen stellen"},{"SurahNumber":16,"VerseNumber":43,"Text":"En Wij hebben voor jouw tijd slechts mannen uitgezonden aan wie Wij een openbaring gegeven hadden -- vraagt de mensen van de vermaning maar, als jullie het niet weten"},{"SurahNumber":16,"VerseNumber":44,"Text":"met de duidelijke bewijzen en de Zoeboer. En Wij hebben tot jou de vermaning neergezonden opdat jij de mensen duidelijk maakt wat naar hen is neergezonden en misschien dat zij dan nadenken"},{"SurahNumber":16,"VerseNumber":45,"Text":"Wanen zij die de slechte daden beramen zich er veilig voor dat God hen met de aarde laat wegzinken of dat de bestraffing tot hen komt vanwaar zij het niet beseffen"},{"SurahNumber":16,"VerseNumber":46,"Text":"Of dat Hij hen grijpt terwijl zij rondtrekken zonder dat zij er iets aan kunnen doen"},{"SurahNumber":16,"VerseNumber":47,"Text":"Of dat Hij hen niet zal grijpen terwijl zij zich bang maken? Jullie Heer is vol mededogen en barmhartig"},{"SurahNumber":16,"VerseNumber":48,"Text":"Hebben zij dan niet gezien naar dingen die God geschapen heeft, die 's avonds hun schaduw naar rechts en naar links werpen terwijl zij zich eerbiedig in onderdanigheid voor God neerbuigen"},{"SurahNumber":16,"VerseNumber":49,"Text":"Voor God buigt zich eerbiedig neer wat er in de hemelen en wat er op de aarde is, dieren en ook de engelen. En zij zijn niet hoogmoedig"},{"SurahNumber":16,"VerseNumber":50,"Text":"Zij vrezen hun Heer boven hen en zij doen wat hun bevolen wordt"}]}