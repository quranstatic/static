{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":25,"VerseNumber":1,"Text":"Ai, që ia shpalli Furkanin (Kur´anin, dallues të së vërtetës nga e pavërteta) robit të vet (Muhammedit) që të bëhet pejgamber i botës (këshillues), është i madhëruar"},{"SurahNumber":25,"VerseNumber":2,"Text":"Ai është që vetëm Atij i takon sundimi i qiejve dhe i tokës, Ai nuk ka as fëmijë e as nuk ka shok në sundimin e Tij. Ai krijoi çdo gjë, duke e përsosur në mënyrë të qartë e të matur"},{"SurahNumber":25,"VerseNumber":3,"Text":"Mirëpo, ata (idhujtarët) në vend të Tij adhuruan zota të tjerë, të cilët nuk krijuan asgjë, sepse ata edhe vetë janë të krijuar. Ata nuk posedojnë për vetvete as dëm as dobi, ata nuk kanë në dorë as vdekje as jetë, e as ringjallje"},{"SurahNumber":25,"VerseNumber":4,"Text":"Dhe ata që nuk besuan, thanë: \"Ky (Kur´ani) nuk është tjetër vetëm se një gënjeshtër, që e trilloi ai (Muhammedi), të cilit i ndihmuan edhe njerëz të tjerë\". Pra ata (idhujtarët) bënë shtrembërim e shpifje"},{"SurahNumber":25,"VerseNumber":5,"Text":"Edhe thanë: \"(për Kur´anin) Janë legjenda të të parëve, që ai (Muhammedi) kërkoi t´i shkruhen ato, e i lexohen atij mëngjes e mbrëmje"},{"SurahNumber":25,"VerseNumber":6,"Text":"Thuaj: \"Atë e shpalli Ai, që e di të fshehtën në qiej e në tokë, Ai është që falë shumë, është mëshirues"},{"SurahNumber":25,"VerseNumber":7,"Text":"E ata thanë: \"Ç´është me këtë të dërguar, i cili ha ushqim dhe ec nëpër tregje? Përse të mos i jetë dërguar një engjëll së bashku me te, e të jetë qortues"},{"SurahNumber":25,"VerseNumber":8,"Text":"Ose atij t´i jepet ndonjë thesar, apo të ketë ndonjë kopsht nga i cili do të ushqehej? Horrat madje thonë: \"Ju vetëm jeni duke e ndjekur një njeri që e ka zënë magjia"},{"SurahNumber":25,"VerseNumber":9,"Text":"Shih se çfarë shembujsh të sjellin, andaj ata janë të humbur dhe nuk mund ta gjejnë rrugën e drejtë"},{"SurahNumber":25,"VerseNumber":10,"Text":"Është i madhëruar Ai, i cili po të dëshirojë mund të japë ty edhe më mirë se ç´thonë ata, kopshte në të cilat rrjedhin lumenj, ku ka edhe pallate"},{"SurahNumber":25,"VerseNumber":11,"Text":"Por jo, ata përgënjeshtruan kijametin, e Ne për ata që nuk besojnë ditën e gjykimit kemi përgatitur zjarr të fortë"},{"SurahNumber":25,"VerseNumber":12,"Text":"Që posa të duket ai prej një vendi të largët, ata ia dëgjojnë atij vëlimin edhe kërhamzën (xhehennemit)"},{"SurahNumber":25,"VerseNumber":13,"Text":"E kur të hedhen duarlidhur në një vend të ngushtë në të, aty do të kërkojnë shkatërrimin (vetëzhdukjen)"},{"SurahNumber":25,"VerseNumber":14,"Text":"Tash mos kërkoni vetëm njëherë shkatërrimin, por atë kërkojeni shumëherë"},{"SurahNumber":25,"VerseNumber":15,"Text":"Thuaj: \"A është më mirë ai (zjarri i xhehennemit), apo xhenneti i përjetshëm, i cili u është premtuar si shpërblim dhe vend jetese për të devotshmit"},{"SurahNumber":25,"VerseNumber":16,"Text":"E aty, atë që e dëshirojnë do ta kenë përgjithmonë. Ky premtim i Zotit tënd ka qenë dashtë kërkuar"},{"SurahNumber":25,"VerseNumber":17,"Text":"Ditën kur Zoti do t´i tubojë ata, e edhe ata që adhuruan pos All-llahut dhe u thotë (zotave të adhuruar): \"A i thirrët ju robtë e Mi që t´ju adhurojnë, apo ata vetë e humbën rrugën"},{"SurahNumber":25,"VerseNumber":18,"Text":"Ata (idhujt) thonë: \"Je i panevojshëm për rival, o i Madhëruar! Neve nuk na takoi që përveç Teje të kemi ndonjë mbrojtës tjetër, por Ti u ke dhënë të mira atyre dhe të të parëve të tyre, që ishin njerëz të prishur saqë harruan të përkujtojnë"},{"SurahNumber":25,"VerseNumber":19,"Text":"Ja (All-llahu u thotë idhujtarëve), këta ju përgënjeshtruan për atë që thoni (se ishin zota), pra ju as nuk keni mundësi të shpëtoni as t´i ndihmoni (vetes). E cilido që bën padrejtësi prej jush, Ne i japim atij të përjetojë një dënim të madh"},{"SurahNumber":25,"VerseNumber":20,"Text":"Ne para teje dërguam pejgamberë të tjerë, por edhe ata ishin të dërguar që kanë ngrënë ushqim, që kanë ecur e shëtitur nëpër tregje. Ne bëmë njërin prej jush sprovë për tjetrin se a do të jeni të durueshëm. E Zoti yt është Ai që sheh çdo gjë"}]}