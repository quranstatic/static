{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":40,"VerseNumber":1,"Text":"Hâ, Mîm"},{"SurahNumber":40,"VerseNumber":2,"Text":"Bu kitap Azîz ve Alîm olan Allah tarafından indirilmiştir"},{"SurahNumber":40,"VerseNumber":3,"Text":"O günahları bağışlayan, tevbeleri kabul eden, azabı çetin ve nimeti pek bol olandır. Ondan başka ilâh yoktur, dönüş yalnız Onadır"},{"SurahNumber":40,"VerseNumber":4,"Text":"Allah’ın ayetleri hakkında ancak kâfirler tartışır. O halde onların şehirlerde dönüp dolaşması seni aldatmasın"},{"SurahNumber":40,"VerseNumber":5,"Text":"Onlardan önce Nûh’un kavmi ve onlardan sonra gelen topluluklar da yalanlamıştı. Her ümmet kendi peygamberini yakalayıp cezalandırmaya azmetmişti. Hakkı yok etmek için batıl şeyler ileri sürerek tartışmışlardı. Bu yüzden onları kıskıvrak yakaladım. İşte cezalandırmamın nasıl olduğunu gör"},{"SurahNumber":40,"VerseNumber":6,"Text":"Böylece kâfirler hakkında Rabbinin azap sözü “elbette onlar cehennemliklerdir” diye hak olmuştur"},{"SurahNumber":40,"VerseNumber":7,"Text":"Şu Arşı yüklenenler ve etrafında bulunanlar Rablerini hamd ile tesbih ederler. Ona iman ederler, müminlere de mağfiret dilerler. “Rabbimiz rahmetin ve ilmin her şeyi kuşatmıştır. Tevbe edenlere ve senin yolunu izleyenlere mağfiret buyur ve onları cehennem azabından koru"},{"SurahNumber":40,"VerseNumber":8,"Text":"“Ey Rabbimiz! Onları da, onların babalarından, eşlerinden ve soylarından iyi olanları da, kendilerine vadettiğin Adn Cennetleri'ne koy. Şüphesiz sen mutlak güç sahibisin, hüküm ve hikmet sahibisin.”"},{"SurahNumber":40,"VerseNumber":9,"Text":"Ve onları kötülüklerden koru. O gün, kimi kötülüklerden korursan ona rahmet etmişsindir. İşte bu, büyük kurtuluştur"},{"SurahNumber":40,"VerseNumber":10,"Text":"Şüphesiz kâfirlere şöyle seslenilir: \"Allah’ın (size) buğzu, sizin kendinize olan buğzunuzdan daha büyüktür, çünkü siz imana çağrılıyordunuz da küfürde direniyordunuz"},{"SurahNumber":40,"VerseNumber":11,"Text":"Onlar da şöyle derler: “Ey Rabbimiz! Bizi iki defa öldürdün, iki defa da dirilttin. Günahlarımızı kabulleniyoruz. Şimdi (bu ateşten) bir çıkış yolu var mı"},{"SurahNumber":40,"VerseNumber":12,"Text":"Bu (azap), bir olan Allah'a çağırıldığınız zaman küfre sapmanız ve O'na şirk koşulduğunda da (şirke) iman etmeniz sebebiyledir. Artık hüküm, yüce ve büyük olan Allah'ındır"},{"SurahNumber":40,"VerseNumber":13,"Text":"O; size ayetlerini gösteren, sizin için gökten bir rızık indirendir. Ancak O’na yönelen, düşünüp ibret alır"},{"SurahNumber":40,"VerseNumber":14,"Text":"O halde kâfirlerin hoşuna gitmese de, siz dini Allah’a has kılarak O’na ibadet edin"},{"SurahNumber":40,"VerseNumber":15,"Text":"Dereceleri yükselten, Arş'ın sahibi Allah, kavuşma günüyle korkutmak için kullarından dilediğine emriyle vahyi indirir"},{"SurahNumber":40,"VerseNumber":16,"Text":"O gün onlar ortaya çıkarlar. Onlardan hiçbir şey Allah'a gizli kalmaz. Bugün mülk (hükümranlık) kimindir? Kahhar olan tek Allah’ındır"},{"SurahNumber":40,"VerseNumber":17,"Text":"Bugün herkese kazandığının karşılığı verilir. Bugün haksızlık yoktur. Şüphesiz Allah, hesabı çarçabuk görendir"},{"SurahNumber":40,"VerseNumber":18,"Text":"Onları, yaklaşmakta olan güne karşı uyarıp korkut; o zaman yürekler gırtlaklara dayanır, yutkunur dururlar. Zalimler için ne koruyucu bir dost, ne de sözü dinlenir bir şefaatçi vardır"},{"SurahNumber":40,"VerseNumber":19,"Text":"Allah, gözlerin hain bakışını ve kalplerin gizlediğini bilir"},{"SurahNumber":40,"VerseNumber":20,"Text":"Allah, hak ve adaletle hükmeder. Allah’tan başka taptıkları ise hiçbir hükümde bulunamazlar. Şüphesiz Allah; hakkıyla işitendir, hakkıyla görendir"}]}