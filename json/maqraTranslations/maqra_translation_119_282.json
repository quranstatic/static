{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":18,"VerseNumber":32,"Text":"Przytocz im przypowieść o dwóch ludziach: Jednemu z nich przygotowaliśmy dwa ogrody winnej latorośli, które otoczyliśmy palmami; między nimi umieściliśmy pole zasiane zbożem"},{"SurahNumber":18,"VerseNumber":33,"Text":"Obydwa ogrody dały swoje plony i nie przyniosły żadnej straty. I sprawiliśmy, iż wytrysnął strumyk między tymi dwoma ogrodami"},{"SurahNumber":18,"VerseNumber":34,"Text":"I zebrał on owoce. Powiedział więc swojemu towarzyszowi, który z nim rozmawiał: \"Ja mam więcej majątku od ciebie i jestem potężniejszy dzięki moim ludziom"},{"SurahNumber":18,"VerseNumber":35,"Text":"Wszedł do swojego ogrodu i, wyrządzając sobie samemu niesprawiedliwość, powiedział: \"Nie sądzę, żeby to kiedykolwiek zginęło"},{"SurahNumber":18,"VerseNumber":36,"Text":"I nie wierzę, że nadejdzie Godzina. A jeśli zostanę sprowadzony do mego Pana, to znajdę z pewnością coś lepszego, w zamian za to, aniżeli ten ogród"},{"SurahNumber":18,"VerseNumber":37,"Text":"I powiedział mu jego towarzysz, rozmawiając z nim: \"Czy nie wierzysz w Tego, który cię stworzył z prochu, następnie z kropli spermy, a potem dał ci postać człowieka"},{"SurahNumber":18,"VerseNumber":38,"Text":"Lecz co do mnie... On jest Bogiem, moim Panem! I ja nie dodaję memu Panu żadnego współtowarzysza"},{"SurahNumber":18,"VerseNumber":39,"Text":"O, gdybyś ty, kiedy wszedłeś do twego ogrodu, powiedział: Jeśli Bóg zechce! Nie ma mocy, jak tylko u Boga! Chociaż widzisz, iż mam mniej majątku i dzieci od ciebie"},{"SurahNumber":18,"VerseNumber":40,"Text":"To, być może, mój Pan da mi wkrótce coś lepszego niż twój ogród; a na niego ześle z nieba gwałtowny huragan, tak iż rankiem zamieni się w nagie wzgórze"},{"SurahNumber":18,"VerseNumber":41,"Text":"Albo też woda zniknie w ziemi i nie zdołasz jej odnaleźć"},{"SurahNumber":18,"VerseNumber":42,"Text":"I zniszczone zostały jego owoce. Wtedy zaczął wykręcać sobie ręce nad tym, co wydał na ten ogród - teraz ogołocony do samych drabinek - i powiedział: \"Biada mi! O, gdybym był nie dodawał żadnego współtowarzysza memu Panu"},{"SurahNumber":18,"VerseNumber":43,"Text":"I nie miał on nikogo z ludzi, kto by mu pomógł, poza Bogiem; i nie był wspomożony"},{"SurahNumber":18,"VerseNumber":44,"Text":"W podobnym przypadku opieka jest tylko u Boga, który jest Prawdą; On jest najlepszy w nagradzaniu, On jest najlepszy w ostatecznym wyniku"},{"SurahNumber":18,"VerseNumber":45,"Text":"I przytocz im przypowieść o życiu tego świata, które jest podobne do wody, jaką My spuszczamy z nieba: miesza się z nią roślinność ziemi i potem staje się zeschłym zielem, które rozrzucają wiatry. Bóg jest nad każdą rzeczą wszechwładny"},{"SurahNumber":18,"VerseNumber":46,"Text":"Bogactwo i synowie to ozdoba życia tego świata. Lecz dzieła nieprzemijające, dobre dzieła, otrzymają lepszą nagrodę u twego Pana i dają lepszą nadzieję"},{"SurahNumber":18,"VerseNumber":47,"Text":"W Dniu, kiedy My poruszymy góry i kiedy zobaczysz, iż ziemia stała się gładką równiną, i kiedy ich zgromadzimy, nie pominąwszy nikogo z nich"},{"SurahNumber":18,"VerseNumber":48,"Text":"Zostaną przedstawieni twemu Panu, w szeregach: \"Przyszliście do Nas tak, jak was stworzyliśmy po raz pierwszy; myśleliście, że nie wyznaczymy wam czasu spotkania"},{"SurahNumber":18,"VerseNumber":49,"Text":"I zostanie położona księga. I zobaczysz grzeszników przejętych tym, co w niej jest. Oni będą mówili: \"Biada nam! Dlaczego ta księga nie opuszcza niczego, ani małego, ani wielkiego, w swoim wyliczeniu?\" I znajdą przed sobą wszystko, co uczynili. Twój Pan nie wyrządzi krzywdy nikomu"},{"SurahNumber":18,"VerseNumber":50,"Text":"Kiedy powiedzieliśmy aniołom: \"Oddajcie pokłon Adamowi!\" oni pokłonili się, z wyjątkiem Iblisa, który był spośród dżinów i który zbuntował się przeciwko rozkazowi swojego Pana. Czyż weźmiecie jego i jego potomstwo za opiekunów, poza Mną, podczas gdy oni są dla was wrogami? jakaż to zła zamiana dla niesprawiedliwych"}]}