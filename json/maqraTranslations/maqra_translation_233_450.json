{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":78,"VerseNumber":1,"Text":"Yeh log kis cheez ke baarey mei puch-gajj kar rahe hain"},{"SurahNumber":78,"VerseNumber":2,"Text":"Kya us badi khabar ke baarey mein"},{"SurahNumber":78,"VerseNumber":3,"Text":"Jiske mutaaliq yeh mukhtalif che-mei-goiyan (disagreement) karne mein lagey huey hain"},{"SurahNumber":78,"VerseNumber":4,"Text":"Hargiz nahin an-qareeb inhein maloom ho jayega"},{"SurahNumber":78,"VerseNumber":5,"Text":"Haan hargiz nahin, an-qareeb inhein maloom ho jayega"},{"SurahNumber":78,"VerseNumber":6,"Text":"Kya yeh waqiya nahin hai ke humne zameen ko farsh banaya"},{"SurahNumber":78,"VerseNumber":7,"Text":"Aur pahadon ko mekhon(pegs) ki tarah gaad diya"},{"SurahNumber":78,"VerseNumber":8,"Text":"Aur tumhein (mardon aur auraton ke) jodon ki shakal mein paida kiya"},{"SurahNumber":78,"VerseNumber":9,"Text":"Aur tumhari neend ko baaisey sukoon banaya"},{"SurahNumber":78,"VerseNumber":10,"Text":"Aur raat ko purdah posh"},{"SurahNumber":78,"VerseNumber":11,"Text":"Aur din ko muaash ka waqt banaya"},{"SurahNumber":78,"VerseNumber":12,"Text":"Aur Tumharey upar saat mazboot aasman qayam kiye"},{"SurahNumber":78,"VerseNumber":13,"Text":"Aur ek nihayat roshan aur garm chirag paida kya"},{"SurahNumber":78,"VerseNumber":14,"Text":"Aur baadalon se lagatar baarish barsayi"},{"SurahNumber":78,"VerseNumber":15,"Text":"Taa-ke iske zariye se galla(grain) aur sabzi"},{"SurahNumber":78,"VerseNumber":16,"Text":"Aur ghaney baagh ugaye"},{"SurahNumber":78,"VerseNumber":17,"Text":"Beshak faisley ka din ek mukarrar waqt hai"},{"SurahNumber":78,"VerseNumber":18,"Text":"Jis roz soor mei phook maar di jayegi tum fauj dar fauj nikal aaogey"},{"SurahNumber":78,"VerseNumber":19,"Text":"Aur aasmaan khol diya jayega hatta ke woh darwaze hi darwaze ban kar reh jayega"},{"SurahNumber":78,"VerseNumber":20,"Text":"Aur pahad chalaye jayenge yahan tak ke woh saraab(mirage) ho jayenge"},{"SurahNumber":78,"VerseNumber":21,"Text":"Dar haqeeqat jahannum ek ghaat(ambush) hai"},{"SurahNumber":78,"VerseNumber":22,"Text":"Sarkashon ka thikana"},{"SurahNumber":78,"VerseNumber":23,"Text":"Jismein woh muddaton padey rahengey"},{"SurahNumber":78,"VerseNumber":24,"Text":"Uske andar kisi thandak aur peene ke qabil kisi cheez ka maza woh na chakhengey"},{"SurahNumber":78,"VerseNumber":25,"Text":"kuch milega to bas garam paani aur zakhmon ka dho-wan(peep)"},{"SurahNumber":78,"VerseNumber":26,"Text":"(Unke kartuton) ka bharpur badla"},{"SurahNumber":78,"VerseNumber":27,"Text":"Woh kisi hisab ki tawakku na rakhte thay"},{"SurahNumber":78,"VerseNumber":28,"Text":"Aur hamari aayat ko unhon ne bilkul jhutla diya tha"},{"SurahNumber":78,"VerseNumber":29,"Text":"Aur haal yeh tha ke humne har cheez gin gin kar likh rakkhi thi"},{"SurahNumber":78,"VerseNumber":30,"Text":"Ab chakho maza, Hum tumhare liye azaab ke siwa kisi cheez mei hargiz izafa na karengey"},{"SurahNumber":78,"VerseNumber":31,"Text":"Yakeenan muttakiyon(pious) ke liye kamrani ka ek Muqaam hai"},{"SurahNumber":78,"VerseNumber":32,"Text":"Baagh aur angur"},{"SurahNumber":78,"VerseNumber":33,"Text":"Aur naukhez humsin ladkiyan"},{"SurahNumber":78,"VerseNumber":34,"Text":"Aur jhalakte huey jaam"},{"SurahNumber":78,"VerseNumber":35,"Text":"Wahan koi lagv(vain) aur jhuthi baat woh na sunengey"},{"SurahNumber":78,"VerseNumber":36,"Text":"Jazaa aur kafi inaam tumharey Rubb ki taraf se"},{"SurahNumber":78,"VerseNumber":37,"Text":"Us nihayat meharban khuda ki taraf se jo zameen aur aasmaano ka aur inke darmiyan ki har cheez ka malik hai jiske samney kisi ko bolne ka yara nahin"},{"SurahNumber":78,"VerseNumber":38,"Text":"Jis roz rooh aur malaika saff basta khade hongey. Koi na bolega siwaye uske jisey Rehman ijazat de aur jo theek baat kahey"},{"SurahNumber":78,"VerseNumber":39,"Text":"Woh din bar-haqq hai, ab jiska jee chahey apne Rubb ki taraf palatne ka rasta ikhtiyar karle"},{"SurahNumber":78,"VerseNumber":40,"Text":"Humne tum logon ko us azaab se dara diya hai jo qareeb aa laga hai. Jis roz aadmi woh sab kuch dekh lega jo uske hathon ne aagey bheja hai, aur kafir pukar uthega ke kaash mai khaaq(mitti) hota"},{"SurahNumber":79,"VerseNumber":1,"Text":"Kasam hai un (Farishton) ki jo doob kar khinchte hain"},{"SurahNumber":79,"VerseNumber":2,"Text":"aur aahistagi se (gently) nikaal le jataey hain"},{"SurahNumber":79,"VerseNumber":3,"Text":"Aur (un farishton ki jo qayinaat mein) tezi se tairtey phirtay hain"},{"SurahNumber":79,"VerseNumber":4,"Text":"phir (hukum baja laane mein) sabqat karte hain"},{"SurahNumber":79,"VerseNumber":5,"Text":"phir (ehkam-ilahi ke mutabiq) maamlaat ka intizam chalate hain"},{"SurahNumber":79,"VerseNumber":6,"Text":"Jis roz hila marey ga zalzalay ka jhatka"},{"SurahNumber":79,"VerseNumber":7,"Text":"Aur uske pichey ek aur jhatka padega"},{"SurahNumber":79,"VerseNumber":8,"Text":"Kuch dil hongey jo us roz khauf se kaanp rahey hongey"},{"SurahNumber":79,"VerseNumber":9,"Text":"Nigahein unki sehmi(downcast) hui hogi"},{"SurahNumber":79,"VerseNumber":10,"Text":"Yeh log kehte hain “Kya waqai hum palta kar phir wapas laaye jayenge?”"},{"SurahNumber":79,"VerseNumber":11,"Text":"“Kya jab hum khokli boseeda (hollow and rotten) haddiyan ban chuke hongey?”"},{"SurahNumber":79,"VerseNumber":12,"Text":"Kehne lagey “yeh wapsi to phir badey ghatey(nuksan) ki hogi”"},{"SurahNumber":79,"VerseNumber":13,"Text":"Halaanke yeh bas itna kaam hai ke ek zoar ki daant padegi"},{"SurahNumber":79,"VerseNumber":14,"Text":"Aur yakayk yeh khule maidan mein maujood hongey"},{"SurahNumber":79,"VerseNumber":15,"Text":"Kya tumhein Moosa ke qissey ki khabar pahunchi hai"},{"SurahNumber":79,"VerseNumber":16,"Text":"Jab uske Rubb ne usey Tuwa ke muqaddas wadi(valley) mein pukara tha"},{"SurahNumber":79,"VerseNumber":17,"Text":"Ke Firaun ke paas ja, woh sarkash ho gaya hai"},{"SurahNumber":79,"VerseNumber":18,"Text":"Aur ussey keh, kya tu iske liye tayyar hai ke pakeezgi ikhtiyar karey"},{"SurahNumber":79,"VerseNumber":19,"Text":"Aur mai terey Rubb ki taraf teri rehnumai karoon to (uska) khauf terey andar paida ho?”"},{"SurahNumber":79,"VerseNumber":20,"Text":"Phir Moosa ne (Firaun ke paas ja kar) usko badi nishani dikhai"},{"SurahNumber":79,"VerseNumber":21,"Text":"Magar usne jhutla diya aur na mana"},{"SurahNumber":79,"VerseNumber":22,"Text":"Phir chaal baaziyan karne ke liye palta"},{"SurahNumber":79,"VerseNumber":23,"Text":"Aur logon ko jama karke usne pukaar kar kaha"},{"SurahNumber":79,"VerseNumber":24,"Text":"“Main tumhara sabse bada Rubb hoon”"},{"SurahNumber":79,"VerseNumber":25,"Text":"Aakhir-e-kaar Allah ne usey aakhirat aur duniya ke azaab mei pakad liya"},{"SurahNumber":79,"VerseNumber":26,"Text":"Dar haqeeqat is mein badi ibrat hai har us shaks ke liye jo darey"},{"SurahNumber":79,"VerseNumber":27,"Text":"Kya tum logon ki takhleeq(paidaish) zyada sakht kaam hai ya aasmaan ki? Allah ne usko banaya"},{"SurahNumber":79,"VerseNumber":28,"Text":"Uski chhat(ceiling) khoob unchi uthayi phir uska tawazun qayam kiya(proportioned it)"},{"SurahNumber":79,"VerseNumber":29,"Text":"Aur uski raat dhaanki aur uska din nikala"},{"SurahNumber":79,"VerseNumber":30,"Text":"Iske baad zameen ko usne bichaya"},{"SurahNumber":79,"VerseNumber":31,"Text":"Uske andar se uska paani aur chara nikala"},{"SurahNumber":79,"VerseNumber":32,"Text":"Aur pahad usmein gaadh diye"},{"SurahNumber":79,"VerseNumber":33,"Text":"Saaman-e-zeist(provision) ke taur par tumharay liye aur tumharey maweshion ke liye"},{"SurahNumber":79,"VerseNumber":34,"Text":"Phir jab woh hungama-e-azeem barpa hoga"},{"SurahNumber":79,"VerseNumber":35,"Text":"Jis roz Insan apna sab kiya dhara yaad karega"},{"SurahNumber":79,"VerseNumber":36,"Text":"Aur har dekhne wale ke samney dozak khol kar rakh di jayegi"},{"SurahNumber":79,"VerseNumber":37,"Text":"To jisne sarkashi(transgress) ki thi"},{"SurahNumber":79,"VerseNumber":38,"Text":"Aur dunya ki zindagi ko tarjeeh di thi"},{"SurahNumber":79,"VerseNumber":39,"Text":"dozakh hi uska thikana hogi"},{"SurahNumber":79,"VerseNumber":40,"Text":"Aur jisne apne Rubb ke samney khade honay ka khauf kiya tha aur nafs ko buri khwaishaat se baaz rakha tha"},{"SurahNumber":79,"VerseNumber":41,"Text":"Jannat uska thikana hogi"},{"SurahNumber":79,"VerseNumber":42,"Text":"Yeh log tumse puchte hain ke aakhir woh ghadi kab aakar thehre gi"},{"SurahNumber":79,"VerseNumber":43,"Text":"Tumhara kya kaam ke us ka waqt batao"},{"SurahNumber":79,"VerseNumber":44,"Text":"Us ka ilm to Allah par khatm hai"},{"SurahNumber":79,"VerseNumber":45,"Text":"Tum sirf khabardar karne waley ho har us shaks ko jo uska khauff karey"},{"SurahNumber":79,"VerseNumber":46,"Text":"Jis roz yeh log usey dekh lengey to inhein yun mehsoos hoga ke (yeh duniya mein ya halat-e-mout mei) bas ek din ke pichle pehar ya aglay pehar tak thehrey hai"}]}