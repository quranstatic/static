{"Id":272,"LanguageCodes":["nl","nld"],"Name":"nld-unknown","Author":"Van De Taal","Language":"Dutch","Description":"Dutch","Direction":"ltr","Source":"http://www.qurandatabase.org","Translations":[{"SurahNumber":3,"VerseNumber":153,"Text":"Toen gij wegvluchttet en naar niemand omzaagt, terwijl de boodschapper u van verre nariep, gaf Hij u smart op smart, opdat gij niet zoudt treuren over hetgeen was verloren, noch over hetgeen met u gebeurde. En Allah is goed op de hoogte van hetgeen gij doet"},{"SurahNumber":3,"VerseNumber":154,"Text":"Toen zond Hij na de smart een vredige sluimer over u neder, die een deel uwer overviel en het andere deel was bezorgd over zichzelf, terwijl zij ten onrechte, over Allah de gedachte der onwetendheid koesterden. Zij zeiden: 'Hebben wij iets met de zaak uit te staan?' Zeg: 'De zaak is geheel in Allah´s handen.' Zij verbergen in hun gedachten hetgeen zij niet aan u onthullen; zij zeggen: 'Als de zaak in onze handen was geweest zouden wij hier niet hebben moeten vechten.' Zeg: 'Indien gij in uw huizen waart gebleven, zouden zij wie het strijden was bevolen, zeker naar de plaats waar zij zouden sterven, zijn gegaan, opdat Allah mocht beproeven wat in uw innerlijk was en louteren wat in uw hart was. Allah weet, wat in het innerlijk is"},{"SurahNumber":3,"VerseNumber":155,"Text":"Voorzeker, diegenen onder u die op de dag waarop de twee scharen elkander ontmoetten, omkeerden, werden door Satan wegens hun daden aan het wankelen gebracht. Maar Allah heeft het hen vergeven. Voorwaar, Allah is Vergevensgezind, Verdraagzaam"},{"SurahNumber":3,"VerseNumber":156,"Text":"O gij die gelooft, weest niet als de ongelovigen die over hun broeders, wanneer zij door het land reizen of ten strijde trekken, zeggen: 'Waren zij bij ons gebleven, zij zouden niet zijn gestorven of gedood; opdat Allah dit tot een oorzaak van wroeging in hun (der ongelovigen) hart moge maken. Allah geeft leven en veroorzaakt de dood; Allah ziet, wat gij doet"},{"SurahNumber":3,"VerseNumber":157,"Text":"En als gij voor de zaak van Allah wordt gedood of sterft, zal Allah´s vergiffenis en barmhartigheid zeker beter zijn, dan hetgeen zij bijeengaren"},{"SurahNumber":3,"VerseNumber":158,"Text":"En indien gij sterft of gedood wordt, voorzeker, tot Allah zult gij worden teruggebracht"},{"SurahNumber":3,"VerseNumber":159,"Text":"Door de barmhartigheid van Allah zijt gij (de Profeet) zachtmoedig jegens hen (gelovigen); als gij ruw en hardvochtig waart geweest zouden zij zich zeker uit uw omgeving hebben verwijderd. Vergeef hen daarom en vraag voor hen vergiffenis en raadpleeg hen in belangrijke zaken en wanneer gij vastbesloten zijt, leg dan uw vertrouwen in Allah. Voorzeker, Allah heeft degenen lief die vertrouwen in Hem hebben"},{"SurahNumber":3,"VerseNumber":160,"Text":"Als Allah u helpt, zal niemand u overweldigen, maar als Hij u verlaat, wie is er dan die u buiten Hem kan helpen? In Allah zullen de gelovigen hun vertrouwen leggen"},{"SurahNumber":3,"VerseNumber":161,"Text":"En het betaamt een profeet niet oneerlijk te handelen; wie oneerlijk handelt zal op de Dag der Opstanding zijn oneerlijke handelingen met zich meebrengen. Dan zal iedere ziel ten volle worden vergolden naar hetgeen zij verdiende, - toch zal hun geen onrecht worden aangedaan"},{"SurahNumber":3,"VerseNumber":162,"Text":"Is hij die het behagen van Allah zoekt en hij die de toorn van Allah tot zich trekt en wiens verblijfplaats de hel is, gelijk? Deze (laatste) is een slechte bestemming"},{"SurahNumber":3,"VerseNumber":163,"Text":"Zij hebben bij Allah graden en Allah ziet wat zij doen"},{"SurahNumber":3,"VerseNumber":164,"Text":"Voorwaar, Allah heeft de gelovigen een gunst bewezen, daar Hij een boodschapper uit hun midden opwekte, die hun Zijn tekenen verkondigt, hen loutert en hun het Boek en de wijsheid onderwijst, hoewel zij voordien duidelijk dwaalden"},{"SurahNumber":3,"VerseNumber":165,"Text":"Wanneer u rampspoed overkomt - en gij hadt het dubbele er van aangedaan (aan uw vijanden) - zegt gij: 'Vanwaar komt dit?' Zeg: 'Het komt door uzelf.' Voorwaar, Allah heeft macht over alle dingen"},{"SurahNumber":3,"VerseNumber":166,"Text":"En hetgeen u op de dag waarop de twee partijen elkander ontmoetten, is overkomen, geschiedde met Allah´s verlof en dit was om de gelovigen te onderscheiden"},{"SurahNumber":3,"VerseNumber":167,"Text":"En opdat Hij de huichelaars mocht doen onderkennen. En er werd tot hen gezegd: 'Komt en vecht voor Allah´s zaak en verdedigt u.' Zij zeiden: 'Als wij wisten dat het vechten was, zouden wij u zeker hebben gevolgd.' Zij stonden op die dag dichter bij het ongeloof dan bij het geloof. Zij zeggen met hun mond wat niet in hun hart is. Doch Allah weet goed wat zij verbergen"},{"SurahNumber":3,"VerseNumber":168,"Text":"Degenen, die omtrent hun broeders zeiden terwijl zij zelf achterbleven: 'Als zij ons hadden gehoorzaamd, zouden zij niet zijn gedood.' Zeg: 'Wendt dan de dood van uzelf af, als gij waarheid spreekt"},{"SurahNumber":3,"VerseNumber":169,"Text":"En denkt niet over degenen, die terwille van Allah zijn gedood, als doden. Neen, zij zijn levend en bij hun Heer worden hun gaven geschonken"},{"SurahNumber":3,"VerseNumber":170,"Text":"Jubelend, over hetgeen Allah hun van Zijn overvloed heeft gegeven, zich verblijdend over degenen die achterbleven, en hen nog niet hebben ingehaald, dat er geen vrees over hen zal komen, noch dat zij zullen treuren"}]}