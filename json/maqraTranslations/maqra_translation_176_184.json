{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":35,"VerseNumber":41,"Text":"Lalle Allah Yanã riƙe sammai da ƙasã dõmin kada su gushe. Kuma haƙĩƙa, idan sun gushe, bãbu wani baicin Sa da zai riƙe su. Lalle Shi Yã kasance Mai haƙuri, Mai gãfara"},{"SurahNumber":35,"VerseNumber":42,"Text":"Kuma suka* yi rantsuwa da Allah, mafi nauyin rantsuwarsu, \"Lalle, idan wani mai gargaɗi ya zo musu tabbas zã su kasance mafi shiryuwa, daga ɗayan al'ummõmi.\" To, a lõkacin da mai gargaɗi ya jẽ musu, bai ƙarã su da kõme ba fãce gudu"},{"SurahNumber":35,"VerseNumber":43,"Text":"Dõmin nũna girman kai a cikin ƙasã da mãkircin cũta. Kuma mãkirci na cũta bã ya fãdãwa fãce a kan mutãnensa. To shin sunã jiran (wani abu ne) fãce dai hanyar (kãfiran) farko. To, bã zã ka sãmi musanya ba ga hanyar Allah. Kuma bã zã ka sãmi jũyarwa ba ga hanyar Allah"},{"SurahNumber":35,"VerseNumber":44,"Text":"Ashe, kuma ba su yi tafiya ba, a cikin ƙasã, dõmin su dũba yadda ãƙibar waɗannan da suke a gabãninsu ta kasance? Alhãli kuwa sun kasance mafĩfĩta ƙarfi daga gare su? Kuma Allah bai kasance wani abu nã iya rinjãyar Sa ba, a cikin sammai, kuma haka a cikin kaƙã. Lalle Shi ne Ya kasance Masani, Mai ĩkon yi"},{"SurahNumber":35,"VerseNumber":45,"Text":"Kuma dã Allah Yanã kãma mutãne sabõda abin da suka aikata, dã bai bar wata dabba ba a kanta (kasã). Amma Yanã jinkirta musu zuwa ga ajalin da aka ambatã. Sa'an nan idan ajalinsu ya zo, to, lalle Allah yã kasance Mai gani ga bãyin Sa"},{"SurahNumber":36,"VerseNumber":1,"Text":"S̃"},{"SurahNumber":36,"VerseNumber":2,"Text":"Inã rantsuwa da Al-ƙur'ãni* Mai hikima"},{"SurahNumber":36,"VerseNumber":3,"Text":"Lalle kai, haƙĩƙa kanã cikin Manzanni"},{"SurahNumber":36,"VerseNumber":4,"Text":"A kan hanya madaidaiciya"},{"SurahNumber":36,"VerseNumber":5,"Text":"(Allah Ya saukar da Al-kur'ãni) saukarwar Mabuwãyi, Mai jin ƙai"},{"SurahNumber":36,"VerseNumber":6,"Text":"Dõmin ka yi gargaɗi ga waɗansu mutãne da ba a yi gargaɗi ga ubanninsu ba, sabõda haka sũmasu rafkana ne"},{"SurahNumber":36,"VerseNumber":7,"Text":"Lalle, haƙĩƙa, kalma* tã wajaba a kan mafi yawansu, dõmin sũ, bã zã su yi ĩmãni ba"},{"SurahNumber":36,"VerseNumber":8,"Text":"Lalle Mũ, Mun sanya ƙuƙumma a cikin wuyõyinsu, sa'an nan sũ (ƙuƙumman sun kai) har zuwa ga haɓõɓinsu, sabõda haka, sũ banƙararru ne"},{"SurahNumber":36,"VerseNumber":9,"Text":"Kuma Muka sanya wata tõshiya a gaba gare su, da wata tõshiya a bãyansu, sabõda haka Muka rufe su, sai suka zama bã su gani"},{"SurahNumber":36,"VerseNumber":10,"Text":"Kuma daidai yake a gare su, shin, ka yi musu gargaɗi kõ ba ka yi musu gargaɗi ba, sũ bã zã su yi ĩmãni ba"},{"SurahNumber":36,"VerseNumber":11,"Text":"Kanã yin gargaɗi kawai ga wanda ya bi Alƙur'ãni ne, kuma ya ji tsõron mai rahama a fake. To, ka yi masa bushãra da gãfara da wani sakamako na karimci"},{"SurahNumber":36,"VerseNumber":12,"Text":"Lalle Mũ, Mũ ne ke rãyar da matattu kuma Mu rubũta abin da suka gabãtar, da gurãbunsu, kuma kõwane abu Mun ƙididdige shi, a cikin babban Littãfi Mabayyani"},{"SurahNumber":36,"VerseNumber":13,"Text":"Kuma ka buga musu misãli: Waɗansu ma'abũta alƙarya, a lõkacin da Manzanni* suka jẽ mata"},{"SurahNumber":36,"VerseNumber":14,"Text":"A lõkacin da Muka aika (Manzannin) biyu zuwa gare su, sai suka ƙaryata su, sa'an nan Muka ƙarfafa (su) da na uku, sai suka ce: \"Lalle mũ, Manzanni ne zuwa gare ku"},{"SurahNumber":36,"VerseNumber":15,"Text":"Suka ce: \"Kũ ba ku zamo bafãce mutãne ne kamarmu kuma Mai rahama bai saukar da kõme ba, ba ku zamo ba fãce ƙarya kuke yi"},{"SurahNumber":36,"VerseNumber":16,"Text":"Suka ce: \"Ubangijinmu Yã sani, lalle mũ, haƙiƙa Manzanni nezuwa gare ku"},{"SurahNumber":36,"VerseNumber":17,"Text":"Kuma bãbu abin da ke kanmu, fãce iyar da manzanci bayyananne"},{"SurahNumber":36,"VerseNumber":18,"Text":"Suka ce: \"Lalle mũ munã shu'umci da ku! Haƙĩƙa idan ba ku, hanu ba, haƙĩƙa, zã mu jẽfe ku, kuma haƙĩƙa wata azãba mai raɗaɗi daga gare mu zã ta shãfe ku"},{"SurahNumber":36,"VerseNumber":19,"Text":"Suka ce: \"Shu'umcinku, yanã tãre da ku. Ashe, dõmin an tunãtar da ku? Ã'a, kũ dai mutãne ne mãsu ƙẽtare haddi"},{"SurahNumber":36,"VerseNumber":20,"Text":"Kuma wani mutum daga mafi nĩsan birnin ya je, yanã tafiya da gaggãwa, ya ce: \"Ya mutãnẽna! Ku bi Manzannin nan"},{"SurahNumber":36,"VerseNumber":21,"Text":"Ku bi waɗanda bã su tambayar ku wata ijãra kuma sũ shiryayyu ne"},{"SurahNumber":36,"VerseNumber":22,"Text":"Kuma mene ne a gare ni, bã zan bauta wa Wanda Ya ƙãga halittata ba, kuma zuwa gare Shi ake mayar da ku"},{"SurahNumber":36,"VerseNumber":23,"Text":"Shin, zan riƙi waninSa abũbuwan bautãwa? Idan Mai rahama Ya nufe ni da wata cũta, to cẽtonsu bã ya amfanĩna da kõme, kuma bã za su iya tsãmar da ni bã"},{"SurahNumber":36,"VerseNumber":24,"Text":"Lalle nĩ, a lõkacin nan, tabbas, inã a cikin ɓata bayyananna"},{"SurahNumber":36,"VerseNumber":25,"Text":"Lalle ni, nã yi ĩmãni da Ubangijinku, sabõda haka ku saurãre ni"},{"SurahNumber":36,"VerseNumber":26,"Text":"Aka ce *(masa), \"Ka shiga Aljanna.\" Ya ce, \"Dã dai a ce mutãnẽna sunã iya sani"},{"SurahNumber":36,"VerseNumber":27,"Text":"Game da gãfarar da Ubangijjĩna ya yi mini, kuma Ya sanya ni a cikin waɗanda aka girmama"}]}