{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":76,"VerseNumber":19,"Text":"Дәхи алар янында һич үзгәрми торган яшь егетләр хезмәт итеп йөрерләр, әгәр күрсәң, аларны чәчелгән энҗе данәләре дип уйларсың"},{"SurahNumber":76,"VerseNumber":20,"Text":"Әгәр син җәннәткә карасаң, анда төрле күп нигъмәтләрне күрерсең һәм зур байлыкны күрерсең"},{"SurahNumber":76,"VerseNumber":21,"Text":"Аларның өсләрендә калып һәм нечкә яшел ефәк киемнәрдер, алар көмеш беләзекләр белән зиннәтләнерләр, Раббылары аларга пакь, татлы эчемлекләр эчерер"},{"SurahNumber":76,"VerseNumber":22,"Text":"Тәхкыйк бу нигъмәтләр сезгә изге гамәлләрегез өчен бүләктер һәм барча көчегезне сарыф итеп Аллаһ юлында тырышуыгызның хакы ошбу җәннәт нигъмәтләре белән түләнде"},{"SurahNumber":76,"VerseNumber":23,"Text":"Тәхкыйк Без, ий Мухәммәд г-м сиңа Коръәнне аерып ачык аңлатып иңдердек"},{"SurahNumber":76,"VerseNumber":24,"Text":"Раббыңның хөкеменә чыда, һәм кешеләрнең гөнаһка чумганнарына вә хакны инкяр итүче кәферләрне итагать итмәгел"},{"SurahNumber":76,"VerseNumber":25,"Text":"Раббыңның исемен зекер ит, намаз укытыл иртә белән һәм кич белән"},{"SurahNumber":76,"VerseNumber":26,"Text":"Дәхи төнлә Аллаһуга сәҗдә кылгыл, һәм төнлә озын вакыт намаз укыгыл"},{"SurahNumber":76,"VerseNumber":27,"Text":"Тәхкыйк бу Мәккә мөшрикләре һәм башка кәферләр үтеп китә торган дөньяны сөяләр, вә бик каты авыр кыямәт көне өчен хәзерләнүне артларына куялар"},{"SurahNumber":76,"VerseNumber":28,"Text":"Без аларны халык кылдык, вә аларның буыннарын ныгыттык вә әгъзаларын куәтле кылдык, вә әгәр Без теләсәк, алыштырырбыз аларның охшашлары белән, ягъни аларны һәлак итәрбез дә урыннарына икенче кешеләрне китерербез"},{"SurahNumber":76,"VerseNumber":29,"Text":"Тәхкыйк бу Коръән кешеләргә кирәк нәрсәләрне сөйләп белдерүче көчле вәгазь, ачык дәлилдер. Теләгән кеше Коръән белән гамәл кылсын да, үзенә Раббысының җәннәтләренә бара торган туры юлны алсын"},{"SurahNumber":76,"VerseNumber":30,"Text":"Әле сез туры юлны кирәксенгән яхшы теләкне дә таба алмассыз, мәгәр Аллаһ теләсә генә табарсыз, тәхкыйк Аллаһ һәрнәрсәне белүче вә гадел хөкем итүче булды"},{"SurahNumber":76,"VerseNumber":31,"Text":"Теләгән кешесене рәхмәтенә кергезер һәм Аңа каршылык күрсәтеп үзләренә золым иткән залимнәргә рәнҗеткүче каты ґәзабны хәзерләде"},{"SurahNumber":77,"VerseNumber":1,"Text":"Тоташ исә торган һәлак итүче җил белән ант итәмен"},{"SurahNumber":77,"VerseNumber":2,"Text":"Чын искүче җил белән"},{"SurahNumber":77,"VerseNumber":3,"Text":"Вә яңгырларны, болытларны таратучы җилләр белән"},{"SurahNumber":77,"VerseNumber":4,"Text":"Вә хак белән батыл арасын хәләл белән хәрам арасын аеручы Коръән аятьләре белән"},{"SurahNumber":77,"VerseNumber":5,"Text":"Вә пәйгамбәрләргә вәхийне салучы фәрештәләр белән ант итәмен"},{"SurahNumber":77,"VerseNumber":6,"Text":"Ул фәрештәләр яхшы мөселманнарның хаталарын каплаганнары хәлдә яки батыл эшләргә, бидеґәт гамәлләргә чумган кешеләрне Аллаһ ґәзабы илә куркытканнары хәлдә"},{"SurahNumber":77,"VerseNumber":7,"Text":"Тәхкыйк вәгъдә ителмеш кыямәт булачактыр"},{"SurahNumber":77,"VerseNumber":8,"Text":"Әгәр йолдызларның нуры сүнсә"},{"SurahNumber":77,"VerseNumber":9,"Text":"Дәхи күк ярылса"},{"SurahNumber":77,"VerseNumber":10,"Text":"Дәхи таулар тетелеп очсалар"},{"SurahNumber":77,"VerseNumber":11,"Text":"Вә кыямәт булгач, өммәтләренә гуаһлык бирү өчен пәйгамбәрләргә вакыт билгеләнер, шул билгеләнгән вакытка пәйгамбәрләр вә барча өммәтләр хөкемгә җыелырлар"},{"SurahNumber":77,"VerseNumber":12,"Text":"Бу хөкем вакыты кайсы көнгә кичектерелде"},{"SurahNumber":77,"VerseNumber":13,"Text":"Хак белән батыл арасын аера торган көнгә кичектерелде"},{"SurahNumber":77,"VerseNumber":14,"Text":"Сиңа нәрсә белдерде ул хак белән батыл арасын аера торган көннең нинди көн икәнлеген"},{"SurahNumber":77,"VerseNumber":15,"Text":"Ул көн Коръәнне вә пәйгамбәрне ялган диючеләргә, яки Коръән белән гамәл кылмаган кешеләргә хәсрәт һәм һәлакәтлек көнедер"},{"SurahNumber":77,"VerseNumber":16,"Text":"Әүвәлге кәферләрне Без һәлак итмәдекме"},{"SurahNumber":77,"VerseNumber":17,"Text":"Соңра аларга ияртеп соңгы кәферләрне дә һәлак итәрбез"},{"SurahNumber":77,"VerseNumber":18,"Text":"Коръән белән гамәл кылмыйча кәфер булган, яки монафикъ булган кешеләргә әнә шулай җәза бирәбез"},{"SurahNumber":77,"VerseNumber":19,"Text":"Хакны ялган диючеләргә кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":20,"Text":"Әйә сезне халык кылмадыкмы хур булган бер тамчы судан"},{"SurahNumber":77,"VerseNumber":21,"Text":"Ул суны койдык бала ятак урынга, аны анда урнаштырдык"},{"SurahNumber":77,"VerseNumber":22,"Text":"Билгеләнгән туачак вакытына чаклы"},{"SurahNumber":77,"VerseNumber":23,"Text":"Бу эшкә Без кадир булдык, ни хуш кадирләрдәнбез"},{"SurahNumber":77,"VerseNumber":24,"Text":"Хакны ялган диючеләргә кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":25,"Text":"Әйә Без җирне халык кыйлмадыкмы сезне сындыручы итеп"},{"SurahNumber":77,"VerseNumber":26,"Text":"Исән чагыгызда яшәү өчен җир өстенә сыясыз вә үлгәч – җир астына сыясыз"},{"SurahNumber":77,"VerseNumber":27,"Text":"Вә ул җир өстенә бөек тауларны ясадык, вә сезгә пакь суны эчердек"},{"SurahNumber":77,"VerseNumber":28,"Text":"Хакны ялган диючеләргә кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":29,"Text":"Инде барыгыз хакны инкяр итү белән үзегез хәзерләгән ґәзабка"},{"SurahNumber":77,"VerseNumber":30,"Text":"Өч төрле өч тармаклы булып күренгән җәһәннәм тененең күләгәсенә карагыз"},{"SurahNumber":77,"VerseNumber":31,"Text":"Ул төтен кызулыктан күләгә була алмый һәм ялкынлы ґәзабтан коткара алмыйдыр"},{"SurahNumber":77,"VerseNumber":32,"Text":"Тәхкыйк ул җәһәннәм атар биналар кеби зур очкыннарны"},{"SurahNumber":77,"VerseNumber":33,"Text":"Гүя ул очкын сары дөя кебидер"},{"SurahNumber":77,"VerseNumber":34,"Text":"Коръәнне, пәйгамбәрне ялган диючеләргә кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":35,"Text":"Бу кыямәт, үзара һичкем сөйләшми торган көндер"},{"SurahNumber":77,"VerseNumber":36,"Text":"Дәхи кешеләрнең кылган гөнаһларына гозер күрсәтергә рөхсәт бирелми торган көндер"},{"SurahNumber":77,"VerseNumber":37,"Text":"Коръән сүзләренә ышанмаган кешеләргә кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":38,"Text":"Бу кыямәт, хак белән батылны аера торган көндер, сезне әүвәлгеләр белән бергә җыярбыз"},{"SurahNumber":77,"VerseNumber":39,"Text":"Әгәр сезнең ґәзабтан котылырга берәр хәйләгез булса, хәйлә кылыгыз"},{"SurahNumber":77,"VerseNumber":40,"Text":"Ялганчыларга кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":41,"Text":"Аллаһудан куркып гөнаһлардан сакланучылар, җәннәттә чишмә буйларында күләгәдә рәхәтлектәләр"},{"SurahNumber":77,"VerseNumber":42,"Text":"Вә үзләре теләгән җимешләр алдындадыр"},{"SurahNumber":77,"VerseNumber":43,"Text":"Ашагыз, эчегез тәмләп, ләззәт белән кылган изге гамәлләрегез өчен"},{"SurahNumber":77,"VerseNumber":44,"Text":"Тәхкыйк Без Аллаһуга итагать итүче яхшы мөселманнарга яхшы нигъмәтләр бирәбез"},{"SurahNumber":77,"VerseNumber":45,"Text":"Ялганчыларга кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":46,"Text":"Ий Коръән белән гамәл кылмаучылар, дөньяда аз гына заман ашап-эчеп файдаланып калыгыз, тәхкыйк сез бозык эш кылучыларсыз"},{"SurahNumber":77,"VerseNumber":47,"Text":"Ялганчыларга кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":48,"Text":"Әгәр аларга намаз укыгыз диелсә һич укымас иделәр"},{"SurahNumber":77,"VerseNumber":49,"Text":"Коръәнне, пәйгамбәрне ялган диючеләргә һәм ышанып та Коръән белән гамәл кылмаучыларга кыямәт көнендә үкенеч вә җәһәннәм чокырыдыр"},{"SurahNumber":77,"VerseNumber":50,"Text":"Ул гафил кешеләр ошбу Коръәннән соң нинди сүзләргә ышаналар? Коръәнне ташлап нәрсәгә тотынырлар"}]}