{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":78,"VerseNumber":1,"Text":"সিহঁতে কি বিষয়ে পৰস্পৰে সোধ-পোচ কৰি আছে"},{"SurahNumber":78,"VerseNumber":2,"Text":"মহাসংবাদটোৰ বিষয়ে"},{"SurahNumber":78,"VerseNumber":3,"Text":"যি বিষয়ে সিহঁতে মতানৈক্য কৰিছে।"},{"SurahNumber":78,"VerseNumber":4,"Text":"কেতিয়াও নহয়, সিহঁতে অতিশীঘ্ৰেই জানিবলৈ পাব।"},{"SurahNumber":78,"VerseNumber":5,"Text":"তাৰপিছত, কেতিয়াও নহয়, সিহঁতে অতিশীঘ্ৰেই জানিবলৈ পাব।"},{"SurahNumber":78,"VerseNumber":6,"Text":"আমি পৃথিৱীখনক শয্যা বনোৱা নাইনে"},{"SurahNumber":78,"VerseNumber":7,"Text":"আৰু পৰ্বতসমূহক পেৰেক"},{"SurahNumber":78,"VerseNumber":8,"Text":"আৰু আমি তোমালোকক সৃষ্টি কৰিছো যোৰা-যোৰা।"},{"SurahNumber":78,"VerseNumber":9,"Text":"আৰু তোমালোকৰ টোপনিক কৰিছো বিশ্ৰাম।"},{"SurahNumber":78,"VerseNumber":10,"Text":"আৰু ৰাতিক কৰি দিছো আৱৰণ।"},{"SurahNumber":78,"VerseNumber":11,"Text":"আৰু দিনক কৰি দিছো জীৱিকা উপাৰ্জনৰ সময়।"},{"SurahNumber":78,"VerseNumber":12,"Text":"আৰু আমি তোমালোকৰ ওপৰত নিৰ্মান কৰিছো সুদৃঢ় সাতখন আকাশ।"},{"SurahNumber":78,"VerseNumber":13,"Text":"আৰু আমি সৃষ্টি কৰিছো এটি উজ্জল প্ৰদীপ।"},{"SurahNumber":78,"VerseNumber":14,"Text":"আৰু আমি বৰ্ষণ কৰিছো মেঘমালাৰ পৰা প্ৰচুৰ পানী।"},{"SurahNumber":78,"VerseNumber":15,"Text":"যাতে তাৰ দ্বাৰা আমি উৎপন্ন কৰিব পাৰো শস্য আৰু উদ্ভিদ।"},{"SurahNumber":78,"VerseNumber":16,"Text":"আৰু ঘন সন্নিবিষ্ট উদ্যান।"},{"SurahNumber":78,"VerseNumber":17,"Text":"নিশ্চয় নিৰ্ধাৰিত আছে বিচাৰৰ দিন।"},{"SurahNumber":78,"VerseNumber":18,"Text":"সেই দিনা শিঙাত ফুঁ দিয়া হ’ব তেতিয়া তোমালোকে দলে দলে আহিবা।"},{"SurahNumber":78,"VerseNumber":19,"Text":"আৰু আকাশখন খুলি দিয়া হ’ব, ফলত ই হ’ব বহু দুৱাৰবিশিষ্ট।"},{"SurahNumber":78,"VerseNumber":20,"Text":"আৰু পৰ্বতসমূহক চালিত কৰা হ’ব, ফলত সেইবোৰ হৈ যাব বালিময় মৰীচিকাৰ দৰে।"},{"SurahNumber":78,"VerseNumber":21,"Text":"নিশ্চয় জাহান্নাম খাপ পাতি ৰৈ আছে।"},{"SurahNumber":78,"VerseNumber":22,"Text":"সীমালঙ্ঘনকাৰী সকলৰ বাবে প্ৰত্যাৱৰ্তনস্থল।"},{"SurahNumber":78,"VerseNumber":23,"Text":"তাত সিহঁতে যুগ যুগ ধৰি অৱস্থান কৰিব।"},{"SurahNumber":78,"VerseNumber":24,"Text":"তাত সিহঁতে শীতলতা বা উপযুক্ত পানীও ভোগ কৰিব নোৱাৰিব।"},{"SurahNumber":78,"VerseNumber":25,"Text":"উতলা পানী আৰু দুৰ্গন্ধময় পুঁজৰ বাহিৰে।"},{"SurahNumber":78,"VerseNumber":26,"Text":"এইটোৱেই উপযুক্ত প্ৰতিফল।"},{"SurahNumber":78,"VerseNumber":27,"Text":"নিশ্চয় সিহঁতে কেতিয়াও হিচাব-নিকাচৰ আশা কৰা নাছিল।"},{"SurahNumber":78,"VerseNumber":28,"Text":"আৰু সিহঁতে আমাৰ নিদৰ্শনাৱলীক কঠোৰভাৱে মিথ্যাৰোপ কৰিছিল।"},{"SurahNumber":78,"VerseNumber":29,"Text":"আৰু আমি প্ৰতিটো বস্তু লিখিতভাৱে সংৰক্ষণ কৰি ৰাখিছো।"},{"SurahNumber":78,"VerseNumber":30,"Text":"এতেকে ভোগ কৰা, আমি তোমালোকৰ বাবে শাস্তিৰ বাহিৰে আন একো বৃদ্ধি নকৰো।"},{"SurahNumber":78,"VerseNumber":31,"Text":"নিশ্চয় মুত্তাক্বীসকলৰ বাবে আছে সফলতা।"},{"SurahNumber":78,"VerseNumber":32,"Text":"উদ্যানসমূহ আৰু আঙ্গুৰসমূহ।"},{"SurahNumber":78,"VerseNumber":33,"Text":"আৰু সমবয়সীয়া উদ`ভিন্ন নৱ-যুৱতী তৰুণী।"},{"SurahNumber":78,"VerseNumber":34,"Text":"আৰু পৰিপূৰ্ণ পানপাত্ৰ।"},{"SurahNumber":78,"VerseNumber":35,"Text":"তাত তেওঁলোকে কোনো অনৰ্থক কথা আৰু মিছা বাক্যও শুনা নাপাব।"},{"SurahNumber":78,"VerseNumber":36,"Text":"আপোনাৰ প্ৰতিপালকৰ ফালৰ পৰা পুৰষ্কাৰ, যথোচিত দানস্বৰূপ।"},{"SurahNumber":78,"VerseNumber":37,"Text":"যিজন আকাশসমূহ আৰু পৃথিৱী আৰু এই দুটাৰ মাজত যি আছে সকলোৰে প্ৰতিপালক, পৰম কৰুণাময়, তেওঁৰ ওচৰত আবেদন-নিবেদনৰ শক্তি সিহঁতৰ কাৰো নাথাকিব।"},{"SurahNumber":78,"VerseNumber":38,"Text":"সেইদিনা ৰূহ আৰু ফিৰিস্তাসকল শাৰীবদ্ধভাৱে থিয় হ’ব; ৰহমানে যাক অনুমতি দিব তাৰ বাহিৰে কোনেও কথা নক’ব, আৰু তেওঁ সঠিক কথা ক’ব।"},{"SurahNumber":78,"VerseNumber":39,"Text":"এই দিনটো সত্য, এতেকে যাৰ ইচ্ছা সিয়ে তাৰ প্ৰতিপালকৰ ওচৰত আশ্ৰয় গ্ৰহণ কৰক।"},{"SurahNumber":78,"VerseNumber":40,"Text":"নিশ্চয় আমি তোমালোকক অতি নিকটৱৰ্তী শাস্তি সম্পৰ্কে সতৰ্ক কৰিলো। যিদিনা মানুহে নিজ কৃতকৰ্ম দেখিবলৈ পাব আৰু কাফিৰে ক’ব, হায়! মই যদি মাটি হ'লোহেঁতেন।"},{"SurahNumber":79,"VerseNumber":1,"Text":"শপত নিৰ্মমভাৱে উত্পটনকাৰীসকলৰ।"},{"SurahNumber":79,"VerseNumber":2,"Text":"আৰু মৃদুভাৱে বন্ধনমূক্তকাৰীসকলৰ।"},{"SurahNumber":79,"VerseNumber":3,"Text":"আৰু তীব্ৰগতিত সাঁতুৰি ফুৰাসকলৰ।"},{"SurahNumber":79,"VerseNumber":4,"Text":"আৰু দ্ৰুতগতিত আগবাঢ়ি যোৱাসকলৰ।"},{"SurahNumber":79,"VerseNumber":5,"Text":"তাৰ পিছত যাৱতীয় কাম নিৰ্বাহকাৰীসকলৰ।"},{"SurahNumber":79,"VerseNumber":6,"Text":"সেইদিনা কম্পনকাৰীয়ে প্ৰকম্পিত কৰিব।"},{"SurahNumber":79,"VerseNumber":7,"Text":"তাক অনুসৰণ কৰিব পৰবৰ্তী কম্পনকাৰী।"},{"SurahNumber":79,"VerseNumber":8,"Text":"সেইদিনা কিছুমান হৃদয়, ভয়ত সন্ত্ৰস্ত হ’ব।"},{"SurahNumber":79,"VerseNumber":9,"Text":"সিহঁতৰ দৃষ্টিসমূহ আতংকিত হৈ নত হ’ব।"},{"SurahNumber":79,"VerseNumber":10,"Text":"সিহঁতে কয়, ‘আমি আকৌ আগৰ অৱস্থাত উভতি যাম নে"},{"SurahNumber":79,"VerseNumber":11,"Text":"যেতিয়া আমি চূৰ্ণবিচূৰ্ণ অস্থিত পৰিণত হম’"},{"SurahNumber":79,"VerseNumber":12,"Text":"সিহঁতে কয়, ‘যদি এইটোৱে হয় তেন্তে এইটো এটা ক্ষতিকৰ প্ৰত্যাৱৰ্তন’।"},{"SurahNumber":79,"VerseNumber":13,"Text":"প্ৰকৃততে এইটো এটা বিৰাট শব্দ।"},{"SurahNumber":79,"VerseNumber":14,"Text":"তত্ক্ষণাত ভূ-পৃষ্ঠত সিহঁতৰ আবিৰ্ভাৱ হ’ব।"},{"SurahNumber":79,"VerseNumber":15,"Text":"মূছাৰ ঘটনাটো তুমি পাইছানে"},{"SurahNumber":79,"VerseNumber":16,"Text":"যেতিয়া তেওঁৰ প্ৰতিপালকে তেওঁক পৱিত্ৰ তুৱা উপত্যকাত মাতি কৈছিল"},{"SurahNumber":79,"VerseNumber":17,"Text":"‘ফিৰআউনৰ ওচৰলৈ যোৱা নিশ্চয় সি সীমালঙ্ঘন কৰিছে"},{"SurahNumber":79,"VerseNumber":18,"Text":"তাৰ পিছত তাক কোৱা ‘তুমি পৱিত্ৰ হ’ব বিচৰা নে"},{"SurahNumber":79,"VerseNumber":19,"Text":"আৰু মই তোমাক তোমাৰ প্ৰতিপালকৰ পিনে পথপ্ৰদৰ্শন কৰো, যাতে তুমি তেওঁক ভয় কৰা’।"},{"SurahNumber":79,"VerseNumber":20,"Text":"তাৰ পিছত, তেওঁ তাক মহা নিদৰ্শন দেখুৱালে।"},{"SurahNumber":79,"VerseNumber":21,"Text":"কিন্তু সি অস্বীকাৰ কৰিলে আৰু অমান্য কৰিলে।"},{"SurahNumber":79,"VerseNumber":22,"Text":"তাৰ পিছত তেওঁ সি পিছফালে উভতি প্ৰতিবিধানত সচেষ্ট হ’ল।"},{"SurahNumber":79,"VerseNumber":23,"Text":"তাৰ পিছত সকলোকে একত্ৰিত কৰি ঘোষণা কৰিলে"},{"SurahNumber":79,"VerseNumber":24,"Text":"আৰু ক’লে, ‘ময়ে তোমালোকৰ সৰ্বোচ্চ প্ৰতিপালক’।"},{"SurahNumber":79,"VerseNumber":25,"Text":"অৱশেষত আল্লাহে তাক আখিৰাত আৰু পৃথিৱীৰ দৃষ্টান্তমূলক শাস্তি প্ৰদান কৰিলে।"},{"SurahNumber":79,"VerseNumber":26,"Text":"নিশ্চয় যিয়ে ভয় কৰে তাৰ বাবে ইয়াত শিক্ষা আছে।"},{"SurahNumber":79,"VerseNumber":27,"Text":"তোমালোকক সৃষ্টি কৰাটো কঠিন নে আকাশ সৃষ্টি কৰা কঠিন? তেৱেঁই ইয়াক নিৰ্মান কৰিছে।"},{"SurahNumber":79,"VerseNumber":28,"Text":"তেৱেঁই ইয়াৰ চালখনক সুউচ্চ কৰিছে আৰু সুবিন্যস্ত কৰিছে।"},{"SurahNumber":79,"VerseNumber":29,"Text":"আৰু তেৱেঁই ইয়াৰ ৰাতিক কৰিছে অন্ধকাৰ আৰু প্ৰকাশ কৰিছে পূৰ্বাহ্নৰ পোহৰ।"},{"SurahNumber":79,"VerseNumber":30,"Text":"তাৰ পিছত, তেওঁ পৃথিৱীখনক বিস্তৃত কৰিছে।"},{"SurahNumber":79,"VerseNumber":31,"Text":"তেৱেঁই তাৰ পৰা উলিয়াইছে পানী আৰু তৃণভূমি"},{"SurahNumber":79,"VerseNumber":32,"Text":"আৰু পৰ্বতসমূহক তেৱেঁই স্থাপন কৰিছে"},{"SurahNumber":79,"VerseNumber":33,"Text":"এইবোৰ তোমালোকৰ আৰু তোমালোকৰ ঘৰচীয়া জন্তুবোৰৰ বাবে জীৱনোপকৰণ স্বৰূপ।"},{"SurahNumber":79,"VerseNumber":34,"Text":"আৰু যিদিনা মহাসংকট উপস্থিত হ’ব"},{"SurahNumber":79,"VerseNumber":35,"Text":"সেইদিনা মানুহে স্মৰণ কৰিব যিটো সি (বিগত দিনত) কৰিছে"},{"SurahNumber":79,"VerseNumber":36,"Text":"আৰু জাহান্নাম প্ৰকাশ কৰা হ’ব দৃষ্টিমান লোকসকলৰ বাবে।"},{"SurahNumber":79,"VerseNumber":37,"Text":"এতেকে যিয়ে সীমালঙ্ঘন কৰে"},{"SurahNumber":79,"VerseNumber":38,"Text":"আৰু পৃথিৱীৰ জীৱনক অগ্ৰাধিকাৰ দিয়ে"},{"SurahNumber":79,"VerseNumber":39,"Text":"নিশ্চয় জাহান্নামেই হ’ব তাৰ আবাসস্থল।"},{"SurahNumber":79,"VerseNumber":40,"Text":"আৰু যিয়ে তাৰ প্ৰতিপালকৰ সন্মুখত থিয় হ’বলৈ ভয় কৰে আৰু কুপ্ৰবৃত্তিৰ পৰা নিজকে বিৰত ৰাখে"},{"SurahNumber":79,"VerseNumber":41,"Text":"নিশ্চয় জান্নাতেই হ’ব তাৰ আবাসস্থল।"},{"SurahNumber":79,"VerseNumber":42,"Text":"সিহঁতে তোমাক কিয়ামত সম্পৰ্কে প্ৰশ্ন কৰে যে, ই কেতিয়া সংঘটিত হ’ব"},{"SurahNumber":79,"VerseNumber":43,"Text":"সেইটো আলোচনা কৰাৰ (প্ৰকৃত) জ্ঞান তোমাৰ আছেনে"},{"SurahNumber":79,"VerseNumber":44,"Text":"ইয়াৰ প্ৰকৃত জ্ঞান (কেৱল) তোমাৰ প্ৰতিপালকৰ ওচৰত"},{"SurahNumber":79,"VerseNumber":45,"Text":"যিয়ে ইয়াক ভয় কৰে তুমি কেৱল তাৰ বাবে সতৰ্ককাৰী।"},{"SurahNumber":79,"VerseNumber":46,"Text":"যিদিনা সিহঁতে ইয়াক দেখিব সেইদিনা সিহঁতৰ এইটো ধাৰণা হব যে, সিহঁতে পৃথিৱীত কেৱল এটা সন্ধিয়া অথবা এটা প্ৰভাততকৈ বেছি সময় অৱস্থান কৰা নাছিল।"}]}