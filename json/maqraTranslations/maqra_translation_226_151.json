{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":68,"VerseNumber":1,"Text":"نون. سوگند به قلم و آنچه مى‌نويسند"},{"SurahNumber":68,"VerseNumber":2,"Text":"كه تو، به لطف پروردگارت، مجنون نيستى"},{"SurahNumber":68,"VerseNumber":3,"Text":"و بى‌گمان، تو را پاداشى بى‌منت [و بى‌پايان‌] خواهد بود"},{"SurahNumber":68,"VerseNumber":4,"Text":"و به راستى تو بر خلق و خوى بس بزرگى هستى"},{"SurahNumber":68,"VerseNumber":5,"Text":"پس به زودى خواهى ديد و خواهند ديد"},{"SurahNumber":68,"VerseNumber":6,"Text":"كه كدام يك از شما مجنون است"},{"SurahNumber":68,"VerseNumber":7,"Text":"بى‌گمان، پروردگار تو كسى را كه از راه او منحرف شده، بهتر مى‌شناسد، و او به راه‌يافتگان داناتر است"},{"SurahNumber":68,"VerseNumber":8,"Text":"پس از تكذيب كنندگان اطاعت مكن"},{"SurahNumber":68,"VerseNumber":9,"Text":"[آنها] دوست دارند كه سازش كنى تا سازش كنند"},{"SurahNumber":68,"VerseNumber":10,"Text":"و از هيچ سوگند پيشه فرومايه‌اى اطاعت نكن"},{"SurahNumber":68,"VerseNumber":11,"Text":"كه عيبجوست و براى خبرچينى [به هر جا] رونده است"},{"SurahNumber":68,"VerseNumber":12,"Text":"بسيار مانع خير، متجاوز و گناه‌پيشه است"},{"SurahNumber":68,"VerseNumber":13,"Text":"گذشته از آن درشت‌خوى، بى‌تبار و بدنام است"},{"SurahNumber":68,"VerseNumber":14,"Text":"به صرف اين كه مالدار و صاحب پسران است"},{"SurahNumber":68,"VerseNumber":15,"Text":"چون آيات ما بر او خوانده شود گويد: افسانه‌هاى پيشينيان است"},{"SurahNumber":68,"VerseNumber":16,"Text":"زودا كه بر بينى‌اش داغ نهيم [و رسوايش كنيم‌]"},{"SurahNumber":68,"VerseNumber":17,"Text":"ما آنها (مشركان) را گرفتار و مبتلا كرديم، همان گونه كه باغداران را گرفتار ساختيم، آن‌گاه كه سوگند خوردند كه: صبحگاهان آن [ميوه‌هاى باغ‌] را [دور از چشم مستمندان‌] خواهيم چيد"},{"SurahNumber":68,"VerseNumber":18,"Text":"و استثنا نكردند (ان شاء اللّه نگفتند)"},{"SurahNumber":68,"VerseNumber":19,"Text":"پس بلايى فراگير از جانب پروردگارت آن باغ را فراگرفت در حالى كه آنها خواب بودند"},{"SurahNumber":68,"VerseNumber":20,"Text":"پس آن [باغ‌] همچون زمين باير گرديد"},{"SurahNumber":68,"VerseNumber":21,"Text":"سپس صبحگاهان يكديگر را صدا زدند"},{"SurahNumber":68,"VerseNumber":22,"Text":"كه بامدادان به سوى كشت خويش رويد اگر ميوه چينيد"},{"SurahNumber":68,"VerseNumber":23,"Text":"پس به راه افتادند و آهسته به هم مى‌گفتند"},{"SurahNumber":68,"VerseNumber":24,"Text":"[مواظب باشيد] كه امروز فقيرى در آن جا بر شما وارد نشود"},{"SurahNumber":68,"VerseNumber":25,"Text":"و به وقت صبح با قدرت بر منع [مستمندان‌] بيرون شدند"},{"SurahNumber":68,"VerseNumber":26,"Text":"پس همين كه آن [باغ سوخته‌] را ديدند گفتند: محققا ما راه گم كرده‌ايم"},{"SurahNumber":68,"VerseNumber":27,"Text":"بلكه ما محروم شدگانيم [و همه چيز را از دست داده‌ايم‌]"},{"SurahNumber":68,"VerseNumber":28,"Text":"عاقل‌ترشان گفت: آيا به شما نگفتم: چرا [خدا را] تسبيح نمى‌گوييد"},{"SurahNumber":68,"VerseNumber":29,"Text":"گفتند: پروردگار ما منزه است، ما واقعا ستمگر بوده‌ايم"},{"SurahNumber":68,"VerseNumber":30,"Text":"پس بعضى بر بعضى روى كرده يكديگر را ملامت مى‌كردند"},{"SurahNumber":68,"VerseNumber":31,"Text":"گفتند: اى واى بر ما! در حقيقت ما سركش بوده‌ايم"},{"SurahNumber":68,"VerseNumber":32,"Text":"اميد است كه پروردگارمان بهتر از آن را به ما عوض دهد، [زيرا] ما به پروردگارمان روى آورده‌ايم"},{"SurahNumber":68,"VerseNumber":33,"Text":"عذاب [دنيا] چنين است، و عذاب آخرت قطعا بزرگ‌تر است اگر مى‌دانستند"},{"SurahNumber":68,"VerseNumber":34,"Text":"همانا براى پرهيزكاران نزد پروردگارشان بهشت‌هاى پرناز و نعمت است"},{"SurahNumber":68,"VerseNumber":35,"Text":"پس آيا ما مطيعان را چون بدكاران قرار مى‌دهيم"},{"SurahNumber":68,"VerseNumber":36,"Text":"شما را چه شده است؟ چگونه داورى مى‌كنيد"},{"SurahNumber":68,"VerseNumber":37,"Text":"آيا شما را كتابى است كه [اين حكم را] در آن مى‌خوانيد"},{"SurahNumber":68,"VerseNumber":38,"Text":"كه هر چه را شما انتخاب كنيد از آن شماست"},{"SurahNumber":68,"VerseNumber":39,"Text":"آيا شما را تا روز قيامت بر عهده‌ى ما پيمان‌هاى مؤكدى است كه هر چه شما حكم كنيد حق شما باشد"},{"SurahNumber":68,"VerseNumber":40,"Text":"از آنها بپرس: كدامشان ضامن اين [ادعا] يند"},{"SurahNumber":68,"VerseNumber":41,"Text":"آيا شريكانى دارند؟ پس بايد شريكان خود را بياورند اگر راست مى‌گويند"},{"SurahNumber":68,"VerseNumber":42,"Text":"روزى كه كار [بر كافران‌] سخت و دشوار شود و آنها [به تمسخر] به سجده فرا خوانده شوند ولى نتوانند"},{"SurahNumber":68,"VerseNumber":43,"Text":"ديدگانشان [هراسان‌] به زير افتد و ذلت و خوارى وجودشان را فرا گيرد، در حالى كه [در دنيا] به وقت تندرستى به سجده دعوت مى‌شدند [ولى ابا مى‌كردند]"},{"SurahNumber":68,"VerseNumber":44,"Text":"پس مرا با كسى كه اين سخن [هاى قرآن‌] را تكذيب مى‌كند واگذار. ما به تدريج آنها را از آن جا كه نمى‌دانند گرفتار خواهيم ساخت"},{"SurahNumber":68,"VerseNumber":45,"Text":"و مهلتشان مى‌دهم كه نقشه من بسى محكم است"},{"SurahNumber":68,"VerseNumber":46,"Text":"آيا از آنها مزدى مى‌خواهى كه از پرداخت آن [عاجز و] گرانبار شده‌اند"},{"SurahNumber":68,"VerseNumber":47,"Text":"آيا [اسرار] غيب نزدشان است و آنها مى‌نويسند"},{"SurahNumber":68,"VerseNumber":48,"Text":"پس بر حكم پروردگارت شكيبايى كن و مانند آن همدم ماهى (يونس) مباش آن‌گاه كه [خدايش را] ندا داد و سخت غمگين بود"},{"SurahNumber":68,"VerseNumber":49,"Text":"اگر رحمت پروردگارش به او نرسيده بود، قطعا ملامت شده به صحرا افكنده مى‌شد"},{"SurahNumber":68,"VerseNumber":50,"Text":"سپس پروردگارش وى را برگزيد و از شايستگانش قرار داد"},{"SurahNumber":68,"VerseNumber":51,"Text":"و همانا كسانى كه كافر شدند، وقتى كه قرآن را شنيدند، نزديك بود تو را با چشمان [خشمگين‌] خود از جاى بركنند، و مى‌گويند: او حتما ديوانه است"},{"SurahNumber":68,"VerseNumber":52,"Text":"و حال آن كه [قرآن‌] جز تذكارى براى جهانيان نيست"}]}