{"Id":272,"LanguageCodes":["nl","nld"],"Name":"nld-unknown","Author":"Van De Taal","Language":"Dutch","Description":"Dutch","Direction":"ltr","Source":"http://www.qurandatabase.org","Translations":[{"SurahNumber":24,"VerseNumber":35,"Text":"Allah is het Licht van de hemelen en de aarde. De gelijkenis van Zijn Licht is als een nis waarin een lamp staat. De lamp is door een glas omsloten; het glas is als een schitterende ster. Het wordt, aangestoken met olie van een gezegende boom, een olijfboom, die van het Oosten noch van het Westen is, welks olie bijna zou lichten, zelfs al raakte vuur haar niet. Licht op Licht. Allah leidt tot Zijn Licht wie Hij wil. - Allah geeft gelijkenissen voor de mensen; Allah heeft kennis van alle dingen"},{"SurahNumber":24,"VerseNumber":36,"Text":"In huizen waaromtrent Allah heeft verordent dat zij zullen verrijzen, waarin Zijn naam zal worden herdacht, daarin verheerlijken Hem ´s morgens en ´s avonds"},{"SurahNumber":24,"VerseNumber":37,"Text":"Mensen die noch door handel noch door zaken achteloos worden om Allah te gedenken, het gebed te houden en de Zakaat te betalen, zij vrezen de Dag waarop harten en ogen zich zullen afwenden"},{"SurahNumber":24,"VerseNumber":38,"Text":"Opdat Allah hen voor de beste hunner daden moge belonen en hun ruim moge bedelen uit Zijn overvloed. Allah geeft zonder maat aan wie Hij wil"},{"SurahNumber":24,"VerseNumber":39,"Text":"Maar de daden der ongelovigen zijn als een luchtspiegeling op een vlakte. De dorstige denkt dat het water is, wanneer hij er bij komt ontdekt hij echter dat het niets is. Maar hij vindt Allah in zijn nabijheid, Die hem zijn rekening ten volle vereffent; en Allah is snel in het afrekenen"},{"SurahNumber":24,"VerseNumber":40,"Text":"Of als duisternis in een diepe zee, bedekt door golf boven golf waarboven wolken zijn: duisternis boven duisternis. Wanneer men zijn hand uitstrekt kan men haar bijna niet zien; en hij, wie Allah geen licht geeft, voor hem is er geen licht"},{"SurahNumber":24,"VerseNumber":41,"Text":"Ziet gij niet, dat alles in de hemelen en op aarde, ook de vogels met hun uitgespreide vleugels Allah verheerlijken? Een ieder kent zijn eigen bidden en lofzang. En Allah weet goed wat zij doen"},{"SurahNumber":24,"VerseNumber":42,"Text":"Aan Allah behoort het koninkrijk der hemelen en der aarde en tot Allah is de terugkeer"},{"SurahNumber":24,"VerseNumber":43,"Text":"Hebt gij niet gezien dat Allah de wolken voortdrijft, ze dan verzamelt en daarna ophoopt zodat gij regen uit hun midden ziet voortkomen? En Hij zendt van de hemel neder (wolken als) bergen waarin zich hagel bevindt en Hij treft daarmee wie Hij wil en wendt het af van wie Hij wil. De glans van de bliksem neemt het gezicht bijna weg"},{"SurahNumber":24,"VerseNumber":44,"Text":"Allah wisselt dag en nacht af. Daarin is zeker een les voor degenen die ogen hebben"},{"SurahNumber":24,"VerseNumber":45,"Text":"En Allah heeft elk dier uit water geschapen. Sommigen hiervan gaan op hun buik, anderen op twee poten en nog anderen op vier poten. Allah schept wat Hij wil. Voorzeker Allah heeft macht over alle dingen"},{"SurahNumber":24,"VerseNumber":46,"Text":"Wij hebben duidelijke tekenen nedergezonden. En Allah leidt naar het rechte pad wie Hij wil"},{"SurahNumber":24,"VerseNumber":47,"Text":"En zii zeggen: 'Wij geloven in Allah en in de boodschapper en wij gehoorzamen.' Maar daarna wenden sommigen hunner zich af. En dezen zijn geen gelovigen"},{"SurahNumber":24,"VerseNumber":48,"Text":"En wanneer zij tot Allah en Zijn boodschapper worden geroepen opdat hij over hen moge recht spreken, ziet! een deel hunner wendt zich af"},{"SurahNumber":24,"VerseNumber":49,"Text":"Maar indien het recht aan hun zijde was, dan zouden zij ijlings naar hem toe komen"},{"SurahNumber":24,"VerseNumber":50,"Text":"Is er een ziekte in hun hart? Of twijfelen zij, of vrezen zij dat Allah en Zijn boodschapper onrechtvaardig jegens hen zullen zijn? Neen, zij zijn zelf de onrechtvaardigen"},{"SurahNumber":24,"VerseNumber":51,"Text":"Wanneer de gelovigen tot Allah en Zijn boodschapper worden geroepen opdat Hij over hen moge recht spreken, zeggen zij slechts: 'Wij horen en wij gehoorzamen.' Dezen zijn het die zullen slagen"},{"SurahNumber":24,"VerseNumber":52,"Text":"En wie Allah en Zijn boodschapper gehoorzaamt en Allah vreest en godvruchtig is jegens Hem, dezulken zullen slagen"}]}