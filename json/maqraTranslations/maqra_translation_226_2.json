{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":68,"VerseNumber":1,"Text":"Nun Peue meukeusud Nun bak awal ayat Tuhan Hadharat hana Neupeugah Demi na kalam ngon nyang jih surat"},{"SurahNumber":68,"VerseNumber":2,"Text":"Gata kon meuhat lagee jih peugah Nikmat Po gata gata kon gila"},{"SurahNumber":68,"VerseNumber":3,"Text":"Nyang le di gata pahla bak Allah Han peutoh-peutoh pahla keu gata"},{"SurahNumber":68,"VerseNumber":4,"Text":"Lom sipheuet gata pih jroh that leupah"},{"SurahNumber":68,"VerseNumber":5,"Text":"Dudoe pih taeu jih dum pih jieu"},{"SurahNumber":68,"VerseNumber":6,"Text":"Soe nyang bit rabue pungo sileupah"},{"SurahNumber":68,"VerseNumber":7,"Text":"Po gata keubit Neuteupue that-that Soe nyang bit sisat jalan ka salah Neuteupue that soe nyang na peutunyok Nyang ka geujak cok jalan got leupah"},{"SurahNumber":68,"VerseNumber":8,"Text":"Teuma awak nyan bek roh taseutot Nyang jikheun sulet dum ayat Allah"},{"SurahNumber":68,"VerseNumber":9,"Text":"Napsu jih gata meugot-got ngon jih Sang-sang bit di jih got-got that leupah"},{"SurahNumber":68,"VerseNumber":10,"Text":"Lom bek taseutot awak hina that Di jih sia-at ka jimeusumpah"},{"SurahNumber":68,"VerseNumber":11,"Text":"Tukang peusuna jak keunoe keudeh"},{"SurahNumber":68,"VerseNumber":12,"Text":"Atra jeh di jih bek sagai leupah Meunyo buet nyang got di jih kriet jih that Keubit jeuheut that jipubuet salah"},{"SurahNumber":68,"VerseNumber":13,"Text":"Keujam jih geuthee laen nibak nyan"},{"SurahNumber":68,"VerseNumber":14,"Text":"Areuta jih nyan cit le sileupah Meunan lom aneuk di jih pih le that"},{"SurahNumber":68,"VerseNumber":15,"Text":"‘Oh geukheun ayat jipaleng bagah Dum ayat Kamoe jikheun nyan dongeng Kra ureueng jameun bandum jipeugah"},{"SurahNumber":68,"VerseNumber":16,"Text":"Kamoe boh tanda ‘oh dudoe keu jih Bak beuralee jih meucap meukeubah"},{"SurahNumber":68,"VerseNumber":17,"Text":"Dilee awaknyan ka Kamoe ujoe Lagee meuujoe kawom nyang sudah Sinan na lampoh jih di kawom nyan Teuma watee nyan ka jimeusumpah Singoh ban beungoh tajak pot ase"},{"SurahNumber":68,"VerseNumber":18,"Text":"Hana jipike keu gop nyang susah Han sagai jibri keu ureueng gasien"},{"SurahNumber":68,"VerseNumber":19,"Text":"Meu troh treuk keunan ureueng ziarah Teungoh teungeut jih ureueng nyan teuka Nibak Po gata sideh geulangkah"},{"SurahNumber":68,"VerseNumber":20,"Text":"Jeut treuk lampoh nyan ka lagee arang Ka seupot itam anco dum bicah"},{"SurahNumber":68,"VerseNumber":21,"Text":"Jimeuhoi treuk ngon jih dum ‘oh beungoh"},{"SurahNumber":68,"VerseNumber":22,"Text":"Bandum tabeudoh jak keudeh bagah Meunyo meunapsu tajak pot ase Bak keubon sare laju talangkah"},{"SurahNumber":68,"VerseNumber":23,"Text":"Jijak treuk laju ngon jih meus‘ah-s‘ah"},{"SurahNumber":68,"VerseNumber":24,"Text":"Bek leumah-leumah tanyoe jak bagah Ureueng gasien bek jitamong keunoe Tanyoe uroe nyoe tajak pot buah"},{"SurahNumber":68,"VerseNumber":25,"Text":"Jijak treuk laju padahai di jih Ek jibri le jih peue-peue nyang mudah"},{"SurahNumber":68,"VerseNumber":26,"Text":"‘Oh ban jikalon lampoh lagee nyoe Jikheun bit tanyoe sisat sileupah"},{"SurahNumber":68,"VerseNumber":27,"Text":"Tapi di tanyoe han sapeue na le"},{"SurahNumber":68,"VerseNumber":28,"Text":"Ureueng got ate teuma kheun bagah Kon ka Lon peugah bak bandum gata Pakon han gata tapujoe Allah Takheun teuseubeh tapujoe Tuhan"},{"SurahNumber":68,"VerseNumber":29,"Text":"Jikheun treuk yoh nyan Subhanallah Keubit Po tanyoe Maha Suci that Tanyoe lalem that hanaban peugah"},{"SurahNumber":68,"VerseNumber":30,"Text":"Nyang ladom jikheun nyan salah gata Bandum jih teuma peusalah-salah"},{"SurahNumber":68,"VerseNumber":31,"Text":"Jikheun ceulaka bandum geutanyoe Sabab geutanyoe leupah that culah"},{"SurahNumber":68,"VerseNumber":32,"Text":"Kadang Neutem bri le Po geutanyoe c Laen Neugantoe nyang leubeh ceudah Taharap ampon bak Po geutanyoe"},{"SurahNumber":68,"VerseNumber":33,"Text":"Meunan keuh Kamoe azeub meubalah Azeub akhirat raya nibak nyoe Meunyo jiteupue han roe jih salah"},{"SurahNumber":68,"VerseNumber":34,"Text":"Ureueng takwa nibak Po gopnyan Churuga naʻim ka lheuh Neukeubah"},{"SurahNumber":68,"VerseNumber":35,"Text":"Po kamoe peusa ureueng Iseulam Lagee kaphe nyan nyang pubuet salah"},{"SurahNumber":68,"VerseNumber":36,"Text":"Pakriban meunan gata tahukom"},{"SurahNumber":68,"VerseNumber":37,"Text":"Lam kitab teuh dum peue na geupeugah Na kitab teuh dum teuma di gata"},{"SurahNumber":68,"VerseNumber":38,"Text":"Jeut ban nyang hawa tapileh sudah"},{"SurahNumber":68,"VerseNumber":39,"Text":"Peue na meujanji gata ngon Kamoe Sampoe ‘an dudoe taakad sumpah Nyang jeuet gata dum meunan tahukom"},{"SurahNumber":68,"VerseNumber":40,"Text":"Tanyong bak jih dum mangat jipeugah Soe keupala jih nyang hukom meunoe"},{"SurahNumber":68,"VerseNumber":41,"Text":"Na ngon jih dum nyoe laen jikeubah Jak hai ngon jih dum keunoe tayue ba Meunyo jih beuna peue nyang jipeugah"},{"SurahNumber":68,"VerseNumber":42,"Text":"Uroe deuh beuteh bandum ka teulhon Geuyue sujud lom laju beu bagah Han ek sujud le di jih watee nyan"},{"SurahNumber":68,"VerseNumber":43,"Text":"Mata ka rabon khuchu‘ that leupah Watee nyan di jih hina ngon malee Yoh geuyue dilee han jitem papah Yoh mantong teuga han jitem pubuet ‘Oh geuyue sujud di jih jibantah"},{"SurahNumber":68,"VerseNumber":44,"Text":"Bah jih deungon Lon jinoe meuhukom Jikheun narit Lon sulet that leupah Lon keumeung hoi jih dum seun-seun bacut Bah le jipubuet laju nyang salah Hana jiteupue ho jikeumeung bloh"},{"SurahNumber":68,"VerseNumber":45,"Text":"Jih Lon bri tanggoh yoh goh Lon balah 7 Leubeh carong Lon roe bak teumaki"},{"SurahNumber":68,"VerseNumber":46,"Text":"Peue na tayue bri keu gata upah Jeut jih nyan teuma geuhon ngon utang"},{"SurahNumber":68,"VerseNumber":47,"Text":"Peue na bak jih nyan ‘eleumee Allah s ‘Eleumee gaeb nyang tan gop teupue Jituleh dumpeue beuna ngon salah"},{"SurahNumber":68,"VerseNumber":48,"Text":"Teuma tasaba hukom Po gata Bek lagee haba masa nyang sudah 5 Lagee soe dilee dalam pruet eungkot Sang-sang teumakot geuba peurintah Geulakee duʻa gopnyan di laot Kawom buet karot beungeh geuh leupah"},{"SurahNumber":68,"VerseNumber":49,"Text":"Adak kon nikmat bak Tuhan gopnyan Teutiek geuh sinan dalam blang luah Meuhat jicaci bandum buet gopnyan"},{"SurahNumber":68,"VerseNumber":50,"Text":"Lan pih di Tuhan gopnyan Neupeuglah Neupileh gopnyan keu ureueng saleh d Ureueng nyang leubeh geunaseh Allah"},{"SurahNumber":68,"VerseNumber":51,"Text":"Kaphe ‘oh jingieng sang ateuh gata Jikeuih gata sinan beureubah ‘Oh ban jideungo dike tabaca Keubit ka gila gata jipeugah"},{"SurahNumber":68,"VerseNumber":52,"Text":"Padahai Ziker haba peuingat s Le bandum umat jitueng phaedah Keu bandum alam jeuet keu peuingat r Soe nyang tem ingat nyang nyang meutuah"}]}