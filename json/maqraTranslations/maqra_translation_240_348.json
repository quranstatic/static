{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":100,"VerseNumber":9,"Text":"Kwani binadamu hajui linalomngojea mbele yake, pindi Mwenyezi Mungu Atakapowatoa wafu makaburini waende kuhesabiwa na kulipwa"},{"SurahNumber":100,"VerseNumber":10,"Text":"Na (kwani yeye hajui) yakatolewa yaliyo ndani ya vifua: mema au maovu"},{"SurahNumber":100,"VerseNumber":11,"Text":"Hakika Mola wao kwao na kwa amali zao, Siku Hiyo, ni Mtambuzi; hakuna chenye kufichamana Kwake"},{"SurahNumber":101,"VerseNumber":1,"Text":"Kiyama chenye kugonga nyoyo za watu kwa vituko vyake"},{"SurahNumber":101,"VerseNumber":2,"Text":"Ni kitu gani hiko chenye kugonga"},{"SurahNumber":101,"VerseNumber":3,"Text":"Na ni lipi lililokujulisha ni kipi hiko chenye kugonga"},{"SurahNumber":101,"VerseNumber":4,"Text":"Siku hiyo watu watakuwa , kwa wingi wao, kugawanyika kwao na kuzunguka kwao, ni kama pandzi walioenea. Nao ni wale wanaojitupa motoni"},{"SurahNumber":101,"VerseNumber":5,"Text":"Na majabali yatakuwa ni kama pamba yenye rangi tofauti inayochambuliwa kwa mkono ikawa ni mapepe na ikamalizika"},{"SurahNumber":101,"VerseNumber":6,"Text":"Basi mwenye kuwa mizani za mema yake ni nzito"},{"SurahNumber":101,"VerseNumber":7,"Text":"atakuwa kwenye maisha ya kuridhika Peponi"},{"SurahNumber":101,"VerseNumber":8,"Text":"Ama mwenye kuwa mizani za mema yake ni nyepesi na mizani za maovu yake ni nzito"},{"SurahNumber":101,"VerseNumber":9,"Text":"makazi yake yatakuwa ni Moto wa Jahanamu"},{"SurahNumber":101,"VerseNumber":10,"Text":"Ni lipi lililokujulisha, ewe Mtume, ni ipi hii Jahanamu inayoitwa «Hāwiyah»"},{"SurahNumber":101,"VerseNumber":11,"Text":"Ni Moto unaowaka sana kwa kuni ziliomo ndani yake"},{"SurahNumber":102,"VerseNumber":1,"Text":"Kumewashughulisha kujifahiri kwa mali na watoto mkawacha kumtii Mwenyezi Mungu"},{"SurahNumber":102,"VerseNumber":2,"Text":"Kujishughulisha kwenu na hilo kumeendelea mpaka mkawa makaburini na mkazikwa humo"},{"SurahNumber":102,"VerseNumber":3,"Text":"Siyo namna hii inatakiwa iwapumbaze kushindana kwa wingi wa mali. Itawadhihirikia kuwa Nyumba ya Akhera ni bora kwenu"},{"SurahNumber":102,"VerseNumber":4,"Text":"Kisha tahadharini mtajua mwisho mbaya wa kutojishughulisha na Akhera"},{"SurahNumber":102,"VerseNumber":5,"Text":"Siyo namna hii inatakiwa iwashughulishe kushindana kwa wingi wa mali.Lau mnajua kikweli, mngalirudi nyuma na mngaliangusiliza kuokoa nafsi zenu kutoka kwenye maangamivu"},{"SurahNumber":102,"VerseNumber":6,"Text":"Mtauona Moto"},{"SurahNumber":102,"VerseNumber":7,"Text":"Kisha mtauona bila shaka"},{"SurahNumber":102,"VerseNumber":8,"Text":"Kisha mtaulizwa kuhusu kila aina ya starehe mliyokuwa nayo"},{"SurahNumber":103,"VerseNumber":1,"Text":"Mwenyezi Mungu Anaapa kwa zama"},{"SurahNumber":103,"VerseNumber":2,"Text":"kwamba wanadamu wako kwenye maangamivu na upungufu. Haifai kwa mja kuapa isipokuwa kwa Mwenyezi Mungu, kwani kuapa kwa asiyekuwa Mwenyezi Mungu ni ushirikina"},{"SurahNumber":103,"VerseNumber":3,"Text":"Isipokuwa wale waliomuamini Mwenyezi Mungu, wakafanya amali njema, wakausiana wao kwa wao kushikamana na haki, kufanya matendo ya kumtii Mwenyezi Mungu na kusubiri juu yake"},{"SurahNumber":104,"VerseNumber":1,"Text":"Shari na maangamivu yatampata kila mwenye kusengenya watu na kuwatukana"},{"SurahNumber":104,"VerseNumber":2,"Text":"Ambaye hamu yake ni kukusanya mali na kuyahesabu"},{"SurahNumber":104,"VerseNumber":3,"Text":"Akidhani kuwa mali yake ambayo ameyakusanya yatampa dhamana ya kuishi milele duniani na kuhepa kuhesabiwa"},{"SurahNumber":104,"VerseNumber":4,"Text":"Anavyodhania sivyo. Atatiwa ndani ya Moto ambao huvunjavunja kila kinachotiwa"},{"SurahNumber":104,"VerseNumber":5,"Text":"Lipi lililokujulisha, ewe Mtume, ni upi huo Moto unaovunjavunja"},{"SurahNumber":104,"VerseNumber":6,"Text":"Huo ni Moto wa Mwenyezi Mungu uliowashwa"},{"SurahNumber":104,"VerseNumber":7,"Text":"Ambao kwa ukali wake hupenyeza miilini ukafikia kwenye nyoyo"},{"SurahNumber":104,"VerseNumber":8,"Text":"Moto huo umefungiwa juu yao wakiwa wametiwa minyororo"},{"SurahNumber":104,"VerseNumber":9,"Text":"na pingu ndefu ili wasitoke"},{"SurahNumber":105,"VerseNumber":1,"Text":"Je hujui, ewe Mtume, namna Alivyowafanya Mola wako watu wa ndovu: Abraha Mhebeshi na jeshi lake ambalo alikuja nalo ili kuivunja Alkaba tukufu"},{"SurahNumber":105,"VerseNumber":2,"Text":"Kwani Hakuijaalia mipango yao mibaya waliyoifanya ni yenye kuvunjika na kupita patupu"},{"SurahNumber":105,"VerseNumber":3,"Text":"Na Aliwapelekea makundi yaliyofuatana"},{"SurahNumber":105,"VerseNumber":4,"Text":"ya ndege waliokuwa wakiwatupia wao vijiwe vya udongo mkavu mgumu"},{"SurahNumber":105,"VerseNumber":5,"Text":"Akawapondaponda, wakawa ni kama majani makavu yaliyoliwa na wanyama na halafu kutupwa"},{"SurahNumber":106,"VerseNumber":1,"Text":"Oneni ajabu ya mazowea ya Makureshi, amani walionayo, kuwaendea uzuri mambo yao"},{"SurahNumber":106,"VerseNumber":2,"Text":"kupangika na kusahilika misafara yao ya kwenda Yamani kipindi cha kusi na kwenda Shamu kipindi cha kaskazi, ili kuleta vitu wanavyohitajia"},{"SurahNumber":106,"VerseNumber":3,"Text":"Basi, wamshukuru na kumuabudu Bwana wa Nyumba hii ya Alkaba, Ambaye kwa ajili Yake wametukuzwa, na wampwekeshe na kumtakasia ibada"},{"SurahNumber":106,"VerseNumber":4,"Text":"Ambaye Amewapa wao chakula wakati wa njaa kali na akawapa amani na utulivu kutokana na kicho kikubwa na babaiko"},{"SurahNumber":107,"VerseNumber":1,"Text":"Je, waiona hali ya yule ambaye akanusha kufufuliwa na kulipwa"},{"SurahNumber":107,"VerseNumber":2,"Text":"Huyo ndiye yule anayemkaripia yatima kwa nguvu akimnyima haki yake kwa sababu ya ususuavu wa moyo wake"},{"SurahNumber":107,"VerseNumber":3,"Text":"Na wala hawahimizi wengine kulisha masikini. Vipi yeye mwenyewe atamlisha"},{"SurahNumber":107,"VerseNumber":4,"Text":"Basi adhabu kali itawafikia wenye kusali"},{"SurahNumber":107,"VerseNumber":5,"Text":"ambao wameghafilika na Swala zao: hawazisimamishi kama ipasavyo wala hawazisali kwa nyakati zake"},{"SurahNumber":107,"VerseNumber":6,"Text":"Ambao huonyesha watu amali zao za kheri kwa njia ya ria"},{"SurahNumber":107,"VerseNumber":7,"Text":"Na wanakataa kuwaazima watu vitu ambavyo hawadhuriki kwa kuviazima, kama vyombo vya kutumia na vinginevyo. Wao hawakujifanyia wema nafsi zao kumuabudu Mola wao wala hawakuwafanyia wema viumbe Vyake"},{"SurahNumber":108,"VerseNumber":1,"Text":"Sisi tumekupa, ewe Nabii, kheri nyingi za dunia na Akhera, miongoni mwazo ni mto wa Kauthar ulioko Peponi ambao pambizo zake ni mahema ya lulu na mchanga wake ni miski"},{"SurahNumber":108,"VerseNumber":2,"Text":"Basi, mtakasie Mola wako ibada yako yote na uchinje mnyama wako kwa ajili Yake, Peke Yake, pamoja na kutaja jina Lake"},{"SurahNumber":108,"VerseNumber":3,"Text":"Mwenye kukutukia wewe na kuyatukia uliyokuja nayo ya uongofu na nuru ndiye itakayokatika athari yake na yeye mwenyewe kukatiwa kila kheri"},{"SurahNumber":109,"VerseNumber":1,"Text":"Sema, ewe Mtume, kuwaambia waliokufuru Mwenyezi Mungu na Mtume wake: «Enyi wenye kumkanusha Mwenyezi Mungu"},{"SurahNumber":109,"VerseNumber":2,"Text":"«Mimi siabudu mnavyoviabudu miongoni mwa masanamu na waungu wa urongo"},{"SurahNumber":109,"VerseNumber":3,"Text":"«Wala nyinyi si wenye kuabudu Mola Mmoja ninayemuabudu Ambaye ndiye Anayestahiki kuabudiwa"},{"SurahNumber":109,"VerseNumber":4,"Text":"«Wala mimi si mwenye kuabudu mnavyoviabudu miongoni mwa masanamu na waungu wa urongo"},{"SurahNumber":109,"VerseNumber":5,"Text":"«Wala nyinyi si wenye kuabudu mbeleni ninayemuabudu.» Aya hii imeteremka juu ya watu makhsusi miongoni mwa washirikina ambao Mwenyezi Mungu Alijua kuwa hawataamini kabisa"},{"SurahNumber":109,"VerseNumber":6,"Text":"«Nyinyi mna dini yenu mnayoiamini na mimi nina Dini yangu ambayo sitaki nyingine.»"},{"SurahNumber":110,"VerseNumber":1,"Text":"Utakapotimia kwako , ewe Mtume, ushindi juu ya makafiri wa Kikureshi na ukafutahi Makkah"},{"SurahNumber":110,"VerseNumber":2,"Text":"Na ukaona watu wengi wanaingia kwenye Dini ya Mwenyezi Mungu makundi kwa makundi"},{"SurahNumber":110,"VerseNumber":3,"Text":"Yatakapotokea hayo, jitayarishe kukutana na Mola Wako kwa kumtakasa na kumhimidi na kumuomba msamaha kwa wingi. Kwani Yeye ni Mwingi wa kuwakubalia toba wenye kumsabihi na kumuomba msamaha, kwa kuwasamehe na kuwarehemu"},{"SurahNumber":111,"VerseNumber":1,"Text":"Imehasirika mikono miwili ya Abu Lahab, na yeye mwenyewe ameangamia, kwa kumuudhi Mtume, rehema ya Mwenyezi Mungu na amani zimshukie. Hasara ya Abu Lahab ilithubutu"},{"SurahNumber":111,"VerseNumber":2,"Text":"Hayakumfalia kitu mali yake na watoto wake. Kwani hivyo havitamkinga na adhabu ya Mwenyezi Mungu pindi ikimshukia"},{"SurahNumber":111,"VerseNumber":3,"Text":"Ataingia kwenye Moto wenye kuroroma"},{"SurahNumber":111,"VerseNumber":4,"Text":"yeye na mke wake ambaye alikuwa akibeba miba na kuiweka kwenye njia anayopita Mtume, rehema ya Mwenyezi Mungu na amani zimshukie, ili kumuudhi"},{"SurahNumber":111,"VerseNumber":5,"Text":"Kwenye shingo yake patakuwa na kamba imara ya lifu gumu lilio kavu; atabebewa nayo kwenye Moto wa Jahanamu, kisha atarushwa nayo mpaka chini"},{"SurahNumber":112,"VerseNumber":1,"Text":"Sema, ewe Mtume, «Yeye Ndiye Mwenyezi Mungu Aliyepwekeka kwa ustahiki wa kuabudiwa, uumbaji na utakatifu wa Majina na Sifa, Asiye na mshirika katika hayo"},{"SurahNumber":112,"VerseNumber":2,"Text":"«Mwenyezi Mungu Ambaye Peke Yake Ndiye Mwenye kukusudiwa kwa kukidhi haja na matakwa"},{"SurahNumber":112,"VerseNumber":3,"Text":"«Hana mwana wala mzazi wala mke"},{"SurahNumber":112,"VerseNumber":4,"Text":"«Wala hakuna yoyote katika viumbe Vyake mwenye kufanana wala kushabihiyana na Yeye katika Majina Yake, Sifa Zake wala vitendo Vyake.»"},{"SurahNumber":113,"VerseNumber":1,"Text":"Sema, ewe Mtume, «Najilinda na kutaka hifadhi kwa Bwana wa asubuhi"},{"SurahNumber":113,"VerseNumber":2,"Text":"«Kutokana na shari la viumbe na udhia wao"},{"SurahNumber":113,"VerseNumber":3,"Text":"«Na shari la usiku wenye giza lingi ungiapo na ujikitapo na mashari na maudhi mbalimbali yaliyomo ndani yake"},{"SurahNumber":113,"VerseNumber":4,"Text":"«Na shari la wchawi wenye kupuliza kwenye mafundo wanayoyafunga kwa lengo la kuroga"},{"SurahNumber":113,"VerseNumber":5,"Text":"«Na shari la hasidi mwenye kutukia watu, anapowahusudu na kuwadhuru, kwa kutaka neema za Mwenyezi Mungu Aliyewaneemesha ziwaondokee.»"},{"SurahNumber":114,"VerseNumber":1,"Text":"Sema, ewe Mtume, «Ninajilinda na kutaka hifadhi kwa Bwana wa watu, Mwenye uweza, Peke Yake, wa kulirudisha shari lao"},{"SurahNumber":114,"VerseNumber":2,"Text":"«Mfalme wa watu, Mwenye kupeleka mambo yao yote Anavyotaka, Aliye Mkwasi kutowahitajia"},{"SurahNumber":114,"VerseNumber":3,"Text":"«Mola wa watu, Ambaye hapana mwenye kuabudiwa kwa haki isipokuwa Yeye"},{"SurahNumber":114,"VerseNumber":4,"Text":"«Kutokana na udhia wa shetani ambaye hutia watu wasiwasi wanapoghafilika na hujificha atajwapo Mwenyezi Mungu"},{"SurahNumber":114,"VerseNumber":5,"Text":"«Mwenye kupenyeza shari na shaka kwenye vifua vya watu"},{"SurahNumber":114,"VerseNumber":6,"Text":"«Miongoni mwa mashetani wa kijini na kibinadamu.»"}]}