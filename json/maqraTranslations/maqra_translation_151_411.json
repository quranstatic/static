{"Id":411,"LanguageCodes":["tr","tur"],"Name":"tur-iskenderalimihr","Author":"Iskender Ali Mihr","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":27,"VerseNumber":1,"Text":"Tâ, Sîn. Bunlar, apaçık bir Kitap olan Kur´ân´ın Âyetleri´dir"},{"SurahNumber":27,"VerseNumber":2,"Text":"Mü´minler için hidayete erdirici ve müjdeleyicidir"},{"SurahNumber":27,"VerseNumber":3,"Text":"Onlar, namazı ikame ederler, zekâtı verirler ve onlar ki, onlar ahirete yakîn (sahibi) olarak inanırlar"},{"SurahNumber":27,"VerseNumber":4,"Text":"Muhakkak ki ahirete (ruhun Allah´a ulaşması) inanmayanlara, onların amellerini süsledik. Böylece onlar, (şaşkın bir halde) bocalarlar"},{"SurahNumber":27,"VerseNumber":5,"Text":"İşte onlar ki, onlar için azabın kötüsü vardır. Ve onlar ki, onlar ahirette en çok hüsrana uğrayanlardır"},{"SurahNumber":27,"VerseNumber":6,"Text":"Muhakkak ki, (Bu) Kur´ân, sana mutlaka Hakîm (hüküm ve hikmet sahibi) ve Alîm Olan´ın katından (gizli ilminden) ilka ediliyor (ulaştırılıyor)"},{"SurahNumber":27,"VerseNumber":7,"Text":"Musa (A.S), ehline (ailesine): \"Gerçekten ben bir ateş farkettim. Size ondan bir haber veya bir (parça) kor halinde ateş getireceğim, böylece siz ısınasınız diye.\" demişti"},{"SurahNumber":27,"VerseNumber":8,"Text":"Böylece oraya gittiği zaman ona nida edildi: \"Ateşin (nur´un) içinde (yanında) ve etrafında bulunanlar mübarek kılındı. Ve âlemlerin Rabbi Allah Sübhan´dır (herşeyden münezzeh)"},{"SurahNumber":27,"VerseNumber":9,"Text":"Ey Musa! Muhakkak ki Ben, Azîz (yüce), Hakîm (hüküm ve hikmet sahibi) olan Allah´ım"},{"SurahNumber":27,"VerseNumber":10,"Text":"Ve asanı at!\" Bunun üzerine (asasını atınca) onun yılan gibi hareket ettiğini görünce, arkasına bakmadan geri dönüp kaçtı. \"Ya Musa! Korkma, muhakkak ki Ben(im), Benim yanımda (huzurumda) resûller korkmazlar"},{"SurahNumber":27,"VerseNumber":11,"Text":"Ancak zulmedenler hariç. Ama kim kötülüğü işledikten sonra iyiliğe (mürşidine tâbî olup günahlarını sevaba) çevirirse, o zaman muhakkak ki Ben, Gafûr´um (mağfiret eden, günahları sevaba çeviren) Rahîm´im (Rahîm esmasıyla tecelli eden)"},{"SurahNumber":27,"VerseNumber":12,"Text":"Ve elini koynuna sok. Onu kusursuz beyaz olarak çıkar. Bu (âyet, mucize) firavuna ve onun kavmine (ait) dokuz âyet içindedir. Muhakkak ki onlar, fasık bir kavim oldular"},{"SurahNumber":27,"VerseNumber":13,"Text":"Âyetlerimiz onlara görünür olduğu zaman; \"Bu apaçık bir sihirdir.\" dediler"},{"SurahNumber":27,"VerseNumber":14,"Text":"Ve onu, yakîn (kesin) olarak bildikleri (inandıkları) halde, nefslerine zulmederek ve büyüklenerek bile bile inkâr ettiler. Öyleyse müfsitlerin (fesatçıların) akıbetlerinin nasıl olduğuna bak"},{"SurahNumber":27,"VerseNumber":15,"Text":"Ve andolsun ki Davut (A.S)´a ve Süleyman (A.S)´a ilim verdik. Ve (onlar): \"Mü´min kullarının çoğundan bizi üstün kılan Allah´a hamdolsun.\" dediler"},{"SurahNumber":27,"VerseNumber":16,"Text":"Ve Süleyman (A.S), Davut (A.S)´a varis oldu. Ve: \"Ey insanlar! Kuş dili bize öğretildi. Bize herşeyden verildi. Muhakkak ki bu, apaçık bir fazldır.\" dedi"},{"SurahNumber":27,"VerseNumber":17,"Text":"Ve Süleyman (A.S) için cinlerden, insanlardan ve kuşlardan ordular toplandı. Sonra da onlar düzenlendi"},{"SurahNumber":27,"VerseNumber":18,"Text":"Karınca vadisine geldikleri zaman bir karınca şöyle dedi: \"Ey karıncalar, yuvalarınıza giriniz! Süleyman (A.S) ve onun orduları, farkında olmadan sakın sizi ezmesin"},{"SurahNumber":27,"VerseNumber":19,"Text":"Bunun üzerine (Süleyman A.S), onun sözüne gülerek tebessüm etti. Ve: \"Rabbim, bana, anne ve babama en´am buyurduğun ni´metlere şükretmekte ve Senin razı olduğun salih amel (nefs tezkiyesi) yapmakta beni başarılı kıl. Ve beni, rahmetinle salih kullarının arasına dahil et.\" dedi"},{"SurahNumber":27,"VerseNumber":20,"Text":"Ve kuşları yokladı (teftiş etti). Sonra: \"Hüdhüd´ü niçin ben göremiyorum, yoksa o kaybolanlardan mı oldu?\" dedi"},{"SurahNumber":27,"VerseNumber":21,"Text":"Ona mutlaka şiddetli azap edeceğim veya onu mutlaka boğazlayacağım (keseceğim). Ya da bana kesin olarak apaçık bir delil getirsin"},{"SurahNumber":27,"VerseNumber":22,"Text":"Çok geçmeden geldi. Ve: \"Senin ihata edemediğin bir şeyi, ben ihata ettim (öğrendim). Seba´dan sana yakîn (kesin) bir haber getirdim.\" dedi"},{"SurahNumber":27,"VerseNumber":23,"Text":"Gerçekten ben, onlara melik olan (hükümdarlık yapan) bir hanım buldum. Ona, herşeyden verilmiş ve onun büyük bir arşı (tahtı) var"},{"SurahNumber":27,"VerseNumber":24,"Text":"Onu ve kavmini Allah´ın yerine güneşe secde ederken buldum. Ve şeytan, onlara yaptıklarını süslemiş ve böylece (Allah´ın) sebîlinden (yolundan) men etmiş. Bu sebeple onlar hidayette değiller"},{"SurahNumber":27,"VerseNumber":25,"Text":"Göklerde ve yerde saklı olanı (meydana) çıkaran ve sizin sakladığınızı da açıkladığınızı da bilen Allah´a, nasıl secde etmezler"},{"SurahNumber":27,"VerseNumber":26,"Text":"O Allah ki, arşıl azîm´in Rabbidir. O´ndan başka İlâh yoktur"}]}