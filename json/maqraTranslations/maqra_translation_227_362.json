{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":69,"VerseNumber":1,"Text":"జరిగి తీరేది"},{"SurahNumber":69,"VerseNumber":2,"Text":"ఏమిటా జరిగి తీరేది"},{"SurahNumber":69,"VerseNumber":3,"Text":"ఆ జరిగి తీరే దాని గురించి నీకేం తెలుసు"},{"SurahNumber":69,"VerseNumber":4,"Text":"తట్టేటటువంటి విపత్తును సమూదు, ఆదు జనులు ధిక్కరించారు"},{"SurahNumber":69,"VerseNumber":5,"Text":"(పర్యవసానంగా) సమూదు వారు అత్యంత భయంకరమైన కేక ద్వారా అంత మొందించబడ్డారు"},{"SurahNumber":69,"VerseNumber":6,"Text":"ఆదు వారు ప్రచండమైన పెనుగాలుల ద్వారా నాశనం చేయబడ్డారు"},{"SurahNumber":69,"VerseNumber":7,"Text":"వాటిని అల్లాహ్ వారిపై నిరంతరం ఏడు రాత్రులు , ఎనిమిది పగళ్ళు విధించాడు. (నీవు గనక అక్కడ ఉండి ఉంటే) వారు అక్కడ బోసిపోయిన ఖర్జూరపు బొద్దులవలే నేలకొరిగి పడి ఉండటం చూసేవాడివి"},{"SurahNumber":69,"VerseNumber":8,"Text":"మరి వారిలో ఎవడైనా మిగిలి ఉన్నట్లు నీకు కనిపిస్తున్నాడా"},{"SurahNumber":69,"VerseNumber":9,"Text":"ఫిరౌను, అతనికి పూర్వం గతించినవారు, తలక్రిందులుగా చేయబడిన పట్టణాలవారు కూడా పాపాలకు ఒడిగట్టారు"},{"SurahNumber":69,"VerseNumber":10,"Text":"వారు తమ ప్రభువు పంపిన ప్రవక్త(ల)ను ఎదిరించారు. అందువల్ల అల్లాహ్ వాళ్ళను (కూడా) చాలా గట్టిగా పట్టుకున్నాడు"},{"SurahNumber":69,"VerseNumber":11,"Text":"నీళ్ళ ఉధృతి పెరిగిపోయినప్పుడు మేము మిమ్మల్ని నావలోకి ఎక్కించాము"},{"SurahNumber":69,"VerseNumber":12,"Text":"దీనిని మీకొక హితబోధగా, జ్ఞాపికగా చేయటానికి, విని జ్ఞాపకముంచుకునే చెవులు దీనిని (ఎల్లకాలం) జ్ఞాపకముంచుకునేందుకు (ఈ విధంగా చేశాము)"},{"SurahNumber":69,"VerseNumber":13,"Text":"మరి శంఖం ఒకసారి పూరించబడినప్పుడు"},{"SurahNumber":69,"VerseNumber":14,"Text":"భూమిని, పర్వతాలను ఎత్తి, ఒకే ఒక దెబ్బకు తుత్తునియలుగా చేసి వేయబడినప్పుడు"},{"SurahNumber":69,"VerseNumber":15,"Text":"ఆ రోజు జరగవలసిన సంఘటన నిజంగానే జరుగుతుంది"},{"SurahNumber":69,"VerseNumber":16,"Text":"అప్పుడు ఆకాశం బ్రద్దలైపోతుంది. మరి ఆ రోజు అది పట్టు సడలిపోతుంది"},{"SurahNumber":69,"VerseNumber":17,"Text":"దైవదూతలు దాని అంచులపై ఉంటారు. ఆ రోజు నీ ప్రభువు సింహాసనాన్ని ఎనమండుగురు (దైవదూతలు) తమపై ఎత్తుకుని ఉంటారు"},{"SurahNumber":69,"VerseNumber":18,"Text":"ఆనాడు మీరందరూ (దైవసన్నిధిలో) హాజరుపరచబడతారు. మీ రహస్యమేదీ దాగి ఉండదు"},{"SurahNumber":69,"VerseNumber":19,"Text":"మరి ఎవరి కర్మల పత్రం అతని కుడి చేతికి ఇవ్వబడుతుందో అతనంటాడు : “ఇదిగో, నా కర్మల పత్రాన్ని చదవండి.”"},{"SurahNumber":69,"VerseNumber":20,"Text":"“నాకు నా లెక్క లభించనున్నదన్న గట్టి నమ్మకం నాకుండేది.”"},{"SurahNumber":69,"VerseNumber":21,"Text":"మరి అతను మనసు మెచ్చిన భోగ జీవితం గడుపుతూ ఉంటాడు"},{"SurahNumber":69,"VerseNumber":22,"Text":"ఉన్నతమైన స్వర్గ వనంలో"},{"SurahNumber":69,"VerseNumber":23,"Text":"దాని పండ్లు అతి సమీపంలో వ్రేలాడుతూ ఉంటాయి"},{"SurahNumber":69,"VerseNumber":24,"Text":"“గత కాలంలో మీరు చేసుకున్న కర్మలకు ప్రతిఫలంగా హాయిగా తినండి, త్రాగండి” (అని వారితో అనబడుతుంది)"},{"SurahNumber":69,"VerseNumber":25,"Text":"ఇక ఎవరి కర్మల చిట్టా అతని ఎడమ చేతికి ఇవ్వబడుతుందో అతను ఇలా అంటాడు: “అయ్యో! నా కర్మల పత్రం నాకివ్వబడకుండా ఉంటే…"},{"SurahNumber":69,"VerseNumber":26,"Text":"“నా లెక్కేమిటో నాకసలు తెలియకుండా ఉంటే ఎంత బావుండేది"},{"SurahNumber":69,"VerseNumber":27,"Text":"“అయ్యో! ఆ చావే (నా వ్యవహారాన్ని) తేల్చేసి ఉంటే బాగుండేదే"},{"SurahNumber":69,"VerseNumber":28,"Text":"“నా ధనం నాకేమాత్రం అక్కరకు రాలేదు"},{"SurahNumber":69,"VerseNumber":29,"Text":"“నా అధికారం కూడా నా నుండి చేజారిపోయిందే!” (అని బాధపడతాడు)"},{"SurahNumber":69,"VerseNumber":30,"Text":"(అప్పుడిలా ఆదేశించబడుతుంది) “పట్టుకోండి వాణ్ణి. వాడికి (మెడలో) గుదిబండ వేయండి"},{"SurahNumber":69,"VerseNumber":31,"Text":"“మరి వాణ్ణి నరకంలోకి త్రోసివేయండి"},{"SurahNumber":69,"VerseNumber":32,"Text":"“మరి వాణ్ణి డెభ్భై మూరల పొడవు గల సంకెళ్ళతో బిగించి కట్టండి"},{"SurahNumber":69,"VerseNumber":33,"Text":"“వాడు మహోన్నతుడైన అల్లాహ్ ను విశ్వసించేవాడూ కాదు"},{"SurahNumber":69,"VerseNumber":34,"Text":"“నిరుపేదకు అన్నం పెట్టమని (కనీసం) ప్రోత్సహించేవాడూ కాదు"},{"SurahNumber":69,"VerseNumber":35,"Text":"“కాబట్టి ఈ రోజు ఇక్కడ వీడి (స్థితిపై సానుభూతి చూపే) స్నేహితుడెవడూ లేడు"},{"SurahNumber":69,"VerseNumber":36,"Text":"“గాయాల కడుగు నీరు తప్ప మరొకటేదీ వీడికి ఆహారంగా లభించదు"},{"SurahNumber":69,"VerseNumber":37,"Text":"“దానిని పాపాత్ములు తప్ప వేరెవరూ తినరు.”"},{"SurahNumber":69,"VerseNumber":38,"Text":"మరి మీరు చూచే వాటిపై నేను ప్రమాణం చేస్తున్నాను"},{"SurahNumber":69,"VerseNumber":39,"Text":"ఇంకా మీరు చూడలేని వాటిపై కూడా"},{"SurahNumber":69,"VerseNumber":40,"Text":"నిశ్చయంగా ఇది (ఈ ఖుర్ఆన్) గౌరవనీయుడైన సందేశహరుడు తెచ్చిన (దైవ) వాక్కు"},{"SurahNumber":69,"VerseNumber":41,"Text":"ఏ కవి పుంగవుడో పలికిన మాట కానే కాదు. మీరు విశ్వసించేది చాలా తక్కువ"},{"SurahNumber":69,"VerseNumber":42,"Text":"ఇది ఏ జ్యోతిష్యుని పలుకో అంతకన్నా కాదు. మీరు హితబోధను గ్రహించేది బహుస్వల్పం"},{"SurahNumber":69,"VerseNumber":43,"Text":"నిజానికి సకల లోకాల ప్రభువు తరఫున అవతరించింది"},{"SurahNumber":69,"VerseNumber":44,"Text":"ఒకవేళ ఇతను (ముహమ్మద్ సల్లల్లాహు అలైహివ సల్లం) గనక ఏదైనా విషయాన్ని కల్పించి మాకు ఆపాదించి ఉంటే"},{"SurahNumber":69,"VerseNumber":45,"Text":"మేమితని కుడి చెయ్యిని పట్టుకుని ఉండేవారం"},{"SurahNumber":69,"VerseNumber":46,"Text":"మరి ఇతని కంఠనాళాన్ని కోసివేసేవారం"},{"SurahNumber":69,"VerseNumber":47,"Text":"మరి మీలో ఎవరూ నన్ను ఈ పని చేయకుండా ఆపగలిగేవారు కాదు"},{"SurahNumber":69,"VerseNumber":48,"Text":"నిశ్చయంగా ఈ ఖుర్ఆన్ (అల్లాహ్ పట్ల) భయభక్తులు గలవారికి హితబోధిని"},{"SurahNumber":69,"VerseNumber":49,"Text":"మీలో కొందరు ధిక్కరించేవారున్నారని మాకు బాగా తెలుసు"},{"SurahNumber":69,"VerseNumber":50,"Text":"నిశ్చయంగా ఇది (ఈ ధిక్కారవైఖరి) అవిశ్వాసులను బాధపడేలా చేస్తుంది"},{"SurahNumber":69,"VerseNumber":51,"Text":"నిశ్చయంగా ఇది తిరుగులేని సత్యం"},{"SurahNumber":69,"VerseNumber":52,"Text":"కనుక (ఓ ప్రవక్తా!) నీవు మహోన్నతుడైన నీ ప్రభువు నామం పవిత్రతను కొనియాడు"},{"SurahNumber":70,"VerseNumber":1,"Text":"అడిగేవాడొకడు తప్పకుండా రానున్న శిక్షను గురించి అడిగాడు"},{"SurahNumber":70,"VerseNumber":2,"Text":"అది అవిశ్వాసులపై (రానున్నది). దానిని తప్పించే వాడెవ్వడూ లేడు"},{"SurahNumber":70,"VerseNumber":3,"Text":"అది (ఆ శిక్ష) సోపానాలకు యజమాని అయిన అల్లాహ్ తరఫున సంభవిస్తుంది"},{"SurahNumber":70,"VerseNumber":4,"Text":"యాభై వేల సంవత్సరాల పరిమాణం గల రోజున దైవదూతలు మరియు ఆత్మ (జిబ్రయీల్) ఆయన వైపునకు అధిరోహిస్తారు"},{"SurahNumber":70,"VerseNumber":5,"Text":"కనుక (ఓ ప్రవక్తా!) నువ్వు అత్యుత్తమ రీతిలో సహనం వహించు"},{"SurahNumber":70,"VerseNumber":6,"Text":"అది (ఆ శిక్ష) చాలా దూరాన ఉందని వారు భావిస్తున్నారు"},{"SurahNumber":70,"VerseNumber":7,"Text":"కాని అది మాకు చాలా దగ్గరే కనిపిస్తున్నది"},{"SurahNumber":70,"VerseNumber":8,"Text":"ఆ రోజు ఆకాశం నూనె గసిలా అయిపోతుంది"},{"SurahNumber":70,"VerseNumber":9,"Text":"పర్వతాలు రంగురంగుల ఉన్నిలాగా అయిపోతాయి"},{"SurahNumber":70,"VerseNumber":10,"Text":"ఏ స్నేహితుడూ మరొక స్నేహితుని (మంచి చెడులను గురించి) అడిగి చూడడు"},{"SurahNumber":70,"VerseNumber":11,"Text":"వారు ఒండొకరికి చూపించబడతారు. కాని నేరస్థుడు ఆ రోజు (తనకు పడే) శిక్ష నుంచి తప్పించుకోవటానికి పరిహారంగా తన కుమారులను"},{"SurahNumber":70,"VerseNumber":12,"Text":"తన ఇల్లాలినీ, తన సోదరుణ్ణి"},{"SurahNumber":70,"VerseNumber":13,"Text":"తనకు ఆశ్రయమిచ్చిన తన కుటుంబాన్నీ"},{"SurahNumber":70,"VerseNumber":14,"Text":"భూమండలంలోని సమస్త జనులనూ ఇచ్చేసి, తాను మాత్రం బయటపడాలని కోరుకుంటాడు"},{"SurahNumber":70,"VerseNumber":15,"Text":"(కాని ఇది) అసంభవం. నిశ్చయంగా అది జ్వలించే అగ్ని"},{"SurahNumber":70,"VerseNumber":16,"Text":"అది తలలోని చర్మాన్ని, మాంసాన్ని సయితం దహించి వేస్తుంది"},{"SurahNumber":70,"VerseNumber":17,"Text":"అది వీపు త్రిప్పుకునిపోయే, విముఖత చూపే ప్రతి ఒక్కరినీ కేకేసి పిలుస్తుంది"},{"SurahNumber":70,"VerseNumber":18,"Text":"అలాగే ధనాన్ని పోగుచేసి, భద్రంగా దాచిపెట్టేవాణ్ణి కూడా"}]}