{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":7,"VerseNumber":117,"Text":"I Mi naredismo Musau: \"Baci štap svoj!\", i on odjednom proguta sve ono čime su oni obmanu bili izveli"},{"SurahNumber":7,"VerseNumber":118,"Text":"I tako istina na vidjelo izbi i pokaza se da je bilo lažno ono što su oni priredili"},{"SurahNumber":7,"VerseNumber":119,"Text":"i tu oni bijahu pobijeđeni i postadoše poniženi"},{"SurahNumber":7,"VerseNumber":120,"Text":"I čarobnjaci se licem na tlo baciše"},{"SurahNumber":7,"VerseNumber":121,"Text":"Mi vjerujemo u Gospodara svjetova\", povikaše"},{"SurahNumber":7,"VerseNumber":122,"Text":"Gospodara Musaova i Harunova"},{"SurahNumber":7,"VerseNumber":123,"Text":"Zar da mu povjerujete prije nego što vam ja dozvolim!\", viknu faraon. \"Ovo je, uistinu, smicalica koju ste u gradu smislili da biste iz njega stanovnike njegove izveli. Znat ćete vi"},{"SurahNumber":7,"VerseNumber":124,"Text":"Izodsijecat ću vam, sigurno, ruke vaše i noge vaše unakrst, a onda ću vas sve zbilja razapeti"},{"SurahNumber":7,"VerseNumber":125,"Text":"A oni rekoše: \"Mi ćemo se, doista, Gospodaru našem vratiti"},{"SurahNumber":7,"VerseNumber":126,"Text":"Ti nam zamjeraš samo to što smo u dokaze Gospodara našeg povjerovali kad su nam došli. Gospodaru naš, obaspi nas strpljivošću i učini da kao predani vjernici umremo"},{"SurahNumber":7,"VerseNumber":127,"Text":"A glavešine naroda faraonovog rekoše: \"Zar ćeš ostaviti Musaa i narod njegov da nered po Zemlji prave i da tebe i božanstva tvoja napusti?\" On reče: \"Ubijat ćemo mušku djecu njihovu, a žensku ćemo im ostavljati u životu; mi, uistinu, vladamo nad njima"},{"SurahNumber":7,"VerseNumber":128,"Text":"Musa reče narodu svome: \"Molite Allaha da vam pomogne i budite strpljivi, Zemlja je, doista, Allahova. On je daje u naslijeđe kome On hoće od robova Svojih; a lijep ishod pripada bogobojaznima"},{"SurahNumber":7,"VerseNumber":129,"Text":"Zlostavljani smo\", rekoše oni, \"prije nego što si nam došao, a i nakon što si došao!\" A Musa reče: \"Možda će Gospodar vaš neprijatelja vašeg uništiti, a vas nasljednicima na Zemlji učiniti, da bi vidio kako ćete postupiti"},{"SurahNumber":7,"VerseNumber":130,"Text":"I Mi smo kaznili faraonov narod gladnim godinama i oskudicom u plodovima, da bi se prisjetili i pouku uzeli"},{"SurahNumber":7,"VerseNumber":131,"Text":"I kad bi im bilo dobro, oni bi govorili: \"Ovo smo zaslužili\", a kad bi ih snašla kakva nevolja, zloslutnju su nalazili u Musau i onima koji su s njim vjerovali. Ali ne! Njihova je zloslutnja od Allaha bila, samo što većina njih nije znala"},{"SurahNumber":7,"VerseNumber":132,"Text":"I govorili su: \"Kakav god da nam dokaz doneseš da nas njime opčaraš, mi ti nećemo vjerovati"},{"SurahNumber":7,"VerseNumber":133,"Text":"Pa Mi na njih poslasmo i poplavu, i skakavce, i krpelje, i žabe, i krv - sve jasne znakove, ali su se oni oholili, a bijahu narod prestupnički"},{"SurahNumber":7,"VerseNumber":134,"Text":"I kad bi ih zadesila patnja, govorili bi: \"O Musa, moli se za nas Gospodaru svome - onako kako ti je On naredio. Ako nas oslobodiš patnje, mi ćemo zaista vjerovati i s tobom ćemo sinove Israilove zbilja poslati"},{"SurahNumber":7,"VerseNumber":135,"Text":"I pošto bismo ih patnje oslobodili - do vremena do kog im je bilo određeno da je podnose - oni bi, odjednom, obećanje prekršili"},{"SurahNumber":7,"VerseNumber":136,"Text":"I onda ih Mi kaznismo i u moru ih potopismo, jer su znakove Naše poricali i prema njima ravnodušni bili"},{"SurahNumber":7,"VerseNumber":137,"Text":"a potlačenom narodu dodadosmo u naslijeđe istočne i zapadne krajeve zemlje koju smo blagoslovili, i lijepe riječi Gospodara tvoga sinovima Israilovim bile su ispunjene - zato što su trpjeli, a sa zemljom sravnismo ono što su faraon i narod njegov bili sagradili i ono što su uvis podizali"},{"SurahNumber":7,"VerseNumber":138,"Text":"I Mi sinove Israilove preko mora prevedosmo, pa oni naiđoše na narod koji je privržen obožavanju kumira svojih bio. \"O Musa\", rekoše, \"napravi i ti nama boga kao što i oni imaju bogove!\" \"Vi ste, uistinu, narod koji ne zna!\", reče on"},{"SurahNumber":7,"VerseNumber":139,"Text":"Zaista će biti poništeno ono u šta su ogrezli bili i beskorisno će im biti ono što su radili"},{"SurahNumber":7,"VerseNumber":140,"Text":"On reče: \"Zar da vam, pored Allaha, tražim drugog boga, a On vas nad svim drugim odlikovao"},{"SurahNumber":7,"VerseNumber":141,"Text":"I pošto smo vas Mi izbavili od faraonovih ljudi, koji su vas najgorom mukom mučili: mušku su djecu vašu ubijali, a žensku vam u životu ostavljali- to je bilo teško iskušenje od Gospodara vašeg"}]}