{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":11,"VerseNumber":41,"Text":"usane kaha, \"usamen savaar ho jao. allaah ke naam se isaka chalana bhee hai aur isaka thaharana bhee. nissandeh mera rab atyant kshamaasheel, dayaavaan hai."},{"SurahNumber":11,"VerseNumber":42,"Text":"aur vah (naav) unhen lie hue pahaadon jaisee oonchee lahar ke beech chal rahee thee. nooh ne apane bete ko, jo usase alag tha, pukaara, \"ai mere bete! hamaare saath savaar ho ja. too inakaar karanevaalon ke saath na rah."},{"SurahNumber":11,"VerseNumber":43,"Text":"usane kaha, \"main kisee pahaad se ja lagoonga, jo mujhe paanee se bacha lega.\" kaha, \"aaj allaah ke aadesh (faisale) se koee bachaanevaala nahin hai sivaay usake jisapar vah daya kare.\" itane mein donon ke beech lahar aa padee aur doobanevaalon ke saath vah bhee doob gaya"},{"SurahNumber":11,"VerseNumber":44,"Text":"aur kaha gaya, \"ai dharatee! apana paanee nigal ja aur ai aakaash! too tham ja.\" atev paanee tah mein baith gaya aur faisala chuka diya gaya aur vah (naav) joodee parvat par tik gaee aur kah diya gaya, \"phitakaar ho atyaachaaree logon par"},{"SurahNumber":11,"VerseNumber":45,"Text":"nooh ne apane rab ko pukaara aur kaha, \"mere rab! mera beta mere gharavaalon mein se hai aur nissandeh tera vaada sachcha hai aur too sabase bada haakim bhee hai."},{"SurahNumber":11,"VerseNumber":46,"Text":"kaha, \"ai nooh! vah tere gharavaalon mein se nahin, vah to sarvatha ek bigada kaam hai. atah jisaka tujhe gyaan nahin, usake vishay mein mujhase na poochh, tere naadaan ho jaane kee aashanka se main tujhe naseehat karata hoon."},{"SurahNumber":11,"VerseNumber":47,"Text":"usane kaha, \"mere rab! main isase teree panaah maangata hoon ki tujhase us cheez ka savaal karoon jisaka mujhe koee gyaan na ho. ab yadi toone mujhe kshama na kiya aur mujhapar daya na kee, to main ghaate mein padakar rahoonga."},{"SurahNumber":11,"VerseNumber":48,"Text":"kaha gaya, \"ai nooh! hamaaree or se salaamatee aur un barakaton ke saath utar, jo tujhapar aur un girohon par hogee, jo tere saathavaalon mein se honge. kuchh giroh aise bhee honge jinhen ham thode dinon ka sukhopabhog karaenge. phir unhen hamaaree or se dukhad yaatana aa pahunchegee."},{"SurahNumber":11,"VerseNumber":49,"Text":"ye paroksh kee khabaren hain jinakee ham tumhaaree or prakaashana kar rahe hai. isase pahale to na tumhen inakee khabar thee aur na tumhaaree qaum ko. atah dhairy se kaam lo. nissandeh antim parinaam dar rakhanevaalo ke paksh mein hai"},{"SurahNumber":11,"VerseNumber":50,"Text":"aur aad kee or unake bhaee hood ko bheja. usane kaha, \"ai meree qaum ke logo! allaah kee bandagee karo. usake siva tumhaara koee poojy prabhu nahin. tumane to bas jhooth ghad rakha hain"},{"SurahNumber":11,"VerseNumber":51,"Text":"ai meree qaum ke logo! main isapar tumase koee paarishramik nahin maangata. mera paarishramik to bas usake zimme hai jisane mujhe paida kiya. phir kya tum buddhi se kaam nahin lete"},{"SurahNumber":11,"VerseNumber":52,"Text":"ai meree qaum ke logo! apane rab se kshama yaachana karo, phir usakee or palat aao. vah tumapar aakaash ko khoob barasata chhodega aur tumamen shakti par shakti kee abhivrddhi karega. tum aparaadhee banakar munh na phero."},{"SurahNumber":11,"VerseNumber":53,"Text":"unhonne kaha, \"ai hood! too hamaare paas koee spasht pramaan lekar nahin aaya hai. tere kahane se ham apane isht -poojyon ko nahin chhod sakate aur na ham tujhapar eemaan laanevaale hai"},{"SurahNumber":11,"VerseNumber":54,"Text":"ham to keval yahee kahate hai ki hamaare isht-poojyon mein se kisee kee tujhapar maar pad gaee hai.\" usane kaha, \"main to allaah ko gavaah banaata hoon aur tum bhee gavaah raho ki unase mera koee sambandh nahin"},{"SurahNumber":11,"VerseNumber":55,"Text":"jinako tum saajhee thaharaakar usake siva poojy maanate ho. atah tum sab milakar mere saath daanv-ghaat lagaakar dekho aur mujhe muhalat na do"},{"SurahNumber":11,"VerseNumber":56,"Text":"mera bharosa to allaah, apane rab aur tumhaare rab, par hai. chalane-phiranevaala jo praanee bhee hai, usakee chotee to usee ke haath mein hai. nissandeh mera rab seedhe maarg par hai"},{"SurahNumber":11,"VerseNumber":57,"Text":"kintu yadi tum munh modate ho to jo kuchh dekar mujhe tumhaaree or bheja gaya tha, vah to main tumhen pahuncha hee chuka. mera rab tumhaare sthaan par doosaree kisee qaum ko laega aur tum usaka kuchh na bigaad sakoge. nissandeh mera rab har cheez kee dekh-bhaal kar raha hai."},{"SurahNumber":11,"VerseNumber":58,"Text":"aur jab hamaara aadesh aa pahuncha to hamane hood aur usake saath ke eemaan laanevaalon ko apanee dayaaluta se bacha liya. aur ek kathor yaatana se hamane unhen chhutakaara diya"},{"SurahNumber":11,"VerseNumber":59,"Text":"ye aad hai, jinhonne apane rab kee aayaton ka inakaar kiya; usake rasoolon kee avagya kee aur har sarakash virodhee ke peechhe chalate rahe"},{"SurahNumber":11,"VerseNumber":60,"Text":"is sansaar mein bhee laanat ne unaka peechha kiya aur qiyaamat ke din bhee, \"sun lo! nissandeh aad ne apane rab ke saath kufr kiya. suno! vinasht ho aad, hood kee qaum."}]}