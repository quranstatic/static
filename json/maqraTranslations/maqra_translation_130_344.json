{"Id":344,"LanguageCodes":["sq","sqi"],"Name":"sqi-sherifahmeti","Author":"Sherif Ahmeti","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":21,"VerseNumber":29,"Text":"Ndërsa, kush thotë prej tyre se unë jam zot pos Tij, ndëshkimi për të është Xhehennemi. Kështu i ndëshkojmë Ne zullumqarët"},{"SurahNumber":21,"VerseNumber":30,"Text":"A nuk e dinë ata, të cilët nuk besuan se qiejt dhe toka ishin të ngjitura, e Ne i ndamë ato të dyja dhe ujin e bëmë bazë të jetës së çdo sendi; a nuk besojnë"},{"SurahNumber":21,"VerseNumber":31,"Text":"Dhe në të (tokë) Ne kemi krijuar bjeshkë të paluhatshme që të mos i lëkundë ata, dhe nëpër to kemi bërë lugina e rrugë në mënyrë që ata të dinë të orientohen"},{"SurahNumber":21,"VerseNumber":32,"Text":"Qiellin ua kemi bërë kulm të sigurt, por ata zbrapsen prej atyre argumenteve"},{"SurahNumber":21,"VerseNumber":33,"Text":"Ai është që krijoi natën e ditën, diellin e hënën dhe secili prej tyre noton në orbitë"},{"SurahNumber":21,"VerseNumber":34,"Text":"Ne, asnjë njeri para teje (Muhammed) nuk i dhamë jetë të përhershme, e nëse ti vdes, a mos do të mbesin ata përgjithmonë"},{"SurahNumber":21,"VerseNumber":35,"Text":"çdo krijesë do ta shijojë vdekjen, e NE, në shenjë sprove ju sprovojmë me vështirësi e kënaqësi, dhe ju ktheheni te Ne"},{"SurahNumber":21,"VerseNumber":36,"Text":"E kur të shohin ty ata që nuk besuan, nuk të marrin ndryshe vetëm se në tallje (duke thënë): “A ky është ai që përgojon zotët tuaj!” E ata përmendjen e Mëshiruesit (Rrahman) e mohojnë"},{"SurahNumber":21,"VerseNumber":37,"Text":"Njeriu nga vet natyra e tij është i ngutshëm, e Unë do t’ua tregoj juve masën Time ndëshkuese, pra mos kërkoni t’u vie më shpejtë"},{"SurahNumber":21,"VerseNumber":38,"Text":"Ata thanë: “Kur do të jetë ai premtim (me dënim) nëse thoni të vërtetën?”"},{"SurahNumber":21,"VerseNumber":39,"Text":"Sikur ta dinin ata që nuk besuan se atëherë nuk d të mund ta largojnë zjarrin as nga fytyrat e tyre e as nga shpinat, e as që do të ndihmohen (nuk do të ishin jobesimtarë)"},{"SurahNumber":21,"VerseNumber":40,"Text":"Por atyre do t’u vijë befas, do t’i tronditë ata, e atëherë as nuk mund ta largojnë dhe as nuk u jepet afat"},{"SurahNumber":21,"VerseNumber":41,"Text":"Në të vërtetë, janë bërë përqeshje edhe me të dërguarit tjerë para teje, e ata që u tallën me ta, i përfshiu ajo me çka talleshin"},{"SurahNumber":21,"VerseNumber":42,"Text":"Thuaj: “Kush u mbron juve prej (dënimit të) të Madhëruarit natën en ditën?” Por jo, ata i kthejnë shpinën këshillave të Zotit të tyre"},{"SurahNumber":21,"VerseNumber":43,"Text":"A mos kanë ata pos Nesh zota të tjerë që i mbrojnë? Po ata nuk mund t’i ndihmojnë vetvetes (e lërë më adhuruesve), Ata (mosbesimtarët) as nuk do të pranohen prej Nesh në fqinjësi"},{"SurahNumber":21,"VerseNumber":44,"Text":"Por Ne u dhamë atyre dhe prindërve të tyre jetë të gjatë me kënaqësi (e ata u mashtruan). A nuk e vërejnë ata se Ne u pakësojmë tokën nga anët e saj, atëherë a mos ata do të jenë fitues (o të humbur)"},{"SurahNumber":21,"VerseNumber":45,"Text":"Thuaj: “Unë ua tërheq vërejtjen vetëm me anën e kësaj shpalljeje, po i shurdhëti nuk dëgjon thirrjen edhe kur i tërhiqet vërejtja”"},{"SurahNumber":21,"VerseNumber":46,"Text":"E sikur t’i godasë pak ndonjë e keqe nga dënimi i Zotit tënd, ata do të thonë: “Të mjerët ne, i bëmë vetes padrejtësi”"},{"SurahNumber":21,"VerseNumber":47,"Text":"Në ditën e gjykimit Ne do të vëmë peshoja të drejta, e askujt nuk i bëhet e padrejtë asgjë, edhe nëse është (vepra) sa peshoja e një kokrre të melit Ne do ta sjelllim atë. E mjafton që Ne jemi llogaritës"},{"SurahNumber":21,"VerseNumber":48,"Text":"Ne i patëm dhënë Musait e Harunit Furkanin (dalluesin e të vërtetës e të kotës - Tevratin), që ishte dritë e këshillë për të devotshmit"},{"SurahNumber":21,"VerseNumber":49,"Text":"Të cilët ia kanë frikën Zotit të tyre edhe pse edhe pse nuk e shohin dhe ata të cilët ia kanë dronë kijametit"},{"SurahNumber":21,"VerseNumber":50,"Text":"Edhe ky (Kur’ani) është këshillë, është i bekuar që Ne e shpallëm. A, ju po e refuzoni"}]}