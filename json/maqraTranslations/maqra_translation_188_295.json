{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":40,"VerseNumber":21,"Text":"Mbega ntibagize ingendo zo ng’aha kw’Isi ngo bitegereze ingene yabaye impera n’imperuka y’ababaye ho imbere yabo? Bari bafise ubushobozi buhagije n’ububasha bukwiye ng’aha kw’Isi kubasumba n’Imana niyo yabashize mubiganza vyayo kubera ibicumuro vyabo, kandi ntibari bafise uwubakingira n’Imana"},{"SurahNumber":40,"VerseNumber":22,"Text":"Ivyo nuko bahora bashikirwa n’intumwa z’Imana zifise n’ivyemezo biri k’umugaragaro mugabo barabahakanye ari naho Imana yabahanye, ntankeka niyo nyene ububasha, kandi niyo ikaze cane muguhana"},{"SurahNumber":40,"VerseNumber":23,"Text":"Mu vy’ukuri twararungitse intumwa y’Imana Mussa (iii) hamwe n’ibitangaro vyacu hamwe n’ivyemezo biri k’umugaragaro"},{"SurahNumber":40,"VerseNumber":24,"Text":"Nokwa Fir’auni hamwe no kwa Hamana na Qaaruni nibo baciye bavuga bati:- uwo muntu n’umurozi kandi n’umubeshi karuhariwe"},{"SurahNumber":40,"VerseNumber":25,"Text":"Mugihe yabashikiriza ukuri kwama kuje kuva iwacu baciye bavuga bati:- nimugandagure ibibondo vy’abahungu vyose hamwe nabamwemeye bose hanyuma muze musigaze abakanyezi babo gusa nayo ingeso z’abatemera Imana yabo y’ukuri ntiziba atari uko vyama ari ivyimpfagusa"},{"SurahNumber":40,"VerseNumber":26,"Text":"Fir’auni yavuze ati:- ni mundeke ndamu gandagure uyo Mussa (iii) hanyuma ace ahamagara Umuremyi wiwe amukingire, jewe Fir’auni ndafise amakenga yuko atazo kwonona idini ryanyu, canke ntaze kuzana umudugararo ngaha kw’Isi"},{"SurahNumber":40,"VerseNumber":27,"Text":"Intumwa y’Imana Mussa (iii) imwishura iti:- jewe ndikinze ku Muremyi wanje hamwe n’Umuremyi wanyu aze ankingire n’umuntu uwariwe wese yishima kandi atemera umusi uhambaye wuguhanwa"},{"SurahNumber":40,"VerseNumber":28,"Text":"Haca havuga umwe mu bantu baba Isilamu ati:- nawe akaba yari mu bantu bo kwa Fir’auni yanyegeza ubu Isilamu bwiwe ati:- Yoh! Mbega mugomba mwice umuntu ngo n’uko yavuze Umuremyi wanje, n’iyo Mana, mu vy’ukuri uyo muntu yaje kuri mwebwe afise n’ivyemezo biri k’umugaragaro akaba yaje ava ku Muremyi wanyu, rero niyaba ari umubeshi ubwo bubeshi bwiwe buri kuri we wenyene, kandi niyaba ari umunyakuri mwebwe muzoshikirwa na bimwe muri ivyo yabaraganiye, ntankeka rero Imana ntiyigera irongora uwurenga akarimbi, kandi akaba n’umubeshi karuhariwe"},{"SurahNumber":40,"VerseNumber":29,"Text":"Mwebwe bantu banje, kuri uno musi murafise ubwami kandi murafise n’intsinzi ng’aha kw’Isi, none ni nde azo dufasha nuku turokora n’ibihano vy’Imana bidushikiriye? Fir’auni yishuye avuga ati:- ntakuntu noba hanura atari nkuko jewe ndabibona, canke jewe sindaba rongora atari munzira nziza yabarokotse"},{"SurahNumber":40,"VerseNumber":30,"Text":"N’umwe muri bamwe bemeye Imana yiwe y’ukuri yagumye avuga ati:- mwa bantu banje mu vy’ukuri jewe ndabatinya nk’akarorero k’umusi w’imirwi y’abansi b’Imana"},{"SurahNumber":40,"VerseNumber":31,"Text":"Nk’akarorero k’abantu b’intumwa y’Imana Nuhu (iii) hamwe n’abantu b’intumwa y’Imana Aadi (iii) n’intumwa y’Imana Thamuda (iii) hamwe nabaje munyuma yabo, n’Imana, rero Imana ntikunda uwuhemukira abantu bayo"},{"SurahNumber":40,"VerseNumber":32,"Text":"Namwe bantu banje mu vy’ukuri jewe ndabatinyira kuri wa musi wugu hamagarana"},{"SurahNumber":40,"VerseNumber":33,"Text":"Mugihe muzo hindukira inyuma, nta muntu azoba kingira ku Mana izoba ihari, nuwuzo ciribwa urubanza n’Imana yuko ari mu bantu bazimiye, uyo muntu ntawuzo murongora mu bantu uwariwe wese"},{"SurahNumber":40,"VerseNumber":34,"Text":"Kandi ntankeka kera mwarashikiwe n’intumwa y’Imana Yussufu (iii) ifise n’ivyemezo biri k’umugaragaro, mugabo mwebwe mwabandanije mugira amakenga kuvyo yabashikirije, kugeza aho yasandaba niho mwaciye muvuga muti:- Imana ntizosubira kuzana iyindi ntumwa y’Imana munyuma yiwe, niba ari uko Imana yama ireka umuntu akazimira kuwarenze imbibe zayo no kubera ibicumuro vyuwitera amakenga"},{"SurahNumber":40,"VerseNumber":35,"Text":"Abaharira kumajambo y’Imana badafise ivyemezo ivyarivyo vyose vyabashikiye, n’ishavuzo rihambaye imbere y’Imana n’imbere yabemeye Imana y’ukuri, uku niko Imana itera ikidodo kumutima yabiha yagiza nukwishima"},{"SurahNumber":40,"VerseNumber":36,"Text":"Na Fir’auni yavuze ati:- ewe Hamana, nunyubakire ikimenyetso kugira ngo nshobore gushikira inzira"},{"SurahNumber":40,"VerseNumber":37,"Text":"Inzira yo mw’ijuru kugira ngo mbone Imana ya Mussa (iii), mu vy’ukuri ndamuzi neza yuko ari umubeshi karuhariwe, uko rero niko Fir’auni yasharijwe kumabi y’ibikorwa vyiwe nukuzitirirwa inzira mugabo ingeso za Fir’auni ntizabaye atari uguhonywa kwiwe gusa"},{"SurahNumber":40,"VerseNumber":38,"Text":"Numwe yemera yabandanije avuga ati:- bantu banje nimu nkurikire jewe nzoba rongora munzira y’ihumure"},{"SurahNumber":40,"VerseNumber":39,"Text":"Mwebwe bantu banje, mu vy’ukuri ubu buzima bwo kuri iy’Isi n’umunezero gusa, kandi ntankeka niyo mw’Ijuru niyo nzu yukuba mwo burundu"},{"SurahNumber":40,"VerseNumber":40,"Text":"Umugizi w’inabi ntaco azorihwa atari ibikwiranye n’amabi yiwe, n’uwugira ineza haba k’umugabo canke k’umugore nawe ari umu Isilamu, rero abo bantu bazo kwinjizwa mw’Ijuru baze bahabwe muri ayo majuru batarinze kugirirwa ibiharuro"}]}