{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":70,"VerseNumber":19,"Text":"Voorwaar, die mens is met ’n ongeduldige natuur geskape"},{"SurahNumber":70,"VerseNumber":20,"Text":"vol weeklae as die kwaad hom oorval"},{"SurahNumber":70,"VerseNumber":21,"Text":"maar as dit met hom goed gaan, is hy inhalig"},{"SurahNumber":70,"VerseNumber":22,"Text":"behalwe diegene wat bid"},{"SurahNumber":70,"VerseNumber":23,"Text":"en in hulle gebede volhard"},{"SurahNumber":70,"VerseNumber":24,"Text":"en in wie se rykdom daar ’n vasgestelde deel is"},{"SurahNumber":70,"VerseNumber":25,"Text":"vir die bedelaar en die behoeftige"},{"SurahNumber":70,"VerseNumber":26,"Text":"en diegene wat die waarheid van die Oordeelsdag aanneem"},{"SurahNumber":70,"VerseNumber":27,"Text":"en hulle wat die straf van hulle Heer vrees"},{"SurahNumber":70,"VerseNumber":28,"Text":"voorwaar, die straf van hulle Heer is iets waarteen daar geen beveiliging is nie"},{"SurahNumber":70,"VerseNumber":29,"Text":"en diegene wat hulle geslagsdrifte beheers"},{"SurahNumber":70,"VerseNumber":30,"Text":"behalwe in die aanwesigheid van hulle vroue of van dié wat hulle regterhande besit, want dan sal gewis geen verwyt hulle tref nie"},{"SurahNumber":70,"VerseNumber":31,"Text":"maar diegene wat hierdie perke oorskry, hulle is die oortreders"},{"SurahNumber":70,"VerseNumber":32,"Text":"En diegene wat eerlik handel met wat aan hulle toevertrou word, en hulle gelofte nakom"},{"SurahNumber":70,"VerseNumber":33,"Text":"en hulle wat opreg is in hulle getuienisse"},{"SurahNumber":70,"VerseNumber":34,"Text":"en diegene wat hulle gebede nastrewe"},{"SurahNumber":70,"VerseNumber":35,"Text":"Hulle is in Tuine, geëerd"},{"SurahNumber":70,"VerseNumber":36,"Text":"Maar wat makeer die ongelowiges dat hulle na u toe snel"},{"SurahNumber":70,"VerseNumber":37,"Text":"van regs en links in verskeie groepe"},{"SurahNumber":70,"VerseNumber":38,"Text":"Verwag hulle almal om die Tuin van Verrukking binne te gaan"},{"SurahNumber":70,"VerseNumber":39,"Text":"Volstrek nie! Waarlik, Ons het hulle geskape uit wat hulle weet"},{"SurahNumber":70,"VerseNumber":40,"Text":"Maar nee! Ek sweer, as die Heer van die Ooste en die Weste, dat Ons sekerlik Allermagtig is"},{"SurahNumber":70,"VerseNumber":41,"Text":"om in hulle plek beter volkere as hulle voort te bring, en Ons kan daarin nie verhinder word nie"},{"SurahNumber":70,"VerseNumber":42,"Text":"Laat hulle hul aan ydele gesprekke oorgee en hulself vermaak totdat hulle die Dag wat aan hulle belowe word, tegemoetgaan"},{"SurahNumber":70,"VerseNumber":43,"Text":"die Dag wanneer hulle inderhaas uit hulle grafte sal opstaan, asof hulle na ’n bepaalde doelwit moet snel"},{"SurahNumber":70,"VerseNumber":44,"Text":"met hulle oë neergeslaan; skande sal hulle bedek. Sodanig is die Dag wat aan hulle belowe word"},{"SurahNumber":71,"VerseNumber":1,"Text":"Sekerlik het Ons Noag na sy volk gestuur en gesê: Waarsku u volk voordat ’n smartlike straf oor hulle kom"},{"SurahNumber":71,"VerseNumber":2,"Text":"Hy het gesê: O my volk! Ek is ’n duidelike waarskuwer vir julle"},{"SurahNumber":71,"VerseNumber":3,"Text":"aanbid daarom Allah, en kom julle plig teenoor Hom na, en gehoorsaam my"},{"SurahNumber":71,"VerseNumber":4,"Text":"Hy sal julle sonde vergewe en julle uitstel verleen vir ’n vas- gestelde tydperk. Die tydperk van Allah kan nie verleng word wanneer dit verby is nie ~ as julle dit maar besef"},{"SurahNumber":71,"VerseNumber":5,"Text":"Hy het gesê: My Heer! Ek het my volk nag en dag geroep"},{"SurahNumber":71,"VerseNumber":6,"Text":"maar my geroep het slegs hul afkeer laat toeneem"},{"SurahNumber":71,"VerseNumber":7,"Text":"En telkens wanneer ek hulle roep, sodat U hulle kan vergewe, steek hulle hul vingers in die ore en maak hulself met hul klere toe, volhard in ongeloof, en handel uitermate boos"},{"SurahNumber":71,"VerseNumber":8,"Text":"Ek het luid tot hulle geroep"},{"SurahNumber":71,"VerseNumber":9,"Text":"en in die openbaar én privaat met hulle gepraat"},{"SurahNumber":71,"VerseNumber":10,"Text":"en ek het gesê: Vra julle Heer om vergifnis, want Hy is die Vergewensgesinde"},{"SurahNumber":71,"VerseNumber":11,"Text":"Hy sal vir julle reën in oorvloed afstuur"},{"SurahNumber":71,"VerseNumber":12,"Text":"en Hy sal julle rykdom en kinders vermeerder, en Hy sal vir julle Tuine en riviere skenk"},{"SurahNumber":71,"VerseNumber":13,"Text":"Wat makeer dan, dat julle Allah nie vereer nie"},{"SurahNumber":71,"VerseNumber":14,"Text":"En Hy het julle deur verskillende stadiums heen geskape"},{"SurahNumber":71,"VerseNumber":15,"Text":"Sien julle dan nie hoe eenders Allah die sewe hemele geskape het nie"},{"SurahNumber":71,"VerseNumber":16,"Text":"en die maan daarin as ’n lig geplaas en die son vir ’n stralende lamp gemaak het nie"},{"SurahNumber":71,"VerseNumber":17,"Text":"En Allah het dit bestem dat julle soos gewasse uit die aarde moes groei"},{"SurahNumber":71,"VerseNumber":18,"Text":"en Hy laat julle daarheen terugkeer, en Hy sal julle weer nuut voortbring"},{"SurahNumber":71,"VerseNumber":19,"Text":"En Allah het die aarde vir julle wyd uitgesprei"},{"SurahNumber":71,"VerseNumber":20,"Text":"sodat julle die breë weë daarvan mag deurkruis"},{"SurahNumber":71,"VerseNumber":21,"Text":"Noag het gesê: My Heer! Waarlik, hulle gehoorsaam my nie, en volg iemand wie se rykdom en kinders slegs tot sy ondergang bydra"},{"SurahNumber":71,"VerseNumber":22,"Text":"En hulle het ’n verskriklike plan beraam"},{"SurahNumber":71,"VerseNumber":23,"Text":"En hulle sê: Verlaat julle gode nie; en verlaat nóg Wadd, nóg Soewã, nóg Jagoes en Ja-oek en Nasr"},{"SurahNumber":71,"VerseNumber":24,"Text":"En hulle het baie verlei. So laat U die kwaaddoeners in dwaling toeneem"},{"SurahNumber":71,"VerseNumber":25,"Text":"Vanweë hulle sonde het hulle verdrink, en daarna het hulle die Vuur binnegegaan, sodat hulle geen helpers teen Allah gevind het nie"},{"SurahNumber":71,"VerseNumber":26,"Text":"En Noag het gesê: My Heer! Laat geen ongelowige in die land oorbly nie"},{"SurahNumber":71,"VerseNumber":27,"Text":"want as U hulle laat oorbly, sal hulle U dienaars op ’n dwaal- spoor lei, en hulle sal niks anders as ’n onsedelike en ondankbare nageslag voortbring nie"},{"SurahNumber":71,"VerseNumber":28,"Text":"My Heer! Vergewe my, en my ouers, en hom wat gelowig my huis binnetree, en die gelowige mans en die gelowige vroue. En laat die kwaaddoeners slegs in verderf toeneem"}]}