{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":84,"VerseNumber":1,"Text":"چون آسمان شكافته شود،"},{"SurahNumber":84,"VerseNumber":2,"Text":"و به فرمان پروردگارش گوش دهد و حق بود كه چنين كند"},{"SurahNumber":84,"VerseNumber":3,"Text":"و چون زمين منبسط شود،"},{"SurahNumber":84,"VerseNumber":4,"Text":"و هر چه را كه در درون دارد بيرون افكند و تهى گردد،"},{"SurahNumber":84,"VerseNumber":5,"Text":"و به فرمان پروردگارش گوش دهد و حق بود كه چنين كند"},{"SurahNumber":84,"VerseNumber":6,"Text":"اى انسان، تو در راه پروردگارت رنج فراوان مى‌كشى؛ پس پاداش آن را خواهى ديد"},{"SurahNumber":84,"VerseNumber":7,"Text":"هر كس كه نامه‌اش را به دست راستش دهند،"},{"SurahNumber":84,"VerseNumber":8,"Text":"زودا كه آسان از او حساب كشند،"},{"SurahNumber":84,"VerseNumber":9,"Text":"و شادمان نزد كسانش باز گردد"},{"SurahNumber":84,"VerseNumber":10,"Text":"اما هر كس كه نامه‌اش از پشت سر داده شود،"},{"SurahNumber":84,"VerseNumber":11,"Text":"زودا كه بگويد: واى بر من كه هلاك شدم"},{"SurahNumber":84,"VerseNumber":12,"Text":"و به آتش افروخته درآيد"},{"SurahNumber":84,"VerseNumber":13,"Text":"او در دنيا نزد كسانش شادمان زيسته بود"},{"SurahNumber":84,"VerseNumber":14,"Text":"و مى‌پنداشته است كه هرگز باز نخواهد گشت"},{"SurahNumber":84,"VerseNumber":15,"Text":"آرى پروردگارش او را مى‌ديده است"},{"SurahNumber":84,"VerseNumber":16,"Text":"پس به شفق سوگند مى‌خورم،"},{"SurahNumber":84,"VerseNumber":17,"Text":"و سوگند به شب و هر چه را فرو پوشد،"},{"SurahNumber":84,"VerseNumber":18,"Text":"و سوگند به ماه چون فروغش كامل شود،"},{"SurahNumber":84,"VerseNumber":19,"Text":"كه به حالى بعد از حال ديگر تحول خواهيد يافت"},{"SurahNumber":84,"VerseNumber":20,"Text":"چه مى‌شودشان كه ايمان نمى‌آورند؟"},{"SurahNumber":84,"VerseNumber":21,"Text":"و چون قرآن بر آنها خوانده شود سجده نمى‌كنند؟"},{"SurahNumber":84,"VerseNumber":22,"Text":"بلكه، كافران تكذيب مى‌كنند"},{"SurahNumber":84,"VerseNumber":23,"Text":"و خدا به آنچه در دل دارند آگاه است"},{"SurahNumber":84,"VerseNumber":24,"Text":"پس آنان را به عذابى دردآور بشارت ده؛"},{"SurahNumber":84,"VerseNumber":25,"Text":"مگر آنان كه ايمان آورده‌اند و كارهاى شايسته كرده‌اند كه پاداششان را پايانى نيست"},{"SurahNumber":85,"VerseNumber":1,"Text":"قسم به آسمان كه دارنده برجهاست،"},{"SurahNumber":85,"VerseNumber":2,"Text":"و قسم به روز موعود،"},{"SurahNumber":85,"VerseNumber":3,"Text":"و قسم به شهادت‌دهنده و آنچه بدان شهادت دهند"},{"SurahNumber":85,"VerseNumber":4,"Text":"كه اصحاب اُخدود به هلاكت رسيدند"},{"SurahNumber":85,"VerseNumber":5,"Text":"آتشى افروخته از هيزمها،"},{"SurahNumber":85,"VerseNumber":6,"Text":"آنگاه كه بر كنار آن آتش نشسته بودند،"},{"SurahNumber":85,"VerseNumber":7,"Text":"و بر آنچه بر سر مؤمنان مى‌آوردند، شاهد بودند"},{"SurahNumber":85,"VerseNumber":8,"Text":"و هيچ عيبى در آنها نيافتند جز آنكه به خداى پيروزمند در خور ستايش ايمان آورده بودند"},{"SurahNumber":85,"VerseNumber":9,"Text":"آن خدايى كه فرمانروايى آسمانها و زمين از آن اوست، و بر هر چيزى ناظر است"},{"SurahNumber":85,"VerseNumber":10,"Text":"هر آينه آنان كه مردان و زنان مؤمن را شكنجه كردند و توبه نكردند، عذاب جهنم و عذاب آتش براى آنهاست"},{"SurahNumber":85,"VerseNumber":11,"Text":"براى كسانى كه ايمان آورده‌اند و كارهاى شايسته كرده‌اند بهشتهايى است كه در آن نهرها جارى است و آن كاميابى بزرگى است"},{"SurahNumber":85,"VerseNumber":12,"Text":"فروگرفتن پروردگار تو سخت است"},{"SurahNumber":85,"VerseNumber":13,"Text":"اوست كه نخست مى‌آفريند و پس از مرگ زنده مى‌سازد"},{"SurahNumber":85,"VerseNumber":14,"Text":"او آمرزنده و دوست‌دارنده است"},{"SurahNumber":85,"VerseNumber":15,"Text":"اوست صاحب عرش ارجمند"},{"SurahNumber":85,"VerseNumber":16,"Text":"هر چه را اراده كند به انجام مى‌رساند"},{"SurahNumber":85,"VerseNumber":17,"Text":"آيا داستان لشكرها را شنيده‌اى؟"},{"SurahNumber":85,"VerseNumber":18,"Text":"لشكرهاى فرعون و قوم ثمود؟"},{"SurahNumber":85,"VerseNumber":19,"Text":"آرى، آنان كه راه كفر پيش گرفته‌اند همچنان در تكذيب هستند"},{"SurahNumber":85,"VerseNumber":20,"Text":"و خدا از همه سو بر آنها احاطه دارد"},{"SurahNumber":85,"VerseNumber":21,"Text":"بلى اين قرآن مجيد است،"},{"SurahNumber":85,"VerseNumber":22,"Text":"در لوح محفوظ"},{"SurahNumber":86,"VerseNumber":1,"Text":"سوگند به آسمان و به آنچه در شب آيد"},{"SurahNumber":86,"VerseNumber":2,"Text":"و تو چه دانى كه آنچه در شب آيد چيست؟"},{"SurahNumber":86,"VerseNumber":3,"Text":"ستاره‌اى است درخشنده"},{"SurahNumber":86,"VerseNumber":4,"Text":"هيچ كس نيست مگر آنكه بر او نگهبانى است"},{"SurahNumber":86,"VerseNumber":5,"Text":"پس آدمى بنگرد كه از چه چيز آفريده شده است،"},{"SurahNumber":86,"VerseNumber":6,"Text":"از آبى جهنده آفريده شده است،"},{"SurahNumber":86,"VerseNumber":7,"Text":"كه از ميان پشت و سينه بيرون مى‌آيد"},{"SurahNumber":86,"VerseNumber":8,"Text":"خدا به باز گردانيدن او تواناست"},{"SurahNumber":86,"VerseNumber":9,"Text":"روزى كه رازها آشكار مى‌شود،"},{"SurahNumber":86,"VerseNumber":10,"Text":"او را نه نيرويى است و نه ياورى"},{"SurahNumber":86,"VerseNumber":11,"Text":"قسم به آسمان بازبارنده،"},{"SurahNumber":86,"VerseNumber":12,"Text":"قسم به زمين رويان شكاف خورده،"},{"SurahNumber":86,"VerseNumber":13,"Text":"كه اين كتاب، حق را از باطل جدا كند،"},{"SurahNumber":86,"VerseNumber":14,"Text":"و سخن هزل نيست"},{"SurahNumber":86,"VerseNumber":15,"Text":"آنان حيله‌اى مى‌انديشند،"},{"SurahNumber":86,"VerseNumber":16,"Text":"و من هم حيله‌اى مى‌انديشم"},{"SurahNumber":86,"VerseNumber":17,"Text":"پس كافران را مهلت ده، اندك مهلتشان ده"}]}