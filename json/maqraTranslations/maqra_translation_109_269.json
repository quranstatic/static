{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":16,"VerseNumber":51,"Text":"En God heeft gezegd: \"Neemt geen twee goden. Hij is slechts één god. Voor Mij moeten jullie dus beducht zijn"},{"SurahNumber":16,"VerseNumber":52,"Text":"En van Hem is wat er in de hemelen is en wat er op de aarde is en Hem behoort de godsdienst voortdurend toe. Zullen jullie dan iemand anders dan God vrezen"},{"SurahNumber":16,"VerseNumber":53,"Text":"En welke weldaad jullie ook toevalt, het komt van God. Wanneer jullie dan tegenspoed treft schreeuwen jullie tot Hem om hulp"},{"SurahNumber":16,"VerseNumber":54,"Text":"Maar wanneer Hij dan de tegenspoed voor jullie opheft dan voegt een groep van jullie metgezellen aan hun Heer toe"},{"SurahNumber":16,"VerseNumber":55,"Text":"om in hun ongeloof ondankbaar te zijn voor wat Wij hun gegeven hebben. Geniet maar; jullie zullen het weten"},{"SurahNumber":16,"VerseNumber":56,"Text":"En zij bestemmen voor wat zij niet kennen een aandeel van wat Wij hun voor hun levensonderhoud gegeven hebben. Bij God, jullie zullen ter verantwoording geroepen worden over wat jullie aan het verzinnen waren"},{"SurahNumber":16,"VerseNumber":57,"Text":"En zij kennen aan God dochters toe! Geprezen zij Hij! En zij zelf hebben wat zij begeren"},{"SurahNumber":16,"VerseNumber":58,"Text":"En wanneer een van hen het goede nieuws van een meisje krijgt, betrekt zijn gezicht en hij is vol ingehouden woede"},{"SurahNumber":16,"VerseNumber":59,"Text":"Hij verbergt zich voor de mensen wegens het slechte nieuws dat hij gekregen heeft. Zal hij het ondanks de schande behouden of zal hij het in de grond verstoppen? Is het niet slecht wat zij van oordeel zijn"},{"SurahNumber":16,"VerseNumber":60,"Text":"Zij die niet in het hiernamaals geloven hebben het slechte voorbeeld, maar God komt het hoogste voorbeeld toe en Hij is de machtige, de wijze"},{"SurahNumber":16,"VerseNumber":61,"Text":"En als God de mensen het onrecht dat zij plegen zou aanrekenen, dan zou Hij op de [aarde] geen dier overlaten. Maar Hij geeft hun uitstel tot een vastgestelde termijn. En wanneer hun termijn dan komt, zullen zij geen uur te laat ontboden worden noch te vroeg"},{"SurahNumber":16,"VerseNumber":62,"Text":"Zij kennen aan God toe wat hun tegenstaat en hun tongen uiten de leugen dat er voor hen het mooiste is weggelegd. Het staat vast dat het vuur voor hen bestemd is en dat zij voortgedreven worden"},{"SurahNumber":16,"VerseNumber":63,"Text":"Bij God, Wij hebben tot gemeenschappen voor jouw tijd gezanten gezonden, maar de satan maakte voor hen hun daden aantrekkelijk. Hij is dus vandaag hun beschermer en voor hen is er een pijnlijke bestraffing"},{"SurahNumber":16,"VerseNumber":64,"Text":"En Wij hebben het boek slechts tot jou neergezonden opdat jij aan hen dat duidelijk maakt waarover zij het oneens waren en als een leidraad en barmhartigheid voor mensen die geloven"},{"SurahNumber":16,"VerseNumber":65,"Text":"God laat uit de hemel water neerdalen om daarmee de aarde te doen herleven nadat zij dood was. Daarin is werkelijk een teken voor mensen die horen"},{"SurahNumber":16,"VerseNumber":66,"Text":"In het vee is er voor jullie ook een les: van wat er in hun buiken tussen mest en bloed is, geven Wij jullie zuivere melk te drinken die de drinkers goed bekomt"},{"SurahNumber":16,"VerseNumber":67,"Text":"En van de vruchten van de palmen en de wijnstokken: jullie nemen ervan een bedwelmende drank en goede voeding. Daarin is zeker een teken voor mensen die verstandig zijn"},{"SurahNumber":16,"VerseNumber":68,"Text":"En jouw Heer heeft de bijen ingegeven: \"Betrek behuizingen in de bergen, in de bomen en in wat zij [als dakconstructies] optrekken"},{"SurahNumber":16,"VerseNumber":69,"Text":"Eet dan van alle vruchten en ga met gemak langs de wegen van jouw Heer.\" Uit hun buiken komt een drank van verschillende kleuren waarin genezing voor de mensen is. Daarin is zeker een teken voor mensen die nadenken"},{"SurahNumber":16,"VerseNumber":70,"Text":"En God heeft jullie geschapen, daarna neemt Hij jullie weg. En er zijn er onder jullie die teruggebracht worden tot de meest vernederende leeftijd zodat zij na kennis gehad te hebben niets meer weten. God is wetend en vrijmachtig"},{"SurahNumber":16,"VerseNumber":71,"Text":"En God heeft sommigen van jullie boven anderen met levensbehoeften bevoorrecht, maar zij die bevoorrecht zijn geven hun levensbehoeften niet door aan slaven waarover zij beschikken zodat zij daarin dan gelijk zijn. Verwerpen zij dan Gods genade"},{"SurahNumber":16,"VerseNumber":72,"Text":"En God heeft voor jullie uit jullie eigen midden echtgenotes gemaakt en Hij heeft aan jullie uit jullie echtgenotes zonen en kleinzonen gegeven. En Hij heeft met goede dingen in jullie levensonderhoud voorzien. Geloven zij dan in de onzin terwijl zij aan Gods genade geen geloof hechten"},{"SurahNumber":16,"VerseNumber":73,"Text":"En zij dienen in plaats van God iets wat geen macht heeft om hen met iets uit de hemel en de aarde van levensbehoeften te voorzien. En zij zijn ook nergens toe in staat"},{"SurahNumber":16,"VerseNumber":74,"Text":"Maakt dus geen vergelijkingen met God. God weet en jullie weten niet"}]}