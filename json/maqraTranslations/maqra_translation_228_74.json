{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":70,"VerseNumber":19,"Text":"Човекът бе създаден колеблив"},{"SurahNumber":70,"VerseNumber":20,"Text":"щом го настигне злото - страхлив"},{"SurahNumber":70,"VerseNumber":21,"Text":"а щом го настигне доброто - скъперник"},{"SurahNumber":70,"VerseNumber":22,"Text":"освен отслужващите молитвата"},{"SurahNumber":70,"VerseNumber":23,"Text":"които в своята молитва са постоянни"},{"SurahNumber":70,"VerseNumber":24,"Text":"и в чиито имоти е заделен дял"},{"SurahNumber":70,"VerseNumber":25,"Text":"за просяка и бедняка"},{"SurahNumber":70,"VerseNumber":26,"Text":"и които смятат за истина Съдния ден"},{"SurahNumber":70,"VerseNumber":27,"Text":"и които се страхуват от мъчението на своя Господ"},{"SurahNumber":70,"VerseNumber":28,"Text":"мъчението на техния Господ не е безопасно"},{"SurahNumber":70,"VerseNumber":29,"Text":"и които целомъдрието си пазят"},{"SurahNumber":70,"VerseNumber":30,"Text":"освен за техните съпруги или за владените от техните десници. Те не ще бъдат упреквани"},{"SurahNumber":70,"VerseNumber":31,"Text":"А които се стремят към друго освен това - тези са престъпващите"},{"SurahNumber":70,"VerseNumber":32,"Text":"И които повереното на тях, и техния обет съблюдават"},{"SurahNumber":70,"VerseNumber":33,"Text":"и които в своите свидетелства са правдиви"},{"SurahNumber":70,"VerseNumber":34,"Text":"и които молитвите си усърдно отслужват"},{"SurahNumber":70,"VerseNumber":35,"Text":"те ще бъдат на почит в Градините"},{"SurahNumber":70,"VerseNumber":36,"Text":"Какво им е на неверниците, втренчили в теб погледи"},{"SurahNumber":70,"VerseNumber":37,"Text":"отдясно и отляво на тълпи"},{"SurahNumber":70,"VerseNumber":38,"Text":"Нима всеки от тях копнее да влезе в Градината на блаженството"},{"SurahNumber":70,"VerseNumber":39,"Text":"Ала не! Сътворихме ги от онова, което знаят"},{"SurahNumber":70,"VerseNumber":40,"Text":"И не! Кълна се в Господа на изгревите и на залезите, Ние сме способни"},{"SurahNumber":70,"VerseNumber":41,"Text":"да ги заменим с по-добри от тях. И не ще бъдем възпрени"},{"SurahNumber":70,"VerseNumber":42,"Text":"Остави ги да тънат и да се забавляват, додето срещнат своя Ден, който им е обещан"},{"SurahNumber":70,"VerseNumber":43,"Text":"Деня, в който ще излязат забързани от гробовете, сякаш се устремяват към идолите"},{"SurahNumber":70,"VerseNumber":44,"Text":"със сведен поглед, покрити с унижение. Това е Денят, който им е обещан"},{"SurahNumber":71,"VerseNumber":1,"Text":"Ние изпратихме Нух при неговия народ: “Предупреди народа си, докато не го е сполетяло болезнено мъчение!”"},{"SurahNumber":71,"VerseNumber":2,"Text":"Рече: “О, народе мой, аз съм явен предупредител за вас"},{"SurahNumber":71,"VerseNumber":3,"Text":"Служете на Аллах и се бойте от Него, и ми се покорете"},{"SurahNumber":71,"VerseNumber":4,"Text":"Тогава Той ще ви опрости греховете и ще ви даде отсрочка за определено време. Срокът на Аллах, когато дойде, не ще бъде забавен, ако знаете.”"},{"SurahNumber":71,"VerseNumber":5,"Text":"Рече: “Господи мой, зовях народа си нощем и денем"},{"SurahNumber":71,"VerseNumber":6,"Text":"но зовът ми само увеличи тяхното бягство"},{"SurahNumber":71,"VerseNumber":7,"Text":"И всякога, щом ги зовях, за да ги опростиш, запушваха с пръсти ушите си и се загръщаха в дрехите си, и упорстваха, и все повече се възгордяваха"},{"SurahNumber":71,"VerseNumber":8,"Text":"После ги зовях открито"},{"SurahNumber":71,"VerseNumber":9,"Text":"после им прогласявах явно и им шепнех тайно"},{"SurahNumber":71,"VerseNumber":10,"Text":"И казвах: “Молете вашия Господ за опрощение - Той е многоопрощаващ"},{"SurahNumber":71,"VerseNumber":11,"Text":"за да ви праща обилен дъжд от небето"},{"SurahNumber":71,"VerseNumber":12,"Text":"и да ви подкрепя с имоти и синове, и да сторва за вас градини, и да сторва за вас реки"},{"SurahNumber":71,"VerseNumber":13,"Text":"Какво ви е, защо не зачитате величието на Аллах"},{"SurahNumber":71,"VerseNumber":14,"Text":"Сътвори ви Той на етапи"},{"SurahNumber":71,"VerseNumber":15,"Text":"Нима не виждате как Аллах сътвори седем небеса на слоеве"},{"SurahNumber":71,"VerseNumber":16,"Text":"И стори Той там от луната сияние, и стори от слънцето светилник"},{"SurahNumber":71,"VerseNumber":17,"Text":"И ви създаде [от пръст] от земята да израснете"},{"SurahNumber":71,"VerseNumber":18,"Text":"После ще ви върне в нея и отново ще ви извади [в Съдния ден]"},{"SurahNumber":71,"VerseNumber":19,"Text":"Аллах стори за вас от земята постеля"},{"SurahNumber":71,"VerseNumber":20,"Text":"за да ходите там по широки пътища.”"},{"SurahNumber":71,"VerseNumber":21,"Text":"Рече Нух: “Господи мой, те ми се възпротивиха и последваха онези, чиито имоти и деца само увеличиха тяхната загуба"},{"SurahNumber":71,"VerseNumber":22,"Text":"И лукавстваха те с огромно лукавство"},{"SurahNumber":71,"VerseNumber":23,"Text":"И казваха: “Никога не изоставяйте своите божества, не изоставяйте нито Уад, нито Суаа, нито Ягус и Яук, и Наср!”"},{"SurahNumber":71,"VerseNumber":24,"Text":"И вече заблудиха те мнозина. И надбавяй на угнетителите само заблуда!”"},{"SurahNumber":71,"VerseNumber":25,"Text":"Заради своите грехове те бяха издавени и въведени в Огъня, и не намериха за себе си други помощници вместо Аллах"},{"SurahNumber":71,"VerseNumber":26,"Text":"И рече Нух: “Господи мой, не оставяй по земята нито един неверник"},{"SurahNumber":71,"VerseNumber":27,"Text":"Оставиш ли ги, те ще заблудят Твоите раби и ще родят само нечестивци, неблагодарници"},{"SurahNumber":71,"VerseNumber":28,"Text":"Господи мой, опрости на мен и на родителите ми, и на всеки вярващ, който влезе в моя дом, и на вярващите мъже, и на вярващите жени, и надбавяй на угнетителите само гибел!”"}]}