{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":1,"VerseNumber":1,"Text":"د الله په نامه سره (شروع كوم) چې ډېر زيات مهربان، بې حده رحم كوونكى دى"},{"SurahNumber":1,"VerseNumber":2,"Text":"ټول (د كمال) صفتونه خاص د الله لپاره دي چې د ټولو عالَمونو ښه پالونكى دى"},{"SurahNumber":1,"VerseNumber":3,"Text":"ډېر زيات مهربان، بې حده رحم كوونكى دى"},{"SurahNumber":1,"VerseNumber":4,"Text":"د بَدلې د ورځې مالك دى"},{"SurahNumber":1,"VerseNumber":5,"Text":"مونږ خاص ستا عبادت كوو او خاص له تا نه مدد غواړو"},{"SurahNumber":1,"VerseNumber":6,"Text":"ته مونږ ته سَمَه (نېغه) لاره وښَيَه"},{"SurahNumber":1,"VerseNumber":7,"Text":"د هغو خلقو لاره چې تا پر هغوى باندې انعام كړى دى؛ چې نه پر هغوى باندې غضب شوى او نه ګمراهان دي"},{"SurahNumber":2,"VerseNumber":1,"Text":"الف، لام، ميم"},{"SurahNumber":2,"VerseNumber":2,"Text":"دا (عظيم) كتاب دى، په ده كې هېڅ شك نشته، د پرهېزګارانو لپاره هدايت دى"},{"SurahNumber":2,"VerseNumber":3,"Text":"هغه خلق چې پر غيبو ايمان راوړي او لمونځ قايموي او له هغه (مال) نه څه حصه خرچ كوي؛ چې مونږ هغوى ته وركړى دى"},{"SurahNumber":2,"VerseNumber":4,"Text":"او هغه خلق چې ايمان راوړي پر هغه (كتاب) چې تا ته نازل كړى شوى دى او پر هغو (كتابونو) چې له تا نه مخكې نازل كړى شوي دي، او پر اخرت همدوى يقين لري"},{"SurahNumber":2,"VerseNumber":5,"Text":"دغه خلق د خپل رب له طرفه په راغلي هدايت باندې دي او همدغه خلق پوره كامياب دي"},{"SurahNumber":2,"VerseNumber":6,"Text":"بېشكه هغه (خاص) كسان چې كافر شوي دي؛ دوى ته يو شان ده كه ته دوى ووېروې يا ته دوى ونه وېروې، دوى ايمان نه راوړي"},{"SurahNumber":2,"VerseNumber":7,"Text":"الله د هغوى پر زړونو او د هغوى پر غوږونو مهر لګولى دى، او د هغوى پر سترګو (يوه خاصه) پرده ده، او د هغوى لپاره ډېر لوى عذاب دى"},{"SurahNumber":2,"VerseNumber":8,"Text":"او په خلقو كې ځېنې هغه څوك دي چې وايي: مونږ پر الله او د اخرت پر ورځ ايمان راوړى دى، حال دا چې دوى له سَره مومنان نه دي"},{"SurahNumber":2,"VerseNumber":9,"Text":"دوى له الله سره دوكه كوي، او له هغو خلقو سره چې ايمان يې راوړى دى، حال دا چې دوى يواځې له هم خپلو ځانونو سره دوكه كوي، او شعور نه لري"},{"SurahNumber":2,"VerseNumber":10,"Text":"د دوى په زړونو كې بېماري ده، نو الله دوى ته بېماري ورزياته كړه، او د دوى لپاره ډېر دردوونكى عذاب دى؛ په دې سبب چې دوى به همېشه دروغ ويل"},{"SurahNumber":2,"VerseNumber":11,"Text":"او كله چې دوى ته وويل شي چې په ځمكه كې فساد مه كوئ، دوى وايي: يقينًا همدا خبره ده چې مونږ خو بس اصلاح كوونكي يو"},{"SurahNumber":2,"VerseNumber":12,"Text":"خبردار! بېشكه همدوى فساد كوونكي دي، او لېكن دوى شعور نه لري"},{"SurahNumber":2,"VerseNumber":13,"Text":"او كله چې دوى ته وويل شي: تاسو ايمان راوړئ، لكه څنګه چې خلقو (صحابه وو) ايمان راوړى دى، نو دوى وايي: ايا مونږ ايمان راوړو، لكه څنګه چې بې وقوفو (كم عقلو) ايمان راوړى دى؟ خبردار! يقينًا همدوى بې وقوفه دي، او لېكن دوى نه پوهېږي"},{"SurahNumber":2,"VerseNumber":14,"Text":"او كله چې دوى له مومنانو سره ملاقات وكړي، نو وايي چې مونږ ايمان راوړى دى، او كله چې له خپلو شيطانانو (مشرانو) سره يواځې شي، نو (بيا) وايي: په رښتيا خو مونږ له تاسو سره يو، خبره همدا ده چې مونږ خو بس استهزا (خندا) كوونكي يو"},{"SurahNumber":2,"VerseNumber":15,"Text":"الله په دوى پورې استهزا كوي او دوى ته په خپلې سركشۍ كې ترقي وركوي، په داسې حال كې چې دوى حيران سرګردان ګرځي"},{"SurahNumber":2,"VerseNumber":16,"Text":"دا هغه خلق دي چا چې د نېغې لارې په بدل كې ګمراهي اخيستې ده، نو د دوى سوداګرۍ هېڅ ګټه ونه كړه او دوى نېغه لار موندونكي نه وو،"},{"SurahNumber":2,"VerseNumber":17,"Text":"د دوى مثال د هغه كس په شان دى چې اور يې بل كړ، نو كله چې دغه (اور) د هغه ګېرچاپېره (ځايونه) روښانه كړل، نو الله د هغوى رڼا ختمه كړه، او هغوى يې په تيارو كې پرېښودل، داسې چې نه ويني"},{"SurahNumber":2,"VerseNumber":18,"Text":"(دوى) كاڼه دي، ګونګيان دي، ړانده دي، نو دوى نه راګرځي"},{"SurahNumber":2,"VerseNumber":19,"Text":"يا (مثال د دوى) له اسمان نه د ورېدونكي تېز باران په شان دى، چې په هغه كې تيارې او ګړزارى او برېښنا وي، دوى د تندرونو په وجه د مرګ له وېرې نه خپلې ګوتې په خپلو غوږونو كې نَنَباسي، او الله كافرانو لره راګېروونكى دى"},{"SurahNumber":2,"VerseNumber":20,"Text":"نژدې ده چې برېښنا د دوى نَظَرونه وتښتوي، كله هم چې هغه د دوى لپاره رڼا كوي، نو دوى په هغې (رڼا) كې مزل كوي او كله چې پر دوى تياره شي، نو ودرېږي، او كه الله غوښتلى، نو خامخا به يې د دوى اَورېدل او د دوى نظرونه ختم كړي وى، بېشكه الله پر هر شي باندې ښه قادر دى"},{"SurahNumber":2,"VerseNumber":21,"Text":"اى خلقو! د خپل رب عبادت كوئ، هغه چې تاسو يې پيدا كړي يئ او هغه كسان چې له تاسو نه مخكې وو، د دې لپاره چې تاسو پرهېزګاره شئ"},{"SurahNumber":2,"VerseNumber":22,"Text":"هغه (رب) چې ستاسو لپاره يې ځمكه فرش او اسمان چت جوړ كړى دى او له بره نه يې اوبه نازلې كړي دي، بيا يې په دغو سره له مېوو نه ستاسو لپاره رزق راوېستلى دى، نو له الله سره هېڅ قسمه شريكان مه جوړوئ، حال دا چې تاسو پوهېږئ"},{"SurahNumber":2,"VerseNumber":23,"Text":"او كه تاسو د هغه (قرآن) په هكله په كوم شك كې يئ چې مونږ پر خپل بنده نازل كړى دى، نو د ده غوندې يو وړوكى سورت راوړئ، او له الله نه سِوا خپل مددګاران راوغواړئ، كه تاسو رښتوني يئ"},{"SurahNumber":2,"VerseNumber":24,"Text":"نو كه تاسو(دا كار) ونه كړ او كله به يې هم ونه كړى شئ، نو له هغه اور نه ځان بچ كړئ چې خشاك يې انسانان او كاڼي دي، د كافرانو لپاره تيار كړى شوى دى"},{"SurahNumber":2,"VerseNumber":25,"Text":"او زېرى وركړه هغو كسانو ته چې ايمان يې راوړى دى او نېك عمل يې كړى دى، چې يقينًا د دوى لپاره (داسې) جنتونه دي چې د هغو له لاندې وَلې بهېږي، هر ځلې چې دوى ته له هغو (جنتونو) نه څه مېوه د خوراك لپاره وركړى شي، نو دوى به وايي: دا خو هماغه ده چې مونږ ته مخكې راكړى شوې وه، او دوى ته به هغه يو له بله مُشابه (يو شانته) وركول كېږي، او د دوى لپاره په دغو (جنتونو) كې ډېرې پاكې بيبيانې (ښځې) دي، او دوى به په دغو كې همېشه وي"}]}