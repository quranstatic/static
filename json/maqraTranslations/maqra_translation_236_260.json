{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":84,"VerseNumber":1,"Text":"Amay ka so langit na manga bbnsad"},{"SurahNumber":84,"VerseNumber":2,"Text":"Go mangonot ko Kadnan iyan, ka miyapatot on"},{"SurahNumber":84,"VerseNumber":3,"Text":"Go amay ka so lopa na pakawladn"},{"SurahNumber":84,"VerseNumber":4,"Text":"Go iyawa iyan so nganin a madadalm on, na kadaan sa tago"},{"SurahNumber":84,"VerseNumber":5,"Text":"Go mangonot ko Kadnan iyan, ka miyapatot on"},{"SurahNumber":84,"VerseNumber":6,"Text":"Hay manosiya, mataan! a ska na pananagontaman sa taman sa kitmo ko Kadnan ka sa samporna a panagontaman, ka mipmbaratmowa aka Skaniyan"},{"SurahNumber":84,"VerseNumber":7,"Text":"Na sadn sa mibgay ron so daptar iyan sii ko kawanan iyan"},{"SurahNumber":84,"VerseNumber":8,"Text":"Na mapamagitong dn sa itongan a malbod"},{"SurahNumber":84,"VerseNumber":9,"Text":"Go makandod ko manga tonganay niyan a mabababaya"},{"SurahNumber":84,"VerseNumber":10,"Text":"Na so pman so midawag on so daptar iyan sii ko tampar ko likod iyan"},{"SurahNumber":84,"VerseNumber":11,"Text":"Na migoraok iyan dn so kabinasa"},{"SurahNumber":84,"VerseNumber":12,"Text":"Go makasold ko kadg"},{"SurahNumber":84,"VerseNumber":13,"Text":"Mataan! a skaniyan na so katatago iyan (sa doniya) ko manga tonganay niyan na mabababaya"},{"SurahNumber":84,"VerseNumber":14,"Text":"Mataan aya! a aya tangkap iyan on na di dn phakandod (ko Kadnan iyan)"},{"SurahNumber":84,"VerseNumber":15,"Text":"Oway na, mataan! a so Kadnan iyan; na tatap a phagilayn Iyan"},{"SurahNumber":84,"VerseNumber":16,"Text":"Na pzapa Ako sa ibt ko pamorawag a mariga"},{"SurahNumber":84,"VerseNumber":17,"Text":"Ago so gagawii, go so nganin a miyatigans iyan"},{"SurahNumber":84,"VerseNumber":18,"Text":"Go so olan igira a mimbiring"},{"SurahNumber":84,"VerseNumber":19,"Text":"Ka pphakasakat kano dn ko sapangkat phoon ko sapangkat"},{"SurahNumber":84,"VerseNumber":20,"Text":"Na antonaa i makaarn kiran sa di iran kapharatiyaya"},{"SurahNumber":84,"VerseNumber":21,"Text":"Go igira a biyatiya kiran so Qor´an na di siran phangalimbabaan"},{"SurahNumber":84,"VerseNumber":22,"Text":"Kna, ka siran a da pamaratiyaya, na gi iran pakambokhagn (so Qor´an)"},{"SurahNumber":84,"VerseNumber":23,"Text":"Na so Allah i lbi a Matao ko pag-unsn iran"},{"SurahNumber":84,"VerseNumber":24,"Text":"Na pamanotholang ka kiran so siksa a malipds"},{"SurahNumber":84,"VerseNumber":25,"Text":"Ogaid na so siran a miyamaratiyaya, go pinggalbk iran so manga pipiya: Na adn a bagian iran a balas a di khaompas"},{"SurahNumber":85,"VerseNumber":1,"Text":"Ibt ko langit, a katatagoan sa manga darpa o manga bitoon"},{"SurahNumber":85,"VerseNumber":2,"Text":"Go so alongan a didiyandiin (a so alongan a qiyamah)"},{"SurahNumber":85,"VerseNumber":3,"Text":"Go so saksi, ago so pzaksian"},{"SurahNumber":85,"VerseNumber":4,"Text":"Pimorkaan so khimangark ko kakar"},{"SurahNumber":85,"VerseNumber":5,"Text":"A apoy a tatagoan sa itagon"},{"SurahNumber":85,"VerseNumber":6,"Text":"Gowani a siran na moontod siran ko obay niyan"},{"SurahNumber":85,"VerseNumber":7,"Text":"A siran na mbabantayan iran so ipkhidia iran ko miyamaratiyaya"},{"SurahNumber":85,"VerseNumber":8,"Text":"Na da a inikagowad iran kiran a rowar sa kapaparatiyaya a iran ko Allah, a Mabagr, a Diyaitan o podi"},{"SurahNumber":85,"VerseNumber":9,"Text":"So Khirk ko kapaar ko manga langit ago so lopa. Na so Allah i Saksi ko langowan taman"},{"SurahNumber":85,"VerseNumber":10,"Text":"Mataan! a siran a sominiksa ko miyamaratiyaya, a manga mama ago miyamaratiyaya a manga babay, oriyan iyan na da siran thawbat, na bagian iran so siksa ko naraka Jahannam, go bagian iran so siksa a phakatotong"},{"SurahNumber":85,"VerseNumber":11,"Text":"Mataan! a so siran a miyamaratiyaya, go pinggalbk iran so manga pipiya, na adn a bagian iran a manga sorga a pphamangondas ko kababaan iyan so manga lawasayg: Giyoto man so daag a mala"},{"SurahNumber":85,"VerseNumber":12,"Text":"Mataan! a so siksa o Kadnan ka na titho a maylot"},{"SurahNumber":85,"VerseNumber":13,"Text":"Mataan! a Skaniyan na Skaniyan i pphanagipoon mangadn, go ppharoman mangadn"},{"SurahNumber":85,"VerseNumber":14,"Text":"Go skaniyan so Manapi, a Malai-gagaw"},{"SurahNumber":85,"VerseNumber":15,"Text":"A Khirk ko aras, a sslaan"},{"SurahNumber":85,"VerseNumber":16,"Text":"A inggogolalan Iyan so nganin a kabaya Iyan"},{"SurahNumber":85,"VerseNumber":17,"Text":"Ino a miyakatalingoma rka so totholan ko manga tantara"},{"SurahNumber":85,"VerseNumber":18,"Text":"A so Pir´awn ago so pagtaw a Samod"},{"SurahNumber":85,"VerseNumber":19,"Text":"Kna, ka siran a da pamaratiyaya na zisii ko kaoongkir"},{"SurahNumber":85,"VerseNumber":20,"Text":"Na so Allah, na katatangkalan Iyan so mbalabala kiran"},{"SurahNumber":85,"VerseNumber":21,"Text":"Kna, ka skaniyan so Qor´an a sslaan"},{"SurahNumber":85,"VerseNumber":22,"Text":"A madadalm ko Lawh Mahfod"},{"SurahNumber":86,"VerseNumber":1,"Text":"Ibt ko langit, ago so bitoon a Tariq"},{"SurahNumber":86,"VerseNumber":2,"Text":"Na antawaa i miyakandao rka o antonaa so bitoon a Tariq"},{"SurahNumber":86,"VerseNumber":3,"Text":"So bitoon a masindaw"},{"SurahNumber":86,"VerseNumber":4,"Text":"Daa baraniyawa a ba da a somisiyap on"},{"SurahNumber":86,"VerseNumber":5,"Text":"Na nggdagdaa o manosiya so kiyapakapoon o kiyaadna on"},{"SurahNumber":86,"VerseNumber":6,"Text":"Inadn a phoon ko ig a minipantos"},{"SurahNumber":86,"VerseNumber":7,"Text":"Phliyo a pphakapoon ko pagltan o bkhokong (o ama) ago so manga gosok (o ina)"},{"SurahNumber":86,"VerseNumber":8,"Text":"Mataan! a Skaniyan na matatangkd a Gaos Iyan a kikasowin Iyan on (ko kawyagoyag)"},{"SurahNumber":86,"VerseNumber":9,"Text":"Sii ko alongan a payagn so piyamagma"},{"SurahNumber":86,"VerseNumber":10,"Text":"Na da a bagr iyan roo, go da a tabanga iyan"},{"SurahNumber":86,"VerseNumber":11,"Text":"Ibt ko kawang, a gii khasokasoyan (o oran)"},{"SurahNumber":86,"VerseNumber":12,"Text":"Go so lopa a gii mbabatkad"},{"SurahNumber":86,"VerseNumber":13,"Text":"Ka mataan! (a giya Qor´an aya) na titho a katharo a miyakaznggaya (ko ontol ago so ribat)"},{"SurahNumber":86,"VerseNumber":14,"Text":"Go kna a ba skaniyan kasandagan"},{"SurahNumber":86,"VerseNumber":15,"Text":"Mataan! a siran na pphagantangan siran sa totoo a antangan a marata"},{"SurahNumber":86,"VerseNumber":16,"Text":"Na pphagantangan Ako sa totoo a antangan"},{"SurahNumber":86,"VerseNumber":17,"Text":"Na pakaplagodang ka (ya Mohammad) so manga kapir: Pakaplagodang ka siran sa di mathay"}]}