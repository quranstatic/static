{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":75,"VerseNumber":1,"Text":"میں روزِ قیامت کی قسم کھاتا ہوں"},{"SurahNumber":75,"VerseNumber":2,"Text":"اور برائیوں پر ملامت کرنے والے نفس کی قسم کھاتا ہوں"},{"SurahNumber":75,"VerseNumber":3,"Text":"کیا یہ انسان یہ خیال کرتا ہے کہ ہم اس کی ہڈیوں کو جمع نہ کرسکیں گے"},{"SurahNumber":75,"VerseNumber":4,"Text":"یقینا ہم اس بات پر قادر ہیں کہ اس کی انگلیوں کے پور تک درست کرسکیں"},{"SurahNumber":75,"VerseNumber":5,"Text":"بلکہ انسان یہ چاہتا ہے کہ اپنے سامنے برائی کرتا چلا جائے"},{"SurahNumber":75,"VerseNumber":6,"Text":"وہ یہ پوچھتا ہے کہ یہ قیامت کب آنے والی ہے"},{"SurahNumber":75,"VerseNumber":7,"Text":"تو جب آنکھیں چکا چوند ہوجائیں گی"},{"SurahNumber":75,"VerseNumber":8,"Text":"اور چاند کو گہن لگ جائے گا"},{"SurahNumber":75,"VerseNumber":9,"Text":"اور یہ چاند سورج اکٹھا کردیئے جائیں گے"},{"SurahNumber":75,"VerseNumber":10,"Text":"اس دن انسان کہے گا کہ اب بھاگنے کا راستہ کدھر ہے"},{"SurahNumber":75,"VerseNumber":11,"Text":"ہرگز نہیں اب کوئی ٹھکانہ نہیں ہے"},{"SurahNumber":75,"VerseNumber":12,"Text":"اب سب کا مرکز تمہارے پروردگار کی طرف ہے"},{"SurahNumber":75,"VerseNumber":13,"Text":"اس دن انسان کو بتایا جائے گا کہ اس نے پہلے اور بعد کیا کیا اعمال کئے ہیں"},{"SurahNumber":75,"VerseNumber":14,"Text":"بلکہ انسان خود بھی اپنے نفس کے حالات سے خوب باخبر ہے"},{"SurahNumber":75,"VerseNumber":15,"Text":"چاہے وہ کتنے ہی عذر کیوں نہ پیش کرے"},{"SurahNumber":75,"VerseNumber":16,"Text":"دیکھئے آپ قرآن کی تلاوت میں عجلت کے ساتھ زبان کو حرکت نہ دیں"},{"SurahNumber":75,"VerseNumber":17,"Text":"یہ ہماری ذمہ داری ہے کہ ہم اسے جمع کریں اور پڑھوائیں"},{"SurahNumber":75,"VerseNumber":18,"Text":"پھر جب ہم پڑھوادیں تو آپ اس کی تلاوت کو دہرائیں"},{"SurahNumber":75,"VerseNumber":19,"Text":"پھر اس کے بعد اس کی وضاحت کرنا بھی ہماری ہی ذمہ داری ہے"},{"SurahNumber":75,"VerseNumber":20,"Text":"نہیں بلکہ تم لوگ دنیا کو دوست رکھتے ہو"},{"SurahNumber":75,"VerseNumber":21,"Text":"اور آخرت کو نظر انداز کئے ہوئے ہو"},{"SurahNumber":75,"VerseNumber":22,"Text":"اس دن بعض چہرے شاداب ہوں گے"},{"SurahNumber":75,"VerseNumber":23,"Text":"اپنے پروردگار کی نعمتوں پر نظر رکھے ہوئے ہوں گے"},{"SurahNumber":75,"VerseNumber":24,"Text":"اور بعض چہرے افسردہ ہوں گے"},{"SurahNumber":75,"VerseNumber":25,"Text":"جنہیں یہ خیال ہوگا کہ کب کمر توڑ مصیبت وارد ہوجائے"},{"SurahNumber":75,"VerseNumber":26,"Text":"ہوشیار جب جان گردن تک پہنچ جائے گی"},{"SurahNumber":75,"VerseNumber":27,"Text":"اور کہا جائے گا کہ اب کون جھاڑ پھونک کرنے والا ہے"},{"SurahNumber":75,"VerseNumber":28,"Text":"اور مرنے والے کو خیال ہوگا کہ اب سب سے جدائی ہے"},{"SurahNumber":75,"VerseNumber":29,"Text":"اور پنڈلی پنڈلی سے لپٹ جائے گی"},{"SurahNumber":75,"VerseNumber":30,"Text":"آج سب کو پروردگار کی طرف لے جایا جائے گا"},{"SurahNumber":75,"VerseNumber":31,"Text":"اس نے نہ کلام خدا کی تصدیق کی اور نہ نماز پڑھی"},{"SurahNumber":75,"VerseNumber":32,"Text":"بلکہ تکذیب کی اور منہ پھیر لیا"},{"SurahNumber":75,"VerseNumber":33,"Text":"پھر اپنے اہل کی طرف اکڑتا ہوا گیا"},{"SurahNumber":75,"VerseNumber":34,"Text":"افسوس ہے تیرے حال پر بہت افسوس ہے"},{"SurahNumber":75,"VerseNumber":35,"Text":"حیف ہے اور صد حیف ہے"},{"SurahNumber":75,"VerseNumber":36,"Text":"کیا انسان کا خیال یہ ہے کہ اسے اسی طرح آزاد چھوڑ دیا جائے گا"},{"SurahNumber":75,"VerseNumber":37,"Text":"کیا وہ اس منی کا قطرہ نہیں تھا جسے رحم میں ڈالا جاتا ہے"},{"SurahNumber":75,"VerseNumber":38,"Text":"پھر علقہ بنا پھر اسے خلق کرکے برابر کیا"},{"SurahNumber":75,"VerseNumber":39,"Text":"پھر اس سے عورت اور مرد کا جوڑا تیار کیا"},{"SurahNumber":75,"VerseNumber":40,"Text":"کیا وہ خدا اس بات پر قادر نہیں ہے کہ مفِدوں کو دوبارہ زندہ کرسکے"},{"SurahNumber":76,"VerseNumber":1,"Text":"یقینا انسان پر ایک ایسا وقت بھی آیا ہے کہ جب وہ کوئی قابل ذکر شے نہیں تھا"},{"SurahNumber":76,"VerseNumber":2,"Text":"یقینا ہم نے انسان کو ایک ملے جلے نطفہ سے پیدا کیا ہے تاکہ اس کا امتحان لیں اور پھر اسے سماعت اور بصارت والا بنادیا ہے"},{"SurahNumber":76,"VerseNumber":3,"Text":"یقینا ہم نے اسے راستہ کی ہدایت دے دی ہے چاہے وہ شکر گزار ہوجائے یا کفران نعمت کرنے والا ہوجائے"},{"SurahNumber":76,"VerseNumber":4,"Text":"بیشک ہم نے کافرین کے لئے زنجیریں - طوق اور بھڑکتے ہوئے شعلوں کا انتظام کیا ہے"},{"SurahNumber":76,"VerseNumber":5,"Text":"بیشک ہمارے نیک بندے اس پیالہ سے پئیں گے جس میں شراب کے ساتھ کافور کی آمیزش ہوگی"},{"SurahNumber":76,"VerseNumber":6,"Text":"یہ ایک چشمہ ہے جس سے اللہ کے نیک بندے پئیں گے اور جدھر چاہیں گے بہاکر لے جائیں گے"},{"SurahNumber":76,"VerseNumber":7,"Text":"یہ بندے نذر کو پورا کرتے ہیں اور اس دن سے ڈرتے ہیں جس کی سختی ہر طرف پھیلی ہوئی ہے"},{"SurahNumber":76,"VerseNumber":8,"Text":"یہ اس کی محبت میں مسکینً یتیم اور اسیر کو کھانا کھلاتے ہیں"},{"SurahNumber":76,"VerseNumber":9,"Text":"ہم صرف اللہ کی مرضی کی خاطر تمہیں کھلاتے ہیں ورنہ نہ تم سے کوئی بدلہ چاہتے ہیں نہ شکریہ"},{"SurahNumber":76,"VerseNumber":10,"Text":"ہم اپنے پروردگار سے اس دن کے بارے میں ڈرتے ہیں جس دن چہرے بگڑ جائیں گے اور ان پر ہوائیاں اڑنے لگیں گی"},{"SurahNumber":76,"VerseNumber":11,"Text":"تو خدا نے انہیں اس دن کی سختی سے بچالیا اور تازگی اور سرور عطا کردیا"},{"SurahNumber":76,"VerseNumber":12,"Text":"اور انہیں ان کے صبر کے عوض جنّت اور حریر جنّت عطا کرے گا"},{"SurahNumber":76,"VerseNumber":13,"Text":"جہاں وہ تختوں پر تکیہ لگائے بیٹھے ہوں گے نہ آفتاب کی گرمی دیکھیں گے اور نہ سردی"},{"SurahNumber":76,"VerseNumber":14,"Text":"ان کے سروں پر قریب ترین سایہ ہوگا اور میوے بالکل ان کے اختیار میں کردیئے جائیں گے"},{"SurahNumber":76,"VerseNumber":15,"Text":"ان کے گرد چاندی کے پیالے اور شیشے کے ساغروں کی گردش ہوگی"},{"SurahNumber":76,"VerseNumber":16,"Text":"یہ ساغر بھی چاندی ہی کے ہوں گے جنہیں یہ لوگ اپنے پیمانہ کے مطابق بنالیں گے"},{"SurahNumber":76,"VerseNumber":17,"Text":"یہ وہاں ایسے پیالے سے سیراب کئے جائیں گے جس میں زنجبیل کی آمیزش ہوگی"},{"SurahNumber":76,"VerseNumber":18,"Text":"جو جنّت کا ایک چشمہ ہے جسے سلسبیل کہا جاتا ہے"}]}