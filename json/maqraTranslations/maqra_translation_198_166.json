{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":43,"VerseNumber":57,"Text":"Noong inilahad ang anak ni Maria bilang paghahalintulad, biglang ang mga kababayan mo sa kanya ay naghiyawan"},{"SurahNumber":43,"VerseNumber":58,"Text":"Nagsabi sila: \"Ang mga diyos namin ba ay higit na mabuti o siya?\" Hindi sila naglahad nito para sa iyo kundi bilang pakikipagtalo. Bagkus sila ay mga taong palaalitan"},{"SurahNumber":43,"VerseNumber":59,"Text":"Walang iba siya kundi isang lingkod na nagbiyaya Kami sa kanya at gumawa Kami sa kanya bilang paghahalintulad para sa mga anak ni Israel"},{"SurahNumber":43,"VerseNumber":60,"Text":"Kung sakaling loloobin Namin ay talaga sanang gumawa Kami [sa halip] sa inyo ng mga anghel sa lupa na maghahalilihan"},{"SurahNumber":43,"VerseNumber":61,"Text":"Tunay na si Jesus ay talagang kaalaman sa Huling Sandali kaya huwag nga kayong mag-aalinlangan doon at sumunod kayo sa akin. Ito ay isang landasing tuwid"},{"SurahNumber":43,"VerseNumber":62,"Text":"Huwag ngang sasagabal sa inyo ang demonyo; tunay na siya para sa inyo ay isang kaaway na malinaw"},{"SurahNumber":43,"VerseNumber":63,"Text":"Noong naghatid si Jesus ng mga malinaw na patunay ay nagsabi siya: \"Naghatid nga ako sa inyo ng karunungan at upang maglinaw ako para sa inyo ng ilan sa nagkakaiba-iba kayo hinggil doon. Kaya mangilag kayong magkasala kay Allāh at tumalima kayo sa akin"},{"SurahNumber":43,"VerseNumber":64,"Text":"Tunay na si Allāh ay Panginoon ko at Panginoon ninyo kaya sumamba kayo sa Kanya. Ito ay landasing tuwid"},{"SurahNumber":43,"VerseNumber":65,"Text":"Ngunit nagkaiba-iba ang mga lapian mula sa gitna nila, kaya kapighatian ay ukol sa mga lumabag sa katarungan mula sa isang pagdurusa sa isang Araw na masakit"},{"SurahNumber":43,"VerseNumber":66,"Text":"Naghihintay kaya sila maliban ng Huling Sandali, na sumapit ito sa kanila nang biglaan habang sila ay hindi nakararamdam"},{"SurahNumber":43,"VerseNumber":67,"Text":"Ang mga matalik na magkaibigan, sa Araw na iyon, ang iba sa kanila para sa iba pa ay kaaway, maliban sa mga tagapangilag magkasala"},{"SurahNumber":43,"VerseNumber":68,"Text":"O mga lingkod Ko, walang pangamba sa inyo sa Araw na iyon at kayo ay hindi malulungkot"},{"SurahNumber":43,"VerseNumber":69,"Text":"[Sila ay] ang mga sumampalataya sa mga tanda Namin at sila noon ay mga tagapagpasakop"},{"SurahNumber":43,"VerseNumber":70,"Text":"Pumasok kayo sa Paraiso habang kayo at ang mga kabiyak ninyo ay pinagagalak"},{"SurahNumber":43,"VerseNumber":71,"Text":"Magpapalibot sa kanila ng mga platong yari sa ginto at mga baso. Naroon ang ninanasa ng mga sarili at minamasarap ng mga mata habang kayo roon ay mga mananatili"},{"SurahNumber":43,"VerseNumber":72,"Text":"Iyon ay ang Hardin na ipinamana sa inyo dahil sa dati ninyong ginagawa"},{"SurahNumber":43,"VerseNumber":73,"Text":"Para sa inyo roon ay bungang-kahoy na marami at mula sa mga ito ay kakain kayo"},{"SurahNumber":43,"VerseNumber":74,"Text":"Tunay na ang mga salarin sa pagdurusa sa Impiyerno ay mga mananatili"},{"SurahNumber":43,"VerseNumber":75,"Text":"Hindi pahuhupain ito para sa kanila, habang sila roon ay mga nalulumbay"},{"SurahNumber":43,"VerseNumber":76,"Text":"Hindi Kami lumabag sa katarungan sa kanila subalit sila dati ay ang mga tagalabag sa katarungan"},{"SurahNumber":43,"VerseNumber":77,"Text":"Mananawagan sila: \"O Mālik, magpawakas sa amin ang Panginoon mo.\" Magsasabi siya: \"Tunay na kayo ay mga mamamalagi"},{"SurahNumber":43,"VerseNumber":78,"Text":"Talaga ngang naghatid Kami sa inyo ng katotohanan subalit ang higit na marami sa inyo sa katotohanan ay mga nasusuklam"},{"SurahNumber":43,"VerseNumber":79,"Text":"O nagpatibay sila ng isang usapin sapagkat tunay na Kami ay tagapagpatibay"},{"SurahNumber":43,"VerseNumber":80,"Text":"O nag-aakala sila na tunay na Kami ay hindi nakaririnig ng lihim nila at pagsasarilinan nila? Bagkus [nakaririnig], at ang mga sugo Namin sa piling nila ay nagtatala"},{"SurahNumber":43,"VerseNumber":81,"Text":"Sabihin mo: \"Kung nagkaroon ang Napakamaawain ng isang anak, ako ay ang una sa mga tagasamba"},{"SurahNumber":43,"VerseNumber":82,"Text":"Kaluwalhatian sa Panginoon ng mga langit at lupa, Panginoon ng Trono, higit sa inilalarawan nila"},{"SurahNumber":43,"VerseNumber":83,"Text":"Kaya hayaan mo silang sumuong [sa kabulaanan] at maglaro hanggang sa makipagkita sila sa araw nilang ipinangangako sa kanila"},{"SurahNumber":43,"VerseNumber":84,"Text":"Siya ang sa langit ay Diyos at sa lupa ay Diyos. Siya ay ang Marunong, ang Maalam"},{"SurahNumber":43,"VerseNumber":85,"Text":"Mapagpala ang sa Kanya ang paghahari sa mga langit at lupa at anumang nasa pagitan ng mga ito. Nasa Kanya ang kaalaman sa Huling Sandali at tungo sa Kanya pababalikin kayo"},{"SurahNumber":43,"VerseNumber":86,"Text":"Hindi nakapagdudulot ang mga dinadalanginan nila bukod pa sa Kanya ng pamamagitan maliban sa mga sumaksi sa katotohanan habang sila ay nakaaalam"},{"SurahNumber":43,"VerseNumber":87,"Text":"Talagang kung nagtanong ka sa kanila kung sino ang lumikha sa kanila ay talagang magsasabi nga silang si Allāh. Kaya paanong nalilinlang sila"},{"SurahNumber":43,"VerseNumber":88,"Text":"[Kumikilala si Allāh] sa sabi niya: \"O Panginoon ko, tunay na ang mga ito ay mga taong hindi sumasampalataya"},{"SurahNumber":43,"VerseNumber":89,"Text":"Kaya umiwas ka sa kanila at magsabi ka: \"Kapayapaan!\" sapagkat malalaman nila"},{"SurahNumber":44,"VerseNumber":1,"Text":"Ḥā. Mīm"},{"SurahNumber":44,"VerseNumber":2,"Text":"Sumpa man sa Aklat na naglilinaw"},{"SurahNumber":44,"VerseNumber":3,"Text":"tunay na Kami ay nagpababa nito sa isang gabing biniyayaan. Tunay Kami ay laging Tagapagbabala"},{"SurahNumber":44,"VerseNumber":4,"Text":"Sa [gabing] ito pinagpapasyahan ang bawat usaping tumpak"},{"SurahNumber":44,"VerseNumber":5,"Text":"bilang usaping mula sa ganang Amin. Tunay na Kami noon ay nagsusugo"},{"SurahNumber":44,"VerseNumber":6,"Text":"bilang awa mula sa Panginoon mo. Tunay na Siya ay ang Madinigin, ang Maalam"},{"SurahNumber":44,"VerseNumber":7,"Text":"Panginoon ng mga langit at lupa at anumang nasa pagitan ng mga ito, kung kayo ay mga nakatitiyak"},{"SurahNumber":44,"VerseNumber":8,"Text":"Walang Diyos kundi Siya, nagbibigay-buhay Siya at nagbibigay-kamatayan Siya, ang Panginoon ninyo at ang Panginoon ng mga magulang ninyong mga sinauna"},{"SurahNumber":44,"VerseNumber":9,"Text":"Bagkus sila sa isang pagdududa ay naglalaro"},{"SurahNumber":44,"VerseNumber":10,"Text":"Kaya mag-abang ka sa Araw na magdadala ang langit ng isang usok na malinaw"},{"SurahNumber":44,"VerseNumber":11,"Text":"Babalot ito sa mga tao; ito ay isang pagdurusang masakit"},{"SurahNumber":44,"VerseNumber":12,"Text":"Panginoon Namin, pumawi Ka sa amin ng pagdurusa; tunay na Kami ay mga mananampalataya"},{"SurahNumber":44,"VerseNumber":13,"Text":"Paanong ukol sa kanila ang paalaala gayong may dumating na sa kanilang isang Sugong malinaw"},{"SurahNumber":44,"VerseNumber":14,"Text":"Pagkatapos ay tumalikod sila palayo sa kanya at nagsabi sila: \"Isang tinuruang baliw"},{"SurahNumber":44,"VerseNumber":15,"Text":"Tunay na Kami ay papawi ng pagdurusa nang kaunti. Tunay na kayo ay mga manunumbalik"},{"SurahNumber":44,"VerseNumber":16,"Text":"Sa Araw na susunggab Kami ng pagsunggab na pinakamalaki, tunay na Kami ay maghihiganti"}]}