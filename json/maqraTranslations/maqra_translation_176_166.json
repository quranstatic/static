{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":35,"VerseNumber":41,"Text":"Tunay na si Allāh ay humahawak sa mga langit at lupa na huwag maalis ang mga ito. Talagang kung naalis ang mga ito ay walang hahawak sa mga ito na isa man noong matapos Niya. Tunay na Siya ay laging Matimpiin, Mapagpatawad"},{"SurahNumber":35,"VerseNumber":42,"Text":"Sumumpa sila kay Allāh nang taimtim sa mga panunumpa nila na talagang kung may pumunta sa kanila na isang mapagbabala ay talagang sila nga ay magiging higit na napatnubayan kaysa sa isa sa mga kalipunan. Ngunit noong may dumating sa kanila na isang mapagbabala, walang naidagdag ito sa kanila kundi isang pagkaayaw"},{"SurahNumber":35,"VerseNumber":43,"Text":"dala ng pagmamalaki sa lupain at pagpapakana ng masagwa. Hindi pumapaligid ang pakanang masagwa maliban sa mga kampon nito. Kaya naghihintay kaya sila ng maliban pa sa kalakaran ng mga sinauna? Ngunit hindi ka makatatagpo para sa kalakaran ni Allāh ng isang pagpapalit at hindi ka makatatagpo para sa kalakaran ni Allāh ng isang paglilipat"},{"SurahNumber":35,"VerseNumber":44,"Text":"Hindi ba sila humayo sa lupain para tumingin sila kung papaano naging ang kinahinatnan ng mga bago pa nila samantalang ang mga iyon dati ay higit na matindi kaysa sa kanila sa lakas? Hindi nangyaring si Allāh ay ukol mapawalang-kakayahan ng anuman sa mga langit ni sa lupa. Tunay na Siya ay laging Maalam, May-kakayahan"},{"SurahNumber":35,"VerseNumber":45,"Text":"Kung sakaling maninisi si Allāh sa mga tao dahil sa nakamit nila ay hindi na sana Siya nag-iwan sa balat nito ng anumang gumagalaw na nilalang subalit nag-aantala Siya sa kanila hanggang sa isang taning na tinukoy. Kaya kapag dumating ang taning nila, tunay na si Allāh sa mga lingkod Niya ay laging Nakakikita"},{"SurahNumber":36,"VerseNumber":1,"Text":"Yā. Sīn"},{"SurahNumber":36,"VerseNumber":2,"Text":"Sumpa man sa Qur’ān na marunong"},{"SurahNumber":36,"VerseNumber":3,"Text":"tunay na ikaw ay talagang kabilang sa mga isinugo"},{"SurahNumber":36,"VerseNumber":4,"Text":"batay sa isang landasing tuwid"},{"SurahNumber":36,"VerseNumber":5,"Text":"bilang pagbababa ng Makapangyarihan, Maawain"},{"SurahNumber":36,"VerseNumber":6,"Text":"upang magbabala ka sa mga tao na hindi binalaan ang mga ninuno nila, kaya sila ay mga nalilingat"},{"SurahNumber":36,"VerseNumber":7,"Text":"Talaga ngang nagkatotoo ang sabi sa higit na marami sa kanila, kaya sila ay hindi sumasampalataya"},{"SurahNumber":36,"VerseNumber":8,"Text":"Tunay na Kami ay naglagay sa mga leeg nila ng mga kulyar saka ang mga ito ay hanggang sa mga baba nila, kaya sila ay mga pinatitingala"},{"SurahNumber":36,"VerseNumber":9,"Text":"Naglagay Kami sa harapan nila ng isang sagabal at sa likuran nila ng isang sagabal, saka bumalot Kami sa kanila kaya sila ay hindi nakakikita"},{"SurahNumber":36,"VerseNumber":10,"Text":"Magkapantay sa kanila na nagbabala ka man sa kanila o hindi ka nagbabala sa kanila: hindi sila sumasampalataya"},{"SurahNumber":36,"VerseNumber":11,"Text":"Makapagbabala ka lamang sa sinumang sumunod sa paalaala at natakot sa Napakamaawain nang lingid. Kaya magbalita ka ng nakagagalak sa kanya hinggil sa isang kapatawaran at isang pabuyang marangal"},{"SurahNumber":36,"VerseNumber":12,"Text":"Tunay na Kami ay nagbibigay-buhay sa mga patay at nagtatala ng anumang ipinauna nila at mga bakas nila. Sa bawat bagay ay nag-isa-isa Kami sa isang talaang malinaw"},{"SurahNumber":36,"VerseNumber":13,"Text":"Maglahad ka para sa kanila ng isang paghahalintulad: ang mga naninirahan sa pamayanan noong dumating doon ang mga isinugo"},{"SurahNumber":36,"VerseNumber":14,"Text":"noong nagsugo Kami sa kanila ng dalawa ngunit nagpasinungaling sila sa kanilang dalawa kaya kinatigan Namin ng ikatlo, saka nagsabi sila: \"Tunay na kami sa inyo ay mga isinugo"},{"SurahNumber":36,"VerseNumber":15,"Text":"Nagsabi ang mga iyon: \"Walang iba kayo kundi mga taong tulad namin. Hindi nagpababa ang Napakamaawain ng anuman. Walang iba kayo kundi nagsisinungaling"},{"SurahNumber":36,"VerseNumber":16,"Text":"Nagsabi sila: \"Ang Panginoon namin ay nakaaalam na tunay na Kami sa inyo ay talagang mga isinugo"},{"SurahNumber":36,"VerseNumber":17,"Text":"Walang kailangan sa Amin kundi ang pagpapaabot na malinaw"},{"SurahNumber":36,"VerseNumber":18,"Text":"Nagsabi ang mga iyon: \"Tunay na kami ay nagtuturing ng kamalasan sa inyo. Talagang kung hindi kayo titigil ay talagang babatuhin nga namin kayo at talagang sasalingin nga kayo mula sa amin ng isang pagdurusang masakit"},{"SurahNumber":36,"VerseNumber":19,"Text":"Nagsabi sila: \"Ang kamalasan ninyo ay kasama sa inyo. [Kamalasan] ba kung pinaalalahanan kayo? Bagkus kayo ay mga taong nagmamalabis"},{"SurahNumber":36,"VerseNumber":20,"Text":"May dumating mula sa pinakaliblib ng lungsod na isang lalaking tumatakbo, na nagsabi: \"O mga kababayan ko, sumunod kayo sa mga isinugo"},{"SurahNumber":36,"VerseNumber":21,"Text":"Sumunod kayo sa mga hindi humihingi sa inyo ng isang pabuya at sila ay mga napapatnubayan"},{"SurahNumber":36,"VerseNumber":22,"Text":"Ano ang mayroon sa akin na hindi ako sumasamba sa lumalang sa akin at tungo sa Kanya pababalikin kayo"},{"SurahNumber":36,"VerseNumber":23,"Text":"Gagawa ba ako ng bukod pa sa Kanya bilang mga diyos? Kung magnanais sa akin ang Napakamaawain ng isang pinsala ay hindi makapagdudulot sa akin ang pamamagitan nila ng anuman at hindi sila makasasagip sa akin"},{"SurahNumber":36,"VerseNumber":24,"Text":"Tunay na ako, samakatuwid, ay talagang nasa isang pagkaligaw na malinaw"},{"SurahNumber":36,"VerseNumber":25,"Text":"Tunay na ako ay sumampalataya sa Panginoon ninyo, kaya makinig kayo sa akin"},{"SurahNumber":36,"VerseNumber":26,"Text":"Sasabihin: \"Pumasok ka sa paraiso.\" Magsasabi siya: \"O kung sana ang mga kababayan ko ay nakaaalam"},{"SurahNumber":36,"VerseNumber":27,"Text":"sa pagpapatawad sa akin ng Panginoon ko at paggawa Niya sa akin kabilang sa mga pinararangalan"}]}