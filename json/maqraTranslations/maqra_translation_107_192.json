{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":16,"VerseNumber":1,"Text":"आ गया आदेश अल्लाह का, तो अब उसके लिए जल्दी न मचाओ। वह महान और उच्च है उस शिर्क से जो व कर रहे है"},{"SurahNumber":16,"VerseNumber":2,"Text":"वह फ़रिश्तों को अपने हुक्म की रूह (वह्यल) के साथ अपने जिस बन्दे पर चाहता है उतारता है कि \"सचेत कर दो, मेरे सिवा कोई पूज्य-प्रभु नहीं। अतः तुम मेरा ही डर रखो।"},{"SurahNumber":16,"VerseNumber":3,"Text":"उसने आकाशों और धरती को सोद्देश्य पैदा किया। वह अत्यन्त उच्च है उस शिर्क से जो वे कर रहे है"},{"SurahNumber":16,"VerseNumber":4,"Text":"उसने मनुष्यों को एक बूँद से पैदा किया। फिर क्या देखते है कि वह खुला झगड़नेवाला बन गया"},{"SurahNumber":16,"VerseNumber":5,"Text":"रहे पशु, उन्हें भी उसी ने पैदा किया, जिसमें तुम्हारे लिए ऊष्मा प्राप्त करने का सामान भी है और हैं अन्य कितने ही लाभ। उनमें से कुछ को तुम खाते भी हो"},{"SurahNumber":16,"VerseNumber":6,"Text":"उनमें तुम्हारे लिए सौन्दर्य भी है, जबकि तुम सायंकाल उन्हें लाते और जबकि तुम उन्हें चराने ले जाते हो"},{"SurahNumber":16,"VerseNumber":7,"Text":"वे तुम्हारे बोझ ढोकर ऐसे भूभाग तक ले जाते हैं, जहाँ तुम जी-तोड़ परिश्रम के बिना नहीं पहुँच सकते थे। निस्संदेह तुम्हारा रब बड़ा ही करुणामय, दयावान है"},{"SurahNumber":16,"VerseNumber":8,"Text":"और घोड़े और खच्चर और गधे भी पैदा किए, ताकि तुम उनपर सवार हो और शोभा का कारण भी। और वह उसे भी पैदा करता है, जिसे तुम नहीं जानते"},{"SurahNumber":16,"VerseNumber":9,"Text":"अल्लाह के लिए ज़रूरी है उचित एवं अनुकूल मार्ग दिखाना और कुछ मार्ग टेढ़े भी है। यदि वह चाहता तो तुम सबको अवश्य सीधा मार्ग दिखा देता"},{"SurahNumber":16,"VerseNumber":10,"Text":"वही है जिसने आकाश से तुम्हारे लिए पानी उतारा, जिसे तुम पीते हो और उसी से पेड़ और वनस्पतियाँ भी उगती है, जिनमें तुम जानवरों को चराते हो"},{"SurahNumber":16,"VerseNumber":11,"Text":"और उसी से वह तुम्हारे लिए खेतियाँ उगाता है और ज़ैतून, खजूर, अंगूर और हर प्रकार के फल पैदा करता है। निश्चय ही सोच-विचार करनेवालों के लिए इसमें एक निशानी है"},{"SurahNumber":16,"VerseNumber":12,"Text":"और उसने तुम्हारे लिए रात और दिन को और सूर्य और चन्द्रमा को कार्यरत कर रखा है। और तारे भी उसी की आज्ञा से कार्यरत है - निश्चय ही इसमें उन लोगों के लिए निशानियाँ है जो बुद्धि से काम लेते है"},{"SurahNumber":16,"VerseNumber":13,"Text":"और धरती में तुम्हारे लिए जो रंग-बिरंग की चीज़े बिखेर रखी है, उसमें भी उन लोगों के लिए बड़ी निशानी है जो शिक्षा लेनेवाले है"},{"SurahNumber":16,"VerseNumber":14,"Text":"वही तो है जिसने समुद्र को वश में किया है, ताकि तुम उससे ताज़ा मांस लेकर खाओ और उससे आभूषण निकालो, जिसे तुम पहनते हो। तुम देखते ही हो कि नौकाएँ उसको चीरती हुई चलती हैं (ताकि तुम सफ़र कर सको) और ताकि तुम उसका अनुग्रह तलाश करो और ताकि तुम कृतज्ञता दिखलाओ"},{"SurahNumber":16,"VerseNumber":15,"Text":"और उसने धरती में अटल पहाड़ डाल दिए, कि वह तुम्हें लेकर झुक न पड़े। और नदियाँ बनाई और प्राकृतिक मार्ग बनाए, ताकि तुम मार्ग पा सको"},{"SurahNumber":16,"VerseNumber":16,"Text":"और मार्ग चिन्ह भी बनाए और तारों के द्वारा भी लोग मार्ग पर लेते है"},{"SurahNumber":16,"VerseNumber":17,"Text":"फिर क्या जो पैदा करता है वह उस जैसा हो सकता है, जो पैदा नहीं करता? फिर क्या तुम्हें होश नहीं होता"},{"SurahNumber":16,"VerseNumber":18,"Text":"और यदि तुम अल्लाह की नेमतों (कृपादानों) को गिनना चाहो तो उन्हें पूर्ण-रूप से गिन नहीं सकते। निस्संदेह अल्लाह बड़ा क्षमाशील, अत्यन्त दयावान है"},{"SurahNumber":16,"VerseNumber":19,"Text":"और अल्लाह जानता है जो कुछ तुम छिपाते हो और जो कुछ प्रकट करते हो"},{"SurahNumber":16,"VerseNumber":20,"Text":"और जिन्हें वे अल्लाह से हटकर पुकारते है वे किसी चीज़ को भी पैदा नहीं करते, बल्कि वे स्वयं पैदा किए जाते है"},{"SurahNumber":16,"VerseNumber":21,"Text":"मृत है, जिनमें प्राण नहीं। उन्हें मालूम नहीं कि वे कब उठाए जाएँगे"},{"SurahNumber":16,"VerseNumber":22,"Text":"तुम्हारा पूज्य-प्रभु अकेला प्रभु-पूज्य है। किन्तु जो आख़िरत में विश्वास नहीं रखते, उनके दिलों को इनकार है। वे अपने आपको बड़ा समझ रहे है"},{"SurahNumber":16,"VerseNumber":23,"Text":"निश्चय ही अल्लाह भली-भाँति जानता है, जो कुछ वे छिपाते है और जो कुछ प्रकट करते है। उसे ऐसे लोग प्रिय नहीं, जो अपने आपको बड़ा समझते हो"},{"SurahNumber":16,"VerseNumber":24,"Text":"और जब उनसे कहा जाता है कि \"तुम्हारे रब ने क्या अवतरित किया है?\" कहते है, \"वे तो पहले लोगों की कहानियाँ है।"},{"SurahNumber":16,"VerseNumber":25,"Text":"इसका परिणाम यह होगा कि वे क़ियामत के दिन अपने बोझ भी पूरे उठाएँगे और उनके बोझ में से भी जिन्हें वे अज्ञानता के कारण पथभ्रष्ट कर रहे है। सुन लो, बहुत ही बुरा है वह बोझ जो वे उठा रहे है"},{"SurahNumber":16,"VerseNumber":26,"Text":"जो उनसे पहले गुज़र है वे भी मक्कारियाँ कर चुके है। फिर अल्लाह उनके भवन पर नीवों की ओर से आया और छत उनपर उनके ऊपर से आ गिरी और ऐसे रुख़ से उनपर यातना आई जिसका उन्हें एहसास तक न था"},{"SurahNumber":16,"VerseNumber":27,"Text":"फिर क़ियामत के दिन अल्लाह उन्हें अपमानित करेगा और कहेगा, \"कहाँ है मेरे वे साझीदार, जिनके लिए तुम लड़ते-झगड़ते थे?\" जिन्हें ज्ञान प्राप्त था वे कहेंगे, \"निश्चय ही आज रुसवाई और ख़राबी है इनकार करनेवालों के लिए।"},{"SurahNumber":16,"VerseNumber":28,"Text":"जिनकी रूहों को फ़रिश्ते इस दशा में ग्रस्त करते है कि वे अपने आप पर अत्याचार कर रहे होते है, तब आज्ञाकारी एवं वशीभूत होकर आ झुकते है कि \"हम तो कोई बुराई नहीं करते थे।\" \"नहीं, बल्कि अल्लाह भली-भाँति जानता है जो कुछ तुम करते रहे हो"},{"SurahNumber":16,"VerseNumber":29,"Text":"तो अब जहन्नम के द्वारों में, उसमें सदैव रहने के लिए प्रवेश करो। अतः निश्चय ही बहुत ही बुरा ठिकाना है यह अहंकारियों का।"}]}