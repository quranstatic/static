{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":76,"VerseNumber":19,"Text":"I będą krążyć pośród nich młodzieńcy nieśmiertelni; kiedy ich zobaczysz, uznasz ich za rozsypane perły"},{"SurahNumber":76,"VerseNumber":20,"Text":"A kiedy popatrzysz, zobaczysz tam szczęśliwość i wielkie królestwo"},{"SurahNumber":76,"VerseNumber":21,"Text":"Będą odziani w szaty zielone z atłasu i brokatu; będą strojni w bransolety ze srebra. Napoi ich Pan napojem czystym"},{"SurahNumber":76,"VerseNumber":22,"Text":"Zaprawdę, to jest dla was zapłata, wasz wysiłek otrzymał podziękę"},{"SurahNumber":76,"VerseNumber":23,"Text":"Zaprawdę, My zesłaliśmy tobie Koran zesłaniem rzeczywistym"},{"SurahNumber":76,"VerseNumber":24,"Text":"Bądź więc cierpliwy do rozstrzygnięcia twego Pana! Nie słuchaj ni grzesznika, ni niewdzięcznego spośród nich"},{"SurahNumber":76,"VerseNumber":25,"Text":"Wspominaj imię twego Pana rankiem i wieczorem"},{"SurahNumber":76,"VerseNumber":26,"Text":"I nocą wybijaj Mu pokłony! I długo nocą Go wysławiaj"},{"SurahNumber":76,"VerseNumber":27,"Text":"Zaprawdę, oni kochają to, co przemijające, nie zwracają uwagi na ciężki Dzień"},{"SurahNumber":76,"VerseNumber":28,"Text":"My stworzyliśmy ich i związaliśmy mocno ich członki. Ale jeśli zechcemy, zamienimy ich na im podobnych zamianą całkowitą"},{"SurahNumber":76,"VerseNumber":29,"Text":"Zaprawdę, to jest napomnienie! Przeto kto chce, niech podejmie drogę do swojego Pana"},{"SurahNumber":76,"VerseNumber":30,"Text":"Lecz wy nie zechcecie, jeśli nie zechce Bóg. Zaprawdę, Bóg jest wszechwiedzący, mądry"},{"SurahNumber":76,"VerseNumber":31,"Text":"On wprowadza, kogo chce, do Swego miłosierdzia. A dla niesprawiedliwych przygotował karę bolesną"},{"SurahNumber":77,"VerseNumber":1,"Text":"Na wysyłane kolejno"},{"SurahNumber":77,"VerseNumber":2,"Text":"I na wiejące gwałtownie"},{"SurahNumber":77,"VerseNumber":3,"Text":"I na rozprzestrzeniające się szeroko"},{"SurahNumber":77,"VerseNumber":4,"Text":"I na rozdzielające całkowicie"},{"SurahNumber":77,"VerseNumber":5,"Text":"I na rzucające napomnienie"},{"SurahNumber":77,"VerseNumber":6,"Text":"dla usprawiedliwienia i ostrzeżenia"},{"SurahNumber":77,"VerseNumber":7,"Text":"To, co wam zostało obiecane, z pewnością nadejdzie"},{"SurahNumber":77,"VerseNumber":8,"Text":"Przeto kiedy gwiazdy utracą blask"},{"SurahNumber":77,"VerseNumber":9,"Text":"Kiedy niebo zostanie rozdzielone"},{"SurahNumber":77,"VerseNumber":10,"Text":"Kiedy góry zostaną rozproszone"},{"SurahNumber":77,"VerseNumber":11,"Text":"Kiedy posłańcy będą mieli wyznaczony czas"},{"SurahNumber":77,"VerseNumber":12,"Text":"Do jakiego to dnia będzie odłożone"},{"SurahNumber":77,"VerseNumber":13,"Text":"Do Dnia Rozstrzygnięcia"},{"SurahNumber":77,"VerseNumber":14,"Text":"A co ciebie pouczy, co to jest Dzień Rozstrzygnięcia"},{"SurahNumber":77,"VerseNumber":15,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":16,"Text":"Czyż nie wytraciliśmy pierwszych pokoleń"},{"SurahNumber":77,"VerseNumber":17,"Text":"I czy nie daliśmy im innych jako następców"},{"SurahNumber":77,"VerseNumber":18,"Text":"Tak postępujemy z grzesznikami"},{"SurahNumber":77,"VerseNumber":19,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":20,"Text":"Cóż nie stworzyliśmy was z marnej wody"},{"SurahNumber":77,"VerseNumber":21,"Text":"I czy nie umieściliśmy jej potem w miejscu pewnym"},{"SurahNumber":77,"VerseNumber":22,"Text":"Do oznaczonego czasu"},{"SurahNumber":77,"VerseNumber":23,"Text":"Potem wyznaczyliśmy... a jak wspaniale My wyznaczamy"},{"SurahNumber":77,"VerseNumber":24,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":25,"Text":"Czyż nie uczyniliśmy ziemi pomieszczeniem"},{"SurahNumber":77,"VerseNumber":26,"Text":"Dla żywych i umarłych"},{"SurahNumber":77,"VerseNumber":27,"Text":"Czyż nie uczyniliśmy na niej silnie utwierdzonych, wyniosłych gór? Czy nie napoiliśmy was wodą słodką"},{"SurahNumber":77,"VerseNumber":28,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":29,"Text":"Idźcie do tego, co uznaliście za kłamstwo"},{"SurahNumber":77,"VerseNumber":30,"Text":"Idźcie do cienia o trzech kolumnach"},{"SurahNumber":77,"VerseNumber":31,"Text":"Nie ocieniającego, nie chroniącego od płomienia"},{"SurahNumber":77,"VerseNumber":32,"Text":"Rzuca on iskry na podobieństwo baszty"},{"SurahNumber":77,"VerseNumber":33,"Text":"Jakby to były żółte wielbłądy"},{"SurahNumber":77,"VerseNumber":34,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":35,"Text":"To będzie Dzień, kiedy oni nie będą mówili"},{"SurahNumber":77,"VerseNumber":36,"Text":"I nie będzie im dane pozwolenie, aby się mogli usprawiedliwić"},{"SurahNumber":77,"VerseNumber":37,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":38,"Text":"Będzie to Dzień Rozstrzygnięcia. Zbierzemy was i praojców"},{"SurahNumber":77,"VerseNumber":39,"Text":"Jeśli macie jakiś podstęp, to użyjcie go przeciwko Mnie"},{"SurahNumber":77,"VerseNumber":40,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":41,"Text":"Zaprawdę, bogobojni będą wśród cieni i źródeł"},{"SurahNumber":77,"VerseNumber":42,"Text":"I owoców, jakich zapragną"},{"SurahNumber":77,"VerseNumber":43,"Text":"Jedzcie i pijcie w pokoju za to, co czyniliście"},{"SurahNumber":77,"VerseNumber":44,"Text":"W ten sposób My płacimy tym, którzy czynią dobro"},{"SurahNumber":77,"VerseNumber":45,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":46,"Text":"Jedzcie i cieszcie się troszkę, o wy - grzesznicy"},{"SurahNumber":77,"VerseNumber":47,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":48,"Text":"Kiedy im mówią: \"Oddajcie pokłon!\" - oni nie oddają pokłonu"},{"SurahNumber":77,"VerseNumber":49,"Text":"Biada tego Dnia tym, którzy zaprzeczają prawdzie"},{"SurahNumber":77,"VerseNumber":50,"Text":"Jakiejże więc mowie, po tym; oni dadzą wiarę"}]}