{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":28,"VerseNumber":76,"Text":"ߞߊߙߎߣߊ߫ ߕߘߍ߬ ߡߎߛߊ߫ ߡߌ߬ߙߌ߲߬ߘߌ ߘߏ߫ ߟߋ߬ ߘߌ߫ ، ߒ߬ߞߵߊ߬ ߓߊ߰ ߘߴߏ߬ ߟߎ߫ ߡߊ߬ ߝߎ߯ ، ߊ߲ ߘߏ߲߬ ߞߵߊ߬ ߛߐ߫ ߣߊ߲߬ߝߟߏ ߟߎ߬ ߟߊ߫ ߟߋ߬ ߞߏߛߓߍ߫ ، ߓߊߏ߬ ߊ߬ ߟߊ߫ ߞߏ߲ߢߌ߲ ߠߎ߬ ߘߐߙߐ߲߫ ߕߘߍ߬ ߖߡߊ߬ ߞߎߘߎ߲߫ ߝߊ߲߬ߞߊ߬ߡߊ ߘߋ߬ߥߎ߬ ߟߊ߫ ߟߋ߬ ߞߊߕߌ߫ ، ߊ߬ ߡߌ߬ߙߌ߲߬ߘߌ ߞߵߊ߬ ߝߐ߫ ߊ߬ ߦߋ߫ ߕߎ߬ߡߊ ߡߍ߲ ߞߏ߫ ߌ ߞߣߊ߫ ߖߍ߰ߙߍ ߞߍ߫ ߘߋ߬ ، ߓߊߏ߬ ߖߍ߰ߙߍ߬ߕߐ ߟߎ߬ ߡߊ߲߫ ߘߌ߫ ߊߟߊ߫ ߦߋ߫"},{"SurahNumber":28,"VerseNumber":77,"Text":"ߊߟߊ߫ ߞߵߌ ߛߐ߫ ߝߋ߲ ߡߍ߲ ߠߊ߫ ߸ ߌ ߦߋ߫ ߛߎ߬ߟߊ߫ ߛߏ ߟߎ߬ ߢߌߣߌ߲߫ ߏ߬ ߘߐ߫ ، ߌ ߘߏ߲߬ ߞߣߊ߫ ߢߌ߬ߣߊ߬ ߌ ߣߌ߭ ( ߘߌߦߊߓߐ ) ߞߐ߫ ߘߎߢߊ߫ ߘߐ߫ ، ߊ߬ ߣߴߌ ߦߋ߫ ߢߊ߬ ߸ ߦߏ߫ ߊߟߊ߫ ߢߊ߬ߣߴߌ ߟߊ߫ ߢߊ ߡߍ߲ ، ߌ ߘߏ߲߬ ߞߊߣߊ߬ ߢߌߣߌ߲߫ ߕߌߢߍߟߌ߫ ߡߊ߬ ߘߎ߱ ߞߊ߲߬ ߘߋ߬ ، ߓߊ ߕߌߢߍߟߌߟߊ ߟߎ߬ ߡߊ߲߫ ߘߌ߫ ߊߟߊ߫ ߦߋ߫"},{"SurahNumber":28,"VerseNumber":78,"Text":"ߊ߬ ߞߊ߲߫ ߞߏ߫ ߒߠߋ ߛߐߣߍ߲߫ ( ߣߊ߲߬ߝߟߏ ߢߌ߲߬ ߠߊ߫ ) ߒ ߠߊ߫ ߞߏߟߐ߲ ߠߋ߫ ߡߊ߬ ، ߋ߫ ߹ ߊ߬ ߡߴߊ߬ ߟߐ߲߫ ߓߊ߬ ߞߏ߫ ߊߟߊ߫ ߓߘߊ߫ ߡߐ߰ ߛߌߟߊߛߵߊ߬ߟߋ߬ ߢߍ߫ ߝߊ߯ߘߐߞߍ ߟߎ߬ ߘߐ߫ ߞߘߐ߬ߡߊ߲߫ ߸ ߡߍ߲ ߜߍ߬ߟߍ߲߬ߡߊ߲߫ ߊ߬ߟߋ߬ ߘߌ߫ ߝߊ߲߬ߞߊ ߘߐ߫؟ ߊ߬ ߣߌ߫ ߡߍ߲ ߛߌߦߊߡߊ߲߫ ߊ߬ߟߋ߬ ߘߌ߫ ߟߊ߬ߘߍ߬ߟߌ ߘߐ߫؟ ߓߊ߬ߙߌ߬ ߛߐ߲߬ߡߊ ߟߎ߫ ߟߋ߬ ߕߍ߫ ߢߌ߬ߣߌ߲߬ߞߊ߬ ߟߴߊ߬ߟߎ߫ ߞߎ߲߬ߞߏ ߟߎ߫ ߡߊ߬ ߛߊ߫"},{"SurahNumber":28,"VerseNumber":79,"Text":"‹ ߞߊߙߎߣߊ߫ › ߣߊ߬ ߘߊ߫ ߓߐ߫ ߊ߬ ߡߌ߬ߙߌ߲߬ߘߌ ߢߊߞߘߐ߫ ߊ߬ ߖߐ߯ߙߊ߲ ߠߎ߬ ߘߌ߫ ، ߘߎߢߊ߫ ߢߣߊߡߦߊ ߢߌߣߌ߲ߓߊ߮ ߟߎ߬ ߞߊ߲߫ ߞߏ߫ ߌ߯ߟߊ߲߫ ߹ ߞߊ߬ ߞߊߙߎߣߊ߫ ߛߐ߫ ߝߋ߲ ߢߐ߲߰ ߞߍ߫ ߒ߬ ߓߟߏ߫ ߛߊ߫ ، ߊ߬ ߓߘߊ߫ ߞߍ߫ ߣߌ߬ߓߊ߬ ߕߌ߮ ߘߌ߫ ߞߟߋ߫߹"},{"SurahNumber":28,"VerseNumber":80,"Text":"ߡߍ߲ ߠߎ߬ ߛߐߣߍ߲߫ ߞߏߟߐ߲ ߠߊ߫ ߸ ߏ߬ ߟߎ߬ ߞߊ߲߫ ( ߊ߬ߟߎ߫ ߡߊ߬ ) ߸ ߞߏ߫ ߕߊ߫ ߓߴߊߟߎ߫ ߟߊ߫߹ ߊߟߊ߫ ߟߊ߫ ߓߙߊ߬ߖߌ ߟߋ߬ ߤߙߊ ߘߌ߫ ߘߍ߲߬ߞߣߍ߬ߦߊ߬ߓߊ߯ ߢߌ߬ߡߊ߬ ߞߍ߬ߟߊ ߞߊ߲߬ ߘߋ߬ ، ߓߊ߬ߙߌ߬ ߡߐ߰ ߛߌ߫ ߕߴߏ ߓߍ߲߬ߢߐ߲߰ߦߊ߫ ߝߏ߫ ߡߎ߬ߢߎ߲߬ߓߊ߮ ߟߎ߬"},{"SurahNumber":28,"VerseNumber":81,"Text":"ߊ߲ ߣߊ߬ ߘߊ߫ ߘߎ߱ ߟߐ߬ ߊ߬ ߣߴߊ߬ ߟߊ߫ ߟߎ ߟߊߞߎ߬ߣߎ߲߬ ߠߊ߫ ߞߌߚߌ߫ ، ߖߡߊ߬ ߡߊ߫ ߞߴߊ߬ ߓߟߏ߫ ߡߎ߬ߕߎ߲߬ ߡߍ߲ ߠߎ߬ ߘߴߊ߬ ߘߍ߬ߡߍ߲߬ ߣߌ߫ ߊߟߊ߫ ߕߍ߫ ، ߊ߬ ߘߏ߲߬ ߡߊ߫ ߞߍ߫ ߖߘߍ߬ ߘߍ߬ߡߍ߲߬ߠߊ ߟߎ߬ ߝߋ߲߫ ߘߌ߫"},{"SurahNumber":28,"VerseNumber":82,"Text":"ߡߍ߲ ߠߎ߫ ߕߌ߲߬ ߢߊߓߐ߫ ߘߴߊ߬ ߟߐ߬ߦߌߟߊ ߝߍ߬ ߞߎߣߎ߲߬ ߸ ߏ߬ ߟߎ߫ ߞߊ߬ ߘߎ߬ߛߊ ߟߊߜߍ߫ ߊ߬ ߝߐ ߞߊ߲߬ ߸ ߞߏ߫ ߖߊ߰ ߊߟߊ߫ ߦߋ߫ ߤߊ߬ߙߌ߬ߖߍ߮ ߘߐߝߎߟߋ߲߫ ߠߊ߫ ߡߐ߰ ߟߋ߬ ߦߋ߫ ߡߍ߲ ߓߊ߯ ߊ߬ ߘߌߦߴߊ߬ ߟߊ߫ ߖߐ߲߭ ߠߎ߬ ߘߐ߫ ߸ ߊ߬ ߘߴߊ߬ ߛߕߌ߬ ߝߣߊ߫߹ ߣߌ߫ ߊߟߊ߫ ߕߌ߲߬ ߡߊ߫ ߢߊ߬ ߒ߬ߠߎ߫ ߡߊ߬ ߸ ߛߴߊ߲ ߓߘߊ߫ ߟߊߞߎ߬ߣߎ߲߬ ߞߌߚߌ߫ ، ߖߊ߰ ߓߊ߲߬ߓߊ߮ ߟߎ߬ ߕߍ߫ ߛߎߘߊ߲߫ ߠߊ߫؟"},{"SurahNumber":28,"VerseNumber":83,"Text":"ߒ߬ߓߊ߬ ߛߎ߬ߟߊ߫ ߛߏ ߡߍ߲ ߣߌ߲߬ ߸ ߊ߲ ߧߴߏ߬ ߛߌ߰ ߟߊ߫ ߡߐ߰ ߟߎ߫ ߟߋ߬ ߦߋ߫ ߸ ߡߍ߲ ߠߎ߬ ߕߍ߫ ߖߘߍ߬ߥߙߎ߬ߞߌ߬ ߣߌ߫ ߕߌߢߍߟߌ߫ ߛߌ߫ ߢߌߣߌ߲߫ ߠߊ߫ ߘߎ߱ ߞߊ߲߬ ، ߟߊ߬ߓߊ߲ ߘߏ߲߬ ߦߋ߫ ߝߊ߲ߕߊ߲ߞߟߊ ߟߎ߫ ߟߋ߬ ߕߊ߫ ߘߌ߫"},{"SurahNumber":28,"VerseNumber":84,"Text":"ߡߍ߲ ߓߊ߯ ߣߊ߬ ߢߌ߬ߡߊ ߘߌ߫ ߸ ߏ߬ ߞߘߐ߬ߡߊ߬ߢߐ߲߯ ߘߌ߫ ߞߍ߫ ߏ߬ ߦߋ߫ ، ߡߍ߲ ߘߏ߲߬ ߓߊ߯ ߣߊ߬ ߖߎ߯ߡߊ߲ ߘߌ߫ ߸ ߖߎ߯ߡߊ߲߫ ߞߍߟߊ ߟߎ߬ ߕߍ߫ ߛߙߊ߬ ߟߊ߫ ߝߏߦߌ߬ ߟߊ߫ ߝߏ߫ ߊ߬ߟߎ߫ ߕߘߍ߬ ߡߍ߲ ߞߍ߫ ߟߊ߫"},{"SurahNumber":28,"VerseNumber":85,"Text":"ߖߊ߯ߕߋ߬ ߸ ( ߡߊ߰ߙߌ ) ߡߍ߲ ߞߊ߬ ߞߎ߬ߙߊ߬ߣߊ ߞߍ߫ ߛߋ߲ߛߋߘߋ߲ ߘߴߌ ߡߊ߬ ߸ ߏ߬ ߘߴߌ ߟߊߛߊ߬ߦߌ߬ ߌ ߓߐ߫ ߦߙߐ ߡߊ߬ ߟߋ߬ ߕߘߋ߫ ، ߊ߬ ߝߐ߫ ߞߏ߫ ߒ ߡߊ߰ߙߌ ߞߵߊ߬ ߟߐ߲߫ ߡߍ߲ ߣߊ߬ߣߍ߲߫ ߞߊ߲ߘߦߊ ߘߌ߫ ߸ ߊ߬ ߣߌ߫ ߡߍ߲ ߦߋ߫ ߝߟߌ߬ ߔߘߋߞߟߋ ߘߐ߫"},{"SurahNumber":28,"VerseNumber":86,"Text":"ߌߟߋ ߦߟߌ߫ ߕߎ߲߬ ߕߍ߫ ߞߏ߫ ߟߍߙߊ߫ ߘߌ߫ ߟߊߝߟߵߌ ߡߊ߬ ߸ ߝߏ߫ ߊ߬ ߞߍߣߍ߲߫ ߤߌߣߊ߫ ߟߋ߬ ߘߌ߫ ߞߊ߬ ߝߊߘߴߌ ߡߊ߰ߙߌ ߟߊ߫ ، ߏ߬ ߘߐ߫ ߸ ߌ ߞߊߣߊ߬ ߞߍ߫ ߓߊ߲߬ߓߊ߮ ߟߎ߬ ߞߐߡߊߓߌ߲ߓߌ߲ߓߊ߯ ߘߌ߫ ߘߋ߬"},{"SurahNumber":28,"VerseNumber":87,"Text":"ߊ߬ߟߎ߫ ߘߏ߲߬ ߞߊߣߵߌ ߞߎ߬ߡߊ߲߬ߘߌ߫ ߊߟߊ߫ ߟߊ߫ ߟߝߊߙߌ ߟߎ߫ ߡߊ߬ ߘߋ߬ ߸ ߊ߬ߟߎ߬ ߟߊߖߌ߰ߣߍ߲ ߞߐ߫ ߌ ߡߊ߬ ، ߌ ߦߋ߫ ߞߟߌߟߌ ߞߴߌ ߡߊ߰ߙߌ ߟߋ߫ ߡߊ߬ ߸ ߌ ߞߊߣߊ߬ ߞߍ߫ ߛߏߡߊ ߟߎ߬ ߝߋ߲߫ ߘߌ߫ ߘߋ߬"},{"SurahNumber":28,"VerseNumber":88,"Text":"ߌ ߘߏ߲߬ ߞߣߊ߫ ߡߊ߰ߙߌ߬ ߜߘߍ߫ ߞߟߌ߫ ߊߟߊ߫ ߝߍ߬ ߝߋߎ߫ ، ߓߊ ߡߊ߰ߙߌ߬ ߜߘߍ߫ ߕߍ߫ ߏ߬ ߟߋ ߞߐ߫ ، ߝߋ߲ ߓߍ߯ ߓߊ߲ߕߐ߫ ߟߋ߬ ߝߴߏ߬ ߞߏߟߘߊ ، ߊ߬ߟߋ ߟߋ߬ ߕߊ߫ ߦߋ߫ ߞߕߌߦߊ ߘߌ߫ ߸ ߊߟߎ߫ ߘߏ߲߬ ߠߊߛߊ߬ߦߌ߬ߕߐ߫ ߊ߬ߟߋ ߟߋ߫ ߡߊ߬"}]}