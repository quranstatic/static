{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":56,"VerseNumber":75,"Text":"Niet dan, Ik zweer bij het neervallen van de sterren"},{"SurahNumber":56,"VerseNumber":76,"Text":"en dat is een geweldige eed, als jullie dat maar wisten"},{"SurahNumber":56,"VerseNumber":77,"Text":"dat het werkelijk een voortreffelijke Koran is"},{"SurahNumber":56,"VerseNumber":78,"Text":"in een goedbewaard boek"},{"SurahNumber":56,"VerseNumber":79,"Text":"dat slechts zij die rein gemaakt zijn zullen aanraken"},{"SurahNumber":56,"VerseNumber":80,"Text":"Een neerzending door de Heer van de wereldbewoners"},{"SurahNumber":56,"VerseNumber":81,"Text":"Is het dan over dit bericht dat jullie toegeeflijk zijn"},{"SurahNumber":56,"VerseNumber":82,"Text":"Maar jullie maken het tot jullie dagelijkse kost het te loochenen"},{"SurahNumber":56,"VerseNumber":83,"Text":"Waarom [brengen jullie de levensadem] wanneer hij de keel bereikt niet [terug]"},{"SurahNumber":56,"VerseNumber":84,"Text":"terwijl jullie op die tijd toekijken"},{"SurahNumber":56,"VerseNumber":85,"Text":"Maar Wij zijn dichter bij hem dan jullie. Jullie zien het echter niet"},{"SurahNumber":56,"VerseNumber":86,"Text":"Waarom, als jullie niet geoordeeld zullen worden"},{"SurahNumber":56,"VerseNumber":87,"Text":"brengen jullie hem dan niet terug, als jullie gelijk hebben"},{"SurahNumber":56,"VerseNumber":88,"Text":"En als hij behoort tot hen die in de nabijheid van God zijn gebracht"},{"SurahNumber":56,"VerseNumber":89,"Text":"dan zijn er een koele bries, welriekende planten en een tuin van gelukzaligheid"},{"SurahNumber":56,"VerseNumber":90,"Text":"En als hij behoort tot hen die rechts staan"},{"SurahNumber":56,"VerseNumber":91,"Text":"dan is er \"vrede zij met jou\" van hen die rechts staan"},{"SurahNumber":56,"VerseNumber":92,"Text":"En als hij behoort tot de dwalende loochenaars"},{"SurahNumber":56,"VerseNumber":93,"Text":"dan is er een gastverblijf in gloeiend water"},{"SurahNumber":56,"VerseNumber":94,"Text":"en gebraden worden in het hellevuur"},{"SurahNumber":56,"VerseNumber":95,"Text":"Dit is de vaststaande waarheid"},{"SurahNumber":56,"VerseNumber":96,"Text":"Prijs dan de geweldige naam van jouw Heer"},{"SurahNumber":57,"VerseNumber":1,"Text":"Wat er in de hemelen is en wat er op de aarde is prijst God en Hij is de machtige, de wijze"},{"SurahNumber":57,"VerseNumber":2,"Text":"Hij heeft de heerschappij over de hemelen en de aarde. Hij geeft leven en laat sterven en Hij is almachtig"},{"SurahNumber":57,"VerseNumber":3,"Text":"Hij is de eerste en de laatste, de zichtbare en de verborgene en Hij is alwetend"},{"SurahNumber":57,"VerseNumber":4,"Text":"Hij is het die de hemelen en de aarde in zes dagen geschapen heeft. Toen vestigde Hij zich op de troon. Hij kent wat in de aarde gaat en wat eruit komt, wat uit de hemel afdaalt en wat erin opstijgt en Hij is met jullie waar jullie zijn. God doorziet wel wat jullie doen"},{"SurahNumber":57,"VerseNumber":5,"Text":"Hij heeft de heerschappij over de hemelen en de aarde en aan God worden de zaken voorgelegd"},{"SurahNumber":57,"VerseNumber":6,"Text":"Hij laat de dag overgaan in de nacht en Hij weet wat er binnen in de harten is"},{"SurahNumber":57,"VerseNumber":7,"Text":"Gelooft in God en Zijn gezant en geeft bijdragen van datgene waarover Hij jullie als opvolgers heeft aangesteld. Zij dan uit jullie midden die geloven en bijdragen geven, voor hen is er een groot loon"},{"SurahNumber":57,"VerseNumber":8,"Text":"Wat hebben jullie toch dat jullie niet in God geloven, hoewel de gezant jullie oproept om in jullie Heer te geloven? Hij is toch een verdrag met jullie aangegaan als jullie gelovig zijn"},{"SurahNumber":57,"VerseNumber":9,"Text":"Hij is het die tot Zijn dienaar duidelijke tekenen neergezonden heeft om jullie uit de duisternis naar het licht te brengen. God is vol mededogen met jullie en barmhartig"},{"SurahNumber":57,"VerseNumber":10,"Text":"Wat hebben jullie toch dat jullie geen bijdragen op Gods weg geven? Aan God behoort immers de erfenis toe van de hemelen en de aarde. Niet gelijk [aan de anderen] zijn uit jullie midden zij die al voor het succes bijdragen gaven en streden. Zij zijn het die een hogere rang hebben dan zij die erna bijdragen zijn gaan geven en zijn gaan strijden. Maar aan allen heeft God het mooiste toegezegd. God is welingelicht over wat jullie doen"},{"SurahNumber":57,"VerseNumber":11,"Text":"Wie is het die aan God een goede lening geeft? Hij zal het dan voor hem verdubbelen en hij krijgt een voortreffelijk loon"},{"SurahNumber":57,"VerseNumber":12,"Text":"Op de dag dat jij de gelovige mannen en vrouwen ziet terwijl hun licht voor hen en rechts van hen schijnt: \"Goed nieuws is er vandaag voor jullie: tuinen waar de rivieren onderdoor stromen, waarin jullie altijd zullen blijven.\" Dat is de geweldige triomf"},{"SurahNumber":57,"VerseNumber":13,"Text":"Op de dag dat de huichelaars en de huichelaarsters zeggen tot hen die geloven: \"Wacht toch, dan kunnen wij van jullie licht [het onze] aansteken.\" Dan wordt er tot hen gezegd: \"Gaat maar naar achteren terug en zoekt zelf maar licht.\" Dan wordt er tussen hen een muur opgetrokken, met een poort; aan de binnenkant ervan is barmhartigheid, maar aan de buitenkant, ervoor, is de bestraffing"},{"SurahNumber":57,"VerseNumber":14,"Text":"Zij roepen hen toe: \"Waren wij niet met jullie?\" Zij zeggen: \"Zeker wel, maar jullie hebben jezelf in verzoeking gebracht, jullie hebben afgewacht en getwijfeld en jullie wensen hebben jullie begoocheld tot Gods beschikking kwam. De begoochelaar heeft jullie namelijk met betrekking tot God begoocheld"},{"SurahNumber":57,"VerseNumber":15,"Text":"Vandaag wordt er van jullie geen losprijs aangenomen en ook niet van hen die ongelovig zijn. Jullie verblijfplaats is het vuur; dat is jullie beschermer en dat is pas een slechte bestemming"}]}