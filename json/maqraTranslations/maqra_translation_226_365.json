{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":68,"VerseNumber":1,"Text":"Нун, савганд ба қалам ва он чӣ менависанд"},{"SurahNumber":68,"VerseNumber":2,"Text":"ки ту ба фазли Парвардигорат девона нестӣ"},{"SurahNumber":68,"VerseNumber":3,"Text":"ва турост мукофоте бепоён"},{"SurahNumber":68,"VerseNumber":4,"Text":"ва турост хулқе азим"},{"SurahNumber":68,"VerseNumber":5,"Text":"Ба зудӣ ту бубинӣ ва онҳо низ бубинанд"},{"SurahNumber":68,"VerseNumber":6,"Text":"ки девонагӣ дар кадом як аз шумост"},{"SurahNumber":68,"VerseNumber":7,"Text":"Албатта Парвардигори ту беҳтар медонад чӣ касе аз тариқи Ӯ гумроҳ гашта, ва Ӯ ба роҳёфтагон донотар аст"},{"SurahNumber":68,"VerseNumber":8,"Text":"Пас ба такзибкунандагон (дурӯғ шуморандагон) итоъат макун"},{"SurahNumber":68,"VerseNumber":9,"Text":"Дӯст доранд, ки нармӣ кунӣ, то нармӣ кунанд"},{"SurahNumber":68,"VerseNumber":10,"Text":"Ба ҳар фурӯмояе (пасте), ки бисёр: савганд мехӯрад пайравӣ макун"},{"SurahNumber":68,"VerseNumber":11,"Text":"айбҷӯе, ки барои суханчинӣ ин ҷову он ҷо меравад"},{"SurahNumber":68,"VerseNumber":12,"Text":"боздоранда аз хайр, аз ҳад гузаранда, гуноҳкор"},{"SurahNumber":68,"VerseNumber":13,"Text":"дағалмарде, ношинохтанасаб"},{"SurahNumber":68,"VerseNumber":14,"Text":"ба он ҷиҳат, ки соҳиби молу фарзанд аст"},{"SurahNumber":68,"VerseNumber":15,"Text":"Чун оёти Мо бар ӯ хонда шавад, гӯяд: «Афсонаҳои пешиниён аст»"},{"SurahNumber":68,"VerseNumber":16,"Text":"Ба зудӣ бар биниаш доғ гузорем"},{"SurahNumber":68,"VerseNumber":17,"Text":"Мо онҳоро озмудем, чунон ки соҳибони он бустонҳоро озмудем. Он гоҳ., ки қасам хӯрданд, ки фардо бомдод меваҳоро хоҳанд чид"},{"SurahNumber":68,"VerseNumber":18,"Text":"Ва иншооллоҳ нагуфтанд"},{"SurahNumber":68,"VerseNumber":19,"Text":"Пас шабҳангом, ки ба хоб буданд, офате аз осмон омад"},{"SurahNumber":68,"VerseNumber":20,"Text":"ва бӯстонҳо сиёҳ шуд"},{"SurahNumber":68,"VerseNumber":21,"Text":"Ва саҳаргоҳон якдигарро нидо доданд"},{"SurahNumber":68,"VerseNumber":22,"Text":"«Агар мехоҳед, мева бичинед, бомдодон ба киштзори худ биравед!»"},{"SurahNumber":68,"VerseNumber":23,"Text":"Ба роҳ афтоданд ва оҳиста мегуфтанд"},{"SurahNumber":68,"VerseNumber":24,"Text":"ки имрӯз набояд бенавое ба бӯстони шумо дарояд"},{"SurahNumber":68,"VerseNumber":25,"Text":"Субҳгоҳон ба ин ният, ки метавонанд бенаворо манъ кунанд, берун шуданд"},{"SurahNumber":68,"VerseNumber":26,"Text":"Чун бӯстонҳои худро диданд, гуфтанд: «Роҳро гум кардаем"},{"SurahNumber":68,"VerseNumber":27,"Text":"На, мо аз ҳосил маҳрум шудаем»"},{"SurahNumber":68,"VerseNumber":28,"Text":"Некмардашон гуфт: «Шуморо нагуфгам, чаро Худоро тасбеҳ намегӯед?»"},{"SurahNumber":68,"VerseNumber":29,"Text":"Гуфтанд,: «Пок аст Парвардигори мо, мо ситамкор будем»"},{"SurahNumber":68,"VerseNumber":30,"Text":"Пас забон ба маломати якдигар кушуданд"},{"SurahNumber":68,"VerseNumber":31,"Text":"Гуфтанд: «Вой бар мо, мо мардуме саркаш будаем"},{"SurahNumber":68,"VerseNumber":32,"Text":"бошад, ки Парвардигори 'мо дар иваз чизе беҳтар аз он моро диҳад, Мо ба Парвардигори худ рӯй овардаем!»"},{"SurahNumber":68,"VerseNumber":33,"Text":"Инчунин аст азоб! Ва агар бидонанд, азоби охират бузургтар аст"},{"SurahNumber":68,"VerseNumber":34,"Text":"Барои парҳезгорон дар назди Парвардигорашон бӯстонҳоест пурнеъмат"},{"SurahNumber":68,"VerseNumber":35,"Text":"Оё бо таслимшудагон чун ба гунаҳкорон рафтор мекунем"},{"SurahNumber":68,"VerseNumber":36,"Text":"Шуморо чӣ мешавад? Чӣ тавр доварӣ мекунед"},{"SurahNumber":68,"VerseNumber":37,"Text":"Оё шуморо китобест, ки аз он мехонед"},{"SurahNumber":68,"VerseNumber":38,"Text":"Ва ҳар чӣ ихтиёр кунед, дар он ҳаст"},{"SurahNumber":68,"VerseNumber":39,"Text":"Ё бо Мо паймоне, ки то рӯзи қиёмат кашад, бастаед, ки ба ҳар чӣ ҳукм кунед, ҳаққи шумо бошад"},{"SurahNumber":68,"VerseNumber":40,"Text":"Аз онҳо бипурс, кадом якашон зомини чунин паймонест"},{"SurahNumber":68,"VerseNumber":41,"Text":"Ё онҳоро шариконест? Агар рост мегӯянд, шарикони худро биёваранд"},{"SurahNumber":68,"VerseNumber":42,"Text":"Рӯзе, ки он воқеъаи азим рӯй диҳад ва онҳоро ба саҷда даъваткунанд, вале натавонанд"},{"SurahNumber":68,"VerseNumber":43,"Text":"Ваҳшат дар чашмонашон пайдост, хори бар онҳо ғолиб шудааст, пеш аз ин низ онҳоро дар айни тандуруст ба саҷда даъват карда буданд"},{"SurahNumber":68,"VerseNumber":44,"Text":"Пас Маро ба онҳо, ки ин суханро дурӯғ мебароранд вогузор, то андак-андак,: чунон ки дарнаёбанд, ба азоб гиремашон"},{"SurahNumber":68,"VerseNumber":45,"Text":"ва ба онҳо мӯҳлат диҳам. Албатта макри Ман макре устувор аст"},{"SurahNumber":68,"VerseNumber":46,"Text":"Ё аз онон музде талабидаӣ ва акнун аз адои он дар ранҷанд"},{"SurahNumber":68,"VerseNumber":47,"Text":"Ё илми ғайб медонанд ва онҳо, менависанд"},{"SurahNumber":68,"VerseNumber":48,"Text":"Дар баробари фармони Парвардигорат собир бош ва чун соҳиби моҳӣ мабош, ки бо диле пурандӯҳ нидо дардод"},{"SurahNumber":68,"VerseNumber":49,"Text":"Агар неъмати Парвардигораш набуд, дар айни бадҳолӣ ба саҳрое беобу гиёҳ меафтод"},{"SurahNumber":68,"VerseNumber":50,"Text":"Пас Парвардигораш ӯро ихтиёр кард ва дар зумраи солеҳонаш даровард"},{"SurahNumber":68,"VerseNumber":51,"Text":"Ва кофирон чун Қуръонро шуниданд, наздик буд, ки туро, бо чашмони худ билағжонанд ва мегӯянд, ки ӯ девона аст"},{"SurahNumber":68,"VerseNumber":52,"Text":"ва ҳол он ки Қуръон барои ҷаҳониён фақат панде аст"}]}