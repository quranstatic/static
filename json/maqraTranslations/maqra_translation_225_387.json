{"Id":387,"LanguageCodes":["tr","tur"],"Name":"tur-celalyldrm","Author":"Celal Y Ld R M","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":67,"VerseNumber":1,"Text":"Mülk ü saltanatın tasarrufunu elinde tutan (Allah) çok yüce, çok mübarektir. O´nun kudreti her şeye yeter"},{"SurahNumber":67,"VerseNumber":2,"Text":"Hanginizin daha güzel amelde bulunacağını deneyip ortaya çıkarmak için ölümü ve dirimi yaratan O´dur. O, çok üstündür, çok güçlüdür ve çok bağışlayandır"},{"SurahNumber":67,"VerseNumber":3,"Text":"O ki, yedi göğü tıpatıp uyum halinde yaratmıştır. Sen, Rahmân´ın yarattığında hiçbir düzensizlik, uygunsuzluk göremezsin ; gözünü bir çevir de bak, acaba bir çatlak, bir bozukluk görebilir misin"},{"SurahNumber":67,"VerseNumber":4,"Text":"Sonra gözünü tekrar tekrar çevir de bak, gözün yorgun-bitkin halde alçalmış olarak sana döner"},{"SurahNumber":67,"VerseNumber":5,"Text":"And olsun ki biz, Dünya semâsını (veya en yakın semâyı) kandillerle süsedik; onları şeytanlara atılacak şeyler yaptık ve onlara alev alev köpüren Cehennem azabını hazırladık"},{"SurahNumber":67,"VerseNumber":6,"Text":"Rabblarını inkâr edenler için de Cehennem azabı vardır. Orası ne kötü gidiş yeridir"},{"SurahNumber":67,"VerseNumber":7,"Text":"Oraya itilip atılacakları zaman kaynayıp uğuldamanın kötü sesini işitirler"},{"SurahNumber":67,"VerseNumber":8,"Text":"Neredeyse öfkeli köpürmesinden patlayıp paralanacak. Oraya ne kadar bir bölük insan itilip atılırsa, bekçileri onlara : «Size bir uyarıcı peygamber gelmedi mi ?» derler"},{"SurahNumber":67,"VerseNumber":9,"Text":"Onlar da: «Evet bize gerçekten uyarıcı geldi ama biz yalanladık ve Allah birşey indirmemiştir, siz ancak büyük bir sapıklık içindesiniz, dedik» diye cevap verirler"},{"SurahNumber":67,"VerseNumber":10,"Text":"Hem derler ki: «Eğer biz işitseydik ve aklımızı kullansaydık, alevi köpüren Cehennem´in yaranları arasında olmazdık.»"},{"SurahNumber":67,"VerseNumber":11,"Text":"Böylece günahlarını gizlemeyip söylerler. Alev alev köpüren Cehennem dostlarına uzaklık ve helak olsun"},{"SurahNumber":67,"VerseNumber":12,"Text":"Şüphesiz ki, «Rabbından gıyabında saygı ile korkup eğilenler için bağışlanma ve büyük mükâfat vardır"},{"SurahNumber":67,"VerseNumber":13,"Text":"Sözünüzü ister gizleyin, ister açıklayın, birdir. Şüphesiz ki O, gönüllerde dönüp dolaşan duygu ve düşüncelerin aslını ve mahiyetini bilendir"},{"SurahNumber":67,"VerseNumber":14,"Text":"O Yaratan hiç bilmez mi? O, Lâtîf´dir (çok lütuf sahibidir; her şeyin bütün inceliklerini, özelliklerini en iyi bilendir). (Her şeyden) haberlidir"},{"SurahNumber":67,"VerseNumber":15,"Text":"O yeryüzünü sizin yararınıza başeğdirdi (üzerini yaşanacak duruma getirdi). Bunun için yerin engebelerinde gezip dolaşın da, Allah´ın rızkından yeyin. (Yeniden dirilip kalkınca) dönüşünüz ancak O´nadır"},{"SurahNumber":67,"VerseNumber":16,"Text":"Göktekilerin sizi yere göçürüvermesinden emin misiniz ? O takdirde bakarsınız ki, ansızın yer sallanıp çalkalanır"},{"SurahNumber":67,"VerseNumber":17,"Text":"Ve göktekilerin üzerinize taş yağdıran şiddetli bir rüzgâr göndermesinden güvende misiniz? O takdirde tehdîd eden uyarıcının nasıl olduğunu bileceksiniz"},{"SurahNumber":67,"VerseNumber":18,"Text":"And olsun ki, onlardan öncekiler de (hakkı) yalanlamışlardı. Beni tanımamak nasılmış (bir görün)"},{"SurahNumber":67,"VerseNumber":19,"Text":"Onlar, üzerlerinde diziler halinde kanatlarını açıp kapayarak uçan kuşları görmediler mi ? Onları ancak Rahman (olan Allah) tutar. Şüphesiz ki O, her şeyi görüp bilendir"},{"SurahNumber":67,"VerseNumber":20,"Text":"Yoksa Rahmân´dan başka O´na karşı size yardım eder ordunuz mu var? Kâfirler ancak aldanma ve gaflet içindeler"},{"SurahNumber":67,"VerseNumber":21,"Text":"Yoksa (Allah) rızkını tutup kesecek olursa, kim sizi rızıklandırır? Hayır, onlar bir azgınlık ve nefret içinde inâdla ısrar etmekteler"},{"SurahNumber":67,"VerseNumber":22,"Text":"Yüzükoyun yürüyen mi daha doğru yoldadır, yoksa dümdüz yolda dimdik yürüyen mi"},{"SurahNumber":67,"VerseNumber":23,"Text":"De ki: Sizi yaratıp varlık alanına getiren, size işiten kulaklar, gören gözler, anlayan gönüller veren O´dur. Ne de az şükredersiniz"},{"SurahNumber":67,"VerseNumber":24,"Text":"De ki: Sizi üretip yeryüzüne yayan O´dur. Ve siz ancak diriltilip hepiniz 0*nun huzurunda toplanacaksınız"},{"SurahNumber":67,"VerseNumber":25,"Text":"(İnkarcı maddeciler) derler ki: Eğer doğru kimseler iseniz bu vaad (azâb tehdidi) ne zaman"},{"SurahNumber":67,"VerseNumber":26,"Text":"De ki: Bunun bilgisi ancak Allah katındadır. Ben sadece açık bir uyarıcıyım"},{"SurahNumber":67,"VerseNumber":27,"Text":"Va´dolunan azabın yaklaştığını görünce, o küfre sapanların yüzleri bir tuhaf olup çirkinlesin Onlara : «Sizin istediğiniz, davet edip durduğunuz bu idi!.» denilir"},{"SurahNumber":67,"VerseNumber":28,"Text":"De ki: Söyler misiniz, eğer Allah beni ve benimle beraber olanları yok edecek veya bize merhamet edecek olsa, ya kâfirleri elem verici azâbdan kim kurtarabilir"},{"SurahNumber":67,"VerseNumber":29,"Text":"De ki: (Kurtaracak olan yalnız) O Rahman (olan Allahjdır. Biz O´na imân ettik ve sadece O´na güvenip dayandık. İleride kimin açık bir sapıklık içinde olduğunu bileceksiniz)"},{"SurahNumber":67,"VerseNumber":30,"Text":"De ki: Suyunuz iyice çekilip kaynağı kuruyacak olursa, söyler misiniz kim size akan bir su kaynağı getirebilir"}]}