{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":92,"Text":"Vždyť věru přišel k vám Mojžíš s jasnými znameními, a přesto jste si za jeho nepřítomnosti vzali tele a stali jste se nespravedlivými"},{"SurahNumber":2,"VerseNumber":93,"Text":"A hle, uzavřeli jsme přece s vámi úmluvu a vztyčili nad vámi horu řkouce: \"Přidržujte se toho, co jsme vám dali, co nejpevněji a poslouchejte! I řekli: \"Slyšeli jsme a neuposlechli jsme.\" A byla srdce jejich napojena teletem za nevíru jejich. Rci: \"Jak hnusné je to, co přikazuje vám víra vaše, jste-li věřící"},{"SurahNumber":2,"VerseNumber":94,"Text":"Rci: \"Je-li příbytek poslední u Boha vyhrazen jen pro vás a ne pro ostatní lidi, pak žádejte si smrt, jste-li pravdomluvní"},{"SurahNumber":2,"VerseNumber":95,"Text":"Však oni o to nikdy nepožádají kvůli tomu, co ruce jejich dříve spáchaly. A Bůh dobře zná nespravedlivé"},{"SurahNumber":2,"VerseNumber":96,"Text":"Vskutku pak shledáš, že jsou to lidé, kteří nejvíce touží po životě, ba více než modloslužebníci; některý z nich by si přál, aby život jeho trval tisíc let. Avšak ani kdyby tak dlouho živ byl, neodvrátilo by to od něho trest - vždyť Bůh jasně zří, co dělají"},{"SurahNumber":2,"VerseNumber":97,"Text":"Rci: \"Kdo je nepřítelem Gabriela... neboť on seslal - z dovolení Božího - do srdce tvého zjevení jako potvrzení pravdivosti poselství i jako správné vedení i zvěst radostnou pro věřící"},{"SurahNumber":2,"VerseNumber":98,"Text":"Ten, kdo je nepřítelem Boha a andělů a poslů Jeho a Gabriela a Michaela... vždyť i Bůh je nepřítelem nevěřících"},{"SurahNumber":2,"VerseNumber":99,"Text":"A seslali jsme ti věru znamení jasná, jež popírají pouze hanebníci"},{"SurahNumber":2,"VerseNumber":100,"Text":"Což pokaždé, když uzavřou úmluvu nějakou, musí být mezi nimi část, která ji odvrhne? Nikoliv, většina z nich jsou nevěřící"},{"SurahNumber":2,"VerseNumber":101,"Text":"A když přišel k nim nyní posel od Boha potvrzující pravdivost zjevení, které již měli, skupina z těch, jimž bylo dáno Písmo, odvrhla Písmo Boží za záda svá, jako by je neznali"},{"SurahNumber":2,"VerseNumber":102,"Text":"A následovali to, co hlásali satani v době vlády Šalomounovy. Šalomoun nebyl nevěřící, avšak satani jimi byli, učíce lidi kouzelnictví a tomu, co bylo v Babylóně sesláno dvěma andělům, Hárútovi a Márútovi. Ti dva nezačali nikoho učit, aniž řekli: \"My jsme toliko pokušitelé, nebuď tedy nevěřící!\" A od nich dvou se naučili, jak se zasévá rozkol mezi muže a manželku jeho - avšak oni tím neuškodí nikomu, leda z dovolení Božího. A naučili se lidé tomu, co jim škodí, ale neprospívá; a věděli, že ten, kdo toto koupí, nebude mít podíl na životě budoucím. Jak hnusně pro sebe nakoupili - kéž by to byli věděli"},{"SurahNumber":2,"VerseNumber":103,"Text":"Kdyby byli uvěřili a byli bohabojní, věru by byla odměna Boží lepší - kéž by to byli věděli"},{"SurahNumber":2,"VerseNumber":104,"Text":"Vy, kteří věříte, neříkejte: \"Rá`iná!\"\" nýbrž říkejte: \"Unzurná!\" Poslouchejte, neboť pro nevěřící je určen trest bolestný"},{"SurahNumber":2,"VerseNumber":105,"Text":"Ti, kdož nevěří z vlastníků Písma a modloslužebníků, si nepřejí, aby na vás sestoupilo dobrodiní od Pána vašeho. Avšak Bůh vyznamenává milosrdenstvím Svým, koho chce - a Bůh vládcem je přízně nesmírné"}]}