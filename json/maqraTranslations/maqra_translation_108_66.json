{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":16,"VerseNumber":30,"Text":"A onima koji su se Allaha bojali i grijeha klonili reći će se: \"Šta je objavljivao Gospodar vaš?\" \"Dobro!\", odgovorit će. Oni koji čine dobra djela imat će već na dunjaluku lijepu nagradu, a ahiret je, sigurno, još bolji. O kako će divno biti boravište onih koji su se Allaha bojali"},{"SurahNumber":16,"VerseNumber":31,"Text":"dženneti Adna u koje će ući, gdje rijeke teku, i gdje će sve što zažele imati. Tako će Allah one koji Ga se budu bojali nagraditi"},{"SurahNumber":16,"VerseNumber":32,"Text":"one kojima meleki dušu uzimaju dok su čestiti, i kojima govore: \"Selam vama! Uđite u Džennet zbog onoga što ste činili"},{"SurahNumber":16,"VerseNumber":33,"Text":"Šta li višebošci čekaju: da im dođu meleci, ili da dođe odredba Gospodara tvoga?! Tako su postupili i oni prije njih; njima nije zulum učinio Allah, oni su sami sebi zulum učinili"},{"SurahNumber":16,"VerseNumber":34,"Text":"I stigla ih je kazna za ono što su činili, i sa svih strana ih je obuzelo ono čemu su se rugali"},{"SurahNumber":16,"VerseNumber":35,"Text":"I rekli su oni koji su druge Njemu u obožavanju pridruživali: \"Da je Allah htio, ne bismo ni mi ni preci naši, pored Allaha, nikoga obožavali i ne bismo ništa, bez Njegove volje, zabranjenim smatrali. Baš tako su i oni prije njih postupali. A zar su poslanici bili dužni šta drugo već da jasno obznane"},{"SurahNumber":16,"VerseNumber":36,"Text":"Mi smo svakom narodu poslanika poslali: \"Allahu ibadet činite, a šejtana - taguta se klonite!\" I bilo je među njima onih koje je Allah uputio, a i onih koji su zaslužili zabludu. Zato putujte Zemljom da vidite kakav je bio svršetak onih koji su poslanike u laž utjerivali"},{"SurahNumber":16,"VerseNumber":37,"Text":"Ma koliko ti želio da im uputa bude data, Allah, zaista, neće uputiti nikoga koga u zabludu okrene i njima niko neće pomoći"},{"SurahNumber":16,"VerseNumber":38,"Text":"Oni se zaklinju Allahom, učvršćujući zakletve svoje: \"Allah neće oživiti onoga koji umre!\" Ali hoće! To Njegovo obećanje doista će se ispuniti, ali to većina ljudi ne zna"},{"SurahNumber":16,"VerseNumber":39,"Text":"Da bi im objasnio ono u čemu su se razilazili, i da bi saznali oni koji nisu vjerovali da su lašci bili"},{"SurahNumber":16,"VerseNumber":40,"Text":"Ako nešto hoćemo, Mi samo za to reknemo: \"Budi!\", i ono bude"},{"SurahNumber":16,"VerseNumber":41,"Text":"One koji su se iselili radi Allaha, nakon što su bili tlačeni, Mi ćemo još na ovom svijetu na lijepo mjesto smjestiti; a nagrada na ahiretu bit će još veća - kad bi samo oni što su izostali znali"},{"SurahNumber":16,"VerseNumber":42,"Text":"Iselili su se oni koji su, oslanjajući se na Gospodara svoga, strpljivi bili"},{"SurahNumber":16,"VerseNumber":43,"Text":"Mi smo i prije tebe samo ljude kao poslanike s objavom slali; ako za to ne znate, pitajte sljedbenike Knjige"},{"SurahNumber":16,"VerseNumber":44,"Text":"Slali smo ih s jasnim dokazima i knjigama, a tebi spuštamo Opomenu, da bi objasnio ljudima ono što im se objavljuje, i da bi oni razmislili"},{"SurahNumber":16,"VerseNumber":45,"Text":"A zar su sigurni oni koji podmuklo prave zlo - da ih Allah neće u zemlju utjerati, ili da im neće, odakle ne mogu ni pomisliti, kazna doći"},{"SurahNumber":16,"VerseNumber":46,"Text":"ili da ih neće na putovanjima njihovim kazniti, pa da neće umaći"},{"SurahNumber":16,"VerseNumber":47,"Text":"ili da ih neće, dok su u strahu, kažnjavati? Ali Gospodar vaš je, doista, milosrdan i milostiv"},{"SurahNumber":16,"VerseNumber":48,"Text":"Zar oni ne vide da sve ono što je Allah stvorio sad desno, sad lijevo, pruža sjene svoje Allahu sedždu čineći i da je sve to pokorno"},{"SurahNumber":16,"VerseNumber":49,"Text":"Allahu sedždu čini sve živo na nebesima i na Zemlji, i meleci, a oni se ne ohole"},{"SurahNumber":16,"VerseNumber":50,"Text":"boje se Gospodara svoga koji je iznad njih i čine ono što im se naredi"}]}