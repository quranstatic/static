{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":68,"VerseNumber":1,"Text":"නූන්, පෑන හා ඔවුන් ලියන දෑ මත දිවුරමින්"},{"SurahNumber":68,"VerseNumber":2,"Text":"නුඹේ පරමාධිපතිගේ පිහිටෙන් නුඹ උන්මත්තකයකු නොවේ"},{"SurahNumber":68,"VerseNumber":3,"Text":"තවද සැබැවින්ම නුඹට නිමක් නොමැති ප්‍රතිඵලයක් ඇත"},{"SurahNumber":68,"VerseNumber":4,"Text":"තවද නියත වශයෙන්ම නුඹ අති උතුම් ගතිගුණ මත සිටින්නෙහිය"},{"SurahNumber":68,"VerseNumber":5,"Text":"නුඹ මතු දකිනු ඇත. තවද ඔවුහුද මතු දකිනු ඇත"},{"SurahNumber":68,"VerseNumber":6,"Text":"නුඹලා අතුරින් කවරෙකු පීඩාවෙන් පෙළෙන්නේදැයි (මතු දකිනු ඇත)"},{"SurahNumber":68,"VerseNumber":7,"Text":"නියත වශයෙන්ම නුඹගේ පරමාධිපති වන ඔහු ඔහුගේ මාර්ගයෙන් මූළා වී ගිය අය පිළිබඳ මැනැවින් දන්නාය. තවද යහමග ලද්දවුන් පිළිබඳ ව ද මැනැවින් දන්නාය"},{"SurahNumber":68,"VerseNumber":8,"Text":"එහෙයින් නුඹ බොරු කළවුනට අවනත නොවනු"},{"SurahNumber":68,"VerseNumber":9,"Text":"නුඹ ලිහිල් කළෙහි නම් එවිට ඔවුහුද ලිහිල් කරන්නට කැමති වෙති"},{"SurahNumber":68,"VerseNumber":10,"Text":"තවද අධික වශයෙන් දිවුරා සිටින නීච සෑම කෙනෙකුටම නුඹ අවනත නොවනු"},{"SurahNumber":68,"VerseNumber":11,"Text":"ඔහු දොස් නගන්නෙකි. කේලාම් කියමින් සැරිසරන්නෙකි"},{"SurahNumber":68,"VerseNumber":12,"Text":"යහපත වළක්වන්නෙකි. සීමාව ඉක්මවා කටයුතු කරන්නෙකි. පාපිෂ්ඨයෙකි"},{"SurahNumber":68,"VerseNumber":13,"Text":"හිතුවක්කාරයෙකි. ඊටත් වඩා ඔහු අවජාතකයෙකි"},{"SurahNumber":68,"VerseNumber":14,"Text":"ඔහු වස්තුව හා දරුවන් සතු ව සිටි කෙනෙකු වූ බැවින්"},{"SurahNumber":68,"VerseNumber":15,"Text":"ඔහු වෙත අපගේ වදන් පරායනය කරනු ලැබූ විට “මෙය පැරැන්නන්ගේ ගොතපු කතා යැ”යි කියයි"},{"SurahNumber":68,"VerseNumber":16,"Text":"හොඬවැල මත අපි ඔහුට සලකුණු තබන්නෙමු"},{"SurahNumber":68,"VerseNumber":17,"Text":"උයන් වැසියන් අපි පරීක්ෂාවට ලක් කළාක් මෙන්ම නියත වශයෙන්ම අපි (මක්කාවාසීන් වන) මොවුන් ව ද පරීක්ෂාවට ලක් කළෙමු. තමන් උදෑසනම එය (අස්වැනු) නෙළන්නට දිවුරුම් කර ගත්තෝය"},{"SurahNumber":68,"VerseNumber":18,"Text":"ඔවුන් අල්ලාහ් අභිමත කළේ නම් ( එනම් ඉන්ශා අල්ලාහ් ) යැයි ඔවුන් පැවැසුවේ නැත"},{"SurahNumber":68,"VerseNumber":19,"Text":"ඔවුන් නිදමින් සිටිය දී නුඹගේ පරමාධිපතිගෙන් වූ වැටලීමක් එය වටලා ගත්තේය"},{"SurahNumber":68,"VerseNumber":20,"Text":"එවිට එය (ගිනිබත් වී) ඝනාන්ධකාරයක් මෙන් විය"},{"SurahNumber":68,"VerseNumber":21,"Text":"ඔවුහු උදෑසන එකිනෙකා අමතන්නන් වූහ"},{"SurahNumber":68,"VerseNumber":22,"Text":"නුඹලා නෙළන්නන් වූයෙහු නම් නුඹලාගේ ගොවි බිමට උදෑසන යා යුතු යැයි (අමතන්නන් වූහ)"},{"SurahNumber":68,"VerseNumber":23,"Text":"(ඔවුන්) රහසිගත ව කතා කරමින් ගමන් කළෝය"},{"SurahNumber":68,"VerseNumber":24,"Text":"එවිට අද දින නුඹලා වෙත කිසිදු දිළිඳෙකු එයට ඇතුළු නොවිය යුතු යැයි (ඔවුන් අතර කතා කරගත්හ)"},{"SurahNumber":68,"VerseNumber":25,"Text":"තවද නෙළීමට ශක්තිය ඇත්තන් ලෙසින් ඔවුහු උදෑසන පිටත් වූහ"},{"SurahNumber":68,"VerseNumber":26,"Text":"එවිට ඔවුහු එය දුටු කල්හි නියත වශයෙන්ම අපි මුළා වූවෝ වෙමු යැයි පැවැසූහ"},{"SurahNumber":68,"VerseNumber":27,"Text":"එසේ නොව අපි අහිමි කරනු ලැබූවෝ වෙමු"},{"SurahNumber":68,"VerseNumber":28,"Text":"නුඹලා (අල්ලාහ්ට) සුවිශුද්ධ කළ යුතු නොවේ දැයි මම නුඹලාට නොකීවෙම් දැ?යි ඔවුන් අතුරින් මධ්‍යස්ථ අයෙකු කීවේය"},{"SurahNumber":68,"VerseNumber":29,"Text":"“අපගේ පරමාධිපති සුවිශුද්ධය. නියත වශයෙන්ම අපි අපරාධකරුවන් වූයෙමු” යැයි ඔවුහු පැවසූහ"},{"SurahNumber":68,"VerseNumber":30,"Text":"එවිට ඔවුන්ගෙන් ඇතැමෙකු ඇතැමෙකුට දොස් නගමින් ඉදිරියට ආහ"},{"SurahNumber":68,"VerseNumber":31,"Text":"“අහෝ! අපගේ විනාශය. නියත වශයෙන්ම අපි සීමාව ඉක්මවා යන්නන් වූයෙමු” යැයි ඔවුහු පැවසූහ"},{"SurahNumber":68,"VerseNumber":32,"Text":"“මීට වඩා යහපත් දෙයක් අපගේ පරමාධිපති අපට පෙරළා දෙන්නට පුළුවන. නියත වශයෙන් අපි අපගේ පරමාධිපති වෙත අපේක්ෂා කරන්නන් වෙමු.”"},{"SurahNumber":68,"VerseNumber":33,"Text":"එම දඬුවම එලෙසමය. තවද මතු ලොවෙහි දඬුවම අති බිහිසුණුය. ඒ ගැන ඔවුහු දැන සිටියාහු නම්"},{"SurahNumber":68,"VerseNumber":34,"Text":"නියත වශයෙන්ම බිය බැතිමතුන්ට සැප පහසුකම් සහිත ස්වර්ග උයන් ඔවුන්ගේ පරමාධිපති අබියස ඇත"},{"SurahNumber":68,"VerseNumber":35,"Text":"එහෙයින් අවනත වූවන් වැරදිකරුවන් මෙන් අපි පත් කරන්නෙමුද"},{"SurahNumber":68,"VerseNumber":36,"Text":"නුඹලාට කුමක්වීද? නුඹලා තීන්දු කරනුයේ කෙසේද"},{"SurahNumber":68,"VerseNumber":37,"Text":"(ආදේශ කරන්නන් වන) නුඹලා හදාරන පුස්තකයක් නුඹලාට එහි වීද"},{"SurahNumber":68,"VerseNumber":38,"Text":"නුඹලා තෝරා ගන්නා දෑ එහි නුඹලාට ඇතැයි සඳහන් වී තිබේ"},{"SurahNumber":68,"VerseNumber":39,"Text":"එසේ නැතහොත් නුඹලා තීන්දු කරන දෑ නියත වශයෙන්ම නුඹලාට සතු යැයි පවසන මළවුන් කෙරෙන් නැගිටුවනු ලබන දින තෙක් පවතින ගිවිසුමක් අප වෙතින් නුඹලාට තිබේද? ( අප සතුව එවැනි දෙයක් නැත)"},{"SurahNumber":68,"VerseNumber":40,"Text":"මෙයට ඇප වන්නේ ඔවුන්ගෙන් කවරෙකු දැයි නුඹ ඔවුන්ගෙන් විමසනු"},{"SurahNumber":68,"VerseNumber":41,"Text":"එසේ නොමැතිනම් ඔවුනට හවුල්කරුවන් සිටිත් ද? ඔවුහු සත්‍යවාදීන් ලෙස සිටියෙහු නම් ඔවුන්ගේ එම හවුල්කරුවන් ඔවුන් ගෙනෙත්වා"},{"SurahNumber":68,"VerseNumber":42,"Text":"එදින කෙණ්ඩයෙන් නිරාවරණය කරනු ලැබේ. තවද සුජූද් කිරීම සඳහා ඇරයුම් කරනු ලැබේ. එවිට ඔවුහු (ඒ සඳහා) හැකියාව නොදරති"},{"SurahNumber":68,"VerseNumber":43,"Text":"ඔවුන්ගේ බැල්ම පහත හෙළී පවතී. නින්දාව ඔවුන් වෙළා ගනී. ඔවුන් නිරෝගිව සිටිය දී සුජූද් කිරීම සඳහා ඇරයුම් කරනු ලබන්නන් වූහ. (නමුත් ඔවුහු එය ප්‍රතික්ෂේප කළහ)"},{"SurahNumber":68,"VerseNumber":44,"Text":"එහෙයින් නුඹ මා හා මෙම ප්‍රකාශය බොරු කළවුන් අතහැර දමනු. ඔවුන් නොදන්නා පරිදි පියවරෙන් පියවර අපි ඔවුන් හසු කර ගන්නෙමු"},{"SurahNumber":68,"VerseNumber":45,"Text":"තවද මම ඔවුනට කාල අවකාශය දෙමි. නියත වශයෙන්ම මාගේ උපක්‍රමය තිරසාරය"},{"SurahNumber":68,"VerseNumber":46,"Text":"එසේ නැතහොත් ඔවුන්ගෙන් නුඹ යම් කුලියක් ඉල්ලන්නෙහි ද? ඔවුන් ණය බරින් පෙළෙන්නන් වෙත්ද"},{"SurahNumber":68,"VerseNumber":47,"Text":"එසේ නැතහොත් ඔවුන් වෙත ගුප්ත ඥානය තිබී ඔවුහු එය ලියන්නෝද"},{"SurahNumber":68,"VerseNumber":48,"Text":"එහෙයින් නුඹගේ පරමාධිපතිගේ තීන්දුවට නුඹ ඉවසීමෙන් සිටිනු. තවද නුඹ මත්සයා හා සම්බන්ධ පුද්ගලයා මෙන් නොවනු. ඔහු ශෝකයට පත් කරනු ලැබූවෙකු ලෙසින් (තම පරමාධිපති) ඇමතූ අවස්ථාව සිහියට නගනු"},{"SurahNumber":68,"VerseNumber":49,"Text":"ඔහුගේ පරමාධිපතිගේ පිහිට ඔහු වෙත ළඟා නොවූයේ නම් ඔහු අවමානයට ලක් කරනු ලැබූ තත්ත්වයේ නිසරු වෙරළට විසි කරනු ලබන්නට තිබුණි"},{"SurahNumber":68,"VerseNumber":50,"Text":"නමුත් ඔහුගේ පරමාධිපති ඔහු ව තෝරා ගත්තේය. තවද ඔහු ව දැහැමියන් අතරට පත් කළේය"},{"SurahNumber":68,"VerseNumber":51,"Text":"තවද ප්‍රතික්ෂේප කළවුන් අනුශාසනාවට සවන් දුන් කල්හි ඔවුන්ගේ බැල්මෙන් ඔවුහු නුඹ ව ලිස්සා වට්ටන්නට තැත් කරති. “නියත වශයෙන්ම ඔහු උම්මත්තකයකු යැ”යි ඔවුහු පවසති"},{"SurahNumber":68,"VerseNumber":52,"Text":"එහෙත් එය ලෝවැසියන්ට උපදෙසක් මිස නැත"}]}