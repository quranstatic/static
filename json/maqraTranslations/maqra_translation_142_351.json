{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":24,"VerseNumber":35,"Text":"GUD ÄR himlarnas och jordens ljus. Hans ljus kan liknas vid en nisch där en lykta står. Lyktan är [omsluten] av glas och glaset lyser med en stjärnas glans. [Det är en lykta] tänd [med olja] från ett välsignat träd, ett olivträd som varken tillhör öst eller väst och vars olja nästan lyser utan att eld har rört vid den. Ljus över ljus! Gud leder till Sitt ljus den Han vill och därför framställer Han liknelser för människorna. Gud har kunskap om allt"},{"SurahNumber":24,"VerseNumber":36,"Text":"I DE HUS som Gud har befallt skall uppföras för att Hans namn där skall ljuda högt, prisas Han morgon och afton"},{"SurahNumber":24,"VerseNumber":37,"Text":"av dem, vilkas tankar varken handel eller köpenskap kan avvända från åkallan av Gud och förrättandet av bönen och plikten att hjälpa de behövande; [människor] som fruktar den Dag då [det kommer att kännas som om] hjärtana ville sprängas och då ögonen skall stirra [med tom blick]"},{"SurahNumber":24,"VerseNumber":38,"Text":"de [som hoppas] att Gud skall belöna dem för det bästa som de har gjort och i Sin godhet ge dem mer [än de förtjänar] - Gud skänker Sitt goda i överflöd till den Han vill"},{"SurahNumber":24,"VerseNumber":39,"Text":"Men de som förnekar sanningen - vad de [tror sig ha] åstadkommit är som en hägring i öknen, som den törstige uppfattar som vatten till dess han når fram och inte finner något vatten. Men där, helt nära, finner han Gud [som han förnekade och] som skall ge honom hans fulla lön. Gud är snar att kalla till räkenskap"},{"SurahNumber":24,"VerseNumber":40,"Text":"[Vad de har gjort] kan också liknas vid det djupa mörkret i ett bottenlöst hav, ytterligare förmörkat av vågorna som svallar över varandra och molnmassorna ovanför; skikt på skikt av mörker [så tätt att den som] håller upp sin hand knappt kan se den. Nej, den [vars mörker] Gud inte lyser upp med [Sitt] ljus finner aldrig ljus"},{"SurahNumber":24,"VerseNumber":41,"Text":"SER DU inte att allt och alla i himlarna och på jorden prisar Gud - ja, till och med fåglarna när de sträcker ut vingarna till flykt? Var och en känner sin bön och sin lovsång. Och Gud vet vad de gör"},{"SurahNumber":24,"VerseNumber":42,"Text":"Guds är herraväldet över himlarna och jorden och Gud är färdens mål"},{"SurahNumber":24,"VerseNumber":43,"Text":"Har du inte klart för dig att det är Gud som driver fram molnen och får dem att flyta samman och skocka sig i bankar, till dess regnet ses strömma ur deras mitt? Och Han låter hela berg [av moln], fyllda av hagel, sänka sig från höjden, och [detta hagel] drabbar den ene och skonar den andre, allt enligt Hans vilja; och skenet från Hans blixtar är nära att förta dem deras syn"},{"SurahNumber":24,"VerseNumber":44,"Text":"Gud låter natt och dag följa på varandra [i jämn rytm]; i detta ligger helt visst en lärdom för dem som ser klart"},{"SurahNumber":24,"VerseNumber":45,"Text":"Och Gud har skapat alla levande varelser av vatten; bland dem finns de som krälar på sin buk, de som går på två ben och de som går på fyra. Gud skapar vad Han vill - Gud har allt i Sin makt"},{"SurahNumber":24,"VerseNumber":46,"Text":"JA, VI har sänt [er] klargörande budskap, och Gud leder den Han vill till en rak väg"},{"SurahNumber":24,"VerseNumber":47,"Text":"De säger: \"Vi tror på Gud och på Sändebudet och vi lyder.\" Men därefter drar sig några av dem [på nytt] undan; de är inte troende"},{"SurahNumber":24,"VerseNumber":48,"Text":"Och om de kallas inför Gud och Hans Sändebud för att han skall döma i det som rör dem, håller sig några av dem borta"},{"SurahNumber":24,"VerseNumber":49,"Text":"Men om rätt och sanning skulle vara på deras sida, inställer de sig villigt"},{"SurahNumber":24,"VerseNumber":50,"Text":"Är deras hjärtan sjuka? Eller har de [börjat] tvivla? Eller är de rädda att Gud och Hans Sändebud skall ge dem en orättvis behandling? Nej, det är de själva som begår orätt"},{"SurahNumber":24,"VerseNumber":51,"Text":"När de troende kallas inför Gud och Hans Sändebud för att han skall döma i det som rör dem, kan deras svar inte bli annat än detta: \"Vi har hört [kallelsen] och vi lyder\"; dem skall det gå väl i händer"},{"SurahNumber":24,"VerseNumber":52,"Text":"De som lyder Gud och Hans Sändebud, som fruktar Gud och ständigt har Honom för ögonen, det är de som skall vinna den stora segern"}]}