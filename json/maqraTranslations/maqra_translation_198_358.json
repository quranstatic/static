{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":43,"VerseNumber":57,"Text":"Бер Мәккә мөшриге \"Сынымнар да вә сынымнарга гыйбадәт кылучылар да җәһәннәмгә керәчәкләр\", – дигән аятьне ишеткәч, насаралар Гыйсага гыйбадәт кылалар, димәк Гыйса да җәһәннәмгә керәдер, дип, мисал кылып әйткәч, шулвакыт синең имансыз кавемең сезгә карап кычкырышып көлделәр. Гыйса сезнең каршыгызда хөрмәтле пәйгамбәрдер. Ә үзегез – ул җәһәннәмгә керә дисез, диделәр"},{"SurahNumber":43,"VerseNumber":58,"Text":"Вә әйттеләр: \"Ий Мухәммәд, синең кашыңда безнең сынымнарыбыз хәерлеме, яки Гыйса хәерлеме\", – дип. Алар бу чагыштыруны сиңа китермәделәр, мәгәр синең белән низагълашу өчен генә китерделәр, бәлки алар каршылык белән кычкырышучы кавемдер"},{"SurahNumber":43,"VerseNumber":59,"Text":"Гыйса һичкем түгел мәгәр Без аңа пәйгамбәрлекне ингам кылдык, вә Без аны атасыз тудырып Ягькуб балаларына дәлил вә гыйбрәт кылдык ки, атасыз бар кылырга да Аллаһ кадир икәнне белсеннәр өчен"},{"SurahNumber":43,"VerseNumber":60,"Text":"Ий кешеләр, әгәр Без теләсәк, җир йөзендә сезнең урыныгызга фәрештәләрне хуҗа кылыр идек"},{"SurahNumber":43,"VerseNumber":61,"Text":"Вә Гыйса бер галәмәттер кыямәтнең булмагына, кыямәт булачагына шикләнмәгез, ул, әлбәттә, булачак вә минем шәригатемә иярегез, ошбу Минем шәригатем туры юлдыр"},{"SurahNumber":43,"VerseNumber":62,"Text":"Шайтан сезне алдап Аллаһ юлыннан чыгармасын, тәхкыйк ул сезгә бик ачык дошмандыр"},{"SurahNumber":43,"VerseNumber":63,"Text":"Гыйса аятьләр вә могҗизалар белән килгән заманда әйтте: \"Ий җәмәгать, мин сезгә шәригать вә могҗизалар белән килдем, сезне туры юлга күндермәк өчен вә дин эшләрендә ихтыйлаф иткән бәгъзе нәрсәләрегезне аңлатмак өчен, Аллаһудан куркыгыз һәм миңа итагать итегез"},{"SurahNumber":43,"VerseNumber":64,"Text":"Дөреслектә Аллаһ – Ул минем Раббымдыр һәм сезнең дә Раббыгыздыр, барыгыз да Ул – Аллаһуга гыйбадәт кылыгыз! Шул Аллаһуга гына гыйбадәт кылу туры вә хак юлдыр"},{"SurahNumber":43,"VerseNumber":65,"Text":"Гыйса динендәге насаралар ничә төрле мәзһәбкә, вә төрле фиркаларга бүленделәр һәм диннәрен боздылар, кыямәт көненең рәнҗеткүче ґәзабыннан бер чокыр бардыр Гыйса Аллаһуның угълы дип үзләренә золым иткән кешеләргә"},{"SurahNumber":43,"VerseNumber":66,"Text":"Кәферләр Коръән юлына кермичә нәрсә көтәләр? Юк, алар көтмиләр, мәгәр кыямәт көнен генә көтәләр, ул кыямәт аларга искәрмәстән килер, хәтта сизмичә дә калырлар"},{"SurahNumber":43,"VerseNumber":67,"Text":"Дөньяда вакытта Коръән юлыннан башка юлда бер-берсенә дус булган кешеләр, кыямәт көнне бер-берсенә дошман булырлар, мәгәр Коръән юлында бергә тәкъвалык кылган мөэминнәр ахирәттә дә дус булырлар"},{"SurahNumber":43,"VerseNumber":68,"Text":"Аларга әйтелер: \"Ий тәкъвалыкта дус булган мөэмин бәндәләрем бүген сезгә куркыныч һәм көенеч юк"},{"SurahNumber":43,"VerseNumber":69,"Text":"Ул тәкъвалыкта дус булган мөэминнәр, Безнең аятьләребезгә ышандылар һәм Коръән белән гамәл кылып хак мөселман булдылар"},{"SurahNumber":43,"VerseNumber":70,"Text":"Инде шатланганыгыз хәлдә үзегез һәм хатыныгыз җәннәткә керегез"},{"SurahNumber":43,"VerseNumber":71,"Text":"Җәннәттә алар тирәсендә алтын табакларда тәгамнәр вә борынсыз савытларда эчемлекләр йөртелер, вә анда нәфесләр теләгән нәрсәләр, вә күзләр карап ләззәт ала торган нәрсәләр бардыр, вә сез анда мәңге рәхәттә булырсыз"},{"SurahNumber":43,"VerseNumber":72,"Text":"Ошбу җәннәт сезгә Коръән белән гамәл кылганыгыз өчен бирелде"},{"SurahNumber":43,"VerseNumber":73,"Text":"Вә сезнең өчен анда күп җимешләр булыр, алардан сез ашарсыз"},{"SurahNumber":43,"VerseNumber":74,"Text":"Коръән белән гамәл кылмаучылар тәхкыйк җәһәннәм ґәзабында мәңге калучылардыр"},{"SurahNumber":43,"VerseNumber":75,"Text":"Алардан ґәзаб аз гына да җиңеләйтелмәс вә алар котылудан өметләрен өзеп тик торырлар"},{"SurahNumber":43,"VerseNumber":76,"Text":"Без аларга золым итмәдек, ләкин алар үз-үзләренә золым итүче булдылар"},{"SurahNumber":43,"VerseNumber":77,"Text":"Җәһәннәм кешеләре ґәзабның катылыгыннан җәһәннәм патшасына әйтерләр: \"Ий патша Раббыңнан сорагыл, Ул безне үтерсен!\" Патша әйтер: \"Сез ґәзабда мәңге булачакларсыз, чыкмассыз һәм үлмәссез"},{"SurahNumber":43,"VerseNumber":78,"Text":"Ий кешеләр, Без Коръән иңдереп сезгә хаклык белән килдек, ләкин күбрәгегез хаклыкны яман күрәсез һич кабул итмисез"},{"SurahNumber":43,"VerseNumber":79,"Text":"Алар хакка каршы мәкерлек кылсалар, Без дә аларга каршы каты мәкерлек кылырбыз. Алар хакны җимерә алмаслар, әмма үзләре һәлак булырлар"},{"SurahNumber":43,"VerseNumber":80,"Text":"Әйә алар уйлыйлармы Без аларның яшерен серләрен һәм кычкырып сөйләшкәннәрен Белмибез, дип? Бәлки Без барчасын ишетәбез вә Беләбез, шуның өстенә фәрештәләребез һәрвакыт яннарында торып барча эшләрен язарлар"},{"SurahNumber":43,"VerseNumber":81,"Text":"Аларга әйт: \"Әгәр Аллаһуның баласы булса иде, мин Аның баласына барчагыздан әүвәл гыйбадәт кылыр идем\", – дип"},{"SurahNumber":43,"VerseNumber":82,"Text":"Җир вә күкләрнең һәм Ґәрешнең Раббысы балалы булудан бик тә пакьдер. Мөшрикләр күпме генә әйтсәләр дә Аллаһ андый кимчелектән пакьдер"},{"SurahNumber":43,"VerseNumber":83,"Text":"Инде син аларны куй, батыл игътикадләрендә адашып йөрсеннәр, вә дөньялары белән уйласыннар, хәтта вәгъдә ителгән көннәренә чаклы"},{"SurahNumber":43,"VerseNumber":84,"Text":"Ул – Аллаһ күктәге мәхлукларга да Илаһәдер, вә җирләге мәхлукларга да Илаһәдер, вә Ул – Аллаһ хөкем итүче вә һәрнәрсәне белүчедер"},{"SurahNumber":43,"VerseNumber":85,"Text":"Җир вә күкләрнең вә араларында булган нәрсәләрнең патшасы булган Аллаһ, мөшрикләр сыйфатлаган тиешсез сыйфатлардан, – әлбәттә, бөек вә пакьдер, вә кыямәт булачак вакытыны белмәктә Аның хозурындадыр, вә кубарылганнан соң кайтмак Аңаргадыр"},{"SurahNumber":43,"VerseNumber":86,"Text":"Аллаһудан башканы Илаһә тотучылар ахирәттә һичкемгә – шәфәгать итә алмаслар, мәгәр Аллаһ бер, Коръән Аллаһ китабы, Мухәммәд г-м Аллаһуның расүле, дип, шәһадәт бирсә һәм шәригатьне белсә вә аны дөрес үтәсә, шәфәгать тиешле булыр"},{"SurahNumber":43,"VerseNumber":87,"Text":"Әгәр син алардан сезне кем халык кылды дип сорасаң, алар, әлбәттә, Аллаһ халык кылды диячәкләр. Инде Аллаһ гыйбадәтен ташлап кайда баралар"},{"SurahNumber":43,"VerseNumber":88,"Text":"Мухәммәд г-мнең сүзе: \"Ий Раббым, ошбу кавем инде һич иман китерәчәк түгелләрдер"},{"SurahNumber":43,"VerseNumber":89,"Text":"Аллаһ әйтте: \"Син алардан кисел, биз, вә алардан киселеп киткәндә аларга сәлам бир, алар тиздән белерләр эшләренең яманлыгын"},{"SurahNumber":44,"VerseNumber":1,"Text":"Ха мим"},{"SurahNumber":44,"VerseNumber":2,"Text":"Кеше өчен кирәк нәрсәләрнең барчасын ачык бәян итүче Коръән белен ант итеп әйтәмен"},{"SurahNumber":44,"VerseNumber":3,"Text":"Без ул Коръәнне мөбарәк кадер кичәсендә иңдердек, Без Коръән белән имансызларны \"куркытучы булдык"},{"SurahNumber":44,"VerseNumber":4,"Text":"Ул кадер кичәсендә киләсе елга хәтле булачак эшләр хөкем ителер, ягъни тумак, улмәк, ризык ва дөньядагы башка булачак вакыйгалар тәгаен ителер"},{"SurahNumber":44,"VerseNumber":5,"Text":"Һәр әмер хикмәт буенча Безнең хозурыбызда хасил булган хәлдә, Без ул көндә мөэминнәргә фәрештәләр җибәрер булдык"},{"SurahNumber":44,"VerseNumber":6,"Text":"мөэминнәргә Раббыңнан рәхмәт булган хәлдә чөнки, Ул – Аллаһ бәндәләренең хәлләрен белер, сүзләрен ишетер"},{"SurahNumber":44,"VerseNumber":7,"Text":"Ул – Аллаһ җир вә күкләрнең һәм аларның арасында булган нәрсәләрнең тәрбиячеседер, әгәр сез ышанганыгыз хәлдә аны белер булсагыз"},{"SurahNumber":44,"VerseNumber":8,"Text":"Юктыр Илаһә, мәгәр Аллаһ үзе генәдер, Ул тергезер һәм үтерер, Ул – Аллаһ сезнең һәм әүвәлге аталарыгызның Раббысыдыр"},{"SurahNumber":44,"VerseNumber":9,"Text":"Имансызлар Коръән вә кыямәт хакында икеләнеп – шикләнеп уйнап көлеп сөйлиләр"},{"SurahNumber":44,"VerseNumber":10,"Text":"Кыямәт көнен көтүче имансызлар өчен ул көндә күк каты төтен белән тулган булыр"},{"SurahNumber":44,"VerseNumber":11,"Text":"Ул төтен\" кешеләрне каплар, вә әйтерләр: \"Бу төтен рәнҗеткүче ґәзабдыр\", – дип"},{"SurahNumber":44,"VerseNumber":12,"Text":"Ий Раббыбыз, бу ґәзабны бездән алгыл, без иманга килербез, диярләр"},{"SurahNumber":44,"VerseNumber":13,"Text":"Аллаһ әйтер: \"Хәзер кайда инде аларга вәгазьләнеп төзәлергә ирек бирелмәк, бу вакыттагы иман файда бирмәс, бит аларга дөньяда пәйгамбәрлеге ачыкланган Мухәммәд г-м килде"},{"SurahNumber":44,"VerseNumber":14,"Text":"Соңра пәйгамбәрләрдән баш тарттылар, вә: \"Ул Коръәнне башка бер кешедән өйрәнүче мәҗнүндер\" – диделәр"},{"SurahNumber":44,"VerseNumber":15,"Text":"Ий залим кәферләр, Без сездән ґәзабны аз вакытка гына алырбыз, әгәр сездән ґәзабны яки ачлыкны алсак, янә дә кәфер вә бозык эшләрегезгә кайтасыз"},{"SurahNumber":44,"VerseNumber":16,"Text":"Килер җәза көне, ул көндә Без аларны куәт белән тотарбыз, чөнки ул көндә Без үч алучыбыз"}]}