{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":26,"VerseNumber":1,"Text":"१. ता - सीन - मीम"},{"SurahNumber":26,"VerseNumber":2,"Text":"२. या दिव्य ग्रंथाच्या आयती आहेत"},{"SurahNumber":26,"VerseNumber":3,"Text":"३. त्यांनी ईमान न राखल्याबद्दल कदाचित तुम्ही आपला जीव सोडाल"},{"SurahNumber":26,"VerseNumber":4,"Text":"४. जर आम्ही इच्छिले असते तर त्यांच्यावर आकाशातून एखादी अशी निशाणी अवतरित केली असती की जिच्यासमोर त्यांच्या माना झुकल्या असत्या"},{"SurahNumber":26,"VerseNumber":5,"Text":"५. आणि त्यांच्याजवळ रहमान (दयावान अल्लाह) कडून जे देखील नवे बोध- उपदेश आले, त्याकडून तोंड फिरविणारे बनले"},{"SurahNumber":26,"VerseNumber":6,"Text":"६. त्या लोकांनी खोटे ठरविले आहे, आता लवकरच त्यांच्याजवळ, त्या गोष्टीची वार्ता येऊन पोहचेल, जिची ते थट्टा उडवित आहेत"},{"SurahNumber":26,"VerseNumber":7,"Text":"७. काय त्यांनी जमिनीकडे नाही पाहिले की आम्ही तिच्यात प्रत्येक प्रकारच्या सुंदर जोड्या कितीतरी उगविल्या आहेत"},{"SurahNumber":26,"VerseNumber":8,"Text":"८. निःसंशय त्यात मोठी निशाणी आहे, तथापि त्यांच्यापैकी बहुतेक लोक ईमान राखणार नाहीत"},{"SurahNumber":26,"VerseNumber":9,"Text":"९. आणि निःसंशय तुमचा पालनकर्ता वर्चस्वशाली आणि दयावान आहे"},{"SurahNumber":26,"VerseNumber":10,"Text":"१०. आणि जेव्हा तुमच्या पालनकर्त्याने मूसाला पुकारले की तू अत्याचारी जनसमूहाजवळ जा"},{"SurahNumber":26,"VerseNumber":11,"Text":"११. फिरऔनच्या जनसमूहाजवळ. काय ते सदाचरण करणार नाहीत"},{"SurahNumber":26,"VerseNumber":12,"Text":"१२. मूसा म्हणाले, हे माझ्या पालनकर्त्या! मला तर भय वाटते की कदाचित त्यांनी मला खोटे (न) ठरवावे"},{"SurahNumber":26,"VerseNumber":13,"Text":"१३. आणि माझी छाती (हृदय) संकुचित होत आहे. माझी जीभ वळत नाही यास्तव तू हारूनकडेही वहयी (प्रकाशना) पाठव"},{"SurahNumber":26,"VerseNumber":14,"Text":"१४. आणि त्यांचा माझ्यावर, माझ्या एका चुकीचा (दावा) ही आहे. मला भय वाटते की कदाचित त्यांनी माझी हत्या न करून टाकावी"},{"SurahNumber":26,"VerseNumber":15,"Text":"१५. (अल्लाहने) फर्माविले, असे कदापि होणार नाही. थुम्ही दोघे आमच्या निशाण्यांसह जा. आम्ही स्वतः ऐकणारे तुमच्या सोबतीला आहोत"},{"SurahNumber":26,"VerseNumber":16,"Text":"१६. तुम्ही दोघे फिरऔनजवळ जाऊन सांगा की निःसंशय आम्ही साऱ्या जगाच्या पालनकर्त्यातर्फे पाठविलेले आहोत"},{"SurahNumber":26,"VerseNumber":17,"Text":"१७. की तू आमच्यासोबत इस्राईलच्या संततीला पाठव"},{"SurahNumber":26,"VerseNumber":18,"Text":"१८. (फिरऔन) म्हणाला, काय आम्ही तुझे, तुझ्या बालपणात आपल्या येथे पालनपोषण केले नव्हते? आणि तू आपल्या वयाची (आयूष्याची) अनेक वर्षे आमच्यात नाही काढलीत"},{"SurahNumber":26,"VerseNumber":19,"Text":"१९. आणि नंतर तू जे आपले काम केले ते केले आणि तू कृतघ्न लोकांपैकी आहेस"},{"SurahNumber":26,"VerseNumber":20,"Text":"२०. (मूसा) म्हणाले, मी हे काम अशा वेळी केले जेव्हा मी वाट चुकलेल्या लोकांपैकी होतो"},{"SurahNumber":26,"VerseNumber":21,"Text":"२१. नंतर मी तुमच्या दहशतीमुळे तुमच्यापासून पळालो, मग मला माझ्या पालनकर्त्याने आदेश व ज्ञान प्रदान केले आणि मला आपल्या पैगंबरांपैकी केले"},{"SurahNumber":26,"VerseNumber":22,"Text":"२२. आणि काय माझ्यावर तुझा हाच तो उपकार आहे? जो तू जाहीर करीत आहेस की तू इस्राईलच्या संततीला गुलाम बनवून ठेवले आहे"},{"SurahNumber":26,"VerseNumber":23,"Text":"२३. फिरऔन म्हणाला की सर्व विश्वांचा स्वामी व पालनकर्ता काय आहे"},{"SurahNumber":26,"VerseNumber":24,"Text":"२४. (हजरत मूसा) म्हणाले, तो आकाशांचा आणि धरतीचा आणि त्यांच्या दरम्यानच्या समस्त वस्तूंचा स्वामी व पालनकर्ता आहे, जर तुम्ही ईमान राखणारे असाल"},{"SurahNumber":26,"VerseNumber":25,"Text":"२५. (फिरऔन) आपल्या निकटच्या लोकांना म्हणाला, काय तुम्ही ऐकत नाही"},{"SurahNumber":26,"VerseNumber":26,"Text":"२६. (हजरत मूसा) म्हणाले, तो तुमचा आणि तुमच्या पूर्वजांचाही स्वामी व पालनकर्ता आहे"},{"SurahNumber":26,"VerseNumber":27,"Text":"२७. (फिरऔन) म्हणाला, (लोकांनो) तुमचा हा पैगंबर, जो तुमच्याकडे पाठविला गेला आहे, हा तर अगदीच वेडा आहे"},{"SurahNumber":26,"VerseNumber":28,"Text":"२८. (हजरत मूसा) म्हणाले, तोच पूर्व आणि पश्चिमेचा आणि त्याच्या दरम्यान असलेल्या समस्त वस्तूंचा पालनकर्ता आहे, जर तुम्ही अक्कल बाळगत असाल"},{"SurahNumber":26,"VerseNumber":29,"Text":"२९. (फिरऔन) म्हणाला, खबरदार जर तू माझ्याशिवाय दुसऱ्या कोणाला उपास्य बनविले तर मी तुला कैद करून टाकीन"},{"SurahNumber":26,"VerseNumber":30,"Text":"३०. (मूसा) म्हणाले, मी तुझ्याजवळ एखादी स्पष्ट वस्तू घेऊन आल्यावरही"},{"SurahNumber":26,"VerseNumber":31,"Text":"३१. (फिरऔन) म्हणाला, जर तू सच्चा लोकांपैकी आहेस तर ती सादर कर"},{"SurahNumber":26,"VerseNumber":32,"Text":"३२. त्यांनी (त्याच वेळी) आपली काठी खाली टाकली ती अचानक उघड उघड (फार मोठा) अजगर बनली"},{"SurahNumber":26,"VerseNumber":33,"Text":"३३. आणि आपला हात बाहेर काढला तर तो देखील त्याच क्षणी पाहणाऱ्यांना शुभ्र प्रकाशमय दिसू लागला"},{"SurahNumber":26,"VerseNumber":34,"Text":"३४. (फिरऔन) आपल्या जवळच्या सरदारांना म्हणू लागला की हा तर फार मोठा निष्णात जादूगार आहे"},{"SurahNumber":26,"VerseNumber":35,"Text":"३५. हा तर असे इच्छितो की आपल्या जादूच्या जोरावर तुम्हाला तुमच्या भूमीतून बाहेर काढावे. सांगा, आता तुम्ही काय सल्ला देता"},{"SurahNumber":26,"VerseNumber":36,"Text":"३६. ते सर्व म्हणाले, तुम्ही याला आणि याच्या भावाला सवड द्या आणि सर्व शहरांमध्ये (लोकांना) एकत्र करणारे पाठवा"},{"SurahNumber":26,"VerseNumber":37,"Text":"३७. ज्यांनी तुमच्याजवळ निष्णात जादूगारांना घेऊन यावे"},{"SurahNumber":26,"VerseNumber":38,"Text":"३८. मग एका निर्धारित दिवसाच्या वेळी सर्व जादूगार एकत्रित केले गेले"},{"SurahNumber":26,"VerseNumber":39,"Text":"३९. आणि सर्वसामान्य लोकांनाही सांगितले गेले की तुम्ही देखील जमा व्हाल"},{"SurahNumber":26,"VerseNumber":40,"Text":"४०. यासाठी की जर जादूगार प्रभावी ठरले तर आम्ही त्यांचेच अनुसरण करू"},{"SurahNumber":26,"VerseNumber":41,"Text":"४१. जादूगार येऊन फिरऔनला म्हणू लागले की जर आम्ही जिंकलो तर आम्हाला काही बक्षीस वगैरे मिळेल ना"},{"SurahNumber":26,"VerseNumber":42,"Text":"४२. (फिरऔन) म्हणाला, होय! (मोठ्या खुशीने) किंबहुना अशा परिस्थितीत तुम्ही माझे खास दरबारी व्हाल"},{"SurahNumber":26,"VerseNumber":43,"Text":"४३. (हजरत) मूसा जादूगारांना म्हणाले, जे काय तुम्हाला टाकायचे आहे, ते टाका"},{"SurahNumber":26,"VerseNumber":44,"Text":"४४. त्यांनी आपल्या दोऱ्या आणि काठ्या खाली टाकल्या आणि म्हणाले, फिरऔनच्या प्रतिष्ठेची शपथ, आम्ही अवश्य विजयी होऊ"},{"SurahNumber":26,"VerseNumber":45,"Text":"४५. आता (हजरत) मूसा यांनीही आपली काठी खाली टाकली, जिने त्याच क्षणी त्यांचा असत्याचा बनविलेला खेळ गिळायला सुरुवात केली"},{"SurahNumber":26,"VerseNumber":46,"Text":"४६. हे पाहताच ते जादूगार सजद्यात पडले"},{"SurahNumber":26,"VerseNumber":47,"Text":"४७. आणि त्यांनी स्पष्टपणे सांगितले की आम्ही तर सर्व विश्वाच्या पालनकर्त्यावर ईमान राखले"},{"SurahNumber":26,"VerseNumber":48,"Text":"४८. अर्थात मूसा आणि हारूनच्या पालनकर्त्यावर"},{"SurahNumber":26,"VerseNumber":49,"Text":"४९. (फिरऔन) म्हणाला, माझी परवानगी घेण्यापूर्वीच तुम्ही त्याच्यावर ईमान राखले, निश्चितच हा तुमचा सरदार (मोठा गुरू) आहे, ज्याने तुम्हा सर्वांना जादू शिकवली आहे. तेव्हा तुम्हाला अत्ताच माहीत पडेल. शपथ आहे. मी देखील तुमचे हात पाय विरूद्ध दिशांनी कापून टाकीन आणि तुम्हा सर्वांना फासावर लटकवीन"},{"SurahNumber":26,"VerseNumber":50,"Text":"५०. ते म्हणाले, काही हरकत नाही, आम्ही तर आपल्या पालनकर्त्याकडे परतून जाणारच आहोत"},{"SurahNumber":26,"VerseNumber":51,"Text":"५१. या कारणास्तव की आम्ही सर्वांत प्रथम ईमान राखणारे बनलो आहोत, आम्ही आशा बाळगतो की आमचा स्वामी व पालनकर्ता आमच्या सर्व चुका माफ करील"}]}