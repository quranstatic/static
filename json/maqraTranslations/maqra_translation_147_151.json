{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":26,"VerseNumber":1,"Text":"طا، سين، ميم"},{"SurahNumber":26,"VerseNumber":2,"Text":"اين آيات كتاب روشنگر است"},{"SurahNumber":26,"VerseNumber":3,"Text":"شايد تو از اين كه مشركان ايمان نمى‌آورند جان خود را هلاك سازى"},{"SurahNumber":26,"VerseNumber":4,"Text":"اگر بخواهيم، معجزه‌اى از آسمان بر آنها نازل مى‌كنيم تا در برابر آن خاضعانه گردن نهند"},{"SurahNumber":26,"VerseNumber":5,"Text":"و هيچ تذكّر جديدى از سوى خداى رحمان برايشان نمى‌آيد جز اين كه از آن روى بر مى‌تابند"},{"SurahNumber":26,"VerseNumber":6,"Text":"همانا [آن را] تكذيب كردند، پس به زودى اخبار آنچه مسخره‌اش مى‌كردند بديشان خواهد رسيد"},{"SurahNumber":26,"VerseNumber":7,"Text":"آيا به زمين ننگريستند كه چه بسيار از گونه‌هاى گياهان زيبا در آن رويانديم"},{"SurahNumber":26,"VerseNumber":8,"Text":"قطعا در اين [روياندن‌] عبرتى است ولى بيشترشان مؤمن نيستند"},{"SurahNumber":26,"VerseNumber":9,"Text":"و حقا پروردگار تو همان شكست ناپذير مهربان است"},{"SurahNumber":26,"VerseNumber":10,"Text":"و [ياد كن‌] هنگامى را كه پروردگارت موسى را ندا داد كه به سوى قوم ستمكار بيا"},{"SurahNumber":26,"VerseNumber":11,"Text":"[به سوى‌] قوم فرعون. آيا [از كفر و سركشى‌] نمى‌پرهيزند"},{"SurahNumber":26,"VerseNumber":12,"Text":"گفت: پروردگارا! خوف آن دارم كه تكذيبم كنند"},{"SurahNumber":26,"VerseNumber":13,"Text":"و سينه‌ام تنگ مى‌شود و زبانم [به گفتار] روان نيست. پس به هارون [نيز پيام‌] فرست"},{"SurahNumber":26,"VerseNumber":14,"Text":"و آنان بر گردن من خونى دارند، پس مى‌ترسم مرا بكشند"},{"SurahNumber":26,"VerseNumber":15,"Text":"گفت: نه، چنين نيست، [تو و هارون‌] آيات ما را [براى آنها] ببريد كه ما همراه شما شنونده‌ايم"},{"SurahNumber":26,"VerseNumber":16,"Text":"پس به سوى فرعون بياييد [من آنجا حاضرم‌] و بگوييد: ما فرستاده‌ى پروردگار جهانيانيم"},{"SurahNumber":26,"VerseNumber":17,"Text":"كه فرزندان اسرائيل را با ما بفرست"},{"SurahNumber":26,"VerseNumber":18,"Text":"فرعون گفت: آيا تو را از كودكى در ميان خود بزرگ نكرديم، و ساليانى از عمرت را در ميان ما نبودى"},{"SurahNumber":26,"VerseNumber":19,"Text":"و آن كرده‌ى خويش را كردى [و كسى را كشتى‌] در حالى كه تو از ناسپاسان بودى. كودكى. لبثت (لبث): توقف كردى، ماندى. فينا: در ميان ما. عمرك: عمرت. سنين جمع سنة: سالها. فعلت فعلتك: انجام دادى آن كارت را، كار خود را كردى. كافر: كفران كننده، ناشكر"},{"SurahNumber":26,"VerseNumber":20,"Text":"گفت: آن را هنگامى مرتكب شدم كه از ناآگاهان بودم [نمى‌دانستم مشتى سبب قتل است‌]"},{"SurahNumber":26,"VerseNumber":21,"Text":"و چون از شما ترسيدم گريختم، پس پروردگارم به من داورى و دانش داد و مرا از پيامبران قرار داد"},{"SurahNumber":26,"VerseNumber":22,"Text":"و آن هم نعمتى است كه بر من منت مى‌نهى كه فرزندان اسرائيل را بنده‌ى خود ساخته‌اى"},{"SurahNumber":26,"VerseNumber":23,"Text":"فرعون گفت: رب العالمين چيست"},{"SurahNumber":26,"VerseNumber":24,"Text":"گفت: او پروردگار آسمان‌ها و زمين و پديده‌هاى ميان آن دو است، اگر اهل يقين باشيد"},{"SurahNumber":26,"VerseNumber":25,"Text":"فرعون به اطرافيان خود گفت: آيا نمى‌شنويد [چه مى‌گويد]"},{"SurahNumber":26,"VerseNumber":26,"Text":"[موسى دوباره‌] گفت: پروردگار شما و پروردگار پدران پيشين شماست"},{"SurahNumber":26,"VerseNumber":27,"Text":"گفت: واقعا اين پيامبرى كه به سوى شما فرستاده شده ديوانه است"},{"SurahNumber":26,"VerseNumber":28,"Text":"موسى گفت: اوست پروردگار مشرق و مغرب و آنچه ميان آنهاست، اگر تعقل كنيد"},{"SurahNumber":26,"VerseNumber":29,"Text":"گفت: اگر خدايى غير از من اختيار كنى، قطعا تو را از زندانيان قرار مى‌دهم"},{"SurahNumber":26,"VerseNumber":30,"Text":"گفت: حتى اگر براى تو حجتى روشن بياوريم"},{"SurahNumber":26,"VerseNumber":31,"Text":"گفت: آن را بياور اگر راست مى‌گويى"},{"SurahNumber":26,"VerseNumber":32,"Text":"پس عصاى خود بيفكند و در دم اژدهايى هويدا گشت"},{"SurahNumber":26,"VerseNumber":33,"Text":"و دستش را بيرون كشيد و به ناگاه آن براى تماشاگران درخشان گشت"},{"SurahNumber":26,"VerseNumber":34,"Text":"فرعون به سران قومش كه اطراف او بودند گفت: واقعا اين ساحرى بسيار داناست"},{"SurahNumber":26,"VerseNumber":35,"Text":"مى‌خواهد با سحر خود شما را از سرزمينتان بيرون كند، اكنون چه رأى مى‌دهيد"},{"SurahNumber":26,"VerseNumber":36,"Text":"گفتند: [تصميم در باره‌ى‌] او و برادرش را تأخير بينداز و مأموران جمع‌آورى را به شهرها بفرست"},{"SurahNumber":26,"VerseNumber":37,"Text":"تا هر ساحر ماهرى را نزد تو بياورند"},{"SurahNumber":26,"VerseNumber":38,"Text":"پس ساحران براى موعد روزى معين گردآورى شدند"},{"SurahNumber":26,"VerseNumber":39,"Text":"و به مردم گفته شد: آيا شما هم [در اين صحنه‌] فراهم مى‌آييد"},{"SurahNumber":26,"VerseNumber":40,"Text":"تا شايد ما از جادوگران پيروى كنيم اگر آنان پيروز شدند"},{"SurahNumber":26,"VerseNumber":41,"Text":"و چون ساحران آمدند به فرعون گفتند: آيا واقعا براى ما مزدى خواهد بود اگر ما غالب آييم"},{"SurahNumber":26,"VerseNumber":42,"Text":"گفت: آرى و حتما در اين صورت از مقرّبان خواهيد شد"},{"SurahNumber":26,"VerseNumber":43,"Text":"موسى به آنها گفت: آنچه افكندنى هستيد بيفكنيد"},{"SurahNumber":26,"VerseNumber":44,"Text":"پس ريسمان‌ها و چوبدستى‌هايشان را انداختند و گفتند: به عزّت فرعون كه ما حتما پيروزيم"},{"SurahNumber":26,"VerseNumber":45,"Text":"پس موسى عصايش را انداخت و در دم هر چه را به صورت غير واقعى ساخته بودند مى‌بلعيد"},{"SurahNumber":26,"VerseNumber":46,"Text":"پس ساحران به حالت سجده افتادند"},{"SurahNumber":26,"VerseNumber":47,"Text":"گفتند: به پروردگار عالميان ايمان آورديم"},{"SurahNumber":26,"VerseNumber":48,"Text":"پروردگار موسى و هارون"},{"SurahNumber":26,"VerseNumber":49,"Text":"گفت: آيا پيش از آن كه به شما اجازه دهم به او ايمان آورديد؟ قطعا او همان بزرگ شماست كه به شما سحر آموخته است، پس به زودى خواهيد دانست. حتما دست‌ها و پاهاى شما را به عكس يكديگر خواهم بريد و همه‌تان را به دار خواهم آويخت"},{"SurahNumber":26,"VerseNumber":50,"Text":"گفتند: باكى نيست، ما به سوى پروردگار خود باز مى‌گرديم"},{"SurahNumber":26,"VerseNumber":51,"Text":"ما اميد داريم كه پروردگار ما گناهانمان را بر ما ببخشايد، چرا كه ما اولين مؤمنان شديم"}]}