{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":16,"VerseNumber":1,"Text":"ALLAH'ın emri gelmiş bulunuyor, öyleyse acele etme. Onların ortak koştuklarından uzaktır, yücedir"},{"SurahNumber":16,"VerseNumber":2,"Text":"Kullarından dilediğine, melekleri vahiyle indirerek, emrini iletir: \"İnsanları uyarın: Benden başka tanrı yoktur ve beni dinleyin"},{"SurahNumber":16,"VerseNumber":3,"Text":"Gökleri ve yeri belli bir amaç için yaratmıştır. Ortak koştuklarından çok yücedir"},{"SurahNumber":16,"VerseNumber":4,"Text":"İnsanı küçük bir damladan yarattı, fakat buna rağmen o, apaçık bir düşman kesildi"},{"SurahNumber":16,"VerseNumber":5,"Text":"Ve, çiftlik hayvanlarını da sizin için yarattı, onlarda ısıtma ve diğer yararlar vardır ve onlardan yersiniz"},{"SurahNumber":16,"VerseNumber":6,"Text":"Ayrıca boş zamanlarınızda ve seyahatlerinizde sizin için onlarda bir konfor ve zevk vardır"},{"SurahNumber":16,"VerseNumber":7,"Text":"Ve sizin yüklerinizi de, kendi kendinize ancak zorlukla varacağınız bölgelere taşırlar. Rabbiniz elbette Rauf'tur, Rahimdir"},{"SurahNumber":16,"VerseNumber":8,"Text":"Binmeniz ve eğlenmeniz için atları, katırları ve eşekleri yarattı ve daha bilmediğiniz bir çok şeyi de yaratır"},{"SurahNumber":16,"VerseNumber":9,"Text":"Yolları göstermek ALLAH'a aittir; bazısı eğridir. Dileseydi hepinizi doğruya iletirdi"},{"SurahNumber":16,"VerseNumber":10,"Text":"O ki gökten bir su indirdi, ondan içersiniz ve yine yararlandığınız ağaçları onunla sularsınız"},{"SurahNumber":16,"VerseNumber":11,"Text":"Onunla sizin için ekin, zeytin, hurma ağaçları, üzümler ve her çeşit meyveler bitirmektedir. Düşünen bir toplum için bunda elbette bir ayet (ders) vardır"},{"SurahNumber":16,"VerseNumber":12,"Text":"Geceyi, gündüzü, güneşi ve ayı hizmetinize sundu. Yıldızlar da O'nun emri altındadır. Aklını kullanan bir toplum için elbette bunda işaretler vardır"},{"SurahNumber":16,"VerseNumber":13,"Text":"Ve sizin için yeryüzünde yarattığı rengarenk nesneleri de... Düşünen bir toplum için elbette bunda bir ders vardır"},{"SurahNumber":16,"VerseNumber":14,"Text":"O ki denizi emrinize sunmuştur; ondan taze et yersiniz, ondan giyim ve takı için süsler çıkarırsınız. Gemilerin denizi yara yara akıp gittiğini görürsünüz. Böylece O'nun lütfunu ararsınız ve belki ona şükredersiniz"},{"SurahNumber":16,"VerseNumber":15,"Text":"Ve sarsılmamanız için yeryüzüne denge sağlayıcılar yerleştirdi, yolu bulmanız için de nehirler, yollar"},{"SurahNumber":16,"VerseNumber":16,"Text":"Ve göze çarpan işaretler... Yıldızlarla da yol bulurlar"},{"SurahNumber":16,"VerseNumber":17,"Text":"Yaratan, yaratamıyan gibi olur mu? Düşünmez misiniz"},{"SurahNumber":16,"VerseNumber":18,"Text":"ALLAH'ın nimetini saysanız bitiremezsiniz. ALLAH Bağışlayandır, Rahimdir"},{"SurahNumber":16,"VerseNumber":19,"Text":"ALLAH gizlediklerinizi de açıkladıklarınızı da bilir"},{"SurahNumber":16,"VerseNumber":20,"Text":"ALLAH'ın dışında çağırdıkları kişiler hiç bir şey yaratamazlar, aksine kendileri yaratılmışlardır"},{"SurahNumber":16,"VerseNumber":21,"Text":"Ölüdürler, diri değildirler. Ne zaman dirileceklerini de bilmezler"},{"SurahNumber":16,"VerseNumber":22,"Text":"Tanrınız bir tek tanrıdır. Ahirete inanmıyanların kalpleri inkarcıdır ve onlar büyüklük taslarlar"},{"SurahNumber":16,"VerseNumber":23,"Text":"Kuşkusuz ALLAH onların gizlediklerini de açığa vurduklarını da bilir. O, büyüklük taslayanları sevmez"},{"SurahNumber":16,"VerseNumber":24,"Text":"Kendilerine, \"Rabbiniz ne indirdi,\" denildiğinde, \"Geçmişlerin efsanelerini...,\" diye yanıtlarlar"},{"SurahNumber":16,"VerseNumber":25,"Text":"Diriliş gününde kendi günahlarının tamamını, ayrıca saptırdıkları kimselerin günah yüklerinden de bir payı yüklenirler. Yükleri ne de kötüdür"},{"SurahNumber":16,"VerseNumber":26,"Text":"Kendilerinden öncekiler de tuzak kurmuşlardı; ancak ALLAH, binalarını temelinden yıkmış, üzerlerindeki tavan başlarına çökmüştü; azap onlara ummadıkları yerden gelmişti"},{"SurahNumber":16,"VerseNumber":27,"Text":"Sonra, diriliş gününde onları rezil eder ve, \"Uğrunda tartışıp mücadele verdiğiniz 'ortaklarım' nerede,\" der. Kendilerine bilgi verilenler de şöyle derler: \"Bu gün rezillik ve kötülük kafirleredir"},{"SurahNumber":16,"VerseNumber":28,"Text":"Onlar ki, nefislerine zulmedip dururlarken melekler canlarını alır. Sonunda teslim olup \"Biz herhangi bir kötülük yapmıyorduk,\" derler. Hayır, ALLAH sizin yaptıklarınızı iyi bilir"},{"SurahNumber":16,"VerseNumber":29,"Text":"İçinde sürekli kalacağınız cehennemin kapsından girin. Kibirlenenlerin yeri ne kötüdür"}]}