{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":23,"VerseNumber":36,"Text":"दूर की बात है, बहुत दूर की, जिसका तुमसे वादा किया जा रहा है"},{"SurahNumber":23,"VerseNumber":37,"Text":"वह तो बस हमारा सांसारिक जीवन ही है। (यहीं) हम मरते और जीते है। हम कोई दोबारा उठाए जानेवाले नहीं है"},{"SurahNumber":23,"VerseNumber":38,"Text":"वह तो बस एक ऐसा व्यक्ति है जिसने अल्लाह पर झूठ घड़ा है। हम उसे कदापि माननेवाले नहीं।"},{"SurahNumber":23,"VerseNumber":39,"Text":"उसने कहा, \"ऐ मेरे रब! उन्होंने जो मुझे झुठलाया, उसपर तू मेरी सहायता कर।"},{"SurahNumber":23,"VerseNumber":40,"Text":"कहा, \"शीघ्र ही वे पछताकर रहेंगे।"},{"SurahNumber":23,"VerseNumber":41,"Text":"फिर घटित होनेवाली बात के अनुसार उन्हें एक प्रचंड आवाज़ ने आ लिया और हमने उन्हें कूड़ा-कर्कट बनाकर रख दिया। अतः फिटकार है, ऐसे अत्याचारी लोगों पर"},{"SurahNumber":23,"VerseNumber":42,"Text":"फिर हमने उनके पश्चात दूसरी नस्लों को उठाया"},{"SurahNumber":23,"VerseNumber":43,"Text":"कोई समुदाय न तो अपने निर्धारित समय से आगे बढ़ सकता है और न पीछे रह सकता है"},{"SurahNumber":23,"VerseNumber":44,"Text":"फिर हमने निरन्तर अपने रसूल भेजे। जब भी किसी समुदाय के पास उसका रसूल आया, तो उसके लोगों ने उसे झुठला दिया। अतः हम एक दूसरे के पीछे (विनाश के लिए) लगाते चले गए और हमने उन्हें ऐसा कर दिया कि वे कहानियाँ होकर रह गए। फिटकार हो उन लोगों पर जो ईमान न लाएँ"},{"SurahNumber":23,"VerseNumber":45,"Text":"फिर हमने मूसा और उसके भाई हारून को अपनी निशानियों और खुले प्रमाण के साथ फ़िरऔन और उसके सरदारों की ओर भेजा।"},{"SurahNumber":23,"VerseNumber":46,"Text":"किन्तु उन्होंने अहंकार किया। वे थे ही सरकश लोग"},{"SurahNumber":23,"VerseNumber":47,"Text":"तो व कहने लगे, \"क्या हम अपने ही जैसे दो मनुष्यों की बात मान लें, जबकि उनकी क़ौम हमारी ग़ुलाम भी है"},{"SurahNumber":23,"VerseNumber":48,"Text":"अतः उन्होंने उन दोनों को झुठला दिया और विनष्ट होनेवालों में सम्मिलित होकर रहे"},{"SurahNumber":23,"VerseNumber":49,"Text":"और हमने मूसा को किताब प्रदान की, ताकि वे लोग मार्ग पा सकें"},{"SurahNumber":23,"VerseNumber":50,"Text":"और मरयम के बेटे और उसकी माँ को हमने एक निशानी बनाया। और हमने उन्हें रहने योग्य स्रोतबाली ऊँची जगह शरण दी"},{"SurahNumber":23,"VerseNumber":51,"Text":"ऐ पैग़म्बरो! अच्छी पाक चीज़े खाओ और अच्छा कर्म करो। जो कुछ तुम करते हो उसे मैं जानता हूँ"},{"SurahNumber":23,"VerseNumber":52,"Text":"और निश्चय ही यह तुम्हारा समुदाय, एक ही समुदाय है और मैं तुम्हारा रब हूँ। अतः मेरा डर रखो।"},{"SurahNumber":23,"VerseNumber":53,"Text":"किन्तु उन्होंने स्वयं अपने मामले (धर्म) को परस्पर टुकड़े-टुकड़े कर डाला। हर गिरोह उसी पर खुश है, जो कुछ उसके पास है"},{"SurahNumber":23,"VerseNumber":54,"Text":"अच्छा तो उन्हें उनकी अपनी बेहोशी में डूबे हुए ही एक समय तक छोड़ दो"},{"SurahNumber":23,"VerseNumber":55,"Text":"क्या वे समझते है कि हम जो उनकी धन और सन्तान से सहायता किए जा रहे है"},{"SurahNumber":23,"VerseNumber":56,"Text":"तो यह उनके भलाइयों में कोई जल्दी कर रहे है"},{"SurahNumber":23,"VerseNumber":57,"Text":"नहीं, बल्कि उन्हें इसका एहसास नहीं है। निश्चय ही जो लोग अपने रब के भय से काँपते रहते हैं"},{"SurahNumber":23,"VerseNumber":58,"Text":"और जो लोग अपने रब की आयतों पर ईमान लाते है"},{"SurahNumber":23,"VerseNumber":59,"Text":"और जो लोग अपने रब के साथ किसी को साझी नहीं ठहराते"},{"SurahNumber":23,"VerseNumber":60,"Text":"और जो लोग देते है, जो कुछ देते है और हाल यह होता है कि दिल उनके काँप रहे होते है, इसलिए कि उन्हें अपने रब की ओर पलटना है"},{"SurahNumber":23,"VerseNumber":61,"Text":"यही वे लोग है, जो भलाइयों में जल्दी करते है और यही उनके लिए अग्रसर रहनेवाले है।"},{"SurahNumber":23,"VerseNumber":62,"Text":"हम किसी व्यक्ति पर उसकी समाई (क्षमता) से बढ़कर ज़िम्मेदारी का बोझ नहीं डालते और हमारे पास एक किताब है, जो ठीक-ठीक बोलती है, और उनपर ज़ुल्म नहीं किया जाएगा"},{"SurahNumber":23,"VerseNumber":63,"Text":"बल्कि उनके दिल इसकी (सत्य धर्म की) ओर से हटकर (वसवसों और गफ़लतों आदि के) भँवर में पडे हुए है और उससे (ईमानवालों की नीति से) हटकर उनके कुछ और ही काम है। वे उन्हीं को करते रहेंगे"},{"SurahNumber":23,"VerseNumber":64,"Text":"यहाँ तक कि जब हम उनके खुशहाल लोगों को यातना में पकड़ेगे तो क्या देखते है कि वे विलाप और फ़रियाद कर रहे है"},{"SurahNumber":23,"VerseNumber":65,"Text":"(कहा जाएगा,) \"आज चिल्लाओ मत, तुम्हें हमारी ओर से कोई सहायता मिलनेवाली नहीं"},{"SurahNumber":23,"VerseNumber":66,"Text":"तुम्हें मेरी आयतें सुनाई जाती थीं, तो तुम अपनी एड़ियों के बल फिर जाते थे।"},{"SurahNumber":23,"VerseNumber":67,"Text":"हाल यह था कि इसके कारण स्वयं को बड़ा समझते थे, उसे एक कहानी कहनेवाला ठहराकर छोड़ चलते थे"},{"SurahNumber":23,"VerseNumber":68,"Text":"क्या उन्होंने इस वाणी पर विचार नहीं किया या उनके पास वह चीज़ आ गई जो उनके पहले बाप-दादा के पास न आई थी"},{"SurahNumber":23,"VerseNumber":69,"Text":"या उन्होंने अपने रसूल को पहचाना नहीं, इसलिए उसका इनकार कर रहे है"},{"SurahNumber":23,"VerseNumber":70,"Text":"या वे कहते है, \"उसे उन्माद हो गया है।\" नहीं, बल्कि वह उनके पास सत्य लेकर आया है। किन्तु उनमें अधिकांश को सत्य अप्रिय है"},{"SurahNumber":23,"VerseNumber":71,"Text":"और यदि सत्य कहीं उनकी इच्छाओं के पीछे चलता तो समस्त आकाश और धरती और जो भी उनमें है, सबमें बिगाड़ पैदा हो जाता। नहीं, बल्कि हम उनके पास उनके हिस्से की अनुस्मृति लाए है। किन्तु वे अपनी अनुस्मृति से कतरा रहे है"},{"SurahNumber":23,"VerseNumber":72,"Text":"या तुम उनसे कुथ शुल्क माँग रहे हो? तुम्हारे रब का दिया ही उत्तम है। और वह सबसे अच्छी रोज़ी देनेवाला है"},{"SurahNumber":23,"VerseNumber":73,"Text":"और वास्तव में तुम उन्हें सीधे मार्ग की ओर बुला रहे हो"},{"SurahNumber":23,"VerseNumber":74,"Text":"किन्तु जो लोग आख़िरत पर ईमान नहीं रखते वे इस मार्ग से हटकर चलना चाहते है"}]}