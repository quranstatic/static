{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":38,"VerseNumber":52,"Text":"५२. आणि त्यांच्याजवळ नजर खाली ठेवणाऱ्या समवयस्क हूर (पऱ्या) असतील"},{"SurahNumber":38,"VerseNumber":53,"Text":"५३. हीच ती गोष्ट जिचा वायदा तुम्हाला हिशोबाच्या दिवसाकरिता दिला जात होता"},{"SurahNumber":38,"VerseNumber":54,"Text":"५४. निःसंशय, ही आजिविका, आमचा (विशेष) उपहार आहे, जी कधीही संपणार नाही"},{"SurahNumber":38,"VerseNumber":55,"Text":"५५. हा तर झाला मोबदला (लक्षात ठेवा की) विद्रोही लोकांकरिता मोठे वाईट स्थान आहे"},{"SurahNumber":38,"VerseNumber":56,"Text":"५६. जहन्नम आहे, ज्यात ते दाखल होतील (अरेरे!) किती वाईट बिछोना आहे"},{"SurahNumber":38,"VerseNumber":57,"Text":"५७. हे आहे, त्यांनी ते चाखावे, गरम (उकळते) पाणी आणि पू"},{"SurahNumber":38,"VerseNumber":58,"Text":"५८. आणि काही इतर प्रकारच्या शिक्षा"},{"SurahNumber":38,"VerseNumber":59,"Text":"५९. हा एक समुदाय आहे, जो तुमच्यासोबत (आगीत) जाणार आहे. त्यांच्यासाठी कसलीही स्वागत नाही. हेच जहन्नममध्ये जाणार आहेत"},{"SurahNumber":38,"VerseNumber":60,"Text":"६०. (ते) म्हणतील की, किंबहुना तुम्हीच ते आहात ज्यांच्यासाठी कसलेही स्वागत नाही. तुम्हीच तर यास आधीपासूनच आमच्यासमोर आणून ठेवले होते. तेव्हा राहण्याचे मोठे वाईट स्थान आहे"},{"SurahNumber":38,"VerseNumber":61,"Text":"६१. (ते) म्हणतील की हे आमच्या पालनकर्त्या! ज्याने ती (कुप्रची प्रथा) आमच्यासाठी सर्वांत प्रथम सुरू केली असेल, त्याच्यासाठी जहन्नमची शिक्षा दुप्पट कर"},{"SurahNumber":38,"VerseNumber":62,"Text":"६२. आणि (जहन्नमवासी) म्हणतील की, हे काय! आम्हाला ते लोक दिसून येत नाहीत, ज्यांची गणना आम्ही वाईट लोकांमध्ये करीत होतो"},{"SurahNumber":38,"VerseNumber":63,"Text":"६३. काय आम्हीच त्यांना थट्टा-मस्करी बनवून ठेवले होते की आमचे डोळे त्यांच्यापासून बहकून गेले आहेत"},{"SurahNumber":38,"VerseNumber":64,"Text":"६४. निःसंशय, जहन्नमवाल्यांचे हे भांडण अवश्य होईल"},{"SurahNumber":38,"VerseNumber":65,"Text":"६५. सांगा की मी तर केवळ एक खबरदार करणारा आहे आणि एकमेव जबरदस्त अल्लाहखेरीज दुसरा कोणीही उपासनेस पात्र नाही"},{"SurahNumber":38,"VerseNumber":66,"Text":"६६. जो स्वामी व पालनकर्ता आहे आकाशांचा आणि धरतीचा, आणि जे काही त्यांच्या दरम्यान आहे, तो मोठा जबरदस्त (महान) आणि मोठा माफ करणारा आहे"},{"SurahNumber":38,"VerseNumber":67,"Text":"६७. सांगा की ही फार मोठी खबर आहे"},{"SurahNumber":38,"VerseNumber":68,"Text":"६८. तिच्यापासून तुम्ही तोंड फिरवित आहात"},{"SurahNumber":38,"VerseNumber":69,"Text":"६९. मला त्या उच्च पदस्थ फरिश्त्यां (च्या संभाषणा) चे किंचितही ज्ञान नाही, जेव्हा ते भांडण करीत होते"},{"SurahNumber":38,"VerseNumber":70,"Text":"७०. माझ्याकडे केवळ हीच वहयी केली जाते की मी तर स्पष्टपणे सावध करणारा आहे"},{"SurahNumber":38,"VerseNumber":71,"Text":"७१. जेव्हा तुमच्या पालनकर्त्या (अल्लाह) ने फरिश्त्यांना सांगितले, मी मातीपासून मानवाला निर्माण करणार आहे"},{"SurahNumber":38,"VerseNumber":72,"Text":"७२. तर जेव्हा मी त्याला यथायोग्य करीन आणि त्याच्यात आपला आत्मा फुंकीन, तेव्हा तुम्ही सर्व त्याच्यासमोर सजदा करा१ (माथा टेका)"},{"SurahNumber":38,"VerseNumber":73,"Text":"७३. तेव्हा सर्व फरिश्त्यांनी सजदा केला"},{"SurahNumber":38,"VerseNumber":74,"Text":"७४. परंतु इब्लिसने (केला नाही) त्याने घमेंड केली आणि तो इन्कार करणाऱ्यांपैकी होता"},{"SurahNumber":38,"VerseNumber":75,"Text":"७५. (अल्लाहने) फर्माविले की हे इब्लिस! त्याला (आदमला) सजदा करण्यापासून तुला कोणत्या गोष्टीने रोखले, ज्याला मी आपल्या हातांनी बनविले, काय तू गर्विष्ठ झाला आहेस की तू उच्च दर्जा राखणाऱ्यांपैकी आहेस"},{"SurahNumber":38,"VerseNumber":76,"Text":"७६. (त्याने) उत्तर दिले की मी याच्यापेक्षा अधिक श्रेष्ठ आहे, तू मला आगीपासून निर्माण केले आणि याला मातीपासून निर्माण केले"},{"SurahNumber":38,"VerseNumber":77,"Text":"७७. फर्माविले की तू येथून निघून जा, तू तिरस्कृत (धिःक्कारित) झाला"},{"SurahNumber":38,"VerseNumber":78,"Text":"७८. आणि कयामतच्या दिवसापर्यंत तुझा माझ्यातर्फे धिःक्कार आहे"},{"SurahNumber":38,"VerseNumber":79,"Text":"७९. तो म्हणाला, हे माझ्या स्वामी! मला त्या दिवसापर्यंत सवड प्रदान कर, जेव्हा लोक (जिवंत करून) उठविले जातील"},{"SurahNumber":38,"VerseNumber":80,"Text":"८०. (अल्लाहने) फर्माविले, तू सवड दिल्या जाणाऱ्यांपैकी आहेस"},{"SurahNumber":38,"VerseNumber":81,"Text":"८१. निर्धारित वेळेच्या दिवसापर्यंत"},{"SurahNumber":38,"VerseNumber":82,"Text":"८२. म्हणाला, मग तर तुझ्या प्रतिष्ठेची शपथ! मी या सर्वांना अवश्य भटकवीन"},{"SurahNumber":38,"VerseNumber":83,"Text":"८३. मात्र तुझ्या त्या दासांखेरीज, जे निवडक (आणि प्रिय, पवित्र) असतील"},{"SurahNumber":38,"VerseNumber":84,"Text":"८४. फर्माविले, सत्य हेच आहे आणि मी सत्यच सांगत असतो"},{"SurahNumber":38,"VerseNumber":85,"Text":"८५. की मी तुझ्याद्वारे आणि तुझ्या सर्व अनुयायींद्वारे जहन्नमला भरून टाकेन"},{"SurahNumber":38,"VerseNumber":86,"Text":"८६. सांगा की मी याबद्दल तुमच्याकडून कसलाही मोबदला मागत नाही आणि आणि मी बनावट करणाऱ्यांपैकी नाही"},{"SurahNumber":38,"VerseNumber":87,"Text":"८७. हा तर सर्व जगवाल्यांकरिता परिपूर्ण उपदेश आणि स्मरण आहे"},{"SurahNumber":38,"VerseNumber":88,"Text":"८८. निःसंशय, तुम्ही याची वास्तविकता थोड्याच काळानंतर (उचितरित्या) जाणून घ्याल"},{"SurahNumber":39,"VerseNumber":1,"Text":"१. या ग्रंथाला अवतरित करणे अल्लाहतर्फे आहे, जो मोठा वर्चस्वशाली, आणि हिकमत बाळगणारा आहे"},{"SurahNumber":39,"VerseNumber":2,"Text":"२. निःसंशय, आम्ही हा ग्रंथ सत्यासह तुमच्याकडे अवतरित केला आहे, तेव्हा तुम्ही केवळ अल्लाहचीच भक्ती - उपासना करा, त्याच्याचकरिता दीन (धर्मा) ला विशुद्ध करीत"},{"SurahNumber":39,"VerseNumber":3,"Text":"३. ऐका! अल्लाहच्याचकरिता विशुद्ध (निर्भेळ) उपासना करणे आहे,१ आणि ज्या लोकांनी त्याच्याखेरीज अवलिया बनवून ठेवले आहेत (आणि असे म्हणतात) की आम्ही यांची उपासना केवळ एवढ्यासाठी करतो की हे (बुजुर्ग, थोर) आम्हाला अल्लाहच्या निकट करतील, हे लोक ज्या गोष्टीबाबत मतभेद करीत आहेत, तिचा (न्यायसंगत) फैसला अल्लाह स्वतः करील, खोट्या आणि कृतघ्न लोकांना अल्लाह मार्ग दाखवित नाही"},{"SurahNumber":39,"VerseNumber":4,"Text":"४. जर अल्लाहने संततीच इच्छिली असती, तर आपल्या निर्मितीमधून ज्याला इच्छिले असते त्याची निवड केली असती (परंतु) तो तर पवित्र (व्यंग-दोषविरहित) आहे. तोच अल्लाह आहे एक आणि शक्ती - सामर्थ्य राखणारा"},{"SurahNumber":39,"VerseNumber":5,"Text":"५. खूप चांगल्या पद्धतीने त्याने आकाशांची आणि धरतीची निर्मिती केली. तो रात्रीला दिवसावर आणि दिवसाला रात्रीवर गुंडाळतो आणि त्याने सूर्य व चंद्राला कार्यरत केले आहे. प्रत्येक निर्धारित अवधीपर्यंत चालत आहे. विश्वास करा की तोच वर्चस्वशाली आणि अपराधांना माफ करणारा आहे"},{"SurahNumber":39,"VerseNumber":6,"Text":"६. त्याने तुम्हा सर्वांना एकाच जिवापासून निर्माण केले, मग त्यापासून त्याची जोडी निर्माण केली आणि तुमच्याकरिता जनावरांपैकी आठ जोडे (नर-मादा) अवतरित केले. तो तुम्हाला तुमच्या मातांच्या गर्भामध्ये एका स्वरूपानंतर दुसऱ्या स्वरुपात घडवितो, तीन तीन अंधारामध्ये हाच अल्लाह तुमचा रब (स्वामी व पालनकर्ता) आहे त्याच्याचकरिता राज्यसत्ता आहे, त्याच्याखेरीज कोणीही उपास्य नाही. मग तुम्ही कोठे भटकत जात आहात"},{"SurahNumber":39,"VerseNumber":7,"Text":"७. जर तुम्ही कृतघ्नता कराल तर (लक्षात ठेवा की) अल्लाह तुम्हा सर्वांपासून निःस्पृह आहे आणि तो आपल्या दासांच्या कृतघ्नतेने खूश नाही आणि जर तुम्ही कृतज्ञता व्यक्त कराल तर तो त्यास तुमच्यासाठी पसंत करील आणि कोणीही कोणाचे ओझे उचलणार नाही, मग तुम्हा सर्वांचे परतणे तुमच्या पालनकर्त्याकडेच आहे, तो तुम्हाला दाखवून देईल, जे काही तुम्ही करत होते. निःसंशय, तो मनातल्या गोष्टी देखील जाणतो"}]}