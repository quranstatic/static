{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":158,"Text":"As-Safá a al-Marwa věru patří k posvátným místům Božím; a kdo plní povinnost pouti k Chrámu nebo koná malou pouť, ten nedopustí se hříchu, když vykoná obcházení okolo obou těch míst. A kdokoliv dobrovolně koná dobré,... vždyť Bůh je za díky uznalý a vševědoucí"},{"SurahNumber":2,"VerseNumber":159,"Text":"Ty, kdož zatajují to, co jsme seslali z jasných důkazů a správného vedení, poté, co jsme je lidem v Písmu vysvětlili, věru ty Bůh prokleje a proklejí je i proklínající"},{"SurahNumber":2,"VerseNumber":160,"Text":"kromě těch, kdož kajícně se obrátí, polepší se a jasně to projeví; těm popřeji sluchu, vždyť Já jsem vyslyšující, slitovný"},{"SurahNumber":2,"VerseNumber":161,"Text":"Nad těmi, kdož jsou nevěřící a jako nevěřící zemřou, bude vyneseno prokletí Boha, andělů i lidí všech"},{"SurahNumber":2,"VerseNumber":162,"Text":"a budou v něm navěky a nebude jim trest ulehčen a nedostane se jim odkladu"},{"SurahNumber":2,"VerseNumber":163,"Text":"Váš Bůh je Bůh jediný a není božstva kromě Něho, milosrdného, slitovného"},{"SurahNumber":2,"VerseNumber":164,"Text":"Vskutku je ve stvoření nebes a země, ve střídání noci a dne, v lodi, jež pluje po moři s tím, co užitečné je lidem, ve vodě, již Bůh z nebe sesílá a kterou znovu oživuje zem po smrti její - a na ní všechna zvířata se rozptylují - a v pohybu větrů a oblacích podrobených mezi nebem a zemí - v tom všem jsou věru znamení pro lid rozumný"},{"SurahNumber":2,"VerseNumber":165,"Text":"Jsou mezi lidmi někteří, kdož berou si vedle Boha jiné, jemu na úroveň postavené, a které milují, jako milují Boha. Avšak ti, kdož uvěřili, ti v lásce své k Bohu jsou silnější. Kéž by viděli ti, kdož jsou nespravedliví, až spatří trest, že síla je jedině u Boha a že Bůh strašný je ve svém trestání"},{"SurahNumber":2,"VerseNumber":166,"Text":"A až se zřeknou ti, kteří byli následováni, těch, kdož je následovali, a až spatří trest a svazky jejich vzájemné budou zpřetrhány"},{"SurahNumber":2,"VerseNumber":167,"Text":"zvolají ti, kdož je následovali: \"Kéž bychom se mohli navrátit a zříci se jich tak, jako oni se nyní zříkají nás!\" A takto jim Bůh ukáže činy jejich k zármutku jejich. A nebude pro ně úniku z ohně pekelného"},{"SurahNumber":2,"VerseNumber":168,"Text":"Lidé, jezte dovolené a dobré z toho, co na zemi je, a nenásledujte stopy satanovy, vždyť on vaším nepřítelem je zjevným"},{"SurahNumber":2,"VerseNumber":169,"Text":"On přikazuje vám jen špatnosti a hanebnosti, a abyste o Bohu říkali něco, o čem nemáte ponětí"},{"SurahNumber":2,"VerseNumber":170,"Text":"A když je nevěřícím řečeno: \"Následujte to, co Bůh seslal!\", odpovídají: \"Nikoliv, my budeme následovat zvyklosti, jež u otců svých jsme nalezli.\" Avšak což když otcové jejich ničemu nerozuměli a nebyli správnou cestou vedeni"},{"SurahNumber":2,"VerseNumber":171,"Text":"Ti, kdož jsou nevěřící, se podobají dobytku, na nějž se volá a který slyší jedině křik a výzvy: hluší, němí, slepí - ničemu nerozumějí"},{"SurahNumber":2,"VerseNumber":172,"Text":"Vy, kteří věříte, jezte z výtečných pokrmů, jež jsme vám uštědřili, a děkujte Bohu, jste-li Jeho služebníky"},{"SurahNumber":2,"VerseNumber":173,"Text":"Bůh zakázal vám jedině zdechliny, krev, vepřové maso a to, co bylo zasvěceno někomu jinému než Bohu. Kdo však byl donucen jísti toto, aniž po tom toužil nebo přestupníkem byl, na tom nebude hříchu, vždyť Bůh je odpouštějící, slitovný"},{"SurahNumber":2,"VerseNumber":174,"Text":"Ti, kdož zatajují to, co Bůh seslal z Písma, a prodávají to za nízkou cenu, ti budou krmit břicha svá jen ohněm a Bůh s nimi vůbec nepromluví v den soudný a neočistí je; pro ně určen je trest bolestný"},{"SurahNumber":2,"VerseNumber":175,"Text":"To jsou ti, kdož koupili zbloudění místo stezky přímé a potrestání místo odpuštění. Jak budou pak trpěliví vůči ohni"},{"SurahNumber":2,"VerseNumber":176,"Text":"A to je proto, že Bůh seslal Písmo pravdu obsahující; ti, kdož se o Písmo hádají, ti věru jsou v rozkolu hlubokém"}]}