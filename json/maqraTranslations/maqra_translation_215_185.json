{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":56,"VerseNumber":75,"Text":"To, ba sai Na yi rantsuwa ba da lokutan faɗuwar taurari"},{"SurahNumber":56,"VerseNumber":76,"Text":"Kuma lalle ne' haƙiƙa, rantsuwa ce mai girma, da kun sani"},{"SurahNumber":56,"VerseNumber":77,"Text":"Lalle shi (wannan littafi), haƙiƙa, abin karantawa ne mai daraja"},{"SurahNumber":56,"VerseNumber":78,"Text":"A cikin wani littafi tsararre"},{"SurahNumber":56,"VerseNumber":79,"Text":"Babu mai shafa shi face waɗanda aka tsarkake"},{"SurahNumber":56,"VerseNumber":80,"Text":"Wanda aka saukar ne daga Ubangijin halitta"},{"SurahNumber":56,"VerseNumber":81,"Text":"Shin, to, wannan labarin ne kuke masu wulakantawa"},{"SurahNumber":56,"VerseNumber":82,"Text":"Kuma kuna sanya arzikinku (game da shi) lalle ku, ku ƙaryata (shi)"},{"SurahNumber":56,"VerseNumber":83,"Text":"To, don me idan rai ya kai ga maƙoshi? (Kusa da mutuwa)"},{"SurahNumber":56,"VerseNumber":84,"Text":"Alhali kuwa ku, a loklcin nan, kuna kallo"},{"SurahNumber":56,"VerseNumber":85,"Text":"Kuma Mu ne mafi kusanta gare shi daga gare ku, to, amma ku ba ku gani"},{"SurahNumber":56,"VerseNumber":86,"Text":"To, don me in dai kun kasance ba waɗanda za a yi wa sakamako ba"},{"SurahNumber":56,"VerseNumber":87,"Text":"Ku mayar da shi (cikin jikinsa) har idan kun kasance masu gaskiya"},{"SurahNumber":56,"VerseNumber":88,"Text":"To, amma idan (mai mutuwar) ya kasance daga makusanta"},{"SurahNumber":56,"VerseNumber":89,"Text":"Sai hutawa da kyakkyawan abinci da Aljannar ni'ima"},{"SurahNumber":56,"VerseNumber":90,"Text":"Kuma amma idan ya kasance daga mazowa dama"},{"SurahNumber":56,"VerseNumber":91,"Text":"Sai (a ce masa) aminci ya tabbata a gare ka daga mazowa dama"},{"SurahNumber":56,"VerseNumber":92,"Text":"Kuma amma idan ya kasance daga masu ƙaryatawar, ɓatattun"},{"SurahNumber":56,"VerseNumber":93,"Text":"Sai wata liyafa ta ruwan zafi"},{"SurahNumber":56,"VerseNumber":94,"Text":"Da ƙonuwa da Jahim"},{"SurahNumber":56,"VerseNumber":95,"Text":"Lalle wannan, haƙiƙa, ita ce gaskiya ta yaƙini"},{"SurahNumber":56,"VerseNumber":96,"Text":"Saboda haka, ka tsarkake sunan Ubangijinka, Mai karimci"},{"SurahNumber":57,"VerseNumber":1,"Text":"Abin da ke cikin sammai da ƙasa ya yi tasbihi ga Allah. Kuma Shi ne Mabuwayi, Mai hikima"},{"SurahNumber":57,"VerseNumber":2,"Text":"Shi ne da mulkin sammai da ƙasa: Yana rayarwa kuma Yana kashewa, kuma Shi Mai ikon yi ne a kan kome"},{"SurahNumber":57,"VerseNumber":3,"Text":"Shi ne Na farko, Na ƙarshe, Bayyananne, Boyayye, kuma Shi Masani ne ga dukkan kome"},{"SurahNumber":57,"VerseNumber":4,"Text":"Shi ne wanda Ya halitta sammai da ƙasa a cikin wasu kwanuka shida, sa'an nan Ya daidaitu a kan Al'arshi, Yana sanin abin da ke shiga cikin ƙasa da abin da ke fita daga gare ta, da abin da ke sauka daga sama da abin da ke hawa cikinta, kuma Shi yana tareda ku duk inda kuka kasance. Kuma Allah Mai gani ne ga abin da kuke aikatawa"},{"SurahNumber":57,"VerseNumber":5,"Text":"Shi ne da mulkin sammai da ƙasa, kuma zuwa gare Shi (Allah) kawai ake mayar da al'amura"},{"SurahNumber":57,"VerseNumber":6,"Text":"Yana shigar da dare a cikin yini, kuma Yana shigar da yini a cikin dare, kuma Shi Masani ne ga abin da yake a cikin ƙiraza"},{"SurahNumber":57,"VerseNumber":7,"Text":"Ku yi imani da Allah da ManzonSa, kuma ku ciyar daga abin da Allah Ya wakilta ku a cikinsa (na dukiya). To, waɗannan da suka yi imani daga cikinku, kuma suka ciyar, suna da wani sakamako mai girma"},{"SurahNumber":57,"VerseNumber":8,"Text":"kuma me ya same ku, ba za ku yi imani ba da Allah, alhali kuwa manzonSa na kiran ku domin ku yi imani da Ubangijinku, kuma lalle Allah Ya karɓi alkawarinku (cewa za ku bauta Masa)? (Ku bauta Masa) idan kun kasance masu imani"},{"SurahNumber":57,"VerseNumber":9,"Text":"Shi ne wanda ke sassaukar da ayoyi bayyanannu ga BawanSa, domin Ya fitar da ku daga duffai zuwa ga haske, kuma lalle Allah haƙiƙa Mai tausayi ne gare ku, Mai jin ƙai"},{"SurahNumber":57,"VerseNumber":10,"Text":"Kuma me ya same ku, ba za ku ciyar ba domin ɗaukaka kalmar Allah, alhali kuwa gadon sammai da ƙasa na Allah ne? Wanda ya ciyar a gabanin cin nasara, kuma ya yi yaƙi daga cikinku, ba ya zama daidai (da wanda bai yi haka ba). waɗancan ne mafifita girman daraja bisa ga waɗanda suka ciyar daga baya kuma suka yi yaƙi. Kuma dukansu Allah Ya yi musu wa'adi da (sakamako) mai kyau, kuma Allah Masani ne ga abin da kuke aikatawa"},{"SurahNumber":57,"VerseNumber":11,"Text":"Wane ne wanda zai ranta wa Allah rance mai kyau domin Allah Ya ninka masa shi (a duniya) kuma Yana da wani sakamako na karimci (a Lahira)"},{"SurahNumber":57,"VerseNumber":12,"Text":"Ranar da za ka ga muminai maza da muminai mata haskensu na tafiya a gaba gare su, da kuma dama gare su. (Ana ce musu) \"Bushararku a yau, ita ce gidajen Aljanna.\" Ruwa na gudana daga ƙarƙashinsu suna masu dawwama a cikinsu. Wannan, shi ne babban rabo mai girma"},{"SurahNumber":57,"VerseNumber":13,"Text":"Ranar da munafikai maza da munafikai mata ke cewa waɗanda suka yi imani: \"Ku dube mu, mu yi makamashi daga haskenku!\" A ce (musu): \"Ku koma a bayanku, domin ku nemo wani haske.\" Sai a danne a tsakaninsu da wani garu yana da wani ƙyaure, a cikinsa nan rahama take, kuma a bayansa daga wajensa azaba take"},{"SurahNumber":57,"VerseNumber":14,"Text":"Suna kiran su, \"Ashe, ba tare muke da ku ba?\" Su ce: \"I, amma ku, kun fitini kanku, kuma kun yi jiran wata masifa, kuma kunyi shakka, kuma waɗansu gurace-gurace sun ruɗe ku, har umurnin Allah ya je muku, kumamaruɗi ya ruɗe ku game da Allah"},{"SurahNumber":57,"VerseNumber":15,"Text":"To, a yau ba za a karɓi fansa daga gare ku ba. Kuma ba za a karɓa daga waɗanda suka kafirta ba. Makomarku wuta ce, ita ce mai dacewa da ku, kuma makomarku ɗin nan ta munana"}]}