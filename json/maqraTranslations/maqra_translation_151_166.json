{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":27,"VerseNumber":1,"Text":"Ṭā’. Sīn. Ang mga ito ay ang mga talata ng Qur’ān at ng isang Aklat na malinaw"},{"SurahNumber":27,"VerseNumber":2,"Text":"bilang patnubay at bilang balitang nakagagalak para sa mga mananampalataya"},{"SurahNumber":27,"VerseNumber":3,"Text":"na mga nagpapanatili ng pagdarasal at nagbibigay ng zakāh, at sila sa Kabilang-buhay, sila ay nakatitiyak"},{"SurahNumber":27,"VerseNumber":4,"Text":"Tunay na ang mga hindi sumasampalataya sa Kabilang-buhay ay ipinang-akit Namin para sa kanila ang mga gawain nila kaya naman nag-aapuhap sila"},{"SurahNumber":27,"VerseNumber":5,"Text":"Ang mga iyon ay ang mga ukol sa kanila ang kasagwaan ng pagdurusa; at sila sa Kabilang-buhay, sila ay ang mga pinakalugi"},{"SurahNumber":27,"VerseNumber":6,"Text":"Tunay na ikaw ay talagang ginagawaran ng Qur’ān mula sa panig ng Marunong, Maalam"},{"SurahNumber":27,"VerseNumber":7,"Text":"[Banggitin] noong nagsabi si Moises sa mag-anak niya: \"Tunay na ako ay nakatanaw ng apoy. Magdadala ako sa inyo mula roon ng isang balita o magdadala ako sa inyo ng isang ningas na pamparikit, nang sa gayon kayo ay makapagpapainit"},{"SurahNumber":27,"VerseNumber":8,"Text":"Ngunit noong dumating siya roon, tinawag siya: \"Pinagpala ang sinumang nasa apoy at ang sinumang nasa paligid nito.\" Kaluwalhatian kay Allāh, ang Panginoon ng mga nilalang"},{"SurahNumber":27,"VerseNumber":9,"Text":"[Nagsabi si Allāh]: \"O Moises, tunay na Ako ay si Allāh, ang Makapangyarihan, ang Marunong"},{"SurahNumber":27,"VerseNumber":10,"Text":"Pumukol ka ng tungkod mo.\" Ngunit noong nakita niya ito na kumikislut-kislot na para bang ito ay isang ahas, tumalikod siya habang tumatakas at hindi bumalik [sa dinaanan. Sinabi]: \"O Moises, huwag kang mangamba. Tunay na Ako ay hindi pinangangambahan, sa harap Ko, ng mga isinugo"},{"SurahNumber":27,"VerseNumber":11,"Text":"maliban sa sinumang lumabag sa katarungan, pagkatapos nagpalit ng isang kagandahan matapos ng isang kasagwaan. Tunay na Ako ay Mapagpatawad, Maawain"},{"SurahNumber":27,"VerseNumber":12,"Text":"Ipasok mo ang kamay mo sa eskotadura mo, lalabas ito na maputi na walang sakit. Iyapos mo sa iyo ang kamay mo laban sa sindak. [Ito ay] nasa siyam na tanda para kay Paraon at mga tao niya. Tunay na sila ay mga taong suwail"},{"SurahNumber":27,"VerseNumber":13,"Text":"Ngunit noong dumating sa kanila ang mga tanda Namin, na nagbibigay-paningin, ay nagsabi sila: \"Ito ay isang panggagaway na malinaw"},{"SurahNumber":27,"VerseNumber":14,"Text":"Nagkaila sila sa mga ito – samantalang tumiyak sa mga ito ang mga sarili nila – bilang paglabag sa katarungan at bilang pagmamataas. Kaya tumingin ka kung papaano naging ang kinahinatnan ng mga tagagulo"},{"SurahNumber":27,"VerseNumber":15,"Text":"Talaga ngang nagbigay Kami kina David at Solomon ng kaalaman. Nagsabi silang dalawa: \"Ang papuri ay ukol kay Allāh na nagtangi sa amin higit sa marami sa mga lingkod Niyang mga mananampalataya"},{"SurahNumber":27,"VerseNumber":16,"Text":"Nagmana si Solomon kay David at nagsabi: \"O mga tao, tinuruan kami ng pagbigkas ng mga ibon at binigyan kami mula sa bawat bagay. Tunay na ito ay talagang ang kabutihang-loob na malinaw"},{"SurahNumber":27,"VerseNumber":17,"Text":"Kinalap para kay Solomon ang mga kawal niya mula sa jinn, tao, at ibon, saka sila ay hinahanay"},{"SurahNumber":27,"VerseNumber":18,"Text":"Hanggang sa nang nakapunta sila sa lambak ng mga langgam, may nagsabing isang langgam: \"O mga langgam, magsipasok kayo sa mga tirahan ninyo; huwag nga dumudurog sa inyo si Solomon at ang mga kawal niya habang sila ay hindi nakadarama"},{"SurahNumber":27,"VerseNumber":19,"Text":"Kaya ngumiti-ngiti si Solomon na natatawa sa sabi niyon at nagsabi siya: \"Panginoon ko, mag-udyok Ka sa akin na magpasalamat ako sa biyaya Mong ibiniyaya Mo sa akin at sa ama ko at na gumawa ako ng maayos na kinalulugdan Mo, at magpapasok Ka sa akin, sa pamamagitan ng awa Mo, sa mga lingkod Mong mga maayos"},{"SurahNumber":27,"VerseNumber":20,"Text":"Nagsiyasat siya sa mga ibon saka nagsabi siya: \"Ano ang mayroon sa akin na hindi ako nakakikita sa abubilya, o siya ay naging kabilang sa mga lumiliban"},{"SurahNumber":27,"VerseNumber":21,"Text":"Talagang pagdurusahin ko nga siya ng isang pagdurusang matindi, o talagang kakatayin ko nga siya, o talagang magdadala nga siya sa akin ng isang katunayang malinaw"},{"SurahNumber":27,"VerseNumber":22,"Text":"Kaya namalagi ito nang hindi malayo saka nagsabi ito: \"Nakasaklaw ako sa hindi ka nakasaklaw at naghatid ako sa iyo mula sa Sheba ng isang balitang tiyak"},{"SurahNumber":27,"VerseNumber":23,"Text":"Tunay na ako ay nakatagpo ng isang babaing naghahari sa kanila, nabigyan mula sa bawat bagay, at mayroon siyang isang tronong dakila"},{"SurahNumber":27,"VerseNumber":24,"Text":"Nakatagpo ako sa kanya at mga tao niya na nagpapatirapa sa araw bukod pa kay Allāh. Ipinaakit sa kanila ng demonyo ang mga gawa nila – saka bumalakid iyon sa kanila sa landas kaya sila ay hindi napapatnubayan –"},{"SurahNumber":27,"VerseNumber":25,"Text":"upang hindi sila magpatirapa kay Allāh na nagpapalabas ng nakatago sa mga langit at lupa at nakaaalam sa anumang ikinukubli nila at anumang inihahayag nila"},{"SurahNumber":27,"VerseNumber":26,"Text":"Si Allāh – walang Diyos kundi Siya – ay ang Panginoon ng tronong dakila"}]}