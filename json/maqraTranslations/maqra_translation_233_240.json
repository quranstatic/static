{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":78,"VerseNumber":1,"Text":"Beebuuzaganya ku ki"},{"SurahNumber":78,"VerseNumber":2,"Text":"Ku kigambo e kinene"},{"SurahNumber":78,"VerseNumber":3,"Text":"Ekigambo kye baawukaniramu ddala"},{"SurahNumber":78,"VerseNumber":4,"Text":"Ekyo ssi bwekiri, bajja kumanya"},{"SurahNumber":78,"VerseNumber":5,"Text":"Oluvanyuma nedda bajja kumanyira ddala"},{"SurahNumber":78,"VerseNumber":6,"Text":"Abaffe tetwabafuula e nsi e kyaliiro"},{"SurahNumber":78,"VerseNumber":7,"Text":"N’ensozi ne tuzifuula enkondo (eziginyweza obutayuuga)"},{"SurahNumber":78,"VerseNumber":8,"Text":"Ne tubatonda mu ngeri bbiri (omukazi n’omusajja)"},{"SurahNumber":78,"VerseNumber":9,"Text":"Ne tufuula okwebaka kwa mmwe nga kiwummulo"},{"SurahNumber":78,"VerseNumber":10,"Text":"Ne tufuula ekiro ekyambalo ekibabikka (olw’enzikiza yaakyo)"},{"SurahNumber":78,"VerseNumber":11,"Text":"Ne tufuula emisana omunoonyezebwa eky’okubabeezaawo"},{"SurahNumber":78,"VerseNumber":12,"Text":"Ne tuzimba waggulu wa mmwe emyaliiro emigumu musanvu"},{"SurahNumber":78,"VerseNumber":13,"Text":"Ne tuteekawo ettaala (enjuba) eyaka"},{"SurahNumber":78,"VerseNumber":14,"Text":"Ne tussa okuva mu bire by’enkuba amazzi agafukumuka"},{"SurahNumber":78,"VerseNumber":15,"Text":"Tulyoke tumeze nago empeke n’ebimera (ebirala)"},{"SurahNumber":78,"VerseNumber":16,"Text":"N’amalimiro amasaakaativu"},{"SurahNumber":78,"VerseNumber":17,"Text":"Mazima olunaku lw’okulamula lwaweebwa e kiseera e kigere"},{"SurahNumber":78,"VerseNumber":18,"Text":"Olwo Lwe lunaku e ngombe lw'erifuuyibwa ne mujja nga muli bibinja"},{"SurahNumber":78,"VerseNumber":19,"Text":"N’eggulu ne liggulwawo ne libeerako e miryango"},{"SurahNumber":78,"VerseNumber":20,"Text":"N’ensozi nezikungunsibwa ne ziba nga ezitabangawo"},{"SurahNumber":78,"VerseNumber":21,"Text":"Mazima omuliro Jahannama weeguli gulinze"},{"SurahNumber":78,"VerseNumber":22,"Text":"Nga bwe buddo bw’abo abamawaggali eri Katonda"},{"SurahNumber":78,"VerseNumber":23,"Text":"Baakugubeeramu byeya na byeya"},{"SurahNumber":78,"VerseNumber":24,"Text":"Nga bali mu gwo tebagenda kufuna buweerero wadde ak'okunywa akaweweeza"},{"SurahNumber":78,"VerseNumber":25,"Text":"Okugyako olweje n’amasira Ag'olusaayisaayi"},{"SurahNumber":78,"VerseNumber":26,"Text":"Nga y’empeera ebasaanira"},{"SurahNumber":78,"VerseNumber":27,"Text":"Kubanga baali tebasuubira nti walibayo okubalibwa"},{"SurahNumber":78,"VerseNumber":28,"Text":"Ne balimbisa nnyo ebigambo byaffe"},{"SurahNumber":78,"VerseNumber":29,"Text":"So ng’ate buli kintu twakikuuma mu bujjuvu, mu buwandiike"},{"SurahNumber":78,"VerseNumber":30,"Text":"Kale mukombe ku kibabu ky'ebikolwa byammwe kubanga tetujja kubongera okugyako ebibonerezo"},{"SurahNumber":78,"VerseNumber":31,"Text":"Mazima abatya Katonda bajja kufuna okwesiima (okulimu buli kyonna kye baagala)"},{"SurahNumber":78,"VerseNumber":32,"Text":"Amalimiro n’emizabbibu"},{"SurahNumber":78,"VerseNumber":33,"Text":"N’abawala ab’amabeere amatutu"},{"SurahNumber":78,"VerseNumber":34,"Text":"N’amagiraasi agajjudde eby’okunywa"},{"SurahNumber":78,"VerseNumber":35,"Text":"Nga bali mu yo (e jjana) tebagenda kuwulira bigambo bya butaliimu wadde eby’obulimba"},{"SurahNumber":78,"VerseNumber":36,"Text":"Nga y’empeera okuva eri omulezi wo, nga kuweebwa okumatiza"},{"SurahNumber":78,"VerseNumber":37,"Text":"Oyo nanyini Ggulu omusanvu n’ensi n’ebiri wakati wa byombi, oweekisa ekingi, tebalyetantala kwogeraganya naye"},{"SurahNumber":78,"VerseNumber":38,"Text":"Jiburilu ne ba malayika abalala ku lunaku lwe baliyimirira nga bali mu nnyiriri nga bonna tewali ayogera okugyako oyo yekka Katonda omusaasizi, gw’aliba akkiriza okwogera ate n'ayogera bituufu"},{"SurahNumber":78,"VerseNumber":39,"Text":"Olwo lwe lunaku olw’amazima. Omuntu ayagala emirembe alwetegekere afune obuddo eri Katonda we"},{"SurahNumber":78,"VerseNumber":40,"Text":"Mazima tubatiisizza ebibonerezo ebiri okumpi ennyo. Olunaku omuntu lw’aliraba ebyo emikono gye bye gyakola. Ku lunaku olwo omukaafiiri aligamba: ye nga zinsanze, singa nfuuse ettaka"},{"SurahNumber":79,"VerseNumber":1,"Text":"Ndayira Malayika ezisikambula emyoyo gy’abajeemu mu bukambwe"},{"SurahNumber":79,"VerseNumber":2,"Text":"Era ndayira Malayika ezisowola emyoyo gy’abakkiriza obusowozi"},{"SurahNumber":79,"VerseNumber":3,"Text":"Era ndayira Malayika eziwugira mu bbanga oluwuga"},{"SurahNumber":79,"VerseNumber":4,"Text":"Era ndayira Malayika ezivuganya oluvuganya nga zitwala emyoyo gy’abakkiriza mu jjana"},{"SurahNumber":79,"VerseNumber":5,"Text":"Ne ndayira ne Malayika ezissa mu nkola ebiragiro (Byange)"},{"SurahNumber":79,"VerseNumber":6,"Text":"(Mukimanye nti ebitonde byonna bigenda kuzikirira) ku lunaku buli kintu kyonna lwe kirikankana nga engombe efuuyiddwa"},{"SurahNumber":79,"VerseNumber":7,"Text":"Luligobererwa olufuuwa olw'okubiri (olw'okuzuukira)"},{"SurahNumber":79,"VerseNumber":8,"Text":"E mitima gy’abatakkiriza ku lunaku olwo giribeera mu kutya"},{"SurahNumber":79,"VerseNumber":9,"Text":"Amaaso gaabwe nga makkakkamu"},{"SurahNumber":79,"VerseNumber":10,"Text":"Bagamba (nga bajerega), nti \"Mazima ddala tulizzibwawo mu bulamu nga bwetulimu kati"},{"SurahNumber":79,"VerseNumber":11,"Text":"Bwe tuliba tumaze okufuuka amagumba amamerengufu"},{"SurahNumber":79,"VerseNumber":12,"Text":"Bongerako ne bagamba nti (okwonno bwekiriba bwekityo) kuliba kudda kwa kufaafaaganirwa"},{"SurahNumber":79,"VerseNumber":13,"Text":"Mazima okuzuukira lugenda kubeera olukanga lumu lwokka"},{"SurahNumber":79,"VerseNumber":14,"Text":"Baligenda okulaba nga bali ku ngulu ku nsi"},{"SurahNumber":79,"VerseNumber":15,"Text":"Abaffe wamanya ku kyafaayo kya Nabbi Musa"},{"SurahNumber":79,"VerseNumber":16,"Text":"Awo Katonda we yakoowoolera Musa nga (Musa) ali mu lusenyi olutukuvu 'Tuwa"},{"SurahNumber":79,"VerseNumber":17,"Text":"N'amugamba nti genda eri Firaawo kubanga ye asusse mu bujeemu ne mu buwakanyi"},{"SurahNumber":79,"VerseNumber":18,"Text":"Omugambe nti, Abaffe waalyetaaze okwetukuza (n'okkiriza mukama Katonda wo)"},{"SurahNumber":79,"VerseNumber":19,"Text":"Ndyoke mbe nga nkulungamya eri Katonda wo obeere nga omutya"},{"SurahNumber":79,"VerseNumber":20,"Text":"(Nabbi Musa) n’alaga Firaawo obujulizi obwenkukunala"},{"SurahNumber":79,"VerseNumber":21,"Text":"(Firaawo) naalimbisa era n’ajeema"},{"SurahNumber":79,"VerseNumber":22,"Text":"Bwe yamala n'abikuba amabega era n’akola kaweefube w'okubirwanyisa"},{"SurahNumber":79,"VerseNumber":23,"Text":"N’akungaanya (amagye ge, abakungu be, n’abalogo) n’alangirira"},{"SurahNumber":79,"VerseNumber":24,"Text":"Ng’agamba nti nze Katonda wa mmwe owa waggulu"},{"SurahNumber":79,"VerseNumber":25,"Text":"Katonda n’amubonereza n’okumuzikiriza olw’ekisobyo ekyasembayo n’ekyasooka"},{"SurahNumber":79,"VerseNumber":26,"Text":"Mazima mu ekyo (eky’okuzikiriza Firaawo) mulimu eky’okulabirako eri oyo atya Katonda"},{"SurahNumber":79,"VerseNumber":27,"Text":"Abaffe, mmwe be mweraba mwe musinga obuzibu okutonda okusinga e ggulu? Yalitonda nno"},{"SurahNumber":79,"VerseNumber":28,"Text":"(Awamu n'obugevvu bwalyo) yaliwanika n'alitereeza"},{"SurahNumber":79,"VerseNumber":29,"Text":"Aleeta enzikiza yaalyo n’aggyayo ekitangaala kyalyo"},{"SurahNumber":79,"VerseNumber":30,"Text":"N’ensi oluvanyuma lwebyo yagyaliira"},{"SurahNumber":79,"VerseNumber":31,"Text":"Muyo mwennyini mweyajja amazzi gaayo namalundiro gaayo"},{"SurahNumber":79,"VerseNumber":32,"Text":"N’ensozi yazisimba n'azinyweeza"},{"SurahNumber":79,"VerseNumber":33,"Text":"(Ebyo yabikola) lwa kugasa mmwe n'ensolo za mmwe"},{"SurahNumber":79,"VerseNumber":34,"Text":"Akabenje akanene bwe kalijja (olwo lwe luliba olunaku lw'enkomerero)"},{"SurahNumber":79,"VerseNumber":35,"Text":"Olunaku lw’alijjukira omuntu ebyo byonna bye yakola"},{"SurahNumber":79,"VerseNumber":36,"Text":"Omuliro Jahiimu negulagibwa eri yenna alaba"},{"SurahNumber":79,"VerseNumber":37,"Text":"Oyo yenna eyasukka mu kujeema"},{"SurahNumber":79,"VerseNumber":38,"Text":"N’asukkulumya obulamu bw’ensi (ku bw'enkomerero)"},{"SurahNumber":79,"VerseNumber":39,"Text":"Mazima omuliro Jahiimu bwe buddo bwe"},{"SurahNumber":79,"VerseNumber":40,"Text":"Oyo aliba nga yatya okuyimirira mu maaso ga Mukama we (Katonda). N’aziyiza omwoyo gwe ku by’obwagazi"},{"SurahNumber":79,"VerseNumber":41,"Text":"Mazima e jjana, bwe buddo bwe"},{"SurahNumber":79,"VerseNumber":42,"Text":"Bakubuuza gwe (Nabbi Muhammad) ebikwata ku lunaku lw’enkomerero, nti lulibaawo ddi"},{"SurahNumber":79,"VerseNumber":43,"Text":"Wa gy'onoggya okulwogerako"},{"SurahNumber":79,"VerseNumber":44,"Text":"Omulezi wo Katonda yekka ya manyi ebirukwatako"},{"SurahNumber":79,"VerseNumber":45,"Text":"Mazima ggwe oli mutiisa eri oyo alutya"},{"SurahNumber":79,"VerseNumber":46,"Text":"Mazima bwe baliraba olunaku olwo balibanga abataatuula ku nsi okugyako ekiseera ky'olweggulo oba e kye nkya"}]}