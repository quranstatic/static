{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":56,"VerseNumber":75,"Text":"Ndahiriye ahantu inyenyeri (zirengera bwenda gucya)"},{"SurahNumber":56,"VerseNumber":76,"Text":"Kandi rwose iyo ni indahiro ihambaye iyo muza kumenya"},{"SurahNumber":56,"VerseNumber":77,"Text":"Ko mu by’ukuri, (iyi) ari Quran Ntagatifu"},{"SurahNumber":56,"VerseNumber":78,"Text":"Iri mu gitabo kirinzwe neza (mu Ijuru)"},{"SurahNumber":56,"VerseNumber":79,"Text":"Kitajya kigira ugikoraho uretse abejejwe (abamalayika)"},{"SurahNumber":56,"VerseNumber":80,"Text":"Cyahishuwe giturutse kwa Nyagasani w’ibiremwa"},{"SurahNumber":56,"VerseNumber":81,"Text":"Ese iyi nkuru (Qur’an) ni yo muhinyura"},{"SurahNumber":56,"VerseNumber":82,"Text":"Aho (gushimira Allah) ku bw’amafunguro abaha, (mumwitura) kumuhakana"},{"SurahNumber":56,"VerseNumber":83,"Text":"Nonese (kuki ntacyo mukora) igihe roho (y’umuntu ugiye gupfa) igeze mu muhogo"},{"SurahNumber":56,"VerseNumber":84,"Text":"Icyo gihe muba murebera"},{"SurahNumber":56,"VerseNumber":85,"Text":"Kandi tuba turi hafi ye kubarusha, ariko mwe ntimubibona"},{"SurahNumber":56,"VerseNumber":86,"Text":"Nonese niba mwibwira ko ntacyo muzabazwa (mukaba mwibwira ko muri abanyembaraga)"},{"SurahNumber":56,"VerseNumber":87,"Text":"Ngaho nimuyigarure (iyo roho mu mubiri wayo) niba koko muri abanyakuri"},{"SurahNumber":56,"VerseNumber":88,"Text":"Niba (uwo muntu ugiye gupfa) ari mu ba hafi (ya Allah)"},{"SurahNumber":56,"VerseNumber":89,"Text":"(Ateganyirijwe) umunezero n’impumuro y’ibyishimo, ndetse n’ubusitani bwuje ingabire (Ijuru)"},{"SurahNumber":56,"VerseNumber":90,"Text":"Naho (uwo muntu ugiye gupfa) naba ari mu bantu b’iburyo"},{"SurahNumber":56,"VerseNumber":91,"Text":"(Azabwirwa ati) \"Amahoro ni abe kuri wowe kuko uri mu bantu b’iburyo"},{"SurahNumber":56,"VerseNumber":92,"Text":"Ariko (uwo muntu ugiye gupfa) naba ari mu bahinyura (izuka), akaba yaranayobye"},{"SurahNumber":56,"VerseNumber":93,"Text":"Izimano rye rizaba ari amazi yatuye"},{"SurahNumber":56,"VerseNumber":94,"Text":"No kuzatwikirwa mu muriro"},{"SurahNumber":56,"VerseNumber":95,"Text":"Mu by’ukuri, uku ni ko kuri kudashidikanywaho"},{"SurahNumber":56,"VerseNumber":96,"Text":"Bityo, tagatifuza izina rya Nyagasani wawe, Uhambaye"},{"SurahNumber":57,"VerseNumber":1,"Text":"Ibiri mu birere n’ibiri ku isi bisingiza Allah, kandi ni we Nyirimbaraga zihebuje, Ushishoza"},{"SurahNumber":57,"VerseNumber":2,"Text":"Ubwami bw’ibirere n’ubw’isi ni ubwe. Ni we utanga ubuzima n’urupfu. Kandi ni we ufite ubushobozi bwa buri kintu"},{"SurahNumber":57,"VerseNumber":3,"Text":"Ni we Ntangiriro akaba n’Iherezo, Ugaragara akaba n’Utagaragara. Kandi ni we Mumenyi uhebuje wa buri kintu"},{"SurahNumber":57,"VerseNumber":4,"Text":"Ni we waremye ibirere n’isi mu minsi itandatu, hanyuma aganza ku ntebe y’icyubahiro (Ar’shi). Azi ibyinjira mu butaka n’ibibusohokamo, ibimanuka mu kirere ndetse n’ibikizamukamo. Kandi aba ari kumwe na mwe aho muri hose. Kandi Allah ni Ubona bihebuje ibyo mukora"},{"SurahNumber":57,"VerseNumber":5,"Text":"Ubwami bw’ibirere n’isi ni ubwe. Kandi kwa Allah ni ho ibintu byose bizasubizwa"},{"SurahNumber":57,"VerseNumber":6,"Text":"Yinjiza ijoro mu manywa, akaninjiza amanywa mu ijoro. Kandi ni we Mumenyi uhebuje w’ibiri mu bituza (by’abantu)"},{"SurahNumber":57,"VerseNumber":7,"Text":"Nimwemere Allah n’Intumwa ye (Muhamadi), munatange mu byo yabaragije; kuko bamwe muri mwe bemeye bakanatanga (mu nzira ya Allah), bazagororerwa ibihembo bihebuje"},{"SurahNumber":57,"VerseNumber":8,"Text":"Nonese kuki mutemera Allah kandi Intumwa ibahamagarira kwemera Nyagasani wanyu? Kandi (Allah) yaranakiriye isezerano ryanyu rikomeye; (bityo) niba muri abemera nyakuri (ngaho nimwemere)"},{"SurahNumber":57,"VerseNumber":9,"Text":"Ni we uhishurira umugaragu we (Muhamadi) amagambo asobanutse, kugira ngo abakure mu mwijima abaganisha ku rumuri. Rwose Allah ni Umunyempuhwe nyinshi kuri mwe, Umunyembabazi"},{"SurahNumber":57,"VerseNumber":10,"Text":"Nonese kuki mudatanga mu nzira ya Allah, kandi Allah ari we ufite izungura ry’ibirere n’isi? Abatanze bakanarwana mbere y’urugamba (rwo kubohora Maka) muri mwe, ntibahwanye (na babandi babikoze nyuma yaho); abo (babikoze mbere) bafite urwego rwisumbuye urw’abatanze bakanarwana nyuma. Ariko bose Allah yabasezeranyije ibyiza. Kandi Allah azi bihebuje ibyo mukora"},{"SurahNumber":57,"VerseNumber":11,"Text":"Ni nde waguriza Allah inguzanyo nziza (atanga amaturo n’ibindi bikorwa by’ubugiraneza), ngo (Allah azayimwishyure) amukubiye inshuro nyinshi, ndetse azanamugororere ibihembo bihebuje"},{"SurahNumber":57,"VerseNumber":12,"Text":"Umunsi uzabona abemeramana n’abemeramanakazi urumuri rwabo rukataje imbere n’iburyo bwabo (babwirwa) bati \"Dore inkuru nziza yanyu uyu munsi! Ni ubusitani butembamo imigezi (Ijuru), muzabamo ubuziraherezo. Iyi ni yo ntsinzi ihambaye"},{"SurahNumber":57,"VerseNumber":13,"Text":"Umunsi indyarya z’abagabo n’iz’abagore zizabwira abemeramana ziti \"Nimudutegereze turahure ku rumuri rwanyu!\" Zizabwirwa ziti \"Nimusubire inyuma (ku isi) mushake urumuri!\" Maze hagati yabo hashyirwe urukuta rufite umuryango. Imbere yarwo hari impuhwe, na ho hanze yarwo hakaba ibihano"},{"SurahNumber":57,"VerseNumber":14,"Text":"(Indyarya) zizahamagara (abemera) zibabwira ziti \"Ese ntitwari kumwe namwe (ku isi)?\" Bazisubize bati \"Yego! Ariko mwishyize mu bigeragezo, mutega iminsi (Intumwa n’abemeramana), munishyira mu gushidikanya kandi munashukwa n’irari ryanyu kugeza ubwo itegeko rya Allah (urupfu) risohoye. Nuko umushukanyi (Shitani) abatesha umurongo wa Allah"},{"SurahNumber":57,"VerseNumber":15,"Text":"Uyu munsi nta nshungu yanyu (mwe ndyarya) cyangwa iy’abahakanye iri bwakirwe. Ubuturo bwanyu ni mu muriro. Ni wo muzabana kandi ni nawo herezo ribi"}]}