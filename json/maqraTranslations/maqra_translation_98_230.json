{"Id":230,"LanguageCodes":["kmr"],"Name":"kmr-unknown","Author":"Unknown","Language":"Kurmanji","Description":"Kurmanji","Direction":"ltr","Source":"http://www.maktabah.org , http://donatequran.com/","Translations":[{"SurahNumber":12,"VerseNumber":77,"Text":"(Birayên Yûsuf aha) gotine: \"Heke evî dizî be, hêj berê da jî birakî wî hebû, ewî jî dizî kiribû. Û îdî Yûsuf eva gotina wan di hundurê xwe da veşartîye û gotina wan ji bona wan ra venekirîye (Yûsuf) gotîye: \"Hûn bi rastî di sikê şûnandan in.\" Yezdan bi wan salixên we çêtir dizane"},{"SurahNumber":12,"VerseNumber":78,"Text":"Ewan (ji Yûsuf ra aha) gotine: \"Ezîz! Bi rastî bavekî wîyê kal ê pîr heye, îdî heke tu yekî ji me di şûna wî da bigirî (tu bi me ra qencî dikî). Bi rastî em dibînin ku tu ji qencîkaran î"},{"SurahNumber":12,"VerseNumber":79,"Text":"(Yûsuf) gotîye: \"Ji bo Yezdan! Ka ça dibe: Em di şûna wî yê ku me di nava barê wî da (tasa xwe) derxistîye, yekî mayî bigirin? Heke em wusa bikin di wê gavê da em cewrê dikin"},{"SurahNumber":12,"VerseNumber":80,"Text":"Îdî gava ewan (ji bona berdana birayê xwe, ji Yûsuf) bê hêvî mane, di cîyekî da hevdu tenê kirine; (Birayê) wan ê mezin (ji bona wan ra aha) gotîye: \"Qey hûn nizanin, ku bavê we bi sond ji we peyman standîye, hêj berê da jî, ji bona Yûsuf ji we standibû (we kirinê xwe bi serê Yûsuf da anî! Ka vê carê emê bi çi rûyî herne bal bavê xwe)? Îdî (hûn herin bi sond!) ez ji vî zemînî ranagetim; heya bavê min destûra min nede, ya jî Yezdan canê min nestîne. Û ewa qenctirê berewanan e"},{"SurahNumber":12,"VerseNumber":81,"Text":"Hûn para da herin bal bavê xwe, îdî jê ra bêjin: \"Bavo! bi rastî kurê te dizî kir, me (bi çavê xwe dît, ku tas di nava barê wî derket, tiştê mayî em nizanin) û em bi xweber jî, ji bona tiştên, ne ber çavî parisvan nînin"},{"SurahNumber":12,"VerseNumber":82,"Text":"(Heke tu ji me bawer nekî, hez kî) ji wan gundîyên, ku me (barê xwe li wura, dagirtîye) û ji wî kerwanê ku em bi hev ra hatine, bipirse. Bi rastî em rast dibêjin"},{"SurahNumber":12,"VerseNumber":83,"Text":"Dema (ewan para da hatine bal bavê xwe, gotina birayê xwe ji bavê xwe ra gotine, Ye’qûb aha) gotîye: \"Bawer ke canê we ji bona we ra wusa xemilandîye, we jî eva bûyera (kirîye) îdî (ji bona min ra) hey hewa bi qencîya maye. Hêvî heye ku Yezdan ewan hemûşkan bi hev ra ji min ra bîne. Bi rastî hey zanayê bîjejke Yezdan e"},{"SurahNumber":12,"VerseNumber":84,"Text":"Û (Ye’qûb) pişta xwe daye wan (aha) gotîye: \"Ax, kovan li ser Yûsuf (îro roya te ye, were ka Yûsuf tu li kêderê yî?)\" Ji hesreta (Yûsuf) her du çavê wî sipî bûn û bi xweber jî kula xwe vedişart"},{"SurahNumber":12,"VerseNumber":85,"Text":"Ewan (kuran ji Ye´qûb ra) gotine: \"Bi Yezdan! Tuyê Yûsuf bînî bîra xwe, bi bihatin jar bî, nexweş bikebî, ya jî bi serê te da teşqelake were"},{"SurahNumber":12,"VerseNumber":86,"Text":"(Ye´qûb ji wan ra) gotîye: \"Bi rastî ez gilî û kul û kovanê xwe hey ji Yezdan dikim, tişta ku hûn qe pê nizanbin, ez (bi sedema) Yezdan ji we çêtir dizanim"},{"SurahNumber":12,"VerseNumber":87,"Text":"Gelî kurên min! Hûn herne (bajarê Misr ê) îdî hûn di wura da (dizîka da) ji Yûsuf û ji birayê wî kolandina bikin û hûn ji dilovanîya Yezdan bê hêvî nebin, ji pêştirê filan, tu kes ji dilovanîya Yezdan bê hêvî nabin"},{"SurahNumber":12,"VerseNumber":88,"Text":"Îdî dema ewan (dîsa fetilîne Misrê) çûne ketine (xanîyê Yûsuf; jê ra) gotin: \"Wezîr! Bi me û bi malîyên me da xelayî hatîye, em jî bi pûlekî hindik hatine, vê carê tu ji me ra zimhêr bi hemûtî pêk bîne û tu ji me ra qencî bike, bi rastî Yezdan qencîkaran xelat dike"},{"SurahNumber":12,"VerseNumber":89,"Text":"(Yûsuf) ji wan ra dibêje: \"Gelo hûn dizanin ka we çi bi serê Yûsuf û birayê wî kirîye? Bi rastî hûn di wan gavan da nezan bûn"},{"SurahNumber":12,"VerseNumber":90,"Text":"(Ewan birayên wî) gotine: \"Qey tu! Tu bi rastî Yûsuf nînî?\" (Yûsuf) got: \"Erê, ez Yûsuf im, eva jî birayê min e. Bi sond! Yezdan bi me qencî kirîye (em parisandine û mezin kirine) bi rastî kî (ji Yezdan bitirse û li ser cefadana di rêya wî da) hew bike, îdî bê dudilî (Yezdan) kirya qencîkaran wunda nake"},{"SurahNumber":12,"VerseNumber":91,"Text":"(Ewan birayên Yûsuf) gotine: \"Bi Yezdan em sond dixun! Ku ewî tu li ser me, paydar kirîyî. Bi rastî em bi xweber jî nûsîtemkar bûne.”"},{"SurahNumber":12,"VerseNumber":92,"Text":"(Yûsuf ji wan ra) gotîye: \"Di îro da ji alîyê min da, ji bona we ra qe tu (rexne û kemasî) tune ye. Yezdan we bibaxişîne. (Û ewa) dilovîntirê dilovanan e"},{"SurahNumber":12,"VerseNumber":93,"Text":"Hûn bi vî kirasê min ê hanê va herne (welatê xwe). Hûn ewî kirasî bavêjine li ser çavê bavê min, ku çavê wî vebin û hûn hemûşk malîyên xwe hildin bêne bal min"},{"SurahNumber":12,"VerseNumber":94,"Text":"Dema ku karwanê wan ji MisrÊ raqetîyan, bavÊ wan gotîye: \"Gelî (malîyên min!) heke hûn nebêjin: \"te hişê xwe wunda kiriye\" bi rastî bêhna Yûsuf hate min"},{"SurahNumber":12,"VerseNumber":95,"Text":"(Ewan ji Ye´qûb ra) gotine: \"Bi Yezdan! Hêj tu di wê wunda bûne berê da nî"},{"SurahNumber":12,"VerseNumber":96,"Text":"Îdî gava mizgînvan hat; (kirasê Yûsuf avête) ser çavê (Ye´qûb) ‘ewîl çavê wî vebûye. (Ye´qûb ji malîyên xwe ra) gotîye: \"(Hêj berê da) min ji bona we ra qey ne gotîbû: \"Tişta hûn qe pê nizanin, ez ji Yezdan dizanim"},{"SurahNumber":12,"VerseNumber":97,"Text":"Kurên Ye´qûb, jê ra gotine: \"Bavo! Bi rastî em nûsîtemkar in, îdî tu ji bona baxişandina me (ji Xudayê xwe) lava bike"},{"SurahNumber":12,"VerseNumber":98,"Text":"(Ye´qûb ji wan ra) gotîye: \"Ezê ji bona baxişandina we ji Xudayê xwe di nêzîk da lava bikim. Bi rastî Xudayê min bi xweber jî baxişkarê dilovîn e"},{"SurahNumber":12,"VerseNumber":99,"Text":"Îdî gava (hemûşk) bi hev ra çûne (welatê misr ê): çûne bal Yûsuf. (Yûsuf) dê û bavê xwe dane ber hemêza xwe (ji wan ra) gotîye: \"Bi vîna Yezdan, bi ewletî bikebine (bajar) ê misr ê"},{"SurahNumber":12,"VerseNumber":100,"Text":"(Yûsuf) dê û bavê xwe bilind kirîye danîye li ser text, ewan ji Yûsuf ra kunde birine. (Yûsuf ji bona bavê xwe ra) gotîye: \"Bavo! Arşa we xewna ku min berê da dîtibû, eva ye. Bi sond! Xudayê min ewa rast derxistîye û bi sond! Xudayê min bi min qencî kirîye. Loma ji piştî ku pelîd nava min û birayên min da tevdanî kiribû (ewan ez avêtime bîrê, paşê ez ketime zîndanê. Xudayê min) ez ji zîndanê derxistim û hûn ji beryê anîne bal min. Bi rastî Xudayê min çi bivê, ewî bi hûratî dike. Bi rastî Xudayê min pirzanê bijejke ye"}]}