{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":55,"VerseNumber":1,"Text":"وہ رحمن ہی ہے"},{"SurahNumber":55,"VerseNumber":2,"Text":"جس نے قرآن کی تعلیم دی۔"},{"SurahNumber":55,"VerseNumber":3,"Text":"اسی نے انسان کو پیدا کیا۔"},{"SurahNumber":55,"VerseNumber":4,"Text":"اسی نے اس کو واضح کرنا سکھایا۔"},{"SurahNumber":55,"VerseNumber":5,"Text":"سورج اور چاند حساب میں جکڑے ہوئے ہیں۔"},{"SurahNumber":55,"VerseNumber":6,"Text":"اور بیلیں اور درخت سب اس کے آگے سجدہ کرتے ہیں۔"},{"SurahNumber":55,"VerseNumber":7,"Text":"اور آسمان کو اسی نے بلند کیا ہے اور اسی نے ترازو قائم کی ہے۔"},{"SurahNumber":55,"VerseNumber":8,"Text":"کہ تم تولنے میں ظلم نہ کرو۔"},{"SurahNumber":55,"VerseNumber":9,"Text":"اور انصاف کے ساتھ وزن کو ٹھیک رکھو، اور تول میں کمی نہ کرو۔"},{"SurahNumber":55,"VerseNumber":10,"Text":"اور زمین کو اسی نے ساری مخلوقات کے لیے بنایا ہے۔"},{"SurahNumber":55,"VerseNumber":11,"Text":"اسی میں میوے اور کھجور کے گابھوں والے درخت بھی ہیں۔"},{"SurahNumber":55,"VerseNumber":12,"Text":"اور بھوسے والا غلہ اور خوشبودار پھول بھی۔"},{"SurahNumber":55,"VerseNumber":13,"Text":"(اے انسانوں اور جنات) اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":14,"Text":"اسی نے انسان کو ٹھیکرے کی طرح کھنکھناتی ہوئی مٹی سے پیدا کیا۔"},{"SurahNumber":55,"VerseNumber":15,"Text":"اور جنات کو آگ کی لپٹ سے پیدا کیا۔"},{"SurahNumber":55,"VerseNumber":16,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":17,"Text":"دونوں مشرقوں اور دونوں مغربوں کا پروردگار وہی ہے۔"},{"SurahNumber":55,"VerseNumber":18,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":19,"Text":"اسی نے دو سمندروں کو اس طرح چلایا کہ وہ دونوں آپس میں مل جاتے ہیں۔"},{"SurahNumber":55,"VerseNumber":20,"Text":"(پھر بھی) ان کے درمیان ایک آڑ ہوتی ہے کہ وہ دونوں اپنی حد سے بڑھتے نہیں۔"},{"SurahNumber":55,"VerseNumber":21,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":22,"Text":"ان دونوں سمندروں سے موتی اور مونگا نکلتا ہے۔"},{"SurahNumber":55,"VerseNumber":23,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":24,"Text":"اور اسی کے قبضے میں وہ جہاز ہیں جو سمندر میں پہاڑوں کی طرح اونچے کھڑے کیے گئے ہیں۔"},{"SurahNumber":55,"VerseNumber":25,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":26,"Text":"اس زمین میں جو کوئی ہے، فنا ہونے والا ہے۔"},{"SurahNumber":55,"VerseNumber":27,"Text":"اور (صرف) تمہارے پروردگار کی جلال والی، فضل و کرم والی ذات باقی رہے گی۔"},{"SurahNumber":55,"VerseNumber":28,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":29,"Text":"آسمانوں اور زمین میں جو بھی ہیں اسی سے (اپنی حاجتیں) مانگتے ہیں، وہ ہر روز کسی شان میں ہے۔"},{"SurahNumber":55,"VerseNumber":30,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":31,"Text":"اے دو بھاری مخلوقو ! ہم عنقریب تمہارے (حساب کے) لیے فارغ ہونے والے ہیں۔"},{"SurahNumber":55,"VerseNumber":32,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":33,"Text":"اے انسانوں اور جنات کے گروہ ! اگر تم میں یہ بل بوتا ہے کہ آسمانوں اور زمین کی حدود سے پار نکل سکو، تو پار نکل جاؤ، تم زبردست طاقت کے بغیر پار نہیں ہوسکو گے۔"},{"SurahNumber":55,"VerseNumber":34,"Text":"اب بتاؤ کہ تم دونوں اپنے پروردگار کی کون کونسی سی نعمتوں کو جھٹلاؤ گے ؟"},{"SurahNumber":55,"VerseNumber":35,"Text":"تم پر آگ کا شعلہ اور تانبے کے رنگ کا دھواں چھوڑا جائے گا، پھر تم اپنا بچاؤ نہیں کرسکو گے۔"},{"SurahNumber":55,"VerseNumber":36,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":37,"Text":"غرض (وہ وقت آئے گا) جب آسمان پھٹ پڑے گا اور لال چمڑے کی طرح سرخ گلاب بن جائے گا۔"},{"SurahNumber":55,"VerseNumber":38,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":39,"Text":"پھر اس دن نہ کسی انسان سے اس کے گناہ کے بارے میں پوچھا جائے گا اور نہ کسی جن سے"},{"SurahNumber":55,"VerseNumber":40,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":41,"Text":"مجرم لوگوں کو ان کی علامتوں سے پہچان لیا جائے گا، پھر انہیں سر کے بالوں اور پاؤں سے پکڑا جائے گا۔"},{"SurahNumber":55,"VerseNumber":42,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":43,"Text":"یہ ہے وہ جہنم جسے یہ مجرم لوگ جھٹلاتے تھے۔"},{"SurahNumber":55,"VerseNumber":44,"Text":"یہ اسی کے اور کھولتے ہوئے پانی کے درمیان چکر لگائیں گے۔"},{"SurahNumber":55,"VerseNumber":45,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":46,"Text":"اور جو شخص (دنیا میں) اپنے پروردگار کے سامنے کھڑا ہونے سے ڈرتا تھا، اس کے لیے دو باغ ہوں گے۔"},{"SurahNumber":55,"VerseNumber":47,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":48,"Text":"دونوں باغ شاخوں سے بھرے ہوئے۔"},{"SurahNumber":55,"VerseNumber":49,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":50,"Text":"انہی دو باغوں میں دو چشمے بہہ رہے ہوں گے۔"},{"SurahNumber":55,"VerseNumber":51,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":52,"Text":"ان دونوں میں ہر پھل کے دو دو جوڑے ہوں گے۔"},{"SurahNumber":55,"VerseNumber":53,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":54,"Text":"وہ (جنتی لوگ) ایسے فرشوں پر تکیہ لگائے ہوئے ہوں گے جن کے بستر دبیز ریشم کے ہوں گے، اور دونوں باغوں کے پھل جھکے پڑ رہے ہوں گے۔"},{"SurahNumber":55,"VerseNumber":55,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":56,"Text":"انہی باغوں میں وہ نیچی نگاہ والیاں ہوں گی جنہیں ان جنتیوں سے پہلے نہ کسی انسان نے کبھی چھوا ہوگا اور نہ کسی جن نے۔"},{"SurahNumber":55,"VerseNumber":57,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":58,"Text":"وہ ایسی ہوں گے جیسے یاقوت اور مرجان۔"},{"SurahNumber":55,"VerseNumber":59,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":60,"Text":"اچھائی کا بدلہ اچھائی کے سوا اور کیا ہے ؟"},{"SurahNumber":55,"VerseNumber":61,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":62,"Text":"اور ان دو باغوں سے کچھ کم درجے کے دو باغ اور ہوں گے۔"},{"SurahNumber":55,"VerseNumber":63,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":64,"Text":"دونوں سبزے کی کثرت سے سیاہی کی طرف مائل"},{"SurahNumber":55,"VerseNumber":65,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":66,"Text":"انہی میں دو ابلتے ہوئے چشمے ہوں گے۔"},{"SurahNumber":55,"VerseNumber":67,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":68,"Text":"انہی میں میوے اور کھجوریں اور انار ہوں گے۔"},{"SurahNumber":55,"VerseNumber":69,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":70,"Text":"انہی میں خوب سیرت خوبصورت عورتیں ہوں گی۔"},{"SurahNumber":55,"VerseNumber":71,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":72,"Text":"وہ حوریں جنہیں خیموں میں حفاظت سے رکھا گیا ہوگا۔"},{"SurahNumber":55,"VerseNumber":73,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":74,"Text":"انہیں ان جنتیوں سے پہلے نہ کسی انسان نے کبھی چھوا ہوگا، اور نہ کسی جن نے۔"},{"SurahNumber":55,"VerseNumber":75,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":76,"Text":"وہ (جنتی) سبز رفرف اور عجیب و غریب قسم کے خوبصورت فرش پر تکیہ لگائے ہوئے ہوں گے۔"},{"SurahNumber":55,"VerseNumber":77,"Text":"اب بتاؤ کہ تم دونوں اپنے پروردگار کی کون کونسی نعمتوں کو جھٹلاؤ گے ؟"},{"SurahNumber":55,"VerseNumber":78,"Text":"بڑا بابرکت نام ہے تمہارے پروردگار کا جو عظمت والا بھی ہے، کرم والا بھی۔"}]}