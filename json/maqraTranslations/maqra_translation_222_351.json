{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":63,"VerseNumber":4,"Text":"När du ser dem kan du få ett gott intryck av deras yttre och du lyssnar på dem när de talar. [I själva verket är de lika andefattiga] som uppstöttade trästockar, och [i sin rädsla och osäkerhet] tror de att varje rop [från mängden] är ett hot mot dem. De är dina fiender, [Muhammad]; - var därför på din vakt mot dem. Guds förbannelse över dem! Hur förvirrade är inte deras begrepp"},{"SurahNumber":63,"VerseNumber":5,"Text":"När de uppmanas: \"Kom [och låt] Guds Sändebud be att Han förlåter er!\" vänder de bort huvudet och du ser dem dra sig undan, fulla av högmod"},{"SurahNumber":63,"VerseNumber":6,"Text":"Vad dem beträffar är det likgiltigt om du ber om förlåtelse för dem eller inte - Gud kommer inte att förlåta dem. Gud vägleder inte dem som förhärdats i synd och trots"},{"SurahNumber":63,"VerseNumber":7,"Text":"Det är de som säger [till andra]: \"Ge ingenting till dem som sluter upp kring Guds Sändebud; då ger de sig nog av härifrån!\" - Men himlarnas och jordens skatter tillhör Gud, fastän hycklarna inte förstår det"},{"SurahNumber":63,"VerseNumber":8,"Text":"De säger [också]: \"Om vi kommer tillbaka till staden [från detta fälttåg], skall de som har makten helt säkert driva bort dessa föraktliga stackare härifrån!\" - Men [den verkliga] makten ligger hos Gud - och Hans Sändebud och de troende - och det vet inte hycklarna"},{"SurahNumber":63,"VerseNumber":9,"Text":"TROENDE! Låt inte [omsorgen om] era ägodelar och [bekymren för] era barn få er att glömma att åkalla Guds namn; de som gör detta är förlorarna"},{"SurahNumber":63,"VerseNumber":10,"Text":"Och ge av det som Vi har skänkt er för er försörjning innan ni känner döden närma sig och ni säger: \"Herre! Ge mig bara ett kort uppskov; då skall jag ge åt de behövande och leva som en rättskaffens människa"},{"SurahNumber":63,"VerseNumber":11,"Text":"Men Gud beviljar inte uppskov åt den vars tid har löpt ut, och Gud har full kännedom om vad ni gör"},{"SurahNumber":64,"VerseNumber":1,"Text":"ALLT det som himlarna rymmer och det som jorden bär prisar Gud; herraväldet är Hans och allt lov och pris tillkommer Honom och Han har makt över allt"},{"SurahNumber":64,"VerseNumber":2,"Text":"Det är Han som har skapat er; bland er finns den som [tvivlar och] förnekar sanningen och den som tror. Och Gud ser vad ni gör"},{"SurahNumber":64,"VerseNumber":3,"Text":"Han har skapat himlarna och jorden i enlighet med en plan och ett syfte; Han har format er [och gett er] den bästa skapnad och Han är målet för er färd"},{"SurahNumber":64,"VerseNumber":4,"Text":"Han känner allt som finns i himlarna och på jorden och Han vet vad ni håller hemligt och vad ni öppet visar; ja, Gud är Den som vet vad som rör sig i människans innersta"},{"SurahNumber":64,"VerseNumber":5,"Text":"HAR NI inte hört berättas om dem som i gångna tider förnekade sanningen? De fick smaka de bittra frukterna av sina handlingar och [i nästa liv väntar dem] ett svårt lidande"},{"SurahNumber":64,"VerseNumber":6,"Text":"så är det därför att de, när sändebuden kom till dem med klara bevis, svarade: \"Är det då människor som skall vägleda oss?\" - och så förnekade de sanningen och vände ryggen till. Men Gud behöver dem inte - Gud är Sig själv nog; allt lov och pris tillkommer Honom"},{"SurahNumber":64,"VerseNumber":7,"Text":"De som förnekar sanningen påstår att de inte skall uppväckas från de döda. Säg: \"Vid min Herre och Gud! Helt visst skall ni återuppväckas och då skall ni få veta vad era handlingar [var värda]. Detta är lätt för Gud"},{"SurahNumber":64,"VerseNumber":8,"Text":"Tro därför på Gud och Hans Sändebud och på det ljus som Vi har uppenbarat [för er]; Gud är väl underrättad om vad ni gör"},{"SurahNumber":64,"VerseNumber":9,"Text":"Den Dag då Han kallar er till den stora Samlingen, kommer de förmodade vinnarna och förlorarna att byta plats. För dem som trodde på Honom och levde ett rättskaffens liv skall Gud utplåna deras dåliga handlingar och låta dem stiga in i lustgårdar, vattnade av bäckar, där de skall förbli till evig tid - detta är den stora, den lysande segern"},{"SurahNumber":64,"VerseNumber":10,"Text":"Men de som framhärdade i att förneka sanningen och påstod att Våra budskap är lögn har Elden till arvedel och där skall de förbli till evig tid - i sanning ett eländigt slut"},{"SurahNumber":64,"VerseNumber":11,"Text":"INGEN olycka drabbar [er] utan Guds tillåtelse. Gud ger hjärtat hos den som tror på Honom dess vägledning. - Gud har kunskap om allt"},{"SurahNumber":64,"VerseNumber":12,"Text":"Lyd Gud och lyd Sändebudet! Om ni vänder honom ryggen [skall ni veta att] det bara åligger Vårt Sändebud att klart framföra det budskap [som anförtrotts åt honom]"},{"SurahNumber":64,"VerseNumber":13,"Text":"Gud - det finns ingen annan gud än Han; låt därför de troende sätta all sin lit till Gud"},{"SurahNumber":64,"VerseNumber":14,"Text":"TROENDE! Bland era hustrur och era barn kan finnas [de som är] era fiender; var därför på er vakt mot dem! Men om ni har överseende, förlåter och glömmer [de felsteg som de begår, skall Gud visa att] Han är ständigt förlåtande, barmhärtig"},{"SurahNumber":64,"VerseNumber":15,"Text":"Era ägodelar och era barn är inte annat än [medel med vilka] Han prövar er; hos Gud väntar en rik belöning"},{"SurahNumber":64,"VerseNumber":16,"Text":"Frukta därför Gud efter måttet av er förmåga; lyssna till och lyd [Hans ord]. Och ge åt andra för er själs bästa; det skall gå dem väl i händer som värjer sig för girighetens [frestelser]"},{"SurahNumber":64,"VerseNumber":17,"Text":"Om ni ger Gud ett lån av goda gärningar, skall Han betala tillbaka det med mångdubbla värdet och förlåta era synder; Gud erkänner [Sina tjänares] förtjänster och Han har överseende [med deras brister]"},{"SurahNumber":64,"VerseNumber":18,"Text":"Han känner allt det som är dolt för människor och det som de bevittnar - Han, den Allsmäktige, den Vise"}]}