{"Id":393,"LanguageCodes":["tr","tur"],"Name":"tur-diyanetvakfi","Author":"Diyanet Vakfi","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"(Resulüm!) De ki: Cinlerden bir topluluğun (benim okuduğum Kur'an'ı) dinleyip de şöyle söyledikleri bana vahyolunmuştur: Gerçekten biz, harikulade güzel bir Kur'an dinledik"},{"SurahNumber":72,"VerseNumber":2,"Text":"Doğru yola iletiyor, ona iman ettik. (Artık) kimseyi Rabbimize asla ortak koşmayacağız"},{"SurahNumber":72,"VerseNumber":3,"Text":"Hakikat şu ki, Rabbimizin şanı çok yücedir. O, ne eş ne de çocuk edinmiştir"},{"SurahNumber":72,"VerseNumber":4,"Text":"Doğrusu bizim beyinsiz olanımız (iblis veya azgın cinler), Allah hakkında pekaşırı yalanlar uyduruyormuş"},{"SurahNumber":72,"VerseNumber":5,"Text":"Halbuki biz, gerek insanlar gerekse cinler Allah hakkında asla yalan söylemezler, sanmıştık"},{"SurahNumber":72,"VerseNumber":6,"Text":"Şu da gerçek ki, insanlardan bazı kimseler, cinlerden bazı kimselere sığınırlardı da, onların taşkınlıklarını arttırırlardı"},{"SurahNumber":72,"VerseNumber":7,"Text":"Onlar da sizin sandığınız gibi, Allah'ın hiç kimseyi tekrar diriltmeyeceğini sanmışlardı"},{"SurahNumber":72,"VerseNumber":8,"Text":"Doğrusu biz (cinler), göğü yokladık, fakat onu sert bekçilerle, alev huzmeleriyle doldurulmuş bulduk"},{"SurahNumber":72,"VerseNumber":9,"Text":"Halbuki, (daha önce) biz onun bazı kısımlarında (haber) dinlemek için oturacak yerler (bulup) oturuyorduk; fakat şimdi kim dinlemek isterse, kendisini gözetleyen bir alev huzmesi buluyor"},{"SurahNumber":72,"VerseNumber":10,"Text":"Bilmiyoruz, yeryüzündekilere kötülük mü murat edildi, yoksa Rableri onlara bir hayır mı diledi"},{"SurahNumber":72,"VerseNumber":11,"Text":"Gerçekten biz, -kimimiz salih kişiler, kimimiz ise bunlardan aşağıda olmak üzere- türlü türlü yollar tutmuştuk"},{"SurahNumber":72,"VerseNumber":12,"Text":"(Artık) şu gerçeği şüphesiz anladık ki, biz yeryüzünde bulunsak da Allah'ı aciz bırakamayacağız, başka yere kaçmakla da elinden kurtulamayacağız"},{"SurahNumber":72,"VerseNumber":13,"Text":"Doğrusu biz, o hidayeti (Kur'an'ı) işitince ona iman ettik. Kim Rabbine iman ederse, artık ne bir (ecrinin) eksikliğe uğratılmasından ne de haksızlık edilmesinden korkar"},{"SurahNumber":72,"VerseNumber":14,"Text":"İçimizde, (Allah'a) teslimiyet gösterenler de var, hak yoldan sapanlar da var. Teslimiyet gösteren kimseler, doğru yolu arayanlardır"},{"SurahNumber":72,"VerseNumber":15,"Text":"Hak yoldan sapanlara gelince, onlar cehenneme odun olmuşlardır"},{"SurahNumber":72,"VerseNumber":16,"Text":"Şayet doğru yolda gitselerdi, onlara bol su verirdik"},{"SurahNumber":72,"VerseNumber":17,"Text":"Bu hususta kendilerini denememiz için, Kim Rabbinin zikrinden yüz çevirirse, (Rabbin) onu gitgide artan çetin bir azaba uğratır"},{"SurahNumber":72,"VerseNumber":18,"Text":"Mescidler şüphesiz Allah'ındır. O halde, Allah ile birlikte kimseye yalvarmayın (ve kulluk etmeyin)"},{"SurahNumber":72,"VerseNumber":19,"Text":"Allah'ın kulu, O'na yalvarmaya (namaza) kalkınca, neredeyse onun etrafında keçe gibi birbirlerine geçeceklerdi"},{"SurahNumber":72,"VerseNumber":20,"Text":"(Resulüm!) De ki: Ben ancak Rabbime yalvarırım ve O'na kimseyi ortak koşmam"},{"SurahNumber":72,"VerseNumber":21,"Text":"De ki: Doğrusu ben (kendi başıma) size ne zarar verme ne de fayda sağlama gücüne sahibim"},{"SurahNumber":72,"VerseNumber":22,"Text":"De ki: Gerçekten (bana bir kötülük dilerse) Allah'a karşı beni kimse himaye edemez, O'ndan başka sığınacak kimse de bulamam"},{"SurahNumber":72,"VerseNumber":23,"Text":"(Benim yaptığım) ancak Allah katından olanı, O'nun gönderdiklerini tebliğdir. Artık kim Allah ve Resulüne karşı gelirse, bilsin ki ona, (kendi gibilerle birlikte) içinde ebedi kalacakları cehennem ateşi vardır"},{"SurahNumber":72,"VerseNumber":24,"Text":"Sonunda, tehdit edilip durduklarını (azabı, kıyameti) gördükleri zaman, kim yardımcı olma bakımından daha güçsüz ve sayıca daha az imiş, bileceklerdir"},{"SurahNumber":72,"VerseNumber":25,"Text":"De ki: Tehdit edilegeldiğiniz (azap), yakın mıdır, yoksa Rabbim onun için uzun bir süre mi koyar, ben bilmem"},{"SurahNumber":72,"VerseNumber":26,"Text":"O bütün görülmeyenleri bilir. Sırlarına kimseyi muttali kılmaz"},{"SurahNumber":72,"VerseNumber":27,"Text":"Ancak, (bildirmeyi) dilediği peygamber bunun dışındadır. Çünkü O, bunun önünden ve ardından gözcüler salar"},{"SurahNumber":72,"VerseNumber":28,"Text":"Ki böylece onların (peygamberlerin), Rablerinin gönderdiklerini hakkıyla tebliğ ettiklerini bilsin. (Allah) onların nezdinde olup bitenleri çepeçevre kuşatmış ve her şeyi bir bir saymıştır (kaydetmiştir)"},{"SurahNumber":73,"VerseNumber":1,"Text":"Ey örtünüp bürünen (Resulüm)"},{"SurahNumber":73,"VerseNumber":2,"Text":"Birazı hariç, geceleri kalk namaz kıl"},{"SurahNumber":73,"VerseNumber":3,"Text":"(Gecenin) yarısını (kıl). Yahut bunu biraz azalt"},{"SurahNumber":73,"VerseNumber":4,"Text":"Ya da bunu çoğalt ve Kur'an'ı tane tane oku"},{"SurahNumber":73,"VerseNumber":5,"Text":"Doğrusu biz sana (taşıması) ağır bir söz vahyedeceğiz"},{"SurahNumber":73,"VerseNumber":6,"Text":"Şüphesiz gece kalkışı, (kalp ve uzuvlar arasında) tam bir uyuma ve sağlam bir kıraata daha elverişlidir"},{"SurahNumber":73,"VerseNumber":7,"Text":"Zira gündüz vakti, sana uzun bir meşguliyet var"},{"SurahNumber":73,"VerseNumber":8,"Text":"Rabbinin adını an. Bütün varlığınla O'na yönel"},{"SurahNumber":73,"VerseNumber":9,"Text":"O, doğunun da batının da Rabbidir. O'ndan başka ilah yoktur. Öyleyse yalnız O'nun himayesine sığın"},{"SurahNumber":73,"VerseNumber":10,"Text":"Onların (müşriklerin) söylediklerine katlan ve onlardan güzellikle ayrıl"},{"SurahNumber":73,"VerseNumber":11,"Text":"Nimet içinde yüzen o yalancıları bana bırak ve onlara biraz mühlet ver"},{"SurahNumber":73,"VerseNumber":12,"Text":"Hiç şüphesiz bizim nezdimizde (onlar için hazırlanmış) boyunduruklar, yakıcı bir ateş, var"},{"SurahNumber":73,"VerseNumber":13,"Text":"Boğazdan geçmez bir yiyecek ve elem verici bir azap var"},{"SurahNumber":73,"VerseNumber":14,"Text":"O gün (kıyamet günü) yeryüzü ve dağlar sarsılır; dağlar çöküntü ile akıp giden kum yığınına döner"},{"SurahNumber":73,"VerseNumber":15,"Text":"Nasıl Firavun'a bir elçi göndermiş idiysek doğrusu size de, hakkınızda şahitlik edecek bir peygamber gönderdik"},{"SurahNumber":73,"VerseNumber":16,"Text":"Ama Firavun o peygambere karşı gelmiş, biz de onu ağır ve çetin bir şekilde muaheze etmiştik"},{"SurahNumber":73,"VerseNumber":17,"Text":"Peki inkar ederseniz, çocukları ak saçlı ihtiyarlara çevirecek o günden kendinizi nasıl koruyabileceksiniz"},{"SurahNumber":73,"VerseNumber":18,"Text":"Gökyüzü bile onunla (o günün dehşetiyle) yarılacaktır. Allah'ın vadi mutlaka yerine gelir"},{"SurahNumber":73,"VerseNumber":19,"Text":"İşte bu (anlatılanlar), şüphesiz bir öğüttür. Artık kim dilerse Rabbine (varan) bir yol tutar"}]}