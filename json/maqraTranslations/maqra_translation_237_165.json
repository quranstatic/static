{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":87,"VerseNumber":1,"Text":"Luwalhatiin ang Pangalan ng iyong Tagapagtangkilik na Panginoon, ang Kataas-taasan"},{"SurahNumber":87,"VerseNumber":2,"Text":"Na Siyang lumikha (ng lahat ng bagay) at nagbigay ng anyo at kaayusan"},{"SurahNumber":87,"VerseNumber":3,"Text":"Na nagtakda ng Ganap na Sukat (kahihinatnan ng lahat at bawat isa maging sa kabutihan o kasamaan) at nagbigay ng Patnubay (nagturo sa sangkatauhan ng Tumpak at Maling Landas)"},{"SurahNumber":87,"VerseNumber":4,"Text":"At nagpatubo ng mga luntiang halamanan at pastulan"},{"SurahNumber":87,"VerseNumber":5,"Text":"At muli ay ginawa, (at Kanyang) ginawa ito na dayami (at bagaso)"},{"SurahNumber":87,"VerseNumber":6,"Text":"Sa sunod-sunod na antas ay ipahahayag Namin sa iyo (o Muhammad) ang Mensahe (ang Qur’an) upang hindi mo malimutan"},{"SurahNumber":87,"VerseNumber":7,"Text":"Maliban sa anumang pahintulutan ni Allah. Talastas Niya ang nakalantad at nalilihim"},{"SurahNumber":87,"VerseNumber":8,"Text":"At gagawin Naming magaan ito sa iyo (O Muhammad) upang masunod mo ang Landas (sa paggawa ng mga kabutihan)"},{"SurahNumber":87,"VerseNumber":9,"Text":"Kaya’t paalalahanan mo (ang mga tao) kung ang pagpapaala-ala ay magbibigay kapakinabangan (sa mga makikinig)"},{"SurahNumber":87,"VerseNumber":10,"Text":"Ang panawagan at paala-ala ay diringgin niya na may pangangamba (kay Allah)"},{"SurahNumber":87,"VerseNumber":11,"Text":"Datapuwa’t ito ay itatakwil ng mga masasawing palad (sa kaparusahan)"},{"SurahNumber":87,"VerseNumber":12,"Text":"Na mahuhulog sa Nag-aalimpuyong Apoy at lalasap ng kanyang paglalagablab"},{"SurahNumber":87,"VerseNumber":13,"Text":"dito, siya ay hindi mamamatay (upang maginhawahan), o mabubuhay (sa mabuting kalagayan)"},{"SurahNumber":87,"VerseNumber":14,"Text":"Katiyakan, ang magtatamo 954 ng tagumpay ay siya na nagpapadalisay ng kanyang sarili (sa pamamagitan ng pag-iwas sa pagsamba sa mga diyus- diyosan at pagtanggap sa Kaisahan ni Allah at sa Islam)"},{"SurahNumber":87,"VerseNumber":15,"Text":"At lumuluwalhati sa Pangalan ng kanyang Tagapagtangkilik na Panginoon (sumasamba lamang kay Allah at wala ng iba), at bukas ang puso sa pananalangin (alalaong baga, ang limang takdang panalangin sa maghapon bukod pa ang mga dasal na ipinagtatagubilin)"},{"SurahNumber":87,"VerseNumber":16,"Text":"Datapuwa’t minahalaga ninyo ang buhay sa mundong ito na hindi magtatagal"},{"SurahNumber":87,"VerseNumber":17,"Text":"Bagama’t ang Kabilang Buhay ay higit na mainam at mananatili"},{"SurahNumber":87,"VerseNumber":18,"Text":"Katotohanang ito ay nasa mga Aklat ng unang kasulatan"},{"SurahNumber":87,"VerseNumber":19,"Text":"Sa mga Kasulatan ni Abraham at Moises"},{"SurahNumber":88,"VerseNumber":1,"Text":"Nakarating na ba sa iyo ang balita ng kasindak- sindak na sandali (alalaong baga, ang Araw ng Muling Pagkabuhay)"},{"SurahNumber":88,"VerseNumber":2,"Text":"Sa Araw na yaon, ang maraming mukha ay magiging aba (alalaong baga, ang mukha ng mga Hudyo at Kristiyano, atbp)"},{"SurahNumber":88,"VerseNumber":3,"Text":"Na gumagawa (ng buong pagsisikap sa makamundong buhay sa pagsamba sa mga iba tangi pa kay Allah), na tigib ng sakit at napapagal (sa Kabilang Buhay dahilan sa pagkadusta at kahihiyan)"},{"SurahNumber":88,"VerseNumber":4,"Text":"Sila ay magsisipasok sa Naglalagablab na Apoy"},{"SurahNumber":88,"VerseNumber":5,"Text":"Sila ay dudulutan ng inumin mula sa kumukulong batis"},{"SurahNumber":88,"VerseNumber":6,"Text":"At walang anumang pagkain dito para sa kanila maliban sa mapait at matinik na bungangkahoy at halaman"},{"SurahNumber":88,"VerseNumber":7,"Text":"Na hindi makakapagbigay lakas o kabusugan sa kanila at makakapawi ng gutom"},{"SurahNumber":88,"VerseNumber":8,"Text":"Sa Araw na ito, ang ibang mukha ay magagalak"},{"SurahNumber":88,"VerseNumber":9,"Text":"Na nasisiyahan sa kanilang pinagsikapan (sa mabubuting gawa na kanilang ginawa sa mundong ito, kasama na ang Tunay na Pananalig sa Kaisahan ni Allah at sa Islam)"},{"SurahNumber":88,"VerseNumber":10,"Text":"Sa mataas na Halamanan (Paraiso)"},{"SurahNumber":88,"VerseNumber":11,"Text":"Na rito ay hindi nila mapapakinggan ang masamang usapan at kabulaanan"},{"SurahNumber":88,"VerseNumber":12,"Text":"Na rito ay may dumadaloy na batis"},{"SurahNumber":88,"VerseNumber":13,"Text":"Na rito ay may Luklukan ng Karangalan na nakataas"},{"SurahNumber":88,"VerseNumber":14,"Text":"At mga kopita na laging laan"},{"SurahNumber":88,"VerseNumber":15,"Text":"At mga diban na nakasalansan"},{"SurahNumber":88,"VerseNumber":16,"Text":"At mga ginintuang alpombra (karpeta) na nakalatag"},{"SurahNumber":88,"VerseNumber":17,"Text":"Hindi baga nila isinasaalang-alang ang kamelyo kung paano sila nilikha"},{"SurahNumber":88,"VerseNumber":18,"Text":"At ang langit kung paano yaon itinaas"},{"SurahNumber":88,"VerseNumber":19,"Text":"At ang kabundukan kung paano ito nilagyan ng ugat at itinayo nang matatag"},{"SurahNumber":88,"VerseNumber":20,"Text":"At ang kalupaan kung paano ito inilatag nang malawak"},{"SurahNumber":88,"VerseNumber":21,"Text":"Kaya’t paalalahanan mo sila (o Muhammad), ikaw ay isa lamang tagapagpaala-ala"},{"SurahNumber":88,"VerseNumber":22,"Text":"Ikaw ay walang pananagutan na pamahalaan ang kanilang pamumuhay"},{"SurahNumber":88,"VerseNumber":23,"Text":"Datapuwa’t kung sinuman ang tumalikod at hindi sumampalataya (kay Allah) at walang pananalig"},{"SurahNumber":88,"VerseNumber":24,"Text":"Kung gayon, si Allah ang magpaparusa sa kanya ng kasakit-sakit na Kaparusahan"},{"SurahNumber":88,"VerseNumber":25,"Text":"Katotohanang sa Amin ang kanilang hantungan"},{"SurahNumber":88,"VerseNumber":26,"Text":"At katotohanang Kami ang nakakapangyari upang tawagin sila sa Pagsusulit"},{"SurahNumber":89,"VerseNumber":1,"Text":"Sa pamamagitan ng Bukang Liwayway"},{"SurahNumber":89,"VerseNumber":2,"Text":"Sa pamamagitan ng sampung gabi (alalaong baga, ang unang sampung araw ng buwan ng Dhul-Hijja)"},{"SurahNumber":89,"VerseNumber":3,"Text":"Sa pamamagitan (ng bilang) na pantay at gansal (sa lahat ng mga nilalang ni Allah)"},{"SurahNumber":89,"VerseNumber":4,"Text":"At sa pamamagitan ng gabi kung ito ay lumilipas"},{"SurahNumber":89,"VerseNumber":5,"Text":"Katotohanang narito (sa mga sumpang pahayag) ang sapat na katibayan sa mga tao na may ganap na pang-unawa (at dahil dito, sila ay marapat na umiwas sa lahat ng mga kasalanan at kawalang pananalig, atbp)"},{"SurahNumber":89,"VerseNumber":6,"Text":"Hindi mo ba namamalas ([o napagtatanto] O Muhammad) kung paano itinuring ng iyong Panginoon ang angkan ni A’ad"},{"SurahNumber":89,"VerseNumber":7,"Text":"Ng lunsod ng Imran, na may matataas na haligi"},{"SurahNumber":89,"VerseNumber":8,"Text":"Ang katulad nito ay hindi ginawa sa (lahat) ng lupain"},{"SurahNumber":89,"VerseNumber":9,"Text":"At sa angkan ni Thamud na bumabaak ng malalaking bato sa paanan ng bundok (upang gawing tirahan)"},{"SurahNumber":89,"VerseNumber":10,"Text":"At kay Paraon na may mga talasok (na nagpapahirap sa mga tao sa pamamagitan ng pagtatali sa mga talasok)"},{"SurahNumber":89,"VerseNumber":11,"Text":"Na nagmalabis sa lahat ng hangganan ng kalupaan (sa pagsuway kay Allah)"},{"SurahNumber":89,"VerseNumber":12,"Text":"At nagsagawa rito ng napakaraming kabuktutan"},{"SurahNumber":89,"VerseNumber":13,"Text":"Kaya’t ang iyong Panginoon ay naggawad sa kanila ng iba’t ibang uri ng kaparusahan"},{"SurahNumber":89,"VerseNumber":14,"Text":"Katotohanan, ang iyong Panginoon ay Laging Nagmamasid (sa kanila)"},{"SurahNumber":89,"VerseNumber":15,"Text":"At ang tao, kung siya ay subukan ng (kanyang) Panginoon at gawaran ng biyaya at karangalan; kanyang sasalitain (ng may pagmamalaki): “Ang aking Panginoon ay nagparangal sa akin!”"},{"SurahNumber":89,"VerseNumber":16,"Text":"Datapuwa’t ang tao, kung siya ay Kanyang subukan at higpitan ang pinagkukunan ng kanyang biyaya; kanyang sasalitain (sa kawalang pag-asa): “Ang aking Panginoon ay humamak (umaba) sa akin!”"},{"SurahNumber":89,"VerseNumber":17,"Text":"Hindi! Katotohanang ikaw ay hindi lumilingap sa mga ulila (maging ang pakitunguhan sila ng mabuti, o ipagkaloob sa kanila ang nararapat nilang mana)"},{"SurahNumber":89,"VerseNumber":18,"Text":"At walang malasakit na pakainin ang naghihikahos"},{"SurahNumber":89,"VerseNumber":19,"Text":"At kinamkammoang(kanilang) pamana, anglahat- sapagiging gahaman"},{"SurahNumber":89,"VerseNumber":20,"Text":"At nagmamahal ka sa iyong kayamanan ng labis-labis na pagmamahal"},{"SurahNumber":89,"VerseNumber":21,"Text":"Hindi! Kung ang kalupaan ay durugin ng pinung-pino"},{"SurahNumber":89,"VerseNumber":22,"Text":"At ang iyong Panginoon ay pumarito na kasama ng pangkat-pangkat na anghel"},{"SurahNumber":89,"VerseNumber":23,"Text":"At ang Impiyerno, sa Araw na ito ay matatambad ng malapit. Sa Araw na ito, ang tao ay makakaala-ala, datapuwa’t paano kaya na ang gayong pag-aala-ala ay makakatulong sa kanya"},{"SurahNumber":89,"VerseNumber":24,"Text":"Siya ay magsasabi: “Ah! Sana ay pinaghandaan ko ito (ng mabubuting gawa) tungo sa aking darating na (ibang) buhay!”"},{"SurahNumber":89,"VerseNumber":25,"Text":"Sa Araw na ito, ang Kanyang kaparusahan (ng sakit at lumbay) ay hindi maipadadama ng sinuman (maliban sa Kanya)"},{"SurahNumber":89,"VerseNumber":26,"Text":"At ang Kanyang paggapos (sa piitan) ay hindi maipadadama ng sinuman (maliban sa Kanya)"},{"SurahNumber":89,"VerseNumber":27,"Text":"(At sa mabubuting kaluluwa ay ipagbabadya): “o (ikaw na) kaluluwa, sa (ganap) na kapahingahan at kasiyahan"},{"SurahNumber":89,"VerseNumber":28,"Text":"Magbalik ka sa iyong Panginoon, na nalulugod (sa iyong sarili) at iyong tamasahin ang Kanyang lugod"},{"SurahNumber":89,"VerseNumber":29,"Text":"Halika, pumasok ka sa lipon ng Aking mararangal na alipin"},{"SurahNumber":89,"VerseNumber":30,"Text":"Katotohanan, pumasok ka sa Aking Langit (Paraiso)!”"}]}