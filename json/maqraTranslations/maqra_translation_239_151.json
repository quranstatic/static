{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":94,"VerseNumber":1,"Text":"آيا ما سينه تو را فراخ نكرديم"},{"SurahNumber":94,"VerseNumber":2,"Text":"و بار گرانت را از تو فرو نهاديم"},{"SurahNumber":94,"VerseNumber":3,"Text":"كه پشتت را شكسته بود"},{"SurahNumber":94,"VerseNumber":4,"Text":"و آوازه‌ات را بلند كرديم"},{"SurahNumber":94,"VerseNumber":5,"Text":"پس بى‌ترديد با [هر] دشوارى آسانى است"},{"SurahNumber":94,"VerseNumber":6,"Text":"[آرى‌] مسلما با [هر] دشوارى آسانى است"},{"SurahNumber":94,"VerseNumber":7,"Text":"پس چون فراغت يافتى به [عبادت‌] كوش"},{"SurahNumber":94,"VerseNumber":8,"Text":"و با اشتياق به سوى پروردگارت روى آور"},{"SurahNumber":95,"VerseNumber":1,"Text":"سوگند به انجير و زيتون"},{"SurahNumber":95,"VerseNumber":2,"Text":"و به طور سينا"},{"SurahNumber":95,"VerseNumber":3,"Text":"و به اين شهر امن"},{"SurahNumber":95,"VerseNumber":4,"Text":"كه به راستى ما انسان را به نيكوترين ساختار آفريديم"},{"SurahNumber":95,"VerseNumber":5,"Text":"سپس او را [به سبب كفرش‌] به پست‌ترين دركات بازگردانديم"},{"SurahNumber":95,"VerseNumber":6,"Text":"مگر آنها را كه ايمان آورده اعمال صالح كردند كه برايشان پاداشى بى‌پايان است"},{"SurahNumber":95,"VerseNumber":7,"Text":"پس چيست كه تو را به تكذيب روز جزا وا مى‌دارد"},{"SurahNumber":95,"VerseNumber":8,"Text":"آيا خدا بهتر از همه حكم كنندگان نيست"},{"SurahNumber":96,"VerseNumber":1,"Text":"بخوان به نام پروردگارت كه آفريد"},{"SurahNumber":96,"VerseNumber":2,"Text":"انسان را از خون بسته‌اى آفريد"},{"SurahNumber":96,"VerseNumber":3,"Text":"بخوان كه پروردگارت از همه كريم‌تر است"},{"SurahNumber":96,"VerseNumber":4,"Text":"همان كه به وسيله قلم آموخت"},{"SurahNumber":96,"VerseNumber":5,"Text":"به انسان آنچه را نمى‌دانست ياد داد"},{"SurahNumber":96,"VerseNumber":6,"Text":"چنين نيست [كه مى‌پندارند]، بى‌شك آدمى طغيان مى‌كند"},{"SurahNumber":96,"VerseNumber":7,"Text":"همين كه خود را بى‌نياز بيند"},{"SurahNumber":96,"VerseNumber":8,"Text":"مسلما بازگشت، به سوى پروردگار تو است"},{"SurahNumber":96,"VerseNumber":9,"Text":"مگر آن را نبينى كه باز مى‌دارد"},{"SurahNumber":96,"VerseNumber":10,"Text":"وقتى بنده‌اى نماز كند"},{"SurahNumber":96,"VerseNumber":11,"Text":"چه پندارى اگر اين بنده بر هدايت باشد"},{"SurahNumber":96,"VerseNumber":12,"Text":"يا به پارسايى فرمان دهد [آزارش چه زشت است؟]"},{"SurahNumber":96,"VerseNumber":13,"Text":"مگر ندانى كه اگر تكذيب كند و روى بگرداند [سزا خواهد ديد]"},{"SurahNumber":96,"VerseNumber":14,"Text":"آيا ندانسته است كه يقينا خدا مى‌بيند"},{"SurahNumber":96,"VerseNumber":15,"Text":"حاشا كه اگر دست بر ندارد موى پيشانى او را گرفته [به دوزخ‌] مى‌كشانيمش"},{"SurahNumber":96,"VerseNumber":16,"Text":"موى پيشانى دروغزن خطاكار را"},{"SurahNumber":96,"VerseNumber":17,"Text":"پس او گروهش را بخواند"},{"SurahNumber":96,"VerseNumber":18,"Text":"ما هم آتشبانان را خواهيم خواند"},{"SurahNumber":96,"VerseNumber":19,"Text":"زنهار اطاعت او مكن و سجده كن و تقرب جوى"},{"SurahNumber":97,"VerseNumber":1,"Text":"همانا ما آن [قرآن‌] را در شب قدر نازل كرديم"},{"SurahNumber":97,"VerseNumber":2,"Text":"و تو چه مى‌دانى شب قدر چيست"},{"SurahNumber":97,"VerseNumber":3,"Text":"شب قدر از هزار ماه بهتر است"},{"SurahNumber":97,"VerseNumber":4,"Text":"در آن شب فرشتگان و روح به اذن پروردگارشان از براى هر كارى فرو مى‌آيند"},{"SurahNumber":97,"VerseNumber":5,"Text":"شبى سراسر سلامت است تا صبحدم"},{"SurahNumber":98,"VerseNumber":1,"Text":"كافران اهل كتاب و مشركان [از آيين خود] دست بردار نبودند تا اين كه دليل روشنى برايشان بيايد"},{"SurahNumber":98,"VerseNumber":2,"Text":"پيامبرى از جانب خدا كه صحيفه‌هاى پاكى را بر آنها بخواند"},{"SurahNumber":98,"VerseNumber":3,"Text":"كه در آن، نوشته‌هاى صحيح و استوارى است [اما ايمان نياوردند]"},{"SurahNumber":98,"VerseNumber":4,"Text":"ولى اهل كتاب پراكنده نشدند مگر پس از آن كه اين دليل روشن برايشان آمد [كه پيامبر و قرآن است‌]"},{"SurahNumber":98,"VerseNumber":5,"Text":"و آنها دستور نداشتند جز اين كه خداى يگانه را بپرستند و دين را ويژه‌ى او كنند و موحّد باشند و نماز را بر پا دارند و زكات دهند و اين است دين پايدار"},{"SurahNumber":98,"VerseNumber":6,"Text":"بى‌ترديد كسانى از اهل كتاب كه كافر شدند و مشركان، براى هميشه در آتش دوزخند و آنها بدترين آفريدگانند"},{"SurahNumber":98,"VerseNumber":7,"Text":"البته كسانى كه ايمان آورده و اعمال شايسته كردند، آنهايند كه بهترين آفريدگانند"},{"SurahNumber":98,"VerseNumber":8,"Text":"پاداش آنها نزد پروردگارشان بهشت‌هاى پاينده‌اى است كه از پاى درختانش نهرها جارى است و تا ابد در آن بمانند، هم خدا از آنها خشنود است و هم آنها از خدا خشنود، اين [مقام والا] براى كسى است كه از پروردگار خود پروا كند"},{"SurahNumber":99,"VerseNumber":1,"Text":"هنگامى كه زمين با زلزله مخصوص خود لرزانده شود"},{"SurahNumber":99,"VerseNumber":2,"Text":"و زمين بارهايش را بيرون افكند"},{"SurahNumber":99,"VerseNumber":3,"Text":"و آدمى گويد، آن را چه شده است"},{"SurahNumber":99,"VerseNumber":4,"Text":"در آن روز زمين خبرهايش را باز گويد"},{"SurahNumber":99,"VerseNumber":5,"Text":"مسلما از آن روست كه پروردگارت به آن الهام كرده است"},{"SurahNumber":99,"VerseNumber":6,"Text":"آن روز مردم دسته دسته بازگردند تا كارهايشان به آنها نشان داده شود"},{"SurahNumber":99,"VerseNumber":7,"Text":"پس هر كه به اندازه‌ى ذره‌اى نيكى كند آن را ببيند"},{"SurahNumber":99,"VerseNumber":8,"Text":"و هر كه به اندازه‌ى ذره‌اى بدى كند آن را ببيند"},{"SurahNumber":100,"VerseNumber":1,"Text":"قسم به اسبان تيزپا [ى جهاد] كه نفس نفس زنند"},{"SurahNumber":100,"VerseNumber":2,"Text":"و به آنها كه با سم‌هاى خود جرقه‌ها افروزند"},{"SurahNumber":100,"VerseNumber":3,"Text":"و قسم به هجوم آوران در سپيده دم"},{"SurahNumber":100,"VerseNumber":4,"Text":"كه بدان گردى برانگيزند"},{"SurahNumber":100,"VerseNumber":5,"Text":"و [ناگهان‌] با آن بر قلب دشمن زنند"},{"SurahNumber":100,"VerseNumber":6,"Text":"آرى انسان نسبت به پروردگارش بسى ناسپاس است"},{"SurahNumber":100,"VerseNumber":7,"Text":"و او خود بر اين معنا گواه است"},{"SurahNumber":100,"VerseNumber":8,"Text":"و به راستى او علاقه شديدى به مال دارد"}]}