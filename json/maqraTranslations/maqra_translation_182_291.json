{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":38,"VerseNumber":21,"Text":"Povestea potrivnicilor a venit la tine? Ei s-au căţărat pe zid până la încăperea oprită"},{"SurahNumber":38,"VerseNumber":22,"Text":"şi au intrat peste David care s-a speriat de ei. Ei i-au spus: “Nu te teme! Noi suntem potrivinici, unul l-a nedreptăţit pe celălalt. Judecă-ne întru adevăr. Nu fi părtinitor! Călăuzeşte-ne pe Calea cea Dreaptă"},{"SurahNumber":38,"VerseNumber":23,"Text":"Acesta este fratele meu care are nouăzeci şi nouă de oi, iar eu nu am decât o oaie. El mi-a spus: “Încredinţează-mi-o mie!” Şi m-a biruit cu vorba"},{"SurahNumber":38,"VerseNumber":24,"Text":"David spuse: “El te-a nedreptăţit cerându-ţi oaia ta pe lângă oile sale.” Mulţi dintre cei care se amestecă se nedreptăţesc unii pe alţii, afară de cei care cred şi săvârşesc fapte bune, însă aceştia sunt puţini. David a înţeles că Noi l-am pus la încercare. El I-a cerut iertare Domnului său şi căzând în genunchi se căi"},{"SurahNumber":38,"VerseNumber":25,"Text":"Noi i-am iertat lui şi el are la Noi un loc aproape şi o frumoasă întoarcere"},{"SurahNumber":38,"VerseNumber":26,"Text":"O, David! Noi te-am făcut urmaş pe pământ. Judecă oamenii întru Adevăr şi nu urma poftei, căci ea te rătăceşte de la calea lui Dumnezeu. Cei care se rătăcesc de la Calea lui Dumnezeu vor avea parte de o osândă aprigă, căci au dat uitării Ziua Socotelii"},{"SurahNumber":38,"VerseNumber":27,"Text":"Oare Noi am creat cerul şi pământul şi tot ce se află între ele zadarnic precum îşi închipuie cei care tăgăduiesc? Vai celor care tăgăduiesc de Foc"},{"SurahNumber":38,"VerseNumber":28,"Text":"Îi vom face oare pe cei care cred şi săvârşesc fapte bune deopotrivă cu cei care seamănă stricăciunea pe pământ? Ori îi vom face pe cei temători deopotrivă cu cei neruşinaţi"},{"SurahNumber":38,"VerseNumber":29,"Text":"O Carte binecuvântată am pogorât asupra ta ca ei să ia aminte la versetele ei, ca cei dăruiţi cu minte să chibzuiască"},{"SurahNumber":38,"VerseNumber":30,"Text":"Lui David i l-am dăruit pe Solomon. Ce rob bun şi plin de căinţă"},{"SurahNumber":38,"VerseNumber":31,"Text":"Când într-o seară îi fură înfăţişaţi caii care băteau din picior"},{"SurahNumber":38,"VerseNumber":32,"Text":"el spuse: “Eu am iubit bunul (lumesc) mai mult decât amintirea Domnului meu, până ce au dispărut după vălul nopţii"},{"SurahNumber":38,"VerseNumber":33,"Text":"“Întoarceţi-mi-i.” Şi atunci, el le-a tăiat picioarele şi gâtul"},{"SurahNumber":38,"VerseNumber":34,"Text":"Noi l-am pus la încercare pe Solomon punându-i pe tron un chip. Astfel, el s-a căit"},{"SurahNumber":38,"VerseNumber":35,"Text":"El spuse: “Domnul meu! Iartă-mi mie! Dăruieşte-mi o împărăţie ce nu se va cuveni nimănui după mine. Tu eşti Dăruitorul!”"},{"SurahNumber":38,"VerseNumber":36,"Text":"Noi i-am supus vântul — lin sufla la porunca sa acolo unde-l trimitea"},{"SurahNumber":38,"VerseNumber":37,"Text":"pe diavolii ziditori şi scufundători"},{"SurahNumber":38,"VerseNumber":38,"Text":"şi pe alţii legaţi în lanţuri"},{"SurahNumber":38,"VerseNumber":39,"Text":"“Acesta-i darul Nostru. Risipeşte-l ori păstrează-l fără să ţii socoteală"},{"SurahNumber":38,"VerseNumber":40,"Text":"Solomon are la Noi un loc apropiat şi o frumoasă întoarcere"},{"SurahNumber":38,"VerseNumber":41,"Text":"Aminteşte-ţi de Iov, robul Nostru, când a strigat către Domnul său: “Satan m-a lovit cu suferinţă şi osândă.”"},{"SurahNumber":38,"VerseNumber":42,"Text":"“Bate din picior! Aceasta este o scaldă răcoroasă şi o băutură.”"},{"SurahNumber":38,"VerseNumber":43,"Text":"Şi i i-am dăruit pe ai săi şi încă pe atât. Aceasta au fost o milostivenie de la Noi şi o amintire pentru cei dăruiţi cu minte"},{"SurahNumber":38,"VerseNumber":44,"Text":"Ia în mâna ta un mănunchi de nuiele! Loveşte cu el şi nu-ţi încălca legământul!” Şi Noi l-am aflat răbdător. Ce rob bun şi plin de căinţă"},{"SurahNumber":38,"VerseNumber":45,"Text":"Aminteşte-ţi de Abraham, Isaac şi Iacob, robii Noştri dăruiţi cu îndemânare şi cu prevedere"},{"SurahNumber":38,"VerseNumber":46,"Text":"Noi i-am curăţit prin amintirea Lăcaşului"},{"SurahNumber":38,"VerseNumber":47,"Text":"Ei se află la Noi, printre aleşii cei prea buni"},{"SurahNumber":38,"VerseNumber":48,"Text":"Aminteşte-ţi de Ismail, Elizeu şi Du al-Kifl. Toţi se află printre cei prea buni"},{"SurahNumber":38,"VerseNumber":49,"Text":"Aceasta este o amintire, o frumoasă întoarcere pentru cei temători"},{"SurahNumber":38,"VerseNumber":50,"Text":"grădinile Edenului ale căror porţi le vor fi deschise"},{"SurahNumber":38,"VerseNumber":51,"Text":"Culcaţi în ele, vor cere fructe din belşug şi băuturi"}]}