{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"Nač se vzájemně vyptávají"},{"SurahNumber":78,"VerseNumber":2,"Text":"Na zvěst nesmírnou"},{"SurahNumber":78,"VerseNumber":3,"Text":"o níž se mezi sebou přou"},{"SurahNumber":78,"VerseNumber":4,"Text":"Však pozor, záhy poznají"},{"SurahNumber":78,"VerseNumber":5,"Text":"a znovu: však pozor, záhy poznají"},{"SurahNumber":78,"VerseNumber":6,"Text":"Což zemi jsme jak lože nerozprostřeli"},{"SurahNumber":78,"VerseNumber":7,"Text":"a hory jejími podpěrami neučinili"},{"SurahNumber":78,"VerseNumber":8,"Text":"A v párech jsme vás stvořili"},{"SurahNumber":78,"VerseNumber":9,"Text":"a spánek váš učinili přestávkou"},{"SurahNumber":78,"VerseNumber":10,"Text":"a noc pokrývkou"},{"SurahNumber":78,"VerseNumber":11,"Text":"a den pro získání obživy jsme vám stanovili"},{"SurahNumber":78,"VerseNumber":12,"Text":"a nad vámi sedm pevných postavili"},{"SurahNumber":78,"VerseNumber":13,"Text":"a lampu oslňující tam umístili"},{"SurahNumber":78,"VerseNumber":14,"Text":"A z mračen déšť vytlačujících jsme vodu v hojnosti seslali vám"},{"SurahNumber":78,"VerseNumber":15,"Text":"abychom z ní dali vyrůst obilí a rostlinám"},{"SurahNumber":78,"VerseNumber":16,"Text":"i hustě zarostlým zahradám"},{"SurahNumber":78,"VerseNumber":17,"Text":"Den rozhodnutí věru přijde v čase určeném"},{"SurahNumber":78,"VerseNumber":18,"Text":"v ten den na pozoun bude zatroubeno a v zástupech dostavíte se"},{"SurahNumber":78,"VerseNumber":19,"Text":"a nebe se otevře a branami stane se"},{"SurahNumber":78,"VerseNumber":20,"Text":"a hory se do pohybu dají a budou přeludem"},{"SurahNumber":78,"VerseNumber":21,"Text":"A peklo bude věru na číhané"},{"SurahNumber":78,"VerseNumber":22,"Text":"útulek pro vzpurné"},{"SurahNumber":78,"VerseNumber":23,"Text":"a v něm zůstanou věky celé"},{"SurahNumber":78,"VerseNumber":24,"Text":"a chládku tam neokusí ani nápoje"},{"SurahNumber":78,"VerseNumber":25,"Text":"kromě vody vroucí a hnijící"},{"SurahNumber":78,"VerseNumber":26,"Text":"což odměnou bude odpovídající"},{"SurahNumber":78,"VerseNumber":27,"Text":"Vždyť oni v zúčtování nedoufali"},{"SurahNumber":78,"VerseNumber":28,"Text":"a za výmysl Naše znamení lživě prohlašovali"},{"SurahNumber":78,"VerseNumber":29,"Text":"však spočítali jsme věc každou a pořídili záznam"},{"SurahNumber":78,"VerseNumber":30,"Text":"Ochutnejte! Nic než trest dnes nepřidáme vám"},{"SurahNumber":78,"VerseNumber":31,"Text":"Pro bohabojné však je místo blažené"},{"SurahNumber":78,"VerseNumber":32,"Text":"zahrady a sady révy vinné"},{"SurahNumber":78,"VerseNumber":33,"Text":"dívky s plnými ňadry, věkem s nimi stejné"},{"SurahNumber":78,"VerseNumber":34,"Text":"a poháry po okraj naplněné"},{"SurahNumber":78,"VerseNumber":35,"Text":"Neuslyší tam plané tlachání ani žádné lhaní"},{"SurahNumber":78,"VerseNumber":36,"Text":"odměnou od Pána tvého dar to dobře rozpočtený"},{"SurahNumber":78,"VerseNumber":37,"Text":"Od Pána nebes a země a všeho, co mezi nimi je, Milosrdného, svolené k promluvě nedostanou"},{"SurahNumber":78,"VerseNumber":38,"Text":"V den, kdy duch a andělé stát v řadě budou, nehovoříce - kromě těch, jimž Milosrdný to povolí a kteří jen pravdu pronesou"},{"SurahNumber":78,"VerseNumber":39,"Text":"Tento den skutečností je a kdo chce, nechť připraví si k Pánu svému cestu"},{"SurahNumber":78,"VerseNumber":40,"Text":"a věru varování jsme vám již dali o blízkém trestu v den, kdy člověk spatří, co rukama svýma předtím učinil, a kdy nevěřící zvolá: \"Ach, kéž bych jen prachem byl"},{"SurahNumber":79,"VerseNumber":1,"Text":"Při silou vytrhujících"},{"SurahNumber":79,"VerseNumber":2,"Text":"při čile prohánějících"},{"SurahNumber":79,"VerseNumber":3,"Text":"při plavně se nesoucích"},{"SurahNumber":79,"VerseNumber":4,"Text":"při usilovně se předbíhajících"},{"SurahNumber":79,"VerseNumber":5,"Text":"při rozkazy uspořádávajících"},{"SurahNumber":79,"VerseNumber":6,"Text":"V den, kdy rozezní se znějící"},{"SurahNumber":79,"VerseNumber":7,"Text":"a přijde po ní následující"},{"SurahNumber":79,"VerseNumber":8,"Text":"v ten den se všechna srdce rozbuší"},{"SurahNumber":79,"VerseNumber":9,"Text":"a zraky jejich se hanbou zkruší"},{"SurahNumber":79,"VerseNumber":10,"Text":"Říkají: \"Což vskutku budeme vráceni v stav původní"},{"SurahNumber":79,"VerseNumber":11,"Text":"až staneme se kostmi zpráchnivělými"},{"SurahNumber":79,"VerseNumber":12,"Text":"A připojí: \"To věru návrat byl by záhubný"},{"SurahNumber":79,"VerseNumber":13,"Text":"A ozve se jen zvuk jediný"},{"SurahNumber":79,"VerseNumber":14,"Text":"a hle, octnou se bdící na zemi"},{"SurahNumber":79,"VerseNumber":15,"Text":"Zdaž donesla se ti o Mojžíšovi zpráva"},{"SurahNumber":79,"VerseNumber":16,"Text":"když Pán jeho naň zavolal v údolí posvátném Tuwá"},{"SurahNumber":79,"VerseNumber":17,"Text":"K Faraónovi se vydej, neb on věru zpupným se projevil"},{"SurahNumber":79,"VerseNumber":18,"Text":"a rci mu: \"Což se nepatří, aby ses očistil"},{"SurahNumber":79,"VerseNumber":19,"Text":"a já abych tě dovedl k Pánu tvému a ty se Ho bál"},{"SurahNumber":79,"VerseNumber":20,"Text":"A znamení největší mu ukázal"},{"SurahNumber":79,"VerseNumber":21,"Text":"však ten za lež je prohlásil a neposlušný byl"},{"SurahNumber":79,"VerseNumber":22,"Text":"pak zády se otočil a pryč pospíšil"},{"SurahNumber":79,"VerseNumber":23,"Text":"a lidi své si shromáždil a pak prohlásil"},{"SurahNumber":79,"VerseNumber":24,"Text":"Já vaším pánem jsem nejvyšším"},{"SurahNumber":79,"VerseNumber":25,"Text":"A učinil jej Bůh na onom i tomto světě trestem varovným"},{"SurahNumber":79,"VerseNumber":26,"Text":"a pro toho, kdo naplněn je bázní, to věru bude poučením"},{"SurahNumber":79,"VerseNumber":27,"Text":"Jste obtížnější pro stvoření vy, anebo nebe? On je vystavěl"},{"SurahNumber":79,"VerseNumber":28,"Text":"v klenbu je vyzvedl a vhodně vyrovnal"},{"SurahNumber":79,"VerseNumber":29,"Text":"temnotou noc jeho zahalil a jasu dennímu z něho vzejít dal"},{"SurahNumber":79,"VerseNumber":30,"Text":"a zemi posléze rozprostřel"},{"SurahNumber":79,"VerseNumber":31,"Text":"a aby voda i pastviny na ní vzešly, způsobil"},{"SurahNumber":79,"VerseNumber":32,"Text":"a také hory tam zakotvil"},{"SurahNumber":79,"VerseNumber":33,"Text":"aby užitek v tom pro vás i vaše stáda byl"},{"SurahNumber":79,"VerseNumber":34,"Text":"A až nadejde ten převrat nesmírný"},{"SurahNumber":79,"VerseNumber":35,"Text":"v den, kdy člověk si vzpomene na všechno své snažení"},{"SurahNumber":79,"VerseNumber":36,"Text":"tehdy předvedeno bude peklo tomu, kdo uvidí"},{"SurahNumber":79,"VerseNumber":37,"Text":"Ti, kdož vzpurní byli"},{"SurahNumber":79,"VerseNumber":38,"Text":"a život pozemský si oblíbili"},{"SurahNumber":79,"VerseNumber":39,"Text":"těm věru peklo za útulek připravili"},{"SurahNumber":79,"VerseNumber":40,"Text":"Však ten, jenž postavení Pána svého se bál a duši svou před vášní spasil"},{"SurahNumber":79,"VerseNumber":41,"Text":"ten věru v zahradě rajské svůj bude mít azyl"},{"SurahNumber":79,"VerseNumber":42,"Text":"Budou se tě na Hodinu, a kdy má nastat, ptát"},{"SurahNumber":79,"VerseNumber":43,"Text":"proč ty máš se vlastně o ní zmiňovat"},{"SurahNumber":79,"VerseNumber":44,"Text":"Vždyť Pánu tvému patří lhůta její konečná"},{"SurahNumber":79,"VerseNumber":45,"Text":"Ty jen varovatelem jsi toho, jenž obavu z ní má"},{"SurahNumber":79,"VerseNumber":46,"Text":"A v den, kdy spatří ji, bude se jim zdát, jako by v hrobech svých víc než večer či jitro nestrávili"}]}