{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":94,"VerseNumber":1,"Text":"(ای رسول گرامی) آیا ما تو را (به نعمت حکمت و رسالت) شرح صدر (و بلندی همّت) عطا نکردیم؟"},{"SurahNumber":94,"VerseNumber":2,"Text":"و بار سنگین (گناه) را (به اعطای مقام عصمت) از تو برداشتیم"},{"SurahNumber":94,"VerseNumber":3,"Text":"در صورتی که آن بار سنگین ممکن بود پشت تو را گران دارد"},{"SurahNumber":94,"VerseNumber":4,"Text":"و نام نکوی تو را (به رغم دشمنان، در عالم) بلند کردیم"},{"SurahNumber":94,"VerseNumber":5,"Text":"پس (بدان که به لطف خدا) با هر سختی البته آسانی هست"},{"SurahNumber":94,"VerseNumber":6,"Text":"و با هر سختی البته آسانی هست"},{"SurahNumber":94,"VerseNumber":7,"Text":"پس چون از نماز و طاعت پرداختی برای دعا همت مصروف دار"},{"SurahNumber":94,"VerseNumber":8,"Text":"و به سوی خدای خود همیشه متوجه و مشتاق باش"},{"SurahNumber":95,"VerseNumber":1,"Text":"قسم به تین و زیتون (دو میوه معروف انجیر و زیت یا دو معبد بزرگ کعبه و بیت المقدس)"},{"SurahNumber":95,"VerseNumber":2,"Text":"و قسم به طور سینا"},{"SurahNumber":95,"VerseNumber":3,"Text":"و قسم به این شهر امن و امان (مکّه معظّم)"},{"SurahNumber":95,"VerseNumber":4,"Text":"که ما انسان را در نیکوترین صورت (در مراتب وجود) بیافریدیم"},{"SurahNumber":95,"VerseNumber":5,"Text":"سپس (به کیفر کفر و گناهش) به اسفل سافلین (جهنم و پست‌ترین رتبه امکان) برگردانیدیم"},{"SurahNumber":95,"VerseNumber":6,"Text":"مگر آنان که ایمان آورده و نیکوکار شدند که به آنها پاداش دائمی (بهشت ابد) عطا کنیم"},{"SurahNumber":95,"VerseNumber":7,"Text":"پس (ای انسان مشرک ناسپاس) چه تو را بر آن داشت که دین حق و روز جزا را تکذیب کنی؟"},{"SurahNumber":95,"VerseNumber":8,"Text":"آیا خدا مقتدرترین و عادل‌ترین حکمفرمایان عالم نیست؟"},{"SurahNumber":96,"VerseNumber":1,"Text":"(ای رسول گرامی برخیز و قرآن را) به نام پروردرگارت که خدای آفریننده عالم است (بر خلق) قرائت کن"},{"SurahNumber":96,"VerseNumber":2,"Text":"آن خدایی که آدمی را از خون بسته (که تحول نطفه است) بیافرید"},{"SurahNumber":96,"VerseNumber":3,"Text":"بخوان و (بدان که) پروردگار تو کریم‌ترین کریمان عالم است"},{"SurahNumber":96,"VerseNumber":4,"Text":"آن خدایی که بشر را علم نوشتن به قلم آموخت"},{"SurahNumber":96,"VerseNumber":5,"Text":"به آدمی آنچه را که نمی‌دانست تعلیم داد"},{"SurahNumber":96,"VerseNumber":6,"Text":"راستی که انسان سرکش و مغرور می‌شود"},{"SurahNumber":96,"VerseNumber":7,"Text":"چون که خود را در غنا و دارایی ببیند"},{"SurahNumber":96,"VerseNumber":8,"Text":"محققا (پس از مرگ) باز گشت به سوی پروردگار تو خواهد بود"},{"SurahNumber":96,"VerseNumber":9,"Text":"دیدی آن کس را که منع (و تمسخر) می‌کرد؟"},{"SurahNumber":96,"VerseNumber":10,"Text":"آن بنده خدای را که به نماز مشغول شد؟ (مراد ابو جهل است که بر نماز، پیغمبر و اصحابش را به مسخرگی می‌آزرد)"},{"SurahNumber":96,"VerseNumber":11,"Text":"آیا چه می‌بینی اگر آن بنده (یا رسول) به راه راست باشد"},{"SurahNumber":96,"VerseNumber":12,"Text":"و خلق را به تقوا و پرهیزکاری امر کند (حال آنکه او را از نماز باز می‌دارد چگونه خواهد بود)"},{"SurahNumber":96,"VerseNumber":13,"Text":"آیا شما مردم بر این کس که حق را تکذیب می‌کند و (از رسول او) رو می‌گرداند چه رأی می‌دهید؟"},{"SurahNumber":96,"VerseNumber":14,"Text":"آیا او ندانست که خدا (اعمال زشتش را) می‌بیند (و از او روزی انتقام می‌کشد)"},{"SurahNumber":96,"VerseNumber":15,"Text":"هرگز (این را نداند)، اگر او (از کفر و ظلم و تکذیبش) دست نکشد البته ما موی پیشانیشن (به قهر و انتقام) بگیریم"},{"SurahNumber":96,"VerseNumber":16,"Text":"آن پیشانی دروغزن خطا پیشه را (به خاک هلاک کشیم)"},{"SurahNumber":96,"VerseNumber":17,"Text":"آن گاه او هر که از قبیله و عشیره خود را خواهد بخواند (که از هلاکش برهانند و هیچ کس نتواند)"},{"SurahNumber":96,"VerseNumber":18,"Text":"ما هم زبانیه دوزخ را (که فرشتگان قهر و عذاب و مأموران آتش جهنم‌اند، بر گرفتن او) می‌خوانیم"},{"SurahNumber":96,"VerseNumber":19,"Text":"(ای رسول گرامی) چنین نیست (که ابو جهل پنداشته که تو را به زجر و ظلم مطیع خود تواند کرد) تو هیچ از او اطاعت مکن و به نماز و سجده خدا پرداز و به حق نزدیک شو (که سجده و نماز موجب قرب حضرت بی نیاز است)"},{"SurahNumber":97,"VerseNumber":1,"Text":"ما این قرآن عظیم الشأن را در شب قدر نازل کردیم"},{"SurahNumber":97,"VerseNumber":2,"Text":"و چه تو را به عظمت این شب قدر آگاه تواند کرد؟"},{"SurahNumber":97,"VerseNumber":3,"Text":"شب قدر از هزار ماه بهتر و بالاتر است"},{"SurahNumber":97,"VerseNumber":4,"Text":"در این شب فرشتگان و روح (یعنی جبرئیل) به اذن خدا (بر مقام ولایت نبی و امام عصر علیه السّلام) از هر فرمان و دستور الهی نازل می‌شوند (و سرنوشت و مقدرات خلق را نازل می‌گردانند)"},{"SurahNumber":97,"VerseNumber":5,"Text":"این شب (رحمت و) سلامت و تهنیت است تا صبحگاه"},{"SurahNumber":98,"VerseNumber":1,"Text":"کافران اهل کتاب و مشرکان (از کفر و عصیان) منفک نبودند (و به راه صواب هدایت نمی‌یافتند) تا آنکه برهان و حجت حق بر آنها بیاید"},{"SurahNumber":98,"VerseNumber":2,"Text":"رسولی از جانب خدا (چون محمّد صلّی اللّه علیه و آله و سلّم) که کتب آسمانی پاک و منزه (از خطا و تحریف) را بر آنها تلاوت کند"},{"SurahNumber":98,"VerseNumber":3,"Text":"که در آن کتب نامه‌های حقیقت و راستی (و نگهبان سنّت عدل الهی) مسطور است"},{"SurahNumber":98,"VerseNumber":4,"Text":"و اهل کتاب (در حق این رسول گرامی) راه تفرقه و خلاف نپیمودند مگر پس از آنکه آنها را حجت کامل (در کتب آسمانی بر حقانیت رسول) آمد (و دانسته بر انکار او لجاج و عناد ورزیدند)"},{"SurahNumber":98,"VerseNumber":5,"Text":"در صورتی که (در کتب آسمانی) امر نشده بودند مگر بر اینکه خدا را به اخلاص کامل در دین (اسلام) پرستش کنند و از غیر دین حق روی بگردانند و نماز به پا دارند و زکات (به فقیران) بدهند. این است دین درست"},{"SurahNumber":98,"VerseNumber":6,"Text":"محقّقا آنان که از اهل کتاب کافر شدند (و عیسی و عزیر و رهبانان و احبار را به مقام ربوبیت خواندند) آنها با مشرکان همه در آتش دوزخند و در آن همیشه معذبند، آنها به حقیقت بدترین خلقند"},{"SurahNumber":98,"VerseNumber":7,"Text":"آنان که ایمان آوردند و نیکوکار شدند آنها به حقیقت بهترین اهل عالمند"},{"SurahNumber":98,"VerseNumber":8,"Text":"پاداش آنها نزد خدایشان باغهای بهشت عدن است که نهرها زیر درختانش جاری است و در آن بهشت ابد جاودان متنعّمند، خدا از آنها خشنود و آنها هم از خدا خشنودند. این بهشت مخصوص کسی است که از خدا ترسد (و به طاعت او پردازد)"},{"SurahNumber":99,"VerseNumber":1,"Text":"هنگامی که زمین به سخت‌ترین زلزله خود به لرزه در آید"},{"SurahNumber":99,"VerseNumber":2,"Text":"و بارهای سنگین اسرار درون خویش (که گنجها و معادن و اموات و غیره است) همه را از دل خاک بیرون افکند"},{"SurahNumber":99,"VerseNumber":3,"Text":"و (آن روز) آدمی (از فرط حیرت و اضطراب) گوید: زمین را چه پیش آمده؟"},{"SurahNumber":99,"VerseNumber":4,"Text":"آن هنگام زمین مردم را به حوادث خویش آگاه می‌سازد"},{"SurahNumber":99,"VerseNumber":5,"Text":"که خدا به او چنین الهام کند (تا به سخن آید و خلق را به اخبارش آگه نماید)"},{"SurahNumber":99,"VerseNumber":6,"Text":"درآن روز قیامت مردم از قبرها پراکنده بیرون آیند تا (پاداش نیک و بد) اعمال آنها را (در حساب و میزان حق) به آنان بنمایند"},{"SurahNumber":99,"VerseNumber":7,"Text":"پس هر کس به قدر ذره‌ای کار نیک کرده باشد (پاداش) آن را خواهد دید"},{"SurahNumber":99,"VerseNumber":8,"Text":"و هر کس به قدر ذره‌ای کار زشتی مرتکب شده آن هم به کیفرش خواهد رسید"},{"SurahNumber":100,"VerseNumber":1,"Text":"قسم به اسبانی که (سواران اسلام در جهاد با کفار تاختند تا جایی که) نفسشان به شماره افتاد"},{"SurahNumber":100,"VerseNumber":2,"Text":"و در تاختن از سم خود بر سنگ آتش افروختند"},{"SurahNumber":100,"VerseNumber":3,"Text":"و (بر دشمن شبیخون زدند تا) صبحگاه (آنها را) به غارت گرفتند"},{"SurahNumber":100,"VerseNumber":4,"Text":"و گرد و غبار از دیار کفار بر انگیختند"},{"SurahNumber":100,"VerseNumber":5,"Text":"و سپاه دشمن را همه در میان گرفتند"},{"SurahNumber":100,"VerseNumber":6,"Text":"(قسم به اسبان این مجاهدان دین خدا) که انسان نسبت به پروردگارش کافر نعمت و ناسپاس است"},{"SurahNumber":100,"VerseNumber":7,"Text":"و (خدا و یا) خود او بر این ناسپاسی محققا گواه است"},{"SurahNumber":100,"VerseNumber":8,"Text":"و هم او بر حب مال دنیا سخت فریفته و بخیل است"}]}