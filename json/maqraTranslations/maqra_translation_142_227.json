{"Id":227,"LanguageCodes":["ky","kir"],"Name":"kir-shamsaldinhakim-lad","Author":"Shams Al Din Hakimov","Language":"Kirghiz","Description":"Kirghiz - Transliteration with diacritics","Direction":"ltr","Source":"https://qurancomplex.gov.sa/","Translations":[{"SurahNumber":24,"VerseNumber":35,"Text":"Allaһ — asmandardın jana Jerdin Nuru! Anın Nurunun misalı, çırak turgan bir tekçe sıyaktuu. Çırak-şişenin içinde, şişe bolso kudum ele kauhar jıldızı! Al (çırak) teskeyde da emes, küngöydö da emes (ar dayım nur tiyip turgan, biyik jerde öskön) berekettüü Zaytun daragı(nın mayı) menen jagılat. Anın mayı (tunuktugunan ulam) ot tiybese dele nur taratkanday bolot. (A, eger ot tamızılsa) nur üstünö nur (çaçat). Allaһ kaalagan pendesin Öz Nuruna bagıttayt. Allaһ adamdarga (uşunday) misaldardı keltiret. Allaһ — ar nerseni Bilüüçü"},{"SurahNumber":24,"VerseNumber":36,"Text":"(Al çırak «meçit» dep atalgan) üylördö (jagılat). Allaһ al üylördün (boyu jana darajası asmanga) kötörülüşünö jana anda Özünün Isımı eskerilişine uruksat bergen. Anın içinde (ıymanduu adamdar) erteli-keç Anı (ar kanday kemçildikterden) aruulaşat"},{"SurahNumber":24,"VerseNumber":37,"Text":"(Al) er-azamattardı Allaһtın zikirinen, namaz okuudan jana zeket berüüdön sooda dagı, aldı-sattı dagı alaksıta albayt! (Antkeni,) alar közdör jana jüröktör (korkuu menen ümüttün ortosunda arı-beri) oodarılıp kala turgan Kündön (Kıyamattan) korkuşat"},{"SurahNumber":24,"VerseNumber":38,"Text":"(Munun sebebi) Allaһ alardı jasagan amaldarının eŋ jakşıları menen sıylaşı jana Özünün pazileti menen alardı(n sooptoruna soop) koşup berişi üçün. Allaһ kaalagan pendesine esepsiz ırıskı beret"},{"SurahNumber":24,"VerseNumber":39,"Text":"Kaapırlardın amaldarı bolso, çöldögü zakım sıyaktuu. Suusagan adam anı suu dep oyloyt. Kaçan aga («jetip») barsa eç nerse tappay kalat. Özünün aldında (Kıyamatta) Allaһtı gana tabat. Anan Allaһ anı menen toluk esepteşet. Allaһ tez esepteşüüçü"},{"SurahNumber":24,"VerseNumber":40,"Text":"Je bolboso (kaapırdın amaldarı) tereŋ deŋiz tübündögü karaŋgılıktarga okşoyt. Anı tolkundar orogon. Tolkundardın üstünön dagı tolkun orogon, anın üstünön (kara) bulut (kaptagan). Kabat-kabat karaŋgılıktar! Eger (oşol abalda suudan) kolun çıgarsa da anı körö albayt. Allaһ kimge nur (ıyman) berbese, al (ar kanday) nurdan kurjalak"},{"SurahNumber":24,"VerseNumber":41,"Text":"(O, Muhammad!) Allaһka asmandardagı jana Jerdegi bardık nerseler (jadagalsa,) asmanda sap tartıp uçkan kuştar(ga çeyin) tasbih aytkanın bilbediŋbi? (Alardın) ar biri (Allaһka jalbaraar) dubasın jana tasbihin bilet. Allaһ alardın amaldarın Bilüüçü"},{"SurahNumber":24,"VerseNumber":42,"Text":"Asmandar jana Jer padışalıgı Allaһka taandık! (Kıyamatta) kaytıp baruu — Allaһka"},{"SurahNumber":24,"VerseNumber":43,"Text":"Körböysüŋbü, Allaһ buluttardı (kaalagan bagıtına) aydap, kiyin alardı çogultat jana türmök-türmök kılıp koyot. Kiyin sen alardın arasınan jamgır çıkkanın körösüŋ. (Allaһ) asmandan: andagı (bulut) toolorunan möndür jaadırıp, anı menen kaalagan pendelerine (apaat) jetkiret jana anı kaalagan pendelerinen burup jiberet. Anın (buluttun) çagılganının nuru közdördü kör kılgıday bolot"},{"SurahNumber":24,"VerseNumber":44,"Text":"Allaһ tün menen kündüzdü almaştırıp turat. Albette, mında akılduular üçün (Allaһtın kuduretin taanıtkan) sabak bar"},{"SurahNumber":24,"VerseNumber":45,"Text":"Allaһ baardık jan-janıbardı suudan jarattı. Alardın kee biri soylop jüröt, kee biri eki buttap jüröt, kee birleri tört but menen basat. Allaһ kaalagan nersesin (kaalaganday) jaratat. Allaһ ar nersege Kudurettüü"},{"SurahNumber":24,"VerseNumber":46,"Text":"Biz (Kuraanda çındıkka bagıttooçu) anık ayattardı tüşürdük. Allaһ kaalagan pendesin Tuura Jolgo baştayt"},{"SurahNumber":24,"VerseNumber":47,"Text":"Alar «Biz Allaһka, paygambarga ıyman keltirdik jana (eköösünün buyruktarına) moyun sunduk» deşet. Kiyin, dal uşundan kiyin (kaalooloruna ılayık kelbegen buyruktardı atkaruuga kelgende) alardın kee bir taypaları jüz burup ketişet. Alar ıymanduu emes"},{"SurahNumber":24,"VerseNumber":48,"Text":"Eger aralarında öküm kıluu üçün Allaһka jana paygambarına çakırılsa, kapıstan bir toptoru teskeri basıp ketişet"},{"SurahNumber":24,"VerseNumber":49,"Text":"Egerde (talaştagı) çındık alar tarapta bolso, paygambarga baş iyip kelişet"},{"SurahNumber":24,"VerseNumber":50,"Text":"Alardın jürögündö ildet (eki jüzdüülük) barbı? Je (Muhammaddın paygambar ekeninen) şekteniştibi je bolboso, Allaһ menen paygambarı zulum kılat dep korkuşabı? Jok! Alardın özdörü zaalım"},{"SurahNumber":24,"VerseNumber":51,"Text":"Al emi, aralarında öküm kıluu üçün Allaһ jana paygambarına çakırılgan kezdegi ıymanduulardın sözü: «Uktuk jana moyun sunduk» dep aytuu (gana boluşu kajet). Dal oşolor gana jeŋişke (Beyişke) jetüüçülör"},{"SurahNumber":24,"VerseNumber":52,"Text":"Kim Allaһka jana paygambarına moyun sunsa, Allaһtan korkso jana takıba kılsa, dal oşolor jeŋişke jetüüçülör"}]}