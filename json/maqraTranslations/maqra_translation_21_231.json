{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":3,"VerseNumber":15,"Text":"Kata’atnlah, “mao ke’ aku madahi kao ahe nang labih edo’ dari nang nian?” Bagi urankng-urakng nang bataqwa udah ada ka’ samah tuh. Aunga saruga-saruga nang ngalir ka’ babahnya sunge-sunge. Urakng ka’ kao kakal selama-lamanya ka’ dalapmnya (saruga), man ayukng-ayukng nang barasah, sarata karelaatn Allah. Allah nele’ amba- ambanya"},{"SurahNumber":3,"VerseNumber":16,"Text":"(koa lah) urankng-uaknga nang bado’a, oh Tuhan kami, kami benar-benar beriman, maka ampuni’lah dosa-dosa kami man tangahi’lah kami dari seksanya neraka"},{"SurahNumber":3,"VerseNumber":17,"Text":"(Uga’) urakng nang sabar, urakng nang banar, urakng nang ta’at, urakng nang nyidahakatn jukutnya, man urakng nang minta ampon sanape’ dini hari"},{"SurahNumber":3,"VerseNumber":18,"Text":"Allah ngata’atn bahwa’ nana’ ada Tuhan salain ia, (pakoa uga’) da’ mala’ekat man urakng-urakng nang pane’ (pinta) nang madiriatn kaadilan, nana’ ada Tuhan salain ia (Allah) nang batol kuat, batol pane’ (bejaksana)"},{"SurahNumber":3,"VerseNumber":19,"Text":"Sabanarnya agama nang ada ka’ isi Allah koalah hanya agama Islam. Nana’ lah baolek urakng-urakng nang dibare’ kitab115 kacoali satalah urakng ka’ koa namu kapanean, karana kadangkiatn iaka’koa. Barang sae nagng nana’ pucaya’ ka’ ayat- ayat Allah, maka sabanarnya, Allah koa batol-batol capat paretongan-nya"},{"SurahNumber":3,"VerseNumber":20,"Text":"Lalu kade’ urakng ka’ koa mantah kao (Muhammad) kata’atn lah “aku nyarahatn diri’ ku ka’ Allah mpakoa uga’ urakng nang ngikuti aku,” padahatnlah ka’ urakng- urakng nang dah di bare’ kitab man urakng urakng nang nana’ pane maca,116 “udah ke’ kita’ masok Islam?” Kade’ iaka’koa masok Islam, barati iaka’koa dah namu patunjuk, tapi kade iaka’koa molakng agi’, maka kawajipannya hanyalah ngge nyampeatn ihan. Maka Allah batol-batol nele’ ka’ amba-ambanya"},{"SurahNumber":3,"VerseNumber":21,"Text":"Sasungguhnya urakng-urakng ngingkari ayat-ayat allah man nang munuhi Nabi-nabi nang na’ di banaratn (na’ ada alasan), man munuhi urakng-urakng nang nyuruh Talino babuat adil, sampeatn lah ka’ iaka’koa barita nepo koa lah ia siksa’atn nang padih"},{"SurahNumber":3,"VerseNumber":22,"Text":"Iaka’koalah urakng-urakng nang toa’-toa’ pakarajaatnnya ka’ dunia man ka’ naherat, urakng ka’ koalah nang nana’ namu patolongan"},{"SurahNumber":3,"VerseNumber":23,"Text":"Nana’ ke’ kao maratiatn urakng-urakng nang udah dimare’ bagiatn kitab (Taurat)? Iaka’koa dibaba (nyimpaut) ka’ kitab Allah nto’ mutusatn (pakara) ka’ antara iaka’koa. Kamudian sabagiatn dari iaka’koa bapaling sambil nolak (kabanaratn)"},{"SurahNumber":3,"VerseNumber":24,"Text":"Tagal koalah iaka’koa bakata, “api naraka nana’ akan ngarene’ kami kacoali ngge sangahe ari dehe’. Iaka’koa tapadaya dalapm agama nyaka’koa diahe nang iaka’koa ada-adaatn”"},{"SurahNumber":3,"VerseNumber":25,"Text":"Mpahe kade’ na’e iaka’koa kami (Allah) komo’atn ka’ ari kiamat nang nana’ di raguatn agi kajadiannya, man ka’ atiap nyawa di bare’ balasatn nang sampurna sasue man ahe nang nya karajaatn, iaka’koa nana’ di rugiatn (di pere)"},{"SurahNumber":3,"VerseNumber":26,"Text":"Kataatnlah (Muhammad), “oh Tuhan nang ngampu’ kakuasaan kita’ bareatn kakuasaan ka’ sae pun nang kita’ mao’i. Kita’ ngamoliaatn sae nang kita’ mao’i, man kita’ nginaatn sae nang kita’ mao’i”. Ka’ kokot kita’ sagala nang gagas. Banar kita’ paling bakuasa ka’ sagala jukut"},{"SurahNumber":3,"VerseNumber":27,"Text":"Kita’ nama’an malam ka’ dalapm siakng. Man kita’ kaluaratn nang idup dari nang mati, man kita’ kaluaratn nang mati dari nang idup,117 man kita’ bareatn rajaki ka’ sae nang kita’ rehoi’ nana’ baparetongan"},{"SurahNumber":3,"VerseNumber":28,"Text":"Amelah urakng-urakng nang baiman nyadiatn urakng kafir koa sabage pamimpin, kacoali urakng-urakng nang baiman (Islam). Barang sae nang babuat mpaikng maka ia nana’ namu ahe pun dari Allah. Kacoali ia ngge basiasat nto’ nyaga diri’nya dari jukut nang koa gali’i’ dari iaka’ koa (kafir). Allah ngingatatn kao ka’ diri’nya. Ngge ka’ Allah ihanlah tampat mulakng"},{"SurahNumber":3,"VerseNumber":29,"Text":"Kataatnlah “kade’ kao nosokatn ahe nang ada ke’ dalapm atinyu, nto’ kao padahatn Allah tatap nau’an.” Ia nau’an ahe nang ada ka’ langit man ahe nang ahe ka’ dunia. Allah batol-batol bakuasa ka, sagala jukut"},{"SurahNumber":3,"VerseNumber":30,"Text":"(Ingatlah), ka’ ari (sae) samua nyawa namu balasatn ka’ kabaikatn nang dah ia pamuat di’ adapatn ka’ diri’nya. (pakoa uga’ upah) kajahatatn nang dah ia karajaatn, ia baarap kade’ mpamanya ada jarak nang jauh ntara ia man ari koa (kiamat). Allah ngingati kita’ ka’ diri’ (ukuman) nya. Allah batol-batol reho ka’ amba-ambanya"},{"SurahNumber":3,"VerseNumber":31,"Text":"Kataatnlah (Muhammad), “kade’ kao ngrehoi’ Allah, tuna’an aku, pasti Allah ngarehoi’ kao, man ngamponi dosa-dosa”. Allah Mahapengampon, man Mahapengareho"},{"SurahNumber":3,"VerseNumber":32,"Text":"Kataatnlah (Muhammad), “pucaya’i Allah man Rasul, kade’ kao malek, nu’anlah kao bahwa’ Allah nana’ nyukai’ urakng-urakng kafir”"}]}