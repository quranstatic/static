{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"(ऐ रसूल लोगों से) कह दो कि मेरे पास 'वही' आयी है कि जिनों की एक जमाअत ने (क़ुरान को) जी लगाकर सुना तो कहने लगे कि हमने एक अजीब क़ुरान सुना है"},{"SurahNumber":72,"VerseNumber":2,"Text":"जो भलाई की राह दिखाता है तो हम उस पर ईमान ले आए और अब तो हम किसी को अपने परवरदिगार का शरीक न बनाएँगे"},{"SurahNumber":72,"VerseNumber":3,"Text":"और ये कि हमारे परवरदिगार की शान बहुत बड़ी है उसने न (किसी को) बीवी बनाया और न बेटा बेटी"},{"SurahNumber":72,"VerseNumber":4,"Text":"और ये कि हममें से बाज़ बेवकूफ ख़ुदा के बारे में हद से ज्यादा लग़ो बातें निकाला करते थे"},{"SurahNumber":72,"VerseNumber":5,"Text":"और ये कि हमारा तो ख्याल था कि आदमी और जिन ख़ुदा की निस्बत झूठी बात नहीं बोल सकते"},{"SurahNumber":72,"VerseNumber":6,"Text":"और ये कि आदमियों में से कुछ लोग जिन्नात में से बाज़ लोगों की पनाह पकड़ा करते थे तो (इससे) उनकी सरकशी और बढ़ गयी"},{"SurahNumber":72,"VerseNumber":7,"Text":"और ये कि जैसा तुम्हारा ख्याल है वैसा उनका भी एतक़ाद था कि ख़ुदा हरगिज़ किसी को दोबारा नहीं ज़िन्दा करेगा"},{"SurahNumber":72,"VerseNumber":8,"Text":"और ये कि हमने आसमान को टटोला तो उसको भी बहुत क़वी निगेहबानों और शोलो से भरा हुआ पाया"},{"SurahNumber":72,"VerseNumber":9,"Text":"और ये कि पहले हम वहाँ बहुत से मक़ामात में (बातें) सुनने के लिए बैठा करते थे मगर अब कोई सुनना चाहे तो अपने लिए शोले तैयार पाएगा"},{"SurahNumber":72,"VerseNumber":10,"Text":"और ये कि हम नहीं समझते कि उससे अहले ज़मीन के हक़ में बुराई मक़सूद है या उनके परवरदिगार ने उनकी भलाई का इरादा किया है"},{"SurahNumber":72,"VerseNumber":11,"Text":"और ये कि हममें से कुछ लोग तो नेकोकार हैं और कुछ लोग और तरह के हम लोगों के भी तो कई तरह के फिरकें हैं"},{"SurahNumber":72,"VerseNumber":12,"Text":"और ये कि हम समझते थे कि हम ज़मीन में (रह कर) ख़ुदा को हरगिज़ हरा नहीं सकते हैं और न भाग कर उसको आजिज़ कर सकते हैं"},{"SurahNumber":72,"VerseNumber":13,"Text":"और ये कि जब हमने हिदायत (की किताब) सुनी तो उन पर ईमान लाए तो जो शख़्श अपने परवरदिगार पर ईमान लाएगा तो उसको न नुक़सान का ख़ौफ़ है और न ज़ुल्म का"},{"SurahNumber":72,"VerseNumber":14,"Text":"और ये कि हम में से कुछ लोग तो फ़रमाबरदार हैं और कुछ लोग नाफ़रमान तो जो लोग फ़रमाबरदार हैं तो वह सीधे रास्ते पर चलें और रहें"},{"SurahNumber":72,"VerseNumber":15,"Text":"नाफरमान तो वह जहन्नुम के कुन्दे बने"},{"SurahNumber":72,"VerseNumber":16,"Text":"और (ऐ रसूल तुम कह दो) कि अगर ये लोग सीधी राह पर क़ायम रहते तो हम ज़रूर उनको अलग़ारों पानी से सेराब करते"},{"SurahNumber":72,"VerseNumber":17,"Text":"ताकि उससे उनकी आज़माईश करें और जो शख़्श अपने परवरदिगार की याद से मुँह मोड़ेगा तो वह उसको सख्त अज़ाब में झोंक देगा"},{"SurahNumber":72,"VerseNumber":18,"Text":"और ये कि मस्जिदें ख़ास ख़ुदा की हैं तो लोगों ख़ुदा के साथ किसी की इबादन न करना"},{"SurahNumber":72,"VerseNumber":19,"Text":"और ये कि जब उसका बन्दा (मोहम्मद) उसकी इबादत को खड़ा होता है तो लोग उसके गिर्द हुजूम करके गिर पड़ते हैं"},{"SurahNumber":72,"VerseNumber":20,"Text":"(ऐ रसूल) तुम कह दो कि मैं तो अपने परवरदिगार की इबादत करता हूँ और उसका किसी को शरीक नहीं बनाता"},{"SurahNumber":72,"VerseNumber":21,"Text":"(ये भी) कह दो कि मैं तुम्हारे हक़ में न बुराई ही का एख्तेयार रखता हूँ और न भलाई का"},{"SurahNumber":72,"VerseNumber":22,"Text":"(ये भी) कह दो कि मुझे ख़ुदा (के अज़ाब) से कोई भी पनाह नहीं दे सकता और न मैं उसके सिवा कहीं पनाह की जगह देखता हूँ"},{"SurahNumber":72,"VerseNumber":23,"Text":"ख़ुदा की तरफ से (एहकाम के) पहुँचा देने और उसके पैग़ामों के सिवा (कुछ नहीं कर सकता) और जिसने ख़ुदा और उसके रसूल की नाफरमानी की तो उसके लिए यक़ीनन जहन्नुम की आग है जिसमें वह हमेशा और अबादुल आबाद तक रहेगा"},{"SurahNumber":72,"VerseNumber":24,"Text":"यहाँ तक कि जब ये लोग उन चीज़ों को देख लेंगे जिनका उनसे वायदा किया जाता है तो उनको मालूम हो जाएगा कि किसके मददगार कमज़ोर और किसका शुमार कम है"},{"SurahNumber":72,"VerseNumber":25,"Text":"(ऐ रसूल) तुम कह दो कि मैं नहीं जानता कि जिस दिन का तुमसे वायदा किया जाता है क़रीब है या मेरे परवरदिगार ने उसकी मुद्दत दराज़ कर दी है"},{"SurahNumber":72,"VerseNumber":26,"Text":"(वही) ग़ैबवॉ है और अपनी ग़ैब की बाते किसी पर ज़ाहिर नहीं करता"},{"SurahNumber":72,"VerseNumber":27,"Text":"मगर जिस पैग़म्बर को पसन्द फरमाए तो उसके आगे और पीछे निगेहबान फरिश्ते मुक़र्रर कर देता है"},{"SurahNumber":72,"VerseNumber":28,"Text":"ताकि देख ले कि उन्होंने अपने परवरदिगार के पैग़ामात पहुँचा दिए और (यूँ तो) जो कुछ उनके पास है वह सब पर हावी है और उसने तो एक एक चीज़ गिन रखी हैं"},{"SurahNumber":73,"VerseNumber":1,"Text":"ऐ (मेरे) चादर लपेटे रसूल"},{"SurahNumber":73,"VerseNumber":2,"Text":"रात को (नमाज़ के वास्ते) खड़े रहो मगर (पूरी रात नहीं)"},{"SurahNumber":73,"VerseNumber":3,"Text":"थोड़ी रात या आधी रात या इससे भी कुछ कम कर दो या उससे कुछ बढ़ा दो"},{"SurahNumber":73,"VerseNumber":4,"Text":"और क़ुरान को बाक़ायदा ठहर ठहर कर पढ़ा करो"},{"SurahNumber":73,"VerseNumber":5,"Text":"हम अनक़रीब तुम पर एक भारी हुक्म नाज़िल करेंगे इसमें शक़ नहीं कि रात को उठना"},{"SurahNumber":73,"VerseNumber":6,"Text":"ख़ूब (नफ्स का) पामाल करना और बहुत ठिकाने से ज़िक्र का वक्त है"},{"SurahNumber":73,"VerseNumber":7,"Text":"दिन को तो तुम्हारे बहुत बड़े बड़े अशग़ाल हैं"},{"SurahNumber":73,"VerseNumber":8,"Text":"तो तुम अपने परवरदिगार के नाम का ज़िक्र करो और सबसे टूट कर उसी के हो रहो"},{"SurahNumber":73,"VerseNumber":9,"Text":"(वही) मशरिक और मग़रिब का मालिक है उसके सिवा कोई माबूद नहीं तो तुम उसी को कारसाज़ बनाओ"},{"SurahNumber":73,"VerseNumber":10,"Text":"और जो कुछ लोग बका करते हैं उस पर सब्र करो और उनसे बा उनवाने शाएस्ता अलग थलग रहो"},{"SurahNumber":73,"VerseNumber":11,"Text":"और मुझे उन झुठलाने वालों से जो दौलतमन्द हैं समझ लेने दो और उनको थोड़ी सी मोहलत दे दो"},{"SurahNumber":73,"VerseNumber":12,"Text":"बेशक हमारे पास बेड़ियाँ (भी) हैं और जलाने वाली आग (भी)"},{"SurahNumber":73,"VerseNumber":13,"Text":"और गले में फँसने वाला खाना (भी) और दुख देने वाला अज़ाब (भी)"},{"SurahNumber":73,"VerseNumber":14,"Text":"जिस दिन ज़मीन और पहाड़ लरज़ने लगेंगे और पहाड़ रेत के टीले से भुर भुरे हो जाएँगे"},{"SurahNumber":73,"VerseNumber":15,"Text":"(ऐ मक्का वालों) हमने तुम्हारे पास (उसी तरह) एक रसूल (मोहम्मद) को भेजा जो तुम्हारे मामले में गवाही दे जिस तरह फिरऔन के पास एक रसूल (मूसा) को भेजा था"},{"SurahNumber":73,"VerseNumber":16,"Text":"तो फिरऔन ने उस रसूल की नाफ़रमानी की तो हमने भी (उसकी सज़ा में) उसको बहुत सख्त पकड़ा"},{"SurahNumber":73,"VerseNumber":17,"Text":"तो अगर तुम भी न मानोगे तो उस दिन (के अज़ाब) से क्यों कर बचोगे जो बच्चों को बूढ़ा बना देगा"},{"SurahNumber":73,"VerseNumber":18,"Text":"जिस दिन आसमान फट पड़ेगा (ये) उसका वायदा पूरा होकर रहेगा"},{"SurahNumber":73,"VerseNumber":19,"Text":"बेशक ये नसीहत है तो जो शख़्श चाहे अपने परवरदिगार की राह एख्तेयार करे"}]}