{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":80,"VerseNumber":1,"Text":"Yã game huska* kuma ya jũya bãya"},{"SurahNumber":80,"VerseNumber":2,"Text":"Sabõda makãho yã je masa"},{"SurahNumber":80,"VerseNumber":3,"Text":"To, me ya sanar da kai cẽwa watakila shi ne zai tsarkaka"},{"SurahNumber":80,"VerseNumber":4,"Text":"Ko ya tuna, dõmin tunãwar ta amfane shi"},{"SurahNumber":80,"VerseNumber":5,"Text":"Amma wanda ya wadãtu da dũkiya"},{"SurahNumber":80,"VerseNumber":6,"Text":"Sa'an nan kai kuma ka ɗora bijira zuwa gare shi"},{"SurahNumber":80,"VerseNumber":7,"Text":"To, me zai cũce ka idan bai tsarkaka ba"},{"SurahNumber":80,"VerseNumber":8,"Text":"Kuma, amma wanda ya zomaka yana gaugãwa"},{"SurahNumber":80,"VerseNumber":9,"Text":"Alhãli shĩ yanã jin tsõrõn Allah"},{"SurahNumber":80,"VerseNumber":10,"Text":"Kai kuma kã shagala ga barinsa"},{"SurahNumber":80,"VerseNumber":11,"Text":"A'aha! Lalle ne, wannan tunãtarwa ce"},{"SurahNumber":80,"VerseNumber":12,"Text":"Sabõda wanda ya so ya tuna Shi (Allah)"},{"SurahNumber":80,"VerseNumber":13,"Text":"(Tunãtarwa ce) ta cikin littafai abãban girmamãwa"},{"SurahNumber":80,"VerseNumber":14,"Text":"Abãban ɗaukakãwa, abãban tsarkakẽwa"},{"SurahNumber":80,"VerseNumber":15,"Text":"A cikin hannãyen mala'iku marubũta"},{"SurahNumber":80,"VerseNumber":16,"Text":"Mãsu daraja, mãsu ɗã'a ga Allah"},{"SurahNumber":80,"VerseNumber":17,"Text":"An la'ani mutum (kafiri). Mẽ yã yi kãfircinsa"},{"SurahNumber":80,"VerseNumber":18,"Text":"Daga wane abu, (Allah) Ya halitta shi"},{"SurahNumber":80,"VerseNumber":19,"Text":"Daga ɗigon maniyyi, Ya halitta shi sa'an nan Ya ƙaddarã shi (ga halaye)"},{"SurahNumber":80,"VerseNumber":20,"Text":"Sa'an nan, hanyarsa ta fita Ya sauƙaƙe masa"},{"SurahNumber":80,"VerseNumber":21,"Text":"Sa'an nan, Ya matar da shi sai Ya sanya shi a cikin kabari"},{"SurahNumber":80,"VerseNumber":22,"Text":"Sa'an nan, idan Ya so lalle ne zai tãyar da shi"},{"SurahNumber":80,"VerseNumber":23,"Text":"Haƙĩƙa bai i da aikata abin da Allah Ya umurce shi ba (lõkacin sanya shi a cikin kabari)"},{"SurahNumber":80,"VerseNumber":24,"Text":"To, mutum ya dũba zuwa ga abincinsa"},{"SurahNumber":80,"VerseNumber":25,"Text":"Lalle ne Mũ, Mun zuo ruwa, zubõwa"},{"SurahNumber":80,"VerseNumber":26,"Text":"Sa'an nan, Muka tsattsãge ƙasa tsattsagewa"},{"SurahNumber":80,"VerseNumber":27,"Text":"Sa'an nan, Muka tsirar da ƙwaya, a cikinta"},{"SurahNumber":80,"VerseNumber":28,"Text":"Da inabi da ciyãwa"},{"SurahNumber":80,"VerseNumber":29,"Text":"Da zaitũni da itãcen dabĩno"},{"SurahNumber":80,"VerseNumber":30,"Text":"Da lambuna, mãsu yawan itãce"},{"SurahNumber":80,"VerseNumber":31,"Text":"Da 'yã'yan itãcen marmari, da makiyãyã ta dabbõbi"},{"SurahNumber":80,"VerseNumber":32,"Text":"Domin jin dãɗi a gare ku, ku da dabbobinku"},{"SurahNumber":80,"VerseNumber":33,"Text":"To, idan mai tsãwa (busa ta biyu) ta zo"},{"SurahNumber":80,"VerseNumber":34,"Text":"Rãnar da mutum yake gudu daga ɗan'uwansa"},{"SurahNumber":80,"VerseNumber":35,"Text":"Da uwarsa da ubansa"},{"SurahNumber":80,"VerseNumber":36,"Text":"Da mãtarsa da ɗiyansa"},{"SurahNumber":80,"VerseNumber":37,"Text":"Ga kõwane mutum daga cikinsu, a rãnar nan akwai wani sha'ani da ya ishe shi"},{"SurahNumber":80,"VerseNumber":38,"Text":"Wasu huskõki, a rãnar nan, mãsu haske ne"},{"SurahNumber":80,"VerseNumber":39,"Text":"Mãsu dãriya ne, mãsu bushãra"},{"SurahNumber":80,"VerseNumber":40,"Text":"Wasu huskõki, a rãnar nan, akwai ƙũra a kansu"},{"SurahNumber":80,"VerseNumber":41,"Text":"Baƙi zai rufe su"},{"SurahNumber":80,"VerseNumber":42,"Text":"Waɗannan sũ ne kãfirai fãjirai (ga ayyukansu)"},{"SurahNumber":81,"VerseNumber":1,"Text":"Idan rãna aka shafe haskenta"},{"SurahNumber":81,"VerseNumber":2,"Text":"Kuma idan taurãri suka gurɓãce (wani ya shiga a cikin wani)"},{"SurahNumber":81,"VerseNumber":3,"Text":"Kuma idan duwãtsu aka tafiyar da su"},{"SurahNumber":81,"VerseNumber":4,"Text":"Kuma idan rãƙuma mãsu cikunna* aka sakẽ su wãwai, bã ga kõwa ba"},{"SurahNumber":81,"VerseNumber":5,"Text":"Kuma idan dabbõbin dãji aka tattara su"},{"SurahNumber":81,"VerseNumber":6,"Text":"Kuma idan tẽkuna aka mayar da su wuta"},{"SurahNumber":81,"VerseNumber":7,"Text":"Kuma idan rãyuka aka haɗa* su da jikunkunansu"},{"SurahNumber":81,"VerseNumber":8,"Text":"Kuma idan wadda aka turbuɗe* ta da rai aka tambaye ta"},{"SurahNumber":81,"VerseNumber":9,"Text":"Sabõda wane laifi ne aka kashe ta"},{"SurahNumber":81,"VerseNumber":10,"Text":"Idan takardun ayyuka aka wãtsa su (ga mãsu su)"},{"SurahNumber":81,"VerseNumber":11,"Text":"Kuma idan sama aka fẽɗe ta"},{"SurahNumber":81,"VerseNumber":12,"Text":"Kuma idan Jahĩm aka hũra ta"},{"SurahNumber":81,"VerseNumber":13,"Text":"Kuma idan Aljanna aka kusantar da ita"},{"SurahNumber":81,"VerseNumber":14,"Text":"Rai ya san abin da ya halartar (a rãnar nan)"},{"SurahNumber":81,"VerseNumber":15,"Text":"To, ba sai Na yi rantsuwa da taurãri matafã* ba"},{"SurahNumber":81,"VerseNumber":16,"Text":"Mãsu gudu suna ɓũya"},{"SurahNumber":81,"VerseNumber":17,"Text":"Da dare idan ya bãyar da bãya"},{"SurahNumber":81,"VerseNumber":18,"Text":"Da sãfiya idan ta yi lumfashi"},{"SurahNumber":81,"VerseNumber":19,"Text":"Lalle ne shi (Alƙur'ãni) haƙƙan, maganar wani manzon (Allah) ne mai girma ga Allah"},{"SurahNumber":81,"VerseNumber":20,"Text":"Mai ƙarfi, mai daraja a wurin Mai Al'arshi"},{"SurahNumber":81,"VerseNumber":21,"Text":"Wanda ake yi wa ɗã'a (wato shugaban malã'iku) ne a can, amintacce"},{"SurahNumber":81,"VerseNumber":22,"Text":"Kuma abokinku ba mahaukaci ba ne"},{"SurahNumber":81,"VerseNumber":23,"Text":"Kuma lalle ne, yã gan shi* a cikin sararin sama mabayyani"},{"SurahNumber":81,"VerseNumber":24,"Text":"Kuma shi, ga gaibi* bã mai rowa ba ne"},{"SurahNumber":81,"VerseNumber":25,"Text":"Kuma shi (Alƙur'ani) bã maganar shaiɗani, wanda aka la'ana, ba ce"},{"SurahNumber":81,"VerseNumber":26,"Text":"Shin, a inã zã ku tafi"},{"SurahNumber":81,"VerseNumber":27,"Text":"Lalle ne shi (Alƙur'ãni), bã kõme ba ne fãce gargaɗi ga talikai"},{"SurahNumber":81,"VerseNumber":28,"Text":"Ga wanda ya so, daga cikinku, ya shiryu"},{"SurahNumber":81,"VerseNumber":29,"Text":"Kuma bã zã ku so ba sai idan Allah Ubangijin halitta Yã yarda"}]}