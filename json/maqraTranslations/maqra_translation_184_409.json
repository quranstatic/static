{"Id":409,"LanguageCodes":["tr","tur"],"Name":"tur-ibnikesir","Author":"Ibni Kesir","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":39,"VerseNumber":8,"Text":"İnsana bir sıkıntı dokunduğu zaman Rabbına yönelerek O´na yalvarır. Sonra O, kendi katından ona bir nimet verince; önceden O´na yalvarmış olduğunu unutuverir. Ve Allah´ın yolundan saptırmak için O´na eşler koşar. De ki: Küfrünle biraz eğlenedur. Muhakkak ki sen, ateş yaranındansın"},{"SurahNumber":39,"VerseNumber":9,"Text":"Yoksa o, geceleyin secde ederek, kıyamda durarak itaat eden, ahiretten korkan ve Rabbının rahmetini dileyen kimse gibi midir? De ki: Hiç bilenlerle bilmeyenler bir olur mu? Doğrusu ancak akıl sahipleri öğüt alıp düşünür"},{"SurahNumber":39,"VerseNumber":10,"Text":"De ki: Ey iman eden kullarım, Rabbınızdan korkun. Bu dünyada iyilik yapanlara, iyilik vardır. Ve Allah´ın arzı geniştir. Yalnız sabredenlere ecirleri, hesapsız ödenecektir"},{"SurahNumber":39,"VerseNumber":11,"Text":"De ki: Ben, dini yalnız Allah´a tahsis ederek ibadet etmekle emrolundum"},{"SurahNumber":39,"VerseNumber":12,"Text":"Ve ben, müslümanların ilki olmakla emrolundum"},{"SurahNumber":39,"VerseNumber":13,"Text":"De ki: Rabbıma karşı gelirsem; doğrusu büyük günün azabından korkarım"},{"SurahNumber":39,"VerseNumber":14,"Text":"De ki: Ben, dinimde muhlis olarak Allah´a ibadet ederim"},{"SurahNumber":39,"VerseNumber":15,"Text":"Artık siz de O´ndan başka dilediğinize tapın. De ki: Hüsrana uğrayanlar; kıyamet gününde kendilerini de, ailelerini de hüsrana uğratanlardır. İyi bilin ki; apaçık hüsran işte budur"},{"SurahNumber":39,"VerseNumber":16,"Text":"Onların üstlerinde kat kat ateşler, altlarında kat kat ateşler vardır. Allah, kullarını bununla korkutur. Ey kullarım, benden korkun"},{"SurahNumber":39,"VerseNumber":17,"Text":"Tağut´a tapmaktan kaçınıp Allah´a yönelenlere; işte onlara müjde vardır. Öyleyse kullarımı müjdele"},{"SurahNumber":39,"VerseNumber":18,"Text":"Onlar ki; sözü dinlerler de, en güzeline uyarlar. İşte bunlar; Allah´ın kendilerini hidayete eriştirdiği kimselerdir. Ve işte bunlar; akıl sahiblerinin kendileridir"},{"SurahNumber":39,"VerseNumber":19,"Text":"Hakkında azab hükmü gerçekleşmiş kimseyi mi? Ateşte olanı sen mi kurtaracaksın"},{"SurahNumber":39,"VerseNumber":20,"Text":"Fakat Rabblarından korkanlar için, üzerlerine konaklar yapılmış, altlarında ırmaklar akan yüksek menziller vardır. Bu, Allah´ın verdiği sözdür. Allah, verdiği sözden caymaz"},{"SurahNumber":39,"VerseNumber":21,"Text":"Görmez misin ki; gerçekten Allah, gökten bir su indirip onu yerdeki kaynaklara yerleştirmiş, sonra da onunla türlü türlü ekinler çıkarmaktadır. Sonra onları kurutur ve sen, onları sararmış görürsün. Sonra da onu çörçöp haline çevirir. Muhakkak ki bunlarda, akıl sahipleri için ibret vardır"},{"SurahNumber":39,"VerseNumber":22,"Text":"Allah, kimin göğsünü İslam´a açmışsa; artık o, Rabbından bir nur üzeredir. Allah´ın zikrinden kalbleri katılaşmış olanların vay haline. İşte onlar, apaçık bir sapıklık içindedirler"},{"SurahNumber":39,"VerseNumber":23,"Text":"Allah, sözün en güzelini; ahenkli, ikişerli bir kitab halinde indirmiştir. Rabblarından korkanların ondan derileri ürperir. Sonra hem derileri hem de kalbleri Allah´ın zikrine karşı yumuşar. Bu, Allah´ın hidayet rehberidir, onunla istediğini hidayete eriştirir. Allah kimi de saptırırsa; ona bir daha yol gösteren bulunmaz"},{"SurahNumber":39,"VerseNumber":24,"Text":"Zalimlere: Kazandıklarınızın karşılığını tadın, denilirken kıyamet günü yüzünü azabın kötüsünden kim koruyacak"},{"SurahNumber":39,"VerseNumber":25,"Text":"Onlardan öncekiler de peygamberleri yalanlamışlardı da hiç farkında olmadıkları bir yönden azab kendilerine çatıvermişti"},{"SurahNumber":39,"VerseNumber":26,"Text":"Allah, dünya hayatında onlara rüsvaylığı tattırdı. Ahiret azabı ise daha büyüktür. Keşki bilselerdi"},{"SurahNumber":39,"VerseNumber":27,"Text":"Andolsun ki; Biz, bu Kur´an´da insanlara her çeşit misali verdik. Belki öğüt alırlar"},{"SurahNumber":39,"VerseNumber":28,"Text":"Eğriliği bulunmayan arabça bir Kur´an´dır. Belki sakınırlar"},{"SurahNumber":39,"VerseNumber":29,"Text":"Allah, bir misal verir: Bir adamın, huysuz ve birbirleriyle ortak birkaç efendisi var. Bir adamın da tek bir efendisi var. Bu ikisi bir olur mu hiç? Hamd; Allah´a mahsustur; ama onların çoğu bilmezler"},{"SurahNumber":39,"VerseNumber":30,"Text":"Şüphesiz sen de öleceksin, onlar da ölecekler"},{"SurahNumber":39,"VerseNumber":31,"Text":"Sonra siz, kıyamet günü Rabbınızın huzurunda duruşmaya çıkacaksınız"}]}