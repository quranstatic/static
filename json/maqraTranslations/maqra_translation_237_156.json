{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"(ای رسول ما) نام خدای خود را که برتر و بالاتر (از همه موجودات) است به پاکی یاد کن"},{"SurahNumber":87,"VerseNumber":2,"Text":"آن خدایی که (عالم را) خلق کرد و (همه را) به حد کمال خود رسانید"},{"SurahNumber":87,"VerseNumber":3,"Text":"آن خدایی که (هر چیز را) قدر و اندازه‌ای داد و (به راه کمالش) هدایت نمود"},{"SurahNumber":87,"VerseNumber":4,"Text":"آن خدایی که گیاه را سبز و خرم از زمین برویانید"},{"SurahNumber":87,"VerseNumber":5,"Text":"و آن گاه خشک و سیاهش گردانید"},{"SurahNumber":87,"VerseNumber":6,"Text":"ما تو را قرائت آیات قرآن چندان آموزیم که هیچ فراموش نکنی"},{"SurahNumber":87,"VerseNumber":7,"Text":"مگر آنچه خدا خواهد (که از یادت برد) که او به امور آشکار و پنهان عالم آگاه است"},{"SurahNumber":87,"VerseNumber":8,"Text":"و ما تو را بر طریقه (شریعت سهل و) آسان موفق می‌داریم"},{"SurahNumber":87,"VerseNumber":9,"Text":"پس (به آیات الهی خلق را) متذکر ساز اگر سودمند افتد"},{"SurahNumber":87,"VerseNumber":10,"Text":"البته هر که خدا ترس باشد (به این تذکر) پند می‌گیرد"},{"SurahNumber":87,"VerseNumber":11,"Text":"و آن که شقی‌ترین مردم است از آن دوری گزیند"},{"SurahNumber":87,"VerseNumber":12,"Text":"همان کس که عاقبت به آتش بسیار سخت دوزخ در افتد"},{"SurahNumber":87,"VerseNumber":13,"Text":"و در آن دوزخ نه بمیرد (تا راحت شود) و نه زنده ماند (و برخوردار از زندگانی باشد)"},{"SurahNumber":87,"VerseNumber":14,"Text":"حقّا فلاح و رستگاری یافت آن کسی که تزکیه نفس کرد"},{"SurahNumber":87,"VerseNumber":15,"Text":"و به ذکر نام خدا به نماز و طاعت پرداخت"},{"SurahNumber":87,"VerseNumber":16,"Text":"(اما شما مردم از جهل و غفلت از پی این سعادت نروید) بلکه زندگانی دنیا را بگزینید و عزیز دارید"},{"SurahNumber":87,"VerseNumber":17,"Text":"در صورتی که منزل آخرت بسی بهتر و پاینده‌تر (از دنیای چند روزه) است"},{"SurahNumber":87,"VerseNumber":18,"Text":"این گفتار به حقیقت در کتب پیشین ذکر شده"},{"SurahNumber":87,"VerseNumber":19,"Text":"بخصوص در صحف ابراهیم و تورات موسی (مفصل بیان گردیده است)"},{"SurahNumber":88,"VerseNumber":1,"Text":"(ای رسول ما) آیا خبر هولناک قیامت و بلیّه عالم گیر محشر بر تو حکایت شده است؟"},{"SurahNumber":88,"VerseNumber":2,"Text":"که آن روز رخسار گروهی (کافر و متکبر) ترسناک و ذلیل باشد"},{"SurahNumber":88,"VerseNumber":3,"Text":"و همه کارشان رنج و مشقّت است"},{"SurahNumber":88,"VerseNumber":4,"Text":"به آتش فروزان دوزخ در آیند"},{"SurahNumber":88,"VerseNumber":5,"Text":"از چشمه آب گرم جهنم آبشان نوشانند"},{"SurahNumber":88,"VerseNumber":6,"Text":"طعامی غیر ضریع دوزخ (که علفی بد طعم و بوست) غذای آنها نیست"},{"SurahNumber":88,"VerseNumber":7,"Text":"که آن طعام (هر چه خورند) نه فربه‌شان کند و نه سیرشان گرداند"},{"SurahNumber":88,"VerseNumber":8,"Text":"جمعی دیگر رخسارشان شادمان و خندان است"},{"SurahNumber":88,"VerseNumber":9,"Text":"از سعی و کوشش خود (در طاعت خدا) خشنودند"},{"SurahNumber":88,"VerseNumber":10,"Text":"در بهشت بلند مرتبت مقام عالی یافته‌اند"},{"SurahNumber":88,"VerseNumber":11,"Text":"و در آنجا هیچ سخن زشت و بیهوده نشنوند"},{"SurahNumber":88,"VerseNumber":12,"Text":"در آن بهشت چشمه‌ها (ی آب زلال و گوارا) جاری است"},{"SurahNumber":88,"VerseNumber":13,"Text":"و هم آنجا تختهای عالی و کرسیهای بلند پایه نهاده‌اند"},{"SurahNumber":88,"VerseNumber":14,"Text":"و قدحهای بزرگ (بهترین شراب) گذاشته‌اند"},{"SurahNumber":88,"VerseNumber":15,"Text":"و مسند و بالشهای لطیف مرتب داشته‌اند"},{"SurahNumber":88,"VerseNumber":16,"Text":"و فرشهای عالی گرانبها گسترده‌اند"},{"SurahNumber":88,"VerseNumber":17,"Text":"آیا مردم در خلقت شتر نمی‌نگرند که چگونه (به انواع حکمت و منفعت برای بشر) خلق شده است؟"},{"SurahNumber":88,"VerseNumber":18,"Text":"و در خلقت کاخ بلند آسمان فکر نمی‌کنند که چگونه آن را بر افراشته‌اند؟"},{"SurahNumber":88,"VerseNumber":19,"Text":"و کوهها را نمی‌بینند که چگونه بر زمین کوبیده‌اند؟"},{"SurahNumber":88,"VerseNumber":20,"Text":"و به زمین نظر نمی‌کنند که چگونه گسترده‌اند؟"},{"SurahNumber":88,"VerseNumber":21,"Text":"پس خلق را (به حکمتهای الهی) متذکر ساز که وظیفه پیغمبری تو غیر از این نیست"},{"SurahNumber":88,"VerseNumber":22,"Text":"تو مسلط و توانا بر (تبدیل کفر و ایمان) آنها نیستی"},{"SurahNumber":88,"VerseNumber":23,"Text":"جز آنکه هر کس (پس از تذکر) روی از حق بگرداند و کافر شود"},{"SurahNumber":88,"VerseNumber":24,"Text":"او را خدا به عذابی بزرگ (در دوزخ) معذب کند"},{"SurahNumber":88,"VerseNumber":25,"Text":"البته باز گشت آنها به سوی ماست"},{"SurahNumber":88,"VerseNumber":26,"Text":"آن گاه حسابشان بر ما خواهد بود"},{"SurahNumber":89,"VerseNumber":1,"Text":"قسم به صبحگاه (هنگامی که خدا جهان را به نور خورشید تابان روشن می‌سازد)"},{"SurahNumber":89,"VerseNumber":2,"Text":"و قسم به ده شب (اول ذیحجه که بندگان خدا به دعا و ذکر مشغولند)"},{"SurahNumber":89,"VerseNumber":3,"Text":"قسم به حق جفت (که کلیه موجودات عالم است) و به حقّ فرد (که ذات یکتای خداست)"},{"SurahNumber":89,"VerseNumber":4,"Text":"و قسم به شب تار هنگامی که برود"},{"SurahNumber":89,"VerseNumber":5,"Text":"آیا در این امور که (قسم به آنها یاد شد) نزد اهل خرد لیاقت سوگند نیست؟"},{"SurahNumber":89,"VerseNumber":6,"Text":"آیا ندیدی که خدای تو با عاد (قوم هود) چه کرد؟"},{"SurahNumber":89,"VerseNumber":7,"Text":"و نیز به اهل شهر ارم (یا قوم ارم) که صاحب قدرت و عظمت بودند چگونه کیفر داد؟"},{"SurahNumber":89,"VerseNumber":8,"Text":"در صورتی که مانند آن شهری (در استحکام و بزرگی و تنعّم) در بلاد عالم ساخته نشده بود"},{"SurahNumber":89,"VerseNumber":9,"Text":"و نیز به قوم ثمود که در دل آن وادی سنگ را شکافته و کاخها بر خود از سنگ می‌ساختند چه کیفر سخت داد؟"},{"SurahNumber":89,"VerseNumber":10,"Text":"و نیز فرعون (و فرعونیان) را که صاحب قدرت و سپاه بسیار بود (چگونه به دریای هلاک غرق نمود)"},{"SurahNumber":89,"VerseNumber":11,"Text":"آنان که در روی زمین ظلم و طغیان کردند"},{"SurahNumber":89,"VerseNumber":12,"Text":"و بسیار فساد و فتنه انگیختند"},{"SurahNumber":89,"VerseNumber":13,"Text":"تا آنکه خدای تو بر آنها تازیانه عذاب پی در پی فرستاد"},{"SurahNumber":89,"VerseNumber":14,"Text":"خدای تو البته در کمینگاه (ستمکاران) است"},{"SurahNumber":89,"VerseNumber":15,"Text":"اما انسان (کم ظرف ضعیف بی صبر) چون خدا او را برای آزمایش و امتحان کرامت و نعمتی بخشد در آن حال (مغرور ناز و نعمت شود و) گوید: خدا مرا عزیز و گرامی داشت"},{"SurahNumber":89,"VerseNumber":16,"Text":"و چون او را باز برای آزمودن تنگ روزی کند (دلتنگ و غمین شود و) گوید: خدا مرا خوار گردانید"},{"SurahNumber":89,"VerseNumber":17,"Text":"چنین نیست بلکه (به گناه بخل و طمع خوار شوید چون) هرگز یتیم نوازی نکنید"},{"SurahNumber":89,"VerseNumber":18,"Text":"و فقیر را بر سفره طعام خود به میل و رغبت ننشانید"},{"SurahNumber":89,"VerseNumber":19,"Text":"و مال ارث را به تمامی می‌خورید (و مراعات حق وارثان ضعیف مانند زنان و دختران و صغیران را نمی‌کنید)"},{"SurahNumber":89,"VerseNumber":20,"Text":"و سخت فریفته و مایل به مال دنیا می‌باشید (و به ثواب آخرت هیچ نمی‌پردازید)"},{"SurahNumber":89,"VerseNumber":21,"Text":"چنین نیستت (که دنیا طلبان پندارند روز قیامتی نیست) روزی کهه (از زلزله پی در پی) زمین به کلی خرد و متلاشی شود"},{"SurahNumber":89,"VerseNumber":22,"Text":"و (آن هنگام امر) خدا و فرشتگان صف در صف به عرصه محشر آیند"},{"SurahNumber":89,"VerseNumber":23,"Text":"و آن روز جهنم را (پدید) بیاورند، همان روز آدمی متذکر کار خود گردد، و آن تذکر چه سود به حال او بخشد؟"},{"SurahNumber":89,"VerseNumber":24,"Text":"(با حسرت و ندامت) گوید: ای کاش برای زندگانی ابدی امروزم کار خیری انجام می‌دادم"},{"SurahNumber":89,"VerseNumber":25,"Text":"و آن روز به مانند عذاب خدا هیچ کس عذاب نکند"},{"SurahNumber":89,"VerseNumber":26,"Text":"و به مانند به بند هلاک کشیدن او هیچ کس به بند نکشد"},{"SurahNumber":89,"VerseNumber":27,"Text":"(آن هنگام به اهل ایمان خطاب لطف رسد که) ای نفس (قدسی) مطمئن و دل آرام"},{"SurahNumber":89,"VerseNumber":28,"Text":"به حضور پروردگارت باز آی که تو خشنود به (نعمتهای ابدی) او و او راضی از توست"},{"SurahNumber":89,"VerseNumber":29,"Text":"باز آی و در صف بندگان خاص من در آی"},{"SurahNumber":89,"VerseNumber":30,"Text":"و در بهشت من داخل شو"}]}