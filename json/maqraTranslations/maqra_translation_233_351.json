{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"VAD FRÅGAR de varandra om"},{"SurahNumber":78,"VerseNumber":2,"Text":"[De frågar] om det viktiga tillkännagivandet"},{"SurahNumber":78,"VerseNumber":3,"Text":"om vars [innebörd] meningarna går isär"},{"SurahNumber":78,"VerseNumber":4,"Text":"Men [de behöver inte fråga]! De skall snart få visshet"},{"SurahNumber":78,"VerseNumber":5,"Text":"Ja, de skall sannerligen snart få visshet"},{"SurahNumber":78,"VerseNumber":6,"Text":"HAR VI inte gjort jorden till en bädd [över vilken ni kan resa ert tält för att] få vila"},{"SurahNumber":78,"VerseNumber":7,"Text":"Och [har Vi inte gjort] bergen som tältpålar"},{"SurahNumber":78,"VerseNumber":8,"Text":"Vi har skapat er i par, [män och kvinnor]"},{"SurahNumber":78,"VerseNumber":9,"Text":"och Vi har skänkt er sömnen som ett avbrott för vila"},{"SurahNumber":78,"VerseNumber":10,"Text":"och gjort natten som ett täcke"},{"SurahNumber":78,"VerseNumber":11,"Text":"och dagen så att ni [kan se] att förtjäna ert bröd"},{"SurahNumber":78,"VerseNumber":12,"Text":"Och Vi har välvt sju fast hopfogade [himlar] över er"},{"SurahNumber":78,"VerseNumber":13,"Text":"och [där] skapat en vitglödande lampa"},{"SurahNumber":78,"VerseNumber":14,"Text":"Och Vi pressar ut vattnet ur regnmolnen i rikliga flöden"},{"SurahNumber":78,"VerseNumber":15,"Text":"och frambringar därmed säd och [annan] växtlighet"},{"SurahNumber":78,"VerseNumber":16,"Text":"och rikt blommande trädgårdar"},{"SurahNumber":78,"VerseNumber":17,"Text":"TIDEN FÖR Åtskillnadens dag [då de goda skall skiljas från de onda] är fastställd"},{"SurahNumber":78,"VerseNumber":18,"Text":"Det är den Dag då det skall stötas i basunen och ni skall skynda fram [ur gravarna] i myllrande massor"},{"SurahNumber":78,"VerseNumber":19,"Text":"och himlen skall öppnas som [om den varit försedd med] portar"},{"SurahNumber":78,"VerseNumber":20,"Text":"och bergen skall tona bort som hägringar"},{"SurahNumber":78,"VerseNumber":21,"Text":"Och helvetet som [ständigt] lurar på [offer]"},{"SurahNumber":78,"VerseNumber":22,"Text":"skall välkomna de trotsiga syndarna"},{"SurahNumber":78,"VerseNumber":23,"Text":"Där skall de förbli under oöverskådlig tid"},{"SurahNumber":78,"VerseNumber":24,"Text":"utan att känna svalka och utan att få dricka"},{"SurahNumber":78,"VerseNumber":25,"Text":"annat än skållhett vatten och den motbjudande [vätska som sipprar ur ett sår]"},{"SurahNumber":78,"VerseNumber":26,"Text":"en lön som svarar mot [deras handlingar]"},{"SurahNumber":78,"VerseNumber":27,"Text":"De fruktade varken räkenskapen [eller domen]"},{"SurahNumber":78,"VerseNumber":28,"Text":"och de förkastade alla Våra budskap som lögn"},{"SurahNumber":78,"VerseNumber":29,"Text":"men allt [vad de har gjort] har Vi fört upp i en bok"},{"SurahNumber":78,"VerseNumber":30,"Text":"[Och Vi skall säga:] \"Smaka nu [frukten av era handlingar] - Vi skall [hädanefter] bara hopa nya lidanden över er"},{"SurahNumber":78,"VerseNumber":31,"Text":"I sin triumf får de gudfruktiga glädjas åt"},{"SurahNumber":78,"VerseNumber":32,"Text":"lummiga parker och [spaljéer av] vindruvor"},{"SurahNumber":78,"VerseNumber":33,"Text":"och följeslagerskor, evigt unga som de själva"},{"SurahNumber":78,"VerseNumber":34,"Text":"och bägare fyllda till brädden [med paradisets vin]"},{"SurahNumber":78,"VerseNumber":35,"Text":"Där skall de varken höra tomt och meningslöst tal eller lögner"},{"SurahNumber":78,"VerseNumber":36,"Text":"[Detta är] din Herres belöning - som Han skänker enligt [Sin] räkning"},{"SurahNumber":78,"VerseNumber":37,"Text":"Herren över himlarna och jorden och allt som är däremellan, den Nåderike! Ingen skall kunna tala till Honom"},{"SurahNumber":78,"VerseNumber":38,"Text":"den Dag då själarna och änglarna står uppställda på led och ingen tar till orda utom den som fått den Nåderikes tillåtelse och han säger inte annat än det som är rätt och sant"},{"SurahNumber":78,"VerseNumber":39,"Text":"Så kommer Sanningens dag att vara. Låt då den som så vill, försöka finna vägen tillbaka till sin Herre [medan det är tid]"},{"SurahNumber":78,"VerseNumber":40,"Text":"Vi har varnat er för ett straff som är nära förestående [och som kommer att drabba er] den Dag då människan ser [klart], vad hon har sänt framför sig [till Domen], och då den som förnekade sanningen skall säga: \"Ack, om jag nu hade varit mull och jord"},{"SurahNumber":79,"VerseNumber":1,"Text":"VID STJÄRNORNA som stiger [över horisonten] för att [sedan sjunka och] försvinna"},{"SurahNumber":79,"VerseNumber":2,"Text":"som rör sig i jämna och stadiga banor"},{"SurahNumber":79,"VerseNumber":3,"Text":"som svävar med lätthet [genom rymden]"},{"SurahNumber":79,"VerseNumber":4,"Text":"som passerar varandra [i sina kretslopp]"},{"SurahNumber":79,"VerseNumber":5,"Text":"och som ger fasta hållpunkter [för människornas liv]"},{"SurahNumber":79,"VerseNumber":6,"Text":"[TÄNK PÅ] den Dag då [jorden] skall skälva i ett väldigt skalv"},{"SurahNumber":79,"VerseNumber":7,"Text":"följt av ännu ett [skalv]"},{"SurahNumber":79,"VerseNumber":8,"Text":"och då allas hjärtan skall bulta av fruktan"},{"SurahNumber":79,"VerseNumber":9,"Text":"[och] allas blickar vara naglade vid marken"},{"SurahNumber":79,"VerseNumber":10,"Text":"[Om detta] säger de: \"Skall vi återställas i vårt ursprungliga skick"},{"SurahNumber":79,"VerseNumber":11,"Text":"sedan våra ben förmultnat"},{"SurahNumber":79,"VerseNumber":12,"Text":"[Och] de fortsätter: \"På denna återkomst skulle vi förlora"},{"SurahNumber":79,"VerseNumber":13,"Text":"Ett enda dån [skall höras]"},{"SurahNumber":79,"VerseNumber":14,"Text":"och de [döda och begravda] skall stå där, fullt vakna"},{"SurahNumber":79,"VerseNumber":15,"Text":"HAR DU hört berättelsen om Moses"},{"SurahNumber":79,"VerseNumber":16,"Text":"Det hände sig att hans Herre ropade till honom i den heliga dalen Tuwa [och sade]"},{"SurahNumber":79,"VerseNumber":17,"Text":"Gå till Farao - han har gått för långt i sitt övermod"},{"SurahNumber":79,"VerseNumber":18,"Text":"och säg [till honom]: ”Vill du bli renad [från synd]"},{"SurahNumber":79,"VerseNumber":19,"Text":"Vill du att jag visar dig vem din Herre är – så att du kan frukta Honom?'”"},{"SurahNumber":79,"VerseNumber":20,"Text":"Och [Moses begav sig till Farao och] visade honom [Guds] största tecken"},{"SurahNumber":79,"VerseNumber":21,"Text":"Men [Farao] kallade honom lögnare och ville inte lyssna till honom"},{"SurahNumber":79,"VerseNumber":22,"Text":"Därefter vände han Moses ryggen och gick"},{"SurahNumber":79,"VerseNumber":23,"Text":"för att samla [sina styrkor]"},{"SurahNumber":79,"VerseNumber":24,"Text":"och sade: \"Jag [och ingen annan] är er högste Herre"},{"SurahNumber":79,"VerseNumber":25,"Text":"Och Gud gav honom hans straff såväl i det kommande livet som i denna värld och gjorde honom till ett varnande exempel [för eftervärlden]"},{"SurahNumber":79,"VerseNumber":26,"Text":"I detta ligger helt visst en lärdom för dem som står i bävan [inför Gud]"},{"SurahNumber":79,"VerseNumber":27,"Text":"VAR DET en svårare uppgift att skapa er än att skapa den himmel som Han har byggt"},{"SurahNumber":79,"VerseNumber":28,"Text":"Han har rest dess valv och format det [med hänsyn till den uppgift det skall fylla]"},{"SurahNumber":79,"VerseNumber":29,"Text":"Han har höljt dess natt i djupt mörker och låtit dess morgon framträda i klart ljus"},{"SurahNumber":79,"VerseNumber":30,"Text":"Och efter detta har Han brett ut jordens yta"},{"SurahNumber":79,"VerseNumber":31,"Text":"och låtit dess vatten komma i dagen och dess ängar och beteshagar [frodas]"},{"SurahNumber":79,"VerseNumber":32,"Text":"och förankrat bergen"},{"SurahNumber":79,"VerseNumber":33,"Text":"[allt detta har Han gjort] till nytta för er och er boskap"},{"SurahNumber":79,"VerseNumber":34,"Text":"OCH när den Dag kommer då allt omstörtas"},{"SurahNumber":79,"VerseNumber":35,"Text":"den Dag då människan skall återkalla i minnet allt det som hon strävade mot"},{"SurahNumber":79,"VerseNumber":36,"Text":"och då helvetet skall göras fullt synligt för alla som kan se"},{"SurahNumber":79,"VerseNumber":37,"Text":"då skall han som alltid överskred [Guds bud]"},{"SurahNumber":79,"VerseNumber":38,"Text":"och som valde det jordiska livet [framför evigheten]"},{"SurahNumber":79,"VerseNumber":39,"Text":"[då skall han få se att] helvetet är [hans] slutliga bestämmelse"},{"SurahNumber":79,"VerseNumber":40,"Text":"Men den som bävade vid tanken att en Dag stå [till svars] inför sin Herre och som kunde lägga band på sina begär"},{"SurahNumber":79,"VerseNumber":41,"Text":"skall [få se att] paradiset är [hans] slutliga bestämmelse"},{"SurahNumber":79,"VerseNumber":42,"Text":"DE FRÅGAR dig om den Yttersta stunden och när den skall komma"},{"SurahNumber":79,"VerseNumber":43,"Text":"Hur skulle du kunna säga något om detta"},{"SurahNumber":79,"VerseNumber":44,"Text":"Ingen annan än din Herre vet när den [Yttersta stunden] till sist skall komma"},{"SurahNumber":79,"VerseNumber":45,"Text":"Du [Muhammad] är bara varnaren som skall varna dem som fruktar denna [Stund]"},{"SurahNumber":79,"VerseNumber":46,"Text":"Den Dag då de får uppleva den, [skall det förefalla dem] som om de inte hade tillbringat mer än en afton eller en morgon [på jorden]"}]}