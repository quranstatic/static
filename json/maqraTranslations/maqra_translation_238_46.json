{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":90,"VerseNumber":1,"Text":"And içirəm bu şəhərə (Məkkəyə)"},{"SurahNumber":90,"VerseNumber":2,"Text":"Sənin yaşadığın (sənə halal olan) şəhərə"},{"SurahNumber":90,"VerseNumber":3,"Text":"And içirəm ataya və onun övladına (Adəmə və onun nəslinə, yaxud İbrahimə və oğlu İsmailə) ki"},{"SurahNumber":90,"VerseNumber":4,"Text":"Biz insanı məşəqqətdə yaratdıq! (İnsan doğulduğu gündən qəbir evinə gedənə qədər əzab-əziyyət içində çalışıb çabalayır, həyat boyu müxtəlif çətinliklərlə üzləşər. Bu, ilahı bir hikmətdir, həyatın qanunudur)"},{"SurahNumber":90,"VerseNumber":5,"Text":"Məgər insan (Vəlid bin əl-Müğirə) heç kəsin ona gücü çatmayacağını zənn edir"},{"SurahNumber":90,"VerseNumber":6,"Text":"Və: Mən (Peyğəmbərlə düşmənçilik yolunda) xeyli mal-dövlət sərf etmişəm!” – deyir"},{"SurahNumber":90,"VerseNumber":7,"Text":"Məgər o heç kəsin onu görmədiyini güman edir"},{"SurahNumber":90,"VerseNumber":8,"Text":"Məgər Biz ona iki göz vermədikmi"},{"SurahNumber":90,"VerseNumber":9,"Text":"Eləcə də bir dil və qoşa dodaq (vermədikmi)"},{"SurahNumber":90,"VerseNumber":10,"Text":"Biz ona iki yol (xeyir və şər, küfr və iman yollarını) göstərmədikmi"},{"SurahNumber":90,"VerseNumber":11,"Text":"Lakin o, əqəbəni (maneəni) keçə bilmədi (özünə verilən bu qədər ne’mətlərə şükür etmədi)"},{"SurahNumber":90,"VerseNumber":12,"Text":"(Ya Peyğəmbər!) Sən nə bilirsən (haradan bilirsən) ki, əqəbə nədir"},{"SurahNumber":90,"VerseNumber":13,"Text":"bir kölə azad etməkdir"},{"SurahNumber":90,"VerseNumber":14,"Text":"Yaxud aclıq günü (zamanı) yemək verməkdir"},{"SurahNumber":90,"VerseNumber":15,"Text":"Qohumluq əlaqəsi çatan bir yetimə"},{"SurahNumber":90,"VerseNumber":16,"Text":"Və ya (taqətsizlikdən) torpağa sərilmiş bir miskinə"},{"SurahNumber":90,"VerseNumber":17,"Text":"Sonra da iman gətirən və bir-birinə səbr tövsiyə edən, mərhəmət tövsiyə edən kimsələrdən olmaqdır"},{"SurahNumber":90,"VerseNumber":18,"Text":"Onlar sağ tərəf sahibləridir! (Əməl dəftərləri sağ əllərinə verilənlərdir)"},{"SurahNumber":90,"VerseNumber":19,"Text":"Ayələrimzi inkar edənlər isə sol tərəf sahibləridir! (Əməl dəftərləri sol əllərinə verilənlərdir)"},{"SurahNumber":90,"VerseNumber":20,"Text":"Onları hər tərəfi qapalı Cəhənnəm gözləyir! (Kafirlər Cəhənnəmdə həmişəlik qalar, oradan heç yerə çıxa bilməzlər)"},{"SurahNumber":91,"VerseNumber":1,"Text":"And olsun günəşə və onun işığına (günəşin qalxdığı vaxta)"},{"SurahNumber":91,"VerseNumber":2,"Text":"And olsun (günəşin) ardınca çıxan aya"},{"SurahNumber":91,"VerseNumber":3,"Text":"And olsun onu (günəşi) parlaq edən gündüzə"},{"SurahNumber":91,"VerseNumber":4,"Text":"And olsun onu (günəşi) örtən gecəyə"},{"SurahNumber":91,"VerseNumber":5,"Text":"And olsun göyə və onu yaradana"},{"SurahNumber":91,"VerseNumber":6,"Text":"And olsun yerə və onu döşəyənə"},{"SurahNumber":91,"VerseNumber":7,"Text":"And olsun nəfsə və onu yaradana (ona biçim verənə)"},{"SurahNumber":91,"VerseNumber":8,"Text":"Sonra da ona günahlarını və pis əməllərdən çəkinməsini (xeyir və şəri) öyrədənə ki"},{"SurahNumber":91,"VerseNumber":9,"Text":"Nəfsini (günahlardan) təmizləyən mütləq nicat tapacaqdır"},{"SurahNumber":91,"VerseNumber":10,"Text":"Onu (günaha) batıran isə, əlbəttə, ziyana uğrayacaqdır"},{"SurahNumber":91,"VerseNumber":11,"Text":"Səmud (qövmü) azğınlığı üzündən (Saleh peyğəmbəri) təkzib etmişdi"},{"SurahNumber":91,"VerseNumber":12,"Text":"Onların ən rəzili (Allahın bir mö’cüzəsi olaraq qayanın içindən çıxartdığı dəvəni öldürməyə) qalxdığı zaman"},{"SurahNumber":91,"VerseNumber":13,"Text":"Allahın peyğəmbəri onlara belə demişdi: “Allahın bu dişi (maya) dəvəsinə (toxunmayın), onun su içməsinə (mane olmayın)"},{"SurahNumber":91,"VerseNumber":14,"Text":"Lakin onlar (Salehi) yalançı saydılar və onu (dəvəni) tutub kəsdilər. Rəbbi də bu günahlarına görə onların kökünü kəsib yerlə yeksan etdi"},{"SurahNumber":91,"VerseNumber":15,"Text":"(Allah) bu işin aqibətindən qorxmaz! (Allah Səmud qövmünə cəza vermək istəmirdi. Onlar öz cinayətkar əməlləri ilə bu cəzaya layiq oldular. Allah dünyadakı padşahlar, hökmdarlar kimi bu və ya digər əməlinə görə qorxan deyildir. Çünki O etdiyi hər hansı əməl barəsində sorğu-sual olunmaz. Allah mütləq ədalət sahibidir)"},{"SurahNumber":92,"VerseNumber":1,"Text":"And olsun (aləmi zülmətə) bürüməkdə olan gecəyə"},{"SurahNumber":92,"VerseNumber":2,"Text":"And olsun işıqlanmaqda olan gündüzə"},{"SurahNumber":92,"VerseNumber":3,"Text":"And olsun kişini və qadını (erkəyi və dişini) yaradana ki"},{"SurahNumber":92,"VerseNumber":4,"Text":"Sizin zəhmətiniz (ey insanlar!) cürbəcürdür! (Bə’ziniz Cənnət üçün, bə’ziniz isə Cəhənnəm üçün çalışırsınız)"},{"SurahNumber":92,"VerseNumber":5,"Text":"Kim (malını Allah yolunda) versə, (Allahdan) qorxsa"},{"SurahNumber":92,"VerseNumber":6,"Text":"Və ən gözəl sözü (la ilahə illallah kəlməsini) təsdiq etsə"},{"SurahNumber":92,"VerseNumber":7,"Text":"Biz ona ən asan olanı (Cənnəti) müyəssər edəcəyik"},{"SurahNumber":92,"VerseNumber":8,"Text":"Amma kim (malını Allah yolunda xərcləməyə) xəsislik etsə, (mal-dövlətinə güvənib Allaha) möhtac olmadığını sansa"},{"SurahNumber":92,"VerseNumber":9,"Text":"Və ən gözəl sözü (la ilahə illallah kəlməsini) yalan saysa"},{"SurahNumber":92,"VerseNumber":10,"Text":"Biz ona ən çətin olanı (Cəhənnəmi) müyəssər edəcəyik (onu Cəhənnəm üçün hazırlayacağıq)"},{"SurahNumber":92,"VerseNumber":11,"Text":"(O, Cəhənnəmə) düşəcəyi zaman mal-dövləti ona heç bir fayda verməz"},{"SurahNumber":92,"VerseNumber":12,"Text":"Bizim öhdəmizə düşən yalnız doğru yolu göstərməkdir! (Mö’min və ya kafir olmaq isə hər kəsin öz işidir)"},{"SurahNumber":92,"VerseNumber":13,"Text":"Axirət də Bizim, dünya da Bizimdir"},{"SurahNumber":92,"VerseNumber":14,"Text":"(Ey insanlar!) Mən sizi alovlanan bir atəşlə qorxutdum"},{"SurahNumber":92,"VerseNumber":15,"Text":"Ora ancaq azğın (kafir) daxil olar"},{"SurahNumber":92,"VerseNumber":16,"Text":"O kimsə ki, (haqqı) yalan sayar, (imandan) üz döndərər"},{"SurahNumber":92,"VerseNumber":17,"Text":"Allahdan qorxub pis əməllərdən çəkinən isə ondan uzaqlaşdırılar (nicat tapar)"},{"SurahNumber":92,"VerseNumber":18,"Text":"O kimsə ki, malını (Allah yolunda) verib (günahlardan) təmizlənər"},{"SurahNumber":92,"VerseNumber":19,"Text":"O şəxsin boynunda heç kəsin bir minnəti (ne’məti) yoxdur ki, onun əvəzi verilsin (etdiyi yaxşılıq ona əvəz olsun; və ya: o, etdiyi yaxşılıq müqabilində heç kəsdən bir mükafat gözləməz)"},{"SurahNumber":92,"VerseNumber":20,"Text":"O ancaq ən uca olan Rəbbinin rizasını qazanmaq üçün belə edər"},{"SurahNumber":92,"VerseNumber":21,"Text":"And olsun ki, o (öz Rəbbindən Cənnətdə ona verəcəyi ne’mətlərə görə) razı olacaqdır"},{"SurahNumber":93,"VerseNumber":1,"Text":"And olsun səhərə"},{"SurahNumber":93,"VerseNumber":2,"Text":"And olsun sakitləşməkdə olan (və ya: getdikcə zülməti artan) gecəyə ki"},{"SurahNumber":93,"VerseNumber":3,"Text":"(Sənə bir neçə gün vəhy nazil etməməklə) Rəbbin səni (ya Peyğəmbər!) nə tərk etdi, nə də sənə acığı tutdu"},{"SurahNumber":93,"VerseNumber":4,"Text":"Şübhəsiz ki, axirət sənin üçün dünyadan daha xeyirlidir"},{"SurahNumber":93,"VerseNumber":5,"Text":"Həqiqətən, Rəbbin sənə (qiyamət günü ən uca şəfaət məqamı, Cənnətdə tükənməz ne’mətlər) bəxş edəcək və sən (Ondan) razı qalacaqsan"},{"SurahNumber":93,"VerseNumber":6,"Text":"Məgər O səni yetim ikən tapıb sığınacaq vermədimi"},{"SurahNumber":93,"VerseNumber":7,"Text":"Sənin şaşqın (yaxud: uşaq vaxtı Məkkə vadisində azmış) vəziyyətdə tapıb yol göstərmədimi"},{"SurahNumber":93,"VerseNumber":8,"Text":"Səni yoxsul ikən tapıb dövlətli etmədimi"},{"SurahNumber":93,"VerseNumber":9,"Text":"Elə isə yetimə zülm etmə"},{"SurahNumber":93,"VerseNumber":10,"Text":"Dilənçini də (qapıdan) qovma"},{"SurahNumber":93,"VerseNumber":11,"Text":"Və (həmişə) Rəbbinin sənə olan ne’mətindən söhbət aç"}]}