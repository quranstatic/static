{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":82,"VerseNumber":1,"Text":"jab asmaan phat jayega"},{"SurahNumber":82,"VerseNumber":2,"Text":"aur jab sitaare jhad jayenge"},{"SurahNumber":82,"VerseNumber":3,"Text":"aur jab samandar beh niklenge"},{"SurahNumber":82,"VerseNumber":4,"Text":"aur jab qabre (shaq) kar ke ukhaad di jayengi"},{"SurahNumber":82,"VerseNumber":5,"Text":"(us waqt) har shaqs apne aage bheje hoye aur piche chohde hoye (yaani agle pichle amaal) ko maloom kar lega"},{"SurahNumber":82,"VerseNumber":6,"Text":"aye insaan! tujhe apne rabbe kareem se kis cheez ne behkaaya"},{"SurahNumber":82,"VerseNumber":7,"Text":"jis (rab ne) tujhe paida kiya, phir theek thaak kiya, phir durust aur baraabar banaaya"},{"SurahNumber":82,"VerseNumber":8,"Text":"jis surath mein chaaha tujhe jod diya"},{"SurahNumber":82,"VerseNumber":9,"Text":"har giz nahi, balke tum to jaza wa saza ke din ko jhutlaate ho"},{"SurahNumber":82,"VerseNumber":10,"Text":"yaqinan tum par nigehbaan izzath waale"},{"SurahNumber":82,"VerseNumber":11,"Text":"likhne waale muqarrar hai"},{"SurahNumber":82,"VerseNumber":12,"Text":"jo kuch tum karte ho, wo jaante hai"},{"SurahNumber":82,"VerseNumber":13,"Text":"yaqinan nek log (jannath ke aysh wa araam aur) nemato mein honge"},{"SurahNumber":82,"VerseNumber":14,"Text":"aur yaqinan badhkaar log dozakh mein honge"},{"SurahNumber":82,"VerseNumber":15,"Text":"badhle waale din us mein jayenge"},{"SurahNumber":82,"VerseNumber":16,"Text":"wo us se kabhi ghaayab na hone payenge"},{"SurahNumber":82,"VerseNumber":17,"Text":"tujhe kuch qabar bhi hai, ke badhle ka din kya hai"},{"SurahNumber":82,"VerseNumber":18,"Text":"main phir (kehta hoon ke) tujhe kya maloom ke jaza (aur saza) ka din kya hai"},{"SurahNumber":82,"VerseNumber":19,"Text":"(wo hai) jis din koyi shaqs kisi shaqs ke liye, kisi cheez ka muqtaar na hoga aur (tamaam tar) ehkaam, us roz Allah ke hee honge"},{"SurahNumber":83,"VerseNumber":1,"Text":"badi qaraabi hai naap tool mein kami karne waalo ki"},{"SurahNumber":83,"VerseNumber":2,"Text":"ke jab logo se naap kar lete hai to pura pura lete hai"},{"SurahNumber":83,"VerseNumber":3,"Text":"aur jab unhe naap kar ya tool kar dete hai to kam dete hai"},{"SurahNumber":83,"VerseNumber":4,"Text":"kya unhe apne marne ke baadh ji uthne ka qayaal nahi"},{"SurahNumber":83,"VerseNumber":5,"Text":"us azeem din ke liye"},{"SurahNumber":83,"VerseNumber":6,"Text":"jis din sab log rabbul aalameen ke saamne khade honge"},{"SurahNumber":83,"VerseNumber":7,"Text":"yaqinan badh kaaro ka naame amaal sijjiyyeen mein hai"},{"SurahNumber":83,"VerseNumber":8,"Text":"tujhe kya maloom sijjiyyeen kya hai"},{"SurahNumber":83,"VerseNumber":9,"Text":"(ye to) likhi hoyi kitaab hai"},{"SurahNumber":83,"VerseNumber":10,"Text":"us din jhutlaane waalo ki badi qaraabi hai"},{"SurahNumber":83,"VerseNumber":11,"Text":"jo jaza wa saza ke din ko jhutlaate rahe"},{"SurahNumber":83,"VerseNumber":12,"Text":"ose sirf wahi jhutlaata hai, jo hadh se aage nikal jaane waala (aur) gunehgaar hota hai"},{"SurahNumber":83,"VerseNumber":13,"Text":"jab us ke saamne hamaari aayate padi jaati hai to keh deta hai ke ye aglo ke afsaane hai"},{"SurahNumber":83,"VerseNumber":14,"Text":"yo nahi, balke un ke dilo par un ke amaal ki wajeh se zang (chad gaya) hai"},{"SurahNumber":83,"VerseNumber":15,"Text":"har giz nahi, ye log us din apne rab se oot1 mein rakhe jayenge"},{"SurahNumber":83,"VerseNumber":16,"Text":"phir ye log bil yaqeen jahannam mein jhonke jayenge"},{"SurahNumber":83,"VerseNumber":17,"Text":"phir keh diya jayega, yahi hai wo, jise tum jhutlaate rahe"},{"SurahNumber":83,"VerseNumber":18,"Text":"yaqinan yaqinan, neko kaaro ka naame amaal, illiyyeen mein hai"},{"SurahNumber":83,"VerseNumber":19,"Text":"tujhe kya pata ke illiyyeen kya hai"},{"SurahNumber":83,"VerseNumber":20,"Text":"(wo to) likhi hoyi kitaab hai"},{"SurahNumber":83,"VerseNumber":21,"Text":"muqarrab (farishte) us ka mushaaâ€™heda karte hai"},{"SurahNumber":83,"VerseNumber":22,"Text":"yaqinan nek log (badi) nemato mein honge"},{"SurahNumber":83,"VerseNumber":23,"Text":"masehriyo par baithe dekh rahe honge"},{"SurahNumber":83,"VerseNumber":24,"Text":"tu un ke chehro se hee nemato ki taro taazgi pehchaan lega"},{"SurahNumber":83,"VerseNumber":25,"Text":"ye log sar ba muhar qaalis sharaab pilaaya jayenge"},{"SurahNumber":83,"VerseNumber":26,"Text":"jis par mushk ki muhar hogi, sabqath le jaane waalo ko isi mein sabqath karni chahiye"},{"SurahNumber":83,"VerseNumber":27,"Text":"aur us ki aamezish tasneem ki hogi"},{"SurahNumber":83,"VerseNumber":28,"Text":"(yaani) wo chashma jis ka paani muqarrab log piyenge"},{"SurahNumber":83,"VerseNumber":29,"Text":"gunehgaar log imaan waalo ki hasi udaaya karte thein"},{"SurahNumber":83,"VerseNumber":30,"Text":"aur un ke paas se guzarte hoye, aapas mein aankh ke ishaare karte thein"},{"SurahNumber":83,"VerseNumber":31,"Text":"aur jab apne waalo ki taraf lauthte, to dil lagiyaa karte thein"},{"SurahNumber":83,"VerseNumber":32,"Text":"aur jab unhe dekhte to kehte yaqinan ye log gumraah (be-raah) hai"},{"SurahNumber":83,"VerseNumber":33,"Text":"ye un par paas baan bana kar to nahi bheje gaye"},{"SurahNumber":83,"VerseNumber":34,"Text":"pas aaj imaan waale un kaafiro par hasenge"},{"SurahNumber":83,"VerseNumber":35,"Text":"taqto par baithe dekh rahe honge"},{"SurahNumber":83,"VerseNumber":36,"Text":"ke ab un munkiro ne jaisa ye karte thein, pura pura badhla pa liya"}]}