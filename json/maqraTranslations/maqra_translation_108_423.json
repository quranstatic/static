{"Id":423,"LanguageCodes":["tr","tur"],"Name":"tur-sabanpiris","Author":"Saban Piris","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":16,"VerseNumber":30,"Text":"Allah’tan korkan kimselere “Rabbiniz size ne indirdi?” denildiğinde, “iyilik!” diye karşılık verirler. Bu dünyada güzel davrananlara, “nimet ve güzel akibet” vardır. Ahiret yurdu ise daha iyidir. Allah’tan korkanların yurdu ne güzeldir"},{"SurahNumber":16,"VerseNumber":31,"Text":"Adn Cennetleridir, girecekleri yer... Oranın alt tarafından ırmaklar akar, orada diledikleri şey onlarındır. İşte Allah, takva sahiplerini böyle mükafatlandırır"},{"SurahNumber":16,"VerseNumber":32,"Text":"Melekler, arınmış kimselerin canlarını alırken: -Selam size! Yaptıklarınızın karşılığı olarak girin cennete! derler"},{"SurahNumber":16,"VerseNumber":33,"Text":"Onlar, kendilerine meleklerin veya Rabbinin emrinin gelmesinden başka bir şey mi bekliyorlar? Onlardan öncekiler de böyle yapmıştı. Onlara Allah zulmetmedi. Onlar, kendi kendilerine zulmettiler"},{"SurahNumber":16,"VerseNumber":34,"Text":"Onlara, yaptıklarının kötülüğü dokundu ve onları alay ettikleri şey, çepeçevre kuşattı"},{"SurahNumber":16,"VerseNumber":35,"Text":"Şirk koşanlar, “Allah dilemiş olsaydı, O’ndan başka hiç bir şeye ne biz ne de atalarımız kulluk etmezdik. Onun izni olmadan bir şeyi haram kılmazdık.” dediler. Onlardan öncekiler de böyle yapmışlardı. Elçiye düşen açıkça duyurmaktan başka bir şey midir"},{"SurahNumber":16,"VerseNumber":36,"Text":"Allah’a kulluk edin ve tağuttan sakının, diye her topluma bir elçi gönderdik. Böylece, onların içinden kendilerine Allah’ın yol gösterdiği de vardır. Sapıklığı hak edenler de vardır. Yeryüzünde dolaşın da yalanlayanların sonu nasıl oldu, bir bakın"},{"SurahNumber":16,"VerseNumber":37,"Text":"Sen, onların doğru yola girmelerini çok arzu etsen de Allah saptırıcılara yol göstermez. Onların hiç bir yardımcısı da yoktur"},{"SurahNumber":16,"VerseNumber":38,"Text":"Allah’ın ölen bir kimseyi yeniden diriltmeyeceğine tüm güçleri ile Allah adına yemin ettiler. Hayır, verilmiş bir söz olarak o gerçektir. Fakat, insanların çoğu bilmiyor"},{"SurahNumber":16,"VerseNumber":39,"Text":"(Bu diriliş,) Hakkında ayrılığa düştükleri şeyi açıklamak ve kafirlerin yalancı olduklarını ortaya çıkarmak içindir"},{"SurahNumber":16,"VerseNumber":40,"Text":"Biz bir şeyi dilediğimiz zaman ona sözümüz sadece “ol!” demektir. O da hemen oluverir"},{"SurahNumber":16,"VerseNumber":41,"Text":"Zulme uğradıktan sonra Allah için hicret edenleri biz, dünyada güzel bir yere yerleştiririz. Ahiret sevabı ise daha büyüktür. Bir bilseler"},{"SurahNumber":16,"VerseNumber":42,"Text":"Onlar, sabreder ve Rablerine bağlanırlar"},{"SurahNumber":16,"VerseNumber":43,"Text":"Senden önce de kendilerine vahiy ilettiğimiz adamlardan başkasını göndermedik. Eğer bilmiyorsanız kitap ehline sorun"},{"SurahNumber":16,"VerseNumber":44,"Text":"Onları açıklanmış belgeler ve kitaplarla (gönderdik.) Sana da “zikri” indirdik. Kendilerine indirileni insanlara açıklaman için. Umulur ki onlar da düşünürler"},{"SurahNumber":16,"VerseNumber":45,"Text":"Sinsice kötülük kuranlar, Allah’ın kendilerini yerin dibine geçirmeyeceğinden veya farkında olmadıkları bir yerden azabın gelmeyeceğinden emin midirler"},{"SurahNumber":16,"VerseNumber":46,"Text":"Veya Onlar, dolaşıp dururlarken, kaçamayacakları bir azabın kendilerine gelmesinden güvende midirler"},{"SurahNumber":16,"VerseNumber":47,"Text":"Veya Onlar, korktuklarının başlarına gelmeyeceğinden emin midirler? Şüphesiz Rabbin çok şefkatli, çok merhametlidir"},{"SurahNumber":16,"VerseNumber":48,"Text":"Allah’ın yarattığı şeyleri görmüyorlar mı? Boyun eğip, Allah’a secde ederek gölgeleri sağa sola eğilir"},{"SurahNumber":16,"VerseNumber":49,"Text":"Göklerde ve yerde olan tüm canlılar ve melekler hiç büyüklenmeden Allah’a secde ederler"},{"SurahNumber":16,"VerseNumber":50,"Text":"Üstün olan Rab’lerinden korkarlar ve yalnızca kendilerine emredileni yaparlar"}]}