{"Id":188,"LanguageCodes":["he","heb"],"Name":"heb-unknown","Author":"Unknown","Language":"Hebrew","Description":"Hebrew","Direction":"rtl","Source":"http://goodwordbooks.com/ , http://cpsglobal.org/","Translations":[{"SurahNumber":4,"VerseNumber":100,"Text":"כל המהגר לריצוי אלוהים, ימצא בארץ מקומות מחסה רבים ורווחה, וכל היוצא כדי להגר לריצוי אלוהים ושליחו, והמוות ישיגו בדרך, יהיה גמולו אצל אלוהים, , כי אלוהים הוא הסלחן הרחום"},{"SurahNumber":4,"VerseNumber":101,"Text":"וכשאתם נוסעים רחוק מבתיכם, מורשה לכם לקצר בתפילה, מחשש שיפתיעו אתכם אלה\tאשר כפרו בזמן תפילתכם. שהרי הכופרים הם אויב גלוי לכם"},{"SurahNumber":4,"VerseNumber":102,"Text":"וכשאתה במערכה ואתה מנהיג את המאמינים בתפילה, תן לקבוצה מהם להתפלל אתך כשנשקם עמם, וכשיסגדו תהיה הקבוצה האחרת מאחוריכם (פניהם מועדות לקראת האויב,) וכשהקבוצה הראשונה תגמור את הסגידה תקום, ויחליפו עמדות, ועליהם להיזהר ולקחת את נשקם אתם. אלה אשר כפרו היו רוצים שתסיחו דעתכם מנשקכם ומכליכם, ואז יפתיעו אתכם במתקפת פתע אחת. אין עליכם אשמה אם תניחו את נשקכם תחת גשם כבד או מפאת מחלה, ואולם היזהרו. אכן אלוהים הכין לכופרים עונש משפיל"},{"SurahNumber":4,"VerseNumber":103,"Text":"וכשתגמרו את התפילה (בתנאים כאלה,) הזכירו את אלוהים בעומדכם, ובשבתכם, ובשוכבכם, וכשתהיו במקום מבטחים, קיימו את התפילה כרגיל. אכן התפילה נקבעו זמניה למאמינים"},{"SurahNumber":4,"VerseNumber":104,"Text":"אל תהיו רכים מכדי לעקוב אחרי האויב, כי אם אתם סובלים הרי הם סובלים כמוכם, ואולם אתם מקווים לקבל מאלוהים את אשר להם אין תקווה לקבל. אלוהים הוא היודע החכם. הנשים"},{"SurahNumber":4,"VerseNumber":105,"Text":"הורדנו לך (מוחמד) את הספר (הקוראן) עם הצדק, למען תשפוט בין בני אדם כפי שאלוהים הורה לך, ואל תגן על הבוגדים"},{"SurahNumber":4,"VerseNumber":106,"Text":"ובקש מאלוהים את סליחתו, אכן אלוהים הוא הסלחן הרחום"},{"SurahNumber":4,"VerseNumber":107,"Text":"ואל תגן על אלה אשר בגדו בעצמם ,אכן אלוהים אינו אוהב את הבוגד הפושע"},{"SurahNumber":4,"VerseNumber":108,"Text":"הם מנסים להסתתר מן האנשים, אך הם לא יצליחו להסתתר מאלוהים, מפני שהוא כל הזמן איתם, גם שהם זוממים בחשיכת הלילה דברים שהוא אינו אוהב. ואלוהים מאגף את כל מעשיהם"},{"SurahNumber":4,"VerseNumber":109,"Text":"הנה אתם הגנתם עליהם בעולם הזה, אך ביום תחיית- המתים מי יגן עליהם מפני אלוהים, או מי יהיה אדונם"},{"SurahNumber":4,"VerseNumber":110,"Text":"אולם העושה רעה וחוטא לעצמו ואחר כך מתחרט בכנות, ימצא את אלוהים סולח רחום"},{"SurahNumber":4,"VerseNumber":111,"Text":"העובר עבירה חוטא רק נגד עצמו, ואלוהים הוא היודע החכם"},{"SurahNumber":4,"VerseNumber":112,"Text":"ומי שעושה חטא או עבירה, ואז מאשים בזה מישהו אחר וזכאי, ודאי יישא באשמה של חטא כבד ומובהק"},{"SurahNumber":4,"VerseNumber":113,"Text":"ולולא חסד אלוהים ורחמיו עליך, הייתה קבוצה מהם מתכננת להתעותך. ואולם רק את עצמם הם יתעו, ולא יפגעו בך בכלום. אלוהים הוריד לך את הספר ואת החכמה וילמדך את אשר לא ידעת, וחסדו של אלוהים עמך הוא אדיר"}]}