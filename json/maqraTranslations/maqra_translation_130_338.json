{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":21,"VerseNumber":29,"Text":"Kurse, cili nga mesi i tyre do të thotë: “Unë jam, vërtetë Zot përveç Atij” do ta dënojmë me xhehennem; sepse ne ashtu i dënojmë kriminelët"},{"SurahNumber":21,"VerseNumber":30,"Text":"A nuk e shohin mosbesimtarët se qiejt dhe toka kanë qenë një tërësi, porse ne i kemi ndarë në pjesë-pjesë, dhe Ne nga uji krijojmë çdo gjë të gjallë? A nuk do të besojnë"},{"SurahNumber":21,"VerseNumber":31,"Text":"Ne në tokë kemi vendosur male të paluhatshme që ajo (toka) të mos i dridhë dhe nëpër to kemi krijuar shtigje e gryka, ndoshta ata do ta marrin të mbarën"},{"SurahNumber":21,"VerseNumber":32,"Text":"Kurse qiellin e kemi bërë kulm të sigurt, por ata prapëseprapë largohen nga argumentet tona"},{"SurahNumber":21,"VerseNumber":33,"Text":"Ai është i cili ka krijuar natën edhe ditën, Diellin dhe Hënën. Të tëra notojnë nën kupën e qiellit"},{"SurahNumber":21,"VerseNumber":34,"Text":"Edhe përpara teje asnjë njeriu nuk e kemi të pavdekshëm, e nëse ti vdes, a thua ata do të jetojnë përgjithmonë"},{"SurahNumber":21,"VerseNumber":35,"Text":"Çdo gjallesë do ta shijojë vdekjen. Ne u vëmë në sprova edhe në të mirë edhe në të keqe dhe tek Ne do të ktheheni"},{"SurahNumber":21,"VerseNumber":36,"Text":"Kur të shohin mosbesimtarët, ata do ta marrin vetëm për tallje: “A ky është ai që merr për gojë (shanë) zotërat tuaja”? Sepse vetë ata nuk i besojnë përmendjes së të Mëshirshmit"},{"SurahNumber":21,"VerseNumber":37,"Text":"Njeriu është i krijuar në shpejtësi. Do t’ju tregoj unë juve argumentet e mia, po mos u ngutni"},{"SurahNumber":21,"VerseNumber":38,"Text":"Ata thonë: “Po kur më ai premtim, nëse e flisni të vërtetën?”"},{"SurahNumber":21,"VerseNumber":39,"Text":"Sikur ta dinë mosbesimtarët se atëherë nuk do të munden ta largojnë zjarrin nga fytyra e as nga shpina e vet, dhe as nuk do t’u ndihmohet"},{"SurahNumber":21,"VerseNumber":40,"Text":"Por do t’u vijë e papritur dhe do t’i trishtojë e nuk do të mund ta kthejnë prapë se nuk do t’u jipet afat"},{"SurahNumber":21,"VerseNumber":41,"Text":"Edhe përpara teje profetët janë tallur, prandaj ata që i kanë tallur i ka gjetur mu ajo me të cilën janë tallur"},{"SurahNumber":21,"VerseNumber":42,"Text":"Thuaj: “Kush u mbron juve natën dhe ditën nga i mëshirshmi”? (Askush) por megjithatë ata nga Kur’ani kthejnë kryet në anën tjetër"},{"SurahNumber":21,"VerseNumber":43,"Text":"A thua ata do t’i mbrojnë hyjnitë e tyre e jo Ne? po ata nuk mund t’i ndihmojnë vetvetës dhe ato nuk janë pranuar nga ana jonë në shoqëri"},{"SurahNumber":21,"VerseNumber":44,"Text":"Këtyre, edhe të parëve të tyre, Ne u kemi dhënë kënaqësi sa kanë qenë gjallë. Po a nuk e shohin ata se en i sillemi tokës nga të gjitha anët e asaj dhe e cungojmë, e ata do të jenë fitues"},{"SurahNumber":21,"VerseNumber":45,"Text":"Thuaj: “Unë juve u tërheq vërejtjen me shpallje”, por të shurdhët nuk e dëgjojnë thirrjen kur u tërhiqet vërejtja"},{"SurahNumber":21,"VerseNumber":46,"Text":"Sikur ata t’i prekte vetëm puhia e dënimit të Zotit tënd, me siguri do të thërrisnin: “Të mjerët ne, me të vërtetë ne vetvetes i kemi bërë padrejtësi”"},{"SurahNumber":21,"VerseNumber":47,"Text":"Ne në ditën e gjykimit do të vendosim peshojë të drejtë dhe askujt nuk do t’i bëhet padrejtësi; nëse diçka peshon vetëm sa grima, Ne atë do ta shpërblejmë, dhe mjafton që ta llogarisim vetëm Ne"},{"SurahNumber":21,"VerseNumber":48,"Text":"Ne i kemi dhënë Musaut dhe Harunit Furkanin dritë dhe mësim për ata që i shmangen mëkatit"},{"SurahNumber":21,"VerseNumber":49,"Text":"Për ata që i përkulen Zotit të tyre edhe atëherë kur nuk i sheh askush, dhe që frikësohen nga momenti i ringjalljes"},{"SurahNumber":21,"VerseNumber":50,"Text":"Por edhe ky është mësim i bekuar që e kemi shpallur, a ju ta mohoni"}]}