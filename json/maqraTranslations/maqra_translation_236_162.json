{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":84,"VerseNumber":1,"Text":"در آن هنگام که آسمان [= کرات آسمانی‌] شکافته شود،"},{"SurahNumber":84,"VerseNumber":2,"Text":"و تسلیم فرمان پروردگارش شود -و سزاوار است چنین باشد"},{"SurahNumber":84,"VerseNumber":3,"Text":"و در آن هنگام که زمین گسترده شود،"},{"SurahNumber":84,"VerseNumber":4,"Text":"و آنچه در درون دارد بیرون افکنده و خالی شود،"},{"SurahNumber":84,"VerseNumber":5,"Text":"و تسلیم فرمان پروردگارش گردد -و شایسته است که چنین باشد"},{"SurahNumber":84,"VerseNumber":6,"Text":"ای انسان! تو با تلاش و رنج بسوی پروردگارت می‌روی و او را ملاقات خواهی کرد"},{"SurahNumber":84,"VerseNumber":7,"Text":"پس کسی که نامه اعمالش به دست راستش داده شود،"},{"SurahNumber":84,"VerseNumber":8,"Text":"بزودی حساب آسانی برای او می‌شود،"},{"SurahNumber":84,"VerseNumber":9,"Text":"و خوشحال به اهل و خانواده‌اش بازمی‌گردد"},{"SurahNumber":84,"VerseNumber":10,"Text":"و امّا کسی که نامه اعمالش به پشت سرش داده شود،"},{"SurahNumber":84,"VerseNumber":11,"Text":"بزودی فریاد می‌زند وای بر من که هلاک شدم"},{"SurahNumber":84,"VerseNumber":12,"Text":"و در شعله‌های سوزان آتش می‌سوزد"},{"SurahNumber":84,"VerseNumber":13,"Text":"چرا که او در میان خانواده‌اش پیوسته (از کفر و گناه خود) مسرور بود"},{"SurahNumber":84,"VerseNumber":14,"Text":"او گمان می‌کرد هرگز بازگشت نمی‌کند"},{"SurahNumber":84,"VerseNumber":15,"Text":"آری، پروردگارش نسبت به او بینا بود (و اعمالش را برای حساب ثبت کرد)"},{"SurahNumber":84,"VerseNumber":16,"Text":"سوگند به شفق،"},{"SurahNumber":84,"VerseNumber":17,"Text":"و سوگند به شب و آنچه را جمع‌آوری می‌کند،"},{"SurahNumber":84,"VerseNumber":18,"Text":"و سوگند به ماه آنگاه که بَدر کامل می‌شود،"},{"SurahNumber":84,"VerseNumber":19,"Text":"که همه شما پیوسته از حالی به حال دیگر منتقل می‌شوید (تا به کمال برسید)"},{"SurahNumber":84,"VerseNumber":20,"Text":"پس چرا آنان ایمان نمی‌آورند؟"},{"SurahNumber":84,"VerseNumber":21,"Text":"و هنگامی که قرآن بر آنها خوانده می‌شود سجده نمی‌کنند؟"},{"SurahNumber":84,"VerseNumber":22,"Text":"بلکه کافران پیوسته آیات الهی را انکار می‌کنند"},{"SurahNumber":84,"VerseNumber":23,"Text":"و خداوند آنچه را در دل پنهان می‌دارند بخوبی می‌داند"},{"SurahNumber":84,"VerseNumber":24,"Text":"پس آنها را به عذابی دردناک بشارت ده"},{"SurahNumber":84,"VerseNumber":25,"Text":"مگر کسانی که ایمان آورده و اعمال صالح انجام داده‌اند، که برای آنان پاداشی است قطع‌نشدنی"},{"SurahNumber":85,"VerseNumber":1,"Text":"سوگند به آسمان که دارای برجهای بسیار است،"},{"SurahNumber":85,"VerseNumber":2,"Text":"و سوگند به آن روز موعود،"},{"SurahNumber":85,"VerseNumber":3,"Text":"و سوگند به «شاهد» و «مشهود»! [«شاهد»: پیامبر و گواهان اعمال، و «مشهود»: اعمال امّت است‌]"},{"SurahNumber":85,"VerseNumber":4,"Text":"مرگ بر شکنجه‌گران صاحب گودال (آتش)،"},{"SurahNumber":85,"VerseNumber":5,"Text":"آتشی عظیم و شعله‌ور"},{"SurahNumber":85,"VerseNumber":6,"Text":"هنگامی که در کنار آن نشسته بودند،"},{"SurahNumber":85,"VerseNumber":7,"Text":"و آنچه را با مؤمنان انجام می‌دادند (با خونسردی و قساوت) تماشا می‌کردند"},{"SurahNumber":85,"VerseNumber":8,"Text":"آنها هیچ ایرادی بر مؤمنان نداشتند جز اینکه به خداوند عزیز و حمید ایمان آورده بودند؛"},{"SurahNumber":85,"VerseNumber":9,"Text":"همان کسی که حکومت آسمانها و زمین از آن اوست و خداوند بر همه چیز گواه است"},{"SurahNumber":85,"VerseNumber":10,"Text":"کسانی که مردان و زنان باایمان را شکنجه دادند سپس توبه نکردند، برای آنها عذاب دوزخ و عذاب آتش سوزان است"},{"SurahNumber":85,"VerseNumber":11,"Text":"و برای کسانی که ایمان آوردند و اعمال شایسته انجام دادند، باغهایی از بهشت است که نهرها زیر درختانش جاری است؛ و این نجات و پیروزی بزرگ است"},{"SurahNumber":85,"VerseNumber":12,"Text":"گرفتن قهرآمیز و مجازات پروردگارت به یقین بسیار شدید است"},{"SurahNumber":85,"VerseNumber":13,"Text":"اوست که آفرینش را آغاز می‌کند و بازمی‌گرداند،"},{"SurahNumber":85,"VerseNumber":14,"Text":"و او آمرزنده و دوستدار (مؤمنان) است،"},{"SurahNumber":85,"VerseNumber":15,"Text":"صاحب عرش و دارای مجد و عظمت است،"},{"SurahNumber":85,"VerseNumber":16,"Text":"و آنچه را می‌خواهد انجام می‌دهد"},{"SurahNumber":85,"VerseNumber":17,"Text":"آیا داستان لشکرها به تو رسیده است،"},{"SurahNumber":85,"VerseNumber":18,"Text":"لشکریان فرعون و ثمود؟"},{"SurahNumber":85,"VerseNumber":19,"Text":"ولی کافران پیوسته در تکذیب حقند،"},{"SurahNumber":85,"VerseNumber":20,"Text":"و خداوند به همه آنها احاطه دارد"},{"SurahNumber":85,"VerseNumber":21,"Text":"(این آیات، سحر و دروغ نیست،) بلکه قرآن باعظمت است"},{"SurahNumber":85,"VerseNumber":22,"Text":"که در لوح محفوظ جای دارد"},{"SurahNumber":86,"VerseNumber":1,"Text":"سوگند به آسمان و کوبنده شب"},{"SurahNumber":86,"VerseNumber":2,"Text":"و تو نمی‌دانی کوبنده شب چیست"},{"SurahNumber":86,"VerseNumber":3,"Text":"همان ستاره درخشان و شکافنده تاریکیهاست"},{"SurahNumber":86,"VerseNumber":4,"Text":"(به این آیت بزرگ الهی سوگند) که هر کس مراقب و محافظی دارد"},{"SurahNumber":86,"VerseNumber":5,"Text":"انسان باید بنگرد که از چه چیز آفریده شده است"},{"SurahNumber":86,"VerseNumber":6,"Text":"از یک آب جهنده آفریده شده است،"},{"SurahNumber":86,"VerseNumber":7,"Text":"آبی که از میان پشت و سینه‌ها خارج می‌شود"},{"SurahNumber":86,"VerseNumber":8,"Text":"مسلّماً او [= خدائی که انسان را از چنین چیز پستی آفرید] می‌تواند او را بازگرداند"},{"SurahNumber":86,"VerseNumber":9,"Text":"در آن روز که اسرار نهان (انسان) آشکار میشود،"},{"SurahNumber":86,"VerseNumber":10,"Text":"و برای او هیچ نیرو و یاوری نیست"},{"SurahNumber":86,"VerseNumber":11,"Text":"سوگند به آسمان پرباران،"},{"SurahNumber":86,"VerseNumber":12,"Text":"و سوگند به زمین پرشکاف (که گیاهان از آن سر برمی‌آورند)،"},{"SurahNumber":86,"VerseNumber":13,"Text":"که این (قرآن) سخنی است که حقّ را از باطل جدا می‌کند،"},{"SurahNumber":86,"VerseNumber":14,"Text":"و هرگز شوخی نیست"},{"SurahNumber":86,"VerseNumber":15,"Text":"آنها پیوسته حیله می‌کنند،"},{"SurahNumber":86,"VerseNumber":16,"Text":"و من هم در برابر آنها چاره می‌کنم"},{"SurahNumber":86,"VerseNumber":17,"Text":"حال که چنین است کافران را (فقط) اندکی مهلت ده (تا سزای اعمالشان را ببینند)"}]}