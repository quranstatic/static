{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":17,"VerseNumber":50,"Text":"Lub jakimkolwiek tworem, który wyda się wam wielki!\" Wtedy oni powiedzą: \"Kto spowoduje, iż powrócimy?\" Powiedz: \"Ten, który was stworzył po raz pierwszy.\" Oni wtedy potrząsną głowami i powiedzą: \"Kiedy to?\" Powiedz: \"Być może, wkrótce"},{"SurahNumber":17,"VerseNumber":51,"Text":"W tym Dniu, kiedy On was wezwie, a wy odpowiecie przez Jego wysławienie, pomyślicie sobie, iż przebywaliście tylko małą chwilę"},{"SurahNumber":17,"VerseNumber":52,"Text":"I powiedz Moim sługom, żeby mówili to, co jest lepsze. Zaprawdę, szatan wznieca spory pomiędzy nimi; zaprawdę, szatan jest dla człowieka wrogiem oczywistym"},{"SurahNumber":17,"VerseNumber":53,"Text":"Wasz Pan zna was najlepiej. Jeśli On zechce, okaże wam miłosierdzie, albo jeśli zechce, On was ukarze. I My nie posłaliśmy ciebie jako opiekuna nad nimi"},{"SurahNumber":17,"VerseNumber":54,"Text":"Twój Pan zna najlepiej tych, którzy są w niebiosach i na ziemi. My już wyróżniliśmy jednych proroków nad innymi i Dawidowi daliśmy Psalmy"},{"SurahNumber":17,"VerseNumber":55,"Text":"Powiedz: \"Wzywajcie tych, których wy uznajecie poza Nim! Oni nie są w stanie usunąć od was zła ani nawet go przesunąć"},{"SurahNumber":17,"VerseNumber":56,"Text":"Ci, których oni wzywają, sami poszukują sposobu największego przybliżenia się do ich Pana; mają oni nadzieję na Jego miłosierdzie i obawiają się Jego kary. Zaprawdę, kary twego Pana należy się strzec"},{"SurahNumber":17,"VerseNumber":57,"Text":"I nie ma miasta, którego byśmy nie zniszczyli przed Dniem Zmartwychwstania lub którego byśmy nie ukarali karą okrutną. To jest zaznaczone w księdze"},{"SurahNumber":17,"VerseNumber":58,"Text":"Od wysłania znaków mogłoby powstrzymać Nas jedynie to, iż przodkowie uznali je za kłamstwo. I tak daliśmy ludowi Samud wielbłądzicę, jak jasny znak, lecz oni postąpili z nią niesprawiedliwie. My posyłamy Nasze znaki tylko po to, by przestraszyć"},{"SurahNumber":17,"VerseNumber":59,"Text":"Oto powiedzieliśmy tobie: \"Zaprawdę, twój Pan obejmuje ludzi!\" I uczyniliśmy to widzenie, które tobie pokazaliśmy, tylko doświadczeniem dla ludzi, podobnie jak drzewo przeklęte w Koranie. My ich straszymy, lecz to tylko powiększa ich wielki bunt"},{"SurahNumber":17,"VerseNumber":60,"Text":"I oto powiedzieliśmy do aniołów: \"Oddajcie pokłon Adamowi!\" I oni oddali mu pokłon, z wyjątkiem Iblisa, który powiedział: \"Czyż mam oddać pokłon temu, którego stworzyłeś z gliny"},{"SurahNumber":17,"VerseNumber":61,"Text":"I dalej mówił: \"Czy Ty widzisz? Oto ten, którego uczciłeś bardziej ode mnie. Jeśli mi dasz zwłokę do Dnia Zmartwychwstania, to ja niezawodnie zniszczę jego potomstwo, z wyjątkiem nielicznych"},{"SurahNumber":17,"VerseNumber":62,"Text":"Powiedział On: \"Idź precz! A ci spośród nich, którzy pójdą za tobą... zaprawdę, Gehenna będzie waszą zapłatą, zapłatą obfitą"},{"SurahNumber":17,"VerseNumber":63,"Text":"Zwódź swoim głosem, kogo potrafisz spośród nich! Zbieraj przeciwko nim twoją konnicę i twoją piechotę! Miej uczestnictwo z nimi w ich bogactwach i w ich dzieciach! Czyń im obietnice! - Ale szatan obiecuje im tylko dla zmylenia"},{"SurahNumber":17,"VerseNumber":64,"Text":"Lecz, zaprawdę, ty nad Moimi sługami nie masz władzy! Twój Pan wystarczy jako opiekun"},{"SurahNumber":17,"VerseNumber":65,"Text":"Wasz Pan jest Tym, który dla was pędzi statek po morzu, abyście poszukiwali Jego dobroci. Zaprawdę, On jest dla was miłosierny"},{"SurahNumber":17,"VerseNumber":66,"Text":"A kiedy dotknie was na morzu nieszczęście, daleko od was są ci, których wzywacie, poza Nim. Lecz kiedy On wyratuje was, wyprowadzając na ląd, wy się odwracacie. Zaprawdę, człowiek jest niewdzięczny"},{"SurahNumber":17,"VerseNumber":67,"Text":"Czy jesteście pewni tego, iż On nie pogrąży razem z wami szmat lądu albo iż nie wyśle przeciwko wam wichru z kamieniami - a wtedy nie znajdziecie żadnego opiekuna"},{"SurahNumber":17,"VerseNumber":68,"Text":"Albo czy jesteście zabezpieczeni przed tym, iż On zawróci was tutaj po raz drugi i rozpęta przeciwko wam gwałtowny huragan, i potopi was za to, iż pozostaliście niewiernymi? Wtedy nie znajdziecie przeciwko Nam żadnego wspomożyciela"},{"SurahNumber":17,"VerseNumber":69,"Text":"My obdarzyliśmy szlachetnością synów Adama. My nosiliśmy ich na lądzie i na morzu. My zaopatrzyliśmy ich wspaniałymi dobrami. My wyróżniliśmy ich wielkim wyróżnieniem ponad wielu spośród tych, których stworzyliśmy"}]}