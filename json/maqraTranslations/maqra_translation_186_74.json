{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":39,"VerseNumber":53,"Text":"Кажи: “О, раби Мои, които престъпвате в ущърб на себе си, не губете надежда за милостта на Аллах! Аллах опрощава всичките грехове [щом се покаете]. Той е Опрощаващия, Милосърдния"},{"SurahNumber":39,"VerseNumber":54,"Text":"И се обърнете към своя Господ, и Му се отдайте, преди мъчението да дойде при вас, защото после не ще ви се помогне"},{"SurahNumber":39,"VerseNumber":55,"Text":"И следвайте Най-прекрасното, което ви бе низпослано от вашия Господ, преди мъчението да дойде при вас внезапно, без да усетите!”"},{"SurahNumber":39,"VerseNumber":56,"Text":"Някой ще каже: “О, горко ми, че нехаех за подчинението пред Аллах и че бях от присмиващите се!”"},{"SurahNumber":39,"VerseNumber":57,"Text":"Или ще каже: “Ако ме бе напътил Аллах, щях да съм от богобоязливите.”"},{"SurahNumber":39,"VerseNumber":58,"Text":"Или ще каже, когато види мъчението: “Ако можех да се върна [на земята], щях да съм от добротворстващите.”"},{"SurahNumber":39,"VerseNumber":59,"Text":"Не, вече дойдоха при теб Моите знамения, а ти ги взе за лъжа и се възгордя, и бе от неверниците"},{"SurahNumber":39,"VerseNumber":60,"Text":"В Деня на възкресението ще видиш онези, които лъжеха за Аллах, с почернели лица. Нима в Ада няма място за горделивите"},{"SurahNumber":39,"VerseNumber":61,"Text":"И ще спаси Аллах богобоязливите с тяхното избавление [в Рая]. Не ще ги докосне злото и не ще скърбят"},{"SurahNumber":39,"VerseNumber":62,"Text":"Аллах е Творецът на всяко нещо и Той е Разпоредителят за всяко нещо"},{"SurahNumber":39,"VerseNumber":63,"Text":"Негови са ключовете на небесата и на земята. А които отричат знаменията на Аллах, те са губещите"},{"SurahNumber":39,"VerseNumber":64,"Text":"Кажи: “Нима на друг, а не на Аллах, ми повелявате да служа, о, невежи?”"},{"SurahNumber":39,"VerseNumber":65,"Text":"И вече се разкри на теб и на онези преди теб: “Ако съдружиш с Аллах, твоето дело пропада и ще бъдеш от губещите"},{"SurahNumber":39,"VerseNumber":66,"Text":"Служи единствено на Аллах и бъди от признателните!”"},{"SurahNumber":39,"VerseNumber":67,"Text":"И не оцениха те Аллах с истинското Му величие. Земята - цялата - ще бъде в Неговата Длан в Деня на възкресението, а небесата ще са сгънати в Десницата Му. Пречист е Той, превисоко е над онова, с което Го съдружават"},{"SurahNumber":39,"VerseNumber":68,"Text":"И щом се протръби с Рога, всички на небесата и на земята ще паднат безжизнени, освен за когото Аллах не е пожелал. После още веднъж ще се протръби и ето ги - станали - чакат"},{"SurahNumber":39,"VerseNumber":69,"Text":"И ще засияе земята със светлината на нейния Господ. И ще бъде положена книгата [на делата], и ще бъдат доведени пророците и свидетелите, и ще се отсъди между хората справедливо, и не ще бъдат угнетени"},{"SurahNumber":39,"VerseNumber":70,"Text":"И напълно ще се въздаде на всеки за онова, което е вършил. Най-добре Той знае техните дела"},{"SurahNumber":39,"VerseNumber":71,"Text":"И на тълпи ще бъдат подкарани към Ада неверниците. Когато стигнат там, вратите му ще се разтворят. И неговите пазители ще им кажат: “Нима не дойдоха при вас пратеници измежду ви, за да ви четат знаменията на вашия Господ и да ви предупредят за вашата срещ"},{"SurahNumber":39,"VerseNumber":72,"Text":"Ще бъде казано: “Влезте през вратите на Ада, тук ще пребивавате вечно!” И колко лошо е обиталището на горделивите"},{"SurahNumber":39,"VerseNumber":73,"Text":"А богобоязливите ще бъдат поведени към Рая на групи. Когато стигнат там, вратите му ще се разтворят. И неговите пазители ще кажат: “Мир вам! Бяхте праведни, затова влезте, тук ще пребивавете вечно!”"},{"SurahNumber":39,"VerseNumber":74,"Text":"А те ще кажат: “Слава на Аллах, Който изпълни към нас Своето обещание и ни остави в наследство тази земя, в Рая да се настаним, където пожелаем.” И колко прекрасна е наградата за дейните"},{"SurahNumber":39,"VerseNumber":75,"Text":"И ще видиш ангелите, обградили Трона, прославящи с възхвала своя Господ. И ще се отсъди между творенията справедливо, и ще се каже: “Слава на Аллах, Господа на световете!”"}]}