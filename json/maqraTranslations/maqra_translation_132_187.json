{"Id":187,"LanguageCodes":["he","heb"],"Name":"heb-darusalamhousei","Author":"Darusalam House In Jerusalem","Language":"Hebrew","Description":"Hebrew","Direction":"rtl","Source":"https://quranenc.com/en/browse/hebrew_darussalam","Translations":[{"SurahNumber":21,"VerseNumber":83,"Text":"ואיוב, כאשר קרא אל ריבונו: “פגעה בי צרה, ואתה הרחום שברחומים”"},{"SurahNumber":21,"VerseNumber":84,"Text":"ונענינו לו, והסרנו את הצרה מעליו, והחזרנו לו את בני משפחתו במספר כפול, ברחמינו וכאות הזכרה לעובדים אותנו"},{"SurahNumber":21,"VerseNumber":85,"Text":"וישמעאל, וחנוך, וד'ו אל-כיפל, כולם מהסבלנים"},{"SurahNumber":21,"VerseNumber":86,"Text":"והכנסנו אותם תחת רחמינו, והם מהישרים"},{"SurahNumber":21,"VerseNumber":87,"Text":"ויונה, אשר ברח בכעס וחשב שלא נצר עליו, לבסוף קרא מהאפילה (שבתוך הלוויתן): “אין אלוה מלבדך, ישתבח שמך, ואני הייתי מהמקפחים”"},{"SurahNumber":21,"VerseNumber":88,"Text":"ונענינו לו וחילצנו אותו מצרה, וכך נציל את המאמינים"},{"SurahNumber":21,"VerseNumber":89,"Text":"וזכריה כאשר קרא לריבונו: “ריבוני! אל תשאירני יחיד בלי בן יורש, ואתה הטוב שביורשים”"},{"SurahNumber":21,"VerseNumber":90,"Text":"ונענינו לו והענקנו לו את יחיא (יוחנן), וריפנו לו את אשתו. הם היו זריזים במעשים טובים, ומתפללים אלינו ברצון וביראה, והיו נכנעים לנו"},{"SurahNumber":21,"VerseNumber":91,"Text":"וזאת אשר שמרה על טהרת רחמה (מרים), ונשפנו לתוכה מרוחנו, ועשינו אותה ואת בנה (ישוע) אות לכל ברואי העולמים"},{"SurahNumber":21,"VerseNumber":92,"Text":"אכן אומתכם היא אומה אחת ואני ריבונכם, על כן עבדוני"},{"SurahNumber":21,"VerseNumber":93,"Text":"ואולם הם התפלגו ביניהם, אך לבסוף ישובו אלינו כולם"},{"SurahNumber":21,"VerseNumber":94,"Text":"העושה את הטוב והוא מאמין, אללה יקבל ויכיר את מעשיו ונרשום אותם לזכותו"},{"SurahNumber":21,"VerseNumber":95,"Text":"כל עיר אשר הכחדנו, תושביה לא יחזרו אליה"},{"SurahNumber":21,"VerseNumber":96,"Text":"כאשר ישוחררו גוג ומגוג, הם יבואו מכל עבר ופינה"},{"SurahNumber":21,"VerseNumber":97,"Text":"הבטחת הצדק קרבה, והנה אלה אשר כפרו, יביטו בבהלה ויאמרו: “אוי לנו! כי התעלמנו מזה, אכן היינו מקפחים”"},{"SurahNumber":21,"VerseNumber":98,"Text":"אתם ואלה אשר אותם עבדתם מלבד אללה, תשמשו כעצי בערה של הגיהינום שאליו כולכם נכנסים"},{"SurahNumber":21,"VerseNumber":99,"Text":"אילו היו הם אלים אמתיים הם לא היו נכנסים אליו, אך, כולם יישארו בו לנצח"},{"SurahNumber":21,"VerseNumber":100,"Text":"ושם להם אנקה, והם שם לא ישמעו דבר"},{"SurahNumber":21,"VerseNumber":101,"Text":"לא כך אלה אשר הבטחנו להם את כל הטוב. הם יהיו רחוקים מאוד מהגיהינום"},{"SurahNumber":21,"VerseNumber":102,"Text":"ולא ישמעו כל רחש מתוכו, וישכנו לנצח בגן עדן עם כל מה שחשקה נפשם בו"},{"SurahNumber":21,"VerseNumber":103,"Text":"החרדה הגדולה מיום-הדין לא תעיק עליהם, כי המלאכים יקבלו את פניהם ויאמרו: “זהו יומכם שהובטח לכם”"},{"SurahNumber":21,"VerseNumber":104,"Text":"ביום ההוא נקפל את השמיים כפי שקיפלנו את הרשומות אשר בספרים. וכשם שבראנו לראשונה כן נברא שנית, כאשר הבטחנו, כך נעשה"},{"SurahNumber":21,"VerseNumber":105,"Text":"כבר כתבנו בזבור (הספר שהורד לנביא דוד), לאחר שנכתב בלוח השמימי: “אכן את הארץ יירשו עבדינו הצדיקים”"},{"SurahNumber":21,"VerseNumber":106,"Text":"זאת הודעה לאנשים העובדים את אללה"},{"SurahNumber":21,"VerseNumber":107,"Text":"לא שלחנו אותך (מוחמד) כי אם להביא רחמים על שוכני העולמים"},{"SurahNumber":21,"VerseNumber":108,"Text":"אמור: “כבר התגלה אלי, אלוהכם הוא רק אלוה אחד. המתמסרים אתם לו?”"},{"SurahNumber":21,"VerseNumber":109,"Text":"ואם יסרבו, אמור: “אני מודיע בפניכם כי העברתי את כל אשר נשלחתי בו והשתווינו, אך איני יודע מה הובטח לכם, אם קרוב הוא או רחוק"},{"SurahNumber":21,"VerseNumber":110,"Text":"(אללה) הוא היודע את הנאמר בקול ואת אשר תסתירו"},{"SurahNumber":21,"VerseNumber":111,"Text":"ואיני יודע אם הצפוי לכם הוא מבחן או הנאה עד עת"},{"SurahNumber":21,"VerseNumber":112,"Text":"אמר: “ריבוני! שפוט בינינו בצדק. ריבוננו הוא הרחמן שעליו נשענים נגד כל מה שאתם בודים ומתארים.”"}]}