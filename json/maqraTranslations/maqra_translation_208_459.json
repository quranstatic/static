{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":50,"VerseNumber":27,"Text":"اس کا ساتھی (شیطان ) بولے گا اے ہمارے پروردگار ! میں نے تو اسے سر کش نہیں بنایا تھا بلکہ وہ خود ہی گمراہی میں دور تک چلا گیا تھ"},{"SurahNumber":50,"VerseNumber":28,"Text":"(اللہ) فرمائے گا مت جھگڑو میرے رو برو میں تو پہلے ہی تم کو وعید سنا چکا ہوں"},{"SurahNumber":50,"VerseNumber":29,"Text":"میرے ہاں حکم بدلا نہیں جاتا اور نہ میں اپنے بندوں پر ظلم کرتا ہوں"},{"SurahNumber":50,"VerseNumber":30,"Text":"(یاد کرو) وہ دن جب ہم جہنم سے پوچھیں گے کیا تو پُر ہو گئی وہ (جواباً) کہے گی کیا کچھ اور بھی ہے"},{"SurahNumber":50,"VerseNumber":31,"Text":"اور قریب کر دی جائے گی جن پرہیزگاروں کے لیے وہ (ان سے) دور نہیں ہو گی"},{"SurahNumber":50,"VerseNumber":32,"Text":"یہی ہے جس کا تم سے وعدہ کیا گیا یہ ہر اس شخص کے لیے ہے جو اللہ کی طرف رجوع کرنے والا اپنی توبہ کی حفاظت کرنے والا ہے"},{"SurahNumber":50,"VerseNumber":33,"Text":"جو ڈرتا تھا رحمن سے بن دیکھے اور ایسا دل لیے ہوئے آیا جو یاد الہی کی طرف متوجہ تھا"},{"SurahNumber":50,"VerseNumber":34,"Text":"داخل ہو جاؤ جنت میں سلامتی سے ۔ یہ ہمیشگی کا دن ہے"},{"SurahNumber":50,"VerseNumber":35,"Text":"انہیں ہر وہ چیز ملے گی جس کی وہ وہاں خواہش کریں گے اور ہمارے پا س تو (ان کے لیے) اس سے بھی زیادہ ہے"},{"SurahNumber":50,"VerseNumber":36,"Text":"اور قریش مکہ سے پہلے ہم نے برباد کر دیا بہت سی قوموں کو جو شوکت و قوت میں ان سے کہیں زیادہ تھیں ۔ پس وہ گھومتے رہے شہروں میں کیا عذاب الہی سے انہیں کوئی پناہ گاہ ملی؟"},{"SurahNumber":50,"VerseNumber":37,"Text":"بے شک اس میں نصیحت ہے اس کے لیے جو دلِ (بینا) رکھتا ہو یا (کلام الہی کو) کان لگا کر سنے متوجہ ہو کر"},{"SurahNumber":50,"VerseNumber":38,"Text":"اور ہم نے پیدا فرمایا آسمانوں اور زمین کو اور جو کچھ ان کے درمیان ہے چھ دنوں میں اور ہمیں تھکن نہیں چھوا تک نہیں"},{"SurahNumber":50,"VerseNumber":39,"Text":"پس آپ صبر فرمائیے ان کی (دل دکھانے والی) باتوں پر اور پاکی بیان کیجیے اپنے رب کی حمد کے ساتھ طلوع آفتاب سے پہلے اور غروب آفتاب سے پہلے"},{"SurahNumber":50,"VerseNumber":40,"Text":"اور رات کے وقت بھی اس کی پاکی بیان کیجیے اور نمازوں کے بعد بھی"},{"SurahNumber":50,"VerseNumber":41,"Text":"اور کان کھول کر سنو اس دن کے بارے میں جب پکارنے والا قریب سے پکارے گا"},{"SurahNumber":50,"VerseNumber":42,"Text":"جس دن سنیں گے سب لوگ ایک گرجدار آواز بالیقین ۔ وہی دن (قبروں سے) نکلنے کا دن ہو گا"},{"SurahNumber":50,"VerseNumber":43,"Text":"بے شک ہم ہی زندہ کرتے ہیں اور ہم ہی مارتے ہیں اور ہماری طرف ہی (سب نے ) لوٹنا ہے"},{"SurahNumber":50,"VerseNumber":44,"Text":"جس روز زمین پھٹ جائے گی ان کے اوپر سے جلدی سے نکل پڑیں گے ۔ یہی حشر ہے یہ ہمارے لیے بالکل آسان ہے"},{"SurahNumber":50,"VerseNumber":45,"Text":"ہم خوب جانتے ہیں جو وہ کہتے ہیں اور آپ ان پر جبر کرنے والے نہیں پس آپ نصیحت کرتے رہیے اس قرآن سے ہر اس شخص کو جو (میرے) عذاب سے ڈرتا ہے"},{"SurahNumber":51,"VerseNumber":1,"Text":"قسم ہے ان ہواؤں کی جو اڑا کر بکھیرنے والیاں ہیں"},{"SurahNumber":51,"VerseNumber":2,"Text":"پھر ان بادلوں کی جو (بارش کا) بوجھ اٹھانے والے ہیں"},{"SurahNumber":51,"VerseNumber":3,"Text":"پھر کشتیوں کی جو آہستہ چلنے والیاں ہیں"},{"SurahNumber":51,"VerseNumber":4,"Text":"پھر فرشتوں کی جو حکم (الہٰی) سے بانٹنے والے ہیں"},{"SurahNumber":51,"VerseNumber":5,"Text":"بے شک جو وعدہ تم سے کیا گیا ہے وہ سچا ہے"},{"SurahNumber":51,"VerseNumber":6,"Text":"اور یقیناً جزا و سزا کا دن ضرور آئے گا"},{"SurahNumber":51,"VerseNumber":7,"Text":"قسم ہے آسمان کی جس میں راستے ہیں"},{"SurahNumber":51,"VerseNumber":8,"Text":"بے شک تم مختلف (بے ربط) باتوں میں پڑے ہو"},{"SurahNumber":51,"VerseNumber":9,"Text":"منہ پھیرے ہے اس (قرآن ) سے جس کا منہ ازل سے ہی پھیر دیا گیا ہے"},{"SurahNumber":51,"VerseNumber":10,"Text":"ستیاناس ہو اٹکل پچو باتیں بنانے والے کا"},{"SurahNumber":51,"VerseNumber":11,"Text":"جو غفلت (کے نشہ ) میں بےسدھ پڑے ہیں"},{"SurahNumber":51,"VerseNumber":12,"Text":"وہ پوچھتے ہیں روز جزا کب آئے گا"},{"SurahNumber":51,"VerseNumber":13,"Text":"یہ اس دن ہوگا جب وہ آگ پر تپائے جائیں گے"},{"SurahNumber":51,"VerseNumber":14,"Text":"اپنی سزا کا مزہ چکھو یہی ہے وہ جس کے لیے تم جلدی مچا رہے تھے"},{"SurahNumber":51,"VerseNumber":15,"Text":"البتہ اللہ سے ڈرنے والے (اس روز) باغات اور چشموں میں ہوں گے"},{"SurahNumber":51,"VerseNumber":16,"Text":"(بصد شکر) لے رہے ہوں گے جو ان کا رب انہیں بخشے گا بےشک یہ لوگ اس سے پہلے بھی نیکو کار تھے"},{"SurahNumber":51,"VerseNumber":17,"Text":"یہ لوگ رات کو بہت کم سویا کرتے تھے"},{"SurahNumber":51,"VerseNumber":18,"Text":"اور سحری کے وقت (اپنی خطاؤں کی) بخشش طلب کرتے تھے"},{"SurahNumber":51,"VerseNumber":19,"Text":"اور ان کے اموال میں حق تھا سائل کے لیے اور محروم کے لیے"},{"SurahNumber":51,"VerseNumber":20,"Text":"اور زمین میں ہماری قدرت کی نشانیاں ہیں اہل یقین کے لیے"},{"SurahNumber":51,"VerseNumber":21,"Text":"اور تمہارے وجود میں بھی (نشانیاں ہیں) کیا تمہیں نظر نہیں آتیں"},{"SurahNumber":51,"VerseNumber":22,"Text":"اور آسمان میں ہے تمہارا رزق اور ہر وہ چیز جس کا تم سے وعدہ کیا گیا ہے"},{"SurahNumber":51,"VerseNumber":23,"Text":"پس قسم ہے آسمان اور زمین کے رب کی یہ حق ہے (بعینہ اسی طرح) جس طرح تم باتیں کررہے ہو"},{"SurahNumber":51,"VerseNumber":24,"Text":"(اے حبیب!) کیا پہنچی ہے آپ کو خبر ابراہیم (علیہ السلام ) کے معزز مہمانوں کی"},{"SurahNumber":51,"VerseNumber":25,"Text":"جب وہ ان کے پاس آئے تو انہوں نے سلام عرض کیا ۔ آپ نے فرمایا تم پر بھی سلام ہو (دل ہی دل میں سوچا) بالکل انجان لوگ ہیں"},{"SurahNumber":51,"VerseNumber":26,"Text":"پس چپکے سے اپنے اہل خانہ کی طرف گئے اور ایک (بھنا ہوا) موٹا تازہ بچھڑا لے آئے"},{"SurahNumber":51,"VerseNumber":27,"Text":"لا کر ان کے قریب رکھ دیا فرمایا کھاتے کیوں نہیں"},{"SurahNumber":51,"VerseNumber":28,"Text":"پس د ل ہی دل میں ان سے خوف کرنے لگے ۔ وہ بولے ڈریے نہیں اور انہوں نے بشارت دی آپ کو ایک صاحب علم بیٹے کی"},{"SurahNumber":51,"VerseNumber":29,"Text":"پس آئی آپ کی بیوی چیں بجیں ہو کر اور (فرط حیرت سے) طمانچہ دے مارا اپنے چہرہ پر اور بولی (میں ) بانجھ (کیا میرے ہاں بچہ ہو گا)"},{"SurahNumber":51,"VerseNumber":30,"Text":"انہوں نے کہا ایسا ہی تیرے رب نے فرمایا ہے ۔ بےشک وہی بڑا دانا سب کچھ جاننے والا ہے"}]}