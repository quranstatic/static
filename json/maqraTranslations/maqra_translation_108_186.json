{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":16,"VerseNumber":30,"Text":"Kuma aka ce wa waɗanda suka yi taƙawa, \"Mẽne ne Ubangijinku Ya saukar?\" Suka ce, \"Alhẽri Ya saukar, ga waɗanda suka kyautata a cikin wannan dũniya akwai wani abu mai kyau, kuma haƙĩƙa, Lãhira ce mafi alhẽri.\" Kuma haƙĩƙa, mãdalla da gidan mãsu taƙawa"},{"SurahNumber":16,"VerseNumber":31,"Text":"Gidãjen Aljannar zama sunã shigarsu, ƙõramu sunã gudãna daga ƙarƙashinsu, sunã da abin da suke so a cikinsu. Kamar haka Allah ke sãkã wa mãsu taƙawa"},{"SurahNumber":16,"VerseNumber":32,"Text":"Waɗanda malã'iku suke karɓar rãyukansu sunã mãsu jin dãɗin rai, malã'ikun sunã cẽwa. \"Aminci ya tabbata a kanku. Ku shiga Aljanna sabõda abin da kuka kasance kuna aikatãwa"},{"SurahNumber":16,"VerseNumber":33,"Text":"Shin sunã jiran wani abu? Fãce malã'iku su jẽ musu kõ kuwa umurnin Ubangijinka. Kamar wancan ne waɗanda suke a gabãninsu, suka aikata. Kuma Allah bai zãlunce su ba, kuma amma kansu suka kasance sunã zãlunta"},{"SurahNumber":16,"VerseNumber":34,"Text":"Sai mũnãnan abũbuwan da suka aikata ya sãme su, kuma abin da suka kasance sunã yi na izgili ya wajaba a kansu"},{"SurahNumber":16,"VerseNumber":35,"Text":"Kuma waɗanda suka yi shirki suka ce: \"Dã Allah Yã so, dã bamu bautã wa kõme ba, baicinSa, mũ ko ubannimmu kuma dã ba mu haramta kõme ba, baicin abin da Ya haramta.\" Kamar wancan ne waɗanda suke a gabãninsu suka aikata. To, shin, akwai wani abu a kan Manzanni, fãce iyarwa bayyananniyã"},{"SurahNumber":16,"VerseNumber":36,"Text":"Kuma lalle ne, haƙĩƙa, Mun aika a cikin kõwace al'umma da wani Manzo (ya ce): \"Ku bauta wa Allah, kuma ku nĩsanci ¦ãgũtu.\" To, daga gare su akwai wanda Allah Ya shiryar, kuma daga cikinsu akwai wanda ɓata ta wajaba a kansa. Sai ku yi tafiya a cikin ƙasa, sa'an nan ku dũba yadda ãƙibar mãsu ƙaryatãwa ta kasance"},{"SurahNumber":16,"VerseNumber":37,"Text":"Idan ka yi kwaɗayi a kan shiryuwarsu, to, lalle ne, Allah bã Ya shiryar da wanda yake ɓatarwa, kuma bã su da waɗansu mataimaka"},{"SurahNumber":16,"VerseNumber":38,"Text":"Kuma suka rantse da Allah iyãkar rantsuwarsu (cẽwa) Allah bã ya tãyar da wanda yake mutuwa! Na'am, Yanã tãyarwa. Wa'adi ne (Allah) Ya yi a kanSa tabbatacce, kuma amma mafi yawan mutãne ba su sani ba"},{"SurahNumber":16,"VerseNumber":39,"Text":"Dõmin Ya bayyana musu abin da suke sãɓã wa jũna a cikinsa, kuma dõmin waɗanda suka kãfirta su sani cẽwa lalle sũ ne suka kasance maƙaryatã"},{"SurahNumber":16,"VerseNumber":40,"Text":"Abin sani kawai, MaganarMu ga wani abu idan Mun nufe shi, Mu ce masa, \"Ka kasance; sai yanã kasancẽwa"},{"SurahNumber":16,"VerseNumber":41,"Text":"Kuma waɗanda suka yi hijira a cikin sha'anin Allah daga bãyan an zãlunce su, haƙĩƙa Munã zaunar da su a cikin dũniya da alhẽri kuma lalle lãdar Lãhira ce mafi girmã, dã sun kasance sunã sani"},{"SurahNumber":16,"VerseNumber":42,"Text":"Waɗanda suka yi haƙuri, kuma ga Ubangijinsu suke dõgara"},{"SurahNumber":16,"VerseNumber":43,"Text":"Kuma ba Mu aika daga gabaninka ba, fãce waɗansu mazãje Muna yin wahayi zuwa gare su. Sai ku tambayi mutãnen Ambato idan kun kasance ba ku sani ba"},{"SurahNumber":16,"VerseNumber":44,"Text":"Da hujjõji bayyanannu da littattafai kuma Mun saukar da Ambato zuwa gare ka, dõmin ka bayyana wa mutãne abin da aka sassaukar zuwa gare su, kuma don ɗammãninsu su yi tunãni"},{"SurahNumber":16,"VerseNumber":45,"Text":"Shin fa, waɗanda suka yi mãkircin mũnãnan ayyuka sun amince da Allah, bã zai shafe ƙasa da su ba ko kuwa azãba bã zã ta je musu daga inda ba su sani ba"},{"SurahNumber":16,"VerseNumber":46,"Text":"Ko kuwa Ya kama su a cikin jujjuyawarsu? Sabõda haka ba su zama masu buwãya ba"},{"SurahNumber":16,"VerseNumber":47,"Text":"Ko kuwa Ya kama su a kan naƙasa? To, lalle ne Ubangijinka haƙĩƙa Mai tausayi ne, Mai jin ƙai"},{"SurahNumber":16,"VerseNumber":48,"Text":"Shin, ba su Iura ba da abin da Allah Ya halitta kõ mene ne inuwõyinsu suna karkata daga dãma da wajãjen hagu, suna masu sujada ga Allah, alhãli suna masu ƙasƙantar da kai"},{"SurahNumber":16,"VerseNumber":49,"Text":"Kuma ga Allah, abin da yake a cikin sammai da ƙasa na dabba da mala'iku, suke yin sujada, kuma bã su kangara"},{"SurahNumber":16,"VerseNumber":50,"Text":"Suna tsõron Ubangijinsu daga bisansu, kuma suna aikata abin da ake umuruin su"}]}