{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":72,"VerseNumber":1,"Text":"بگو: «بر من وحى شده است که گروهى از جنّ [به قرآن] گوش دادند. پس گفتند:» «ما قرآنى شگفت شنیدیم"},{"SurahNumber":72,"VerseNumber":2,"Text":"که به سوى رشد هدایت مى‌کند. پس به آن ایمان آوردیم و هرگز احدى را شریک پروردگارمان قرار نمى‌دهیم"},{"SurahNumber":72,"VerseNumber":3,"Text":"و [ایمان آوردیم به] این که برتر و بلند است عظمت پروردگارمان، نه همسرى گرفته و نه فرزندى"},{"SurahNumber":72,"VerseNumber":4,"Text":"و سفیهان ما درباره‌ی خداوند سخنى ناحقّ مى‌گفتند. [که او همسر و فرزند دارد]"},{"SurahNumber":72,"VerseNumber":5,"Text":"و ما گمان مى‌کردیم که هرگز جنّ و آدمی بر خداوند دروغ نمى‌بندند"},{"SurahNumber":72,"VerseNumber":6,"Text":"و مردانى از آدمیان به مردانى از جنّ پناه می‌بردند، پس [مردان جنّ] بر طغیان و تباهى‌شان افزودند"},{"SurahNumber":72,"VerseNumber":7,"Text":"و آن آدمیان پنداشتند که خدا هرگز کسى را [به پیامبری] برنمی‌انگیزد، چنان که شما [جنّیان] پنداشتید"},{"SurahNumber":72,"VerseNumber":8,"Text":"و ما [براى یافتن خبر،] به آسمان‌ها نزدیک شدیم، پس آنجا را پر از نگهبانان نیرومند و شَهاب‌ها یافتیم"},{"SurahNumber":72,"VerseNumber":9,"Text":"و ما پیش‌تر براى شنیدن [خبرهاى عالم بالا و سخنان فرشتگان] در مراکزى از آسمان مى‌نشستیم؛ ولى اکنون هر که بخواهد دزدیده گوش کند، شهابى را در کمین خود مى‌یابد"},{"SurahNumber":72,"VerseNumber":10,"Text":"و ما نمى‌دانیم آیا براى کسانى که در زمین هستند، شرّى خواسته شده، یا پروردگارشان برای آنها رهیابى [به نیکى و راه راست‌] را اراده کرده است؟"},{"SurahNumber":72,"VerseNumber":11,"Text":"و برخى از ما افراد شایسته‌اى هستند و برخى غیر از آن. ما فرقه‌هایى گوناگونیم"},{"SurahNumber":72,"VerseNumber":12,"Text":"و ما مى‌دانیم که هرگز نمى‌توانیم خدا را در زمین درمانده کنیم و هرگز نمى‌توانیم از دسترس قدرت او بیرون برویم"},{"SurahNumber":72,"VerseNumber":13,"Text":"و چون هدایت [قرآن] را شنیدیم، به آن ایمان آوردیم. پس هر کس به پروردگارش ایمان آورد، از هیچ کاستى و ستمى نمى‌ترسد"},{"SurahNumber":72,"VerseNumber":14,"Text":"و برخى از ما اهل تسلیم و بعضى، منحرفند. پس کسانى که تسلیم شدند، آنانند که راه رشد و هدایت را می‌جویند"},{"SurahNumber":72,"VerseNumber":15,"Text":"ولى منحرفان، هیزم دوزخند.»"},{"SurahNumber":72,"VerseNumber":16,"Text":"و اگر [انسان‌ها و جنّیان] بر راه [حقّ] پایدارى کنند، آنان را با آبى فراوان سیراب مى‌کنیم،"},{"SurahNumber":72,"VerseNumber":17,"Text":"تا آنان را در آن [رفاه و آسایش] بیازماییم و هر کس از یاد پرورگارش روی برگرداند، [خداوند] او را به عذابى سخت و فزاینده گرفتار مى‌سازد"},{"SurahNumber":72,"VerseNumber":18,"Text":"«و مساجد ویژه‌ى خداست، پس با خداوند هیچ کس را مخوانید!»"},{"SurahNumber":72,"VerseNumber":19,"Text":"و چون [محمّد] بنده‌ی خدا [به عبادت] مى‌ایستاد و او را مى‌خواند، گروهى انبوه نزدیک بود بر سر او بریزند"},{"SurahNumber":72,"VerseNumber":20,"Text":"بگو: من فقط پروردگارم را مى‌خوانم و هیچ کس را شریک او نمى‌گیرم.»"},{"SurahNumber":72,"VerseNumber":21,"Text":"بگو: «من مالک هیچ سود و زیانى براى شما نیستم.»"},{"SurahNumber":72,"VerseNumber":22,"Text":"بگو: «[اگر او را نافرمانى کنم،] هرگز کسى در برابر خدا مرا پناه نمى‌دهد و جز او هرگز پناهگاهى نخواهم یافت"},{"SurahNumber":72,"VerseNumber":23,"Text":"[وظیفه‌ی من] تنها تبلیغى از سوی خدا و رساندن پیام‌های اوست.» و کسانى که خدا و پیامبرش را فرمان نبرند، قطعاً آتش دوزخ برایشان خواهد بود. همیشه در آن جاودانه‌اند"},{"SurahNumber":72,"VerseNumber":24,"Text":"[آنان در غفلت به سر مى‌برند،] تا آن [عذاب] را که وعده داده مى‌شوند، ببینند. پس به زودى خواهند دانست چه کسى یاورش ناتوان‌تر و در شمارش کمتر است"},{"SurahNumber":72,"VerseNumber":25,"Text":"بگو: «من نمى‌دانم که آیا آن وعده‌اى که به شما داده‌اند، نزدیک است، یا پروردگارم براى آن مدتى [دراز] قرار مى‌دهد؟"},{"SurahNumber":72,"VerseNumber":26,"Text":"او دانای غیب است و هیچ کس را بر غیب خود آگاه نمى‌کند،"},{"SurahNumber":72,"VerseNumber":27,"Text":"مگر پیامبری را که از او خشنود باشد که [برای او] از پیش رو و از پشت سرش نگاهبانانى مى‌گمارد"},{"SurahNumber":72,"VerseNumber":28,"Text":"تا معلوم دارد [که فرستادگان،] پیام‌هاى پروردگارشان را رسانده‌اند و او به آنچه نزد آنان است، احاطه دارد و هر چیزى را با عدد، شمرده است.»"},{"SurahNumber":73,"VerseNumber":1,"Text":"اى جامه به خود پیچیده"},{"SurahNumber":73,"VerseNumber":2,"Text":"شب را [به نماز] برخیز! مگر اندکى [برای استراحت]"},{"SurahNumber":73,"VerseNumber":3,"Text":"نیمی از آن، یا اندکى از آن [نیمه] کم کن،"},{"SurahNumber":73,"VerseNumber":4,"Text":"یا بر آن بیافزاى! و قرآن را شمرده، روشن و با دقّت بخوان"},{"SurahNumber":73,"VerseNumber":5,"Text":"ما سخنى سنگین و گرانمایه بر تو فرود خواهیم آورد"},{"SurahNumber":73,"VerseNumber":6,"Text":"بى‌گمان عبادت شبانه در پابرجایى، سخت‌تر و در گفتار، استوارتر است"},{"SurahNumber":73,"VerseNumber":7,"Text":"تو در روز حرکت و تلاشى طولانى دارى"},{"SurahNumber":73,"VerseNumber":8,"Text":"و نام پروردگارت را یاد کن و از همه بریده شو و تنها به او دل ببند"},{"SurahNumber":73,"VerseNumber":9,"Text":"او که پروردگار مشرق و مغرب است، معبودى جز او نیست، پس او را کارساز خود برگزین"},{"SurahNumber":73,"VerseNumber":10,"Text":"و بر آنچه مى‌گویند، صبر کن و به­گونه‌اى نیکو از آنان کناره بگیر"},{"SurahNumber":73,"VerseNumber":11,"Text":"و مرا با تکذیب‌کنندگانِ توانگر و خوشگذران واگذار و آنان را اندکى مهلت بده"},{"SurahNumber":73,"VerseNumber":12,"Text":"البتّه نزد ماست زنجیرها و آتش برافروخته،"},{"SurahNumber":73,"VerseNumber":13,"Text":"و غذایى گلوگیر و عذابى دردناک"},{"SurahNumber":73,"VerseNumber":14,"Text":"در روزى که زمین و کوه‌ها به لرزه درآیند و کوه‌ها به­صورت پشته‌هایى از شنِ روان شوند"},{"SurahNumber":73,"VerseNumber":15,"Text":"ما پیامبرى را که گواه بر شماست، به سوى شما فرستادیم، همان­گونه که پیامبرى به سوى فرعون فرستادیم"},{"SurahNumber":73,"VerseNumber":16,"Text":"امّا فرعون، آن پیامبر را نافرمانى کرد و ما او را به کیفرى سخت گرفتیم"},{"SurahNumber":73,"VerseNumber":17,"Text":"پس اگر کفر ورزید، چگونه خود را از روزى که کودکان را پیر مى‌کند، نگاه مى‌دارید؟"},{"SurahNumber":73,"VerseNumber":18,"Text":"آسمان به سبب آن روز مى‌شکافد. [آرى!] وعده‌ی خداوند شدنى است"},{"SurahNumber":73,"VerseNumber":19,"Text":"این [آیات] پندی است. پس هر کس بخواهد، راهى به سوى پروردگارش پیش گیرد"}]}