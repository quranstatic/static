{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":17,"VerseNumber":70,"Text":"W Dniu, kiedy wezwiemy wszystkich ludzi razem z ich przewodnikiem, to ci, którym zostanie dana księga do ich prawicy - będą czytać swoją księgę i nie zostanie im wyrządzona niesprawiedliwość, nawet na łupinkę daktyla"},{"SurahNumber":17,"VerseNumber":71,"Text":"A kto był ślepy w tym życiu, będzie ślepy w życiu ostatecznym i jeszcze bardziej zabłądzi z drogi"},{"SurahNumber":17,"VerseNumber":72,"Text":"Oni byli już bliscy tego, by pokusą odwieść cię od wszystkiego, co tobie objawiliśmy; abyś wymyślił przeciwko Nam coś innego. I wtedy oni wzięliby sobie ciebie jako bliskiego przyjaciela"},{"SurahNumber":17,"VerseNumber":73,"Text":"I gdybyśmy cię nie umocnili, to byłbyś gotów skłonić się ku nim"},{"SurahNumber":17,"VerseNumber":74,"Text":"Wtedy dalibyśmy ci zakosztować podwójnie życia i podwójnie śmierci. Potem już nie znalazłbyś dla siebie, przeciwko Nam, żadnego pomocnika"},{"SurahNumber":17,"VerseNumber":75,"Text":"Oni omal nie zdołali cię skłonić do opuszczenia tej ziemi, by ciebie z niej wypędzić; ale oni wtedy przebywaliby na niej tylko niewiele czasu po tobie"},{"SurahNumber":17,"VerseNumber":76,"Text":"Taki był zwyczaj w postępowaniu względem tych, których wysłaliśmy przed tobą, spośród Naszych posłańców; a ty nie znajdziesz zmiany dla Naszego zwyczaju"},{"SurahNumber":17,"VerseNumber":77,"Text":"Odprawiaj modlitwę przy skłanianiu się słońca, aż do ciemności nocy, a recytację - o świcie. Zaprawdę, recytacja o świcie znajduje świadków"},{"SurahNumber":17,"VerseNumber":78,"Text":"A nocą czuwaj na modlitwie, to będzie dla ciebie zasługa dobrowolna; być może, twój Pan pośle cię na miejsce chwalebne"},{"SurahNumber":17,"VerseNumber":79,"Text":"I powiedz: \"Panie mój! Wprowadź mnie wejściem prawdy i wyprowadź mnie wyjściem prawdy! I daj mi, z Twojej strony, władzę wspomagającą"},{"SurahNumber":17,"VerseNumber":80,"Text":"I powiedz: \"Przyszła prawda i zniknął fałsz. Zaprawdę, fałsz musi zniknąć"},{"SurahNumber":17,"VerseNumber":81,"Text":"I nie zbliżajcie się do cudzołóstwa! Zaprawdę, jest to czyn szpetny i jakże to zła droga"},{"SurahNumber":17,"VerseNumber":82,"Text":"My zsyłamy poprzez Koran to, co jest uzdrowieniem i miłosierdziem dla wiernych; a niesprawiedliwym powiększa on tylko stratę"},{"SurahNumber":17,"VerseNumber":83,"Text":"Kiedy My obsypujemy człowieka dobrodziejstwami, on się odwraca i oddala; a kiedy dotknie go nieszczęście, jest zrozpaczony"},{"SurahNumber":17,"VerseNumber":84,"Text":"Powiedz: \"Każdy działa na swój sposób, lecz Pan wasz wie najlepiej, kto idzie prostą drogą"},{"SurahNumber":17,"VerseNumber":85,"Text":"I zapytają ciebie o Ducha. Powiedz: \"Duch pochodzi od rozkazu mojego Pana, lecz wam dano tylko niewiele wiedzy"},{"SurahNumber":17,"VerseNumber":86,"Text":"Jeślibyśmy chcieli, to zabralibyśmy tobie z pewnością to, co ci objawiliśmy; i nie znalazłbyś potem dla siebie przeciwko Nam żadnego opiekuna"},{"SurahNumber":17,"VerseNumber":87,"Text":"Chyba jedynie dzięki miłosierdziu twego Pana. Zaprawdę, łaska Jego dla ciebie jest wielka"},{"SurahNumber":17,"VerseNumber":88,"Text":"Powiedz: \"Jeśliby się zebrali ludzie i dżiny, aby stworzyć coś podobnego do tego Koranu, to oni nie zdołaliby uczynić nic podobnego, nawet gdyby się wzajemnie wspomagali"},{"SurahNumber":17,"VerseNumber":89,"Text":"Przedstawiliśmy ludziom jasno w tym Koranie wszelkiego rodzaju przykłady; lecz większość ludzi upiera się przy tym, by być niewiernymi"},{"SurahNumber":17,"VerseNumber":90,"Text":"Oni powiedzieli: \"Nie uwierzymy ci, dopóki nie sprawisz, by wytrysło dla nas źródło z ziemi"},{"SurahNumber":17,"VerseNumber":91,"Text":"Albo dopóki nie będziesz miał ogrodu z palmami i winną latoroślą i dopóki nie wytrysną wśród nich obfite strumyki"},{"SurahNumber":17,"VerseNumber":92,"Text":"Albo dopóki nie sprawisz - jak to twierdziłeś - iż spadnie na nas niebo płatami; albo nie przyprowadzisz Boga i aniołów jako poręczycieli"},{"SurahNumber":17,"VerseNumber":93,"Text":"Albo dopóki nie będziesz miał domu ze złotymi ozdobami, albo dopóki nie wzniesiesz się do nieba. A nie uwierzymy w twoje wzniesienie się, dopóki nie ześlesz nam Księgi, którą będziemy czytać.\" Powiedz: \"Chwała niech będzie mojemu Panu! Czyż nie jestem tylko człowiekiem - posłańcem"},{"SurahNumber":17,"VerseNumber":94,"Text":"I nic nie powstrzymuje ludzi, by uwierzyli - kiedy przyszła do nich droga prosta - jako posłańca"},{"SurahNumber":17,"VerseNumber":95,"Text":"Powiedz: \"Jeśliby byli, na ziemi aniołowie, chodzący po niej w pokoju, to zesłalibyśmy dla nich z nieba anioła jako posłańca"},{"SurahNumber":17,"VerseNumber":96,"Text":"Powiedz: \"Wystarczy Bóg jako świadek między mną a wami! Zaprawdę, On jest świadomy i jasno widzący względem Swoich sług"},{"SurahNumber":17,"VerseNumber":97,"Text":"Ten, kogo prowadzi Bóg, idzie drogą prostą; a dla tych, których On sprowadzi z drogi, nie znajdziesz opiekunów poza Nim. My zbierzemy ich w Dniu Zmartwychwstania - na ich twarzach, ślepych, głuchych, niemych. Ich miejscem schronienia będzie Gehenna. Za każdym razem, kiedy będzie przygasać, My zwiększymy dla nich ogień palący"},{"SurahNumber":17,"VerseNumber":98,"Text":"Oto ich zapłata za to, iż nie wierzyli w Nasze znaki, i mówili: \"Kiedy będziemy kośćmi i prochem, to czyż naprawdę będziemy wskrzeszeni w nowym stworzeniu"}]}