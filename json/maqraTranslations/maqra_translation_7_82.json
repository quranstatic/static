{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":106,"Text":"Kdykoliv zrušíme verš nějaký či dáme ti naň zapomenout, přineseme jiný, lepší anebo podobný. Což nevíš, že Bůh je všech věcí mocen"},{"SurahNumber":2,"VerseNumber":107,"Text":"Což nevíš, že Bohu náleží království nebes i země a že nemáte kromě Boha ochránce ani pomocníka žádného"},{"SurahNumber":2,"VerseNumber":108,"Text":"Či chcete se vyptávat posla svého, tak jako byl předtím Mojžíš dotazován? Ten, kdo víru zaměňuje nevírou, ten zbloudil z cesty rovné"},{"SurahNumber":2,"VerseNumber":109,"Text":"Mnozí z vlastníků Písma by si přáli učinit z vás znovu nevěřící poté, co dostalo se vám víry, ze závisti, jež je v nich, i když se pravda stala již zjevnou. Vymažte a odpusťte jim, pokud nepřijde Bůh s rozkazem Svým - a Bůh věru je mocný nade věcmi všemi"},{"SurahNumber":2,"VerseNumber":110,"Text":"Dodržujte modlitbu a dávejte almužnu, neboť cokoliv dobrého pro sebe připravíte, to u Boha naleznete - a Bůh jasně vidí, co děláte"},{"SurahNumber":2,"VerseNumber":111,"Text":"Říkají: \"Nevejde do ráje nikdo kromě toho, kdo je židem či křesťanem!\" Takové je jen přání jejich; ty však rci: \"Přineste mi důkazy své, jste-li pravdomluvní"},{"SurahNumber":2,"VerseNumber":112,"Text":"Však nikoliv! Ten, kdo odevzdaně se obrací k tváři Boží a koná dobré, ten nalezne odměnu u Pána svého a nemusí mít strach a nebude zarmoucen"},{"SurahNumber":2,"VerseNumber":113,"Text":"Říkají židé: \"Křesťané nemají v ničem pravdu!\" a křesťané zase tvrdí: \"Židé nemají v ničem pravdu!\" a přitom přec ti i oni čtou Písmo. A hovoří ti, kdož nic nevědí, podobně jako oni. V den zmrtvýchvstání však Bůh rozsoudí mezi nimi to, oč se hádali"},{"SurahNumber":2,"VerseNumber":114,"Text":"Kdo je nespravedlivější než ten, jenž zabraňuje, aby se v modlitebnách Božích vzývalo jméno Jeho, a snaží se o jejich zničení? Patřilo by se, aby do nich vstupovali naplněni bázní; hanba jim bude patřit na tomto světě a v životě budoucím je trest strašný očekává"},{"SurahNumber":2,"VerseNumber":115,"Text":"Bohu náleží východ i západ, a ať se obrátíte kamkoliv, všude je tvář Boží. A Bůh věru je všezahrnující, vševědoucí"},{"SurahNumber":2,"VerseNumber":116,"Text":"A říkají: \"Bůh vzal si dítě!\" Při slávě Jeho, není tomu tak! Jemu náleží vše, co na nebesích i zemi je, a všichni se před ním pokorně sklánějí"},{"SurahNumber":2,"VerseNumber":117,"Text":"On stvořitelem je nebes a země, a když rozhodne věc nějakou, pak řekne toliko \"Staniž se!\" a stane se"},{"SurahNumber":2,"VerseNumber":118,"Text":"Říkají ti, kdož nic nevědí: \"Proč pak s námi Bůh nepromluví anebo proč k nám nepřijde se znamením?\" A hovořili ti, kdož byli před nimi, jazykem podobným a i srdce jejich jsou si podobna. A My ukázali jsme znamení jasná lidu, jenž je pevně přesvědčen"},{"SurahNumber":2,"VerseNumber":119,"Text":"Seslali jsme tě s pravdou jako hlasatele zvěsti radostné i jako varovatele, však nebudeš zodpovědný za ty, kdož pekla obyvateli budou"},{"SurahNumber":2,"VerseNumber":120,"Text":"Nebudou s tebou spokojeni ani židé, ani křesťané, pokud nebudeš následovat náboženství jejich. Rci: \"Vedení Boží je jediné správné vedení!\" Budeš-li však následovat učení jejich scestná poté, co dostalo se ti vědění, nenalezneš pak proti Bohu ani ochránce, ani pomocníka žádného"},{"SurahNumber":2,"VerseNumber":121,"Text":"Ti, jimž jsme dali Písmo a kteří je čtou způsobem pravdivým, ti v ně uvěřili, zatímco ti, kdož v ně nevěří, ti ztrátu utrpí"},{"SurahNumber":2,"VerseNumber":122,"Text":"Dítka Izraele, pomněte milosti Mé, jíž jsem vás zahrnul, i toho, že vyznamenal jsem vás před lidstvem veškerým"},{"SurahNumber":2,"VerseNumber":123,"Text":"Bojte se dne, kdy duše žádná nebude odměněna ničím za duši jinou a nebude od ní přijato výkupné žádné a nebude jí přímluva nic platná a nebude jí pomoženo"}]}