{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":53,"VerseNumber":26,"Text":"Na madakl a malaikat ko manga langit, na da a khibgay a gona o pangongogopan iran a mayto bo inonta ko oriyan o kaidin o Allah sii ko taw a kabaya Iyan go masosoat on"},{"SurahNumber":53,"VerseNumber":27,"Text":"Mataan! a so di iran paparatiyayaan so akhirat, na sabnar a pmbthowan iran so manga malaikat sa ngaran, a babay"},{"SurahNumber":53,"VerseNumber":28,"Text":"A da a rk iran on a katao; da a phagonotan iran a rowar ko arangan; na mataan! a so arangan na di phakanggay a gona ko bnar sa mayto bo"},{"SurahNumber":53,"VerseNumber":29,"Text":"Na talikhoding ka so taw a tiyalikhodan iyan so pananadm Ami, go da a kabaya iyan a rowar ko kawyagoyag ko doniya"},{"SurahNumber":53,"VerseNumber":30,"Text":"Giyoto man i riyaot iran a katao. Mataan! a so Kadnan ka na Skaniyan i Matao ko taw a sominilay phoon ko lalan Iyan, go Skaniyan i Matao ko taw a komidg ko ontol"},{"SurahNumber":53,"VerseNumber":31,"Text":"Na rk o Allah so zisii ko manga langit go so zisii ko lopa: ka an iyan mibalas ko siran a minggolawla sa marata, so pinggolawla iran, go an iyan mibalas ko siran a miphipiyapiya so mapiya"},{"SurahNumber":53,"VerseNumber":32,"Text":"Siran na panananggilaan iran so manga ala a dosa, go so manga pakasisingay, inonta so maroni a dosa, - mataan! a so Kadnan ka na mawlad i napi. Skaniyan i lbi a Matao rkano, gowani a adnn kano Niyan a phoon ko lopa, go gowani a skano na manga bodi ko manga tiyan o manga ina iyo. Na di niyo pmbantogann i kasosoti o manga ginawa niyo: Skaniyan i lbi a Matao ko taw a miyananggila"},{"SurahNumber":53,"VerseNumber":33,"Text":"Ay gda a ka ko skaniyan a tomiyalikhod"},{"SurahNumber":53,"VerseNumber":34,"Text":"Go migay sa mayto, na tiphd iyan bo"},{"SurahNumber":53,"VerseNumber":35,"Text":"Ba zisii rkaniyan so katawi ko migagaib, na skaniyan na pkhaylay niyan"},{"SurahNumber":53,"VerseNumber":36,"Text":"Ba on da mapanothol so zisii ko manga kitab o Mosa"},{"SurahNumber":53,"VerseNumber":37,"Text":"Go so Ibrahim a so tomiyarotop"},{"SurahNumber":53,"VerseNumber":38,"Text":"A di khaawidan o baradosa so dosa o salakaw"},{"SurahNumber":53,"VerseNumber":39,"Text":"Go da a khatangkd ko manosiya inonta so miyanggalbk iyan"},{"SurahNumber":53,"VerseNumber":40,"Text":"Go mataan! a so galbk iyan na khaylay dn"},{"SurahNumber":53,"VerseNumber":41,"Text":"Oriyan iyan na khabalasan on sa balas a tarotop"},{"SurahNumber":53,"VerseNumber":42,"Text":"Na mataan! a sii bo ko Kadnan ka so khadansalan"},{"SurahNumber":53,"VerseNumber":43,"Text":"Go mataan! a Skaniyan na Skaniyan so pzabap ko kapakakhala, go so kapakasgad"},{"SurahNumber":53,"VerseNumber":44,"Text":"Go mataan! a Skaniyan na Skaniyan so miyangimatay, go miyangoyag"},{"SurahNumber":53,"VerseNumber":45,"Text":"Go mataan! a Skaniyan i miyadn ko ngganapa: mama, go babay"},{"SurahNumber":53,"VerseNumber":46,"Text":"Phoon sa mani igira a pkhipantos"},{"SurahNumber":53,"VerseNumber":47,"Text":"Go mataan! a matatangkd Rkaniyan so kaphangadn pharoman (ko alongan a qiyamah)"},{"SurahNumber":53,"VerseNumber":48,"Text":"Go mataan! a Skaniyan na Skaniyan i pphamgay sa kakawasaan, go pmbgay sa kamiskin"},{"SurahNumber":53,"VerseNumber":49,"Text":"Go mataan! a Skaniyan na Skaniyan i Kadnan o bitoon a Sha´rah"},{"SurahNumber":53,"VerseNumber":50,"Text":"Go mataan! a Skaniyan i mininasa ko pagtaw a Ad a paganay"},{"SurahNumber":53,"VerseNumber":51,"Text":"Go so pagtaw a Samod, na da a liyamba Iyan (kiran)"},{"SurahNumber":53,"VerseNumber":52,"Text":"Go so pagtaw o Noh gowani. Mataan! a siran na miyabaloy siran a siran i lbi a darowaka, go lbi a malawani"},{"SurahNumber":53,"VerseNumber":53,"Text":"Go giya ingd a Mo´tafika a piyozang Iyan"},{"SurahNumber":53,"VerseNumber":54,"Text":"Na inikolob Iyan on so inikolob Iyan (a siksa)"},{"SurahNumber":53,"VerseNumber":55,"Text":"Na anda ko manga limo o Kadnan ka i zangkaan ka"},{"SurahNumber":53,"VerseNumber":56,"Text":"(So Mohammad) Giyaya na pphamakaiktiyar, a pd ko pphamakaiktiyar a paganay"},{"SurahNumber":53,"VerseNumber":57,"Text":"Miyakarani so pakatatalingomaan (a bangkit)"},{"SurahNumber":53,"VerseNumber":58,"Text":"Daa salakaw ko Allah a phakapayag on"},{"SurahNumber":53,"VerseNumber":59,"Text":"Antonaa i sabap a giya ungkai a tothol (a Qor´an) na ipphammsa niyo"},{"SurahNumber":53,"VerseNumber":60,"Text":"Go gii kano khakala a dikano phaman´gad"},{"SurahNumber":53,"VerseNumber":61,"Text":"Go skano na khikattmbang kano"},{"SurahNumber":53,"VerseNumber":62,"Text":"Na sojiod kano ko Allah go zoasoata niyo"},{"SurahNumber":54,"VerseNumber":1,"Text":"Miyakarani so bangkit, go miyaopak so olan"},{"SurahNumber":54,"VerseNumber":2,"Text":"Na o makaylay siran sa tanda, na talikhodan iran, go tharoon iran a: \"Balik mata a mabagr"},{"SurahNumber":54,"VerseNumber":3,"Text":"Go piyakambokhag iran go inonotan iran so manga kabaya iran a ribat. Na oman i btad na adn a pthaknaan iyan"},{"SurahNumber":54,"VerseNumber":4,"Text":"Na sabnsabnar a adn a miyakaoma kiran a manga tothol a so kadadalman sa tapaos"},{"SurahNumber":54,"VerseNumber":5,"Text":"Ongangn a somsndad; - na da makanggay a gona so miyamakaiktiyar"},{"SurahNumber":54,"VerseNumber":6,"Text":"Na talikhoding ka siran. Sii ko alongan a itawag o (Israfil a) phananawag so shay´ a pakalklk"},{"SurahNumber":54,"VerseNumber":7,"Text":"Makapangangalimbabaan so manga kaylay ran, a pphamakambowat siran phoon ko manga kobor, a lagid o ba siran manga tarapan a mipapayapat"},{"SurahNumber":54,"VerseNumber":8,"Text":"Madilapt a kapphakasong iran ko pphananawag. Gii matharo o miyamangongkir a: \"Giyai na alongan a margn"}]}