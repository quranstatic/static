{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":82,"VerseNumber":1,"Text":"ആകാശം പൊട്ടിപ്പിളരുമ്പോള്‍"},{"SurahNumber":82,"VerseNumber":2,"Text":"നക്ഷത്രങ്ങള്‍ ഉതിര്‍ന്നു വീഴുമ്പോള്‍"},{"SurahNumber":82,"VerseNumber":3,"Text":"കടലുകള്‍ കര തകര്‍ത്തൊഴുകുമ്പോള്‍"},{"SurahNumber":82,"VerseNumber":4,"Text":"കുഴിമാടങ്ങള്‍ കീഴ്മേല്‍ മറിയുമ്പോള്‍"},{"SurahNumber":82,"VerseNumber":5,"Text":"ഓരോ ആത്മാവും താന്‍ നേരത്തെ പ്രവര്‍ത്തിച്ചതും പിന്നേക്ക് മാറ്റി വെച്ചതും എന്തെന്നറിയും"},{"SurahNumber":82,"VerseNumber":6,"Text":"അല്ലയോ മനുഷ്യാ, അത്യുദാരനായ നിന്റെ നാഥന്റെ കാര്യത്തില്‍ നിന്നെ ചതിയില്‍ പെടുത്തിയതെന്താണ്"},{"SurahNumber":82,"VerseNumber":7,"Text":"അവനോ, നിന്നെ സൃഷ്ടിക്കുകയും ശ്രദ്ധയോടെ ചിട്ടപ്പെടുത്തുകയും, എല്ലാം സന്തുലിതമാക്കുകയും ചെയ്തവന്‍"},{"SurahNumber":82,"VerseNumber":8,"Text":"താനുദ്ദേശിച്ച വിധം നിന്നെ രൂപപ്പെടുത്തിയവന്‍"},{"SurahNumber":82,"VerseNumber":9,"Text":"അല്ല; എന്നിട്ടും നിങ്ങള്‍ രക്ഷാശിക്ഷാ നടപടികളെ തള്ളിപ്പറയുന്നു"},{"SurahNumber":82,"VerseNumber":10,"Text":"സംശയമില്ല; നിങ്ങളെ നിരീക്ഷിക്കുന്ന ചില മേല്‍നോട്ടക്കാരുണ്ട്"},{"SurahNumber":82,"VerseNumber":11,"Text":"സമാദരണീയരായ ചില എഴുത്തുകാര്‍"},{"SurahNumber":82,"VerseNumber":12,"Text":"നിങ്ങള്‍ ചെയ്യുന്നതൊക്കെയും അവരറിയുന്നു"},{"SurahNumber":82,"VerseNumber":13,"Text":"സുകര്‍മികള്‍ സുഖാനുഗ്രഹങ്ങളില്‍ തന്നെയായിരിക്കും; തീര്‍ച്ച"},{"SurahNumber":82,"VerseNumber":14,"Text":"കുറ്റവാളികള്‍ ആളിക്കത്തുന്ന നരകത്തീയിലും"},{"SurahNumber":82,"VerseNumber":15,"Text":"വിധിദിനത്തില്‍ അവരതിലെത്തിച്ചേരും"},{"SurahNumber":82,"VerseNumber":16,"Text":"അവര്‍ക്ക് അതില്‍നിന്ന് മാറി നില്‍ക്കാനാവില്ല"},{"SurahNumber":82,"VerseNumber":17,"Text":"വിധിദിനം എന്തെന്ന് നിനക്കെന്തറിയാം"},{"SurahNumber":82,"VerseNumber":18,"Text":"വീണ്ടും ചോദിക്കട്ടെ: വിധിദിനമെന്തെന്ന് നിനക്കെന്തറിയാം"},{"SurahNumber":82,"VerseNumber":19,"Text":"ആര്‍ക്കും മറ്റൊരാള്‍ക്കുവേണ്ടി ഒന്നും ചെയ്യാനാവാത്ത ദിനമാണത്. അന്ന് തീരുമാനാധികാരമൊക്കെ അല്ലാഹുവിന് മാത്രമായിരിക്കും"},{"SurahNumber":83,"VerseNumber":1,"Text":"കള്ളത്താപ്പുകാര്‍ക്ക് നാശം"},{"SurahNumber":83,"VerseNumber":2,"Text":"അവര്‍ ജനങ്ങളില്‍നിന്ന് അളന്നെടുക്കുമ്പോള്‍ തികവു വരുത്തും"},{"SurahNumber":83,"VerseNumber":3,"Text":"ജനങ്ങള്‍ക്ക് അളന്നോ തൂക്കിയോ കൊടുക്കുമ്പോള്‍ കുറവു വരുത്തുകയും ചെയ്യും"},{"SurahNumber":83,"VerseNumber":4,"Text":"അവരോര്‍ക്കുന്നില്ലേ; തങ്ങള്‍ ഉയിര്‍ത്തെഴുന്നേല്‍പിക്കപ്പെടുന്നവരാണെന്ന്"},{"SurahNumber":83,"VerseNumber":5,"Text":"ഭീകരമായ ഒരു ദിനത്തില്‍"},{"SurahNumber":83,"VerseNumber":6,"Text":"പ്രപഞ്ചനാഥങ്കല്‍ ജനം വന്നു നില്‍ക്കുന്ന ദിനം"},{"SurahNumber":83,"VerseNumber":7,"Text":"സംശയമില്ല; കുറ്റവാളികളുടെ കര്‍മ്മരേഖ സിജ്ജീനില്‍ തന്നെ"},{"SurahNumber":83,"VerseNumber":8,"Text":"സിജ്ജീന്‍ എന്നാല്‍ എന്തെന്ന് നിനക്കെന്തറിയാം"},{"SurahNumber":83,"VerseNumber":9,"Text":"അതൊരു ലിഖിത രേഖയാണ്"},{"SurahNumber":83,"VerseNumber":10,"Text":"അന്നാളില്‍ നാശം സത്യനിഷേധികള്‍ക്കാണ്"},{"SurahNumber":83,"VerseNumber":11,"Text":"അവരോ, പ്രതിഫലനാളിനെ കള്ളമാക്കി തള്ളുന്നവര്‍"},{"SurahNumber":83,"VerseNumber":12,"Text":"അതിക്രമിയും അപരാധിയുമല്ലാതെ ആരും അതിനെ തള്ളിപ്പറയുകയില്ല"},{"SurahNumber":83,"VerseNumber":13,"Text":"നമ്മുടെ സന്ദേശം ഓതിക്കേള്‍പ്പിക്കുമ്പോള്‍ അവന്‍ പറയും: “ഇത് പൂര്‍വികരുടെ പൊട്ടക്കഥകളാണ്.”"},{"SurahNumber":83,"VerseNumber":14,"Text":"അല്ല. അവര്‍ ചെയ്തുകൂട്ടുന്ന കുറ്റങ്ങള്‍ അവരുടെ ഹൃദയങ്ങളിന്മേല്‍ കറയായി പറ്റിപ്പിടിച്ചിരിക്കുകയാണ്"},{"SurahNumber":83,"VerseNumber":15,"Text":"നിസ്സംശയം; ആ ദിനത്തിലവര്‍ തങ്ങളുടെ നാഥനെ ദര്‍ശിക്കുന്നത് വിലക്കപ്പെടും"},{"SurahNumber":83,"VerseNumber":16,"Text":"പിന്നെയവര്‍ കത്തിക്കാളുന്ന നരകത്തീയില്‍ കടന്നെരിയും"},{"SurahNumber":83,"VerseNumber":17,"Text":"പിന്നീട് അവരോട് പറയും: നിങ്ങളെന്നും നിഷേധിച്ചുകൊണ്ടിരുന്ന ശിക്ഷയാണിത്"},{"SurahNumber":83,"VerseNumber":18,"Text":"സംശയമില്ല; സുകര്‍മികളുടെ കര്‍മ്മരേഖ ഇല്ലിയ്യീനിലാണ്"},{"SurahNumber":83,"VerseNumber":19,"Text":"ഇല്ലിയ്യീനെ സംബന്ധിച്ച് നിനക്കെന്തറിയാം"},{"SurahNumber":83,"VerseNumber":20,"Text":"അതൊരു ലിഖിത രേഖയാണ്"},{"SurahNumber":83,"VerseNumber":21,"Text":"ദൈവസാമീപ്യം സിദ്ധിച്ചവര്‍ അതിനു സാക്ഷികളായിരിക്കും"},{"SurahNumber":83,"VerseNumber":22,"Text":"സുകര്‍മികള്‍ സുഖാനുഗ്രഹങ്ങളിലായിരിക്കും"},{"SurahNumber":83,"VerseNumber":23,"Text":"ചാരുമഞ്ചങ്ങളിലിരുന്ന് അവരെല്ലാം നോക്കിക്കാണും"},{"SurahNumber":83,"VerseNumber":24,"Text":"അവരുടെ മുഖങ്ങളില്‍ ദിവ്യാനുഗ്രഹങ്ങളുടെ ശോഭ നിനക്കു കണ്ടറിയാം"},{"SurahNumber":83,"VerseNumber":25,"Text":"അടച്ചു മുദ്രവെച്ച പാത്രങ്ങളിലെ പവിത്ര മദ്യം അവര്‍ കുടിപ്പിക്കപ്പെടും"},{"SurahNumber":83,"VerseNumber":26,"Text":"അതിന്റെ മുദ്ര കസ്തൂരികൊണ്ടായിരിക്കും. മത്സരിക്കുന്നവര്‍ അതിനായി മത്സരിക്കട്ടെ"},{"SurahNumber":83,"VerseNumber":27,"Text":"ആ പാനീയത്തിന്റെ ചേരുവ തസ്നീം ആയിരിക്കും"},{"SurahNumber":83,"VerseNumber":28,"Text":"അതോ, ദിവ്യസാന്നിധ്യം സിദ്ധിച്ചവര്‍ കുടിക്കുന്ന ഉറവയാണത്"},{"SurahNumber":83,"VerseNumber":29,"Text":"കുറ്റവാളികള്‍ സത്യവിശ്വാസികളെ കളിയാക്കി ചിരിക്കുമായിരുന്നു"},{"SurahNumber":83,"VerseNumber":30,"Text":"അവരുടെ അരികിലൂടെ നടന്നുപോകുമ്പോള്‍ അവര്‍ പരിഹാസത്തോടെ കണ്ണിറുക്കുമായിരുന്നു"},{"SurahNumber":83,"VerseNumber":31,"Text":"അവര്‍ തങ്ങളുടെ കുടുംബങ്ങളിലേക്ക് രസിച്ചുല്ലസിച്ചാണ് തിരിച്ചു ചെന്നിരുന്നത്"},{"SurahNumber":83,"VerseNumber":32,"Text":"അവര്‍ സത്യവിശ്വാസികളെ കണ്ടാല്‍ പരസ്പരം പറയുമായിരുന്നു: \"ഇക്കൂട്ടര്‍ വഴിപിഴച്ചവര്‍ തന്നെ; തീര്‍ച്ച.”"},{"SurahNumber":83,"VerseNumber":33,"Text":"സത്യവിശ്വാസികളുടെ മേല്‍നോട്ടക്കാരായി ഇവരെയാരും ചുമതലപ്പെടുത്തിയിട്ടില്ല"},{"SurahNumber":83,"VerseNumber":34,"Text":"എന്നാലന്ന് ആ സത്യവിശ്വാസികള്‍ സത്യനിഷേധികളെ കളിയാക്കിച്ചിരിക്കും"},{"SurahNumber":83,"VerseNumber":35,"Text":"അവര്‍ ചാരുമഞ്ചങ്ങളിലിരുന്ന് ഇവരെ നോക്കിക്കൊണ്ടിരിക്കും"},{"SurahNumber":83,"VerseNumber":36,"Text":"സത്യനിഷേധികള്‍ക്ക് അവര്‍ പ്രവര്‍ത്തിച്ചുകൊണ്ടിരുന്നതിന് പ്രതിഫലം കിട്ടിക്കഴിഞ്ഞോ എന്ന്"}]}