{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":94,"VerseNumber":1,"Text":"آیا سینه ات را [به نوری از سوی خود] گشاده نکردیم؟"},{"SurahNumber":94,"VerseNumber":2,"Text":"و بار گرانت را فرو ننهادیم؟"},{"SurahNumber":94,"VerseNumber":3,"Text":"همان بار گرانی که پشتت را شکست"},{"SurahNumber":94,"VerseNumber":4,"Text":"و آوازه ات را برایت بلند نکردیم؟"},{"SurahNumber":94,"VerseNumber":5,"Text":"پس بی تردید با دشواری آسانی است"},{"SurahNumber":94,"VerseNumber":6,"Text":"[آری] بی تردید با دشواری آسانی است"},{"SurahNumber":94,"VerseNumber":7,"Text":"پس هنگامی که [از کار بسیار مهم تبلیغ] فراغت می یابی، به عبادت و دعا بکوش"},{"SurahNumber":94,"VerseNumber":8,"Text":"و مشتاقانه به سوی پروردگارت رو آور"},{"SurahNumber":95,"VerseNumber":1,"Text":"سوگند به انجیر و زیتون"},{"SurahNumber":95,"VerseNumber":2,"Text":"و سوگند به طور سینا"},{"SurahNumber":95,"VerseNumber":3,"Text":"و سوگند به این [مکه] شهر امن"},{"SurahNumber":95,"VerseNumber":4,"Text":"که ما انسان را در نیکوترین نظم و اعتدال و ارزش آفریدیم"},{"SurahNumber":95,"VerseNumber":5,"Text":"آن گاه او را [به سبب گناهکاری] به [مرحله] پست ترینِ پَستان بازگرداندیم"},{"SurahNumber":95,"VerseNumber":6,"Text":"مگر آنان که ایمان آورده و کارهای شایسته انجام داده اند، پس آنان را پاداشی بی منت و همیشگی است"},{"SurahNumber":95,"VerseNumber":7,"Text":"[ای انسان!] پس چه چیزی تو را بعد [از این همه دلایل] به تکذیب دین و [روز قیامت]، وامی دارد؟"},{"SurahNumber":95,"VerseNumber":8,"Text":"آیا خدا بهترین داوران نیست؟"},{"SurahNumber":96,"VerseNumber":1,"Text":"بخوان به نام پروردگارت که [همه آفریده ها را] آفریده؛"},{"SurahNumber":96,"VerseNumber":2,"Text":"[همان که] انسان را از علق به وجود آورد"},{"SurahNumber":96,"VerseNumber":3,"Text":"بخوان در حالی که پروردگارت کریم ترین [کریمان] است"},{"SurahNumber":96,"VerseNumber":4,"Text":"همان که به وسیله قلم آموخت،"},{"SurahNumber":96,"VerseNumber":5,"Text":"[و] به انسان آنچه را نمی دانست تعلیم داد"},{"SurahNumber":96,"VerseNumber":6,"Text":"این چنین نیست [که انسان سپاس گزار باشد] مسلماً انسان سرکشی می کند"},{"SurahNumber":96,"VerseNumber":7,"Text":"برای اینکه خود را بی نیاز می پندارد"},{"SurahNumber":96,"VerseNumber":8,"Text":"بی تردید بازگشت به سوی پروردگار توست"},{"SurahNumber":96,"VerseNumber":9,"Text":"مرا خبر ده، آیا آن کسی که باز می دارد،"},{"SurahNumber":96,"VerseNumber":10,"Text":"بنده ای را هنگامی که نماز می خواند؟"},{"SurahNumber":96,"VerseNumber":11,"Text":"مرا خبر ده، اگر این بنده نمازگزار بر راه راست باشد"},{"SurahNumber":96,"VerseNumber":12,"Text":"یا [دیگران را] به پرهیزکاری وادارد؟ [آیا آن بازدارنده سزاوار کیفر سخت نیست؟]"},{"SurahNumber":96,"VerseNumber":13,"Text":"مرا خبر ده، اگر این بازدارنده [دین را] تکذیب کند و [از فرمان حق] روی برگرداند [مستحق مجازات سخت نیست؟]"},{"SurahNumber":96,"VerseNumber":14,"Text":"مگر ندانسته که قطعاً خدا [همه کارهایش را] می بیند؟"},{"SurahNumber":96,"VerseNumber":15,"Text":"این چنین نیست که می پندارد [که ما کارهایش را زیرنظر نداریم،] اگر [از کارهایش] باز نایستد، به شدت موی جلوی سرش را می گیریم [و به سوی دوزخ می کشانیم]"},{"SurahNumber":96,"VerseNumber":16,"Text":"[آری] موی جلوی سر دروغگوی خطاپیشه را"},{"SurahNumber":96,"VerseNumber":17,"Text":"پس [اگر بخواهد] اهل مجلس و انجمنش را [برای یاری دادنش] فرا خواند،"},{"SurahNumber":96,"VerseNumber":18,"Text":"ما هم به زودی مأموران آتش دوزخ را فرا می خوانیم"},{"SurahNumber":96,"VerseNumber":19,"Text":"این چنین نیست [که بتواند برای نجات خود کاری کند]، هرگز از او اطاعت مکن، و سجده کن و به خدا تقرب جوی"},{"SurahNumber":97,"VerseNumber":1,"Text":"ما قرآن را در شب قدر نازل کردیم"},{"SurahNumber":97,"VerseNumber":2,"Text":"تو چه می دانی شب قدر چیست؟"},{"SurahNumber":97,"VerseNumber":3,"Text":"شب قدر، بهتر از هزار ماه است"},{"SurahNumber":97,"VerseNumber":4,"Text":"فرشتگان و روح در آن شب به اذن پروردگارشان برای [تقدیر و تنظیم] هر کاری نازل می شوند"},{"SurahNumber":97,"VerseNumber":5,"Text":"این شب تا برآمدن سپیده دم [سراسر] سلام و رحمت است"},{"SurahNumber":98,"VerseNumber":1,"Text":"کافران از اهل کتاب و مشرکان [از آیین خود] جدا نمی شدند تا آن دلیل روشن برای آنان بیاید"},{"SurahNumber":98,"VerseNumber":2,"Text":"[آن دلیل روشن] فرستاده ای [چون پیامبر اسلام] از سوی خداست که صحیفه هایی پاک را می خواند"},{"SurahNumber":98,"VerseNumber":3,"Text":"در آنها نوشته هایی استوار و باارزش است؛"},{"SurahNumber":98,"VerseNumber":4,"Text":"و اهل کتاب درباره دین، [گروه گروه و] پراکنده نشدند مگر پس از آنکه آن دلیل روشن برای آنان آمد [و به طور کامل نسبت به آنان اتمام حجت شد]"},{"SurahNumber":98,"VerseNumber":5,"Text":"در حالی که فرمان نیافته بودند جز آنکه خدا را بپرستند، و ایمان و عبادت را برای او از هرگونه شرکی خالص کنند، و حق گرا باشند، و نماز را برپا دارند، و زکات بپردازند؛ و این است آیین استوار و ثابت"},{"SurahNumber":98,"VerseNumber":6,"Text":"به یقین کافرانِ از اهل کتاب و مشرکان در آتش دوزخ اند و در آن جاودانه اند؛ اینانند که بدترین مخلوقاتند"},{"SurahNumber":98,"VerseNumber":7,"Text":"مسلماً کسانی که ایمان آورده و کارهای شایسته انجام داده اند، اینانند که بهترین مخلوقاتند"},{"SurahNumber":98,"VerseNumber":8,"Text":"پاداششان نزد پروردگارشان بهشت های پاینده ای است که از زیرِ [درختانِ] آن نهرها جاری است، در آنها جاودانه اند، خدا از آنان خشنود است و آنان هم از خدا خشنودند؛ این [پاداش] برای کسی است که از پروردگارش بترسد"},{"SurahNumber":99,"VerseNumber":1,"Text":"هنگامی که زمین را با [شدیدترین] لرزشش بلرزانند،"},{"SurahNumber":99,"VerseNumber":2,"Text":"و زمین بارهای گرانش را بیرون اندازد،"},{"SurahNumber":99,"VerseNumber":3,"Text":"و انسان بگوید: زمین را چه شده است؟"},{"SurahNumber":99,"VerseNumber":4,"Text":"آن روز است که زمین اخبار خود را می گوید؛"},{"SurahNumber":99,"VerseNumber":5,"Text":"زیرا که پروردگارت به او وحی کرده است"},{"SurahNumber":99,"VerseNumber":6,"Text":"آن روز مردم [پس از پایان حساب] به صورت گروه های پراکنده [به سوی منزل های ابدی خود بهشت یا دوزخ] باز می گردند، تا اعمالشان را [به صورت تجسم یافته] به آنان نشان دهند"},{"SurahNumber":99,"VerseNumber":7,"Text":"پس هرکس هموزن ذره ای نیکی کند، آن نیکی را ببیند"},{"SurahNumber":99,"VerseNumber":8,"Text":"و هرکس هموزن ذره ای بدی کند، آن بدی را ببیند"},{"SurahNumber":100,"VerseNumber":1,"Text":"سوگند به اسبان دونده ای که همهمه کنان [به سوی جنگ] می تازند"},{"SurahNumber":100,"VerseNumber":2,"Text":"و سوگند به اسبانی که با کوبیدن سمشان از سنگ ها جرقه می جهانند"},{"SurahNumber":100,"VerseNumber":3,"Text":"و سوگند به سوارانی که هنگام صبح غافل گیرانه به دشمن هجوم می برند"},{"SurahNumber":100,"VerseNumber":4,"Text":"و به وسیله آن هجوم، گرد و غبار فراوانی بر انگیزند"},{"SurahNumber":100,"VerseNumber":5,"Text":"و ناگاه در آن وقت در میان گروهی دشمن در آیند؛"},{"SurahNumber":100,"VerseNumber":6,"Text":"[که] قطعاً انسان نسبت به پروردگارش بسیار ناسپاس است،"},{"SurahNumber":100,"VerseNumber":7,"Text":"و بی تردید خود او بر این ناسپاسی گواه است،"},{"SurahNumber":100,"VerseNumber":8,"Text":"و همانا او نسبت به ثروت و مال سخت علاقه مند است [و به این سبب بخل می ورزد]"}]}