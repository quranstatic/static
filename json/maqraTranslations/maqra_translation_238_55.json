{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":90,"VerseNumber":1,"Text":"আমি এই নগরীর শপথ করি"},{"SurahNumber":90,"VerseNumber":2,"Text":"এবং এই নগরীতে আপনার উপর কোন প্রতিবন্ধকতা নেই।"},{"SurahNumber":90,"VerseNumber":3,"Text":"শপথ জনকের ও যা জন্ম দেয়।"},{"SurahNumber":90,"VerseNumber":4,"Text":"নিশ্চয় আমি মানুষকে শ্রমনির্ভররূপে সৃষ্টি করেছি।"},{"SurahNumber":90,"VerseNumber":5,"Text":"সে কি মনে করে যে, তার উপর কেউ ক্ষমতাবান হবে না"},{"SurahNumber":90,"VerseNumber":6,"Text":"সে বলেঃ আমি প্রচুর ধন-সম্পদ ব্যয় করেছি।"},{"SurahNumber":90,"VerseNumber":7,"Text":"সে কি মনে করে যে, তাকে কেউ দেখেনি"},{"SurahNumber":90,"VerseNumber":8,"Text":"আমি কি তাকে দেইনি চক্ষুদ্বয়"},{"SurahNumber":90,"VerseNumber":9,"Text":"জিহবা ও ওষ্ঠদ্বয়"},{"SurahNumber":90,"VerseNumber":10,"Text":"বস্তুতঃ আমি তাকে দু’টি পথ প্রদর্শন করেছি।"},{"SurahNumber":90,"VerseNumber":11,"Text":"অতঃপর সে ধর্মের ঘাঁটিতে প্রবেশ করেনি।"},{"SurahNumber":90,"VerseNumber":12,"Text":"আপনি জানেন, সে ঘাঁটি কি"},{"SurahNumber":90,"VerseNumber":13,"Text":"তা হচ্ছে দাসমুক্তি"},{"SurahNumber":90,"VerseNumber":14,"Text":"অথবা দুর্ভিক্ষের দিনে অন্নদান।"},{"SurahNumber":90,"VerseNumber":15,"Text":"এতীম আত্বীয়কে"},{"SurahNumber":90,"VerseNumber":16,"Text":"অথবা ধুলি-ধুসরিত মিসকীনকে"},{"SurahNumber":90,"VerseNumber":17,"Text":"অতঃপর তাদের অন্তর্ভুক্ত হওয়া, যারা ঈমান আনে এবং পরস্পরকে উপদেশ দেয় সবরের ও উপদেশ দেয় দয়ার।"},{"SurahNumber":90,"VerseNumber":18,"Text":"তারাই সৌভাগ্যশালী।"},{"SurahNumber":90,"VerseNumber":19,"Text":"আর যারা আমার আয়াতসমূহ অস্বীকার করে তারাই হতভাগা।"},{"SurahNumber":90,"VerseNumber":20,"Text":"তারা অগ্নিপরিবেষ্টিত অবস্থায় বন্দী থাকবে।"},{"SurahNumber":91,"VerseNumber":1,"Text":"শপথ সূর্যের ও তার কিরণের"},{"SurahNumber":91,"VerseNumber":2,"Text":"শপথ চন্দ্রের যখন তা সূর্যের পশ্চাতে আসে"},{"SurahNumber":91,"VerseNumber":3,"Text":"শপথ দিবসের যখন সে সূর্যকে প্রখরভাবে প্রকাশ করে"},{"SurahNumber":91,"VerseNumber":4,"Text":"শপথ রাত্রির যখন সে সূর্যকে আচ্ছাদিত করে"},{"SurahNumber":91,"VerseNumber":5,"Text":"শপথ আকাশের এবং যিনি তা নির্মাণ করেছেন, তাঁর।"},{"SurahNumber":91,"VerseNumber":6,"Text":"শপথ পৃথিবীর এবং যিনি তা বিস্তৃত করেছেন, তাঁর"},{"SurahNumber":91,"VerseNumber":7,"Text":"শপথ প্রাণের এবং যিনি তা সুবিন্যস্ত করেছেন, তাঁর"},{"SurahNumber":91,"VerseNumber":8,"Text":"অতঃপর তাকে তার অসৎকর্ম ও সৎকর্মের জ্ঞান দান করেছেন"},{"SurahNumber":91,"VerseNumber":9,"Text":"যে নিজেকে শুদ্ধ করে, সেই সফলকাম হয়।"},{"SurahNumber":91,"VerseNumber":10,"Text":"এবং যে নিজেকে কলুষিত করে, সে ব্যর্থ মনোরথ হয়।"},{"SurahNumber":91,"VerseNumber":11,"Text":"সামুদ সম্প্রদায় অবাধ্যতা বশতঃ মিথ্যারোপ করেছিল।"},{"SurahNumber":91,"VerseNumber":12,"Text":"যখন তাদের সর্বাধিক হতভাগ্য ব্যক্তি তৎপর হয়ে উঠেছিল।"},{"SurahNumber":91,"VerseNumber":13,"Text":"অতঃপর আল্লাহর রসূল তাদেরকে বলেছিলেনঃ আল্লাহর উষ্ট্রী ও তাকে পানি পান করানোর ব্যাপারে সতর্ক থাক।"},{"SurahNumber":91,"VerseNumber":14,"Text":"অতঃপর ওরা তার প্রতি মিথ্যারোপ করেছিল এবং উষ্ট্রীর পা কর্তন করেছিল। তাদের পাপের কারণে তাদের পালনকর্তা তাদের উপর ধ্বংস নাযিল করে একাকার করে দিলেন।"},{"SurahNumber":91,"VerseNumber":15,"Text":"আল্লাহ তা’আলা এই ধ্বংসের কোন বিরূপ পরিণতির আশংকা করেন না।"},{"SurahNumber":92,"VerseNumber":1,"Text":"শপথ রাত্রির, যখন সে আচ্ছন্ন করে"},{"SurahNumber":92,"VerseNumber":2,"Text":"শপথ দিনের, যখন সে আলোকিত হয়"},{"SurahNumber":92,"VerseNumber":3,"Text":"এবং তাঁর, যিনি নর ও নারী সৃষ্টি করেছেন"},{"SurahNumber":92,"VerseNumber":4,"Text":"নিশ্চয় তোমাদের কর্ম প্রচেষ্টা বিভিন্ন ধরনের।"},{"SurahNumber":92,"VerseNumber":5,"Text":"অতএব, যে দান করে এবং খোদাভীরু হয়"},{"SurahNumber":92,"VerseNumber":6,"Text":"এবং উত্তম বিষয়কে সত্য মনে করে"},{"SurahNumber":92,"VerseNumber":7,"Text":"আমি তাকে সুখের বিষয়ের জন্যে সহজ পথ দান করব।"},{"SurahNumber":92,"VerseNumber":8,"Text":"আর যে কৃপণতা করে ও বেপরওয়া হয়"},{"SurahNumber":92,"VerseNumber":9,"Text":"এবং উত্তম বিষয়কে মিথ্যা মনে করে"},{"SurahNumber":92,"VerseNumber":10,"Text":"আমি তাকে কষ্টের বিষয়ের জন্যে সহজ পথ দান করব।"},{"SurahNumber":92,"VerseNumber":11,"Text":"যখন সে অধঃপতিত হবে, তখন তার সম্পদ তার কোনই কাজে আসবে না।"},{"SurahNumber":92,"VerseNumber":12,"Text":"আমার দায়িত্ব পথ প্রদর্শন করা।"},{"SurahNumber":92,"VerseNumber":13,"Text":"আর আমি মালিক ইহকালের ও পরকালের।"},{"SurahNumber":92,"VerseNumber":14,"Text":"অতএব, আমি তোমাদেরকে প্রজ্বলিত অগ্নি সম্পর্কে সতর্ক করে দিয়েছি।"},{"SurahNumber":92,"VerseNumber":15,"Text":"এতে নিতান্ত হতভাগ্য ব্যক্তিই প্রবেশ করবে"},{"SurahNumber":92,"VerseNumber":16,"Text":"যে মিথ্যারোপ করে ও মুখ ফিরিয়ে নেয়।"},{"SurahNumber":92,"VerseNumber":17,"Text":"এ থেকে দূরে রাখা হবে খোদাভীরু ব্যক্তিকে"},{"SurahNumber":92,"VerseNumber":18,"Text":"যে আত্নশুদ্ধির জন্যে তার ধন-সম্পদ দান করে।"},{"SurahNumber":92,"VerseNumber":19,"Text":"এবং তার উপর কারও কোন প্রতিদানযোগ্য অনুগ্রহ থাকে না।"},{"SurahNumber":92,"VerseNumber":20,"Text":"তার মহান পালনকর্তার সন্তুষ্টি অন্বেষণ ব্যতীত।"},{"SurahNumber":92,"VerseNumber":21,"Text":"সে সত্বরই সন্তুষ্টি লাভ করবে।"},{"SurahNumber":93,"VerseNumber":1,"Text":"শপথ পূর্বাহ্নের"},{"SurahNumber":93,"VerseNumber":2,"Text":"শপথ রাত্রির যখন তা গভীর হয়"},{"SurahNumber":93,"VerseNumber":3,"Text":"আপনার পালনকর্তা আপনাকে ত্যাগ করেনি এবং আপনার প্রতি বিরূপও হননি।"},{"SurahNumber":93,"VerseNumber":4,"Text":"আপনার জন্যে পরকাল ইহকাল অপেক্ষা শ্রেয়।"},{"SurahNumber":93,"VerseNumber":5,"Text":"আপনার পালনকর্তা সত্বরই আপনাকে দান করবেন, অতঃপর আপনি সন্তুষ্ট হবেন।"},{"SurahNumber":93,"VerseNumber":6,"Text":"তিনি কি আপনাকে এতীমরূপে পাননি? অতঃপর তিনি আশ্রয় দিয়েছেন।"},{"SurahNumber":93,"VerseNumber":7,"Text":"তিনি আপনাকে পেয়েছেন পথহারা, অতঃপর পথপ্রদর্শন করেছেন।"},{"SurahNumber":93,"VerseNumber":8,"Text":"তিনি আপনাকে পেয়েছেন নিঃস্ব, অতঃপর অভাবমুক্ত করেছেন।"},{"SurahNumber":93,"VerseNumber":9,"Text":"সুতরাং আপনি এতীমের প্রতি কঠোর হবেন না"},{"SurahNumber":93,"VerseNumber":10,"Text":"সওয়ালকারীকে ধমক দেবেন না।"},{"SurahNumber":93,"VerseNumber":11,"Text":"এবং আপনার পালনকর্তার নেয়ামতের কথা প্রকাশ করুন।"}]}