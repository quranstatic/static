{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":100,"VerseNumber":9,"Text":"“Kodi sakudziwa zikadzatulutsidwa za m’manda"},{"SurahNumber":100,"VerseNumber":10,"Text":"“Ndikudzasonkhanitsidwa ndi kuonekera poyera zomwe zidali m’mitima"},{"SurahNumber":100,"VerseNumber":11,"Text":"“Ndithu tsiku limenelo Mbuye wawo adzawadziwa kwambiri (ndikuwalongosolera zonse zochita zawo)"},{"SurahNumber":101,"VerseNumber":1,"Text":"“Kugunda kwa phokoso (la Qiyâma)"},{"SurahNumber":101,"VerseNumber":2,"Text":"“Kodi kugunda kwa phokosolo ndi chiyani"},{"SurahNumber":101,"VerseNumber":3,"Text":"“Ndichiyani chingakudziwitse za kugunda kwa phokoso (la Qiyâma komwe kudzawakomole anthu)"},{"SurahNumber":101,"VerseNumber":4,"Text":"“Limenelo ndi tsiku limene anthu adzakhala ngati agulugufe obalalika"},{"SurahNumber":101,"VerseNumber":5,"Text":"“Ndipo mapiri adzakhala ngati ubweya womwazidwa (wongouluka uku ndi uku mumlengalenga)"},{"SurahNumber":101,"VerseNumber":6,"Text":"“Tsono amene muyeso wake (wa zinthu zabwino) udzalemere (ndikupepuka zoipa)"},{"SurahNumber":101,"VerseNumber":7,"Text":"“Ndiye kuti iye adzakhala mu umoyo wosangalatsa (patsiku la chiweruziro)"},{"SurahNumber":101,"VerseNumber":8,"Text":"“Ndipo yemwe muyeso wake (wa zinthu zabwino) udzapepuka (ndi kulemera zoipa)"},{"SurahNumber":101,"VerseNumber":9,"Text":"“Ndiye kuti mbuto yake ndi ku Hawiya"},{"SurahNumber":101,"VerseNumber":10,"Text":"“Kodi ndi chiyani chingakudziwitse za Hawiya"},{"SurahNumber":101,"VerseNumber":11,"Text":"“Umenewo ndi Moto woyaka mwa ukali"},{"SurahNumber":102,"VerseNumber":1,"Text":"“Kwakutangwanitsani kusonkhanitsa (chuma chambiri ndi ana)"},{"SurahNumber":102,"VerseNumber":2,"Text":"“Mpakana mwapita kumanda (mwamwalira ndikukalowa m’manda)"},{"SurahNumber":102,"VerseNumber":3,"Text":"“Sichoncho! Mudziwa posachedwapa"},{"SurahNumber":102,"VerseNumber":4,"Text":"“Ndiponso sichoncho! Mudziwa posachedwapa"},{"SurahNumber":102,"VerseNumber":5,"Text":"“Sichoncho! mukadakhala mukudziwa, kudziwa kwachitsimikizo (sibwenzi mukutangwanika ndi za mdziko)"},{"SurahNumber":102,"VerseNumber":6,"Text":"“Ndithudi mudzauona Moto"},{"SurahNumber":102,"VerseNumber":7,"Text":"“Kenako mudzauona ndithu ndi diso lachitsimikizo"},{"SurahNumber":102,"VerseNumber":8,"Text":"“Tsono patsikulo ndithudi mudzafunsidwa za mtendere (omwe munapatsidwa)"},{"SurahNumber":103,"VerseNumber":1,"Text":"“Ndikuilumbilira nthawi"},{"SurahNumber":103,"VerseNumber":2,"Text":"“Ndithu munthu aliyense ndi wotaika (chifukwa chakugonjetsedwa ndi zilakolako zake)"},{"SurahNumber":103,"VerseNumber":3,"Text":"“Kupatula amene akhulupirira (mwa Allah) ndi kumachita zabwino, ndikumalangizana kutsatira choona ndiponso ndi kumalangizana za kupirira (potsatira malamulo a Allah ndi zina za mdziko)"},{"SurahNumber":104,"VerseNumber":1,"Text":"“Kuonongeka koopsa kudzampeza aliyense wojeda ndi wonyoza anthu polozera (ndi maso kapena kuyankhula ndi lirime)"},{"SurahNumber":104,"VerseNumber":2,"Text":"“Yemwe wasonkhanitsa chuma ndikumachiwerengera"},{"SurahNumber":104,"VerseNumber":3,"Text":"“Akuganiza kuti chuma chakecho chimkhazika (pa dziko) nthawi yaitali (ndikumteteza ku zimene sakuzifuna)"},{"SurahNumber":104,"VerseNumber":4,"Text":"“Sichoncho! (Asiye maganizo amenewo) ndithudi, akaponyedwa ku Moto woononga (chifukwa cha kuipa kwa zochita zake)"},{"SurahNumber":104,"VerseNumber":5,"Text":"“Ndi chiyani chingakudziwitse za Moto woonongawu"},{"SurahNumber":104,"VerseNumber":6,"Text":"“Umenewu ndi Moto wa Allah woyaka (nthawi zonse, woononga chilichonse choponyedwa mmenemo)"},{"SurahNumber":104,"VerseNumber":7,"Text":"“Umene umakwera mpaka ku mtima"},{"SurahNumber":104,"VerseNumber":8,"Text":"“Ndithu motowo ukawazinga (ndi kuwatsekera makomo)"},{"SurahNumber":104,"VerseNumber":9,"Text":"“Munsanamira za zitalizitali (kotero kuti sakatha kugwedezeka mmenemo kapena kupulumuka)"},{"SurahNumber":105,"VerseNumber":1,"Text":"“Kodi sudaone momwe Mbuye wako adawachitira eni njovu"},{"SurahNumber":105,"VerseNumber":2,"Text":"“Kodi sadachichite chiwembu chawo kukhala chosokera (chopanda phindu)"},{"SurahNumber":105,"VerseNumber":3,"Text":"“Ndipo adawatumizira magulumagulu a mbalame otsatizana. (ndipo adawazungulira mbali zonse)"},{"SurahNumber":105,"VerseNumber":4,"Text":"“Zimawagenda ndi miyala ya moto"},{"SurahNumber":105,"VerseNumber":5,"Text":"“Choncho adawachita ngati m’mera wodyedwa (ndi nyama ndi kulavulidwa)"},{"SurahNumber":106,"VerseNumber":1,"Text":"“Cholinga chakuwachita Maquraish kuti apitirize chizolowezi chawo"},{"SurahNumber":106,"VerseNumber":2,"Text":"“Apitilize chizolowezi chawo choyenda nthawi ya dzinja (kunka ku Yemen) ndi nthawi yachirimwe (kunka ku Sham kukachita malonda, mosatekeseka ndi mopanda mantha)"},{"SurahNumber":106,"VerseNumber":3,"Text":"“Choncho, amupembedze Mbuye wa Nyumba iyi (Al-Kaaba amene adachititsa kuti athe kuyenda maulendo awiriwo)"},{"SurahNumber":106,"VerseNumber":4,"Text":"“Yemwe amawadyetsa (nthawi imene Arabu anzawo) ali m’njala, ndipo amawapatsa chitetezo (pomwe anzawo) ali ndi mantha"},{"SurahNumber":107,"VerseNumber":1,"Text":"“Kodi wamuona yemwe akutsutsa za mphoto (ndi chiwerengero cha tsiku lachimaliziro)"},{"SurahNumber":107,"VerseNumber":2,"Text":"“Iye ndi yemwe akukankha wamasiye (mwankhanza)"},{"SurahNumber":107,"VerseNumber":3,"Text":"“Ndipo salimbikitsa (ena pamodzi ndi iye mwini) kudyetsa osauka"},{"SurahNumber":107,"VerseNumber":4,"Text":"“Choncho kuonongeka kuli pa ena mwa opemphera swala (amene ali ndi mbiri izi)"},{"SurahNumber":107,"VerseNumber":5,"Text":"“Omwe amachitira mphwayi mapemphero awo"},{"SurahNumber":107,"VerseNumber":6,"Text":"“Amenenso (akamachita mapemphero awo) amadzionetsera (kwa anthu mwachipha maso kuti apeze ulemelero ndi kutamandidwa mmitima mwa anthu)"},{"SurahNumber":107,"VerseNumber":7,"Text":"“Ndipo amamana ziwiya (zawo posabwereka anzawo zinthu zofunika pa moyo wa aliyense monga nkhwangwa, mpeni, mtondo ndi zina zotere)"},{"SurahNumber":108,"VerseNumber":1,"Text":"“Ndithu takupatsa zabwino zambiri (zina mwa izo ndi mtsinje wotchedwa Kauthar)"},{"SurahNumber":108,"VerseNumber":2,"Text":"“(Pakuti ndakupatsa zimenezo), pitiriza kupembedza Mbuye wako (moyera mtima) ndipo ipha nsembe yako (chifukwa chakuthokoza Allah pa zimene wakupatsa, monga ulemelero ndikukusankhira zabwino zambiri)"},{"SurahNumber":108,"VerseNumber":3,"Text":"“Ndithu mdani wako ndiye ali wopanda mwawi"},{"SurahNumber":109,"VerseNumber":1,"Text":"“Nena (iwe Mtumiki) (s.a.w): E inu anthu osakhulupirira"},{"SurahNumber":109,"VerseNumber":2,"Text":"“Sindipembedza chimene inu mukuchipembedza (kusiya Allah)"},{"SurahNumber":109,"VerseNumber":3,"Text":"“Inunso simumpembedza amene ine ndikumpembedza (yemwe ndi Allah)"},{"SurahNumber":109,"VerseNumber":4,"Text":"“Ndiponso ine sindidzapembedza chimene inu mwakhala mukuchipembedza (chifukwa inu ndinu ophatikiza Allah ndi zinthu zina)"},{"SurahNumber":109,"VerseNumber":5,"Text":"“Ndipo inu simudzampembedza amene ine ndikumpembedza (yemwe ndi Allah)"},{"SurahNumber":109,"VerseNumber":6,"Text":"“Inu muli ndi chipembedzo chanu (chimene mukuchikhulupirira), inenso ndili ndi chipembedzo changa (chimene Allah wandisankhira)"},{"SurahNumber":110,"VerseNumber":1,"Text":"“Chikafika chipulumutso cha Allah ndi kugonjetsa (mzinda wa Makka kwa iwe ndi okutsatira)"},{"SurahNumber":110,"VerseNumber":2,"Text":"“Ndikuwaona anthu akulowa m’chipembedzo cha Allah ali magulumagulu"},{"SurahNumber":110,"VerseNumber":3,"Text":"“Pamenepo lemekeza Mbuye wako ndi kumtamanda ndiponso mpemphe chikhululuko, ndipo ndithu Iye ndiwolandira mochuluka kulapa (kwa anthu Ake)"},{"SurahNumber":111,"VerseNumber":1,"Text":"“Aonongeka manja a Abi Lahab (omwe adali kuwagwiritsa ntchito pozunza Asilamu). Nayenso wawonongeka"},{"SurahNumber":111,"VerseNumber":2,"Text":"“Chuma chake ndi ulemelero wake (umene adaupeza) sizidamthandize ku chilango cha Allah"},{"SurahNumber":111,"VerseNumber":3,"Text":"“Adzalowa ku Moto wa malawi"},{"SurahNumber":111,"VerseNumber":4,"Text":"“Nayenso mkazi wake (adzalowa ku Moto) yemwe adali kusenza nkhuni (za minga pomutchera Mtumiki (s.a.w) komanso amanka nadanitsa pakati pa anthu"},{"SurahNumber":111,"VerseNumber":5,"Text":"“Mkhosi mwake mdzamangidwa chingwe chopiringidwa bwino cha mlaza (chomlanga nacho)"},{"SurahNumber":112,"VerseNumber":1,"Text":"“Nena (iwe Mtumiki (s.a.w), kwa amene akukufunsa mwachipongwe, mbiri za Mulungu wako): “Iye ndi Allah Mmodzi, (alibe mnzake)"},{"SurahNumber":112,"VerseNumber":2,"Text":"“Allah ndi Wokhala ndi zonse Wodaliridwa ndi zolengedwa Zake"},{"SurahNumber":112,"VerseNumber":3,"Text":"“Sadabale (mwana) ndiponso sadaberekedwe"},{"SurahNumber":112,"VerseNumber":4,"Text":"“Ndiponso palibe aliyense wofanana ndi Iye.”"},{"SurahNumber":113,"VerseNumber":1,"Text":"“Nena: “Ndikudzitchinjiriza ndi Mbuye wam’bandakucha"},{"SurahNumber":113,"VerseNumber":2,"Text":"“Kuchokera ku zoipa zimene Iye adazilenga"},{"SurahNumber":113,"VerseNumber":3,"Text":"“Ndi ku zoipa za usiku pamene mdima ukulowa mwa mphamvu"},{"SurahNumber":113,"VerseNumber":4,"Text":"“Ndi ku zoipa za afiti omwe amauzira mu mfundo"},{"SurahNumber":113,"VerseNumber":5,"Text":"“Ndiponso ku zoipa za wansanje pamene akuchita nsanje.”"},{"SurahNumber":114,"VerseNumber":1,"Text":"“Nena: “Ndikudzitchinjiriza ndi Mbuye (Mleri) wa anthu (Yemwe akulinganiza zinthu zawo)"},{"SurahNumber":114,"VerseNumber":2,"Text":"“Mfumu ya anthu ( Imene iri ndi mphamvu yochita chirichonse pa iwo)"},{"SurahNumber":114,"VerseNumber":3,"Text":"“Wopembedzedwa wa anthu"},{"SurahNumber":114,"VerseNumber":4,"Text":"“Kuzoipa za mnong’onezi (yemwe amathira unong’onezi wake m’mitimaya anthu) yemwenso amabisala (posiya unong’onezi wake ngati mwini mtimawo atankumbukira Allah)"},{"SurahNumber":114,"VerseNumber":5,"Text":"“Yemwe amanong’oneza mzifuwa za anthu"},{"SurahNumber":114,"VerseNumber":6,"Text":"“Wochokera m’ziwanda ndi mwa anthu.”"}]}