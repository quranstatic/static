{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":33,"VerseNumber":31,"Text":"Men den av dere som er Gud og Hans sendebud underdanig, og handler vel, vil Vi gi dobbelt lønn, og for henne har Vi gjort rede en ærefull omsorg"},{"SurahNumber":33,"VerseNumber":32,"Text":"Dere profetens hustruer, dere er ikke som andre kvinner. Om dere frykter Gud, så vær ikke så spake og ydmyke i deres tale at begjæret vekkes hos en i hvis hjerte det er sykdom. Tal som skikk og bruk er"},{"SurahNumber":33,"VerseNumber":33,"Text":"Hold dere hjemme. Stas dere ikke opp som i fordums hedensk tid! Forrett bønnen, gi det rituelle bidrag og adlyd Gud og Hans sendebud! Gud ønsker bare å holde urenhet borte fra dere, dere husets folk, og å rense dere helt"},{"SurahNumber":33,"VerseNumber":34,"Text":"Kom i hu det som fremleses i deres hus av Guds ord og visdom. Gud ser alle detaljer, er vel underrettet"},{"SurahNumber":33,"VerseNumber":35,"Text":"Menn og kvinner som har gitt seg Gud i vold, menn og kvinner som tror, viser fromhet, er sannferdige, standhaftige, ydmyke, gir almisser, holder fasten, som holder sitt kjønnsliv i tømme, som stadig kommer Gud i hu, for dem har Gud rede tilgivelse og en herlig lønn"},{"SurahNumber":33,"VerseNumber":36,"Text":"Det sømmer seg ikke for en troende mann eller kvinne, når Gud og Hans sendebud har truffet avgjørelse i en sak, å ha fritt valg i denne sak. Den som ikke adlyder Gud og Hans sendebud, er klart på vidvanke"},{"SurahNumber":33,"VerseNumber":37,"Text":"Da du sa til din adoptivsønn som Gud og du selv har vist godhet: «Behold din hustru hos deg, og frykt Gud.» Og du skjulte i deg selv det som Gud ville gjøre klart, idet du fryktet menneskene. Men Gud har større rett til at du frykter Ham, så da Zaid hadde gjort opp med henne, gav Vi henne deg til hustru, slik at det ikke skulle være noen anfektelse hos de troende vedrørende deres adoptivsønners hustruer, når de har gjort opp med dem. Guds ordning må følges"},{"SurahNumber":33,"VerseNumber":38,"Text":"Det skal ikke være noen anfektelse for profeten i det Gud har fastlagt for ham. Det var Guds skikk for de henfarne, og Guds ordning er avgjort sak"},{"SurahNumber":33,"VerseNumber":39,"Text":"for dem som fremførte Guds budskap og fryktet Ham, og fryktet ingen annen enn Gud. Gud strekker til som regnskapsmann"},{"SurahNumber":33,"VerseNumber":40,"Text":"Muhammad er ikke far for noen av dere, men Guds sendebud og profetenes segl. Gud kjenner til alle ting"},{"SurahNumber":33,"VerseNumber":41,"Text":"Dere som tror, kom Gud i hu med stadig ihukommelse"},{"SurahNumber":33,"VerseNumber":42,"Text":"og pris Ham morgen og aften"},{"SurahNumber":33,"VerseNumber":43,"Text":"Han er det som med sine engler velsigner dere, for å føre dere fra mørket til lyset. Han er nåderik mot de troende"},{"SurahNumber":33,"VerseNumber":44,"Text":"Deres hilsen den dag de møter Ham, skal være: «Fred!» Han har beredt for dem en herlig lønn"},{"SurahNumber":33,"VerseNumber":45,"Text":"Du profet, Vi har sendt deg med vitnemål, godt budskap og advarsler"},{"SurahNumber":33,"VerseNumber":46,"Text":"idet du kaller til Gud med Hans bifall, og som et flammende bluss"},{"SurahNumber":33,"VerseNumber":47,"Text":"Forkynn det glade budskap til de troende, så de har i vente stor godhet fra Gud"},{"SurahNumber":33,"VerseNumber":48,"Text":"Hør ikke etter de vantro og hyklerne! La deres fortred være, og forlat deg på Gud! Gud strekker til for å ta hånd om din sak"},{"SurahNumber":33,"VerseNumber":49,"Text":"Dere som tror, når dere ekter troende kvinner og så skiller dere fra dem før dere har rørt dem, behøver dere ikke å regne med ventetid for dem, men utstyr dem og la dem gå på en pen måte"},{"SurahNumber":33,"VerseNumber":50,"Text":"Profet, Vi har tillatt for deg og dine hustruer, som du har gitt deres brudegave, de slavinner du eier, krigsbytte som Gud har gitt deg, dine kusiner på fars og mors side som utvandret sammen med deg, og enhver troende kvinne som gir seg til profeten, om profeten ønsker å ta henne til ekte. Dette gjelder særskilt for deg, fremfor de troende. Vi vet vel hva Vi har pålagt dem med hensyn til hustruer og slavinner. Dette for at du ikke skal ha noen anfektelse. Gud er tilgivende, nåderik"}]}