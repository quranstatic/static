{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":70,"VerseNumber":19,"Text":"Inene umntu wadalwa waxhalaba (wasisingxami)"},{"SurahNumber":70,"VerseNumber":20,"Text":"Xa ububi (intsokolo) bumchukumisa akanyamezeli"},{"SurahNumber":70,"VerseNumber":21,"Text":"Xa okulungileyo (ubutyebi) kumchukumisa abe nobugogotya (abe ligqolo)"},{"SurahNumber":70,"VerseNumber":22,"Text":"Ngaphandle kwabo bazinikeleyo kwiSalâh (emthandazweni)"},{"SurahNumber":70,"VerseNumber":23,"Text":"Abo benza iSalah yabo rhoqo"},{"SurahNumber":70,"VerseNumber":24,"Text":"Nabo\tebutyebini\tbabo\tkukho\tamalungelo\tazekayo (kwabasweleyo)"},{"SurahNumber":70,"VerseNumber":25,"Text":"Kumngqibi ocelayo, nalowo ubandezekileyo, ulahlekelwe yimpahla nobutyebi bakhe"},{"SurahNumber":70,"VerseNumber":26,"Text":"Nabo bakholwayo kwiMini yembuyekezo"},{"SurahNumber":70,"VerseNumber":27,"Text":"Nabo banoloyiko lwesohlwayo seNkosi yabo"},{"SurahNumber":70,"VerseNumber":28,"Text":"Inene isohlwayo seNkosi yabo seso kungekho namnye ungaziva ekhuselekile kuso"},{"SurahNumber":70,"VerseNumber":29,"Text":"Nabo babulondolozayo ubunyulu babo"},{"SurahNumber":70,"VerseNumber":30,"Text":"Ngaphandle kwakubafazi babo nabo babanjwe zizandla zabo zokunene, bona abanakusoleka"},{"SurahNumber":70,"VerseNumber":31,"Text":"Kodwa ke lowo ufuna okungaphaya kunoku, inene abenza njalo ngabagabadeli"},{"SurahNumber":70,"VerseNumber":32,"Text":"Ke bona abo bagcina intembeko nezithembiso zabo"},{"SurahNumber":70,"VerseNumber":33,"Text":"Nabo baqinayo kubungqina babo"},{"SurahNumber":70,"VerseNumber":34,"Text":"Nabo bazilondolozayo kakuhle iiSalâh zabo"},{"SurahNumber":70,"VerseNumber":35,"Text":"Abo ngabo baya kuba seMiyezweni benentlonipheko"},{"SurahNumber":70,"VerseNumber":36,"Text":"Yintoni kanye ngabo bangakholwayo, bengxama phambi kwakho nje (Muhammad)"},{"SurahNumber":70,"VerseNumber":37,"Text":"(Bahlale)\tekunene\t(kwakho)\tnasekhohlo\t(kwakho) bengamaqela ahlukeneyo"},{"SurahNumber":70,"VerseNumber":38,"Text":"Ingaba ngamnye kubo ulangazelela ukungena eMyezweni wolonwabo"},{"SurahNumber":70,"VerseNumber":39,"Text":"Nakanye! Thina Sibadale ngoko bakwaziyo"},{"SurahNumber":70,"VerseNumber":40,"Text":"Ngoko\tke\tNdifunga\tngeNkosi\tyeempuma\tneentshona okokuba Thina inene Sinamandla"},{"SurahNumber":70,"VerseNumber":41,"Text":"Singabeka abanye abangcono endaweni yabo; yaye akukho nto inokuSithintela Thina"},{"SurahNumber":70,"VerseNumber":42,"Text":"Bayeke ke wena bancokole ubuvuvu bazonwabise bade bahlangane neMini yabo abathenjiswe ngayo"},{"SurahNumber":70,"VerseNumber":43,"Text":"NgeMini abaya kuphuma ngokungxama emangcwabeni bangxame ngathi baya esithixweni esimisweyo"},{"SurahNumber":70,"VerseNumber":44,"Text":"Amehlo abo ethotyiselwe phantsi, ihlazo liya kuba libambethe. YiMini abathenjiswe ngayo ke leyo"},{"SurahNumber":71,"VerseNumber":1,"Text":"Inene, Thina Sathumela uNûh kubantu bakubo, (Sisithi): “Lumkisa abantu bakuni phambi kokuba bafikelwe sisohlwayo esibuhlungu.”"},{"SurahNumber":71,"VerseNumber":2,"Text":"Wathi yena: “Hini na bantu bakuthi! Inene mna ndinguMlumkisi ocacileyo kuni"},{"SurahNumber":71,"VerseNumber":3,"Text":"(Ndisithi kuni):‘KhonzaniuAllâh, noyikeYena, nindithobele.’"},{"SurahNumber":71,"VerseNumber":4,"Text":"Wathi, ‘(UAllâh) Uya kunixolela izono zenu Aze Animele (Ngesohlwayo) ixesha elikhethiweyo. Inene ixesha elikhethwe nguAllâh xa sele lifikile, aliyi kubanjezelwa, ukuba benisazi.’”"},{"SurahNumber":71,"VerseNumber":5,"Text":"Wathi: “Nkosi yam inene mna ndibamemile abantu bakuthi ubusuku nemini.”"},{"SurahNumber":71,"VerseNumber":6,"Text":"Kodwa ukubamema kwam akubenzelanga nto ngaphandle (kokubongezelela) ukubaleka (enyanisweni)"},{"SurahNumber":71,"VerseNumber":7,"Text":"Kananjalo maxa onke ndibamema (ndisithi kubo) Uya kuba xolela Wena, (Basuka) bafake iminwe yabo ezindlebeni zabo, bazigqume ngeengubo zabo bale bakhukhumale ngenkukhumalo (enkulu)"},{"SurahNumber":71,"VerseNumber":8,"Text":"Ndibamemile esidlangalaleni"},{"SurahNumber":71,"VerseNumber":9,"Text":"Ndaphinda ndenza isibhengezo, (ndathetha) nabo ekhusini"},{"SurahNumber":71,"VerseNumber":10,"Text":"Ndisithi (kubo): “Celani itarhu eNkosini yenu. Inene Yona, nguMxoleli wanaphakade"},{"SurahNumber":71,"VerseNumber":11,"Text":"Yona Iya kunithumelela (imvula) esibhakabhakeni ingumkhumezelo"},{"SurahNumber":71,"VerseNumber":12,"Text":"Iya kunandisela ubutyebi nabantwana, Ininike izitiya, nemilambo.”"},{"SurahNumber":71,"VerseNumber":13,"Text":"Yintoni na ngani le nto ningamoyikiyo uAllâh, ningenalo nethemba lomvuzo (ovela kuYe)"},{"SurahNumber":71,"VerseNumber":14,"Text":"Lo gama Yena Wanidala ngokwamanqanaba ahlukeneyo"},{"SurahNumber":71,"VerseNumber":15,"Text":"Aniboni na ukuba uAllâh Wawadala kanjani na amazulu asixhenxe, elinye phezu kwelinye"},{"SurahNumber":71,"VerseNumber":16,"Text":"Wenza inyanga yaba kukukhanya apho, ilanga lona laba sisibane"},{"SurahNumber":71,"VerseNumber":17,"Text":"UAllâh Wanikhupha eluthulini lomhlaba"},{"SurahNumber":71,"VerseNumber":18,"Text":"Emva kwethuba Uza kunibuyisela kwakuwo (umhlaba lowo) Aphinde Anibuyise kwakhona (ngeMini yoVuko)"},{"SurahNumber":71,"VerseNumber":19,"Text":"Kananjalo uAllâh Unenzele umhlaba waphangalala"},{"SurahNumber":71,"VerseNumber":20,"Text":"Khona ukuze nihambe apho kuwo ezindleleni ezivulekileyo"},{"SurahNumber":71,"VerseNumber":21,"Text":"UNûh wathi: “Nkosi yam baye abandithobela mna, balandela lowo ubutyebi bakhe nabantwana bakhe bungamongezeleli nto ngaphandle kwelahleko"},{"SurahNumber":71,"VerseNumber":22,"Text":"Kananjalo bona baqulunqe iyelenqe elikhulu"},{"SurahNumber":71,"VerseNumber":23,"Text":"Bathi: “Ningabashiyi oothixo benu; ningamshiyi uWadd, uSuwâ, uYagrhûth uYa-’û’k noNasr"},{"SurahNumber":71,"VerseNumber":24,"Text":"Kananjalo balahlekise abaninzi. Ke kaloku (Wena Allâh) ‘Ungabandiseli nto abenzi bobubi ngaphandle kokulahleka”’"},{"SurahNumber":71,"VerseNumber":25,"Text":"Ngenxa yezono zabo baye batshoniswa emanzini baza bangeniswa eMlilweni. Abazanga bafumana mncedi wumbi endaweni ka-Allâh"},{"SurahNumber":71,"VerseNumber":26,"Text":"Ke kaloku uNûh wathi: “Nkosi yam Ungashiyi namnye kwabangakholwayo phezu komhlaba"},{"SurahNumber":71,"VerseNumber":27,"Text":"Ukuba Ubashiyile, baya kulahlekisa izicaka zaKho yaye abayi kuzala nto ngaphandle kwezingcoli (ezinoburheletya), ezingakholwayo"},{"SurahNumber":71,"VerseNumber":28,"Text":"Nkosi yam! Ndixolele mna nabazali bam nongena endlwini yamelikholwanamakholwanamakholwakazionke. Kekaloku kubenzi bobubi ungongezi nto ngaphandle kwentshabalalo.”"}]}