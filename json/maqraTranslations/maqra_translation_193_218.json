{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":41,"VerseNumber":47,"Text":"Қиямет мезгілінің мәліметі Аллаға тән. Оның білуінен тыс, жемістердің ешбірі қауашағынан шықпайды. Және ешбір ұрғашы жүкті болмайды да тумайды. Оларға: \"Менің ортақтарым қайда?\",- деп сұралған күні, олар: \"Саған ұсындық; бізден оған куә болушы жоқ\" дейді"},{"SurahNumber":41,"VerseNumber":48,"Text":"Бұрынғы шоқынғандары олардан ғайып болды. Өздерінің қашар жерлері болмағанын түсінді"},{"SurahNumber":41,"VerseNumber":49,"Text":"Адам баласы жақсылық тілеуден жалықпайды да егер оған бір жамандық душар болса, сонда мүлде күдер үзіп, үмітсізденеді"},{"SurahNumber":41,"VerseNumber":50,"Text":"Ал егер оған шалдыққан бейнеттен кейін өзіне жанымыздан мәрхамет етсек: \"Бұл менің ақым; тіпті қиямет-қайым боларын да ойламаймын\" дейді. Мүбада Раббыма қайтарылсам да сөзсіз мен үшін Оның жанында тағы жақсырағы бар\" дейді. Әлбетте осындай қарсы болғандардың не істегендерін түсіндіреміз. Сондай-ақ оларға азаптың ауырын таттырамыз"},{"SurahNumber":41,"VerseNumber":51,"Text":"Қашан адам баласына бір нығмет берсек, бет бұрады да өз жағына қыңыраяды. Қашан оған бір сұмдық душар болса, сонда ол, көлемді түрде жалбарынады"},{"SurahNumber":41,"VerseNumber":52,"Text":"(Мұхаммед Ғ.С.): \"Көрдіңдер ме? Я, осы Құран Алланың қасынан келген болып, сосын оған қарсы келсеңдер, ол ұзақ қайшылыққа түскен біреуден артық адасқан кім бола алады"},{"SurahNumber":41,"VerseNumber":53,"Text":"Құранның мүлде шын екендігі айқындалғанға дейін әлемдегі және өздеріндегі белгілерімізді жедел көрсетеміз. Расында Раббыңның әр нәрсеге куә екендігі саған жеткілікті емес пе"},{"SurahNumber":41,"VerseNumber":54,"Text":"Абайландар! Расында олар Раббыларына жолығудан күдіктенуде. Көңіл бөліңдер. Әрине Алла әр нәрсені толық меңгеруші"},{"SurahNumber":42,"VerseNumber":1,"Text":"Хә. Мим"},{"SurahNumber":42,"VerseNumber":2,"Text":"Аин. Син. Қаф"},{"SurahNumber":42,"VerseNumber":3,"Text":"(Мұхаммед Ғ.С.) тым үстем, аса дана Алла (Т.) саған да сенен бұрынғыларға да осылайша уахи етті"},{"SurahNumber":42,"VerseNumber":4,"Text":"Көктердегі, жердегі барлық нәрсе Онікі. Ол тым жоғары, өте зор"},{"SurahNumber":42,"VerseNumber":5,"Text":"(Алладан қорқып) көктер үстінен жарыла жаздайды. Періштелер Раббыларын дәріптей мақтап, жердегілерге жарылқау тілейді. Көңіл бөліңдер. Күдіксіз Алла, тым жарылқаушы, төтенше мейірімді. (С. 7-А)"},{"SurahNumber":42,"VerseNumber":6,"Text":"Сондай Алладан өзге ие жасап алғандарды; Алла бақылайды. (Мұхаммед Ғ.С.) Сен оларға кепіл емессің"},{"SurahNumber":42,"VerseNumber":7,"Text":"Осылайша қалалардың орталығы (Мекке халқын) әрі маңындағыларды қорқытуың және де болуында шәк жоқ күні, жиналуды ескертуің үшін; саған арапша Бір Құран уахи еттік. Ол күні; бір топ жаннатта, бір топ тозақта"},{"SurahNumber":42,"VerseNumber":8,"Text":"Мүбада Алла қаласа оларды бір-ақ үммет қылар еді. Алайда Алла, кімді қаласа, мәрхаметіне бөлейді. Залымдарға дос та көмекші де жоқ"},{"SurahNumber":42,"VerseNumber":9,"Text":"Я, олар Алладан өзге ие жасап алды ма? Негізінде Алла, өзі ие; Ол өліні тірілтеді. Және Оның әр нәрсеге толық күші жетуші"},{"SurahNumber":42,"VerseNumber":10,"Text":"Сендер тартысқан нәрсе турасында шешім жасау Аллаға тән. Міне осы Алла, менің Раббым. Оған тәуекел еттім әрі Оған мойынсал болдым"},{"SurahNumber":42,"VerseNumber":11,"Text":"Көктер мен жердің жаратушысы сендер үшін өз жыныстарыңнан жұбайлар жаратып, хайуандар үшін де жүптер жаратушы. Өстіп сендерді өсірді. Еш нәрсе Ол сияқты емес. Ол Алла, әр нәрсені естуші, толық көруші"},{"SurahNumber":42,"VerseNumber":12,"Text":"Көктер мен жердің (қазыналарының) кілті Оған тән. Кімді қаласа, несібесін кеңітеді де шамалайды. Өйткені Ол, әр нәрсені толық білуші"}]}