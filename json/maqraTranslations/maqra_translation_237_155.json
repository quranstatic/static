{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":87,"VerseNumber":1,"Text":"نام پروردگار بلند مرتبه‌ات را به پاکی یاد کن"},{"SurahNumber":87,"VerseNumber":2,"Text":"[همان ذاتی] که [انسان را] آفرید و هماهنگ و متعادل ساخت"},{"SurahNumber":87,"VerseNumber":3,"Text":"و [همان] ذاتی‌ که اندازه‌گیری کرد و [به شایستگی آفرید] و سپس هدایت نمود"},{"SurahNumber":87,"VerseNumber":4,"Text":"و [آن] ذاتی‌ که چراگاه را [برای تغذیۀ جانداران] رویانید"},{"SurahNumber":87,"VerseNumber":5,"Text":"سپس آن را خشک و سیاه گردانید"},{"SurahNumber":87,"VerseNumber":6,"Text":"ما به زودی [قرآن را] بر تو می‌خوانیم؛ پس تو هرگز [آن را] فراموش نخواهی کرد؛"},{"SurahNumber":87,"VerseNumber":7,"Text":"مگر آنچه را که الله بخواهد؛ همانا او آشکار و نهان را می‌داند"},{"SurahNumber":87,"VerseNumber":8,"Text":"و آسان‌ترین [راه‌] را برایت فراهم مى‌گردانیم"},{"SurahNumber":87,"VerseNumber":9,"Text":"اگر پند مفید باشد، [مردم را با آیات قرآن] پند ده"},{"SurahNumber":87,"VerseNumber":10,"Text":"به زودی کسی‌ که [از الله] می‌ترسد، پند می‌پذیرد"},{"SurahNumber":87,"VerseNumber":11,"Text":"و بدبخت‌ترین [مردم،] از آن دوری می‌گزیند؛"},{"SurahNumber":87,"VerseNumber":12,"Text":"[همان] کسی‌ که در آتش بزرگ [جهنم] درخواهد آمد،"},{"SurahNumber":87,"VerseNumber":13,"Text":"و در آن [آتش] نه می‌میرد و نه زنده می‌مانَد"},{"SurahNumber":87,"VerseNumber":14,"Text":"یقیناً کسی ‌که خود را [از کفرو گناه] پاک کند، رستگار خواهد شد؛"},{"SurahNumber":87,"VerseNumber":15,"Text":"و [نیز کسی که] نام پروردگارش را یاد کند و نماز بگزارد"},{"SurahNumber":87,"VerseNumber":16,"Text":"ولی شما [مردم،] زندگی دنیا را [بر آخرت] ترجیح می‌دهید؛"},{"SurahNumber":87,"VerseNumber":17,"Text":"در حالی‌ که آخرت، بهتر و پاینده‌تر است"},{"SurahNumber":87,"VerseNumber":18,"Text":"به راستی این [پندها] در کتاب‌های آسمانی پیشین [نیز] بود؛"},{"SurahNumber":87,"VerseNumber":19,"Text":"کتاب‌های ابراهیم و موسی"},{"SurahNumber":88,"VerseNumber":1,"Text":"[ای پیامبر،] آیا خبرِ قیامت هولناکِ فراگیر به تو رسیده است؟"},{"SurahNumber":88,"VerseNumber":2,"Text":"در آن روز، چهره‌هایی خوار و ذلیل خواهند بود"},{"SurahNumber":88,"VerseNumber":3,"Text":"[در دنیا] پیوسته تلاش کرده [و] خسته شده [و چون در راه حق نبوده، نتیجه‌ای ندیده‌اند]"},{"SurahNumber":88,"VerseNumber":4,"Text":"در آتش سوزان درمی‌آیند،"},{"SurahNumber":88,"VerseNumber":5,"Text":"از چشمۀ بسیار داغ به آنها نوشانیده می‌شود"},{"SurahNumber":88,"VerseNumber":6,"Text":"غذایی جز خارِ خشک و تلخ ندارند"},{"SurahNumber":88,"VerseNumber":7,"Text":"که نه [آنان را] فربه کند و نه گرسنگی را دفع می‌نماید"},{"SurahNumber":88,"VerseNumber":8,"Text":"در آن روز، چهره‌هایی شاداب و تازه هستند"},{"SurahNumber":88,"VerseNumber":9,"Text":"و از سعی [و تلاش] خود راضیند؛"},{"SurahNumber":88,"VerseNumber":10,"Text":"در بهشت برین هستند"},{"SurahNumber":88,"VerseNumber":11,"Text":"در آنجا هیچ سخن بیهوده‌ای نمی‌شنوند"},{"SurahNumber":88,"VerseNumber":12,"Text":"در آن، چشمه[های آب] روان است"},{"SurahNumber":88,"VerseNumber":13,"Text":"تخت‌های [زیبای] بلند [پایه] در آن است"},{"SurahNumber":88,"VerseNumber":14,"Text":"و جام‌هایی [که در کنار چشمه‌ها] نهاده شده"},{"SurahNumber":88,"VerseNumber":15,"Text":"و بالشت‌های [منظم] چیده‌شده،"},{"SurahNumber":88,"VerseNumber":16,"Text":"و [نیز] فرش‌های گرانبها گسترده شده است"},{"SurahNumber":88,"VerseNumber":17,"Text":"آیا [کافران] به شتر نمی‌نگرند که چگونه آفریده شده است؟"},{"SurahNumber":88,"VerseNumber":18,"Text":"و به آسمان [نمی‌نگرند] که چگونه برافراشته شده است؟"},{"SurahNumber":88,"VerseNumber":19,"Text":"و به کوه‌ها [نمی‌نگرند] که چگونه [محکم بر زمین] نصب شده است؟"},{"SurahNumber":88,"VerseNumber":20,"Text":"و به زمین [نمی‌نگرند] که چگونه گسترده شده است؟"},{"SurahNumber":88,"VerseNumber":21,"Text":"[ای پیامبر،] پند بده، که تو فقط پنددهنده‌ای"},{"SurahNumber":88,"VerseNumber":22,"Text":"تو بر آنان مسلط [و چیره] نیستی [که آنان را بر ایمان‌آوردن وادار کنی]"},{"SurahNumber":88,"VerseNumber":23,"Text":"اما کسی‌ که روی بگردانَد و کافر شود"},{"SurahNumber":88,"VerseNumber":24,"Text":"الله او را با بزرگ‌ترین عذاب، مجازات می‌کند"},{"SurahNumber":88,"VerseNumber":25,"Text":"همانا بازگشت آنها به سوی ماست"},{"SurahNumber":88,"VerseNumber":26,"Text":"سپس بی‌گمان، حسابشان [نیز] با ماست"},{"SurahNumber":89,"VerseNumber":1,"Text":"سوگند به سپيده‌دم [صبحگاهان]"},{"SurahNumber":89,"VerseNumber":2,"Text":"و به شب‌های دهگانه [آغاز ذی‌حجه]"},{"SurahNumber":89,"VerseNumber":3,"Text":"و به زوج و فرد [اشیاء]"},{"SurahNumber":89,"VerseNumber":4,"Text":"و سوگند به شب، هنگامی‌ که [حرکت می‌کند و] می‌رود"},{"SurahNumber":89,"VerseNumber":5,"Text":"آیا در این [چیزها] سوگندی برای صاحب‌خرد نیست [که او را قانع نماید]؟"},{"SurahNumber":89,"VerseNumber":6,"Text":"[ای پیامبر،] آیا ندیدی که پروردگارت با [قوم] عاد چه کرد؟"},{"SurahNumber":89,"VerseNumber":7,"Text":"[همان قبیلۀ] اِرَم که دارای [کاخ‌هایی با] ستونهای بلند بودند"},{"SurahNumber":89,"VerseNumber":8,"Text":"که همانند آن در شهرها آفریده نشده بود؟"},{"SurahNumber":89,"VerseNumber":9,"Text":"و [نیز قوم] ثَمود، کسانی که صخره‌های سخت را از [کنار] وادی می‌تراشیدند [و خانه برای خودشان می‌ساختند]؟"},{"SurahNumber":89,"VerseNumber":10,"Text":"و فرعون، صاحب سپاه [بزرگ و قدرتمند]"},{"SurahNumber":89,"VerseNumber":11,"Text":"[همان] کسانی که در شهر‌ها طغیان [و سرکشی] کردند"},{"SurahNumber":89,"VerseNumber":12,"Text":"و فسادِ بسیار در آنها به بار آوردند"},{"SurahNumber":89,"VerseNumber":13,"Text":"آنگاه پروردگارت تازیانۀ عذاب را بر آنان فرود آورد"},{"SurahNumber":89,"VerseNumber":14,"Text":"یقیناً پروردگار تو در کمینگاه است"},{"SurahNumber":89,"VerseNumber":15,"Text":"و اما انسان هنگامی که پروردگارش او را بیازماید و گرامی دارد و به او نعمت بخشد، [مغرور می‌گردد و گمان می‌کند که این امر به خاطر کرامتی است که نزد الله دارد]، پس می‌گوید: «پروردگارم مرا گرامی داشته است»؛"},{"SurahNumber":89,"VerseNumber":16,"Text":"و اما هنگامی که او را بیازماید و روزی‌اش را بر او تنگ سازد، [دلسرد ‌شده و گمان می‌کند که این امر بدان سبب است که نزد الله، خوار و ذلیل است؛] پس می‌گوید: «پروردگارم مرا خوار کرده است»"},{"SurahNumber":89,"VerseNumber":17,"Text":"هرگز چنین نیست [که شما می‌پندارید]؛ بلکه شما یتیم را گرامی نمی‌دارید"},{"SurahNumber":89,"VerseNumber":18,"Text":"و یکدیگر را بر اطعام مستمندان ترغیب نمی‌کنید"},{"SurahNumber":89,"VerseNumber":19,"Text":"و میراث را حریصانه می‌خورید [و حق ضعیفان را نمی‌دهید]"},{"SurahNumber":89,"VerseNumber":20,"Text":"و مال و ثروت [دنیا] را بسیار دوست دارید"},{"SurahNumber":89,"VerseNumber":21,"Text":"هرگز چنین نیست [که شما گمان می‌کنید]؛ هنگامی ‌که زمین سخت در هم کوبیده شود [و هموار گردد]"},{"SurahNumber":89,"VerseNumber":22,"Text":"و پروردگارت [برای دادرسی] بیاید و [نیز] فرشتگان صف‌درصف [بایستند]"},{"SurahNumber":89,"VerseNumber":23,"Text":"و در آن روز جهنم آورده شود، آن روز است که انسان [کافر] پند می‌گیرد [و توبه می‌کند]؛ و [اما] این پند گرفتن، چه سودی برایش دارد؟"},{"SurahNumber":89,"VerseNumber":24,"Text":"وی می‌گوید: «ای کاش [در دنیا] برای [این] زندگی‌ام [اعمال نیک، از] پیش فرستاده بودم"},{"SurahNumber":89,"VerseNumber":25,"Text":"در آن روز، هیچ کس همانند عذاب او [= الله] عذاب نمی‌کند،"},{"SurahNumber":89,"VerseNumber":26,"Text":"و هیچ کس همچون بند کشیدن او [= الله]، کسی را به بند نمی‌کشد"},{"SurahNumber":89,"VerseNumber":27,"Text":"[اما به مؤمن ندا می‌شود:] «ای روحِ آرام‌یافته،"},{"SurahNumber":89,"VerseNumber":28,"Text":"به سوی پروردگارت بازگرد، در حالی که تو [از پاداشِ الله] راضی هستی، و او از [اعمال] تو راضی است"},{"SurahNumber":89,"VerseNumber":29,"Text":"پس در زمرۀ بندگان [خاصّ] من در آی"},{"SurahNumber":89,"VerseNumber":30,"Text":"و به بهشت من وارد شو»"}]}