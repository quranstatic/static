{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":68,"VerseNumber":1,"Text":"Nun, demi qalam (alat tulis) sarta apa kang padha ditulis"},{"SurahNumber":68,"VerseNumber":2,"Text":"Kelawan kanugrahane Pangeranira, sira (Muhammad) iku dudu wong owah"},{"SurahNumber":68,"VerseNumber":3,"Text":"Satemene sira iku tampa ganjaran kang tanpa kendhat salawase"},{"SurahNumber":68,"VerseNumber":4,"Text":"Lan satemene sira iku duwe budi pekerti kang luhur"},{"SurahNumber":68,"VerseNumber":5,"Text":"Lan sira bakal weruh, sarta dheweke (iya) bakal weruh"},{"SurahNumber":68,"VerseNumber":6,"Text":"Sapa ing antarnira kang kadunungan owah"},{"SurahNumber":68,"VerseNumber":7,"Text":"Satemene Pangeranira nguningani wong kang kesasar saka dalaning Allah, lan uga nguningani wong kang padha netepi pituduh bener"},{"SurahNumber":68,"VerseNumber":8,"Text":"Mulane sira aja manut wong kang padha maido al-Qur'an"},{"SurahNumber":68,"VerseNumber":9,"Text":"Karepe wong kafir sira iku lemesa lan asiha (aja ngaru biru anggone mangro - tingal) wong kafir uga banjur padha lemes lan asih, ora ngelarani marang sira"},{"SurahNumber":68,"VerseNumber":10,"Text":"Aja manut wong kang dhemen supata roh pikire ala"},{"SurahNumber":68,"VerseNumber":11,"Text":"Tukang nanacat nyeber pangala - ala"},{"SurahNumber":68,"VerseNumber":12,"Text":"Menging gawe kebecikan, dhemen nganiaya lan duraka"},{"SurahNumber":68,"VerseNumber":13,"Text":"Asor lan ndablek sarta ngaku becik"},{"SurahNumber":68,"VerseNumber":14,"Text":"Aja dume wong kang mangkono mahu sugih bondho lan anak"},{"SurahNumber":68,"VerseNumber":15,"Text":"Manawa diwacakake Al-Quran ayatingsu, celathu, \"iku gawe - gaweyane para wong kuna"},{"SurahNumber":68,"VerseNumber":16,"Text":"Wong mangkono iku, Ingsun dodoki tenger ing irunge (belalai) salawase urip (nalika perang ing Badar Walid bin Mughirah prothol irungipun)"},{"SurahNumber":68,"VerseNumber":17,"Text":"Sayekti Ingsun bakal nyoba dhewek koyo anggon Ingsun nyoba wong - wong kang duwe kebon nalikane padha supata tandurane mesthi diunduhi ing wayah bangun esuk (supaya aja dijaluki wong miskin)"},{"SurahNumber":68,"VerseNumber":18,"Text":"Supatane tanpa sumendhe ing kersaning Allah"},{"SurahNumber":68,"VerseNumber":19,"Text":"Ing kono wong kang duwe tanduran lagi padha turu Pangeranira nurunake geni ngobong tandurane entek dadi awu"},{"SurahNumber":68,"VerseNumber":20,"Text":"Bareng wayah bangun esuk, tandurane mau wis rupa ireng kabeh, kaya wengi kang peteng"},{"SurahNumber":68,"VerseNumber":21,"Text":"Ing wayah bangun esuk kang duwe tanduran padha ajak - ajak ngunduhi tandurane"},{"SurahNumber":68,"VerseNumber":22,"Text":"Mara padha nilikanan tanduranmu manawa kowe arep ngunduhi"},{"SurahNumber":68,"VerseNumber":23,"Text":"Banjur padha mangkat sarta padha rembugan sesidheman"},{"SurahNumber":68,"VerseNumber":24,"Text":"Awit dina iki palemahan iki aja nganti kalebon wong miskin"},{"SurahNumber":68,"VerseNumber":25,"Text":"Ing wayah esuk, wong mau padha mangkat nedya jaga palemahane rumangsa bisa nguasani tandurane"},{"SurahNumber":68,"VerseNumber":26,"Text":"Bareng deleng tandurane wis dadi awu banjur padha ngucap, \"Satemene aku kang luput"},{"SurahNumber":68,"VerseNumber":27,"Text":"O, malah aku iki pada kelangan"},{"SurahNumber":68,"VerseNumber":28,"Text":"Wong mau kang becik celathu mangkene, \"Aku wis kondho menyang kowe, yo gene kowe ora padha maha sucekake (Gusti Allah)"},{"SurahNumber":68,"VerseNumber":29,"Text":"Dheweke (sing duwe palemahan) banjur padha ngucap, \"Dhuh Allah Pangeran kawula, Paduka punika Maha Suci kawula sampun ngakeni kalepatan (sami nganiaya)"},{"SurahNumber":68,"VerseNumber":30,"Text":"Wong mau siji lan sijine banjur padha tutuh tinutuh"},{"SurahNumber":68,"VerseNumber":31,"Text":"Padha ngucap, \"O, cilaka temen aku iki (aku wis rumangsa luput) kapriye yen ora oleh pangapura"},{"SurahNumber":68,"VerseNumber":32,"Text":"Allah Pangeranku muga paring ijol kang luwih becik tinimbang tanduranku kang wis kobong dadi awu, muga tobatku iki ditarima ing Pangeranku (Allah banjur nerima tobate)"},{"SurahNumber":68,"VerseNumber":33,"Text":"Kang mangkono iku ewoning siksa ing donya, lan sayekti siksa ing akherat luwih gedhe (abot) yen ta dheweke padha weruha (mesthi ora gelem nglakoni dosa)"},{"SurahNumber":68,"VerseNumber":34,"Text":"Tumrap sing bekti ing Allah ana ngarsane Pangerane padha oleh ganjaran suwarga Na'im"},{"SurahNumber":68,"VerseNumber":35,"Text":"Lan apa ta para wong kang sumarah bakal Ingsun dadekake kaya wong duraka"},{"SurahNumber":68,"VerseNumber":36,"Text":"Ya gene sira wong duraka (kafir) padha nganggep padha wae"},{"SurahNumber":68,"VerseNumber":37,"Text":"Apa sira duwe wewaton Kitabe Allah kang sira waca"},{"SurahNumber":68,"VerseNumber":38,"Text":"Metelakake sira kena ngelakoni sakarep - karepe"},{"SurahNumber":68,"VerseNumber":39,"Text":"Apa sira nyekel sesanggemaningsun mawa supata, kukuh ora bisa owah nganti tumeka dina Qiyamat, yen sira temen bakal enthik apa pancasanira"},{"SurahNumber":68,"VerseNumber":40,"Text":"Padha takonana, dheweke sapa sing tanggung tumrap prakara iku"},{"SurahNumber":68,"VerseNumber":41,"Text":"Apa padha duwe kanca kang tunggal panemu, tanggung panemune bakala kaleksanan, menawa temen mangono mara padha nekakna kancane (kang nanggung mau)"},{"SurahNumber":68,"VerseNumber":42,"Text":"Ing dina bakal anane bilai (Qiyamat) gedhe sarta dheweke bakal padha didawuhi sujud nanging ora bisa (merga gegere kaku)"},{"SurahNumber":68,"VerseNumber":43,"Text":"Padha konjem tumungkul handeleng mangisor padha rumangsa asor, lan sayekti biyen dheweke padha didhawuhi sujud (sholat) nalika isih padha selamet"},{"SurahNumber":68,"VerseNumber":44,"Text":"Mulane togna wae Ingsun sarta sapa - sapa sing padha anggorohake timbalan iki mesthi Ingsun larut kabecikane saka sathithik nganti padha ora krasa"},{"SurahNumber":68,"VerseNumber":45,"Text":"Ingsun nyrantekake paniksane wong kafir mau, panglulu mesthi keleksanan"},{"SurahNumber":68,"VerseNumber":46,"Text":"Apa sira njaluk pituwas marang dheweke (anggon ira mrathakake dawuh) nganti dheweke nyonggo utang"},{"SurahNumber":68,"VerseNumber":47,"Text":"Apa dheweke padha duwe kaweruh barang kang samar - samar (gaib), kang banjur ditulisi"},{"SurahNumber":68,"VerseNumber":48,"Text":"Sira mung narimaha nglakoni sakarsane Pangeranira aja kesusu mitrane iwak (kaya Nabi Yunus kang diuntal iwak) kang angaduh aduh nalikane ana sajerone bebaya"},{"SurahNumber":68,"VerseNumber":49,"Text":"Yen ta ora ana nugraha saka Pangerane tumeka marang dheweke, mesthi nglumpruk tiba ing lemah kang lagis sarta dadi wong cacad"},{"SurahNumber":68,"VerseNumber":50,"Text":"Tumuli dheweke (Nuh) banjur dipilih dening Pangerane didadekake ewone wong becik"},{"SurahNumber":68,"VerseNumber":51,"Text":"Satemene para wong kafir bareng krungu wulangane al-Qur'an amasthi padha nalorong sira kelawan pandelenge, pangucape, \"Temen dheweke (Muhammad) iku edan"},{"SurahNumber":68,"VerseNumber":52,"Text":"al-Quran iku ora liwat mung wewulang tumrap kabeh bangsa"}]}