{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":76,"VerseNumber":19,"Text":"At sa kanila ay magsisilbi ang mga kabataan na may hindi nagmamaliw na kasariwaan (kabataan), na kung inyong mapagmamalas, sila ay wari bang nagkalat na perlas (sa kariktan)"},{"SurahNumber":76,"VerseNumber":20,"Text":"At kung tutunghay kayo rito (Paraiso), kayo ay makakamalas ng Sukdol na Kaligayahan (na hindi mapapangarap at mauunawaan), at isang dakilang Paghahari"},{"SurahNumber":76,"VerseNumber":21,"Text":"Ang kanilang mga kasuutan ay kulay luntiang sutla na napapalamutihan ng ginto. Sila ay gagayakan ng mga pulseras na pilak at ang kanilang Panginoon ay magkakaloob sa kanila ng dalisay na inumin"},{"SurahNumber":76,"VerseNumber":22,"Text":"(At sa kanila ay ipagbabadya): “Katotohanang ito ang ganti sa inyo at ang inyong pinagsumikapan ay tinanggap na mainam (sa karangalan)”"},{"SurahNumber":76,"VerseNumber":23,"Text":"Katotohanang Kami ang nagpahayag ng Qur’an sa iyo (o Muhammad) sa sunod-sunod na antas (ng pagpapahayag)"},{"SurahNumber":76,"VerseNumber":24,"Text":"Kaya’t maging matiyaga at matimtiman ka (o Muhammad) at tumalima sa pag-uutos ng iyong Panginoon (si Allah, sa pamamagitan ng pagganap ng iyong tungkulin sa Kanya at sa pagpapalaganap ng Kanyang Mensahe sa sangkatauhan), at huwag kang makinig sa makasalanan, gayundin sa mga hindi sumasampalataya sa kanilang lipon"},{"SurahNumber":76,"VerseNumber":25,"Text":"At alalahanin ang Pangalan ng iyong Panginoon sa bawat umaga at hapon (alalaong baga, ang mag-alay ng panalangin sa umaga, tanghali at hapon)"},{"SurahNumber":76,"VerseNumber":26,"Text":"At sambahin Siya (sa pagpapatirapa) sa ilang bahagi ng gabi at papurihan Siya sa buong magdamag (alalaong baga, ang mag-alay ng panalangin sa takipsilim, gabi at sa gitna ng gabi)"},{"SurahNumber":76,"VerseNumber":27,"Text":"Katotohanan, ang mga hindi sumasampalataya ay nagmamahal (sa panandaliang) buhay sa mundong ito, at inilayo nila sa kanila (ang pag-aala-ala) sa Kasakit-sakit na Araw"},{"SurahNumber":76,"VerseNumber":28,"Text":"Kami (Allah) ang lumikha sa kanila at ginawa Naming matibay ang kanilang balangkas (ng buto). At kung Aming naisin, magagawa Naming palitan sila ng iba na katulad din nila, ng buong-buo"},{"SurahNumber":76,"VerseNumber":29,"Text":"Katotohanan! Ang (mga Talata ng Qur’an) ay isang Pagpapaala-ala (tagubilin), kaya’t sinuman ang magnais, hayaan siya na tahakin ang Landas tungo sa kanyang Panginoon (Allah)"},{"SurahNumber":76,"VerseNumber":30,"Text":"Ngunit malibang pahintulutan ni Allah, ito ay hindi ninyo magaganap. Katotohanang si Allah ay Lalagi nang Pinakamaalam, ang Tigib ng Karunungan"},{"SurahNumber":76,"VerseNumber":31,"Text":"Tatanggapin Niya ng Kanyang Habag ang sinumang Kanyang maibigan, datapuwa’t sa Zalimun (mga tampalasan, mapagsamba sa diyus-diyosan, pagano, makasalanan, walang pananalig, atbp.), sa kanila ay inihanda Niya ang Kasakit-sakit na Kaparusahan"},{"SurahNumber":77,"VerseNumber":1,"Text":"Sa pamamagitan ng hangin (o mga anghel o mga Tagapagbalita ni Allah), na isinugo nang magkakasunod (sa kapakinabangan ng tao)"},{"SurahNumber":77,"VerseNumber":2,"Text":"At sa pamamagitan ng hangin na marahas na umiihip"},{"SurahNumber":77,"VerseNumber":3,"Text":"At sa pamamagitan ng hangin na nagsisipangalat ng mga ulap at ulan (na malayo at malawak)"},{"SurahNumber":77,"VerseNumber":4,"Text":"At sa pamamagitan ng mga Talata (ng Qur’an) na nagbubukod (sa wasto at mali)"},{"SurahNumber":77,"VerseNumber":5,"Text":"At sa pamamagitan ng mga anghel na nagdadala ng mga kapahayagan sa mga Tagapagbalita"},{"SurahNumber":77,"VerseNumber":6,"Text":"Upang maputol ang lahat ng mga dahilan (at pag-iwas) at upang magbabala"},{"SurahNumber":77,"VerseNumber":7,"Text":"Katotohanan! Ang ipinangako sa inyo ay walang pagsalang daratal"},{"SurahNumber":77,"VerseNumber":8,"Text":"At kung ang mga bituin ay mawalan ng liwanag"},{"SurahNumber":77,"VerseNumber":9,"Text":"At kung ang kalangitan ay mahati (at mapunit)"},{"SurahNumber":77,"VerseNumber":10,"Text":"At kung ang kabundukan ay malansag ng hangin at maging alabok"},{"SurahNumber":77,"VerseNumber":11,"Text":"At kung ang lahat ng mga Tagapagbalita ay tipunin sa takdang oras"},{"SurahNumber":77,"VerseNumber":12,"Text":"Sa ano bang Araw ang mga Palatandaang ito ay ibinimbin"},{"SurahNumber":77,"VerseNumber":13,"Text":"Sa Araw ng Pagbubukod-bukod (sa mga tao na nakatalaga sa Paraiso at sa mga tao na nakatalaga sa Impiyerno)"},{"SurahNumber":77,"VerseNumber":14,"Text":"Ano nga ba ang magpapaliwanag sa iyo kung ano ang Araw ng Pagbubukod-bukod"},{"SurahNumber":77,"VerseNumber":15,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":16,"Text":"Hindi baga Namin winasak ang mga tao nang panahong sinauna (dahilan sa kanilang kasamaan)"},{"SurahNumber":77,"VerseNumber":17,"Text":"At hahayaan ba Namin na ang mga nahuhuling lahi ay matulad sa kanila"},{"SurahNumber":77,"VerseNumber":18,"Text":"Kaya’t sa ganito Namin pinakikitunguhan ang Mujrimun (mga makasalanan, walang pananalig, mapagsamba sa diyus- diyosan, kriminal, atbp)"},{"SurahNumber":77,"VerseNumber":19,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":20,"Text":"Hindi baga kayo ay nilikha Namin mula sa katas na walang halaga (walang saysay)"},{"SurahNumber":77,"VerseNumber":21,"Text":"At inilagay Namin ito sa ligtas na sisidlan (ng pagkabuhay sa sinapupunan ng ina)"},{"SurahNumber":77,"VerseNumber":22,"Text":"Sa natatakdaang panahon (ng paglaki ayon sa bilang ng buwan ng pagbubuntis)"},{"SurahNumber":77,"VerseNumber":23,"Text":"At Kami ang nag-ayos ng ganap na sukat. At Kami ang ganap na sakdal sa pagsasaayos (at pagsukat)"},{"SurahNumber":77,"VerseNumber":24,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":25,"Text":"Hindi baga Namin nilikha ang kalupaan bilang lugar ng pagtitipon (at himlayan)"},{"SurahNumber":77,"VerseNumber":26,"Text":"Na kapwa para sa (mga) buhay at patay"},{"SurahNumber":77,"VerseNumber":27,"Text":"At nagtatag dito ng kabundukan na mataas at matibay at naggawad sa inyo (mula sa kalupaan) ng malinamnam na tubig"},{"SurahNumber":77,"VerseNumber":28,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":29,"Text":"(Atsakanilanahindisumasampalatayaayipagbabadya): “Magsiparoon kayo (sa kaparusahan) na inyong itinatatwa"},{"SurahNumber":77,"VerseNumber":30,"Text":"Magsiparoon kayo sa Lilim ( ng tumataas na usok ng Impiyerno) sa tatlong hanay"},{"SurahNumber":77,"VerseNumber":31,"Text":"(Na hindi makakapagbigay) sa inyo ng lilim ng kaginhawahan, gayundin ng pananggalang sa Naglalagablab na Apoy.”"},{"SurahNumber":77,"VerseNumber":32,"Text":"Katotohanan! Ito (Impiyerno) ay naghahagis ng tilamsik (ng apoy) na (kasinglaki) ng Al Qasr (malaking pintuan o mahabang troso ng palasyo)"},{"SurahNumber":77,"VerseNumber":33,"Text":"Na wari bang Jimalatun Sufr (pangkat ng kamelyong dilaw na pumapadyak nang mabilis).”"},{"SurahNumber":77,"VerseNumber":34,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":35,"Text":"Ito ang Araw na hindi nila magagawang mangusap"},{"SurahNumber":77,"VerseNumber":36,"Text":"At sila ay hindi bibigyan (ng pagkakataon) upang dinggin ang kanilang pagsusumamo"},{"SurahNumber":77,"VerseNumber":37,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":38,"Text":"Ito ang Araw ng Kapasiyahan (sa katarungan)! Kayo ay Aming titipunin nang sama-sama, gayundin ang inyong mga ninuno"},{"SurahNumber":77,"VerseNumber":39,"Text":"Ngayon, kung kayo ay may pakana (balak), inyong gamitin ito laban sa Akin"},{"SurahNumber":77,"VerseNumber":40,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":41,"Text":"At katotohanang sa Muttaqun (mga matutuwid na tao na gumagawa ng lahat ng mga ipinag-uutos ni Allah at may pangangamba sa Kanya, at umiiwas sa lahat ng mga ipinagbabawal ni Allah), sila ay mananahan sa gitna (ng lamig) ng mga lilim at mga bukal (ng tubig)"},{"SurahNumber":77,"VerseNumber":42,"Text":"At mga hitik na bungangkahoy, lahat ng inyong maiibigan"},{"SurahNumber":77,"VerseNumber":43,"Text":"(At sa kanila ay ipagbabadya): “Halina kayo na mapapalad, kayo ay magsikain at uminom bilang kabayaran sa inyong pinagsumikapan (na kabutihan).”"},{"SurahNumber":77,"VerseNumber":44,"Text":"Katotohanang sa ganito Namin ginagantihan (ng biyaya) ang Muhsinun (mga matutuwid na tao na mapaggawa ng kabutihan)"},{"SurahNumber":77,"VerseNumber":45,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":46,"Text":"(o kayong hindi sumasampalataya)! Magsikain kayo at magpakaligaya sa inyong sarili sa ilang sandali (sa buhay sa mundong ito). Katotohanang kayo ay Mujrimun (mga makasalanan, mapagsamba sa diyus-diyosan, walang pananalig, kriminal, atbp)"},{"SurahNumber":77,"VerseNumber":47,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":48,"Text":"At kung sa kanila ay ipinagtuturing: “Magpatirapa kayo (sa pananalangin)!” Sila ay hindi nagpapatirapa (sa pag-aalay ng kanilang mga dasal)"},{"SurahNumber":77,"VerseNumber":49,"Text":"Ah! Kasawian (ang sasapit) sa Araw na ito sa mga nagtatakwil sa katotohanan (ng Araw ng Muling Pagkabuhay)"},{"SurahNumber":77,"VerseNumber":50,"Text":"Sa gayon, sa ano pa kayang Pahayag (ang Qur’an), ang kanilang pananampalatayanan pagkaraan nito"}]}