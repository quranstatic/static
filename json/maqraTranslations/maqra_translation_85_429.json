{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":26,"Text":"Güzel davrananlara daha güzel karşılık ve fazlası var. Onların yüzlerine ne bir kara bulaşır, ne de horluk. İşte onlar cennet halkıdır, orada ebedi kalacaklardır"},{"SurahNumber":10,"VerseNumber":27,"Text":"Kötü işler yapanlara da (yaptıkları) kötülüğün aynen cezası verilir. Ve onların yüzlerini bir horluk kaplar. Onları Allah'tan kurtaracak hiç kimse yoktur. Sanki yüzleri, karanlık geceden parçalara bürünmüştür. İşte onlar da ateş halkıdır, hep orada kalacaklardır"},{"SurahNumber":10,"VerseNumber":28,"Text":"O gün onları hep bir araya toplarız, sonra ortak koşanlara; \"Haydi siz ve koştuğunuz ortaklar yerlerinize!\" deriz. Artık (tanrılariyle) aralarını açmışızdır (dünyadaki gibi aralarında bir bağ kalmamıştır). Koştukları ortaklar: \"Siz bize tapmıyordunuz?\" demektedirler"},{"SurahNumber":10,"VerseNumber":29,"Text":"Şimdi bizimle sizin aranızda Allah'ın şahid olması yeter; doğrusu biz sizin (bize) tapmanızdan tamamen habersizdik"},{"SurahNumber":10,"VerseNumber":30,"Text":"İşte orada her can, geçmişte yaptıklarını dener (yaptıklarının yararını ve zararını görür). Gerçek sahipleri olan Allah'a döndürülürler ve uydurdukları şeyler, kendilerinden kaybolup gider"},{"SurahNumber":10,"VerseNumber":31,"Text":"De ki: \"Sizi gökten ve yerden kim rızıklandırıyor? Ya da o kulak(lar)ın ve gözlerin sahibi kimdir? Ölüden diriyi, diriden ölüyü kim çıkarıyor? Kim buyruğu(nu) yürütüyor (kainatı yönetiyor)?\" \"Allah.\" diyecekler. \"O halde, korunmuyor musunuz?\" de"},{"SurahNumber":10,"VerseNumber":32,"Text":"İşte sizin gerçek Rabbiniz Allah budur. Gerçekten sonra sapıklıktan başka ne var? Öyleyse nasıl (hak'tan sapıklığa) çevriliyorsunuz"},{"SurahNumber":10,"VerseNumber":33,"Text":"Böylece Rabbinin, yoldan çıkanlar için söylediği: \"Onlar inanmazlar.\" sözü, gerçekleşti"},{"SurahNumber":10,"VerseNumber":34,"Text":"De ki: \"Sizin koştuğunuz ortaklardan ilk defa yaratacak, sonra onu çevirip yeniden yaratacak olan var mı?\" De ki: \"Allah ilk defa yaratır, sonra onu çevirip yeniden yaratır. Öyleyse nasıl (doğru yoldan) çevriliyorsunuz"},{"SurahNumber":10,"VerseNumber":35,"Text":"De ki: \"Sizin ortaklarınızdan hakka götürecek var mı?\" De ki: \"Allah, hakka götürür. Hakka götüren mi uyulmağa daha layıktır, yoksa (tutulup) yola götürülmedikçe kendisi doğru yolu bulamayan mı? O halde neyiniz var? Nasıl hükmediyorsunuz"},{"SurahNumber":10,"VerseNumber":36,"Text":"Onların çoğu, zandan başka bir şeye uymuyorlar. Zan ise gerçekten hiçbir şey kazandırmaz. Muhakkak ki Allah, onların ne yaptıklarını bilir"},{"SurahNumber":10,"VerseNumber":37,"Text":"Bu Kur'an, Allah'tan başkası tarafından uydurulacak bir şey değildir. Ancak kendinden öncekinin doğrulaması ve Kitabın açıklamasıdır. Onda asla şüphe yoktur. Alemlerin Rabbi tarafından(indirilmiş)dir"},{"SurahNumber":10,"VerseNumber":38,"Text":"Yoksa \"Onu uydurdu\" mu diyorlar? De ki: \"Eğer doğru iseniz haydi onun benzeri bir sure getirin ve Allah'tan başka çağırabildiklerinizi de çağırın"},{"SurahNumber":10,"VerseNumber":39,"Text":"Hayır, bilgisini kavrayamadıkları, sonucu henüz başlarına gelmemiş olan bir şeyi yalanladılar. Onlardan öncekiler de böyle yalanlamışlardı. Bak, o zalimlerin sonu nice oldu"},{"SurahNumber":10,"VerseNumber":40,"Text":"Onlardan kimi, ona inanır, kimi de inanmaz. Rabbin bozguncuları çok iyi bilir"},{"SurahNumber":10,"VerseNumber":41,"Text":"Eğer onlar seni yalanladılarsa de ki: \"Benim yaptığım bana, sizin yaptığınız size. Siz benim yaptığımdan uzaksınız, ben de sizin yaptığınızdan uzağım"},{"SurahNumber":10,"VerseNumber":42,"Text":"İçlerinden sana kulak verip dinleyenler de vardır. Fakat sağırlara sen mi duyuracaksın? Hele akıllarını da kullanmıyorlarsa"},{"SurahNumber":10,"VerseNumber":43,"Text":"İçlerinden sana bakanlar da var. Fakat körleri sen mi yola götüreceksin? Hele sezgileriyle de görmüyorlarsa"},{"SurahNumber":10,"VerseNumber":44,"Text":"Allah insanlara hiç zulmetmez, fakat insanlar kendi kendilerine zulmediyorlar"},{"SurahNumber":10,"VerseNumber":45,"Text":"Onları bir araya toplayacağı gün, sanki onlar sadece gündüzün, görüşüp, tanıştıkları bir sa'ati kadar dünyada kalmış olurlar. Allah'ın huzuruna çıkmayı yalanlayıp, yola gelmemiş olanlar, en büyük ziyana uğramışlardır"},{"SurahNumber":10,"VerseNumber":46,"Text":"Ya onları uyardığımız şeylerin bir kısmını sana gösteririz. Ya da (bundan önce) seni vefat ettiririz (farketmez). Nasıl olsa dönüşleri bizedir. Sonra Allah onların yaptıklarına da şahiddir"},{"SurahNumber":10,"VerseNumber":47,"Text":"Her ümmetin bir elçisi vardır. Elçileri gel(ip de bunlar onu yalanlay)ınca aralarında adaletle hükmolunur, onlara hiç haksızlık edilmez"},{"SurahNumber":10,"VerseNumber":48,"Text":"Doğru iseniz bu bizi tehdid(ettiğiniz) azab ne zaman? diyorlar"},{"SurahNumber":10,"VerseNumber":49,"Text":"De ki: \"Ben kendime dahi, Allah'ın dilediğinden başka, ne zarar, ne de yarar verme gücüne sahip değilim. Her ümmetin bir süresi vardır. Süreleri gelince ne bir an geri kalırlar, ne de ileri giderler"},{"SurahNumber":10,"VerseNumber":50,"Text":"De ki: \"Bakın, eğer O'nun azabı size geceleyin, ya da gündüzün gelirse... Suçlular bun(lar)dan hangisini acele istiyor"},{"SurahNumber":10,"VerseNumber":51,"Text":"(Azab) başınıza geldikten sonra mı ona inanacaksınız? Şimdi mi (inandınız)? Hani ya siz onu çabuk isteyip duruyordunuz (nasılmış)"},{"SurahNumber":10,"VerseNumber":52,"Text":"Sonra zulmedenlere: \"Sürekli azabı tadın!\" denilecek, \"Yalnız kazandığınız şeylerle cezalandırılmıyor musunuz"}]}