{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":2,"VerseNumber":44,"Text":"Voi porunciţi oamenilor cuvioşie, pe când voi înşivă o daţi uitării? Citiţi Cartea! Chiar nu pricepeţi"},{"SurahNumber":2,"VerseNumber":45,"Text":"Cereţi ajutor cu răbdare şi prin rugăciune! Este greu, însă nu şi pentru cei smeriţi"},{"SurahNumber":2,"VerseNumber":46,"Text":"care ştiu că îl vor întâlni pe Domnul lor şi că la El se vor întoarce"},{"SurahNumber":2,"VerseNumber":47,"Text":"Voi, fii ai lui Israel! Amintiţi-vă de harul Meu cu care v-am copleşit, căci Eu v-am ales pe voi înaintea lumilor"},{"SurahNumber":2,"VerseNumber":48,"Text":"Temeţi-vă de Ziua când nici un suflet nu va fi răsplătit pentru altul, când nici o mijlocire nu va fi îngăduită, când nici o răscumpărare nu va fi primită, când nimeni nu va fi ajutat"},{"SurahNumber":2,"VerseNumber":49,"Text":"Noi v-am mântuit de neamul lui Faraon care vă supunea la cea mai rea osândă: îi înjunghia pe fiii voştri şi le cruţa pe fiicele voastre. Aceasta v-a fost vouă, de la Domnul vostru, o cumplită încercare"},{"SurahNumber":2,"VerseNumber":50,"Text":"Noi am despicat marea şi v-am mântuit, apoi am înecat neamul lui Faraon sub privirile voastre"},{"SurahNumber":2,"VerseNumber":51,"Text":"Noi am făcut un legământ cu Moise vreme de patruzeci de nopţi, însă, după plecarea lui, voi aţi ales viţelul şi aţi fost nedrepţi"},{"SurahNumber":2,"VerseNumber":52,"Text":"Şi Noi v-am iertat vouă. Poate veţi mulţumi"},{"SurahNumber":2,"VerseNumber":53,"Text":"Noi i-am dăruit lui Moise Cartea şi Legea. Poate vă veţi lăsa călăuziţi"},{"SurahNumber":2,"VerseNumber":54,"Text":"Moise spuse poporului său: “O, poporul meu! Pe voi înşivă v-aţi nedreptăţit alegând viţelul. Căiţi-vă dinaintea Plăsmuitorului vostru şi omorâţi-vă, căci mai bine vă va fi vouă la Plăsmuitorul vostru, iar El se va întoarce către voi, căci El este De-căinţă-primitorul, Milostivul.”"},{"SurahNumber":2,"VerseNumber":55,"Text":"Voi aţi spus: “O, Moise! Noi nu te credem pe tine până ce nu-L vom vedea pe Dumnezeu aievea.” Şi trăsnetul v-a luat, pe când vă uitaţi"},{"SurahNumber":2,"VerseNumber":56,"Text":"Apoi din moarte v-am sculat. Poate veţi mulţumi"},{"SurahNumber":2,"VerseNumber":57,"Text":"Noi v-am umbrit cu nori şi v-am trimis mana şi prepeliţele: “Mâncaţi din bunătăţile cu care v-am înzestrat!” Ei nu pe Noi ne-au nedreptăţit, ci s-au nedreptăţit pe ei înşişi"},{"SurahNumber":2,"VerseNumber":58,"Text":"Noi am spus: “Intraţi în această cetate, mâncaţi din roadele ei pe săturate de oriunde vreţi. Treceţi-i pragul, prosternaţi-vă şi spuneţi: “Iertare!” Noi vouă vă vom ierta greşelile şi le vom dărui mai mult decât atât făcătorilor de bine"},{"SurahNumber":2,"VerseNumber":59,"Text":"Nedrepţii au schimbat cu un alt cuvânt cuvântul ce le fusese spus. Atunci Noi am trimis urgie din ceruri asupra celor nedrepţi pentru stricăciunea lor"}]}