{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":75,"VerseNumber":1,"Text":"Ine ndilumbira pali tsiku lachiweruzo"},{"SurahNumber":75,"VerseNumber":2,"Text":"Ndipo ndilumbira pali munthu amene amadzidzudzula yekha"},{"SurahNumber":75,"VerseNumber":3,"Text":"Kodi munthu amaganiza kuti Ife sitidzalumikiza mafupa ake"},{"SurahNumber":75,"VerseNumber":4,"Text":"Inde Ife tikhoza kulumikiza mwaubwino nsonga za zala zake"},{"SurahNumber":75,"VerseNumber":5,"Text":"Ngakhale tero, munthu amafuna kupitiliza kuchita zoipa"},{"SurahNumber":75,"VerseNumber":6,"Text":"Iye amafunsa: “Kodi zimenezi zidzachitika liti?”"},{"SurahNumber":75,"VerseNumber":7,"Text":"Motero pamene maso adzathodwa"},{"SurahNumber":75,"VerseNumber":8,"Text":"Ndipo pamene mwezi udetsedwa"},{"SurahNumber":75,"VerseNumber":9,"Text":"Pamene dzuwa ndi mwezi zidzakumana"},{"SurahNumber":75,"VerseNumber":10,"Text":"Patsikuli munthu adzafunsa kuti: “Kodi ndithawira kuti tsopano?”"},{"SurahNumber":75,"VerseNumber":11,"Text":"Iai! Kulibe malo othawirako"},{"SurahNumber":75,"VerseNumber":12,"Text":"Ndi kwa Ambuye wako kokha kumene kudzakhala kothawira"},{"SurahNumber":75,"VerseNumber":13,"Text":"Patsiku limeneli, munthu adzauzidwa zonse zimene adachita kuyambira poyamba mpaka pomaliza"},{"SurahNumber":75,"VerseNumber":14,"Text":"Iai! Munthu adzadzichitira umboni wodzineneza yekha"},{"SurahNumber":75,"VerseNumber":15,"Text":"Ngakhale kuti iye azidzayesa kudzipulumutsa yekha"},{"SurahNumber":75,"VerseNumber":16,"Text":"Usagwedeze lilime lako zokhudza Korani ponena mofulumira"},{"SurahNumber":75,"VerseNumber":17,"Text":"Ndi udindo wathu kuisonkhanitsa ndi kukupatsa nzeru kuilakatula iyo"},{"SurahNumber":75,"VerseNumber":18,"Text":"Ndipo pamene talakatula, tsatira mwandondomeko kalakatulidwe kake"},{"SurahNumber":75,"VerseNumber":19,"Text":"Ndi udindo wathu kukufotokozera tanthauzo lake"},{"SurahNumber":75,"VerseNumber":20,"Text":"Iyayi!Komainumukondamoyowothamsanga"},{"SurahNumber":75,"VerseNumber":21,"Text":"Ndipo simufuna kulabadira za moyo umene uli nkudza"},{"SurahNumber":75,"VerseNumber":22,"Text":"Nkhope zina, pa tsiku limeneli, zidzakhala zowala ndi chisangalalo"},{"SurahNumber":75,"VerseNumber":23,"Text":"Zili kuyang’ana kwa Ambuye wawo"},{"SurahNumber":75,"VerseNumber":24,"Text":"Ndipo nkhope zina, patsiku limeneli, zidzakhala zachisoni"},{"SurahNumber":75,"VerseNumber":25,"Text":"Pozindikira kuti chilango chowawa chidzagwa pa iwo"},{"SurahNumber":75,"VerseNumber":26,"Text":"Iyayi, pamene ufika mpaka pa khosi"},{"SurahNumber":75,"VerseNumber":27,"Text":"Ndipo kudzanenedwa kuti: “Kodi palibe woti angamuchize ndi kumupulumutsa ku imfa?”"},{"SurahNumber":75,"VerseNumber":28,"Text":"Ndipo iye adzadziwa kuti awa ndi mathero a moyo wake"},{"SurahNumber":75,"VerseNumber":29,"Text":"Ndipo mwendo udzatembenuzika pa unzake"},{"SurahNumber":75,"VerseNumber":30,"Text":"Tsiku limeneli zonse zidzabwerera kwa Ambuye wako"},{"SurahNumber":75,"VerseNumber":31,"Text":"Iye sanali kuvomereza chilungamo kapena kupemphera"},{"SurahNumber":75,"VerseNumber":32,"Text":"Koma m’malo mwake adakana choonadi ndi kubwerera m’mbuyo"},{"SurahNumber":75,"VerseNumber":33,"Text":"Ndipo iye anapita kubanja lake monyada ali kudziyamikila yekha"},{"SurahNumber":75,"VerseNumber":34,"Text":"Tsoka kwa iwe. Ndiponso tsoka kwa iwe"},{"SurahNumber":75,"VerseNumber":35,"Text":"Kachiwiri tsoka lili pafupi ndi iwe, tsopano tsoka lili pafupi"},{"SurahNumber":75,"VerseNumber":36,"Text":"Kodi munthu amaganiza kuti tidzangomulekerera kuti azichita chilichonse chimene afuna"},{"SurahNumber":75,"VerseNumber":37,"Text":"Kodi iye sanali dontho la umuna limene lidatuluka"},{"SurahNumber":75,"VerseNumber":38,"Text":"Ndipo iye adakhala kam’bulu ka magazi. Ndipo Mulungu adamuumba ndipo adamukonza m’maonekedwe okongola"},{"SurahNumber":75,"VerseNumber":39,"Text":"Ndipo adamulenga m’mitundu iwiri, mwamuna ndi mkazi"},{"SurahNumber":75,"VerseNumber":40,"Text":"Kodi Iye alibe mphamvu yopereka moyo kwa anthu akufa"},{"SurahNumber":76,"VerseNumber":1,"Text":"Kodi sipadali nthawi imene munthu sanali kanthu kena kali konse kodziwika"},{"SurahNumber":76,"VerseNumber":2,"Text":"Ndithudi Ife tidamulenga munthu kuchokera ku madontho a umuna umene unasakanizidwa ndi ukazi ndi cholinga chomuyesa motero Ife tidamupanga iye kukhala wakumva ndi woona"},{"SurahNumber":76,"VerseNumber":3,"Text":"Ndithudi Ife tamulangiza njira yabwino kaya iye akhala wothokoza kapena wosathokoza"},{"SurahNumber":76,"VerseNumber":4,"Text":"Ndithudi tawakonzera anthu osakhulupirira unyolo ndi magoli ndi moto wa lawilawi"},{"SurahNumber":76,"VerseNumber":5,"Text":"Ndithudi anthu onse angwiro adzamwa chakumwa chosakanizidwa ndi madzi ochokera pa kasupe wa ku Paradiso chotchedwa Kafur"},{"SurahNumber":76,"VerseNumber":6,"Text":"Kasupe amene akapolo a Mulungu adzamwapo, amene amatumphutsa madzi ochuluka"},{"SurahNumber":76,"VerseNumber":7,"Text":"Iwo amene amakwaniritsa malonjezo awo ndipo amakhala ndi mantha ndi tsiku limene zoipa zidzasefukira ponseponse"},{"SurahNumber":76,"VerseNumber":8,"Text":"Ndipo amapereka chakudya chifukwa cha chikondi cha Mulungu, kwa anthu aumphawi, amasiye ndi kwa akaidi"},{"SurahNumber":76,"VerseNumber":9,"Text":"Ife tili kukudyetsani chifukwa cha Mulungu basi. Ife sitifuna malipiro kapena mayamiko kuchokera kwa inu"},{"SurahNumber":76,"VerseNumber":10,"Text":"Ndithudi ife tiopa tsiku loopsa ndi laululu limene lidzasanduliza nkhope kuoneka monyasa, limene lili nkudza kuchokera kwa Ambuye wathu"},{"SurahNumber":76,"VerseNumber":11,"Text":"Motero Mulungu awapulumutsa iwo ku zoipa za tsiku limeneli ndi kuwapatsa nyali yokongola kuti akhale mosavutika ndi mwachisangalalo"},{"SurahNumber":76,"VerseNumber":12,"Text":"Ndipo mphotho yawo idzakhala munda wa Paradiso ndi zovala za silika chifukwa chopirira kwawo"},{"SurahNumber":76,"VerseNumber":13,"Text":"Ali kukhala m’Paradiso, pamipando yawofowofo, iwo sadzamva kutentha kwa dzuwa kapena kuzizira kwambiri"},{"SurahNumber":76,"VerseNumber":14,"Text":"Ndipo mithunzi idzakhala pafupi ndi iwo ndipo zipatso zidzalendewera mu matsanzi kuti asamavutike pothyola"},{"SurahNumber":76,"VerseNumber":15,"Text":"Ndipo pakati pawo padzaperekedwa zikho zozungulira za siliva ndi matambula a magalasi"},{"SurahNumber":76,"VerseNumber":16,"Text":"Matambula oonetsa zinthu zomwe zili m’kati mwake, opangidwa kuchokera ku siliva. Iwo adzathiramo chakumwa molingana ndi chilakolako chawo"},{"SurahNumber":76,"VerseNumber":17,"Text":"Ndipo iwo adzapatsidwa chakumwa kuchokera mu zikho zodzala ndi madzi osakaniza ndi Zanjabil"},{"SurahNumber":76,"VerseNumber":18,"Text":"Kasupe amene ali komweko wotchedwa Salsabil"}]}