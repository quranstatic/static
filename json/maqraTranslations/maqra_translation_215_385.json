{"Id":385,"LanguageCodes":["tr","tur"],"Name":"tur-alifikriyavuz","Author":"Ali Fikri Yavuz","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":56,"VerseNumber":75,"Text":"Peyderpey inen Kur’an’a yemin ederim"},{"SurahNumber":56,"VerseNumber":76,"Text":"Ki eğer bilirseniz bu yemin, gerçekten büyük bir yemindir"},{"SurahNumber":56,"VerseNumber":77,"Text":"Muhakkak ki o, (faydası çok) bir Kur’an-ı Kerim’dir"},{"SurahNumber":56,"VerseNumber":78,"Text":"Öyle ki, (Allah katında) Levh-i Mahfûz’da saklıdır"},{"SurahNumber":56,"VerseNumber":79,"Text":"Ona tertemiz (abdestli) olanlardan başkası el sürmesin"},{"SurahNumber":56,"VerseNumber":80,"Text":"Âlemlerin Rabbinden indirilmedir o"},{"SurahNumber":56,"VerseNumber":81,"Text":"Şimdi siz, bu (İlâhi) kelâma mı yağ (leke) süreceksiniz"},{"SurahNumber":56,"VerseNumber":82,"Text":"Ve (Kur’an’dan nasibinizi), rızkınıza şükretmeyi inkâra mı kalkışacaksınız"},{"SurahNumber":56,"VerseNumber":83,"Text":"(Haydi sizi görelim), can boğaza dayandığı zaman"},{"SurahNumber":56,"VerseNumber":84,"Text":"O vakit (ölünün etrafında bulunan sizler), bakar durursunuz. (Elinizden bir şey gelmez, canınızın çıkmasını beklersiniz)"},{"SurahNumber":56,"VerseNumber":85,"Text":"Biz ise, ona, ilim ve kudretimizle sizden çok yakınız; fakat siz, (yapılmakta olan işleri ) görmezsiniz, anlıyamazsınız"},{"SurahNumber":56,"VerseNumber":86,"Text":"Haydi (bakalım), eğer hesaba çekilmiyecekseniz"},{"SurahNumber":56,"VerseNumber":87,"Text":"(Boğaza kadar dayanan) o ruhu, geri çevirin (çıkmasın; ısrar ettiğiniz, öldükten sonra dirilme yok, hesaba çekilme yok) iddianızda doğru iseniz"},{"SurahNumber":56,"VerseNumber":88,"Text":"Amma ölü, hayırda ileri geçenlerden (Mukarrebûn’dan) ise"},{"SurahNumber":56,"VerseNumber":89,"Text":"Artık onun için bir rahatlık, hoş bir rızık ve Naîm Cenneti vardır. (Nimetleri bitmez, kedersiz bir cennet)"},{"SurahNumber":56,"VerseNumber":90,"Text":"Amma (amel defterleri sağ ellerine verilen) sağcılardan ise"},{"SurahNumber":56,"VerseNumber":91,"Text":"Artık (ey sağcı), sana sağcı kardeşlerinden selâm olsun! (emniyet ve selâmet içindesin)"},{"SurahNumber":56,"VerseNumber":92,"Text":"Amma ölü o inkâr eden sapıklardan ise"},{"SurahNumber":56,"VerseNumber":93,"Text":"Ona da kaynar sudan bir ziyafet"},{"SurahNumber":56,"VerseNumber":94,"Text":"Bir de cehenneme atılış"},{"SurahNumber":56,"VerseNumber":95,"Text":"İşte budur şübhe götürmiyen gerçek"},{"SurahNumber":56,"VerseNumber":96,"Text":"O halde, Rabbini yüce ismiyle tesbîh et, (Sübhane Rabbiyel Azîm, de; yahud Allah’ın emri ile namaz kıl)"},{"SurahNumber":57,"VerseNumber":1,"Text":"Göklerde ve yerde ne varsa, hep Allah’ı tesbhih etmektedir. O, Azîz’dir= her şeye gâlibdir, Hakîm’dir= işinde hikmet sahibidir"},{"SurahNumber":57,"VerseNumber":2,"Text":"Göklerin ve yerin mülkü O’nundur; diriltir ve öldürür. O, her şeye kadîrdir"},{"SurahNumber":57,"VerseNumber":3,"Text":"O, (her şeyden önce mevcud olan) evveldir; ve (her şey helâk olduktan sonra geriye kalacak) âhirdir. (Varlığı sayısız delillerle) zâhirdir ve (akılların idrak edemiyeceği zatı ise) bâtındır. O, her şeyi bilendir"},{"SurahNumber":57,"VerseNumber":4,"Text":"Göklerle yeri ve aralarındakileri altı günde yaratan O’dur. Sonra arş’ı (kudret ve saltanatı ile) istilâ etti. Yere gireni ve ondan çıkanı, gökten ineni ve ona yükseleni hep bilir. Her nerede olsanız (ilim ve kudreti) sizinle beraberdir. Allah bütün yaptıklarınızı görendir"},{"SurahNumber":57,"VerseNumber":5,"Text":"Bütün göklerin ve yerin mülkü O’nundur; ve bütün işler (netice itibariyle) O’na döndürülür"},{"SurahNumber":57,"VerseNumber":6,"Text":"Geceyi gündüze katar (böylece gündüz uzar), gündüzü de geceye katar (da gece uzar). Hem O, bütün sînelerde saklı olanları bilir"},{"SurahNumber":57,"VerseNumber":7,"Text":"Allah’a ve Rasûlüne iman edin de, sizi mirasçıları kıldığı maldan, (Allah yolunda) harcayın. İçinizden iman edib de (Allah yolunda) harcayanlar için büyük bir mükâfat vardır"},{"SurahNumber":57,"VerseNumber":8,"Text":"Peygamber, sizi, Rabbinize iman edesiniz diye davet edib dururken, size ne oluyor ki, Allah’a iman etmiyorsunuz? Halbuki (bundan önce iman etmeyi gerektiren deliller ortaya koymak suretiyle) Peygamber, sizden kesin söz de almıştı. (Veya Allah, ezelde hepinizden, Allah’ın varlığını tasdikinize dair söz almıştı). Eğer sözünüzde sadık kimselerseniz, (hemen iman etmeniz gerekir)"},{"SurahNumber":57,"VerseNumber":9,"Text":"Sizi karanlıklardan (küfür yollarından) aydınlığa (imana) çıkarmak için, Kuluna (Hz. Muhammed Aleyhi’s-Salâtü ve’s-Selâm’a) apaçık ayetler indirmekte olan O’dur. Muhakkak ki Allah, size çok şefkatlidir, çok merhametlidir"},{"SurahNumber":57,"VerseNumber":10,"Text":"(Ey müminler!) Size ne oluyor ki, Allah yolunda (mallarınızı) harcamıyorsunuz? Halbuki göklerin ve yerin mirası Allah’ındır (her şey O’nundur ve O’na kalacaktır; çünkü bâki O’dur.) Fetihten (Mekke’nin fethinden) evvel, Allah yolunda harcayıb savaşanlarınız, diğerleri ile bir olmaz. Onlar, sonradan harcayıb savaşanlardan, fazilet ve derece yönünden daha büyüktür. Bununla beraber Allah hepsine Hüsna’yi= Cenneti vaad buyurdu. Allah bütün yaptıklarınızdan haberdardır"},{"SurahNumber":57,"VerseNumber":11,"Text":"Kimdir ahiretteki mükâfatını umarak Allah yolunda malını harcasın da, böylece Allah onun mükâfatını kat kat versin. Hem onun için çok iyi bir mükâfat da var"},{"SurahNumber":57,"VerseNumber":12,"Text":"(Hatırla) o günü ki, mümin erkeklerle mümin kadınların nurları, önlerinden ve sağlarından koşar bir halde kendilerini göreceksin. (Melekler onlara şöyle derler): “-Bugün size, müjde olsun! O cennetler ki, altlarından ırmaklar akıyor; içlerinde ebedî olarak kalacaksınız.” İşte en büyük kurtuluş budur"},{"SurahNumber":57,"VerseNumber":13,"Text":"O gün, münafık erkeklerle münafık kadınlar, iman edenlere şöyle diyecekler: “- Bize bakın, (yahud bizi bekleyin) nurunuzdan bir parça ışık alalım.” (Müminler tarafından onlara şöyle) denilecek: “- Arkanıza (dünyaya) dönün de bir nur arayın.” Derken aralarına, bir kapısı bulunan bir sûr çekilmiştir; (müminler içerde, kâfirler ise dışarda kalmıştır). Sûrun içi rahmet doludur, dış yanında azab"},{"SurahNumber":57,"VerseNumber":14,"Text":"Münafıklar, müminlere şöyle bağırırlar: “- Bizler sizinle beraber (dünyada ibadet eder) değil miydik?” Müminler: “- Evet, bizimle beraberdiniz; fakat siz, kendinizi nifaka düşürüb helâk ettiniz. Müminlere felâket beklediniz, (yahud tevbe için beklediniz), şübhelendiniz ve uzun ömür hülyası, sizi aldattı; tâ Allah’ın emri (ölüm) gelinceye kadar... Bir de, Allah’a karşı, sizi, aldatıcı şeytan aldattı.”"},{"SurahNumber":57,"VerseNumber":15,"Text":"(Ey münafıklar), artık bugün ne sizden, ne de o kâfir olanlardan (kurtulmanız için) bir karşılık, bedel kabul edilmez. Sığınacağınız yer ateştir; size yaraşan odur. O, ne kötü bir gidiş yeridir"}]}