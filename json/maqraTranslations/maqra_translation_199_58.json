{"Id":58,"LanguageCodes":["bn","ben"],"Name":"ben-zohurulhoque","Author":"Zohurul Hoque","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":44,"VerseNumber":17,"Text":"আর তাদের আগে আমরা তো ফির'আউনের লোকদলকে পরীক্ষা করেইছিলাম, আর তাদের নিকট এক সম্মানিত রসূল এসেছিলেন"},{"SurahNumber":44,"VerseNumber":18,"Text":"এই বলে -- ''আল্লাহ্‌র বান্দাদের আমার নিকট ফেরত দাও, নিঃসন্দেহ আমি তোমাদের প্রতি একজন বিশ্বস্ত বাণীবাহক"},{"SurahNumber":44,"VerseNumber":19,"Text":"আর যেন তোমরা আল্লাহ্‌র উপরে উঠতে যেও না, নিঃসন্দেহ আমি তোমাদের কাছে নিয়ে এসেছি এক সুস্পষ্ট দলিল।"},{"SurahNumber":44,"VerseNumber":20,"Text":"আর আমি আলবৎ আশ্রয় চাইছি আমার প্রভু ও তোমাদের প্রভুর কাছে, পাছে তোমরা আমাকে পাথর মে’রে মেরে ফেল।"},{"SurahNumber":44,"VerseNumber":21,"Text":"আর যদি তোমরা আমাতে বিশ্বাস না কর তাহলে আমাকে যেতে দাও।’’"},{"SurahNumber":44,"VerseNumber":22,"Text":"তারপর তিনি তাঁর প্রভুকে ডেকে বললেন -- ''এরা হচ্ছে এক অপরাধী জাতি।’’"},{"SurahNumber":44,"VerseNumber":23,"Text":"তাহলে আমার বান্দাদের নিয়ে রাত্রিকালে রওয়ানা হও, তোমরা অবশ্যই পশ্চাদ্ধাবিত হবে"},{"SurahNumber":44,"VerseNumber":24,"Text":"আর সমুদ্রকে পেছনে রেখে যাও শান্ত অবস্থায়। নিঃসন্দেহ তারা হচ্ছে এমন এক বাহিনী যারা নিমজ্জিত হবে।’’"},{"SurahNumber":44,"VerseNumber":25,"Text":"তারা পেছনে ফেলে এসেছে কত যে বাগান ও ঝরনা"},{"SurahNumber":44,"VerseNumber":26,"Text":"আর খেত-খামার ও মনোরম বাসস্থান"},{"SurahNumber":44,"VerseNumber":27,"Text":"আর ভোগসামগ্রী যাতে তারা অবস্থান করত।"},{"SurahNumber":44,"VerseNumber":28,"Text":"এইভাবেই, আর এইসব আমরা অন্য এক জাতিকে উত্তরাধিকার করতে দিয়েছিলাম।"},{"SurahNumber":44,"VerseNumber":29,"Text":"তারপর মহাকাশ ও পৃথিবী তাদের জন্য কাঁদে নি, আর তারা অবকাশপ্রাপ্তও হয়নি।"},{"SurahNumber":44,"VerseNumber":30,"Text":"আর আমরা নিশ্চয়ই ইসরাইলের বংশধরদের উদ্ধার করে দিয়েছিলাম লাঞ্ছনা-দায়ক শাস্তি থেকে"},{"SurahNumber":44,"VerseNumber":31,"Text":"ফির'আউনের থেকে। নিঃসন্দেহ সে ছিল মহাউদ্ধত, সীমালংঘনকারীদের অন্তর্ভুক্ত।"},{"SurahNumber":44,"VerseNumber":32,"Text":"আর আমরা অবশ্য জেনে-শুনেই তাদের নির্বাচন করেছিলাম লোকজনের উপরে"},{"SurahNumber":44,"VerseNumber":33,"Text":"আর তাদের দিয়েছিলাম কতক নিদর্শনাবলী যার মধ্যে ছিল এক সুস্পষ্ট পরীক্ষা।"},{"SurahNumber":44,"VerseNumber":34,"Text":"নিঃসন্দেহ এরা তো বলেই থাকে"},{"SurahNumber":44,"VerseNumber":35,"Text":"এইটি আমাদের প্রথমবারের মৃত্যু বৈ তো নয়, কাজেই আমরা তো আর পুনরুত্থিত হবো না।"},{"SurahNumber":44,"VerseNumber":36,"Text":"তাহলে আমাদের পিতৃপুরুষদের নিয়ে এস, যদি তোমরা সত্যবাদী হও।’’"},{"SurahNumber":44,"VerseNumber":37,"Text":"এরাই কি ভাল, না তুব্বার লোকেরা, এবং যারা এদের পূর্ববর্তী ছিল? আমরা তাদের ধ্বংস করেছিলাম, কারণ তারা ছিল অপরাধী।"},{"SurahNumber":44,"VerseNumber":38,"Text":"আর আমরা মহাকাশমন্ডলী ও পৃথিবী আর এ দুইয়ের মধ্যে যা-কিছু আছে তা ছেলে-খেলার জন্য সৃষ্টি করি নি।"},{"SurahNumber":44,"VerseNumber":39,"Text":"আমরা এদুটিকে সত্যের জন্য ভিন্ন সৃষ্টি করি নি, কিন্ত তাদের অধিকাংশই জানে না।"},{"SurahNumber":44,"VerseNumber":40,"Text":"নিঃসন্দেহ ফয়সালার দিন হচ্ছে তাদের সবার নির্ধারিত দিনকাল"},{"SurahNumber":44,"VerseNumber":41,"Text":"যেদিন এক বন্ধু আরেক বন্ধুর থেকে কোনো প্রকারে লাভবান হবে না, আর তাদের সাহায্যও করা হবে না"},{"SurahNumber":44,"VerseNumber":42,"Text":"তারা ব্যতীত যাদের প্রতি আল্লাহ্ করুণা করেছেন। নিঃসন্দেহ তিনি, তিনিই তো মহাশক্তিশালী, অফুরন্ত ফলদাতা।"},{"SurahNumber":44,"VerseNumber":43,"Text":"নিঃসন্দেহ যিক্কুম বৃক্ষ"},{"SurahNumber":44,"VerseNumber":44,"Text":"পাপীদের খাদ্য"},{"SurahNumber":44,"VerseNumber":45,"Text":"গলিত পিতলের মতো, -- পেটের ভেতরে"},{"SurahNumber":44,"VerseNumber":46,"Text":"ফুটন্ত পানির টগবগ করার মতো।"},{"SurahNumber":44,"VerseNumber":47,"Text":"তাকে পাকড়ো, তারপর তাকে টেনে নিয়ে যাও ভয়ংকর আগুনের মাঝখানে"},{"SurahNumber":44,"VerseNumber":48,"Text":"তারপর তার মাথার উপরে ঢেলে দাও ফুটন্ত পানির শাস্তি"},{"SurahNumber":44,"VerseNumber":49,"Text":"আস্বাদ কর, তুমি তো ছিলে মহাশক্তিশালী, পরম সম্মানিত!’"},{"SurahNumber":44,"VerseNumber":50,"Text":"আলবৎ এ হচ্ছে সেই যে-সন্বন্ধে তোমরা সন্দেহ করতে।’’"},{"SurahNumber":44,"VerseNumber":51,"Text":"অবশ্য ধর্মভীরুরা থাকবে নিরাপদ স্থানে"},{"SurahNumber":44,"VerseNumber":52,"Text":"বাগানের ও ঝরনার মধ্যে"},{"SurahNumber":44,"VerseNumber":53,"Text":"তারা পরিধান করবে মিহি রেশম ও পুরু জরিদার পোশাক, পরস্পরের মুখোমুখি হয়ে।"},{"SurahNumber":44,"VerseNumber":54,"Text":"এইভাবেই! আমরা তাদের জোড় মিলিয়ে দেব আয়তলোচন হূরদের সাথে।"},{"SurahNumber":44,"VerseNumber":55,"Text":"সেখানে তারা আনতে বলবে বিবিধ ফলফসল, নিরাপত্তার সাথে।"},{"SurahNumber":44,"VerseNumber":56,"Text":"তারা সেখানে মৃত্যু আস্বাদন করবে না প্রথমবারের মৃত্যু ব্যতীত; আর তিনি তাদের রক্ষা করবেন ভয়ংকর আগুনের শাস্তি থেকে"},{"SurahNumber":44,"VerseNumber":57,"Text":"তোমার প্রভুর কাছ থেকে এ এক করুণা। এটি খোদ এক বিরাট সাফল্য।"},{"SurahNumber":44,"VerseNumber":58,"Text":"সুতরাং আমরা নিশ্চয় এটিকে তোমার ভাষায় সহজ করে দিয়েছি যেন তারা মনোনিবেশ করতে পারে।"},{"SurahNumber":44,"VerseNumber":59,"Text":"সুতরাং তুমি প্রতীক্ষা কর, নিঃসন্দেহ তারাও অপেক্ষমাণ রয়েছে।"},{"SurahNumber":45,"VerseNumber":1,"Text":"হা মীম"},{"SurahNumber":45,"VerseNumber":2,"Text":"এ গ্রন্থের অবতারণ আল্লাহ্‌র কাছ থেকে, যিনি মহাশক্তিশালী, পরমজ্ঞানী।"},{"SurahNumber":45,"VerseNumber":3,"Text":"নিঃসন্দেহ মহাকাশমন্ডলীতে ও পৃথিবীতে তো নিদর্শনাবলী রয়েছে মুমিনদের জন্য।"},{"SurahNumber":45,"VerseNumber":4,"Text":"আর তোমাদের সৃষ্টির মধ্যে এবং জীবজন্তুর মধ্যে যা তিনি ছড়িয়ে দিয়েছেন তাতে নিদর্শনাবলী রয়েছে সুনিশ্চিত লোকেদের জন্য"},{"SurahNumber":45,"VerseNumber":5,"Text":"আর রাত ও দিনের বিবর্তনে, আর আল্লাহ্ আকাশ থেকে জীবনোপকরণের মধ্যের যা-কিছু পাঠান ও যার দ্বারা পৃথিবীকে সঞ্জীবিত করেন তার মৃত্যুর পরে, আর বায়ু প্রবাহের পরিবর্তনে নিদর্শনাবলী রয়েছে সেই লোকদের জন্য যারা জ্ঞান-বুদ্ধি রাখে।"},{"SurahNumber":45,"VerseNumber":6,"Text":"এইসব হচ্ছে আল্লাহ্‌র নির্দেশাবলী যা আমরা তোমার কাছে আবৃত্তি করছি যথাযথভাবে, সুতরাং আল্লাহ্ ও তাঁর নির্দেশাবলীর পরে কোন ধর্মোপদেশে তারা বিশ্বাস করবে"},{"SurahNumber":45,"VerseNumber":7,"Text":"ধিক্ প্রত্যেক মিথ্যাবাদী পাপিষ্ঠের প্রতি।"},{"SurahNumber":45,"VerseNumber":8,"Text":"যে আল্লাহ্‌র বাণীসমূহ তার কাছে পঠিত হতে শোনে, তারপর সে অহংকারের মধ্যে অটল থাকে যেন সে সে-সব শোনেই নি। সেজন্য তাকে সুসংবাদ দাও মর্মন্তুদ শাস্তির।"},{"SurahNumber":45,"VerseNumber":9,"Text":"আর যখন সে আমাদের বাণীগুলো থেকে কোনো কিছু জানতে পারে সে সে-সবকে তামাশা ব’লে গ্রহণ করে। এরাই -- এদেরই জন্য রয়েছে লাঞ্ছনাদায়ক শাস্তি।"},{"SurahNumber":45,"VerseNumber":10,"Text":"তাদের সামনের দিকে রয়েছে জাহান্নাম, আর তারা যা অর্জন করেছে তা তাদেরকে কোনোভাবেই লাভবান করবে না, আল্লাহ্‌কে বাদ দিয়ে যাদের তারা অভিভাবকরূপে গ্রহণ করেছিল তারাও না, আর তাদের জন্য রয়েছে কঠোর শাস্তি।"},{"SurahNumber":45,"VerseNumber":11,"Text":"এই হচ্ছে পথনির্দেশ, আর যারা তাদের প্রভুর বাণীসমূহ প্রত্যাখ্যান করে তাদের জন্য রয়েছে কলুষতার দরুন মর্মন্তুদ শাস্তি।"}]}