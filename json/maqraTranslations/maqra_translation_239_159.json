{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":94,"VerseNumber":1,"Text":"آیا سینه‌ات را برایت نگشادیم‌؟"},{"SurahNumber":94,"VerseNumber":2,"Text":"و بار گرانت را از دوشت بر نداشتیم‌؟"},{"SurahNumber":94,"VerseNumber":3,"Text":"(باری گران) که پشتت را شکسته"},{"SurahNumber":94,"VerseNumber":4,"Text":"و نامت را برایت بلند نگردانیدیم‌؟"},{"SurahNumber":94,"VerseNumber":5,"Text":"پس به‌راستی با دشواری، آسانی است"},{"SurahNumber":94,"VerseNumber":6,"Text":"به‌درستی با دشواری، آسانی است"},{"SurahNumber":94,"VerseNumber":7,"Text":"پس چون (از کار رسالتت) فراغت یافتی، (برای خود جایگزینی) نصب کن‌"},{"SurahNumber":94,"VerseNumber":8,"Text":"و با اشتیاق، سوی پروردگارت روی آر"},{"SurahNumber":95,"VerseNumber":1,"Text":"سوگند به انجیر و زیتون"},{"SurahNumber":95,"VerseNumber":2,"Text":"و سوگند به طور سینا"},{"SurahNumber":95,"VerseNumber":3,"Text":"و سوگند به این شهر [:مکه‌ی مکرمه] پر از امن"},{"SurahNumber":95,"VerseNumber":4,"Text":"(که) به‌راستی انسان را بی‌گمان در نیکوترین سازمان آفریدیم"},{"SurahNumber":95,"VerseNumber":5,"Text":"سپس او را به پَست‌ترینِ پَست‌ها بازگردانیدیم"},{"SurahNumber":95,"VerseNumber":6,"Text":"مگر کسانی را که ایمان آورده و کارهای شایسته(ی ایمان) کردند، که برایشان پاداشی بی‌منّت و بی‌پایان است"},{"SurahNumber":95,"VerseNumber":7,"Text":"پس چه چیز تو را پس از این به تکذیب دین وادار (و بدبین) می‌کند"},{"SurahNumber":95,"VerseNumber":8,"Text":"آیا خدا حاکمترین داوران نیست‌؟"},{"SurahNumber":96,"VerseNumber":1,"Text":"بخوان به نام پروردگارت که آفرید"},{"SurahNumber":96,"VerseNumber":2,"Text":"انسان را از علق [:میلیون‌ها آویزه‌ی منی] آفرید"},{"SurahNumber":96,"VerseNumber":3,"Text":"بخوان و پروردگار تو کریم‌ترین است"},{"SurahNumber":96,"VerseNumber":4,"Text":"کسی که با قلم آموزش داد"},{"SurahNumber":96,"VerseNumber":5,"Text":"آنچه را که انسان نمی‌دانست به او آموزش داد"},{"SurahNumber":96,"VerseNumber":6,"Text":"چنان نیست (که انسان سرنهد). همواره انسان بی‌گمان سرکشی می‌کند،"},{"SurahNumber":96,"VerseNumber":7,"Text":"که خود را بی‌نیاز دید"},{"SurahNumber":96,"VerseNumber":8,"Text":"بی‌امان بازگشت(شان) سوی پروردگار تو است"},{"SurahNumber":96,"VerseNumber":9,"Text":"آیا دیدی آن کس را که باز می‌داشت‌؛"},{"SurahNumber":96,"VerseNumber":10,"Text":"بنده‌ای را آن‌گاه که نماز می‌گزارد؟"},{"SurahNumber":96,"VerseNumber":11,"Text":"آیا دیدی اگر آن بنده بر هدایت، راهوار و استوار بوده،"},{"SurahNumber":96,"VerseNumber":12,"Text":"یا (دیگران را هم) به پرهیزگاری واداشته؟"},{"SurahNumber":96,"VerseNumber":13,"Text":"آیا دیدی اگر (این) بازداشته شده به تکذیب پردازد و روی برگرداند (چه کیفری در پیش دارد)؟"},{"SurahNumber":96,"VerseNumber":14,"Text":"مگر ندانست که خدا همواره می‌بیند؟"},{"SurahNumber":96,"VerseNumber":15,"Text":"زنهار! اگر به‌راستی باز نایستد، پیشانیش را بی‌امان سخت برگیریم؛"},{"SurahNumber":96,"VerseNumber":16,"Text":"(همان) پیشانی دروغزنِ خطاکار را"},{"SurahNumber":96,"VerseNumber":17,"Text":"پس باید گروه ویژه‌ی خود را بخواند"},{"SurahNumber":96,"VerseNumber":18,"Text":"به زودی آتش‌بانان را فراخوانیم"},{"SurahNumber":96,"VerseNumber":19,"Text":"زنهار! فرمانش مبر و سجده کن و برای قرب الهی کاوش و پویش نمای"},{"SurahNumber":97,"VerseNumber":1,"Text":"ما بی‌گمان این (قرآن) را در شب قدر نازل کردیم"},{"SurahNumber":97,"VerseNumber":2,"Text":"و چه فهمانیدت (که) شب قدر چیست‌؟"},{"SurahNumber":97,"VerseNumber":3,"Text":"شب قدر از هزار ماه بهتر است"},{"SurahNumber":97,"VerseNumber":4,"Text":"در آن (شب) فرشتگان، با روح ]: سرپرست فرشتگان[ به فرمان پروردگارشان، از هر فرمانی، چیزی و کاری (که مقرر شده) فرود آیند"},{"SurahNumber":97,"VerseNumber":5,"Text":"آن (شب) تا درخشش شکاف صبحگاهان، صلح و سلام است"},{"SurahNumber":98,"VerseNumber":1,"Text":"کافران -از اهل کتاب و مشرکان‌- (از انحراف‌شان) دست‌بردار نبودند تا ایشان را حجتی آشکار آید"},{"SurahNumber":98,"VerseNumber":2,"Text":"فرستاده‌ای از جانب خدا که بر آنان صحیفه‌هایی بسی پاک شده‌ی [:وحیانی] را تلاوت کند"},{"SurahNumber":98,"VerseNumber":3,"Text":"در آنها نوشته‌هایی استوار، پای‌برجا و پر بهاست"},{"SurahNumber":98,"VerseNumber":4,"Text":"و اهل کتاب دستخوش پراکندگی نشدند، مگر پس از آنکه ایشان را (برهان) آشکار آمد"},{"SurahNumber":98,"VerseNumber":5,"Text":"و فرمان نیافتند جز اینکه خدا را بپرستند، حال آنکه دین (خود) را برای او خالص‌کننده‌اند (و) از غیر خدا رویگرداننده‌اند و نماز را بر پا بدارند و زکات را بدهند. و دین استوار، پربها و پایدار همین است"},{"SurahNumber":98,"VerseNumber":6,"Text":"بی‌امان کسانی از اهل کتاب که کفر ورزیده‌اند -و (نیز) مشرکان - در آتش دوزخند، حال آنکه در آن ماندگارند؛ اینانند، (هم)ایشان بدترین آفریدگان"},{"SurahNumber":98,"VerseNumber":7,"Text":"بی‌گمان کسانی که ایمان آورده و کارهای شایسته‌ی (ایمان) کردند، اینان، (هم)ایشان بهترین آفریدگانند"},{"SurahNumber":98,"VerseNumber":8,"Text":"پاداششان نزد پروردگارشان باغ‌هایی (با درختان) سردرهم جاودان است، که از زیر (درختان)شان، نهرها روان است. جاودانه و بی‌پایان در آن همی می‌مانند. خدا از آنان خشنود است و (آنان نیز) از او خشنودند. این (پاداش) برای کسی است که دلباخته‌ی پروردگارش بوده با بزرگ‌داشتش (از او) بهراسد"},{"SurahNumber":99,"VerseNumber":1,"Text":"هنگامی که زمین به لرزش ویژه‌اش لرزانیده شود،"},{"SurahNumber":99,"VerseNumber":2,"Text":"و زمین بارهای سنگین خود را (از درونش) برون افکند،"},{"SurahNumber":99,"VerseNumber":3,"Text":"و انسان گوید: «زمین را چه شده است‌؟»"},{"SurahNumber":99,"VerseNumber":4,"Text":"در این هنگام (و هنگامه) زمین خبرهای خود را بازگو کند"},{"SurahNumber":99,"VerseNumber":5,"Text":"بدان سبب که پروردگارت به‌راستی برایش وحی کرده است"},{"SurahNumber":99,"VerseNumber":6,"Text":"در آن هنگام (و هنگامه)، مردمان از گورهاشان -به حال پراکندگی- صادر (و بیرون رانده) شوند، تا کارهاشان به آنان نشان داده شود"},{"SurahNumber":99,"VerseNumber":7,"Text":"پس هر کس هم‌وزن ذرّه‌ای نیکی کند، همان را خواهد دید"},{"SurahNumber":99,"VerseNumber":8,"Text":"و هر کس هم‌وزن ذرهّ‌ای بدی کند همان را خواهد دید"},{"SurahNumber":100,"VerseNumber":1,"Text":"سوگند به دوندگان- نفس‌زنان- با صدایی بلند"},{"SurahNumber":100,"VerseNumber":2,"Text":"پس (سوگند به) به افروزندگان آتش در حال جهش"},{"SurahNumber":100,"VerseNumber":3,"Text":"پس (سوگند به) هجوم‌کنندگان ناگهان (در) صبحگاهان"},{"SurahNumber":100,"VerseNumber":4,"Text":"پس با آن (یورش)، گَردی برانگیختند"},{"SurahNumber":100,"VerseNumber":5,"Text":"پس بدان (هجوم)، در دل گروهی درآمدند"},{"SurahNumber":100,"VerseNumber":6,"Text":"(که) انسان بی‌امان برای پروردگارش سخت ناسپاس است"},{"SurahNumber":100,"VerseNumber":7,"Text":"و او خود همواره بر این (ناسپاسی) همی گواه است"},{"SurahNumber":100,"VerseNumber":8,"Text":"و بی‌چون او سخت شیفته‌ی مال است"}]}