{"Id":64,"LanguageCodes":["bs","bos"],"Name":"bos-korkut","Author":"Korkut","Language":"Bosnian","Description":"Bosnian","Direction":"ltr","Source":"http://www.qurandatabase.org","Translations":[{"SurahNumber":2,"VerseNumber":253,"Text":"Neke od tih poslanika odlikovali smo više nego druge. S nekima od njih je Allah govorio, a neke je za više stepeni izdigao. A Isau, sinu Merjminu, jasne smo dokaze dali i Džibrilom ga podržali. Da je Allah htio, ne bi se međusobno oni poslije njih ubijali, kad su im jasni dokazi već došli, ali oni su se razišli; neki od njih su vjerovali, a neki su poricali. A da je Allah htio, oni se ne bi međusobnmo ubijali, ali Allah radi ono što On želi"},{"SurahNumber":2,"VerseNumber":254,"Text":"O vjernici, udijelite dio od onoga čime vas Mi darujemo, prije nego što dođe Dan kada neće biti ni otkupa, ni prijateljstva, ni posredništva! - A nevjernici sami sebi čine nepravdu"},{"SurahNumber":2,"VerseNumber":255,"Text":"Allah je - nema boga osim Njega - Živi i Vječni! Ne obuzima Ga ni drijemež ni san! Njegovo je ono što je na nebesima i ono što je na Zemji! Ko se može pred Njim zauzimati za nekoga bez dopuštenja Njegova?! On zna šta je bilo i prije njih i šta će biti poslije njih, a od onoga što On zna - drugi znaju samo onoliko koliko On želi. Moć Njegova obuhvata i nebesa i Zemlju i Njemu ne dojadi održavanje njihovo; On je Svevišnji, Veličanstveni"},{"SurahNumber":2,"VerseNumber":256,"Text":"U vjeru nije dozvoljeno silom nagoniti - pravi put se jasno razlikuje od zablude! Onaj ko ne vjeruje u šejtana, a vjeruje u Allaha - drži se za najčvršću vezu, koja se neće prekinuti. - A Allah sve čuje i zna"},{"SurahNumber":2,"VerseNumber":257,"Text":"Allah je zaštitnik onih koji vjeruju i On ih izvodi iz tmina na svjetlo, a onima koji ne vjeruju - zaštitnici su šejtani i oni ih odvode sa svjetla na tmine; oni će biti stanovnici Džehennema, oni će u njemu vječno ostati"},{"SurahNumber":2,"VerseNumber":258,"Text":"Zar nisi čuo za onoga koji se sa Ibrahimom o njegovu Gospodaru prepirao, onda kada mu je Allah carstvo dao? Kad Ibrahim reče: \"Gospodar moj je Onaj koji život i smrt daje\", - on odgovori: \"Ja dajem život i smrt!\" - \"Allah čini da Sunce izlazi sa istoka\" - reče Ibrahim -, \"pa učini ti da grane sa zapada!\" I nevjernik se zbuni. - A Allah silnicima neće ukazati na pravi put"},{"SurahNumber":2,"VerseNumber":259,"Text":"Ili za onoga koji je prolazeći pored jednog do temelja porušenog grada, povikao: \"Kako će Allah oživjeti ove što su pomrli?\" I Allah učini te on umre i tako ostade stotinu godina, a onda ga oživje i zapita: \"Koliko si ostao?\" - \"Dan ili dio dana\" - odgovori. \"Ne\", reče On -, \"ostao si stotinu godina. Pogledaj jelo svoje i piće svoje, - nije se pokvarilo; a pogledaj i magarca svoga - da te učinim dokazom ljudima -, a pogledaj i kosti, - vidi kako ih sastavljamo, a onda ih mesom oblažemo.\" I kad njemu bi jasno, on povika: \"Ja znam da Allah sve može"},{"SurahNumber":2,"VerseNumber":260,"Text":"A kada Ibrahim reče: \"Gospodaru moj, pokaži mi kako mrtve oživljuješ!\" - On reče: \"Zar ne vjeruješ?\" - \"Vjerujem\" - odgovori on -, \"ali bih da mi se srce smiri.\" - \"Uzmi četiri ptice\" - reče On - \" i isjeci ih, pa pojedine komade njihove stavi na razne brežuljke, zatim ih pozovi, brzo će ti doći. Znaj da je Allah silan i mudar"},{"SurahNumber":2,"VerseNumber":261,"Text":"Oni koji imanja svoja troše na Allahovom putu liče na onoga koji posije zrno iz kojeg nikne sedam klasova i u svakom klasu po stotinu zrna. - A Allah će onome kome hoće dati i više; Allah je neizmjerno dobar i sve zna"},{"SurahNumber":2,"VerseNumber":262,"Text":"One koji troše imetke svoje na Allahovu putu, a onda ono što potroše ne poprate prigovaranjem i uvredama, čeka nagrada u Gospodara njihova, - ničega se oni neće bojati i ni za čim oni neće tugovati"}]}