{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":28,"VerseNumber":29,"Text":"‘Oh ka abeh buet ban lagee janji Musa ngon ahli teuma geulangkah Bak geujak geu-eu rap ngon buket Thur Sang-sang apui hu geukalon mirah Geukheun bak ahligeuh tapreh gata Apui lon mita kadang na mudah ‘Oh lon woe euntreuk lon peugah haba Kadang peue atra nyang lon eu mirah Got pih na apui bacut lon peuwoe Jeuet digeutanyoe tatueng phaedah Got pih tamadeueng peuseuuem badan"},{"SurahNumber":28,"VerseNumber":30,"Text":"Geujak treuk lheueh nyan laju geulangkah ‘Oh troh bak urong bineh rot uneun Bak kayee sinan geukalon bagah Teumpat beureukat ka troh geuh keunan Geudeungo yoh nyan saboh peurintah Lon nyoekeuh Tuhan nyang Po dum alam"},{"SurahNumber":28,"VerseNumber":31,"Text":"Nyan tungkatteuh nyan tatiek leh bagah Oh ban geukalon tungkat nyan meugrak Sang-sang uleue jak raya that leupah Geuplueng treuk laju hana geungieng-ngieng Hai Musa tangieng keunoe leh bagah Bek yoteuh gata sinoe that aman"},{"SurahNumber":28,"VerseNumber":32,"Text":"Laen nibak nyan jaroe tapeuhah p Dalam keh bajee taculok jaroe ‘Oh tasuet jinoe jeuet puteh leupah ‘Oh tasuet jaroeteuh puteh meuprak Kon sabab supak cahya trang leupah Meu yoteuh tagruep jaroe bak badan Teuh bandua nyan dali bak Allah Ubak Peuraʻeun deungon kaom h Keubit bandum fasek sileupah"},{"SurahNumber":28,"VerseNumber":33,"Text":"Geukheun Tuhanku sidroe awak nyan Ka lon poh jih nyan sinan ka reubah Lon takot jipoh lon jinoe teuma Jikheun jibela jih jitueng balah"},{"SurahNumber":28,"VerseNumber":34,"Text":"Aduen lon Harun jeuet peugah haba Í Neubri seureuta ngon lon geulangkah Peue nyang lon peugah jeuet geupeubeuna Bek jikheun teuma lon sulet leupah Teumakot dilon jikheun lon sulet"},{"SurahNumber":28,"VerseNumber":35,"Text":"Tuhan Neukheun jeuet lagee tapeugah Aduenteuh Harun jeuet keu ngon gata Meutamah teuga gata jeuet sudah Han troh jaroe jih u ateuh gata i: Bandua gata kuat sileupah Hijazah Kamoe ubak jih taba Soe ikot gata bandum meutuah Meuhat nyang meunang gata bandua Nyang ikot gata lom hamba Allah"},{"SurahNumber":28,"VerseNumber":36,"Text":"‘Oh ban troh Musa ubak awak nyan d Mukjizat nyang trang ka geupeuleumah Jikheun laju nyan ileumee sihe c Dileekon sabe hana soe peugah Bak du-du tanyoe nyang awai-awai Hana tom sagai nyoe tadeungo gah"},{"SurahNumber":28,"VerseNumber":37,"Text":"Kheun Musa teuma Tuhan lon sidroe t Leubeh Neutusoe nyang ba peurintah p Nyang ba peutunyok asai bak Tuhan Soe lom nyang meunang ‘oh akhe sudah Keubit si lalem han meubahgia"},{"SurahNumber":28,"VerseNumber":38,"Text":"Jikheun le sigra Peuraʻeun jadah Peuraʻeun jikheun hai rakan bandum Dilon tan meuphom Tuhan jipeugah Jikheun na Tuhan laen nibak lon ; Hai Haman keu lon tapeudep bagah Tapeuduek batee laju tasuson Meuligoe keu lon beu manyang leupah Kumeung ek keudeh kumeung jak kalon Teupat toh Tuhan Musa jipeugah Dilon teujalokku jih nyan sulet"},{"SurahNumber":28,"VerseNumber":39,"Text":"Teukabo keubit Peuraʻeun jadah Ngon tentra dum sinoe di bumoe Bandum jih sinoe jipeubuet salah Nyang kon hak sagai buet lagee nyoe Sang han le jiwoe di bak Allah Jisangka di bandum han jiwoe Keudeh bak Kamoe teuma Meubalah"},{"SurahNumber":28,"VerseNumber":40,"Text":"Kamoe hukom treuk ngon tentra Karam bandum lam laot luah Kamoe tiek bandum dalam laot Nyankeuh akibat soe peubuet salah Meunan akibat ureueng nyang lalem"},{"SurahNumber":28,"VerseNumber":41,"Text":"Jinoe jih imum takalon gagah Jih imum jihue dalam nuraka ‘Oh dudoe teuma raya that sosah Uroe kiamat hana soe bantu"},{"SurahNumber":28,"VerseNumber":42,"Text":"Laknat Tuhanku keu kaphe jadah Laknat lam donya Kamoe bri keu Dudoe lom di meularat leupah Teuboh jih brok that uroe kiamat"},{"SurahNumber":28,"VerseNumber":43,"Text":"Keu Musa meuhat Kamoe bri tuah Kamoe bri kitab teuma keu Musa ‘Oh Iheueh binasa kurun nyang sudah Jeuet keu peudoman keu bandum insan Peutunyok jalan nyang teupat leupah r Lom pih jeuet rahmat dum keu awak nyan Meunyo awak nyan jitueng phaedah"},{"SurahNumber":28,"VerseNumber":44,"Text":"Bineh rot barat sit hana gata Watee keu Musa Meubri peurintah Hana takalon bandum atra nyan f"},{"SurahNumber":28,"VerseNumber":45,"Text":"Teutapi Kamoe Meupeujeuet sudah Lom hana gata bak ahli Madyan Padum boh kuron Kamoe peuleupah 2 Hana tabaca ayat keu jih nyan Umu panyang teuma ka sudah 3 Tapi di-Kamoe Meukirem Rasul Mangat jikaboi peue nyang geupeugah"},{"SurahNumber":28,"VerseNumber":46,"Text":"Hana roe gata bineh buket Thur Yoh Kamoe meusu Meubri peurintah r Tapi nyoe rahmat nibak Po gata Bak kaom gata mangat tapeugah 5 Jeuet tapeuingat dum kaom gata Dileekon goh na soe ba peurintah Yoh goh lom gata tan soe peuingat k Kadang teuingat jitueng phaedah"},{"SurahNumber":28,"VerseNumber":47,"Text":"Lom nak bek jikheun ‘oh teuka azeueb Sabab jih peubuet keu jih geubalah d Pakon han Neubri wahe Po kamoe Rasul keu kamoe jak ba peurintah Jeuet kamoe ikot ayat-ayat Droe Neuh lom jeuet kamoe meuiman bagah"},{"SurahNumber":28,"VerseNumber":48,"Text":"‘Oh troh Qur’an keu jih bak Kamoe 2 Teuma sit meunoe laju jipeugah Pakon han geubri lagee keu Musa Yoh dilee masa hebat sileupah 4 Kon ka jikaphe dilee keu Musa Sihe bandua gopnyan jipeugah Meubantu-bantu gopnyan bandua f Han jipeucaya bandum nyan sudah Bandum jikaphe han jitem pateh"},{"SurahNumber":28,"VerseNumber":49,"Text":"Takheun beu meuceh boh peuna dikah Me keunoe dikah kitab bak Tuhan Nyan got nibak nyan asoe jih ceudah Got nibak kitab ureueng nyan dua Peutunyok hamba bak jalan Allah Mangat lon ikot nyan kitab gata Meunyo bit beuna lagee tapeugah"},{"SurahNumber":28,"VerseNumber":50,"Text":"Meunyo atra nyan han ek ji peuna Tateupeue teuma narit jih salah Peuturot napsu mantong dum di jih Kakeuh jeuet dum jih sisat sileupah Soe teuma laen nyang leubeh sisat Meu kon nyang ikot napsu seurakah Hana peutunyok keu jih bak Tuhan Sabab di-Tuhan ka Iheueh Neupeugah Han Neupeutunyok ureueng nyang lalem"}]}