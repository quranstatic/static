{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"Kitap halkıyla, zalim olanları hariç en güzel bir biçimde tartışın ve \"Bize indirilene inandık ve size de indirilene inandık. Bizim Tanrımız, sizin de Tanrınız birdir. Biz sadece O'na teslim olduk,\"deyin"},{"SurahNumber":29,"VerseNumber":47,"Text":"İşte sana bu kitabı indirdik. Kendilerine kitap vermiş olduklarımız ona inanacaklardır. Şunlardan (ümmilerden) da bazıları inanacaktır. Kafirlerden başkası ayetlerimizi reddetmez"},{"SurahNumber":29,"VerseNumber":48,"Text":"Sen daha önceki kitaplardan hiç birini okumuyordun ve onları elinle de yazmıyordun. Bu durumda, yanlışı savunanların kuşkulanması için bir bahane oluşacaktı"},{"SurahNumber":29,"VerseNumber":49,"Text":"Gerçekte o, kendilerine bilgi verilmiş olanların göğsünde apaçık ayetlerdir. Zalimlerden başkası ayetlerimizi reddetmez"},{"SurahNumber":29,"VerseNumber":50,"Text":"Ona Rabbinden bir mucize inmeli değil miydi?\" dediler. De ki, \"Mucizeler ALLAH'ın katındadır. Ben sadece apaçık bir uyarıcıyım"},{"SurahNumber":29,"VerseNumber":51,"Text":"Bu kitabı sana indirmiş olmamız ve kendilerine okunması onlara yetmez mi? Bunda inanan bir toplum için bir rahmet ve öğüt vardır"},{"SurahNumber":29,"VerseNumber":52,"Text":"De ki, \"Benimle sizin aranızda tanık olarak ALLAH yeter. Göklerde ve yerde ne varsa bilir. Yanlışa inanıp, ALLAH'a inanmıyanlar, asıl zarara uğrayanlardır"},{"SurahNumber":29,"VerseNumber":53,"Text":"Azabı getirmen için sana meydan okuyorlar! Belirlemiş olduğumuz bir zaman olmasaydı, o azap onlara gelecekti. Onlara ansızın, haberleri olmadan gelecektir"},{"SurahNumber":29,"VerseNumber":54,"Text":"Sana azabı getirmen için meydan okuyorlar. Halbuki cehennem kafirleri kuşatmış bile"},{"SurahNumber":29,"VerseNumber":55,"Text":"Gün gelecek azap üstlerinden ve ayaklarının altından onları sarıp örtecek ve (Tanrı onlara), \"Yaptıklarınızı tadın,\"diyecektir"},{"SurahNumber":29,"VerseNumber":56,"Text":"Ey inanan kullarım, toprağım geniştir, sadece bana kulluk edin"},{"SurahNumber":29,"VerseNumber":57,"Text":"Her nefis ölümü tadacak ve sonra bize döndürüleceksiniz"},{"SurahNumber":29,"VerseNumber":58,"Text":"İnanan ve erdemli davrananları içinden ırmaklar akan cennetin köşklerine yerleştireceğiz; orada ebedi kalırlar. Çalışanların karşılığı ne güzeldir"},{"SurahNumber":29,"VerseNumber":59,"Text":"Onlar ki direndiler ve Rab'lerine güvendiler"},{"SurahNumber":29,"VerseNumber":60,"Text":"Besinlerini taşıyamıyan nice yaratıklar vardır ki onları da sizi de ALLAH besler"},{"SurahNumber":29,"VerseNumber":61,"Text":"Onlara, \"Gökleri ve yeri kim yarattı? Güneşi ve ay'ı kim emrinize verdi?\" diye sorsan, \"ALLAH,\"diye karşılık verecekler. Öyleyse neden sapıyorlar"},{"SurahNumber":29,"VerseNumber":62,"Text":"ALLAH kullarından dilediğine rızkı arttırır ve kısar. ALLAH her şeyi Bilendir"},{"SurahNumber":29,"VerseNumber":63,"Text":"Onlara, \"Gökten suyu kim indirip ölümünden sonra toprağı canlandırıyor?\" diye sorsan, \"ALLAH,\"diyecekler. De ki, \"Övgü ALLAH'a aittir.\" Ancak çokları anlamaz"},{"SurahNumber":29,"VerseNumber":64,"Text":"Bu dünya hayatı bir eğlence ve oyundan başka bir şey değildir. Ahiret yurdu ise gerçek hayattır; bir bilselerdi"},{"SurahNumber":29,"VerseNumber":65,"Text":"Gemiye bindikleri zaman, dini sadece ALLAH'a ait kılarak O'nu çağırırlar. Ne zaman ki onları denizden kurtarırız ortak koşmaya tekrar başlarlar"},{"SurahNumber":29,"VerseNumber":66,"Text":"Bırak, kendilerine verdiklerimize nankörlük etsinler, zevklensinler. İleride bilecekler"},{"SurahNumber":29,"VerseNumber":67,"Text":"Çevrelerindeki insanlar kapılıp götürülürken, kutsal bölgeyi güvenli kıldık. Batıla inanıp ALLAH'ın nimetini mi reddediyorlar"},{"SurahNumber":29,"VerseNumber":68,"Text":"Yalan uydurup ALLAH'a yakıştırandan ve kendisine gelen gerçeği yalanlayandan daha zalim kim olabilir? Kafirler için cehennemde bir yer yok mu"},{"SurahNumber":29,"VerseNumber":69,"Text":"Uğrumuzda çaba gösterenleri yollarımıza ileteceğiz. ALLAH hiç kuşkusuz iyilik edenlerle beraberdir"}]}