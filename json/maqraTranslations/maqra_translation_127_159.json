{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":20,"VerseNumber":83,"Text":"«موسی! چه چیز تورا از (برابر) قومت (سوی طور) شتابان کرد؟»"},{"SurahNumber":20,"VerseNumber":84,"Text":"گفت: «هم اینان بر پی من‌اند، و - پروردگارم!- سویت شتافتم تا (از من) خشنود شوی.»"},{"SurahNumber":20,"VerseNumber":85,"Text":"فرمود: «پس ما به‌راستی و درستی قوم تو را پس از (عزیمت) تو آزمایشی آتشبار کردیم، و سامری آنها را گمراه ساخت.»"},{"SurahNumber":20,"VerseNumber":86,"Text":"پس موسی خشمگین (و) اندوهناک سوی قومش بازگشت (و) گفت: «ای قوم من! آیا پروردگارتان به شما وعده‌ای نیکو نداد؟ آیا پس این مدت بر شما طولانی بود، یا خواستید خشمی از پروردگارتان بر شما درآید، پس با وعده‌ی من مخالفت کردید؟»"},{"SurahNumber":20,"VerseNumber":87,"Text":"گفتند: «ما به اختیار خود از وعده‌‌ات تخلف نکردیم، ولی از زینت‌آلات قوم، بارهایی سنگین همواره بر دوشمان نهاده شد. پس آنها را افکندیم. پس سامری (هم زینت‌آلاتش را) همین گونه بیفکند.»"},{"SurahNumber":20,"VerseNumber":88,"Text":"پس برایشان پیکر گوساله‌ای که صدای گوساله داشت بیرون آورد. پس (او و پیروانش) گفتند: «این خدای شما و خدای موسی است.» پس (خدا را) فراموش کرد"},{"SurahNumber":20,"VerseNumber":89,"Text":"پس مگر نمی‌بینند که (گوساله) سخنی فرا سویشان بر نمی‌گرداند، و برایشان سود و زیانی ندارد؟"},{"SurahNumber":20,"VerseNumber":90,"Text":"و به‌راستی بی‌گمان هارون از پیش به آنان گفت: «ای قوم من! جز این نیست (که) شما به وسیله‌ی این (گوساله) مورد آزمایشی آتشین قرار گرفته‌اید، و پروردگارتان به‌راستی خدای رحمتگر بر آفریدگان است، پس از پی من آیید و فرمانم را پیروی کنید"},{"SurahNumber":20,"VerseNumber":91,"Text":"گفتند: «ما هرگز در پرستشی ماندگار از آن دست برنخواهیم داشت، تا موسی سوی ما بازگردد.»"},{"SurahNumber":20,"VerseNumber":92,"Text":"(موسی) گفت: «هارون! چون دیدی آنها گمراه شدند چه چیز مانع تو شد،»"},{"SurahNumber":20,"VerseNumber":93,"Text":"«که از من پیروی نکنی‌؟ آیا از فرمانم سر باز زدی‌؟»"},{"SurahNumber":20,"VerseNumber":94,"Text":"گفت: «پسر مادرم! نه ریش مرا بگیر و نه سرم را، من به‌راستی ترسیدم که بگویی میان بنی‌اسرائیل تفرقه انداختی، و سخنم را مراقبت نکردی.»"},{"SurahNumber":20,"VerseNumber":95,"Text":"(موسی) گفت: «سامری! پس هدف مهم تو (از این کار) چه بود؟»"},{"SurahNumber":20,"VerseNumber":96,"Text":"گفت: «به چیزی که آنان به آن پی نبردند پی بردم، پس مشتی از اثر (رسالتی آن) رسول [:موسی] برگرفتم، سپس آن را فرو انداختم (که حق را به چهره‌ی باطل نمودم و با این آنان را از توحید به شرک افکندم) و نفس اماره‌ام برایم اینچنین فریبکاری کرد.»"},{"SurahNumber":20,"VerseNumber":97,"Text":"گفت: «پس برو که بهره‌ی تو بی‌گمان در زندگی این باشد که (به هر که نزدیک تو آمد) بگویی (با من) هیچ‌گونه تماسی نیست.” و بی‌گمان برایت وعده‌گاهی است که هرگز از آن بازداشته نخواهی شد. و (اینک) به آن خدایی که پیوسته برایش سر فرود آوردی بنگر. همانا آن را به شدت همی سوزانیم، سپس همانا به خاکسترش همواره تبدیل می‌کنیم، پس آن‌گاه در دریا غباروار فرو می‌پاشیم، فرو پاشیدنی (چشمگیر)"},{"SurahNumber":20,"VerseNumber":98,"Text":"«معبود شما تنها (آن) خدایی است که جز او هرگز معبودی نیست. و علمش همه چیز را در برگرفته است.»"},{"SurahNumber":20,"VerseNumber":99,"Text":"این گونه (ما) از اخبار مهم گذشته، بر تو گزینش می‌کنیم، و بی‌گمان تو را از جانب خودمان یادواره‌ای (روشنگر) دادیم"},{"SurahNumber":20,"VerseNumber":100,"Text":"هر کس از (پیروی) آن روی گرداند، او بی‌گمان روز قیامت باری گران بر دوش می‌گیرد"},{"SurahNumber":20,"VerseNumber":101,"Text":"حال آنکه در آن ماندگارند و روز رستاخیز چه بد باری است برایشان"},{"SurahNumber":20,"VerseNumber":102,"Text":"(همان) روزی که در صور [:بوق جان‌افزا] دمیده می‌شود و در آن روز مجرمان را کبودچشم - بدون برگشت- گردآوری می‌کنیم"},{"SurahNumber":20,"VerseNumber":103,"Text":"میان خود، پنهانی با یکدیگر می‌گویند: «پیش از این (در برزخ) بیش از ده روز نمانده‌اید.»"},{"SurahNumber":20,"VerseNumber":104,"Text":"ما به آنچه می‌گویند داناتریم. چون شایسته‌ترین (و) راهوارترینشان می‌گوید: «بیش از یک روز نمانده‌اید.»"},{"SurahNumber":20,"VerseNumber":105,"Text":"و از تو درباره‌ی کوه‌ها می‌پرسند. پس بگو: «پروردگارم آنها را (در قیامت) غباری سخت پراکنده خواهد ساخت،»"},{"SurahNumber":20,"VerseNumber":106,"Text":"«پس آنها را پهن و هموار و تهی از گیاه (و تباه) خواهد کرد،»"},{"SurahNumber":20,"VerseNumber":107,"Text":"«نه در آن کژی می‌بینی و نه ناهمواری.»"},{"SurahNumber":20,"VerseNumber":108,"Text":"در چنان روزی (همه‌ی مردم) داعی (حق) را - که هیچ انحرافی برایش نیست - (خواه ناخواه) پیروی می‌کنند. و کل صداها برای (خدای) رحمان فرو کاسته بوده. پس هرگز جز صدایی آهسته نمی‌شنوی"},{"SurahNumber":20,"VerseNumber":109,"Text":"در آن هنگام (و هنگامه)، هیچ‌گونه شفاعتی سود نبخشد، مگر کسی را که (خدای) رحمان اجازه داده و سخنش خدا را پسند آمده"},{"SurahNumber":20,"VerseNumber":110,"Text":"آنچه را که آنان در پیش دارند و آنچه را در پشت (سر)شان دارند می‌داند، و(آنان) هیچ‌گونه احاطه‌ی علمی به او ندارند"}]}