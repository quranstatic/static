{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":100,"VerseNumber":9,"Text":"ఏమిటి, సమాధుల్లోని వాటిని బయటికి కక్కించబడే సమయం గురించి అతనికి తెలియదా"},{"SurahNumber":100,"VerseNumber":10,"Text":"గుండెల్లోని గుట్టంతా రట్టు చేయబడే సమయం గురించి (అతనికి తెలీదా)"},{"SurahNumber":100,"VerseNumber":11,"Text":"నిశ్చయంగా ఆ రోజు వారి ప్రభువుకు వారి గురించి బాగా తెలిసి ఉంటుంది"},{"SurahNumber":101,"VerseNumber":1,"Text":"ఎడా పెడా బాదేది"},{"SurahNumber":101,"VerseNumber":2,"Text":"ఏమిటీ, ఆ ఎడా పెడా బాదేది"},{"SurahNumber":101,"VerseNumber":3,"Text":"ఆ ఎడా పెడా బాదే దాని గురించి నీకేం తెలుసు"},{"SurahNumber":101,"VerseNumber":4,"Text":"ఆ రోజు మనుషులు చెల్లాచెదురైన దీపపు పురుగుల్లా అయిపోతారు"},{"SurahNumber":101,"VerseNumber":5,"Text":"పర్వతాలు ఏకిన రంగు రంగుల దూది పింజాల్లా (లేక ఉన్నిలా) అయిపోతాయి"},{"SurahNumber":101,"VerseNumber":6,"Text":"ఎవరి త్రాసు పళ్ళాలు బరువుగా ఉంటాయో"},{"SurahNumber":101,"VerseNumber":7,"Text":"అతను మనసు మెచ్చిన భోగ భాగ్యాలతో కూడిన జీవితంలో ఉంటాడు"},{"SurahNumber":101,"VerseNumber":8,"Text":"మరెవరి త్రాసు పళ్ళాలు తేలికగా ఉంటాయో"},{"SurahNumber":101,"VerseNumber":9,"Text":"అతని నివాస స్థానం ‘హావియా’ అవుతుంది"},{"SurahNumber":101,"VerseNumber":10,"Text":"అదేమిటో (‘హావియా’ అంటే ఏమిటో) నీకేం తెలుసు"},{"SurahNumber":101,"VerseNumber":11,"Text":"అది దహించివేసే అగ్ని"},{"SurahNumber":102,"VerseNumber":1,"Text":"అధికంగా పొందాలన్న ఆశ మిమ్మల్ని పరధ్యానంలో పడవేసింది"},{"SurahNumber":102,"VerseNumber":2,"Text":"ఆఖరికి మీరు (ఈ ఆశల ఆరాటంలోనే) సమాధులకు చేరుకుంటారు"},{"SurahNumber":102,"VerseNumber":3,"Text":"ఎన్నటికీ కాదు, మీరు తొందరగానే తెలుసుకుంటారు"},{"SurahNumber":102,"VerseNumber":4,"Text":"మరెన్నటికీ కాదు…. మీరు చాలా తొందరగానే తెలుసుకుంటారు"},{"SurahNumber":102,"VerseNumber":5,"Text":"అది కాదు. మీరు గనక నిశ్చిత జ్ఞానంతో తెలుసుకున్నట్లయితే (అసలు పరధ్యానంలోనే పడి ఉండరు)"},{"SurahNumber":102,"VerseNumber":6,"Text":"మీరు నరకాన్ని చూసి తీరుతారు"},{"SurahNumber":102,"VerseNumber":7,"Text":"అవును! మీరు దానిని ఖచ్చితంగా కళ్ళారా చూస్తారు సుమా"},{"SurahNumber":102,"VerseNumber":8,"Text":"మరి ఆ రోజు (దేవుని) అనుగ్రహాల గురించి మిమ్మల్ని తప్పకుండా ప్రశ్నించటం జరుగుతుంది"},{"SurahNumber":103,"VerseNumber":1,"Text":"కాలం సాక్షిగా"},{"SurahNumber":103,"VerseNumber":2,"Text":"నిశ్చయంగా మానవుడు నష్టంలో పడి ఉన్నాడు"},{"SurahNumber":103,"VerseNumber":3,"Text":"అయితే విశ్వసించి, సత్కార్యాలు చేసినవారు, పరస్పరం సత్యం గురించి ఉపదేశించినవారు, ఒండొకరికి సహనం (స్థయిర్యం) గురించి తాకీదు చేసినవారు మాత్రం నష్టపోరు"},{"SurahNumber":104,"VerseNumber":1,"Text":"(ఇతరుల) తప్పులెన్నుతూ, పరోక్ష నిందకు పాల్పడే ప్రతి ఒక్కడికీ మూడుతుంది"},{"SurahNumber":104,"VerseNumber":2,"Text":"వాడు ధనాన్ని పోగుచేసి, పదే పదే లెక్కపెడుతూ ఉంటాడు"},{"SurahNumber":104,"VerseNumber":3,"Text":"తన ధనం ఎల్లకాలం తన వెంటే ఉంటుందని వాడనుకుంటున్నాడు"},{"SurahNumber":104,"VerseNumber":4,"Text":"ఎన్నటికీ అలా జరగదు. వాడు తుత్తునియలు చేసివేసే దాంట్లో విసిరివేయబడతాడు"},{"SurahNumber":104,"VerseNumber":5,"Text":"ఆ తుత్తునియలు చేసివేసే దాన్ని గురించి ఏమనుకున్నావు"},{"SurahNumber":104,"VerseNumber":6,"Text":"అది అల్లాహ్ రాజేసినటువంటి అగ్ని"},{"SurahNumber":104,"VerseNumber":7,"Text":"అది హృదయాల వరకూ చొచ్చుకు పోయేటటువంటిది"},{"SurahNumber":104,"VerseNumber":8,"Text":"ఆ అగ్ని వారిపై అన్ని వైపుల నుండీ మూసివేయబడుతుంది"},{"SurahNumber":104,"VerseNumber":9,"Text":"వారు పొడవాటి స్తంభాల (అగ్నికీలల) మధ్య (చిక్కుకుని ఉంటారు)"},{"SurahNumber":105,"VerseNumber":1,"Text":"ఏమిటీ, నీ ప్రభువు ఏనుగుల వారి పట్ల వ్యవహరించిన తీరును నీవు చూడలేదా"},{"SurahNumber":105,"VerseNumber":2,"Text":"ఏమిటీ, వాళ్ళ కుట్రను (ఆయన) భగ్నం చేయలేదా"},{"SurahNumber":105,"VerseNumber":3,"Text":"వాళ్ళపై ఆయన గుంపులు గుంపులుగా పక్షులను పంపించాడు"},{"SurahNumber":105,"VerseNumber":4,"Text":"అవి వారిపై మట్టితో తయారైన కంకర్రాళ్లను కురిపించసాగాయి"},{"SurahNumber":105,"VerseNumber":5,"Text":"ఎట్టకేలకు, ఆయన వారిని తిని (తొక్కి వేసి)న తొక్కు మాదిరిగా చేసేశాడు"},{"SurahNumber":106,"VerseNumber":1,"Text":"ఖురైషులను అలవాటు చేసిన కారణంగా"},{"SurahNumber":106,"VerseNumber":2,"Text":"(అంటే) చలికాలపు, ఎండాకాలపు ప్రయాణాలకు వారిని అలవాటు చేసిన కారణంగా"},{"SurahNumber":106,"VerseNumber":3,"Text":"వారు ఈ (కాబా) గృహం యెక్క ప్రభువునే ఆరాధించాలి"},{"SurahNumber":106,"VerseNumber":4,"Text":"ఆయనే వారికి ఆకలిగొన్నప్పుడు అన్నం పెట్టాడు. భయాందోళనల స్థితిలో భద్రత కల్పించాడు"},{"SurahNumber":107,"VerseNumber":1,"Text":"తీర్పు (దినము)ను ధిక్కరించే వాడిని నీవు చూశావా"},{"SurahNumber":107,"VerseNumber":2,"Text":"వీడే అనాధను గెంటివేసేవాడు"},{"SurahNumber":107,"VerseNumber":3,"Text":"నిరుపేదకు అన్నం పెట్టమని కనీసం (ఇతరులకు) ప్రేరేపించనివాడు"},{"SurahNumber":107,"VerseNumber":4,"Text":"ఆ నమాజీలకు వినాశం తప్పదు (‘వైల్’ అనే నరక స్థానం వారికొరకు ఉన్నది)"},{"SurahNumber":107,"VerseNumber":5,"Text":"(ఎందుకంటే) వారు తమ నమాజుల పట్ల అశ్రద్ధ వహిస్తారు"},{"SurahNumber":107,"VerseNumber":6,"Text":"వారు (ఒకవేళ నమాజు చేసినా)పరులకు చూపటానికి చేస్తారు"},{"SurahNumber":107,"VerseNumber":7,"Text":"అతి సామాన్యమైన వాడుక వస్తువులు సయితం ఇవ్వటానికి వారు నిరాకరిస్తారు"},{"SurahNumber":108,"VerseNumber":1,"Text":"నిశ్చయంగా మేము నీకు కౌసర్ (సరస్సును, మరెన్నో వరాల)ను ప్రసాదించాము"},{"SurahNumber":108,"VerseNumber":2,"Text":"కాబట్టి నువ్వు నీ ప్రభువు కోసమే నమాజు చెయ్యి, ఖుర్బానీ ఇవ్వు"},{"SurahNumber":108,"VerseNumber":3,"Text":"ముమ్మాటికీ నీ శత్రువే నామరూపాల్లేకుండా పోయేవాడు"},{"SurahNumber":109,"VerseNumber":1,"Text":"(ఓ ప్రవక్తా! వారికి) చెప్పు : “ఓ తిరస్కారులారా!”"},{"SurahNumber":109,"VerseNumber":2,"Text":"మీరు ఆరాధించే వాటిని నేను ఆరాధించటం లేదు"},{"SurahNumber":109,"VerseNumber":3,"Text":"నేను ఆరాధిస్తున్న వానిని మీరు ఆరాధించరు"},{"SurahNumber":109,"VerseNumber":4,"Text":"మీరు ఆరాధించే వాటిని నేను అరాధించబోను"},{"SurahNumber":109,"VerseNumber":5,"Text":"మరి నేను ఆరాధించేవానిని మీరెలాగూ ఆరాధించరు"},{"SurahNumber":109,"VerseNumber":6,"Text":"మీ ధర్మం మీది, నా ధర్మం నాది.”"},{"SurahNumber":110,"VerseNumber":1,"Text":"(ఓ ప్రవక్తా!) అల్లాహ్ సహాయం అందినప్పుడు, విజయం వరించినప్పుడు"},{"SurahNumber":110,"VerseNumber":2,"Text":"ప్రజలు గుంపులు గుంపులుగా అల్లాహ్ ధర్మంలోకి వచ్చి చేరటాన్ని నీవు చూసినప్పుడు"},{"SurahNumber":110,"VerseNumber":3,"Text":"నీవు నీ ప్రభువు స్తోత్రంతో సహా ఆయన పవిత్రతను కొనియాడుతూ ఉండు, మన్నింపుకై ఆయన్ని ప్రార్ధించు. నిస్సందేహంగా ఆయన మహా గొప్పగా పశ్చాత్తాపాన్ని ఆమోదించే వాడు"},{"SurahNumber":111,"VerseNumber":1,"Text":"అబూ లహబ్ చేతులు రెండూ విరిగి పోయాయి. వాడు సయితం నాశనం అయిపోయాడు"},{"SurahNumber":111,"VerseNumber":2,"Text":"వాడి ధనంగానీ, వాడి సంపాదన గాని వాడికే మాత్రం పనికి రాలేదు"},{"SurahNumber":111,"VerseNumber":3,"Text":"త్వరలోనే వాడు భగ భగ మండే అగ్నికి ఆహుతి అవుతాడు"},{"SurahNumber":111,"VerseNumber":4,"Text":"ఇంకా అతని భార్య; పుల్లలు మోసుకుంటూ ఆమె కూడా (నరకానికి పోతుంది)"},{"SurahNumber":111,"VerseNumber":5,"Text":"ఆమె మెడలో (ఖర్జూర ఆకుతో) గట్టిగా పేనిన ఒక త్రాడు ఉంటుంది"},{"SurahNumber":112,"VerseNumber":1,"Text":"(ఓ ముహమ్మద్ సల్లల్లాహుఅలైహివసల్లం!) వారికి ఇలా చెప్పు: అల్లాహ్ (నిజమైన ఆరాధ్యుడు)ఒక్కడు"},{"SurahNumber":112,"VerseNumber":2,"Text":"అల్లాహ్ నిరపేక్షాపరుడు.(ఏ అక్కరా లేనివాడు)"},{"SurahNumber":112,"VerseNumber":3,"Text":"ఆయన (ఎవరినీ) కనలేదు. ఆయన (కూడా) ఎవరికీ పుట్టినవాడు కాడు"},{"SurahNumber":112,"VerseNumber":4,"Text":"ఆయనకు సరిసమానుడు (పోల్చదగిన వాడు) ఎవడూ లేడు"},{"SurahNumber":113,"VerseNumber":1,"Text":"చెప్పు: నేను ప్రాతఃకాలపు ప్రభువు శరణు కోరుతున్నాను –"},{"SurahNumber":113,"VerseNumber":2,"Text":"ఆయన సృష్టించిన వాటన్నింటి కీడు నుండి"},{"SurahNumber":113,"VerseNumber":3,"Text":"కటిక చీకటి క్రమ్ముకున్నప్పటి రాత్రి చీకటి కీడు నుండి"},{"SurahNumber":113,"VerseNumber":4,"Text":"(మంత్రించి)ముడులలో ఊదే వారి కీడు నుండి"},{"SurahNumber":113,"VerseNumber":5,"Text":"అసూయపరుడు అసూయచెందినప్పటి కీడు నుండి (నేను నా ప్రభువు రక్షణ కోరుతున్నాను)"},{"SurahNumber":114,"VerseNumber":1,"Text":"(ఈ విధంగా) చెప్పు: “నేను మానవుల ప్రభువు రక్షణ కోరుతున్నాను"},{"SurahNumber":114,"VerseNumber":2,"Text":"మానవుల చక్రవర్తిని"},{"SurahNumber":114,"VerseNumber":3,"Text":"మానవుల ఆరాధ్య దైవాన్ని (ఆశ్రయిస్తున్నాను) –"},{"SurahNumber":114,"VerseNumber":4,"Text":"దురాలోచనలను రేకెత్తించే,తప్పించుకునే వాడి కీడు నుండి"},{"SurahNumber":114,"VerseNumber":5,"Text":"వాడు జనుల హృదయాలలో దురాలోచనలను రేకెత్తిస్తాడు –"},{"SurahNumber":114,"VerseNumber":6,"Text":"వాడు జిన్ను వర్గానికి చెందినవాడైనా సరే, మానవ వర్గానికి చెందినవాడైనా సరే"}]}