{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":72,"VerseNumber":1,"Text":"Ей, Мұхаммед! / Айт: «Жындардың бір тобының тыңдағаны маған уахи етілді, сонда олар: «Ақиқатында, біз бір ғажап Құранды естідік"},{"SurahNumber":72,"VerseNumber":2,"Text":"Ол тура жолға салады. Біз оған сендік. Енді Раббымызға ешкімді серік етіп қоспаймыз"},{"SurahNumber":72,"VerseNumber":3,"Text":"Әрі күдіксіз, Раббымыздың ұлылығы - өте жоғары. Ол Өзіне жұбай да, бала да алған емес"},{"SurahNumber":72,"VerseNumber":4,"Text":"Ал біздің ішіміздегі жетесіз / Ібіліс / Аллаһ жөнінде шектен шыққан сөз айтатын еді"},{"SurahNumber":72,"VerseNumber":5,"Text":"Ақиқатында, біз адамдар да, жындар да Аллаһ жөнінде ешқашан өтірік айтпайды деп ойлаған едік"},{"SurahNumber":72,"VerseNumber":6,"Text":"Адамдардың ішіндегі кейбір кісілер жындардың ішіндегі кейбір еркек жындардан пана сұрап, олардың менменсіп, басынуларын арттыратын еді"},{"SurahNumber":72,"VerseNumber":7,"Text":"Әрі олар да сендер сияқты «Аллаһ ешқашан, ешкімді қайта тірілтпейді», - деп ойлаған еді"},{"SurahNumber":72,"VerseNumber":8,"Text":"Анығында, біз аспанға шыққанымызда, оны / аспанды / қатаң күзетшілер мен отты ұшқындар толы түрде таптық"},{"SurahNumber":72,"VerseNumber":9,"Text":"Әрі расында, біз оның / аспанның / кейбір жайларында тыңдау үшін отыратын едік. Ал, енді кім тыңдамақшы болса, сол сәтте-ақ ол өзін көздеген отты ұшқынға кезігеді"},{"SurahNumber":72,"VerseNumber":10,"Text":"Шын мәнінде, біз білмейміз, жер бетіндегілерге жамандық көзделді ме әлде оларға өздерінің Раббысы тура жолды қалады ма"},{"SurahNumber":72,"VerseNumber":11,"Text":"Ақиқатында, біздің арамызда түзулер де бар және арамызда одан өзгелер де бар. Біз түрлі жолдарда едік"},{"SurahNumber":72,"VerseNumber":12,"Text":"Негізінде, біз Аллаһты / Оның құдіретін / жерде ешқашан әлсірете алмайтынымызды және қашып та Оны / Оның азабын! ешқашан әлсірете алмайтынымызды білдік"},{"SurahNumber":72,"VerseNumber":13,"Text":"Әрі біз тура жолды естіген соң, оған сендік. Кім Раббысына сенсе, ол / жақсылығының / кемуінен де, әділетсіздіктен де қорықпайды"},{"SurahNumber":72,"VerseNumber":14,"Text":"Ақиқатында, біздің арамызда мұсылмандар / бойсұнушылар / да бар және арамыз­да ауытқығандар бар. Кім бойсұнса, міне, солар туралықты ұстанған болады"},{"SurahNumber":72,"VerseNumber":15,"Text":"Ал, ауытқығандар Жаһаннамға отын болады»,- деді"},{"SurahNumber":72,"VerseNumber":16,"Text":"Егер олар / ауытқығандар / жолда тура / дұрыс / тұрғандарында, онда Біз оларды мол сумен қамтамасыз етер едік"},{"SurahNumber":72,"VerseNumber":17,"Text":"сонымен оларды сынау үшін. Кім Раббысының Еске салуынан / Құраннан / бет бұрса, Ол оны ауыр азапқа салады"},{"SurahNumber":72,"VerseNumber":18,"Text":"Әрі ақиқатында, мешіттер Аллаһтікі. Аллаһпен қатар ешкімді шақырмаңдар / құлшылық етпеңдер"},{"SurahNumber":72,"VerseNumber":19,"Text":"Әрі шын мәнінде, Аллаһтың құлы Оған дұға қылып тұрған кезінде, олар / жындар / үсті-үстіне үймелеп, оның үстіне түсе жаздады"},{"SurahNumber":72,"VerseNumber":20,"Text":"Ей, Мұхаммед! / Айт: «Шын мәнінде, мен тек Раббымнан ғана тілеймін, Оған ешкімді серік етіп қоспаймын», - деп"},{"SurahNumber":72,"VerseNumber":21,"Text":"Айт: «Ақиқатында мен сендерге зиян да тигізе алмаймын әрі тура жолға салу билігіне де ие емеспін», - деп"},{"SurahNumber":72,"VerseNumber":22,"Text":"Айт: «Ақиқатында мені ешкім Аллаһтан қорғай алмайды әрі мен де Одан басқа бір қорғаныш-пана таба алмаймын"},{"SurahNumber":72,"VerseNumber":23,"Text":"Мен тек Аллаһтан жіберілгенді әрі Оның тапсырғанын жеткіземін. Енді кім Аллаһқа және Оның елшісіне қарсы келсе, әлбетте, оған Жаһаннам оты бар. Олар онда мәңгі қалады», - деп"},{"SurahNumber":72,"VerseNumber":24,"Text":"Олар өздеріне уәде етілгенді көрген сәтте, кімнің жәрдемшілерінің әлсіз және саны аз екенін біледі"},{"SurahNumber":72,"VerseNumber":25,"Text":"Ей, Мұхаммед! / Айт: «Сендерге уәде етілген нәрсе жақын ба, әлде Раббым оғанұзақ мерзім белгіледі ме, білмеймін», - деп"},{"SurahNumber":72,"VerseNumber":26,"Text":"Ол - ғайыпты Білуші. Өзінің ғайып еткенін ешкімге білдірмейді"},{"SurahNumber":72,"VerseNumber":27,"Text":"тек, Өзі разы болған елшілерге ғана / білдіреді / . Сонда оның алдынан да, артынан да күзетушілер / қорғаушылар / қойып қояды"},{"SurahNumber":72,"VerseNumber":28,"Text":"олардың / елшілердің / Раббысының жібергендерін жеткізгендігін білу үшін. Ол олардағыны / барлық нәрсені / қамтыған және әрбір нәрсені санап, есептеп қойған"},{"SurahNumber":73,"VerseNumber":1,"Text":"Ей, жамылып алушы"},{"SurahNumber":73,"VerseNumber":2,"Text":"Түннің аз бөлігінен өзгесін, тұр / намаз оқуға"},{"SurahNumber":73,"VerseNumber":3,"Text":"оның жартысын не одан біраз кеміт"},{"SurahNumber":73,"VerseNumber":4,"Text":"не оған қос. Әрі Құранды анық етіп оқы"},{"SurahNumber":73,"VerseNumber":5,"Text":"Ей, Мұхаммед! / Ақиқатында, саған салмақты Сөзді түсіреміз"},{"SurahNumber":73,"VerseNumber":6,"Text":"Шын мәнінде, түнде түру өте эсерлі және айтылуы түсініктірек"},{"SurahNumber":73,"VerseNumber":7,"Text":"Ақиқатында, күндіз сенің ұзақ істерің бар"},{"SurahNumber":73,"VerseNumber":8,"Text":"Әрі Раббыңның есімін еске ал және Оған толығымен беріл"},{"SurahNumber":73,"VerseNumber":9,"Text":"Ол - шығыс пен батыстың Раббысы. Одан басқа ешбір құдай жоқ. Сондықтан Оны Қамқоршы етіп ал"},{"SurahNumber":73,"VerseNumber":10,"Text":"Олардың / серік қатушылардың / айтып жатқандарына сабыр ет және оларды сыпайы түрде тәрк ет"},{"SurahNumber":73,"VerseNumber":11,"Text":"Әрі өтірік санаушы дәулет иелерін Маған қалдырып, оларға біраз уақыт бер"},{"SurahNumber":73,"VerseNumber":12,"Text":"Шын мәнінде, Бізде бұғаулар және Жахим бар"},{"SurahNumber":73,"VerseNumber":13,"Text":"әрі өңештен өтпейтін тамақ және күйзелтуші азап бар"},{"SurahNumber":73,"VerseNumber":14,"Text":"Ол күні жер мен таулар тітірейді де таулар сусымалы құм төбелерге айналады"},{"SurahNumber":73,"VerseNumber":15,"Text":"Анығында, Біз Фиръаунға Елші жібергеніміздей, сендерге де өздеріңе қарсы куәлік беруші Елші жібердік"},{"SurahNumber":73,"VerseNumber":16,"Text":"Ал, Фиръаун Елшіге бағынбады. Сондықтан оны қатты ұстаумен қолға алдық"},{"SurahNumber":73,"VerseNumber":17,"Text":"Ал, егер сендер күпірлік етсеңдер / қарсы келсеңдер / , сәбилердің шашы ағаратын Күннен қалай сақтанасыңдар"},{"SurahNumber":73,"VerseNumber":18,"Text":"Сонда аспан жарылады. Оның уәдесі орындалады"},{"SurahNumber":73,"VerseNumber":19,"Text":"Ақиқатында, бұл - Еске салу. Ендеше кім қалайтын болса, Раббысына қарай жол ұстанады"}]}