{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":80,"VerseNumber":1,"Text":"(ప్రవక్త!) నుదురు చిట్లించాడు, ముఖం త్రిప్పుకున్నాడు –"},{"SurahNumber":80,"VerseNumber":2,"Text":"తన వద్దకు ఒక అంధుడు వచ్చినంత మాత్రానికే"},{"SurahNumber":80,"VerseNumber":3,"Text":"(ఓ ప్రవక్తా!) నీకేం తెలుసు, బహుశా అతను తనను సంస్కరించుకుంటాడేమో"},{"SurahNumber":80,"VerseNumber":4,"Text":"లేదా ఉపదేశం వింటాడేమో! ఉపదేశం అతనికి ప్రయోజనకరం అవుతుందేమో"},{"SurahNumber":80,"VerseNumber":5,"Text":"ఎవడైతే నిర్లక్ష్యం చేస్తున్నాడో"},{"SurahNumber":80,"VerseNumber":6,"Text":"అతనిపై నువ్వు ఎంతో శ్రద్ధ చూపుతున్నావు"},{"SurahNumber":80,"VerseNumber":7,"Text":"వాడు గనక దిద్దుబాటు చేసుకోకపోతే, ఆ నింద నీపై లేదు కదా"},{"SurahNumber":80,"VerseNumber":8,"Text":"మరెవరైతే నీ దగ్గరకు (శ్రద్ధగా) పరుగెత్తుకుంటూ వస్తున్నాడో"},{"SurahNumber":80,"VerseNumber":9,"Text":"దైవభీతి (కూడా) కలిగి ఉన్నాడో"},{"SurahNumber":80,"VerseNumber":10,"Text":"అతని పట్లేమో నువ్వు అశ్రద్ధ వహిస్తున్నావు"},{"SurahNumber":80,"VerseNumber":11,"Text":"ఇది సరైనది కాదు. ఈ ఖుర్ఆను మాత్రం హితబోధ నిమిత్తమే ఉన్నది"},{"SurahNumber":80,"VerseNumber":12,"Text":"కాబట్టి, కోరినవారు దీని ద్వారా హితబోధను గ్రహించవచ్చు"},{"SurahNumber":80,"VerseNumber":13,"Text":"అది గౌరవప్రదమైన సహీఫాల్లో (లిఖితమై) ఉన్నది"},{"SurahNumber":80,"VerseNumber":14,"Text":"అవి మహోన్నతమైనవి, పవిత్రమైనవీను"},{"SurahNumber":80,"VerseNumber":15,"Text":"అది లేఖకుల (దైవదూతల ) చేతుల్లో ఉంది"},{"SurahNumber":80,"VerseNumber":16,"Text":"(వారు) మహిమాన్వితులు, మంచి వారు కూడాను"},{"SurahNumber":80,"VerseNumber":17,"Text":"మనిషి నాశనం గాను! ఎటువంటి కృతఘ్నుడు వాడు"},{"SurahNumber":80,"VerseNumber":18,"Text":"(అల్లాహ్) వాణ్ణి దేంతో పుట్టించాడు"},{"SurahNumber":80,"VerseNumber":19,"Text":"ఒక్క వీర్య బిందువుతో (నే కదా!) పుట్టించాడు. మరి అతనికి (కావలసినవి) తగు రీతిలో ఉండేలా నిర్ధారించాడు"},{"SurahNumber":80,"VerseNumber":20,"Text":"ఆపైన అతని కొరకు మార్గాన్ని సులభతరం చేశాడు"},{"SurahNumber":80,"VerseNumber":21,"Text":"అటుపిమ్మట అతనికి చావునిచ్చాడు. ఆ తరువాత అతణ్ణి సమాధిలోనికి చేర్చాడు"},{"SurahNumber":80,"VerseNumber":22,"Text":"మరి తాను కోరినప్పుడు అతణ్ణి బ్రతికించి లేపుతాడు"},{"SurahNumber":80,"VerseNumber":23,"Text":"ఎంతమాత్రం కాదు. అసలతను ఇంతవరకూ దైవాజ్ఞలను నెరవేర్చనే లేదు"},{"SurahNumber":80,"VerseNumber":24,"Text":"అయితే ఈ మనిషి తాను తినే ఆహారాన్ని కూడా కాస్త చూడాలి"},{"SurahNumber":80,"VerseNumber":25,"Text":"మేము పుష్కలంగా నీటిని కురిపించాము"},{"SurahNumber":80,"VerseNumber":26,"Text":"మరి నేలను అద్భుతమైన రీతిలో చీల్చాము"},{"SurahNumber":80,"VerseNumber":27,"Text":"మరి అందులో ఆహార ధాన్యాన్ని ఉత్పన్నం చేశాము"},{"SurahNumber":80,"VerseNumber":28,"Text":"ద్రాక్షపండ్లను, కూరగాయలను"},{"SurahNumber":80,"VerseNumber":29,"Text":"జైతూను (ఆలివ్), ఖర్జూర పండ్లను (పండించాము)"},{"SurahNumber":80,"VerseNumber":30,"Text":"దట్టమైన తోటలను"},{"SurahNumber":80,"VerseNumber":31,"Text":"పండ్లు ఫలాలను, పచ్చిక బయళ్ళను (కూడా పండించాము)"},{"SurahNumber":80,"VerseNumber":32,"Text":"ఇదంతా మీ కోసం, మీ పశువుల ప్రయోజనార్ధం (చేశాము)"},{"SurahNumber":80,"VerseNumber":33,"Text":"(గూబ గుయ్యిమనిపించే) గావుకేక (అంటే ప్రళయం) వచ్చినప్పుడు…"},{"SurahNumber":80,"VerseNumber":34,"Text":"ఆ రోజు మనిషి తన (స్వంత) సోదరుని నుండి పారిపోతాడు"},{"SurahNumber":80,"VerseNumber":35,"Text":"తన తల్లి నుండి, తండ్రి నుండి"},{"SurahNumber":80,"VerseNumber":36,"Text":"తన భార్య నుండి, తన పిల్లల నుండి (పారిపోతాడు)"},{"SurahNumber":80,"VerseNumber":37,"Text":"ఆ రోజు ప్రతి ఒక్కరికీ తన సంగతి చూసుకోవటంతోనే సరిపోతుంది"},{"SurahNumber":80,"VerseNumber":38,"Text":"ఆ రోజు ఎన్నో ముఖాలు వెలిగిపోతుంటాయి"},{"SurahNumber":80,"VerseNumber":39,"Text":"(తమకు వినిపించబడిన శుభవార్తపై) నవ్వులు చిందిస్తూ, ఆనందంలో తేలియాడుతూ ఉంటాయి"},{"SurahNumber":80,"VerseNumber":40,"Text":"మరెన్నో ముఖాలు ఆనాడు దుమ్ము కొట్టుకుని ఉంటాయి"},{"SurahNumber":80,"VerseNumber":41,"Text":"వాటిపై నలుపు ఆవరించి ఉంటుంది"},{"SurahNumber":80,"VerseNumber":42,"Text":"వారే అవిశ్వాసులు, దుర్జనులు"},{"SurahNumber":81,"VerseNumber":1,"Text":"సూర్యుడు చుట్టివేయబడినప్పుడు"},{"SurahNumber":81,"VerseNumber":2,"Text":"నక్షత్రాలు కాంతిహీనం అయిపోయినప్పుడు"},{"SurahNumber":81,"VerseNumber":3,"Text":"పర్వతాలు నడిపింపబడినప్పుడు"},{"SurahNumber":81,"VerseNumber":4,"Text":"పదిమాసాల సూడి ఒంటెలు (వాటి మానాన) వదలివేయబడినప్పుడు"},{"SurahNumber":81,"VerseNumber":5,"Text":"అడవి జంతువులన్నీ ఒకచోట సమీకరించబడినప్పుడు"},{"SurahNumber":81,"VerseNumber":6,"Text":"సముద్రాలు రాజేయబడినప్పుడు"},{"SurahNumber":81,"VerseNumber":7,"Text":"ఆత్మలు (వాటి తనువులతో) అనుసంధానం చేయబడినప్పుడు"},{"SurahNumber":81,"VerseNumber":8,"Text":"సజీవంగా పాతిపెట్టబడిన బాలిక ప్రశ్నించబడినప్పుడు"},{"SurahNumber":81,"VerseNumber":9,"Text":"‘తను ఏ పాపం చేసిందని హతమార్చబడింది?’ అని"},{"SurahNumber":81,"VerseNumber":10,"Text":"కర్మల చిట్టాలు తెరువబడినప్పుడు"},{"SurahNumber":81,"VerseNumber":11,"Text":"ఆకాశం తోలు ఒలచివేయబడినప్పుడు"},{"SurahNumber":81,"VerseNumber":12,"Text":"నరకం మండించబడినప్పుడు"},{"SurahNumber":81,"VerseNumber":13,"Text":"స్వర్గం చాలా దగ్గరగా తేబడినప్పుడు"},{"SurahNumber":81,"VerseNumber":14,"Text":"అప్పుడు (ఆ రోజు) ప్రతి ప్రాణి తాను తన వెంట తెచ్చుకున్నదేమిటో తెలుసుకుంటుంది"},{"SurahNumber":81,"VerseNumber":15,"Text":"కనుక అది కాదు. వెనక్కి జరిగే నక్షత్రాలపై నేను ప్రమాణం చేస్తున్నాను"},{"SurahNumber":81,"VerseNumber":16,"Text":"అవి సంచరించేవి, కనుమరుగైపోయేవి"},{"SurahNumber":81,"VerseNumber":17,"Text":"గడచిపోయేటప్పటి రాత్రి సాక్షిగా"},{"SurahNumber":81,"VerseNumber":18,"Text":"ప్రకాశిస్తున్నప్పటి ఉదయం సాక్షిగా (చెబుతున్నాను)"},{"SurahNumber":81,"VerseNumber":19,"Text":"నిశ్చయంగా ఇది గౌరవనీయుడైన సందేశవాహకుడు (జిబ్రయీల్) తెచ్చిన (దైవ) వాక్కు"},{"SurahNumber":81,"VerseNumber":20,"Text":"అతడు శక్తిశాలి. అతడు సింహాసనాధిపతి (అయిన అల్లాహ్) దగ్గర ఉన్నత స్థానం కలవాడు"},{"SurahNumber":81,"VerseNumber":21,"Text":"(ఊర్థ్వ లోకాలలో) అతని మాట అనుసరనీయం. అతను ఎంతో నిజాయితీపరుడు"},{"SurahNumber":81,"VerseNumber":22,"Text":"(ఓ ప్రజలారా!) మీ ఈ సహచరుడు పిచ్చివాడు కాడు"},{"SurahNumber":81,"VerseNumber":23,"Text":"అతనా సందేశహరుణ్ణి స్పష్టమైన గగనతలంపై చూసి ఉన్నాడు"},{"SurahNumber":81,"VerseNumber":24,"Text":"ఇంకా అతను అగోచర విషయాలను తెలియపరచడంలో పిసినారి కూడా కాడు"},{"SurahNumber":81,"VerseNumber":25,"Text":"ఇది (ఈ ఖుర్ఆన్) శాపగ్రస్తుడైన షైతాన్ వాక్కు కూడా కాదు"},{"SurahNumber":81,"VerseNumber":26,"Text":"మరి మీరు ఎటుపోతున్నారు"},{"SurahNumber":81,"VerseNumber":27,"Text":"ఇది సమస్త లోకవాసుల కొరకు హితోపదేశం"},{"SurahNumber":81,"VerseNumber":28,"Text":"(ముఖ్యంగా) మీలో రుజుమార్గాన నడవదలచిన వారి కోసం"},{"SurahNumber":81,"VerseNumber":29,"Text":"సర్వలోక ప్రభువు అయిన అల్లాహ్ కోరనంతవరకు మీరేదీ కోరలేరు"}]}