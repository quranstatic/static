{"Id":85,"LanguageCodes":["da","dan"],"Name":"dan-vandetaal","Author":"Van De Taal","Language":"Danish","Description":"Danish","Direction":"ltr","Source":"https://www.alqurantranslation.com/","Translations":[{"SurahNumber":6,"VerseNumber":95,"Text":"Voorwaar, het is Allah die de graankorrel en de dadelpit doet uitspruiten. Hij brengt de levenden uit de doden voort en is de Voortbrenger van doden uit de levenden. Dat is Allah, waarheen wordt gij dan afgewend"},{"SurahNumber":6,"VerseNumber":96,"Text":"Hij doet de dag aanbreken en Hij heeft de nacht voor rust ingesteld en de zon en de maan voor het uitrekenen (der jaargetijden). Dat is de ordening van de Almachtige, de Alwetende"},{"SurahNumber":6,"VerseNumber":97,"Text":"Hij is het, Die de sterren voor u heeft gemaakt, opdat gij daardoor de juiste richting in de duisternissen van het land en van de zee moogt volgen. Wij hebben de tekenen uitgelegd aan een volk, dat kennis bezit"},{"SurahNumber":6,"VerseNumber":98,"Text":"En Hij is het, Die u van uit één ziel heeft voortgebracht en er is een verblijfplaats en een bewaarplaats voor u. Wij hebben de tekenen verklaard aan een volk dat begrijpt"},{"SurahNumber":6,"VerseNumber":99,"Text":"En Hij is het, Die water uit de wolken nederzendt en daardoor elke soort van groei voortbrengt. En evenzo brengen Wij daarmee groen, waarvan Wij korenaren voortbrengen. En er komen uit de scheden van de dadelpalm laaghangende trossen. En Wij (brengen er) wijngaarden en de olijf en de granaatappel (mee voort) van gelijke en ongelijke soort. Kijkt naar het fruit ervan, wanneer het vrucht zet en naar het rijpen daarvan. Hierin zijn voorzeker tekenen voor een volk dat (wil) geloven"},{"SurahNumber":6,"VerseNumber":100,"Text":"En zij houden de djinn voor deelgenoten van Allah ofschoon Hij dezen schiep; en zij dichten Hem, zonder kennis, zonen en dochters toe. Heilig is Hij en verheven boven hetgeen zij Hem toeschrijven"},{"SurahNumber":6,"VerseNumber":101,"Text":"Wondere Schepper der hemelen en der aarde. Hoe kan Hij een zoon hebben, wanneer Hij geen gemalin heeft? Hij heeft alles geschapen; en Hij is de Kenner van alle dingen"},{"SurahNumber":6,"VerseNumber":102,"Text":"Zo is Allah, uw Heer. Er is geen God naast Hem, (Hij is) de Schepper aller dingen, aanbidt Hem Want Hij is de Voogd over alles"},{"SurahNumber":6,"VerseNumber":103,"Text":"Ogen kunnen Hem niet bereiken; maar Hij bereikt de ogen. Want Hij is de Ontastbare, de Alwetende"},{"SurahNumber":6,"VerseNumber":104,"Text":"Er zijn inderdaad bewijzen van uw Heer tot u gekomen, wie dus ziet het is voor hemzelf en wie blind wordt het is tegen hemzelf. En ik ben geen bewaker over u"},{"SurahNumber":6,"VerseNumber":105,"Text":"En zo zetten Wij de tekenen uiteen, zodat zij zeggen: \"Gij hebt het geleerd (van iemand)\", en opdat Wij het aan een volk dat kennis heeft, mogen duidelijk maken"},{"SurahNumber":6,"VerseNumber":106,"Text":"Volg, hetgeen u van uw Heer is geopenbaard: er is geen God naast Hem; en wend u van de afgodendienaren af"},{"SurahNumber":6,"VerseNumber":107,"Text":"En als Allah had gewild, zouden zij geen goden hebben opgericht. Wij hebben u (de Profeet) geen bewaker over hen gemaakt, noch zijt gij voogd over hen"},{"SurahNumber":6,"VerseNumber":108,"Text":"En scheldt degenen, die zij naast Allah aanroepen niet uit, anders zullen zij uit nijd in hun onwetendheid Allah uitschelden. Zo hebben Wij voor elk volk hun daden schoon doen schijnen. Dan zullen zij tot hun Heer terugkeren en Hij zal hen inlichten over hetgeen zij plachten te doen"},{"SurahNumber":6,"VerseNumber":109,"Text":"En zij zweren hun sterkste eden bij Allah, dat, indien er een teken tot hen zou komen, zij er gewis in zouden geloven. Zeg: \"Voorzeker, de tekenen zijn bij Allah.\" En wat weet gij: Wanneer de tekenen komen, zullen zij stellig niet geloven"},{"SurahNumber":6,"VerseNumber":110,"Text":"En Wij zullen hun hart en ogen in verwarring brengen, omdat zij er voor de eerste keer niet in geloofden en Wij zullen hen in hun overtreding blindelings laten dwalen"}]}