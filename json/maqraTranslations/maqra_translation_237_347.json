{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":87,"VerseNumber":1,"Text":"Слави и узвисуј име свога Господара, Свевишњег"},{"SurahNumber":87,"VerseNumber":2,"Text":"Који све ствара и чини складним"},{"SurahNumber":87,"VerseNumber":3,"Text":"и Који одређује, па упућује"},{"SurahNumber":87,"VerseNumber":4,"Text":"и Који чини да изникне растиње"},{"SurahNumber":87,"VerseNumber":5,"Text":"а потом чини да постане суво, потамнело"},{"SurahNumber":87,"VerseNumber":6,"Text":"Ми ћемо да те научимо да учиш па ништа нећеш да заборавиш"},{"SurahNumber":87,"VerseNumber":7,"Text":"осим онога што Аллах хоће. Он, заиста, зна и оно што на јаву износите и оно што кријете"},{"SurahNumber":87,"VerseNumber":8,"Text":"И доступним да ти учинимо оно што је лако"},{"SurahNumber":87,"VerseNumber":9,"Text":"па ти опомињи док опомена буде користила"},{"SurahNumber":87,"VerseNumber":10,"Text":"опоменуће се онај који се боји Аллаха"},{"SurahNumber":87,"VerseNumber":11,"Text":"а избегаваће је онај најгори"},{"SurahNumber":87,"VerseNumber":12,"Text":"који ће у великој ватри да гори"},{"SurahNumber":87,"VerseNumber":13,"Text":"па у њој неће ни да умире ни да живи"},{"SurahNumber":87,"VerseNumber":14,"Text":"Успео је онај који се очисти"},{"SurahNumber":87,"VerseNumber":15,"Text":"и спомене име свога Господара па молитву обави"},{"SurahNumber":87,"VerseNumber":16,"Text":"Али, ви више волите пролазан живот"},{"SurahNumber":87,"VerseNumber":17,"Text":"а Будући свет је бољи и вечан је"},{"SurahNumber":87,"VerseNumber":18,"Text":"То, заиста, има у првим листовима"},{"SurahNumber":87,"VerseNumber":19,"Text":"листовима Аврамовим и Мојсијевим"},{"SurahNumber":88,"VerseNumber":1,"Text":"Да ли је дошла до тебе вест о Општој невољи"},{"SurahNumber":88,"VerseNumber":2,"Text":"Нека лица ће тог Дана бити потиштена"},{"SurahNumber":88,"VerseNumber":3,"Text":"преморена, напаћена"},{"SurahNumber":88,"VerseNumber":4,"Text":"пржена у ужареној ватри"},{"SurahNumber":88,"VerseNumber":5,"Text":"напајана са узаврелог врела"},{"SurahNumber":88,"VerseNumber":6,"Text":"када другог јела осим трња неће да има"},{"SurahNumber":88,"VerseNumber":7,"Text":"које неће ни да угоји ни глад да утоли"},{"SurahNumber":88,"VerseNumber":8,"Text":"Нека лица тог Дана биће радосна"},{"SurahNumber":88,"VerseNumber":9,"Text":"својим трудом задовољна"},{"SurahNumber":88,"VerseNumber":10,"Text":"у високоме Рају"},{"SurahNumber":88,"VerseNumber":11,"Text":"у коме неће да слушају празне беседе"},{"SurahNumber":88,"VerseNumber":12,"Text":"У њему су извор-воде које теку"},{"SurahNumber":88,"VerseNumber":13,"Text":"у њему су уздигнути дивани"},{"SurahNumber":88,"VerseNumber":14,"Text":"и постављени пехари"},{"SurahNumber":88,"VerseNumber":15,"Text":"и поређани јастуци"},{"SurahNumber":88,"VerseNumber":16,"Text":"и раширени ћилими"},{"SurahNumber":88,"VerseNumber":17,"Text":"Па, зашто они не гледају камилу како је створена"},{"SurahNumber":88,"VerseNumber":18,"Text":"и небо како је уздигнуто"},{"SurahNumber":88,"VerseNumber":19,"Text":"и планине како су постављене"},{"SurahNumber":88,"VerseNumber":20,"Text":"и Земљу како је прострта"},{"SurahNumber":88,"VerseNumber":21,"Text":"Ти опомињи, јер ти и јеси само опомињач"},{"SurahNumber":88,"VerseNumber":22,"Text":"ти ниси онај који их присиљава"},{"SurahNumber":88,"VerseNumber":23,"Text":"А онога који се окрене и не верује"},{"SurahNumber":88,"VerseNumber":24,"Text":"њега ће Аллах да казни највећом патњом"},{"SurahNumber":88,"VerseNumber":25,"Text":"Нама ће они, заиста, да се врате"},{"SurahNumber":88,"VerseNumber":26,"Text":"А потом, на Нама је, заиста, да њихов рачун сведемо"},{"SurahNumber":89,"VerseNumber":1,"Text":"Тако ми зоре"},{"SurahNumber":89,"VerseNumber":2,"Text":"и десет ноћи"},{"SurahNumber":89,"VerseNumber":3,"Text":"и парног и непарног"},{"SurahNumber":89,"VerseNumber":4,"Text":"и ноћи када настаје"},{"SurahNumber":89,"VerseNumber":5,"Text":"зар то паметном заклетва није"},{"SurahNumber":89,"VerseNumber":6,"Text":"Зар не знаш шта је твој Господар урадио са народом Ад"},{"SurahNumber":89,"VerseNumber":7,"Text":"Са становницима Ирема, пуног палата на ступовима"},{"SurahNumber":89,"VerseNumber":8,"Text":"којима није било равних ни у једној земљи"},{"SurahNumber":89,"VerseNumber":9,"Text":"и са Семудом, који су клесали стене у долини"},{"SurahNumber":89,"VerseNumber":10,"Text":"а и са фараоном, који је имао војску"},{"SurahNumber":89,"VerseNumber":11,"Text":"који су на Земљи били охоли"},{"SurahNumber":89,"VerseNumber":12,"Text":"и смутње на њој умножили"},{"SurahNumber":89,"VerseNumber":13,"Text":"па је твој Господар бич патње на њих спустио"},{"SurahNumber":89,"VerseNumber":14,"Text":"а твој Господар, заиста, све надгледа"},{"SurahNumber":89,"VerseNumber":15,"Text":"А човек, када га његов Господар искуша па му почаст укаже и благодатима га обаспе, каже: „Мој Господар је мене почаствовао!“"},{"SurahNumber":89,"VerseNumber":16,"Text":"А кад га искуша и његову опскрбу учини оскудном, онда каже: „Мој Господар ме је понизио!“"},{"SurahNumber":89,"VerseNumber":17,"Text":"А није тако! Ви пажњу сирочету не указујете"},{"SurahNumber":89,"VerseNumber":18,"Text":"и да се нахрани пуки сиромах – један другога не подстичете"},{"SurahNumber":89,"VerseNumber":19,"Text":"а наследство похлепно једете"},{"SurahNumber":89,"VerseNumber":20,"Text":"и богатство претерано волите"},{"SurahNumber":89,"VerseNumber":21,"Text":"Уистину, када Земља буде здробљена у комадиће"},{"SurahNumber":89,"VerseNumber":22,"Text":"и када дође твој Господар, а анђели буду све ред до реда"},{"SurahNumber":89,"VerseNumber":23,"Text":"и када тај дан Пакао буде примакнут, тада ће човек да се сети - а на шта му је сећање"},{"SurahNumber":89,"VerseNumber":24,"Text":"И рећи ће: „Камо среће да сам се за овај живот припремио!“"},{"SurahNumber":89,"VerseNumber":25,"Text":"А тај Дан нико неће као Он да кажњава"},{"SurahNumber":89,"VerseNumber":26,"Text":"и нико неће као Он у окове да окива"},{"SurahNumber":89,"VerseNumber":27,"Text":"А ти, о душо смирена"},{"SurahNumber":89,"VerseNumber":28,"Text":"врати се Господару своме задовољна, а и Он тобом задовољан"},{"SurahNumber":89,"VerseNumber":29,"Text":"па уђи и буди међу Мојим слугама"},{"SurahNumber":89,"VerseNumber":30,"Text":"и уђи у Мој Рај"}]}