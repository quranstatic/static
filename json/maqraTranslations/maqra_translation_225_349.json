{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"AMETUKUKA ambaye mkononi mwake umo Ufalme wote; na Yeye ni Mwenye uweza juu ya kila kitu"},{"SurahNumber":67,"VerseNumber":2,"Text":"Ambaye ameumba mauti na uhai ili kukujaribuni ni nani miongoni mwenu mwenye vitendo vizuri zaidi. Na Yeye ni Mwenye nguvu na Mwenye msamaha"},{"SurahNumber":67,"VerseNumber":3,"Text":"Aliye umba mbingu saba kwa matabaka. Huoni tafauti yoyote katika uumbaji wa Mwingi wa Rehema. Hebu rudisha nadhari! Unaona kosa lolote"},{"SurahNumber":67,"VerseNumber":4,"Text":"Tena rudisha nadhari mara mbili, nadhari yako itakurejea mwenyewe hali ya kuwa imehizika nayo imechoka"},{"SurahNumber":67,"VerseNumber":5,"Text":"Na kwa hakika tumeipamba mbingu ya karibu kwa mataa, na tumeyafanya ili kuwapigia mashetani, na tumewaandalia adhabu ya Moto uwakao kwa nguvu"},{"SurahNumber":67,"VerseNumber":6,"Text":"Na kwa walio mkufuru Mola wao Mlezi ipo adhabu ya Jahannamu. Na ni marejeo maovu yalioje hayo"},{"SurahNumber":67,"VerseNumber":7,"Text":"Watakapo tupwa humo watausikia mngurumo wake na huku inafoka"},{"SurahNumber":67,"VerseNumber":8,"Text":"Inakaribia kupasuka kwa hasira. Kila mara likitupwa kundi humo walinzi wake huwauliza: Kwani hakukujieni mwonyaji"},{"SurahNumber":67,"VerseNumber":9,"Text":"Watasema: Kwani! Ametujia mwonyaji, lakini tulimkadhibisha, na tukasema: Mwenyezi Mungu hakuteremsha chochote. Nyinyi hamumo ila katika upotovu mkubwa"},{"SurahNumber":67,"VerseNumber":10,"Text":"Na watasema: Lau kuwa tungeli sikia, au tungeli kuwa na akili, tusingeli kuwa katika watu wa Motoni"},{"SurahNumber":67,"VerseNumber":11,"Text":"Wakakiri dhambi zao. Basi kuangamia ni kwa watu wa Motoni"},{"SurahNumber":67,"VerseNumber":12,"Text":"Hakika wanao mwogopa Mola wao Mlezi kwa ghaibu, watapata maghfira na ujira mkubwa"},{"SurahNumber":67,"VerseNumber":13,"Text":"Na ficheni kauli zenu, au zitangazeni; hakika Yeye ni Mjuzi wa yaliyomo vifuani"},{"SurahNumber":67,"VerseNumber":14,"Text":"Asijue aliye umba, naye ndiye Mjua siri, Mwenye khabari"},{"SurahNumber":67,"VerseNumber":15,"Text":"Yeye ndiye aliye idhalilisha ardhi kwa faida yenu, basi tembeeni katika pande zake, na kuleni katika riziki zake. Na kwake Yeye ndio kufufuliwa"},{"SurahNumber":67,"VerseNumber":16,"Text":"Mnadhani mko salama kwa alioko juu kuwa hatakudidimizeni kwenye ardhi, na tahamaki hiyo inatikisika"},{"SurahNumber":67,"VerseNumber":17,"Text":"Au mnadhani mko salama kwa alioko juu ya kuwa Yeye hakupelekeeni kimbunga chenye changarawe? Mtajua vipi maonyo yangu"},{"SurahNumber":67,"VerseNumber":18,"Text":"Na bila ya shaka walikwisha kanusha walio kuwa kabla yao; basi kulikuwaje kukasirika kwangu"},{"SurahNumber":67,"VerseNumber":19,"Text":"Kwani hawawaoni ndege walioko juu yao namna wanavyo zikunjua mbawa zao, na kuzikunja? Hawawashikilii ila Mwingi wa rehema. Hakika Yeye ni Mwenye kuona kila kitu"},{"SurahNumber":67,"VerseNumber":20,"Text":"Au ni lipi hilo jeshi lenu la kukunusuruni badala ya Mwingi wa Rehema? Hakika makafiri hawamo ila katika udanganyifu"},{"SurahNumber":67,"VerseNumber":21,"Text":"Au ni nani huyo ambaye atakupeni riziki kama Yeye akizuia riziki yake? Bali wao wanakakamia tu katika jeuri na chuki"},{"SurahNumber":67,"VerseNumber":22,"Text":"Je! Anaye kwenda akisinukia juu ya uso wake ni mwongofu zaidi, au yule anaye kwenda sawasawa katika Njia Iliyo Nyooka"},{"SurahNumber":67,"VerseNumber":23,"Text":"Sema: Yeye ndiye aliye kuumbeni tangu mwanzo, na akakupeni masikio na macho, na nyoyo. Ni kidogo kabisa shukrani zenu"},{"SurahNumber":67,"VerseNumber":24,"Text":"Sema: Yeye ndiye aliye kutawanyeni katika ardhi, na kwake mtakusanywa"},{"SurahNumber":67,"VerseNumber":25,"Text":"Na wanasema: Lini ahadi hii, ikiwa mnasema kweli"},{"SurahNumber":67,"VerseNumber":26,"Text":"Sema: Hakika ujuzi wake uko kwa Mwenyezi Mungu; na hakika mimi ni mwonyaji tu mwenye kubainisha"},{"SurahNumber":67,"VerseNumber":27,"Text":"Lakini watakapo iona karibu, nyuso za walio kufuru zitahuzunishwa, na itasemwa: Hayo ndiyo mliyo kuwa mkiyaomba"},{"SurahNumber":67,"VerseNumber":28,"Text":"Sema: Mwaonaje, ikiwa Mwenyezi Mungu atanihiliki mimi na walio pamoja nami, au akiturehemu, ni nani atakaye walinda makafiri na adhabu chungu"},{"SurahNumber":67,"VerseNumber":29,"Text":"Sema: Yeye ndiye Mwingi wa Rehema; tunamuamini Yeye, na juu yake tunategemea. Mtakuja jua ni nani aliye katika upotovu ulio dhaahiri"},{"SurahNumber":67,"VerseNumber":30,"Text":"Sema: Mwaonaje, yakiwa maji yenu yamedidimia chini, nani atakueleteeni maji yanayo miminika"}]}