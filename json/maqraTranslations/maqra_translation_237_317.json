{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":87,"VerseNumber":1,"Text":"Kudza Zita raTenzi vako, vepamusoro-soro"},{"SurahNumber":87,"VerseNumber":2,"Text":"Avo vakasika (zvinhu zvose) vakazvishongedza"},{"SurahNumber":87,"VerseNumber":3,"Text":"Uye avo vakaronga (mafambiro ezvinhu zvese), uye vakatungamira (vakaratidza vanhu nzira yakanaka kubva kune yakaipa, uye vakaratidza mhuka mafuro adzo)"},{"SurahNumber":87,"VerseNumber":4,"Text":"Uye avo vanobuditsa mafuro"},{"SurahNumber":87,"VerseNumber":5,"Text":"Uye vomaita (mafuro) kuti aome, oita ruvara rwakasvibira"},{"SurahNumber":87,"VerseNumber":6,"Text":"Tichakuita kuti uverenge (Qur’aan), saka (Muhammad (SAW)) hauzombokanganwi"},{"SurahNumber":87,"VerseNumber":7,"Text":"Kunze kweizvo Allah zvavanoda. Zvirokwazvo, (Allah) vanoziva zviri pachena nezvakavanzika"},{"SurahNumber":87,"VerseNumber":8,"Text":"Uye tichakurerutsira nzira iri nyore (kuita mabasa akanaka)"},{"SurahNumber":87,"VerseNumber":9,"Text":"Naizvozvo yeuchidza (vanhu) kana yeuchidzo ichibatsira"},{"SurahNumber":87,"VerseNumber":10,"Text":"Rangaridzo ichatambirwa neuyo anotya (Allah)"},{"SurahNumber":87,"VerseNumber":11,"Text":"Asi icharambwa nemuipi"},{"SurahNumber":87,"VerseNumber":12,"Text":"Uyo achapinda moto mukuru"},{"SurahNumber":87,"VerseNumber":13,"Text":"Zvakare imomo haazombofi (kuti azorore) kana kurarama (hupenyu hwakanaka)"},{"SurahNumber":87,"VerseNumber":14,"Text":"Zvirokwazvo uyo anozvichenesa (kubva mukusatenda uye otambira Islaam) achava anobudirira"},{"SurahNumber":87,"VerseNumber":15,"Text":"Uye achirangarira zita raTenzi vake, uye achinamata (kashanu pazuva uye achiita minamato isina kukomekedzwa)"},{"SurahNumber":87,"VerseNumber":16,"Text":"Asi munoshuvira upenyu wepano pasi"},{"SurahNumber":87,"VerseNumber":17,"Text":"Kunyangwe upenyu uchatevera uri nani uye haugumi"},{"SurahNumber":87,"VerseNumber":18,"Text":"Zvirokwazvo, izvi zviri muMagwaro ekutanga"},{"SurahNumber":87,"VerseNumber":19,"Text":"Magwaro aAbrahamu naMusa"},{"SurahNumber":88,"VerseNumber":1,"Text":"Ko mashoko ezuva remukomberedzo (rekutongwa) akasvika kwauri here"},{"SurahNumber":88,"VerseNumber":2,"Text":"Zvimwe zviso pazuva iroro zvichadupukiswa (mumoto, zviso zvevasingatendi)"},{"SurahNumber":88,"VerseNumber":3,"Text":"Kusevenza (zvakanyanya muhupenyu hwepano pasi nekunamata zvimwe kunze kwaAllah), kunetseka (muhupenyu hwamangwa nekushorwa)"},{"SurahNumber":88,"VerseNumber":4,"Text":"Vachapinda mumoto unopisa"},{"SurahNumber":88,"VerseNumber":5,"Text":"Vachapihwa kunwa kubva muchitubu chinokwata (fashaira)"},{"SurahNumber":88,"VerseNumber":6,"Text":"Vachange vasina chekudya kusara kwemuti weminzwa une muchetura"},{"SurahNumber":88,"VerseNumber":7,"Text":"Usingavagutsi kana kuvadzivirira kubva kunzara"},{"SurahNumber":88,"VerseNumber":8,"Text":"(Zvimwe) zviso pazuva iroro zvichange zvichifara"},{"SurahNumber":88,"VerseNumber":9,"Text":"Vachifadzwa nemabasa avo (akanaka nekutenda kwavo muIslaam)"},{"SurahNumber":88,"VerseNumber":10,"Text":"Mubindu (Paradhiso) repamusoro"},{"SurahNumber":88,"VerseNumber":11,"Text":"Uko kwavasinganzwi manyepo"},{"SurahNumber":88,"VerseNumber":12,"Text":"Mariri (bindu) muchange muine chitubu chinoerera"},{"SurahNumber":88,"VerseNumber":13,"Text":"Mariri (bindu) muchange muine mibhedha yakareba (zvigaro zvakasimudzwa zviri pamusoro)"},{"SurahNumber":88,"VerseNumber":14,"Text":"Uye makomichi akarongedzwa"},{"SurahNumber":88,"VerseNumber":15,"Text":"Uye mapiro akarongwa mumitsara"},{"SurahNumber":88,"VerseNumber":16,"Text":"Uye makapeti epamusoro (ose) akawaridzwa"},{"SurahNumber":88,"VerseNumber":17,"Text":"Havatarisi here ngamera masikirwo ayakaitwa"},{"SurahNumber":88,"VerseNumber":18,"Text":"Uye denga masimudzirwo arakaitwa"},{"SurahNumber":88,"VerseNumber":19,"Text":"Uye makomo kuti akamiswa sei (zvakasimba)"},{"SurahNumber":88,"VerseNumber":20,"Text":"Uye pasi kuti rakatambanudzwa sei"},{"SurahNumber":88,"VerseNumber":21,"Text":"Naizvozvo yeuchidza (Muhammad (SAW)), zvirokwazvo uri muyeuchidzi"},{"SurahNumber":88,"VerseNumber":22,"Text":"Hausi muchengetedzi wavo (Hauna masimba pamusoro pavo)"},{"SurahNumber":88,"VerseNumber":23,"Text":"Kusara kweuyo anopikisa uye osiya kutenda"},{"SurahNumber":88,"VerseNumber":24,"Text":"Uye Allah vachamutonga nemutongo wakakurisisa"},{"SurahNumber":88,"VerseNumber":25,"Text":"Zvirokwazvo, kwatiri ndiko kune kudzokera kwavo"},{"SurahNumber":88,"VerseNumber":26,"Text":"Uye zvirokwazvo, kwatiri ndiko kune kutongwa kwavo"},{"SurahNumber":89,"VerseNumber":1,"Text":"(Ndinopika) nemambakwedza"},{"SurahNumber":89,"VerseNumber":2,"Text":"Neusiku gumi (mazuva gumi ekutanga kwemwedzi weDhul-Hijjah)"},{"SurahNumber":89,"VerseNumber":3,"Text":"Uye nezvinhu zvinofambidzana muuviri uye zvakapfunda"},{"SurahNumber":89,"VerseNumber":4,"Text":"Neusiku apo paunopfuura"},{"SurahNumber":89,"VerseNumber":5,"Text":"Zvirokwazvo mazviri mune humboo kuvanhu vanonzwisisa"},{"SurahNumber":89,"VerseNumber":6,"Text":"Hauoni here (Iwe Muhammad (SAW)) kuti Tenzi vako vakaita sei nemaAad"},{"SurahNumber":89,"VerseNumber":7,"Text":"VeIram (vaive vakareba) kunge mapango"},{"SurahNumber":89,"VerseNumber":8,"Text":"Vasina vamwe vakasikwa saivo panyika"},{"SurahNumber":89,"VerseNumber":9,"Text":"Uye maThamood, avo vaiveza matombo mumupata (vachigadzira dzimba)"},{"SurahNumber":89,"VerseNumber":10,"Text":"Uye (na)Farawo muridzi wehoko (dzaaishandisa kurwadzisa vanhu)"},{"SurahNumber":89,"VerseNumber":11,"Text":"Avo vaipfurikidza mwero panyika"},{"SurahNumber":89,"VerseNumber":12,"Text":"Uye vachikonzera nyonga nyonga zvakanyanya mairi (nyika)"},{"SurahNumber":89,"VerseNumber":13,"Text":"Naizvozvo Tenzi vako vakaisa pavari (vanhu) mitongo yakasiyana siyana yakaoma"},{"SurahNumber":89,"VerseNumber":14,"Text":"Zvirokwazvo, Tenzi vako vanoona"},{"SurahNumber":89,"VerseNumber":15,"Text":"Kana munhu, Tenzi vake kana vachinge vamuedza nekumupa chiremera nemakomborero, ipapo anobva ati: “Tenzi vangu vandipa chiremera!”"},{"SurahNumber":89,"VerseNumber":16,"Text":"Asi kana (Allah) vakamuedza nekushomesa (kutambura) raramo yake anoti: “Tenzi vangu vandidzikisira!”"},{"SurahNumber":89,"VerseNumber":17,"Text":"Kwete! Asi hamubati nherera zvakanaka (uye hamudzipi nhaka yadzo yakakwana)"},{"SurahNumber":89,"VerseNumber":18,"Text":"Uye hamukurudzirani kupa chikafu kuAl-Miskeen (anoshaya)"},{"SurahNumber":89,"VerseNumber":19,"Text":"Uye munodya nhaka nemakaro"},{"SurahNumber":89,"VerseNumber":20,"Text":"Uye munoda hupfumi nerudo rwakanyanya"},{"SurahNumber":89,"VerseNumber":21,"Text":"Kwete! Apo nyika paichakuiwa kuita huruva"},{"SurahNumber":89,"VerseNumber":22,"Text":"Uye Tenzi vako vouya nengirozi dziri mumitsara"},{"SurahNumber":89,"VerseNumber":23,"Text":"Uye Gehena richaunzwa pedyo musi uyu. Pazuva iroro munhu acharangarira, asi kurangarira (kwake) kuchamubatsirei"},{"SurahNumber":89,"VerseNumber":24,"Text":"Achati: “Matambudziko kwandiri! Dai ndakatungamidza (mabasa akanaka) paupenyu hwangu!”"},{"SurahNumber":89,"VerseNumber":25,"Text":"Saka pazuva iri hapana achatonga sematongero avachaita (Allah)"},{"SurahNumber":89,"VerseNumber":26,"Text":"Uye hapana achasunga (vasingatendi nevaiti vemabasa akashata) semasungiro avo (Allah)"},{"SurahNumber":89,"VerseNumber":27,"Text":"(Zvichanzi kuvatsvene): “Iwe mweya uri pazororo"},{"SurahNumber":89,"VerseNumber":28,"Text":"Dzoka kunaTenzi vako, uchifadzwa (navo) uye vachifadzwa newe"},{"SurahNumber":89,"VerseNumber":29,"Text":"Naizvozvo, pinda pakati pevaranda vangu (vanoremekedzeka)"},{"SurahNumber":89,"VerseNumber":30,"Text":"Uye pinda muParadhiso rangu!”"}]}