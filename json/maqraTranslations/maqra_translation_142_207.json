{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":24,"VerseNumber":35,"Text":"Allah è la luce dei cieli e della terra. La Sua luce è come quella di una nicchia in cui si trova una lampada, la lampada è in un cristallo, il cristallo è come un astro brillante; il suo combustibile viene da un albero benedetto, un olivo né orientale, né occidentale, il cui olio sembra illuminare, senza neppure essere toccato dal fuoco. Luce su luce. Allah guida verso la Sua luce chi vuole Lui e propone agli uomini metafore. Allah è onnisciente"},{"SurahNumber":24,"VerseNumber":36,"Text":"[E si trova questa luce] nelle case che Allah ha permesso di innalzare, in cui il Suo Nome viene menzionato, in cui al mattino e alla sera, Egli è glorificato"},{"SurahNumber":24,"VerseNumber":37,"Text":"da uomini che il commercio e gli affari non distraggono dal ricordo di Allah, dall'esecuzione dell'orazione, dall'erogazione della decima e che temono il Giorno in cui i cuori e gli sguardi saranno sconvolti"},{"SurahNumber":24,"VerseNumber":38,"Text":"Affinché Allah li compensi delle loro opere più belle e aggiunga loro della Sua Grazia. Allah provvede a chi vuole senza misura"},{"SurahNumber":24,"VerseNumber":39,"Text":"Quanto a coloro che sono miscredenti, le loro opere sono come un miraggio in una piana desertica che l'assetato scambia per acqua e poi, quando vi giunge, non trova nulla; anzi, nei pressi trova Allah che gli salda il conto. Allah è rapido al conto"},{"SurahNumber":24,"VerseNumber":40,"Text":"Oppure [le loro opere sono paragonabili] a tenebre di un mare profondo, le onde lo coprono, [onde] al di sopra delle quali si ergono [altre] onde, sulle quali vi sono le nuvole. [Ammassi di] tenebre le une sulle altre, dove l'uomo che stende la mano quasi non può vederla. Per colui cui Allah non ha dato la luce, non c'è alcuna luce"},{"SurahNumber":24,"VerseNumber":41,"Text":"Non vedi come Allah è glorificato da tutti coloro che sono nei cieli e sulla terra e gli uccelli che dispiegano [le ali]? Ciascuno conosce come adorarLo e renderGli gloria. Allah ben conosce quello che fanno"},{"SurahNumber":24,"VerseNumber":42,"Text":"Appartiene ad Allah la sovranità sui cieli e sulla terra. Verso Allah è il ritorno ultimo"},{"SurahNumber":24,"VerseNumber":43,"Text":"Non vedi che Allah spinge le nuvole e poi le raduna per farne ammassi? E vedi la pioggia scaturire dai loro recessi. E fa scendere dal cielo montagne gonfie di grandine. Colpisce con esse chi vuole e ne preserva chi vuole e per poco, il lampo della folgore [che le accompagna], non rapisce la vista"},{"SurahNumber":24,"VerseNumber":44,"Text":"Allah alterna la notte e il giorno. Questa è certamente una lezione per coloro che hanno occhi per vedere"},{"SurahNumber":24,"VerseNumber":45,"Text":"Dall'acqua, Allah ha creato tutti gli animali. Alcuni di loro strisciano sul ventre, altri camminano su due piedi e altri su quattro. Allah crea ciò che vuole. In verità Allah è onnipotente"},{"SurahNumber":24,"VerseNumber":46,"Text":"Già rivelammo segni chiarissimi. Allah dirige chi vuole sulla retta via"},{"SurahNumber":24,"VerseNumber":47,"Text":"Dicono: “Crediamo in Allah e nel Messaggero e obbediamo”, poi alcuni di loro volgono le spalle. Costoro non sono affatto credenti"},{"SurahNumber":24,"VerseNumber":48,"Text":"Quando vengono chiamati ad Allah e al Suo Inviato, affinché egli giudichi tra di loro, alcuni si sottraggono"},{"SurahNumber":24,"VerseNumber":49,"Text":"Se il diritto fosse dalla loro parte, allora verrebbero a lui sottomessi"},{"SurahNumber":24,"VerseNumber":50,"Text":"C'è una malattia nei loro cuori? Dubitano? O credono forse che Allah e il Suo Inviato li opprimano? No, sono loro gli ingiusti"},{"SurahNumber":24,"VerseNumber":51,"Text":"Quando i credenti sono chiamati ad Allah e al Suo Inviato, affinché egli giudichi tra loro, la loro risposta è “Ascoltiamo e obbediamo”. Essi sono coloro che prospereranno"},{"SurahNumber":24,"VerseNumber":52,"Text":"Coloro che obbediscono ad Allah e al Suo Inviato paventano Allah e Lo temono. Essi sono coloro che avranno il successo"}]}