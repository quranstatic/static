{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":84,"VerseNumber":1,"Text":"Jab aasman phatt jayega"},{"SurahNumber":84,"VerseNumber":2,"Text":"Aur apne Rubb kay famaan ki tameel karega aur uske liye haq yahi hai (ke apne Rubb ka hukum maney)"},{"SurahNumber":84,"VerseNumber":3,"Text":"Aur jab zameen phaila di jayegi"},{"SurahNumber":84,"VerseNumber":4,"Text":"Aur jo kuch uske andar hai usey bahar phenk kar khaali ho jayegi"},{"SurahNumber":84,"VerseNumber":5,"Text":"Aur apne Rubb ke hukum ki tameel karegi aur uske liye haq yahi hai (kay uski tameel karey)"},{"SurahNumber":84,"VerseNumber":6,"Text":"Aey insaan tu kashaan kashaan apne Rubb ki taraf chala ja raha hai(striving unto your Lord) aur ussey milney wala hai"},{"SurahNumber":84,"VerseNumber":7,"Text":"Phir jiska naam-e-aamal uske seedhey haath mei diya gaya"},{"SurahNumber":84,"VerseNumber":8,"Text":"Ussey halka hisaab liya jayega"},{"SurahNumber":84,"VerseNumber":9,"Text":"Aur woh apne logon ki taraf khush khush paltega"},{"SurahNumber":84,"VerseNumber":10,"Text":"Raha woh shaks jiska naam-e-aamal us ki peeth ke pichey diya jayega"},{"SurahNumber":84,"VerseNumber":11,"Text":"To woh maut ko pukarega"},{"SurahNumber":84,"VerseNumber":12,"Text":"Aur bhadakti hui aag mei ja padega"},{"SurahNumber":84,"VerseNumber":13,"Text":"Woh apne ghar walon mein magan tha"},{"SurahNumber":84,"VerseNumber":14,"Text":"Usne samjha tha ke usey kabhi palatna nahin hai"},{"SurahNumber":84,"VerseNumber":15,"Text":"Palatna kaise na tha, uska Rubb uske kartoot dekh raha tha"},{"SurahNumber":84,"VerseNumber":16,"Text":"Pas nahin mai kasam khata hon shafaq(twilight) ki"},{"SurahNumber":84,"VerseNumber":17,"Text":"Aur raat ki aur jo kuch woh sameith leti hai"},{"SurahNumber":84,"VerseNumber":18,"Text":"Aur chaand ki jabke woh maah-e-kaamil (full) ho jata hai"},{"SurahNumber":84,"VerseNumber":19,"Text":"Tumko zaroor darja ba darja ek haalat se dusri halat ki taraf guzarte chalay jana hai"},{"SurahNumber":84,"VerseNumber":20,"Text":"Phir in logon ko kya ho gaya hai ke yeh imaan nahin laatey"},{"SurahNumber":84,"VerseNumber":21,"Text":"Aur jab Quran inke samney pada jata hai to sajda nahin karte"},{"SurahNumber":84,"VerseNumber":22,"Text":"Balke yeh munkireen to ulta jhutlatay hain"},{"SurahNumber":84,"VerseNumber":23,"Text":"Halaanke jo kuch yeh (apne naam-e-aamal mein) jama kar rahey hain Allah usey khoob janta hai"},{"SurahNumber":84,"VerseNumber":24,"Text":"Lihaza inko dardnaak azaab ki basharat dedo"},{"SurahNumber":84,"VerseNumber":25,"Text":"Albatta jo log imaan le aaye hain aur jinho ne neik aamal kiye hain unke liye kabhi khatam na honay wala ajar hai"},{"SurahNumber":85,"VerseNumber":1,"Text":"Kasam hai mazboot qalon waley (impregnable castles )aasman ki"},{"SurahNumber":85,"VerseNumber":2,"Text":"Aur us din ki jiska wada kiya gaya hai"},{"SurahNumber":85,"VerseNumber":3,"Text":"Aur dekhnay walay ki aur dekhi janey wali cheez ki"},{"SurahNumber":85,"VerseNumber":4,"Text":"kay maarey gaye gaddey(pit) waley"},{"SurahNumber":85,"VerseNumber":5,"Text":"uss gaddey(pit) waley] jis mei khoob bhadakte huey indhan ki aag thi"},{"SurahNumber":85,"VerseNumber":6,"Text":"jabke woh us gaddey ke kinare par baithay huey thay"},{"SurahNumber":85,"VerseNumber":7,"Text":"Aur jo kuch woh imaan laney walon ke saath kar rahey thay usey dekh rahey thay"},{"SurahNumber":85,"VerseNumber":8,"Text":"Aur un ehley imaan se unki dushmani iske siwa kisi wajah se na thi ke woh us khuda par imaan le aaye thay jo zabardast aur apni zaat mei aap mahmood(praiseworthy) hai"},{"SurahNumber":85,"VerseNumber":9,"Text":"Jo aasmano aur zameen ki sultanat ka maalik hai, aur woh khuda sab kuch dekh raha hai"},{"SurahNumber":85,"VerseNumber":10,"Text":"Jin logon ne momin mardon aur auraton par zulm o sitam toda aur phir ussey taib na huey, yaqeenan unke liye jahannum ka azaab hai aur unke liye jalaye janey ki saza hai"},{"SurahNumber":85,"VerseNumber":11,"Text":"Jo log imaan laaye aur jinho ne neik amal kiye yaqeenan unke liye jannat ke baagh hain jinke nichey nehrein behti hongi, yeh hai badi kamyabi"},{"SurahNumber":85,"VerseNumber":12,"Text":"Dar haqeeqat tumharey Rubb ki pakad badi sakht hai"},{"SurahNumber":85,"VerseNumber":13,"Text":"Wahi pehli baar paida karta hai aur wahi dobara paida karega"},{"SurahNumber":85,"VerseNumber":14,"Text":"Aur woh bakshne wala hai, mohabbat karne wala hai"},{"SurahNumber":85,"VerseNumber":15,"Text":"Arsh ka maalik hai, buzurg-o-bartar hai"},{"SurahNumber":85,"VerseNumber":16,"Text":"Aur jo kuch chahey kar daalney wala hai"},{"SurahNumber":85,"VerseNumber":17,"Text":"Kya tumhey lashkaron ki khabar pahunchi hai"},{"SurahNumber":85,"VerseNumber":18,"Text":"Firoun aur samood (ke lashkaron) ki"},{"SurahNumber":85,"VerseNumber":19,"Text":"Magar jinho ne kufr kiya hai woh jhutlaney mein lagey huey hain"},{"SurahNumber":85,"VerseNumber":20,"Text":"Halaanke Allah ne unko gherey mein le rakha hai"},{"SurahNumber":85,"VerseNumber":21,"Text":"(unke jhutlaney se iss quran ka kuch nahin bigadta) balkey yeh quran buland paya hai"},{"SurahNumber":85,"VerseNumber":22,"Text":"Us loah mei (naqsh hai) jo mehfooz hai"},{"SurahNumber":86,"VerseNumber":1,"Text":"Kasam hai aasmaan ki aur raat ko namudaar honay wale ki"},{"SurahNumber":86,"VerseNumber":2,"Text":"Aur tum kya jaano kay woh raat ko namudaar honay wala kya hai"},{"SurahNumber":86,"VerseNumber":3,"Text":"Chamakta hua tara"},{"SurahNumber":86,"VerseNumber":4,"Text":"koi jaan aisi nahin hai jiske upar koi nigehbaan na ho"},{"SurahNumber":86,"VerseNumber":5,"Text":"Phir zara Insan yahi dekh le ke woh kis cheez se paida kiya gaya hai"},{"SurahNumber":86,"VerseNumber":6,"Text":"Ek uchalne wale pani se paida kiya gaya hai"},{"SurahNumber":86,"VerseNumber":7,"Text":"Jo peet aur seeney ki haddiyon kay darmiyan se nikalta hai"},{"SurahNumber":86,"VerseNumber":8,"Text":"Yaqeenan woh (khaliq) usey dobara paida karne par qadir hai"},{"SurahNumber":86,"VerseNumber":9,"Text":"Jis roz poshida asraar ki jaanch padtal hogi"},{"SurahNumber":86,"VerseNumber":10,"Text":"Us waqt Insan ke paas na khud apna koi zoar hoga aur na koi uski madad karne wala hoga"},{"SurahNumber":86,"VerseNumber":11,"Text":"Kasam hai baarish barsane waley aasman ki"},{"SurahNumber":86,"VerseNumber":12,"Text":"Aur (nabataat ugte waqt) phatt jane wali zameen ki"},{"SurahNumber":86,"VerseNumber":13,"Text":"Yeh ek jachi-tuli baat hai"},{"SurahNumber":86,"VerseNumber":14,"Text":"Hasi mazak nahin hai"},{"SurahNumber":86,"VerseNumber":15,"Text":"yeh log kuch chalein chal rahe hain"},{"SurahNumber":86,"VerseNumber":16,"Text":"Aur mai bhi ek chaal chal raha hoon"},{"SurahNumber":86,"VerseNumber":17,"Text":"Pas chodh do aey nabi, in kafiron ko ek zara ki zara in ke haal par chod do"}]}