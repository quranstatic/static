{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":26,"VerseNumber":111,"Text":"گفتند: «آیا برایت (به خدا) ایمان بیاوریم حال آنکه پست‌ترین فرومایگان از تو پیروی کرده‌اند؟»"},{"SurahNumber":26,"VerseNumber":112,"Text":"(نوح) گفت: «و من چه می‌دانم (که) به آنآنچه می‌کرده‌اند‌؟»"},{"SurahNumber":26,"VerseNumber":113,"Text":"«اگر باریک‌بینی کنید، حسابشان جز بر پروردگارم نیست.»"},{"SurahNumber":26,"VerseNumber":114,"Text":"«و من هرگز طرد‌کننده‌ی مؤمنان نیستم.»"},{"SurahNumber":26,"VerseNumber":115,"Text":"«من جز هشداردهنده‌ی آشکارگری (بیش) نیستم.»"},{"SurahNumber":26,"VerseNumber":116,"Text":"گفتند: «ای نوح! همانا اگر (به دعوتت‌) پایان ندهی بی‌گمان و بی‌چون از سنگسارشدگان خواهی بود.»"},{"SurahNumber":26,"VerseNumber":117,"Text":"گفت: «پروردگارم! قوم من همواره مرا تکذیب کردند.»"},{"SurahNumber":26,"VerseNumber":118,"Text":"«پس میان من و آنان راهکاری [:چاره‌ای] بگشای و من و هر آن کس از مؤمنان را که با من‌اند نجات بخش.»"},{"SurahNumber":26,"VerseNumber":119,"Text":"پس او و هر که را در آن کشتیِ آکنده با او بودند، رهانیدیم"},{"SurahNumber":26,"VerseNumber":120,"Text":"سپس باقی‌ماندگان را غرق کردیم"},{"SurahNumber":26,"VerseNumber":121,"Text":"همانا در این (ماجرا) همواره نشانه‌ی بزرگی است، و بیشترشان ایمان‌آورندگان نبوده‌اند"},{"SurahNumber":26,"VerseNumber":122,"Text":"و بی‌گمان پروردگارت به‌راستی همان کانون عزت (و) رحمتگر بر ویژگان است"},{"SurahNumber":26,"VerseNumber":123,"Text":"عادیان، پیامبران را تکذیب کردند"},{"SurahNumber":26,"VerseNumber":124,"Text":"چون برادرشان هود برایشان گفت: «آیا پروا نمی‌دارید؟»"},{"SurahNumber":26,"VerseNumber":125,"Text":"«من به‌راستی برایتان فرستاده‌ای در خور اعتمادم.»"},{"SurahNumber":26,"VerseNumber":126,"Text":"«پس از خدا پروا کنید و فرمانم ببرید.»"},{"SurahNumber":26,"VerseNumber":127,"Text":"«و بر این (رسالت) هیچ اجری از شما نمی‌خواهم. اجر من جز بر (عهده‌ی) پروردگار جهانیان نیست.»"},{"SurahNumber":26,"VerseNumber":128,"Text":"«آیا بر هر تپّه‌ای زیبا و رعنا نشانه‌ا‌ی (برای قدرت و رفاهیت) می‌سازید که (بر این سازمان و در آن) دست به بیهوده‌کاری و بازی بزنید؟»"},{"SurahNumber":26,"VerseNumber":129,"Text":"«و سازمان‌هایی استوار بر می‌گیرید شاید (بیشتر) بمانید؟»"},{"SurahNumber":26,"VerseNumber":130,"Text":"«و هنگامی که حمله‌ور می‌شوید در حال زورگویی حمله‌ور می‌شوید؟»"},{"SurahNumber":26,"VerseNumber":131,"Text":"«پس، از خدا پروا بدارید و فرمانم ببرید.»"},{"SurahNumber":26,"VerseNumber":132,"Text":"«و از کسی که شما را به آنچه می‌دانید مدد کرد پروا بدارید؛»"},{"SurahNumber":26,"VerseNumber":133,"Text":"«(کسی را که) با دام‌ها و پسران، شما را مدد و گشایش داد،»"},{"SurahNumber":26,"VerseNumber":134,"Text":"«و باغستان‌هایی سردرهم و چشمه‌سارانی (به شما داد).»"},{"SurahNumber":26,"VerseNumber":135,"Text":"«من همواره از عذاب روزی بزرگ بر شما می‌ترسم.»"},{"SurahNumber":26,"VerseNumber":136,"Text":"گفتند: «خواه اندرز(مان) دهی، خواه از اندرزدهندگان نباشی، برایمان یکسان است.»"},{"SurahNumber":26,"VerseNumber":137,"Text":"«این جز شیوه و اخلاق پیشینیان نیست.»"},{"SurahNumber":26,"VerseNumber":138,"Text":"«و ما عذاب‌شوندگان نیستیم.»"},{"SurahNumber":26,"VerseNumber":139,"Text":"پس همواره تکذیبش کردند. پس هلاکشان کردیم. همانا در این (جریان) بی‌گمان نشانه‌ی بزرگی است و بیشترشان ایمان‌آورندگان نبوده‌اند"},{"SurahNumber":26,"VerseNumber":140,"Text":"و به‌راستی، پروردگارت همواره (همان) کانون عزت (و) رحمتگر بر ویژگان است"},{"SurahNumber":26,"VerseNumber":141,"Text":"ثمودیان، پیامبران را تکذیب کردند"},{"SurahNumber":26,"VerseNumber":142,"Text":"چون برادرشان صالح به آنان گفت: «آیا پروا نمی‌دارید؟»"},{"SurahNumber":26,"VerseNumber":143,"Text":"«من همواره برای شما فرستاده‌ای در خور اعتمادم.»"},{"SurahNumber":26,"VerseNumber":144,"Text":"«پس از خدا پروا بدارید و فرمانم ببَرید.»"},{"SurahNumber":26,"VerseNumber":145,"Text":"«و (من) بر این (رسالت) هیچ اجری از شما نمی‌خواهم. اجر من جز بر عهده‌ی پروردگار جهانیان نیست.»"},{"SurahNumber":26,"VerseNumber":146,"Text":"«آیا شما در آنچه همین‌جاست به امن و امان رها می‌شوید؟»"},{"SurahNumber":26,"VerseNumber":147,"Text":"«در باغ‌هایی سردرهم و چشمه‌سارهایی،»"},{"SurahNumber":26,"VerseNumber":148,"Text":"«و کشتزارهایی و خرماهایی (که) دستاوردهایشان لطیف (و) زود هضم است‌؟»"},{"SurahNumber":26,"VerseNumber":149,"Text":"«و در حال فرح و آسایش برای خود از کوه‌ها خانه‌هایی می‌تراشید.»"},{"SurahNumber":26,"VerseNumber":150,"Text":"«پس از خدا پروا کنید و فرمانم ببرید.»"},{"SurahNumber":26,"VerseNumber":151,"Text":"«و کار و فرمان افراط‌گران را پیروی مکنید.»"},{"SurahNumber":26,"VerseNumber":152,"Text":"«آنان که در زمین افساد می‌کنند و اصلاح نمی‌کنند.»"},{"SurahNumber":26,"VerseNumber":153,"Text":"گفتند: «جز این نیست که تو سخت از افسون‌شدگانی!»"},{"SurahNumber":26,"VerseNumber":154,"Text":"«تو جز بشری مانند ما (بیش) نیستی. پس اگر از راستان بوده‌ای نشانه‌ای (ربانی برایمان) بیاور.»"},{"SurahNumber":26,"VerseNumber":155,"Text":"گفت: «این ماده شتری است که برای او آشامیدنی‌ای و (نیز) روزی معیّن نوبت آب شماست.»"},{"SurahNumber":26,"VerseNumber":156,"Text":"«و به آن گزندی نرسانید تا (مبادا) عذابِ روزی بزرگ شما را در برگیرد.»"},{"SurahNumber":26,"VerseNumber":157,"Text":"پس آن شتر را پی کردند و (از) پشیمانان گشتند"},{"SurahNumber":26,"VerseNumber":158,"Text":"پس آنان را عذاب در برگرفت. بی‌گمان و بی‌چون در این(جریان) نشانه‌ای است و (اما) بیشترشان (از) مؤمنان نبوده‌اند"},{"SurahNumber":26,"VerseNumber":159,"Text":"و به‌راستی پروردگار تو همواره (همان) کانون عزت (و) رحمتگر بر ویژگان است"},{"SurahNumber":26,"VerseNumber":160,"Text":"گروه لوط فرستادگان(مان) را تکذیب کردند"},{"SurahNumber":26,"VerseNumber":161,"Text":"چون برادرشان -لوط- بدیشان گفت: «آیا پروا نمی‌دارید؟»"},{"SurahNumber":26,"VerseNumber":162,"Text":"«من همواره برای شما فرستاده‌ای در خور اعتمادم.»"},{"SurahNumber":26,"VerseNumber":163,"Text":"«پس خدا را پروا بدارید و فرمانم ببرید.»"},{"SurahNumber":26,"VerseNumber":164,"Text":"«و بر این (رسالت) هیچ اجری از شما نمی‌خواهم. اجر من جز بر عهده‌ی پروردگار جهانیان نیست.»"},{"SurahNumber":26,"VerseNumber":165,"Text":"«آیا از (میان) مردمان جهان،(تنها) با مردان در می‌آمیزید؟»"},{"SurahNumber":26,"VerseNumber":166,"Text":"«و آنچه را پروردگارتان از همسرانتان برایتان آفریده وا می‌گذارید؟ بلکه شما مردمی تجاوزکارید.»"},{"SurahNumber":26,"VerseNumber":167,"Text":"گفتند: «ای لوط! بی‌گمان اگر (به کارت) پایان ندهی، به‌راستی همواره از اخراج‌شوندگانی.»"},{"SurahNumber":26,"VerseNumber":168,"Text":"گفت: «من همانا از خشمناکان سرسختِ کردار شمایم.»"},{"SurahNumber":26,"VerseNumber":169,"Text":"«پروردگارم! مرا و کسانم را از آنچه انجام می‌دهند رهایی بخش.»"},{"SurahNumber":26,"VerseNumber":170,"Text":"پس او و همگی کسانش را رهانیدیم"},{"SurahNumber":26,"VerseNumber":171,"Text":"جز پیرزنی که از باقی‌ماندگان در غبار (گمراهی) بود"},{"SurahNumber":26,"VerseNumber":172,"Text":"سپس دیگران را سخت هلاک (و) زیر و زبر کردیم"},{"SurahNumber":26,"VerseNumber":173,"Text":"و بر (سروسامان‌)شان بارانی (از سنگ گل) فرو ریختیم؛ پس چه بد بود سنگ‌بارانِ بیم‌داده‌شدگان"},{"SurahNumber":26,"VerseNumber":174,"Text":"به‌راستی در این (عقوبت) همواره نشانه‌(ی بزرگی) است و (اما) بیشترشان ایمان آورنده نبوده‌اند"},{"SurahNumber":26,"VerseNumber":175,"Text":"و بی‌گمان، پروردگارت همان کانون عزت (و) رحمتگر بر ویژگان است"},{"SurahNumber":26,"VerseNumber":176,"Text":"اصحاب اَیْکه [:درختان انبوه] فرستادگان (ما) را تکذیب کردند"},{"SurahNumber":26,"VerseNumber":177,"Text":"چون شعیب به آنان گفت: «آیا پروا نمی‌دارید؟»"},{"SurahNumber":26,"VerseNumber":178,"Text":"«من همواره برای شما فرستاده‌ای در خور اعتمادم.»"},{"SurahNumber":26,"VerseNumber":179,"Text":"«از خدا پروا بدارید و فرمانم ببرید.»"},{"SurahNumber":26,"VerseNumber":180,"Text":"«و بر این (رسالت) هیچ اجری از شما نمی‌خواهم. اجر من جز بر عهده‌ی پروردگار جهانیان نیست.»"}]}