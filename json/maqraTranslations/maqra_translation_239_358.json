{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":94,"VerseNumber":1,"Text":"Әйә Мухәммәд г-м синең күкрәгеңне ачмадыкмы һәм иман, хикмәт белән күңелеңне йомшак кылмадыкмы"},{"SurahNumber":94,"VerseNumber":2,"Text":"Вә синнән авыр йөкне төшердек түгелме"},{"SurahNumber":94,"VerseNumber":3,"Text":"Ул авырлык аркаларыңны авырттыра иде түгелме"},{"SurahNumber":94,"VerseNumber":4,"Text":"Һәм синең исемеңне кешеләр арасында мактаулы зекер белән дәрәҗәгә күтәрдек түгелме"},{"SurahNumber":94,"VerseNumber":5,"Text":"Дөреслектә файдалы булган җиңеллек авырлыктан соң"},{"SurahNumber":94,"VerseNumber":6,"Text":"Дөреслектә авырлыктан соң гына файдалы җиңеллек табыла"},{"SurahNumber":94,"VerseNumber":7,"Text":"Бер хәерле эштән бушансаң, икенче хәерле эшне эшләргә тырыш"},{"SurahNumber":94,"VerseNumber":8,"Text":"Һәм Раббыңның рәхмәтенә кызык, Раббыңа таба ашык, һәм һәрвакыт Ул риза булачак хәерле эшләр белән мәшгуль бул"},{"SurahNumber":95,"VerseNumber":1,"Text":"Инҗир җимеше илә ант итәм вә зәйтүн агачы белән"},{"SurahNumber":95,"VerseNumber":2,"Text":"Вә мүбарәк Тур тавы белән ант итәм"},{"SurahNumber":95,"VerseNumber":3,"Text":"Вә ошбу иминлек шәһәре Мәккә белән ант итәм"},{"SurahNumber":95,"VerseNumber":4,"Text":"Тәхкыйк, Без адәм баласын күркәмрәк сурәттә халык кылдык. (халык кылу – бар итү мәгънәсендә)"},{"SurahNumber":95,"VerseNumber":5,"Text":"Соңра ул итагатьсез кире кешене, ахирәттә түбәннәрнең түбәненә кайтардык, ягъни җәһәннәмгә. (Түбәннәрнең түбәненә кайтарылачак кешеләрне белергә һәм алар җөмләсеннән булудан сакланырга кирәк! Алар кәферләр, мөшрикләр, хаксыз золым итүче залимнәр, бозык вә пычрак эшне эшләүче фасыйклар, рыячылар, сихерчеләр, багучылар, бидеґәтчеләр, мал җыючы бик саран байлар, ышанып та дин тотмаучылар, тәкәбберләр, хәмер эчүчеләр, зина кылучылар, хаксыз кеше үтерүчеләр, гомумән Коръән белән гамәл кылмаучылар: куәтле вакытларында тәүбә итеп, Коръән белән гамәл кылып төзәлмәсәләр – һәммәсе болар җәһәннәмгә керәчәкләр)"},{"SurahNumber":95,"VerseNumber":6,"Text":"Мәгәр иман китереп Аллаһуга вә расүлгә итагать иткән, гөнаһлардан сакланып изге гамәлләр кылган кешеләрне генә түбәннәрнең түбәненә төшермибез, аларга һич киселми, кимеми торган мәңгегә җәннәт нигъмәтләредер"},{"SurahNumber":95,"VerseNumber":7,"Text":"Ий имансыз кире кеше, Коръәннең ачык вә көчле дәлилләре соңында сине нәрсә мәҗбүр итә ахирәттә булачак хисап вә ґәзаб көнен инкяр итәргә"},{"SurahNumber":95,"VerseNumber":8,"Text":"Әйә Аллаһ хөкем итүчеләрнең гадел хөкем итүчерәге түгелме? Барча кешене гаделлек белән хөкем итмәсме"},{"SurahNumber":96,"VerseNumber":1,"Text":"Ий Мухәммәд г-м Коръәнне укы һәрнәрсәне халык кылучы Раббың исеме илә"},{"SurahNumber":96,"VerseNumber":2,"Text":"Ул халык кылды кешене оешкан каннан"},{"SurahNumber":96,"VerseNumber":3,"Text":"Укыгыл, синең Раббың – Аллаһ бик хөрмәтле вә юмарттыр"},{"SurahNumber":96,"VerseNumber":4,"Text":"Ул – Аллаһ каләм белән язуны өйрәтте"},{"SurahNumber":96,"VerseNumber":5,"Text":"Кешегә белмәгән нәрсәләрен өйрәтте"},{"SurahNumber":96,"VerseNumber":6,"Text":"Юк, Без кеше өчен никадәр мәрхәмәтле һәм юмарт булсак та, тәхкыйк кеше Без куйган чиктән үтәдер, аннары азып адашадыр"},{"SurahNumber":96,"VerseNumber":7,"Text":"Үзен Аллаһуга мохтаҗ түгел дип белеп. (Әлбәттә, кеше дөньяда һәм ахирәттә Аллаһуга мохтаҗ икәнен белсә, һич Аллаһуга каршылык кыла алмый. Фәкать Аллаһуга үзенең мохтаҗ икәнлеген белмәгән кеше Аллаһуга карышып Аңа дошман буладыр, аннары җәһәннәмгә китә)"},{"SurahNumber":96,"VerseNumber":8,"Text":"Тәхкыйк җәза өчен кыямәт көнне кубарылып кайту Раббыңадыр"},{"SurahNumber":96,"VerseNumber":9,"Text":"Әйә күрдеңме, берәүнең намаз укучыны намаздан тыюы тиешме, яхшы эшме"},{"SurahNumber":96,"VerseNumber":10,"Text":"Ул Аллаһ колы – Мухәммәд г-м үзенең, иң зур бурычын үтәү өчен намаз укыганда"},{"SurahNumber":96,"VerseNumber":11,"Text":"Әйә ул намаз укучы Аллаһ колын намаз укудан тыю дөресме, ул һәркемгә яхшылыкны гына теләүче һәм хак туры юлда булса да"},{"SurahNumber":96,"VerseNumber":12,"Text":"Әйә ул Аллаһ колын намаз укудан тыю дөрес булырмы, ул кешеләрне Аллаһудан куркырга һәм гөнаһлардан сакланып изге гамәлләр кылырга өндәсә дә? (Әбү Җәһел бервакытны, әгәр Мухәммәднең сәҗдә кылганын күрсәм, әлбәттә, башын кисәчәкмен, дип вәгъдә кылды, һәм Мухәммәднең сәҗдә кылганын күргәч, теләген үтәргә ашыгып килде ләкин барып җитмичә, барча» әгъзалары калтыраган хәлдә кире китте. Иптәшләре: сиңа ни булды, дип сорадылар, ул: минем белән Мухәммәд арасында уттан дивар килеп чыкты аз гына янмыйча калдым, диде)"},{"SurahNumber":96,"VerseNumber":13,"Text":"Әйә ул намаздан тыючы кәфер, үзе Аллаһ китабы Коръәнне ялган дисә дә һәм Раббысына итагать итүдән вә Аңа гыйбадәт кылудан баш тартса да, намаздан тыямы, намаздан тыярга үзен хаклы саныймы"},{"SurahNumber":96,"VerseNumber":14,"Text":"Әйә намаздан тыючы ул кәфер белмиме Аллаһуның һәркемне күргәнен"},{"SurahNumber":96,"VerseNumber":15,"Text":"Юк, алай кирәкмәс, намаздан тыю ни кабахәт эшдер, әгәр ул бу эшеннән туктамаса, әлбәттә, маңгай чәченнән тотып җәһәннәмгә өстерәрбез"},{"SurahNumber":96,"VerseNumber":16,"Text":"Һәр эшне хата, ялганчы һәм зур гөнаһ кылучының маңгай чәченнән өстерәрбез. (Ул кәфер минем дусларым күп, дип мактанды)"},{"SurahNumber":96,"VerseNumber":17,"Text":"Ул намаздан тыючы кәфер, чакырсын үзенең ярдәмчеләрен"},{"SurahNumber":96,"VerseNumber":18,"Text":"Без тиздән ґәзаб фәрештәләрен чакырырбыз, аларны җәһәннәмгә өстерәрбез"},{"SurahNumber":96,"VerseNumber":19,"Text":"Юк, кирәкмәс, намаздан тыю бик яман кабахәт эштер, аңа итагать итмә сүзенә колак салма, сәҗдә кыл, намаз укы һәм Аллаһуга ятсын булуны кәсеп ит! (Беренче иңгән бу сүрәдә үк Аллаһ намаз укырга әмер бирде. Чөнки намаздан башка иман да, дин дә юк. Намаз – диннең йөрәге һәм башыдыр)"},{"SurahNumber":97,"VerseNumber":1,"Text":"Тәхкыйк Без Коръәнне иңдердек кадер кичендә"},{"SurahNumber":97,"VerseNumber":2,"Text":"Сиңа кадер кичнең Шәрафәтен вә аның хикмәтен нәрсә белдерде"},{"SurahNumber":97,"VerseNumber":3,"Text":"Кадер киче, мең айдан да хәерлерәк сәвабы, мең ай кылган гыйбадәттән артыгырактыр"},{"SurahNumber":97,"VerseNumber":4,"Text":"Кадер кичендә Җәбраил һәм башка фәрештәләр иңәрләр Раббыларының теләге илә һәр кешегә билгеләнгән бер еллык тәкъдир белән"},{"SurahNumber":97,"VerseNumber":5,"Text":"Кадер кичендә намаз, Коръән укып рузә тоткан мөэминнәргә фәрештәләр Аллаһудан сәлам укырлар. Кадер киченең дәвамы кояш баеганнан башлап таң атканга чаклыдыр. (Коръән рамадан аенда кадер кичендә бердән дөнья күгенә Җәбраил фәрештәгә иңдерелде. Аннары Җәбраил г-м кирәк саен аять-аять пәйгамбәргә китереп торды)"},{"SurahNumber":98,"VerseNumber":1,"Text":"Китаби кәферләр һәм китапсыз мөшрикләр, көферлекләреннән аерылмадылар, хәтта хакның хаклыгын вә батылның батыллыгын ачык аңлатучы вә хакны батылдан ачык аеручы Коръән килгәнгә чаклы"},{"SurahNumber":98,"VerseNumber":2,"Text":"Ул аңлатма Аллаһудан килгән рәсүлнең Коръән аятьләрен укымаклыгыдыр, ул аятьләр батылдан (ялганнан) ґәзабтан пак булган һәм сәхифәләрдә язылган Коръән"},{"SurahNumber":98,"VerseNumber":3,"Text":"Ул сәхифәләрдә һич үзгәрми торган хөкмий аятьләр бардыр. Алар хакны сөйләүче һәм үзгәрүдән пак (Коръән иңгәч кәферләр һәм мөшрикләр, Коръәнне кабул итеп мөселман булдылар. Хәзер дә ул эш дөньяда дәвам итә)"},{"SurahNumber":98,"VerseNumber":4,"Text":"Ул китабий кәферләр, бер-берсеннән аерылмадылар төрле мәзһәбләргә бүленмәделәр мәгәр үзләренә пәйгамбәр килеп хак динне өйрәтеп бер генә юлны ачык күрсәткәннән соң аерылдылар"},{"SurahNumber":98,"VerseNumber":5,"Text":"Китаплары белән гамәл кылмыйча кәфер булган яһүдләр һәм насаралар, Аллаһ тарафыннан боерылдылар, Аллаһ ризалыгы өчен генә Ислам динен тотарга, Аллаһуга гына гыйбадәт кылырга һәм Аңа итагать итәргә, дәхи намаз укырга, зәкят бирергә, дөреслектә хаклыкта таза торганнарның хак дине әнә шулдыр"},{"SurahNumber":98,"VerseNumber":6,"Text":"Китапка ышанып та кәфер булган кешеләр һәм китапка ышанмаучы кәферләр алар җәһәннәм утында мәңге калучылардыр. Алар мәхлукатнең иң явызырагыдыр"},{"SurahNumber":98,"VerseNumber":7,"Text":"Тәхкыйк иман китереп изге гамәлләр кылган хак мөэминнәр, мәхлукларның яхшыларыдыр"},{"SurahNumber":98,"VerseNumber":8,"Text":"Раббылары хозурында аларның җәзасы Ґәден исемендәге җәннәтләредер, ул җәннәтләрнең асларыннан елгалар агадыр, алар анда мәңге калырлар. Аллаһ алардан разый булды, һәм алар да Аллаһудан разый булдылар. Бу дәрәҗәләр Раббыларыннан курыккан хак мөэминнәргәдер"},{"SurahNumber":99,"VerseNumber":1,"Text":"Әгәр җир үзенең селкенүе илә селкендерелсә"},{"SurahNumber":99,"VerseNumber":2,"Text":"Вә җир үзенең эчендәге үлекләрне, йөкләрне, хәзинәләрне чыгарса"},{"SurahNumber":99,"VerseNumber":3,"Text":"Һәм кеше әйтсә: \"Ни булды бу җиргә\", – дип"},{"SurahNumber":99,"VerseNumber":4,"Text":"Шул көндә җир үзенең өстендә эшләнгән эшләрдән хәбәр бирер"},{"SurahNumber":99,"VerseNumber":5,"Text":"Тәхкыйк җирнең сөйләмәге Раббыңның аңа сөйлә, дип әйтүе беләндер"},{"SurahNumber":99,"VerseNumber":6,"Text":"Ул көндә кешеләр каберләреннән кубарылып хисап җиренә гамәлләренә күрә төрле фиркаләргә бүленеп барырлар, дөньяда кылган гамәлләренең җәзасын күрмәк өчен"},{"SurahNumber":99,"VerseNumber":7,"Text":"Берәү тузан бөртеге хәтле генә яхшылык кылган булса, аның җәзасын күрер"},{"SurahNumber":99,"VerseNumber":8,"Text":"Вә берәү тузан бөртеге хәтле гөнаһ эшләсә, аның җәзасын күрер"},{"SurahNumber":100,"VerseNumber":1,"Text":"Аллаһ юлында сугыш өчен сулуларын тавышландырып чабкучы атлар илә ант итәм"},{"SurahNumber":100,"VerseNumber":2,"Text":"Дагалары белән таштан ут чыгарып чабкучы атлар илә ант итәм"},{"SurahNumber":100,"VerseNumber":3,"Text":"Таң вакытында Аллаһ юлында сугыш өчен ашыгып чабкучы атлар белән ант итәм"},{"SurahNumber":100,"VerseNumber":4,"Text":"Ул атлар каты чабулары белән тузан күтәрерләр"},{"SurahNumber":100,"VerseNumber":5,"Text":"Вә бу атлы гаскәр Исламга һәм мөселманнарга зарар итүче кәфер кавеме арасына таң вакытында барып керделәр, аларны туздырмак өчен"},{"SurahNumber":100,"VerseNumber":6,"Text":"Тәхкыйк кеше үзенең Раббысына вә Аның нигъмәтләренә көфран нигъмәт кылучыдыр, ягъни иман китермичә, Ислам динен кабул итмичә, үзен-үзе һәлак итүчедер"},{"SurahNumber":100,"VerseNumber":7,"Text":"Тәхкыйк имансыз кеше үзенең имансызлыгына Аллаһуга каршы кылган эшләре белән гуаһдыр"},{"SurahNumber":100,"VerseNumber":8,"Text":"Вә тәхкыйк Аллаһудан курыкмаган кеше малны артык сөйгәнлеге өчен малга бик каты сарандыр"}]}