{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":9,"VerseNumber":46,"Text":"Na o miyabaya siran lomiyo, na pithiyagaran iran dn sa bagr; na ogaid na da kabayai o Allah so kapakaliyo iran; na piyakapamokl Iyan siran, na adn a mitharo: \"Sa thalimbagak kano a pd o mithatalimbagak"},{"SurahNumber":9,"VerseNumber":47,"Text":"O miyapd siran rkano lomiyo, na da a khiyoman iran rkano a rowar sa kabinasa, go plagosakn iran dn so pagltltan iyo ka ipmbabanog kano iran sa samok, go adn a matatago rkano a pakapphanorimann iran. Na so Allah na katawan Iyan so manga darowaka"},{"SurahNumber":9,"VerseNumber":48,"Text":"Sabnsabnar a pimbabanog iran so samok gowani, go pikhlikhlid iran rka so manga bitiyara, - taman sa miyakaoma so bnar, go miyapayag so sogoan o Allah a siran na ikagogowad iran"},{"SurahNumber":9,"VerseNumber":49,"Text":"Na adn a pd kiran a gii tharo sa: \"Idini akong ka (ko kathalimbagak) go di akong ka pagologa ko dosa.\" Tanodan ka miyaolog siran ko dosa, na mataan! a so naraka Jahannam na katatangkalan iyan dn so manga kapir"},{"SurahNumber":9,"VerseNumber":50,"Text":"O masogat ka a mapiya, na ikharata a ginawa iran; na o masogat ka a tiyoba, na tharoon iran a: \"Sabnar a miyakatoman kami ko galbk ami gowani,\" na tomalikhod siran a siran na pkhakababaya"},{"SurahNumber":9,"VerseNumber":51,"Text":"Tharoang ka a: \"Da dn a khisogat rkami a rowar ko inimasad o Allah a bagian ami: Skaniyan i Panarigan ami:\" Na so Allah i sarigi o miyamaratiyaya"},{"SurahNumber":9,"VerseNumber":52,"Text":"Tharoang ka a: \"Da a pnayawn iyo rkami a rowar ko isa ko dowa mapiya (kapakataban odi na kazahid). Na skami na nanayawn ami rkano so kasogata rkano o Allah a siksa a phoon ko hadapan Iyan, odi na nggolalan ko manga barokan ami. Na nayaw kano; ka mataan! a pd kami niyo a khinanayaw"},{"SurahNumber":9,"VerseNumber":53,"Text":"Tharoang ka a: \"Pphammgay kano sa onot odi na tgl: da dn a khatarima a phoon rkano: Mataan! a skano na miyabaloy kano a pagtaw a manga songklid"},{"SurahNumber":9,"VerseNumber":54,"Text":"Na da a miyakagandawali kiran ko katarimaa kiran ko ipphammgay ran a rowar sa mataan! a siran na da iran paratiyaya so Allah ago so sogo Iyan; go di iran inggolalan so sambayang odi siran khibobokl; go di siran phammgay odi siran magogowad"},{"SurahNumber":9,"VerseNumber":55,"Text":"Na oba rka makabiray so manga tamok iran go so manga wata iran: Aya dn a kabaya o Allah na anon misabap a kasiksaa Niyan kiran sii ko kawyagoyag ko doniya, go an makaliyo so manga niyawa iran ko di iran kapaparatiyaya"},{"SurahNumber":9,"VerseNumber":56,"Text":"Na gii siran zapa ko Allah sa mataan! a pd iyo siran dn; a kna a ba niyo siran pd: Na ogaid na siran na pagtaw a pphangaalk"},{"SurahNumber":9,"VerseNumber":57,"Text":"O makatoon siran sa khalindongan, odi na manga liyang, odi na khasolkan, na magapas siran on dn, a siran na gii siran manizakay"},{"SurahNumber":9,"VerseNumber":58,"Text":"Na adn a pd kiran a taw a gii ka niyan zomann ko makapantag ko manga sadaqa: Na, o kabgi siran on, na masoat siran, na odi siran on kabgi, na samawto na siran na ganiganin siran"},{"SurahNumber":9,"VerseNumber":59,"Text":"Na opama ka mataan! a siran na miyasoat siran ko inibgay kiran o Allah ago so sogo Iyan, go iran pitharo a: \"Kaa-angkosan kami o Allah! Mbgan kami dn o Allah ko kakayaan Iyan go so sogo Iyan: Mataan! a skami na so bo so Allah i phangangarapanan ami\" (na giyoto i mapiya kiran)"}]}