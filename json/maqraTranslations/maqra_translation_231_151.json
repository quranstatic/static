{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":75,"VerseNumber":1,"Text":"نه، سوگند به روز رستاخيز"},{"SurahNumber":75,"VerseNumber":2,"Text":"و [باز] نه، سوگند به نفس ملامتگر [كه زنده مى‌شويد]"},{"SurahNumber":75,"VerseNumber":3,"Text":"آيا انسان مى‌پندارد كه هرگز استخوان‌هايش را جمع نخواهيم كرد"},{"SurahNumber":75,"VerseNumber":4,"Text":"چرا، در حالى كه قادريم بر اين كه سر انگشتان او را هم بازسازيم"},{"SurahNumber":75,"VerseNumber":5,"Text":"[انكار معاد دليل موجهى ندارد]، بلكه انسان مى‌خواهد در آينده‌ى خود بدكارى كند"},{"SurahNumber":75,"VerseNumber":6,"Text":"[از سر انكار] مى‌پرسد: روز رستاخيز چه وقت است"},{"SurahNumber":75,"VerseNumber":7,"Text":"پس آن‌گاه كه چشم [از وحشت‌] خيره گردد"},{"SurahNumber":75,"VerseNumber":8,"Text":"و ماه در خسوف افتد"},{"SurahNumber":75,"VerseNumber":9,"Text":"و خورشيد و ماه يك جا جمع شوند"},{"SurahNumber":75,"VerseNumber":10,"Text":"آن روز انسان مى‌گويد: گريزگاه كجاست"},{"SurahNumber":75,"VerseNumber":11,"Text":"حاشا! پناهگاهى نيست"},{"SurahNumber":75,"VerseNumber":12,"Text":"آن روز قرارگاه [نهايى‌] به سوى پروردگار توست"},{"SurahNumber":75,"VerseNumber":13,"Text":"آن روز انسان بدانچه پيش فرستاده و بعد فرستاده آگاهى داده مى‌شود"},{"SurahNumber":75,"VerseNumber":14,"Text":"بلكه انسان خود بر [نيك و بد] خويشتن بيناست"},{"SurahNumber":75,"VerseNumber":15,"Text":"هر چند [به زبان‌] عذرهايش را پيش آورد"},{"SurahNumber":75,"VerseNumber":16,"Text":"زبانت را به قرآن [پيش از تمام شدن وحيش‌] حركت مده كه به [قرائت‌] آن شتاب كنى"},{"SurahNumber":75,"VerseNumber":17,"Text":"چرا كه جمع آورى و قرائت آن بر [عهده‌ى‌] ماست"},{"SurahNumber":75,"VerseNumber":18,"Text":"پس چون آن را قرائت كرديم، تو آن قرائت را پيروى كن"},{"SurahNumber":75,"VerseNumber":19,"Text":"سپس توضيح آن [نيز] بر عهده‌ى ماست"},{"SurahNumber":75,"VerseNumber":20,"Text":"ولى نه، [شما دنياى‌] زود گذر را دوست مى‌داريد"},{"SurahNumber":75,"VerseNumber":21,"Text":"و آخرت را وا مى‌گذاريد"},{"SurahNumber":75,"VerseNumber":22,"Text":"در آن روز چهره‌هايى خرم و شادابند"},{"SurahNumber":75,"VerseNumber":23,"Text":"به سوى پروردگار خود مى‌نگرند"},{"SurahNumber":75,"VerseNumber":24,"Text":"و چهره‌هايى در آن روز عبوس و درهم است"},{"SurahNumber":75,"VerseNumber":25,"Text":"[چرا كه‌] مى‌داند عذاب شكننده‌اى در پيش دارد"},{"SurahNumber":75,"VerseNumber":26,"Text":"نه، چنين نيست، آن‌گاه كه جان به گلوگاه رسيد"},{"SurahNumber":75,"VerseNumber":27,"Text":"و گفته شد: چاره‌ساز كيست"},{"SurahNumber":75,"VerseNumber":28,"Text":"و دانست كه آن، هنگامه جدايى [از دنيا] است"},{"SurahNumber":75,"VerseNumber":29,"Text":"و [محتضر از سختى جان دادن‌] ساق‌هايش به هم پيچيد"},{"SurahNumber":75,"VerseNumber":30,"Text":"آن روز، روز رانده شدن به سوى پروردگار تو [براى حساب‌] است"},{"SurahNumber":75,"VerseNumber":31,"Text":"پس نه تصديق كرد و نه نماز گزارد"},{"SurahNumber":75,"VerseNumber":32,"Text":"بلكه تكذيب كرد و روى گردانيد"},{"SurahNumber":75,"VerseNumber":33,"Text":"سپس مغرورانه سوى كسانش رفت"},{"SurahNumber":75,"VerseNumber":34,"Text":"[با اين اعمال‌] واى بر تو! پس واى بر تو"},{"SurahNumber":75,"VerseNumber":35,"Text":"باز هم واى بر تو! سپس واى بر تو"},{"SurahNumber":75,"VerseNumber":36,"Text":"آيا انسان مى‌پندارد كه بى‌هدف رها مى‌شود"},{"SurahNumber":75,"VerseNumber":37,"Text":"مگر او نطفه‌اى كه [در رحم‌] ريخته مى‌شود نبود"},{"SurahNumber":75,"VerseNumber":38,"Text":"سپس خون بسته‌اى شد و [خدايش‌] شكل داد و درست كرد"},{"SurahNumber":75,"VerseNumber":39,"Text":"پس دو جنس نر و ماده را از آن، پديد آورد"},{"SurahNumber":75,"VerseNumber":40,"Text":"آيا اين [خدا] قادر نيست كه مردگان را زنده كند"},{"SurahNumber":76,"VerseNumber":1,"Text":"مگر نه اين است كه مدت زمانى بر انسان گذشت كه چيز قابل ذكرى نبود"},{"SurahNumber":76,"VerseNumber":2,"Text":"همانا ما انسان را از نطفه‌اى آميخته آفريديم، كه او را خواهيم آزمود، پس وى را شنوا و بينا گردانيديم"},{"SurahNumber":76,"VerseNumber":3,"Text":"ما راه را به او نشان داديم، يا سپاسگزار است [مى‌پذيرد] و يا كفران [مى‌كند]"},{"SurahNumber":76,"VerseNumber":4,"Text":"بى‌گمان، ما براى كافران زنجيرها و بندها و شعله‌هاى سوزان آماده كرده‌ايم"},{"SurahNumber":76,"VerseNumber":5,"Text":"همانا نيكان از جامى نوشند كه با عطر خوشى آميخته است"},{"SurahNumber":76,"VerseNumber":6,"Text":"چشمه‌اى كه بندگان [خاص‌] خدا از آن بنوشند و [هر جا بخواهند] جارى‌اش سازند"},{"SurahNumber":76,"VerseNumber":7,"Text":"[آنها] به نذر خود وفا كنند و از روزى كه شرّ آن فراگير است بترسند"},{"SurahNumber":76,"VerseNumber":8,"Text":"و طعام را با آن كه دوستش دارند، به مستمند و يتيم و اسير دهند"},{"SurahNumber":76,"VerseNumber":9,"Text":"[و در دل گويند:] ما فقط براى رضاى خدا شما را اطعام مى‌كنيم و هيچ پاداش و سپاسى از شما نمى‌خواهيم"},{"SurahNumber":76,"VerseNumber":10,"Text":"ما از پروردگار خود از روزى كه سخت غمبار است هراسانيم"},{"SurahNumber":76,"VerseNumber":11,"Text":"پس خدا آنها را از شرّ آن روز نگاه دارد و بهجت و سرور به آنها ارزانى دارد"},{"SurahNumber":76,"VerseNumber":12,"Text":"و به پاس آن كه صبر كردند، بهشت و حرير پاداششان دهد"},{"SurahNumber":76,"VerseNumber":13,"Text":"كه در آن جا بر تخت‌ها تكيه زنند. در آن جا نه [گرماى‌] آفتاب بينند و نه سرما"},{"SurahNumber":76,"VerseNumber":14,"Text":"و سايه‌ها [ى درختان‌] بر آنها نزديك و ميوه‌هايش [براى چيدن‌] بسيار آسان است"},{"SurahNumber":76,"VerseNumber":15,"Text":"و ظروف سيمين و جام‌هاى بلورين بر آنها بگردانند"},{"SurahNumber":76,"VerseNumber":16,"Text":"جام‌هايى بلورين از نقره كه درست به اندازه باشند"},{"SurahNumber":76,"VerseNumber":17,"Text":"و در آن جا از جامى كه آميزه‌ى زنجبيل دارد به آنان مى‌نوشانند"},{"SurahNumber":76,"VerseNumber":18,"Text":"از چشمه‌اى در بهشت كه «سلسبيل» ناميده مى‌شود"}]}