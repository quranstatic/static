{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":82,"VerseNumber":1,"Text":"Göy parçalanacağı zaman"},{"SurahNumber":82,"VerseNumber":2,"Text":"Ulduzlar dağılıb səpələnəcəyi zaman"},{"SurahNumber":82,"VerseNumber":3,"Text":"Dənizlər (qaynayıb bir-birinə) qarışacağı zaman"},{"SurahNumber":82,"VerseNumber":4,"Text":"Qəbirlər çevriləcəyi (qəbirlərin altı üstünə çevrilib ölülər oradan çıxacağı) zaman"},{"SurahNumber":82,"VerseNumber":5,"Text":"Hər kəs (dünyada) nə etdiyini və (özündən sonra) nə qoyub getdiyini (dünyada nəyi edib, nəyi etmədiyini, bütün yaxşı və pis əməllərini, günahını, savabını) biləcəkdir"},{"SurahNumber":82,"VerseNumber":6,"Text":"Ey (kafir) insan! Səni kərim olan Rəbbinə qarşı aldadan (və ya: məğrur edən) nədir"},{"SurahNumber":82,"VerseNumber":7,"Text":"O Rəbbin ki, səni (yoxdan) yaratdı, düzəldib qaydaya (insan şəklinə) saldı"},{"SurahNumber":82,"VerseNumber":8,"Text":"Sənə Özü istədiyi surətdə biçim verdi"},{"SurahNumber":82,"VerseNumber":9,"Text":"Xeyr, daha doğrusu, siz haqq-hesab gününü yalan sayırsınız"},{"SurahNumber":82,"VerseNumber":10,"Text":"Sizin üstünüzdə gözətçi mələklər"},{"SurahNumber":82,"VerseNumber":11,"Text":"(Əməllərinizi) yazan və (Allah dərgahında) çox hörmətli olan mələklər vardır"},{"SurahNumber":82,"VerseNumber":12,"Text":"Onlar sizin nə etdiklərinizi bilirlər"},{"SurahNumber":82,"VerseNumber":13,"Text":"Həqiqətən, yaxşı əməl və itaət sahibləri (mö’minlər) Cənnətdə qərar tutacaqlar"},{"SurahNumber":82,"VerseNumber":14,"Text":"Pis əməl sahibləri (kafirlər) isə Cəhənnəmdə olacaqlar"},{"SurahNumber":82,"VerseNumber":15,"Text":"Onlar (kafirlər) ora haqq-hesab günü daxil olacaqlar"},{"SurahNumber":82,"VerseNumber":16,"Text":"Onlar əsla oradan çıxan deyillər"},{"SurahNumber":82,"VerseNumber":17,"Text":"(Ya Peyğəmbər!) sən nə bilirsən (haradan bilirsən) ki, haqq-hesab günü nədir"},{"SurahNumber":82,"VerseNumber":18,"Text":"Bəli, sən nə bilirsən ki, haqq-hesab günü nədir?! (Qiyamət gününün dəhşətini təsəvvür etmək insanın imkanı xaricindədir. Cəhənnəm əzabının şiddəti hər bir təsəvvürün fövqündədir. Ondan xilas olmaq üçün yalnız bir yol vardır – Allaha səmimi-qəlbdən ibadət və itaət)"},{"SurahNumber":82,"VerseNumber":19,"Text":"O gün heç kəs heç kəsin karına gələ bilməz. O gün hökm ancaq Allahındır"},{"SurahNumber":83,"VerseNumber":1,"Text":"Vay halına çəkidə və ölçüdə aldadanların"},{"SurahNumber":83,"VerseNumber":2,"Text":"O kəslər ki, özlərini insanlardan (bir şey) aldıqları zaman onu tam ölçüb alar"},{"SurahNumber":83,"VerseNumber":3,"Text":"Onlar üçün ölçdükdə və ya çəkdikdə isə (onu) əskildərlər"},{"SurahNumber":83,"VerseNumber":4,"Text":"Məgər onlar (öləndən sonra) diriləcəklərini düşünmürlərmi"},{"SurahNumber":83,"VerseNumber":5,"Text":"Özü də dəhşətli bir gündə"},{"SurahNumber":83,"VerseNumber":6,"Text":"O gün bütün insanlar (haqq-hesab üçün) aləmlərin Rəbbinin (Allahın) hüzurunda duracaqlar"},{"SurahNumber":83,"VerseNumber":7,"Text":"Xeyr! Şübhəsiz ki, pis əməllərə uyanların (kafirlərin) əməl dəftəri (şeytanların əməllərinin yazıldığı və ya Cəhənnəmin ən alt təbəqəsi olan) Siccindədir"},{"SurahNumber":83,"VerseNumber":8,"Text":"Sən nə bilirsən (haradan bilirsən) ki, Siccin nədir?! (Və ya: Siccin nədir, bilirsənmi)"},{"SurahNumber":83,"VerseNumber":9,"Text":"O, yazılı bir kitabdır"},{"SurahNumber":83,"VerseNumber":10,"Text":"O gün vay halına yalan sayanların"},{"SurahNumber":83,"VerseNumber":11,"Text":"O kəslər ki, haqq-hesab gününü yalan sayarlar"},{"SurahNumber":83,"VerseNumber":12,"Text":"Bunu isə ancaq həddini aşan, günaha batan yalan sayar"},{"SurahNumber":83,"VerseNumber":13,"Text":"Ayələrimiz ona oxunduğu zaman: “(Bunlar) qədimlərin əfsanələridir (uydurmalarıdır!)” – deyər"},{"SurahNumber":83,"VerseNumber":14,"Text":"Xeyr (belə deyildir). Əslində onların qəlblərini qazandıqları (günahlar) qaplamışdır"},{"SurahNumber":83,"VerseNumber":15,"Text":"Xeyr, o gün Rəbbinin mərhəmətindən məhrum olacaqlar"},{"SurahNumber":83,"VerseNumber":16,"Text":"Sonra Cəhənnəmə varid qalacaqlar"},{"SurahNumber":83,"VerseNumber":17,"Text":"Sonra da onlara: “Bu sizin (dünyada) yalan saydığınız (Cəhənnəmdir)!” deyiləcəkdir"},{"SurahNumber":83,"VerseNumber":18,"Text":"Xeyr! (Mö’minlərlə kafirlər eyni ola bilməzlər). Şübhəsiz ki, yaxşı əməl və itaət sahibi olan mö’minlərin əməl dəftəri (Allahın ən müxlis bəndələrinin əməlləri yazıldığı və ya Cənnətin ən yüksək mərtəbəsi olan) İlliyyundadır"},{"SurahNumber":83,"VerseNumber":19,"Text":"Sən nə bilirsən (haradan bilirsən) ki, İlliyyun nədir"},{"SurahNumber":83,"VerseNumber":20,"Text":"O, yazılı bir kitabdır"},{"SurahNumber":83,"VerseNumber":21,"Text":"Onu ancaq (Allaha) yaxın olan mələklər görə bilər"},{"SurahNumber":83,"VerseNumber":22,"Text":"Həqiqətən, yaxşı əməl və itaət sahibi olan mö’minlər Nəim cənnətlərində olacaqlar"},{"SurahNumber":83,"VerseNumber":23,"Text":"Onlar taxtlar üstündə (əyləşib Allahın hazır etdiyi ne’mətlərə) tamaşa edəcəklər"},{"SurahNumber":83,"VerseNumber":24,"Text":"Sən (ey Peyğəmbər!) onların üzlərində cənnət sevinci görəcəksən"},{"SurahNumber":83,"VerseNumber":25,"Text":"Onlara (gözəl ətirli, təmiz) möhürlü (qablarda olan) şərab (rəhiq) içirdiləcəkdir"},{"SurahNumber":83,"VerseNumber":26,"Text":"Onun (içində rəhiq olan qabın) möhürü müşkdür. Qoy yarışanlar onun üçün yarışsınlar"},{"SurahNumber":83,"VerseNumber":27,"Text":"Ona təsnim (suyu) qatılmışdır"},{"SurahNumber":83,"VerseNumber":28,"Text":"O (təsnim) elə bir çeşmədir ki, ondan (təmiz halda) yalnız (Allaha) yaxın olanlar içər (qalanlara isə o rəhiq şərabına qatılıb verirlər)"},{"SurahNumber":83,"VerseNumber":29,"Text":"Həqiqətən, günahkarlar iman gətirmiş kimsələrə (dünyada) gülürdülər"},{"SurahNumber":83,"VerseNumber":30,"Text":"(Mö’minlərin) yanlarından keçərkən (onları dolamaq məqsədilə) bir-birinə qaş-göz edirdilər"},{"SurahNumber":83,"VerseNumber":31,"Text":"Ailələrinin (yaxın adamlarının) yanına qayıtdıqda isə (onları doladıqları üçün) kefləri kök qayıdırdılar"},{"SurahNumber":83,"VerseNumber":32,"Text":"Onlar (mö’minləri) gördükdə: “Doğrusu, bunlar (haqq yoldan) azanlardır!” – deyirdilər"},{"SurahNumber":83,"VerseNumber":33,"Text":"Halbuki onlara (mö’minlərə) nəzarətçi göndərilməmişdir"},{"SurahNumber":83,"VerseNumber":34,"Text":"Bu gün isə mö’minlər kafirlərə güləcəklər"},{"SurahNumber":83,"VerseNumber":35,"Text":"Onlar taxtlar üstündə (əyləşib) baxacaqlar (ki, görsünlər)"},{"SurahNumber":83,"VerseNumber":36,"Text":"Kafirlər öz əməllərinin cəzasını aldılarmı?! (Əlbəttə, aldılar)"}]}