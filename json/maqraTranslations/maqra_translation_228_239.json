{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":70,"VerseNumber":19,"Text":"Ya soló, moto akelamaki na kozanga kimia"},{"SurahNumber":70,"VerseNumber":20,"Text":"Soki mabe ezui ye, akomi na bobangi"},{"SurahNumber":70,"VerseNumber":21,"Text":"Mpe soki bolamu ezui ye, akomi kopima yango"},{"SurahNumber":70,"VerseNumber":22,"Text":"Longola sé baye bazali kotelemisa losambo"},{"SurahNumber":70,"VerseNumber":23,"Text":"Baye bakangami na losambo na bango libela"},{"SurahNumber":70,"VerseNumber":24,"Text":"Мре baye bazali kobimisa (zakat) na misoio mia bango"},{"SurahNumber":70,"VerseNumber":25,"Text":"Mpona (kopesa) basengi na baye bazangi"},{"SurahNumber":70,"VerseNumber":26,"Text":"Mpe baye bazali kondima ya soló na mokolo ya suka"},{"SurahNumber":70,"VerseNumber":27,"Text":"Мре baye bazali kobanga etumbu ya Nkolo na bango"},{"SurahNumber":70,"VerseNumber":28,"Text":"Ya soló, eloko moko ya kopekisa etumbu ya Nkolo na bango ezali te"},{"SurahNumber":70,"VerseNumber":29,"Text":"Mpe baye bazali kobatela mitakala mia bango"},{"SurahNumber":70,"VerseNumber":30,"Text":"Longola sé epai ya basi na bango to mpe bawumbu na bango ya basi, wana ezali lisumu te epai na bango"},{"SurahNumber":70,"VerseNumber":31,"Text":"Kasi baye bakokende libanda ya oyo etindami awa, bango nde balekisi ndelo"},{"SurahNumber":70,"VerseNumber":32,"Text":"Mpe baye bazali kobatela biloko ya bato malamu, mpe bazali kotosa maloba na bango tango ya boyokani"},{"SurahNumber":70,"VerseNumber":33,"Text":"Mpe baye bazali kotatola sé bosóló"},{"SurahNumber":70,"VerseNumber":34,"Text":"Mpe baye oyo bazali kobatela losambo na bango"},{"SurahNumber":70,"VerseNumber":35,"Text":"Bango nde bakozala na lukumu okati ya bilanga ya lola"},{"SurahNumber":70,"VerseNumber":36,"Text":"Kasi nini na bapengwi oyo bazali kokima epai nayo bakingo etelemi"},{"SurahNumber":70,"VerseNumber":37,"Text":"Ngambu ya loboko ya mobali to ya loboko ya mwasi bazali ya kokabwana"},{"SurahNumber":70,"VerseNumber":38,"Text":"Boye moko na moko kati na bango azali kosepela ete bakotisa ye na lola ya nkembo"},{"SurahNumber":70,"VerseNumber":39,"Text":"Eloko te, mpo tokelaki bango na maye bayebi"},{"SurahNumber":70,"VerseNumber":40,"Text":"Mpe nalapi na Nkolo ya miniele mpe biloli na bilembo bia ngrásia ete: Ya soló, tozali na makoki"},{"SurahNumber":70,"VerseNumber":41,"Text":"Mpo ete tolongola bango toya na baye ya malamu, mpe moto akopekisa biso azali te"},{"SurahNumber":70,"VerseNumber":42,"Text":"Tika bango basakana mpe babunga kino bakokutanaka na mokolo oyo tolakaki bango"},{"SurahNumber":70,"VerseNumber":43,"Text":"Mokolo bakobima na malita noki lokola bazali kokima mbangu epai na mabanga matandami"},{"SurahNumber":70,"VerseNumber":44,"Text":"Bakokitisaka miso na bango mpe kotombola yango na soni, wana ekozalaka mokolo ya elaka na bango"},{"SurahNumber":71,"VerseNumber":1,"Text":"Ya soló totindaki Nûh epai ya bato naye ete: Kebisa bato nayo yambo ya etumbu makasi eyela bango"},{"SurahNumber":71,"VerseNumber":2,"Text":"Alobaki: Oh bato na ngai! Ya sôló, nazali mokebisi ya polele тропа bino"},{"SurahNumber":71,"VerseNumber":3,"Text":"Bobondela Allah, bobanga ye тре botosa ngai"},{"SurahNumber":71,"VerseNumber":4,"Text":"Mpo alimbisa bino masumu тре apesa bino mikolo kino elaka yango ekoka. Ya soló, tango elaka ya Allah ekoki ezelaka te soki bozali koyeba"},{"SurahNumber":71,"VerseNumber":5,"Text":"Alobi: Nkolo! Ya sólo, natei bato na ngai butu na moyi"},{"SurahNumber":71,"VerseNumber":6,"Text":"Kasi mateya na ngai ebakiseli bango sé kokima"},{"SurahNumber":71,"VerseNumber":7,"Text":"Mpe tango nazali kobenga bango mpo olimbisa bango, bazali kotiya misapi na matoyi na bango mpe kozipa yango na bilamba, basali motu makasi mpe lolendo"},{"SurahNumber":71,"VerseNumber":8,"Text":"Sima nabengaki bango na polele"},{"SurahNumber":71,"VerseNumber":9,"Text":"Mpe nayebisaki bango na polele mpe na lolenge ya kobombama"},{"SurahNumber":71,"VerseNumber":10,"Text":"Nayebisaki bango été: Botubela epai ya Nkolo na bino. Ya soló, ye azali molimbisi"},{"SurahNumber":71,"VerseNumber":11,"Text":"Mpo akitisela bino kowuta na likolo mbula ezala ya kolandana"},{"SurahNumber":71,"VerseNumber":12,"Text":"Mpe apesa bino misolo na bana ebele, mpe abómbela bino bilanga mpe mingala"},{"SurahNumber":71,"VerseNumber":13,"Text":"Mpona nini bozali kokumisa Allah te na ndenge esengeli"},{"SurahNumber":71,"VerseNumber":14,"Text":"Mpe akela bino ndambu ndambu ya kotangama"},{"SurahNumber":71,"VerseNumber":15,"Text":"Bozali kornona te lolenge Allah akela mapata sambo elandani"},{"SurahNumber":71,"VerseNumber":16,"Text":"Mpe atiya bongengi kati ya sanza mpe mwinda okati ya moyi"},{"SurahNumber":71,"VerseNumber":17,"Text":"Allah nde abimisa bino na mabele lokola milona"},{"SurahNumber":71,"VerseNumber":18,"Text":"Sima akozongisa bino kati na yango mpe sima akobimisa bino penza"},{"SurahNumber":71,"VerseNumber":19,"Text":"Allah atandela bino mabele ezala lokola etoko"},{"SurahNumber":71,"VerseNumber":20,"Text":"Mpo botambola na kati ya banzela na yango"},{"SurahNumber":71,"VerseNumber":21,"Text":"Nûh alobaki ete: Nkolo! Baboyi kotosa ngai kaši balandi sé moto oyo bozui naye na bana ekobakisela ye sé libungi"},{"SurahNumber":71,"VerseNumber":22,"Text":"Mpe basali likita ya monene, (ya mabe)"},{"SurahNumber":71,"VerseNumber":23,"Text":"Mpe balobi ete: Botika banzambe na bino te, botika Waad te, botika mpe Suwaa te, yarúsa te, yaúqa mpe te na Nasra te. (ezali bankombo ya bikeko ya bango bazalaki kobondela)"},{"SurahNumber":71,"VerseNumber":24,"Text":"(Mpe) yango bisili kobungisa ebele mpe ezali kobakisela babubi sé libungi"},{"SurahNumber":71,"VerseNumber":25,"Text":"Mpona mabe na bango, bazindisamaki na mayi, mpe bakotaki na móto, mpe bazuaki basungi te na botiki Allah"},{"SurahNumber":71,"VerseNumber":26,"Text":"Mpe Nûh alobi: Nkolo! Kotika ata mopagano moko te na mokili"},{"SurahNumber":71,"VerseNumber":27,"Text":"Soki otiki bango (na bomoyi), bakobungisa bawumbu nayo mpe bakobota sé basumuki"},{"SurahNumber":71,"VerseNumber":28,"Text":"Nkolo! Limbisa ngai, na baboti na ngai na moto nyoso oyo akokota ndako na ngai mondimi mpe bandimi ya mibali na ya basi, mpe kobakisela bapengwi te sé libungi"}]}