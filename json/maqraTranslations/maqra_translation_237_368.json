{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":87,"VerseNumber":1,"Text":"Номи Парвардигори бузурги худро ба покӣ ёд кун, чунон ки лоиқи бузургии Ӯст"},{"SurahNumber":87,"VerseNumber":2,"Text":"он Зоте, ки офарид махлуқотро ва устувор дошт"},{"SurahNumber":87,"VerseNumber":3,"Text":"Ва он Зоте, ки андоза муъайян кард. Сипас ҳама халқро ба он чӣ муносиб мешаванд, роҳ намуд"},{"SurahNumber":87,"VerseNumber":4,"Text":"Ва он Зоте, ки чарогоҳҳоро рӯёнид"},{"SurahNumber":87,"VerseNumber":5,"Text":"сипас хушку сиёҳ гардонид"},{"SurahNumber":87,"VerseNumber":6,"Text":"Мо Қуръонро барои ту эй Расул хоҳем хонд ва ту дигар онро фаромӯш нахоҳӣ кард"},{"SurahNumber":87,"VerseNumber":7,"Text":"ғайри он чи Аллоҳ бихоҳад, ҳамоно Ӯ ошкору пинҳонро медонад"},{"SurahNumber":87,"VerseNumber":8,"Text":"Ва дар кори ту ва дар ҳамаи умури динӣ ва дунявие, ки ба ту рӯ менамояд, осонӣ падид меоварем"},{"SurahNumber":87,"VerseNumber":9,"Text":"Эй Расул, агар ба қавмат панд доданат фоида кунад, панд деҳ. Худро азоб мадеҳ дар панд додани шахсе, ки саркашӣ мекунад"},{"SurahNumber":87,"VerseNumber":10,"Text":"Ҳар касе, ки аз Аллоҳ метарсад, ба зудӣ панд хоҳад пазируфт"},{"SurahNumber":87,"VerseNumber":11,"Text":"Ва бадбахттарин фард аз он панд дурӣ хоҳад гузид"},{"SurahNumber":87,"VerseNumber":12,"Text":"Ҳамон кас, ки дар оташи бузурги ҷаҳаннам дарафтад"},{"SurahNumber":87,"VerseNumber":13,"Text":"Онгоҳ дар он ҷо на бимирад, ки роҳат ёбад ва на зинда мешавад, ки фоида бинад"},{"SurahNumber":87,"VerseNumber":14,"Text":"Ба дурустӣ, касе ки худро покиза дошт, наҷот ёфт"},{"SurahNumber":87,"VerseNumber":15,"Text":"Ва растагор шуд, ҳар кӣ номи Парвардигори худро бар забон овард ва барои ризогии Ӯ намоз гузорид"},{"SurahNumber":87,"VerseNumber":16,"Text":"Балки, шумо эй мардум, зиндагии ин ҷаҳонро аз неъматҳои охират афзал мешуморед"},{"SurahNumber":87,"VerseNumber":17,"Text":"Ҳол он ки охират беҳтару пояндатар аст"},{"SurahNumber":87,"VerseNumber":18,"Text":"Бегумон, ин суханҳо дар китобҳои пешина низ ҳаст"},{"SurahNumber":87,"VerseNumber":19,"Text":"китобҳои Иброҳим ва Мӯсо алайҳимассалом"},{"SurahNumber":88,"VerseNumber":1,"Text":"Эй Расул, оё хабари қиёмат, ки бо сахтиҳояш одамонро фаро мегирад ба ту расидааст"},{"SurahNumber":88,"VerseNumber":2,"Text":"Чеҳраҳои кофирон дар он рӯз ба азоб хор хоҳанд буд"},{"SurahNumber":88,"VerseNumber":3,"Text":"талошкардаву ранҷдида"},{"SurahNumber":88,"VerseNumber":4,"Text":"оташи сӯзон ба он мерасад"},{"SurahNumber":88,"VerseNumber":5,"Text":"аз чашмаи бисёр гарм нӯшонда мешаванд"},{"SurahNumber":88,"VerseNumber":6,"Text":"онон хӯрокеро ҷуз хори талх надоранд"},{"SurahNumber":88,"VerseNumber":7,"Text":"ки на фарбеҳ мекунад ва на гуруснагиро аз байн мебарад"},{"SurahNumber":88,"VerseNumber":8,"Text":"Чеҳраҳои мӯъминон дар он рӯз хуррам ва тоза хоҳанд буд"},{"SurahNumber":88,"VerseNumber":9,"Text":"Ва аз кӯшиши худ ва амале, ки дар дунё кардаанд, дар охират розӣ хоҳанд буд"},{"SurahNumber":88,"VerseNumber":10,"Text":"дар биҳиште олимақом"},{"SurahNumber":88,"VerseNumber":11,"Text":"ки дар он ҷо ҳеҷ сухани беҳуда нашунавӣ"},{"SurahNumber":88,"VerseNumber":12,"Text":"ва дар он чашмасорҳо равон бошанд"},{"SurahNumber":88,"VerseNumber":13,"Text":"ва дар он ҷо тахтҳои баланд ва олӣ аст"},{"SurahNumber":88,"VerseNumber":14,"Text":"ва кӯзаҳое ниҳода барои нӯшандагон"},{"SurahNumber":88,"VerseNumber":15,"Text":"ва болиштҳое дар канори ҳам чида"},{"SurahNumber":88,"VerseNumber":16,"Text":"ва фаршҳои нафиси паҳнкарда"},{"SurahNumber":88,"VerseNumber":17,"Text":"Оё кофирон ба шутур наменигаранд, ки чӣ гуна офарида шудааст"},{"SurahNumber":88,"VerseNumber":18,"Text":"Ва ба осмон, нигоҳ намекунанд, ки чӣ гуна бардошта шудааст"},{"SurahNumber":88,"VerseNumber":19,"Text":"Ва ба кӯҳҳо, наменигаранд, ки чӣ гуна барқарор гардидаанд"},{"SurahNumber":88,"VerseNumber":20,"Text":"Ва ба замин, наменигаранд, ки чӣ гуна густурда шудааст"},{"SurahNumber":88,"VerseNumber":21,"Text":"Пас панд деҳ эй Расул, ки ту панддиҳандае ҳастӣ. Ва ғамгин мабош аз он касоне, ки ҳақро қабул надоранд"},{"SurahNumber":88,"VerseNumber":22,"Text":"Ту бар онон фармонраво нестӣ, то ононро ба имон овардан маҷбур кунӣ"},{"SurahNumber":88,"VerseNumber":23,"Text":"Магар, он кас кӣ рӯй гардонд аз панду насиҳат ва кофир шуд ва бар куфраш давомат кард"},{"SurahNumber":88,"VerseNumber":24,"Text":"Аллоҳ бо бузургтарин азоб ӯро азоб мекунад"},{"SurahNumber":88,"VerseNumber":25,"Text":"Албатта бозгашташон баъди марг ба сӯи Мост"},{"SurahNumber":88,"VerseNumber":26,"Text":"Онгоҳ ҳисоби онон бар ӯҳдаи Мо аст"},{"SurahNumber":89,"VerseNumber":1,"Text":"Аллоҳ савганд мехӯрад ба вақти субҳ"},{"SurahNumber":89,"VerseNumber":2,"Text":"ва савганд ба шабҳои даҳгона, даҳ шаби Зулҳиҷҷа, шабҳои пурфайз"},{"SurahNumber":89,"VerseNumber":3,"Text":"ва савганд ба ҷуфту тоқ, аз ҳама ашё"},{"SurahNumber":89,"VerseNumber":4,"Text":"ва савганд ба шаб, чун бигзарад"},{"SurahNumber":89,"VerseNumber":5,"Text":"Оё хирадмандонро ин савгандҳо басанда нест"},{"SurahNumber":89,"VerseNumber":6,"Text":"Эй Расул, оё надидӣ, ки Парвардигори ту бо қавми Од чӣ кард"},{"SurahNumber":89,"VerseNumber":7,"Text":"Қавми Ирам, ки соҳиби қоматҳои баланд ва сутунмонанд буданд"},{"SurahNumber":89,"VerseNumber":8,"Text":"Ки монанди он дар қувват ва бузургии ҷасад дар ҳеҷ шаҳре офарида нашудааст"},{"SurahNumber":89,"VerseNumber":9,"Text":"Ва чӣ гуна кард бо қавми Самуд, ки дар он водӣ тахтасангҳои бузургро тарошида ва аз он барои худ хонаҳо гирифта буданд"},{"SurahNumber":89,"VerseNumber":10,"Text":"Ва чӣ гуна кард бо Фиръавн, подшоҳи Миср соҳиби лашкари азим, ки мулкашро устувор ва амрашро қавӣ доштанд"},{"SurahNumber":89,"VerseNumber":11,"Text":"Ҳамон касоне, ки дар шаҳрҳо аз ҳад таҷовуз карданд"},{"SurahNumber":89,"VerseNumber":12,"Text":"ва дар онҳо бисёр фасод карданд"},{"SurahNumber":89,"VerseNumber":13,"Text":"пас Парвардигори ту тозиёнаи азобро сахт бар сарашон фуруд овард"},{"SurahNumber":89,"VerseNumber":14,"Text":"Эй Расул, ҳамоно Парвардигорат дар камингоҳ аст. Касоне, ки Ӯро нофармонӣ карданд, андаке мӯҳлат медиҳад ва баъд аз он онҳоро ба азоби сахт гирифтор мекунад"},{"SurahNumber":89,"VerseNumber":15,"Text":"Аммо одамиро, чун Парвардигораш биёзмояд ва гиромиаш дорад ва неъматаш диҳад, мегӯяд: «Парвардигори ман маро гиромӣ дошт»"},{"SurahNumber":89,"VerseNumber":16,"Text":"Ва чун биёзмоядаш ва ризқашро бар ӯ танг гирад, мегӯяд: «Парвардигори ман маро хор доштааст»"},{"SurahNumber":89,"VerseNumber":17,"Text":"На! Чунин нест, балки гиромӣ доштан бо тоъати Аллоҳ аст ва хорӣ доштан ба нофармонбардории Ӯст, шумо ятимро гиромӣ намедоред"},{"SurahNumber":89,"VerseNumber":18,"Text":"ва ҳамдигарро ба таъом додани мискин тарғиб намекунед"},{"SurahNumber":89,"VerseNumber":19,"Text":"ва моли меросро ҳарисона мехӯред"},{"SurahNumber":89,"VerseNumber":20,"Text":"ва молро бисёр дӯст доред"},{"SurahNumber":89,"VerseNumber":21,"Text":"На! Ҳаргиз чунин нест, ки мегӯед, чун замин шикаста шавад ва пора-пора гардад"},{"SurahNumber":89,"VerseNumber":22,"Text":"ва Парвардигори ту барои ҳисобу китоби халқаш ояд ва фариштагон саф - саф ҳозир шаванд"},{"SurahNumber":89,"VerseNumber":23,"Text":"Ва дар он рӯз ҷаҳаннамро ҳозир оранд, кофир панд гирад ва тавба кунад. Ва чӣ ҷои панд гирифтан бошад"},{"SurahNumber":89,"VerseNumber":24,"Text":"Мегӯяд: «Эй кош, ки барои ҳаёти ҷовидонаи худ пешопеш некиҳое мефиристодам». Ва чӣ ҷои пушаймонӣ аст, ки дар дунё пушаймон нашуд ва тавба накард"},{"SurahNumber":89,"VerseNumber":25,"Text":"Пас дар он рӯзи душвор касе чун азоби Ӯ азоб накунад"},{"SurahNumber":89,"VerseNumber":26,"Text":"ва ҳеҷ кас монанди занҷири Ӯ ба занҷир накашад"},{"SurahNumber":89,"VerseNumber":27,"Text":"Гуфта шавад: Эй рӯҳи оромишёфта, ба зикри Аллоҳ"},{"SurahNumber":89,"VerseNumber":28,"Text":"хушнуду писандида ба сӯи Парвардигорат бозгард"},{"SurahNumber":89,"VerseNumber":29,"Text":"ва дар зумраи бандагони солеҳи Ман дохил шав"},{"SurahNumber":89,"VerseNumber":30,"Text":"ва ба ҳамроҳашон ба биҳишти Ман дарой"}]}