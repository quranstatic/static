{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":70,"VerseNumber":19,"Text":"Tuhan Neupeujeuet manusia nyoe Malam ngon uroe sabe geulisah"},{"SurahNumber":70,"VerseNumber":20,"Text":"‘Oh teuka nyang brok susah jih that-that"},{"SurahNumber":70,"VerseNumber":21,"Text":"Meu teuka nyang got kriet jih sileupah"},{"SurahNumber":70,"VerseNumber":22,"Text":"Meulengkan ureueng nyang na seumbahyang"},{"SurahNumber":70,"VerseNumber":23,"Text":"Sabe seumbahyang han tom geukeubah"},{"SurahNumber":70,"VerseNumber":24,"Text":"Bak atra gopnyan hak cit ka teuntee"},{"SurahNumber":70,"VerseNumber":25,"Text":"Ureueng meulakee nyang tan napakah Got nyang gasien that hana meulakee"},{"SurahNumber":70,"VerseNumber":26,"Text":"Jipateh teuntee lom peue geupeugah Jipateh bit na uroe kiamat"},{"SurahNumber":70,"VerseNumber":27,"Text":"Lom pih keu azeub yo jih that leupah"},{"SurahNumber":70,"VerseNumber":28,"Text":"Jiteupue keubit azeub Po jih nyan Han ek jih aman droejih jipeuglah"},{"SurahNumber":70,"VerseNumber":29,"Text":"Meunan pih ureueng jaga meunalee"},{"SurahNumber":70,"VerseNumber":30,"Text":"Meulengkan teuntee inong jih nyang sah Atawa namiet nyang milek droejih Meunyo nyan di jih han jeut keu: salah"},{"SurahNumber":70,"VerseNumber":31,"Text":"Meunyo ngon laen nyan salah raya"},{"SurahNumber":70,"VerseNumber":32,"Text":"Amanah teuma han tom jiubah Meunan pih han tom meuiseuk janji"},{"SurahNumber":70,"VerseNumber":33,"Text":"Lom jiek saksi ade sileupah"},{"SurahNumber":70,"VerseNumber":34,"Text":"Lom seumbahyang jih that jiplihara Bek na nyang cupa meubacut salah"},{"SurahNumber":70,"VerseNumber":35,"Text":"Nyan keuh ureueng nyan asoe churuga Neupeumulia geuh that le Allah"},{"SurahNumber":70,"VerseNumber":36,"Text":"Peue dum si kaphe jijak bak gata Peunteng that haba mehmoh jih leupah"},{"SurahNumber":70,"VerseNumber":37,"Text":"Rot uneun rot wie meutumpok-tumpok"},{"SurahNumber":70,"VerseNumber":38,"Text":"Meuhʻeut jih geujok churuga indah Bak geupeutamong jih lam churuga Nikmat churuga hanaban peugah"},{"SurahNumber":70,"VerseNumber":39,"Text":"Han geupeutamong jih dum nyan keunan Meupeujeuet jih nyan ka trang sileupah Di jih jiteupue Kamoe peujeuet jih"},{"SurahNumber":70,"VerseNumber":40,"Text":"Di lon nyan keu jih Ulon meusumpah Ulon meusumpah demi Hadharat Timu ngon barat sit milek Allah Keubit roe Kamoe kuasa that-that"},{"SurahNumber":70,"VerseNumber":41,"Text":"Meugantoe siat bandum jih bagah y Ngon kawom laen meugantoe dum jih Nyang got nibak jih seumateh leupah r Han ek roe di jih peutalo Kamoe"},{"SurahNumber":70,"VerseNumber":42,"Text":"Bah le jih meunoe bek le tapapah Bah le jih mabok jimeuen-meuen Sampoe meuteumeung peue nyang tapeugah Sampoe troh uroe tajanji keu jih"},{"SurahNumber":70,"VerseNumber":43,"Text":"Uroe nyan dum jih jibeudoh bagah Teubiet lam uruek beudoh dum rata Sang bak berhala jimeung meulangkah"},{"SurahNumber":70,"VerseNumber":44,"Text":"Bandum meuteukui ule jih u yup Mata jih teutop khuchu“ sileupah Han jijeut kalon uwie ngon uneuen š Hina jih yoh nyan hanaban peugah h Uroe nyan keuh nyang dilee geujanji Bandum jih geubri peueu nyang geubalah k"},{"SurahNumber":71,"VerseNumber":1,"Text":"Kamoe kirem Noh bak kawom gopnyan Peuingat jih nyan bek pubuet salah Yoh gohlom teuka azeub peudeh that"},{"SurahNumber":71,"VerseNumber":2,"Text":"Geukheun treuk ligat kawom meutuah Lon nyoe bak gata Neuyue peuingat Uleh Hadharat nyata Neupeugah"},{"SurahNumber":71,"VerseNumber":3,"Text":"Taseumah Allah lom tatakwa Keu Tuhan gata nyang Maha Murah Tataʻat keu Lon bek tameudawa"},{"SurahNumber":71,"VerseNumber":4,"Text":"Ampon keu gata Neubri le Allah Neuampon dacha ngon panyang umu Leubeh sigitu bek rijang leupah Dang-dang troh ajai nyang ka meuteuntee Meu ka troh watee han jeuet meu minah Han jeuet le tanggoh meu ka troh watee Meu na ‘eleumee tateupue sudah"},{"SurahNumber":71,"VerseNumber":5,"Text":"Geukheun Tuhanku pakri kawomlon Ka Iheuh dum di lon sabe lon peugah Malam ngon uroe lon yue pubuet got"},{"SurahNumber":71,"VerseNumber":6,"Text":"Di jih lagee sot hana jipapah Nyang na sit jiplueng leubeh nibak sot"},{"SurahNumber":71,"VerseNumber":7,"Text":"‘Oh lon yue nyang got jikheun beurakah Ngon aneuk jaroe jih di geulinyueng Jimeukeuleubong ngon ija sihah Hana jipiyoh jipubuet jeuheut Ngon mbong jih pih that teukabo leupah"},{"SurahNumber":71,"VerseNumber":8,"Text":"Teuma lon peugah han le lon som-som Di keu jih bandum lon bri peurintah"},{"SurahNumber":71,"VerseNumber":9,"Text":"Lheuh nyan lon lahe kadang pih lon som Jideungo han lom peue nyang lon peugah"},{"SurahNumber":71,"VerseNumber":10,"Text":"Talakee ampon lon kheun bak Tuhan f Neuampon rijang gata le Allah"},{"SurahNumber":71,"VerseNumber":11,"Text":"Neubri ngon ujeuen keu gata le that"},{"SurahNumber":71,"VerseNumber":12,"Text":"Areuta le that Neubri meulimpah Neubri le aneuk teuh lom ngon keubon Neubri deungon krueng seunang teuh leupah"},{"SurahNumber":71,"VerseNumber":13,"Text":"Pakon han tatem harap keu Tuhan Deungon adab sopan tapujoe Allah"},{"SurahNumber":71,"VerseNumber":14,"Text":"Neupeujeut gata meutingkat-tingkat Di phon bacut that sampoe ‘an sudah"},{"SurahNumber":71,"VerseNumber":15,"Text":"Peue hana taeu nyang Tuhan peujeuet Langet Neupeujeuet tujoh tabaqah"},{"SurahNumber":71,"VerseNumber":16,"Text":"Neupeujeuet buleuen cahya seureuloe . Ngon mata uroe hu meujeureulah"},{"SurahNumber":71,"VerseNumber":17,"Text":"Tuhan peutimoh gata di bumoe"},{"SurahNumber":71,"VerseNumber":18,"Text":"Gata Neupeuwoe teuma lom sudah Dudoe Neubangket bandum sinaroe"},{"SurahNumber":71,"VerseNumber":19,"Text":"Neupeujeuet bumoe teuleueng ngon luah"},{"SurahNumber":71,"VerseNumber":20,"Text":"Mangat jeuet tajak sinan ho nyang hʻeut Peue nyang meukeusud tamita bagah"},{"SurahNumber":71,"VerseNumber":21,"Text":"Wahe Tuhanku le Noh lom geukheun Han jipeureumeun peue nyang lon peugah Jimaksiet keu lon di jih jiikot Ureueng nyang karot nyang ba bak salah Atra ngon aneuk jih jeuet keu rugoe Jiturot jih nyoe peue nyang jipeugah"},{"SurahNumber":71,"VerseNumber":22,"Text":"Jipubuet jeuheut raya han bagoe"},{"SurahNumber":71,"VerseNumber":23,"Text":"Jikheun Tuhan nyoe bandum taseumah Tuhan gata dum waddan suwaʻan Yaghus pih meunan han jeuet takeubah Yaʻuq ngon nasar Tuhan teuh bandum Jipeusisat dum rame sileupah Awak nyang lalem nyang elanya that"},{"SurahNumber":71,"VerseNumber":24,"Text":"Bandum ka sisat meutamah-tamah"},{"SurahNumber":71,"VerseNumber":25,"Text":"Geupeukaram jih dalam buet jeuheut Jitamong meuhat lam apui mirah À Dalam nuraka bandum jitamong Hana soe tulong meunyo kon Allah"},{"SurahNumber":71,"VerseNumber":26,"Text":"Geukheun lom le Noh Tuhanku bek le Neukeubah kaphe seunang jih leupah £ Bek le Neukeubah jih ateuh bumoe Jeuet keudeh keunoe mantong jilangkah"},{"SurahNumber":71,"VerseNumber":27,"Text":"Meunyo Neukeubah jih jipeusisat Hamba Neuh meuhat bandum buet salah Meu jimeuaneuk pih jeuet keu kaphe"},{"SurahNumber":71,"VerseNumber":28,"Text":"Dacha lon Neubri ampon ya Allah Meunan pih dacha dua ma-ku lon Mukmin nyang bak lon keunoe geulangkah Mukmin nyang tamong dalam rumoh lon Bandum Neuampon wahe ya Allah Lom bandum mukmin agam ngon inong Bek roh meutamong lam apui mirah Teuma si lalem meutamah rugoe Bandum jih asoe nuraka juah"}]}