{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":75,"VerseNumber":1,"Text":"నేను ప్రళయ దినంపై ప్రమాణం చేస్తున్నాను"},{"SurahNumber":75,"VerseNumber":2,"Text":"ఇంకా నేను, తనను తాను నిందించుకునే ఆత్మపై ప్రమాణం చేస్తున్నాను"},{"SurahNumber":75,"VerseNumber":3,"Text":"ఏమిటి, మానవుడు మేమతని ఎముకలను కూర్చలేమని అనుకుంటున్నాడా"},{"SurahNumber":75,"VerseNumber":4,"Text":"తప్పకుండా కూర్చగలము. మేమతని వ్రేళ్ళ కొనలను సైతం (యధాతథంగా) సవరించగలం"},{"SurahNumber":75,"VerseNumber":5,"Text":"ఈ మానవుడైతే ఇక మీదట కూడా దురంతాలకు పాల్పడదలుస్తున్నాడు"},{"SurahNumber":75,"VerseNumber":6,"Text":"“ఇంతకీ ప్రళయదినం ఎప్పుడు?” అని అడుగుతున్నాడు"},{"SurahNumber":75,"VerseNumber":7,"Text":"చూపు చెదిరిపోయినప్పుడు…”"},{"SurahNumber":75,"VerseNumber":8,"Text":"చంద్రుడు కాంతిహీనుడై పోయినప్పుడు…”"},{"SurahNumber":75,"VerseNumber":9,"Text":"సూర్య చంద్రులు కలిపివేయబడినప్పుడు…"},{"SurahNumber":75,"VerseNumber":10,"Text":"ఆ రోజు మానవుడు, “నేనెక్కడికి పారిపోను?” అంటాడు"},{"SurahNumber":75,"VerseNumber":11,"Text":"లేదు. ఎక్కడా ఏ ఆశ్రయమూ లేదు"},{"SurahNumber":75,"VerseNumber":12,"Text":"ఆ రోజు నీ ప్రభువు వద్దనే స్థానముంటుంది"},{"SurahNumber":75,"VerseNumber":13,"Text":"ఆ రోజు మనిషికి, తానేం ముందుకు పంపాడో, మరేం వెనుక వదిలాడో తెలుపబడుతుంది"},{"SurahNumber":75,"VerseNumber":14,"Text":"మానవుడు తనకు వ్యతిరేకంగా తానే సాక్షిగా ఉంటాడు"},{"SurahNumber":75,"VerseNumber":15,"Text":"(తన దుష్కర్మలను కప్పిపుచ్చుకోవటానికి) ఎన్ని సంజాయిషీలు ఇచ్చుకున్నప్పటికీను"},{"SurahNumber":75,"VerseNumber":16,"Text":"(ఓ ప్రవక్తా!) నీవు ఖుర్ఆన్ ను తొందరగా కంఠస్థం చేసుకోవటానికి నీ నాలుకను వేగంగా కదిలించకు"},{"SurahNumber":75,"VerseNumber":17,"Text":"దాన్ని సమకూర్చే, (నీ చేత) పారాయణం చేయించే బాధ్యత మాది"},{"SurahNumber":75,"VerseNumber":18,"Text":"కాబట్టి మేము దానిని పఠించాక, నువ్వు దాని పఠనాన్ని అనుసరించు"},{"SurahNumber":75,"VerseNumber":19,"Text":"మరి దానిని విడమరచి చెప్పే బాధ్యత కూడా మాపైనే ఉంది"},{"SurahNumber":75,"VerseNumber":20,"Text":"ఎన్నటికీ కాదు. మీరసలు తొందరగా లభించే దాని (ప్రపంచం)పై మోజు పడుతున్నారు"},{"SurahNumber":75,"VerseNumber":21,"Text":"పరలోకాన్ని మాత్రం వదలిపెడుతున్నారు"},{"SurahNumber":75,"VerseNumber":22,"Text":"ఆ రోజు ఎన్నో ముఖాలు (ఆహ్లాదకరంగా) తాజాగా ఉంటాయి"},{"SurahNumber":75,"VerseNumber":23,"Text":"తమ ప్రభువు వైపు చూస్తూ ఉంటాయి"},{"SurahNumber":75,"VerseNumber":24,"Text":"ఆ రోజు మరెన్నో ముఖాలు ఉదాసీనం (కాంతిహీనం)గా ఉంటాయి"},{"SurahNumber":75,"VerseNumber":25,"Text":"తమ పట్ల నడ్డి విరిచే వ్యవహారం జరగనున్నదని అవి అనుకుంటూ ఉంటాయి"},{"SurahNumber":75,"VerseNumber":26,"Text":"అసంభవం. (గుండెలోని) ప్రాణం గొంతు ప్రక్కన గల ఎముక వరకూ చేరుకున్నప్పుడు"},{"SurahNumber":75,"VerseNumber":27,"Text":"“మంత్రించి నయం చేసే వాడెవడైనా ఉన్నాడా?” అని అనబడినప్పుడు"},{"SurahNumber":75,"VerseNumber":28,"Text":"“పోయేకాలం వచ్చింద”న్న సంగతిని అతను తెలుసుకున్నప్పుడు"},{"SurahNumber":75,"VerseNumber":29,"Text":"ఒక పిక్క మరో పిక్కతో ఒడుసుకున్నప్పుడు"},{"SurahNumber":75,"VerseNumber":30,"Text":"(ఓ మానవాత్మా!) ఈ రోజు నీవు నీ ప్రభువు వైపు సాగిపోవలసి ఉంటుంది"},{"SurahNumber":75,"VerseNumber":31,"Text":"వాడు సత్యాన్ని ధృవీకరించనూ లేదు, నమాజు చేయనూ లేదు"},{"SurahNumber":75,"VerseNumber":32,"Text":"పైగా వాడు (సత్యాన్ని) ధిక్కరించాడు, వెను తిరిగిపోయాడు"},{"SurahNumber":75,"VerseNumber":33,"Text":"మిడిసిపడుతూ, తన ఇంటివారల వైపు వెళ్ళిపోయాడు"},{"SurahNumber":75,"VerseNumber":34,"Text":"శోచనీయం. నీ వైఖరి కడు శోచనీయం"},{"SurahNumber":75,"VerseNumber":35,"Text":"మరి విచారకరం. నీ ధోరణి మిక్కిలి విచారకరం"},{"SurahNumber":75,"VerseNumber":36,"Text":"ఏమిటీ, తనను ఇట్టే వదలిపెట్టడం జరుగుతుందని మానవుడు అనుకుంటున్నాడా"},{"SurahNumber":75,"VerseNumber":37,"Text":"ఏమిటి, అతను (ఒకప్పుడు, మాతృ గర్భంలో) స్ఖలించబడిన చిక్కటి వీర్య బిందువుగా ఉండలేదా"},{"SurahNumber":75,"VerseNumber":38,"Text":"మరి అతను ఒక నెత్తుటి గడ్డగా మారాడు. తరువాత అల్లాహ్ అతణ్ణి (దశను) మలిచాడు. ఆపైన అతణ్ణి తగు విధంగా తీర్చిదిద్దాడు"},{"SurahNumber":75,"VerseNumber":39,"Text":"మరి దాన్నుండి ఆడ మగలనే జంటలను చేశాడు"},{"SurahNumber":75,"VerseNumber":40,"Text":"ఇదంతా చేసినవాడు మృతులను బ్రతికించలేడా"},{"SurahNumber":76,"VerseNumber":1,"Text":"సుదీర్ఘమైన కాలంలో మానవుడు చెప్పుకోదగ్గ వస్తువుగా లేకుండా ఉండిన సమయం ఒకటి గడవలేదా"},{"SurahNumber":76,"VerseNumber":2,"Text":"నిశ్చయంగా మేము మానవుణ్ణి పరీక్షించడానికి ఒక మిశ్రమ వీర్య బిందువుతో పుట్టించాము. మరి మేము అతణ్ణి వినేవాడుగా, చూసేవాడుగా చేశాము"},{"SurahNumber":76,"VerseNumber":3,"Text":"మేమతనికి మార్గం కూడా చూపాము. ఇక వాడు కృతజ్ఞుడుగా వ్యవహరించినా లేదా కృతఘ్నుడుగా తయారైనా (వాడి ఇష్టం. మేము వాడి స్వేచ్చను హరించలేదు)"},{"SurahNumber":76,"VerseNumber":4,"Text":"అవిశ్వాసుల కోసం మేము సంకెళ్ళను, ఇనుప పట్టాలను, జ్వలించే అగ్నిని సిద్ధం చేసి ఉంచాము"},{"SurahNumber":76,"VerseNumber":5,"Text":"నిశ్చయంగా సజ్జనులు (విశ్వాసులు) ‘కాఫూర్’ కలుపబడిన మధుపాత్రలను సేవిస్తారు"},{"SurahNumber":76,"VerseNumber":6,"Text":"అదొక సరోవరం. దైవదాసులు దాన్నుండి (తనివి తీరా) త్రాగుతారు. (తాము కోరిన చోటికి) దాని పాయలు తీసుకుపోతారు"},{"SurahNumber":76,"VerseNumber":7,"Text":"వారు తమ మొక్కుబడులను చెల్లిస్తుంటారు. ఏ రోజు కీడు నలువైపులా విస్తరిస్తుందో ఆ రోజు గురించి భయపడుతుంటారు"},{"SurahNumber":76,"VerseNumber":8,"Text":"అల్లాహ్ ప్రీతికోసం నిరుపేదలకు, అనాధులకు, ఖైదీలకు అన్నం పెడుతుంటారు"},{"SurahNumber":76,"VerseNumber":9,"Text":"(పైగా వారిలా అంటారు) : “మేము కేవలం అల్లాహ్ ప్రసన్నత కోసమే మీకు తినిపిస్తున్నాము. అంతేగాని మీ నుండి మేము ఎలాంటి ప్రతిఫలాన్ని గానీ, ధన్యవాదాలను గానీ ఆశించటం లేదు.”"},{"SurahNumber":76,"VerseNumber":10,"Text":"“నిశ్చయంగా మేము మా ప్రభువు తరఫున సంభవించే అత్యంత కఠినమైన, సుదీర్ఘమైన రోజు గురించి భయపడుతున్నాము.”"},{"SurahNumber":76,"VerseNumber":11,"Text":"అందువల్ల అల్లాహ్ వారిని ఆనాటి కీడు నుండి రక్షించి,” వారికి ఉల్లాసాన్నీ, ఆహ్లాదాన్నీ వొసగాడు"},{"SurahNumber":76,"VerseNumber":12,"Text":"వారి సహనానికి బదులుగా వారికి స్వర్గాన్నీ , పట్టువస్త్రాలను ప్రసాదించాడు"},{"SurahNumber":76,"VerseNumber":13,"Text":"వారక్కడ దిండ్లకు ఆనుకొని పీఠాలపై కూర్చుని ఉంటారు. అక్కడ వారు సూర్య తాపాన్ని గానీ, చలి తీవ్రతను గానీ చూడరు"},{"SurahNumber":76,"VerseNumber":14,"Text":"స్వర్గవనాల నీడలు వారిపై పడుతూ ఉంటాయి. వాటి పండ్ల గుత్తులు క్రిందికి వ్రేలాడుతూ (అందుబాటులో) ఉంటాయి"},{"SurahNumber":76,"VerseNumber":15,"Text":"వారి సేవలో వెండి పాత్రలు, గాజు గిన్నెలు తిప్పబడుతూ ఉంటాయి"},{"SurahNumber":76,"VerseNumber":16,"Text":"ఆ గాజు గిన్నెలు కూడా వెండివై ఉంటాయి. వాటిని (నింపేవారు) ఒక అంచనా ప్రకారం సరిగ్గా నింపి ఉంటారు"},{"SurahNumber":76,"VerseNumber":17,"Text":"వారికక్కడ సొంటి కలిపిన మధు పాత్రలు త్రాగడానికి ఇవ్వబడతాయి –"},{"SurahNumber":76,"VerseNumber":18,"Text":"స్వర్గంలోని ఒక సెలయేరు నుండి. దాని పేరు సల్ సబీల్"}]}