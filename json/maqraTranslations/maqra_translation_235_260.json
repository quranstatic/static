{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":82,"VerseNumber":1,"Text":"Amay ka so langit na mangabbngkag"},{"SurahNumber":82,"VerseNumber":2,"Text":"Go amay ka so manga bitoon na mikayambr"},{"SurahNumber":82,"VerseNumber":3,"Text":"Go amay ka so manga kalodan na pakandadanonaan"},{"SurahNumber":82,"VerseNumber":4,"Text":"Go amay ka so manga kobor na pamaklidn"},{"SurahNumber":82,"VerseNumber":5,"Text":"Na katokawan o ginawa so piyakaona niyan ago so piyakaori niyan"},{"SurahNumber":82,"VerseNumber":6,"Text":"Hay manosiya! antonaa i miyakalimpang rka ko Kadnan ka, a Maginawa"},{"SurahNumber":82,"VerseNumber":7,"Text":"So miyadn rka, go mithaong rka phiyapiya, go mizokod rka"},{"SurahNumber":82,"VerseNumber":8,"Text":"Apiya antonaa bontal i kabaya Iyan na piyakimbontal Iyan rka"},{"SurahNumber":82,"VerseNumber":9,"Text":"Sabnar, a kna ka oongkirn iyo so kokoman"},{"SurahNumber":82,"VerseNumber":10,"Text":"A mataan! a titho a adn a khisisiyap rkano (a manga malaikat)"},{"SurahNumber":82,"VerseNumber":11,"Text":"A khisslaan, - a manga panonorat"},{"SurahNumber":82,"VerseNumber":12,"Text":"A katawan iran so gii niyo nggolawlaan"},{"SurahNumber":82,"VerseNumber":13,"Text":"Mataan! a so miyamaratiyaya, na khatago dn ko pakadarandang"},{"SurahNumber":82,"VerseNumber":14,"Text":"Na mataan! a so manga baradosa na khatago dn ko naraka Jahim"},{"SurahNumber":82,"VerseNumber":15,"Text":"Phamakasold siran on ko alongan a kapamalas"},{"SurahNumber":82,"VerseNumber":16,"Text":"Na di siran on mamakaawa"},{"SurahNumber":82,"VerseNumber":17,"Text":"Na antawaa i miyakandao rka o antonaa i alongan a kapamalas"},{"SurahNumber":82,"VerseNumber":18,"Text":"Oriyan iyan, na antawaa i miyakandao rka o antonaa i alongan a kapamalas"},{"SurahNumber":82,"VerseNumber":19,"Text":"So alongan a da a mapkhapaar o isa a ginawa ko isa a ginawa a mayto bo: Ka so kokoman sa alongan oto, na rk o Allah"},{"SurahNumber":83,"VerseNumber":1,"Text":"Sangat a siksa a bagian o manga palilimpang"},{"SurahNumber":83,"VerseNumber":2,"Text":"Siran na igira a miyakipagasad siran ko manga manosiya na pphakitarotop siran"},{"SurahNumber":83,"VerseNumber":3,"Text":"Na igira a piyagasadan iran siran odi na pithimbangan iran siran na pphangorang siran"},{"SurahNumber":83,"VerseNumber":4,"Text":"Ba di tatangkda o siran oto a mataan! a siran na pagoyagn siran"},{"SurahNumber":83,"VerseNumber":5,"Text":"Sii ko alongan a lbi a mala"},{"SurahNumber":83,"VerseNumber":6,"Text":"A so alongan a kapakatindg o manga manosiya sa hadapan o Kadnan o manga kaadn"},{"SurahNumber":83,"VerseNumber":7,"Text":"Gnki ran, ka mataan! a so kitab o manga baradosa na khatago dn ko Sijjin"},{"SurahNumber":83,"VerseNumber":8,"Text":"Na antawaa i miyakandao rka o antonaa i Sijjin"},{"SurahNumber":83,"VerseNumber":9,"Text":"Kitab a sosoratan"},{"SurahNumber":83,"VerseNumber":10,"Text":"Sangat a siksa sa alongan oto a bagian o miyamangongkir"},{"SurahNumber":83,"VerseNumber":11,"Text":"Siran na oongkirn iran so alongan a kapamalas"},{"SurahNumber":83,"VerseNumber":12,"Text":"Na da a phagongkir on a rowar ko oman i malawani, a baradosa"},{"SurahNumber":83,"VerseNumber":13,"Text":"Igira a pphangadian on so manga ayat Ami na gii niyan tharoon a: \"Manga iringa a manga kabokhag o miyangaoona"},{"SurahNumber":83,"VerseNumber":14,"Text":"Sabnar, a kna ka mithaab ko manga poso iran so pinggalbk iran (a dosa)"},{"SurahNumber":83,"VerseNumber":15,"Text":"Sabnar, a mataan! a siran sa alongan oto na kharnding siran dn ko Kadnan iran"},{"SurahNumber":83,"VerseNumber":16,"Text":"Oriyan iyan na mataan! a siran na makasold siran dn ko naraka Jahim"},{"SurahNumber":83,"VerseNumber":17,"Text":"Oriyan iyan na tharoon (kiran) a: \"Giyaya so inongkir iyo skaniyan"},{"SurahNumber":83,"VerseNumber":18,"Text":"Sabnar, a mataan! a so kitab o miyamaratiyaya na khatago dn ko Illiyon"},{"SurahNumber":83,"VerseNumber":19,"Text":"Na antawaa i miyakandao rka o antonaa i Illiyon"},{"SurahNumber":83,"VerseNumber":20,"Text":"Kitab a sosoratan"},{"SurahNumber":83,"VerseNumber":21,"Text":"Zasaksi an oto o manga rarani (ko Allah)"},{"SurahNumber":83,"VerseNumber":22,"Text":"Mataan! a so miyamaratiyaya na khatago dn ko pakadarandang"},{"SurahNumber":83,"VerseNumber":23,"Text":"Sii ko manga kantir, a gii siran mbabantabantay"},{"SurahNumber":83,"VerseNumber":24,"Text":"Masasarinong ka ko manga paras iran so sigay o kadarandang"},{"SurahNumber":83,"VerseNumber":25,"Text":"Pphamakainomn siran ko soti a arak, a paparkatn"},{"SurahNumber":83,"VerseNumber":26,"Text":"Aya parkat iyan na kastori na makapantag saya na pamagarabaya so pphamagarabaya (ko kapangongonotan ko Allah)"},{"SurahNumber":83,"VerseNumber":27,"Text":"Go sasaogan oto sa Tasnim"},{"SurahNumber":83,"VerseNumber":28,"Text":"Bowalan, a phaginomn oto o manga rarani (ko Allah)"},{"SurahNumber":83,"VerseNumber":29,"Text":"Mataan! a so manga baradosa na aya btad iran na gi iran ikhakala so miyamaratiyaya (sii sa doniya)"},{"SurahNumber":83,"VerseNumber":30,"Text":"Go igira a siyagadan iran siran na gii siran khkrata"},{"SurahNumber":83,"VerseNumber":31,"Text":"Go igira a miyakandod siran ko manga taalok kiran, na makandod siran a pkhababaya siran"},{"SurahNumber":83,"VerseNumber":32,"Text":"Go igira a miyailay ran siran, na tharoon iran: \"Mataan! a siran aya na titho a miyangadadadag"},{"SurahNumber":83,"VerseNumber":33,"Text":"A kna a ba siran siyogo a khisisiyap kiran"},{"SurahNumber":83,"VerseNumber":34,"Text":"Na sa alongan aya na siran a miyamaratiyaya na ikhakala iran so manga kapir"},{"SurahNumber":83,"VerseNumber":35,"Text":"Sii siran ko manga kantir, gii siran mbabantabantay"},{"SurahNumber":83,"VerseNumber":36,"Text":"Ino minibalas ko manga kapir so pinggolawla iran"}]}