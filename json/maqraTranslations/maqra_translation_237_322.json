{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":87,"VerseNumber":1,"Text":"Tlotlisa lebitso la Mohlokomeli-Mong`a hau, Ea Okametseng Tsohle"},{"SurahNumber":87,"VerseNumber":2,"Text":"Ea hlotseng, Ea faneng ka taelo"},{"SurahNumber":87,"VerseNumber":3,"Text":"Ea hlomathitseng melao, Ea fanang ka tataiso"},{"SurahNumber":87,"VerseNumber":4,"Text":"Ea hlahisang lekhulo"},{"SurahNumber":87,"VerseNumber":5,"Text":"Hamorao le fetohe lehlare"},{"SurahNumber":87,"VerseNumber":6,"Text":"Ka mekhahlelo Re u ruta ho bala, hore u se ke oa lebala"},{"SurahNumber":87,"VerseNumber":7,"Text":"Kantle ho thato ea Allah, hoba U tseba tse pepeneneng le tse sephiring"},{"SurahNumber":87,"VerseNumber":8,"Text":"Re tla nolofatsa tsela e u lebisang tseleng e otlolohileng"},{"SurahNumber":87,"VerseNumber":9,"Text":"Ka hona fana ka keletso, ha keletso e le molemo"},{"SurahNumber":87,"VerseNumber":10,"Text":"Keletso e tla amoheloa ke ba nang le ts’abo"},{"SurahNumber":87,"VerseNumber":11,"Text":"Empa e tla qobjoa ke ba malimabe"},{"SurahNumber":87,"VerseNumber":12,"Text":"Ba tlang ho kena Khanareng ea Mollo"},{"SurahNumber":87,"VerseNumber":13,"Text":"Oo kahara ona ba sa tlong ho shoa kapa ho phela"},{"SurahNumber":87,"VerseNumber":14,"Text":"Ba tla atleha ke ba itlhoekisang"},{"SurahNumber":87,"VerseNumber":15,"Text":"Ba rorisa lebitso la Mohlokomeli-Mong`a bona, ka thapelo"},{"SurahNumber":87,"VerseNumber":16,"Text":"Che, le khetha bophelo ba lefats’e lena"},{"SurahNumber":87,"VerseNumber":17,"Text":"Empa bophelo Bo-tlang bo molemo, ha bo fele"},{"SurahNumber":87,"VerseNumber":18,"Text":"Ka sena se har’a mangolo a mathomo, –"},{"SurahNumber":87,"VerseNumber":19,"Text":"Mangolo a Abrahama le Moshe"},{"SurahNumber":88,"VerseNumber":1,"Text":"Na nalane ea timelo e ile ea u fihlela"},{"SurahNumber":88,"VerseNumber":2,"Text":"Lifahleho tse ling li tla phoqeha mohla tsatsi leo"},{"SurahNumber":88,"VerseNumber":3,"Text":"Li be mats’oenyehong, li tepelle, –"},{"SurahNumber":88,"VerseNumber":4,"Text":"Li kene lelakabeng la Mollo"},{"SurahNumber":88,"VerseNumber":5,"Text":"Khabareng ba fuoe metsi, a belang ho noa, ho tsoa Selibeng se belang"},{"SurahNumber":88,"VerseNumber":6,"Text":"Ha ba na ho fumana lijo, haese litholoana tse babang"},{"SurahNumber":88,"VerseNumber":7,"Text":"Tse sa tlong ho aha ‘mele, kapa ho khorisa"},{"SurahNumber":88,"VerseNumber":8,"Text":"Lifahleho tse ling li tla nyakalla mohla oo"},{"SurahNumber":88,"VerseNumber":9,"Text":"Ke thabo ho latela ts’ebetso ea bona"},{"SurahNumber":88,"VerseNumber":10,"Text":"Serapeng se phahameng"},{"SurahNumber":88,"VerseNumber":11,"Text":"Moo ba ke keng ba utloa lipuo tse hlohlonts’ang litsebe"},{"SurahNumber":88,"VerseNumber":12,"Text":"Moo Seliba se kopotsang"},{"SurahNumber":88,"VerseNumber":13,"Text":"Moo Li-Terone tse phahameng li leng teng"},{"SurahNumber":88,"VerseNumber":14,"Text":"Mepotjoana e behiloeng"},{"SurahNumber":88,"VerseNumber":15,"Text":"Mesangoana e behiloeng ka mekhahlelo"},{"SurahNumber":88,"VerseNumber":16,"Text":"Le meseme e nonofetseng"},{"SurahNumber":88,"VerseNumber":17,"Text":"Ha ba bone kamoo likamele li hlotsoeng"},{"SurahNumber":88,"VerseNumber":18,"Text":"Kamoo leholimo le phahamisitsoeng"},{"SurahNumber":88,"VerseNumber":19,"Text":"Le kamoo lithaba li tsepamisitsoeng"},{"SurahNumber":88,"VerseNumber":20,"Text":"Le kamoo lefats’e le aliloeng"},{"SurahNumber":88,"VerseNumber":21,"Text":"Kahoo ba hlomekomelise, hobane u mohlokomelisi"},{"SurahNumber":88,"VerseNumber":22,"Text":"Ha u molebeli oa litaba tsa bona"},{"SurahNumber":88,"VerseNumber":23,"Text":"Empa ha mong a furalla, a latola Allah"},{"SurahNumber":88,"VerseNumber":24,"Text":"Allah u tla mo ahlola ka kotlo e boima"},{"SurahNumber":88,"VerseNumber":25,"Text":"Poelo ea bona e ho Rona"},{"SurahNumber":88,"VerseNumber":26,"Text":"Ho ho Rona, ho ba biletsa maikarabellong"},{"SurahNumber":89,"VerseNumber":1,"Text":"Ka meso"},{"SurahNumber":89,"VerseNumber":2,"Text":"Le ka masiu a leshome"},{"SurahNumber":89,"VerseNumber":3,"Text":"Le ka libopuoa tsohle tsa Allah"},{"SurahNumber":89,"VerseNumber":4,"Text":"Le ka bosiu ha bo esa"},{"SurahNumber":89,"VerseNumber":5,"Text":"Holim’a lits’upiso tsena ho teng bopaki ho ba utloisisang"},{"SurahNumber":89,"VerseNumber":6,"Text":"Na ha u elelloe kamoo Mong`a hau A ileng A sebetsa kateng ka morabe oa Ba-Ad"},{"SurahNumber":89,"VerseNumber":7,"Text":"Ba motse oa Iram, ka lits’ia tse phahameng"},{"SurahNumber":89,"VerseNumber":8,"Text":"Bao ho es’ong ho be le tlholeho e ts’oanang le’a bona lefats’eng"},{"SurahNumber":89,"VerseNumber":9,"Text":"Joaloka morabe oa Ba – Thamude o ileng oa betla majoe kahar’a phula"},{"SurahNumber":89,"VerseNumber":10,"Text":"Le Faro, Morena oa Lipalo"},{"SurahNumber":89,"VerseNumber":11,"Text":"Bao kaofela ha bona ebileng batloli ba meeli eohle holim’a lefats’e"},{"SurahNumber":89,"VerseNumber":12,"Text":"Le hona ho fehla lehloeo kahar’a tsona"},{"SurahNumber":89,"VerseNumber":13,"Text":"Mong`a hau U ile A ts’ollela sekhobo sa kahlolo ea Hae holim’a bona"},{"SurahNumber":89,"VerseNumber":14,"Text":"Ruri! Ha ho se patehileng ho Mong`a hau"},{"SurahNumber":89,"VerseNumber":15,"Text":"Joaloka motho eo ereng ha Mong`a hae A mo leka ka ho mo neha hlompho, A bile A ba lereko malebana le eena, e be o re: “Mong`a ka U mphile hlompho.”"},{"SurahNumber":89,"VerseNumber":16,"Text":"Empa hang ha A mo neha teko ka ho khutsufatsa mekhoa ea bophelo ba hae, o re: “Mong`a ka U ntlontlolotse.”"},{"SurahNumber":89,"VerseNumber":17,"Text":"Che! Empa lona le hloloa ho hauhela khutsana"},{"SurahNumber":89,"VerseNumber":18,"Text":"Ha le khothaletsane phepo ea mafutsana"},{"SurahNumber":89,"VerseNumber":19,"Text":"Le ja mafa lekemekeme ka bonyollo bohle"},{"SurahNumber":89,"VerseNumber":20,"Text":"Le bile le rata leruo ka lerato le hlollang"},{"SurahNumber":89,"VerseNumber":21,"Text":"Che! mohla lefats’e le fetohang lehlohlojane le thumisehileng"},{"SurahNumber":89,"VerseNumber":22,"Text":"Mong`a hau A theoha le manyeloi a entse mekhahlelo ka mekhahlelo"},{"SurahNumber":89,"VerseNumber":23,"Text":"Le lihele li atametsoa haufinyane; Ruri! Ke mohla motho a tlang ho hopola, empa mohopolo oo o tla mo thusa kang"},{"SurahNumber":89,"VerseNumber":24,"Text":"Motho o tla re: “Ao! Hoja ke mpile ka etsa letsete molemong oa bophelo ba ka!”"},{"SurahNumber":89,"VerseNumber":25,"Text":"Ruri! O tla ahloloa ka kahlolo es’o kang e bonoa mohla letsatsi leo"},{"SurahNumber":89,"VerseNumber":26,"Text":"Ebile ha ho ea tlamang kamoo A tlamang kateng"},{"SurahNumber":89,"VerseNumber":27,"Text":"Ho tla thoe hoba lokileng: “Oho lona! Meea ea lona ha e ke e phomole ka khotso"},{"SurahNumber":89,"VerseNumber":28,"Text":"Khutlelang ho Mong`a lona le khotsofetse monyakeng o molemo oa Hae"},{"SurahNumber":89,"VerseNumber":29,"Text":"Kenang kahar’a makhabunyane a Ka"},{"SurahNumber":89,"VerseNumber":30,"Text":"Kahar’a serapa sa Ka!”"}]}