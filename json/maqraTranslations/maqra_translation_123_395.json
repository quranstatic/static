{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":19,"VerseNumber":22,"Text":"Ona gebe kalınca onunla uzak bir bölgeye çekildi"},{"SurahNumber":19,"VerseNumber":23,"Text":"Doğum sancısı onu bir hurma dalına kadar sürükledi. \"Keşke bundan önce ölseydim, unutulsaydım,\" dedi"},{"SurahNumber":19,"VerseNumber":24,"Text":"Üzülme, Rabbin senin altında bir su arkı hazırlamıştır,\" diye (ağacın) altından kendisine seslendi"},{"SurahNumber":19,"VerseNumber":25,"Text":"Hurmanın dalını kendine doğru silkele, üzerine olgun hurmalar dökülsün"},{"SurahNumber":19,"VerseNumber":26,"Text":"Ye, iç ve gözün aydın olsun. İnsanlardan birini görürsen, 'Ben Rahman için oruç tutmaya karar verdim. Bugün hiç bir insanla konuşmayacağım' de"},{"SurahNumber":19,"VerseNumber":27,"Text":"Onu alıp halkına getirdi. \"Meryem, sen şaşılacak bir şey işledin!,\" dediler"},{"SurahNumber":19,"VerseNumber":28,"Text":"Ey Harun'un kız kardeşi, baban kötü bir adam değildi. Annen de iffetsiz değildi"},{"SurahNumber":19,"VerseNumber":29,"Text":"(Tanıklık için) Onu gösterdi. \"Nasıl olur da beşikteki bir çocukla konuşuruz,\" dediler"},{"SurahNumber":19,"VerseNumber":30,"Text":"(Çocuk:) \"Ben ALLAH'ın bir kuluyum. Bana kitap verdi ve beni peygamber kıldı,\" dedi"},{"SurahNumber":19,"VerseNumber":31,"Text":"Nerede bulunursam bulunayım beni kutlu kıldı. Yaşadığım sürece bana namazı ve zekatı ve"},{"SurahNumber":19,"VerseNumber":32,"Text":"anneme karşı iyi huylu olmamı emretti. Beni baş kaldıran bir zorba yapmadı"},{"SurahNumber":19,"VerseNumber":33,"Text":"Doğduğum gün, öldüğüm gün ve diri olarak kaldırılacağım gün bana selam olsun"},{"SurahNumber":19,"VerseNumber":34,"Text":"İşte, Meryem oğlu İsa böyleydi. Hakkında kuşkuya düştükleri konunun gerçeği budur"},{"SurahNumber":19,"VerseNumber":35,"Text":"ALLAH için bir çocuk edinmek söz konusu olamaz. O yücedir. Bir iş diledi mi, ona sadece \"Ol,\" der, o da olur"},{"SurahNumber":19,"VerseNumber":36,"Text":"ALLAH benim de Rabbim, sizin de Rabbinizdir; O'na kulluk ediniz. Doğru yol budur"},{"SurahNumber":19,"VerseNumber":37,"Text":"Mezhepler, (İsa'nın kimliği üzerinde) aralarında anlaşmazlığa düştüler. Büyük bir güne tanık olacak kafirlerin vay haline"},{"SurahNumber":19,"VerseNumber":38,"Text":"Bize geldikleri gün onları dinle ve seyret! Zalimler, o gün apaçık bir sapıklık içindedirler"},{"SurahNumber":19,"VerseNumber":39,"Text":"Yargının noktalanacağı Keder Günü hakkında onları uyar. Onlar hâlâ aymazlık içinde inanmıyorlar"},{"SurahNumber":19,"VerseNumber":40,"Text":"Yer ve üzerindekiler bize kalacak; onlar bize döndürülecekler"},{"SurahNumber":19,"VerseNumber":41,"Text":"Kitapta İbrahim'i an; peygamber olan bir doğrucu idi"},{"SurahNumber":19,"VerseNumber":42,"Text":"Babasına, \"Babacığım, işitmeyen, görmeyen ve sana bir yararı dokunmayan şeylere niye tapıyorsun,\" demişti"},{"SurahNumber":19,"VerseNumber":43,"Text":"Babacığım, bana, sana gelmeyen bir bilgi geldi. Beni izle de seni düzgün yola ileteyim"},{"SurahNumber":19,"VerseNumber":44,"Text":"Babacığım, şeytana tapma. Şeytan, Rahman'a karşı çıkmıştır"},{"SurahNumber":19,"VerseNumber":45,"Text":"Babacığım, Rahman tarafından bir cezaya çarpılman ve şeytana dost olmandan korkuyorum"},{"SurahNumber":19,"VerseNumber":46,"Text":"(Babası:) \"Sen benim tanrılarıma yüz mü çeviriyorsun İbrahim? Buna son vermezsen seni taşlarım. Benden uzaklaş!,\" dedi"},{"SurahNumber":19,"VerseNumber":47,"Text":"Sana selam (barış) olsun,\" dedi, \"Senin bağışlanman için Rabbim'e yalvaracağım; O, bana karşı çok merhametlidir"},{"SurahNumber":19,"VerseNumber":48,"Text":"Sizden ve ALLAH dışında yalvardıklarınızdan ayrılıyorum. Ben Rabbime yalvarıyorum. Umarım ki Rabbime yalvarmakla bahtsız olmam"},{"SurahNumber":19,"VerseNumber":49,"Text":"Onları ve ALLAH dışında taptıklarını terkedince ona İshak'ı ve Yakub'u verdik. Hepsini peygamber yaptık"},{"SurahNumber":19,"VerseNumber":50,"Text":"Onlara rahmetimizden verdik. Onlara, doğru ve onurlu bir dil bağışladık"},{"SurahNumber":19,"VerseNumber":51,"Text":"Kitapta Musa'yı an. O kendini tümüyle adayan biriydi. Peygamber olan bir elçiydi"},{"SurahNumber":19,"VerseNumber":52,"Text":"Ona Tur dağının sağ tarafından seslendik. Konuşmak için onu yaklaştırdık"},{"SurahNumber":19,"VerseNumber":53,"Text":"Katımızdan bir rahmet olarak kardeşi Harun'u kendisine peygamber olarak armağan ettik"},{"SurahNumber":19,"VerseNumber":54,"Text":"Kitapta İsmail'i an. O sözünde duran biriydi. Aynı zamanda peygamber olan bir elçiydi"},{"SurahNumber":19,"VerseNumber":55,"Text":"Ailesine namazı gözetmeyi ve zekatı vermeyi emrederdi. Rabbi tarafından beğenilmişti"},{"SurahNumber":19,"VerseNumber":56,"Text":"Kitapta İdris'i an. O peygamber olan bir doğrucu idi"},{"SurahNumber":19,"VerseNumber":57,"Text":"Onu yüce bir makama yükselttik"},{"SurahNumber":19,"VerseNumber":58,"Text":"İşte bunlar, ALLAH'ın nimetlendirdiği peygamberlerin bir kısmıdır. Adem'in soyundan, Nuh ile birlikte taşıdıklarımızdan, İbrahim'in ve İsrail'in soyundan... Doğruya ulaştırdığımız ve seçtiğimiz kimselerdir onlar. Kendilerine Rahman'ın ayetleri okunduğu zaman ağlayarak secdeye varırlar"}]}