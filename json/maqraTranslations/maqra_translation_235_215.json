{"Id":215,"LanguageCodes":["kn","kan"],"Name":"kan-abdussalamputhi","Author":"Abdussalam Puthige","Language":"Kannada","Description":"Kannada","Direction":"ltr","Source":"http://quraninkannada.com , aputhige@gmail.com","Translations":[{"SurahNumber":82,"VerseNumber":1,"Text":"ಆಕಾಶವು ಬಿರಿದು ಬೀಳುವಾಗ"},{"SurahNumber":82,"VerseNumber":2,"Text":"ಮತ್ತು ನಕ್ಷತ್ರಗಳು ಉದುರುವಾಗ"},{"SurahNumber":82,"VerseNumber":3,"Text":"ಸಮುದ್ರಗಳು ವಿಲೀನವಾದಾಗ"},{"SurahNumber":82,"VerseNumber":4,"Text":"ಗೋರಿಗಳನ್ನು ಬಿಚ್ಚಲಾದಾಗ"},{"SurahNumber":82,"VerseNumber":5,"Text":"ಪ್ರತಿಯೊಬ್ಬನೂ ಅರಿಯುವನು, ತಾನು ಮುಂದೆ ಕಳಿಸಿದ್ದನ್ನು ಮತ್ತು ಹಿಂದೆ ಬಿಟ್ಟು ಬಂದುದನ್ನು"},{"SurahNumber":82,"VerseNumber":6,"Text":"ಮಾನವನೇ, ಆ ನಿನ್ನ ಉದಾರಿ ಒಡೆಯನ ವಿಷಯದಲ್ಲಿ ನಿನ್ನನ್ನು ಮೋಸಗೊಳಿಸಿದ ವಸ್ತು ಯಾವುದು"},{"SurahNumber":82,"VerseNumber":7,"Text":"ಅವನೇ ನಿನ್ನನ್ನು ಸೃಷ್ಟಿಸಿದನು (ನಿನ್ನ ಅಂಗಾಂಗಗಳನ್ನು) ಸರಿಪಡಿಸಿದನು, ಸಂತುಲಿತವಾಗಿ ನಿನ್ನನ್ನು ರಚಿಸಿದನು"},{"SurahNumber":82,"VerseNumber":8,"Text":"ತಾನಿಚ್ಛಿಸಿದ ರೂಪದಲ್ಲಿ ನಿನ್ನನ್ನು ಜೋಡಿಸಿದನು"},{"SurahNumber":82,"VerseNumber":9,"Text":"ಹಾಗಲ್ಲ – ನಿಜವಾಗಿ, ನೀವು ಪ್ರತಿಫಲದ ದಿನವನ್ನು ತಿರಸ್ಕರಿಸುತ್ತೀರಿ"},{"SurahNumber":82,"VerseNumber":10,"Text":"ನಿಮ್ಮ ಮೇಲೆ ಕಾವಲುಗಾರರು ನಿಯುಕ್ತರಾಗಿದ್ದಾರೆ"},{"SurahNumber":82,"VerseNumber":11,"Text":"(ನಿಮ್ಮ ಕರ್ಮಗಳನ್ನು) ಬರೆದಿಡುವ ಗೌರವಾನ್ವಿತರು"},{"SurahNumber":82,"VerseNumber":12,"Text":"ನೀವು ಮಾಡುವುದನ್ನೆಲ್ಲಾ ಅವರು ಬಲ್ಲರು"},{"SurahNumber":82,"VerseNumber":13,"Text":"ಸಜ್ಜನರು ಸ್ವರ್ಗದಲ್ಲಿ ಖಂಡಿತ ಐಶಾರಾಮದಲ್ಲಿರುವರು"},{"SurahNumber":82,"VerseNumber":14,"Text":"ದುಷ್ಟರು ನರಕಾಗ್ನಿಯಲ್ಲಿರುವರು"},{"SurahNumber":82,"VerseNumber":15,"Text":"ಪ್ರತಿಫಲದ ದಿನ ಅವರು ಅದರೊಳಗೆ ಪ್ರವೇಶಿಸುವರು"},{"SurahNumber":82,"VerseNumber":16,"Text":"ಅದರಿಂದ ಅವಿತಿರಲು ಅವರಿಗೆ ಸಾಧ್ಯವಾಗದು"},{"SurahNumber":82,"VerseNumber":17,"Text":"ಪ್ರತಿಫಲದ ದಿನವೇನೆಂದು ನಿಮಗೇನು ಗೊತ್ತು"},{"SurahNumber":82,"VerseNumber":18,"Text":"ಹೌದು – ಪ್ರತಿಫಲದ ದಿನವೇನೆಂದು ನಿಮಗೇನು ಗೊತ್ತು"},{"SurahNumber":82,"VerseNumber":19,"Text":"ಅಂದು ಯಾರಿಂದಲೂ ಯಾರಿಗೂ ಕಿಂಚಿತ್ತೂ ಪ್ರಯೋಜನವಾಗದು. ಅಧಿಕಾರವು ಅಂದು ಸಂಪೂರ್ಣವಾಗಿ ಅಲ್ಲಾಹನದ್ದಾಗಿರುವುದು"},{"SurahNumber":83,"VerseNumber":1,"Text":"ವಿನಾಶವಿದೆ ತೂಕದಲ್ಲಿ ಕೊರತೆ ಮಾಡುವವರಿಗೆ"},{"SurahNumber":83,"VerseNumber":2,"Text":"ಅವರು ಜನರಿಂದ ಅಳೆದು ಪಡೆಯುವಾಗ ಪೂರ್ಣವಾಗಿ ಪಡೆಯುತ್ತಾರೆ"},{"SurahNumber":83,"VerseNumber":3,"Text":"ಆದರೆ ಇತರರಿಗೆ ಅಳೆದು ಅಥವಾ ತೂಗಿ ಕೊಡುವಾಗ ಕಡಿಮೆಗೊಳಿಸಿ ಕೊಡುತ್ತಾರೆ"},{"SurahNumber":83,"VerseNumber":4,"Text":"ಅವರನ್ನು ಮತ್ತೆ ಜೀವಂತ ಗೊಳಿಸಲಾಗುವುದೆಂದು ಅವರಿಗೇನು ತಿಳಿಯದೇ"},{"SurahNumber":83,"VerseNumber":5,"Text":"ಒಂದು ಮಹಾದಿನ ಅದು ಸಂಭವಿಸುವುದು"},{"SurahNumber":83,"VerseNumber":6,"Text":"ಅಂದು ಮಾನವರೆಲ್ಲಾ ವಿಶ್ವದೊಡೆಯನ ಮುಂದೆ ನಿಲ್ಲುವರು"},{"SurahNumber":83,"VerseNumber":7,"Text":"ನಿಮಗೆ ತಿಳಿದಿರಲಿ, ದುಷ್ಟರ ಕರ್ಮಗಳು ‘ಸಿಜ್ಜೀನ್’ನಲ್ಲಿವೆ"},{"SurahNumber":83,"VerseNumber":8,"Text":"ಸಿಜ್ಜೀನ್ ಅಂದರೆ ಏನೆಂದು ನಿಮಗೇನು ಗೊತ್ತು"},{"SurahNumber":83,"VerseNumber":9,"Text":"ಅದೊಂದು ಲಿಖಿತ ಗ್ರಂಥ"},{"SurahNumber":83,"VerseNumber":10,"Text":"ಅಂದು ವಿನಾಶವಿದೆ – ಧಿಕ್ಕಾರಿಗಳಿಗೆ"},{"SurahNumber":83,"VerseNumber":11,"Text":"ಅವರು ಪ್ರತಿಫಲದ ದಿನವನ್ನು ತಿರಸ್ಕರಿಸುತ್ತಾರೆ"},{"SurahNumber":83,"VerseNumber":12,"Text":"ನಿಜವಾಗಿ, ಎಲ್ಲೆ ಮೀರಿದ ಪಾಪಿ ಮಾತ್ರ ಅದನ್ನು ಧಿಕ್ಕರಿಸುತ್ತಾನೆ"},{"SurahNumber":83,"VerseNumber":13,"Text":"ಅವನಿಗೆ ನಮ್ಮ ವಚನಗಳನ್ನು ಓದಿ ಕೇಳಿಸಲಾದಾಗ ಅವನು, ಇವೆಲ್ಲ ಗತಕಾಲದ ಕಥೆಗಳು ಎನ್ನುತ್ತಾನೆ"},{"SurahNumber":83,"VerseNumber":14,"Text":"ಹಾಗಲ್ಲ – ನಿಜವಾಗಿ ಅವರು ಮಾಡಿದ್ದ ಕರ್ಮಗಳು ಅವರ ಮನಸ್ಸುಗಳಿಗೆ ತುಕ್ಕು ಹಿಡಿಸಿವೆ"},{"SurahNumber":83,"VerseNumber":15,"Text":"ಹಾಗಲ್ಲ – ಅಂದು ಅವರು ತನ್ನ ಒಡೆಯನಿಂದ ಮರೆಯಲ್ಲಿರುವರು"},{"SurahNumber":83,"VerseNumber":16,"Text":"ತರುವಾಯ ಅವರು ನರಕವನ್ನು ಸೇರುವರು"},{"SurahNumber":83,"VerseNumber":17,"Text":"ನೀವು ತಿರಸ್ಕರಿಸುತ್ತಿದ್ದುದು ಇದನ್ನೇ ಎಂದು ಅವರೊಡನೆ ಹೇಳಲಾಗುವುದು"},{"SurahNumber":83,"VerseNumber":18,"Text":"ನಿಮಗೆ ತಿಳಿದಿರಲಿ ಸಜ್ಜನರ ಕರ್ಮ ಪತ್ರವು ‘ಇಲ್ಲಿಯ್ಯೀನ್’ನಲ್ಲಿರುವುದು"},{"SurahNumber":83,"VerseNumber":19,"Text":"ಇಲ್ಲಿಯ್ಯೀನ್ ಅಂದರೇನೆಂದು ನಿಮಗೇನು ಗೊತ್ತು"},{"SurahNumber":83,"VerseNumber":20,"Text":"ಅದೊಂದು (ಕರ್ಮಗಳ) ಲಿಖಿತ ಗ್ರಂಥ"},{"SurahNumber":83,"VerseNumber":21,"Text":"(ಅಲ್ಲಾಹನಿಗೆ) ನಿಕಟರಾಗಿರುವವರು ಅದರ ಬಳಿ ಹಾಜರಿರುವರು"},{"SurahNumber":83,"VerseNumber":22,"Text":"ಸಜ್ಜನರು ಖಂಡಿತ ಐಶಾರಾಮದಲ್ಲಿರುವರು"},{"SurahNumber":83,"VerseNumber":23,"Text":"ವೈಭವದ ಆಸನಗಳಲ್ಲಿದ್ದು ದೃಶ್ಯಗಳನ್ನು ಆಸ್ವದಿಸುವರು"},{"SurahNumber":83,"VerseNumber":24,"Text":"ನೀವು ಅವರ ಮುಖಗಳಲ್ಲಿ ಸುಖದ ಉಲ್ಲಾಸವನ್ನು ಕಾಣುವಿರಿ"},{"SurahNumber":83,"VerseNumber":25,"Text":"ಅವರಿಗೆ ಮುದ್ರೆ ಹಾಕಿ ಮುಚ್ಚಿಟ್ಟಿದ್ದ ಶುದ್ಧ ಮದಿರೆಯನ್ನು ಕುಡಿಸಲಾಗುವುದು"},{"SurahNumber":83,"VerseNumber":26,"Text":"ಅದರ ಮುದ್ರೆ ಕಸ್ತೂರಿಯದ್ದಾಗಿರುವುದು, ಸ್ಪರ್ಧಿಸುವವರು ಇದನ್ನು ಪಡೆಯಲು ಸ್ಪರ್ಧಿಸಲಿ"},{"SurahNumber":83,"VerseNumber":27,"Text":"ಅದರಲ್ಲಿ ತಸ್ನೀಮ್‌ನ ಮಿಶ್ರಣವಿರುವುದು"},{"SurahNumber":83,"VerseNumber":28,"Text":"ಅದೊಂದು ಚಿಲುಮೆ. ಅಲ್ಲಾಹನ ಆಪ್ತರಾಗಿರುವವರು (ಸ್ವರ್ಗವಾಸಿಗಳು) ಅದನ್ನು ಸೇವಿಸುವರು"},{"SurahNumber":83,"VerseNumber":29,"Text":"ಅಪರಾಧಿಗಳು (ಇಹಲೋಕದಲ್ಲಿ) ವಿಶ್ವಾಸಿಗಳನ್ನು ಕಂಡು (ಗೇಲಿ ಮಾಡಿ) ನಗುತ್ತಿದ್ದರು"},{"SurahNumber":83,"VerseNumber":30,"Text":"ಅವರ ಬಳಿಯಿಂದ ಹಾದು ಹೋಗುವಾಗ ತಾತ್ಸಾರದಿಂದ ಕೈ ಸನ್ನೆಗಳನ್ನು ಮಾಡುತ್ತಿದ್ದರು"},{"SurahNumber":83,"VerseNumber":31,"Text":"ಅವರು ತಮ್ಮ ಮನೆಯವರ ಬಳಿಗೆ ಮರಳುವಾಗ ಹೆಮ್ಮೆಯಿಂದ ಬೀಗುತ್ತಾ ಮರಳುತ್ತಿದ್ದರು"},{"SurahNumber":83,"VerseNumber":32,"Text":"ಅವರು ಇವರನ್ನು (ವಿಶ್ವಾಸಿಗಳನ್ನು) ಕಂಡಾಗ, ಇವರು ದಾರಿಗೆಟ್ಟವರು ಎನ್ನುತ್ತಿದ್ದರು"},{"SurahNumber":83,"VerseNumber":33,"Text":"ನಿಜವಾಗಿ ಅವರನ್ನು ಇವರ ಮೇಲ್ವಿಚಾರಣೆಗೇನೂ ಕಳಿಸಲಾಗಿರಲಿಲ್ಲ"},{"SurahNumber":83,"VerseNumber":34,"Text":"ಆದರೆ ಇಂದು ವಿಶ್ವಾಸಿಗಳು ಧಿಕ್ಕಾರಿಗಳನ್ನು ಕಂಡು ನಗುವರು"},{"SurahNumber":83,"VerseNumber":35,"Text":"ವೈಭವದ ಆಸನದಲ್ಲಿದ್ದು (ಧಿಕ್ಕಾರಿಗಳ ಗತಿಯನ್ನು) ಕಾಣುತ್ತಿರುವರು"},{"SurahNumber":83,"VerseNumber":36,"Text":"ಧಿಕ್ಕಾರಿಗಳಿಗೆ ಸಿಕ್ಕಿ ಬಿಟ್ಟಿತೇ, ಅವರು ಮಾಡುತ್ತಿದ್ದ ಕೃತ್ಯಗಳ ಪ್ರತಿಫಲ"}]}