{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":18,"VerseNumber":99,"Text":"Tuzosiga bamwe muribo kuri uwo musi bagundaranye kubandi, hace havuzwa inzamba y’ukubegeranya hamwe bose"},{"SurahNumber":18,"VerseNumber":100,"Text":"Tuzo wereka icese uwo muriro udahera witiriwe Jahannamu, kuri uwo musi imbere y’abahakanyi b’Imana y’ukuri imbona nkubone"},{"SurahNumber":18,"VerseNumber":101,"Text":"Abo amaso yabo yari muruzitiro mukutitaho ubutumwa bwanje, kandi ntibashobora kubumva"},{"SurahNumber":18,"VerseNumber":102,"Text":"Mbega bamwe bahakanye Imana yabo y’ukuri biyumvira yuko kurya kugira abashumvyi banje kuba aribo babakingira atari jewe, mu vy’ukuri twebwe twarateguye uwo muriro udahera witiriwe Jahannamu ubabere ubushungurukiro bwabo bahakanyi b’Imana y’ukuri"},{"SurahNumber":18,"VerseNumber":103,"Text":"Vuga uti:- mbega tubamenyeshe abafise uruhombo rw’ibikorwa vyabo bagize"},{"SurahNumber":18,"VerseNumber":104,"Text":"Abagize ingoga n’ishaka ngaha kw’Isi zizobabera impfagusa mubuzima bwabo bwo ngaha kw’Isi, nabo bakiyumvira yuko bagize ibikorwa vyiza"},{"SurahNumber":18,"VerseNumber":105,"Text":"Abo nibamwe bahakanye ibimenyetso vy’Umuremyi wabo nukudahura nayo, kuri ivyo ibikorwa vyabo vyasimbiye ahagaragara, kandi ntituzoba hagarikira iminzani k’umusi w’imperuka"},{"SurahNumber":18,"VerseNumber":106,"Text":"Kuri ivyo rero wamuriro witiriwe Jahannamu niyo mpembo yabo kubera yuko bahakanye umuremyi wabo n’ukugirira ibijajuro kumajambo yanje hamwe n’intumwa zanje"},{"SurahNumber":18,"VerseNumber":107,"Text":"Mu vy’ukuri abemeye Imana yabo y’ukuri nukugira ibikorwa vyiza, ubwicaro bwabo buzoba ari ayo Majuru yitiriwe Fir’dausi"},{"SurahNumber":18,"VerseNumber":108,"Text":"Bazobayo mubuzima bwabo bwose, kandi ntibazo kwipfuza kuyavayo"},{"SurahNumber":18,"VerseNumber":109,"Text":"Vuga uti:- naho coba ikiyaga ariryo bara ry’ukwandikira amajambo y’Umuremyi wanje, rero ico kiyaga cari gukama imbere y’uguhera kw’amajambo y’Umuremyi wanje, naho twari kuzana ikindi kiyaga nk’ico c’ukwongereza ko ayandi mazi"},{"SurahNumber":18,"VerseNumber":110,"Text":"Babwire uti:- ntankeka jewe nd’umuntu nkamwe, nshikirizwa ubutumwa yuko Imana yanyu ari Imana imwe gusa, rero uwushaka yuko azohura n’Umuremyi wiwe n’agire ibikorwa vyiza, kandi ntaze ayigereranye Imana n’ibindi bintu haba mu masengesho y’Umuremyi wiwe"},{"SurahNumber":19,"VerseNumber":1,"Text":"Kaaf, Hha, Ya, Aayn, Swaad. (Insiguro y’izi ndome hamwe n’uwufise ubumenyi bwazo n’Imana yonyene gusa)"},{"SurahNumber":19,"VerseNumber":2,"Text":"N’icibutso hamwe n’impuhwe z’Umuremyi wawe muguha impuhwe zayo umushumvyi wayo intumwa y’Imana Zakariya (iii)"},{"SurahNumber":19,"VerseNumber":3,"Text":"Mugihe Umuremyi wiwe yamu shikiriza ubutumwa abumu shikiriza mw’ibanga"},{"SurahNumber":19,"VerseNumber":4,"Text":"Avuga ati:- Muremyi wanje, ntankeka amagufa yanje ntagikomeye, n’umutwe wanje usigaye uyagayaga kubera uruyenzi, kandi sinari mfise imigisha mibi Muremyi wanje, muku gusaba wewe"},{"SurahNumber":19,"VerseNumber":5,"Text":"Mu vy’ukuri jewe ntewe n’amakenga kuncuti zanje zo munyuma yanje, n’umutambukanyi wanje n’ingumba, rero ndagusavye umpe uwuzo nsigarira avuye iwawe"},{"SurahNumber":19,"VerseNumber":6,"Text":"Uwuzo nsigarira hamwe n’ugusigarira uruvyaro rwa bene Yaaqubu (iii) kandi umugire wewe Muremyi wanje abe mubantu bakwemera"},{"SurahNumber":19,"VerseNumber":7,"Text":"Ewe Zakariya! Tuguhaye inkuru nziza yuko uzo kwibaruka ikibondo n’izina ryiwe ni Yahya (iii) ntituragira imbere yiwe kuwufise izina rimeze nk’iryo"},{"SurahNumber":19,"VerseNumber":8,"Text":"Nawe avuga ati:- Muremyi wanje, mbega nzoronka gute ikibondo mugihe umutambukanyi wanje ari ingumba nanje nkaba nshitse muza bukuru burengeje urugero"},{"SurahNumber":19,"VerseNumber":9,"Text":"Avuga ati:- nuko nyene bimeze ivyo Umuremyi wawe yavuze yuko ibi vyose ari ibintu vyoroshe kuri jewe, mu vy’ukuri nakuremye kuva kera na wewe ataco wari bwabe"},{"SurahNumber":19,"VerseNumber":10,"Text":"Avuga ati:- Muremyi wanje, nungirire ikimenyetso, nayo imwishura iti:- ikimenyetso cawe nuko utazo shobora kuvugana n’abantu kukiringo c’imisi itatu, mugihe wewe uri muzima"},{"SurahNumber":19,"VerseNumber":11,"Text":"Hanyuma aca aseruka ku bantu biwe ari imbere yaho umuyobozi w’amasengero ahagarara abereka akoresheje ukuboko kwiwe gusa y’uko boninahaza Imana yabo kuva mugitondo no kumugoroba"},{"SurahNumber":19,"VerseNumber":12,"Text":"Ewe Yahya! nufate iki gitabu wahawe n’Imana nkankama, natwe duca tumuha ubuhizi akiri mutoyi"},{"SurahNumber":19,"VerseNumber":13,"Text":"Tumuha n’ikigongwe kivuye iwacu hamwe n’isukuriro nukuba umugamburutsi"},{"SurahNumber":19,"VerseNumber":14,"Text":"N’umugira neza kubavyeyi biwe kandi ntiyari mubishima canke mubiyonkora"},{"SurahNumber":19,"VerseNumber":15,"Text":"N’amahoro y’Imana yari hejuru yiwe kuva k’umusi yavuka, no k’umusi yitaba Umuremyi wiwe, no k’umusi azozurwa ari muzima"},{"SurahNumber":19,"VerseNumber":16,"Text":"N’umuvuge Mariyamu (iii) muri iki gitabu gitagatifu mugihe yatandukana n’umuryango wiwe n’ukugenda ahantu k’uruhande rw’ubuseruko bw’iryo sengero"},{"SurahNumber":19,"VerseNumber":17,"Text":"Aca ahashira uruzitiro rw’ukwikingira n’abantu, duca tumurungikira uwazanye amategeko yacu ariwe Jibrilu (iii) aca yigira nk’umuntu akwiye nkawe"},{"SurahNumber":19,"VerseNumber":18,"Text":"Mariyamu (iii) aca avuga ati:- mu vy’ukuri jewe ndikinze ku Mana nyene impuhwe nyinshi ankingire na wewe niwaba utinya Imana yawe"},{"SurahNumber":19,"VerseNumber":19,"Text":"Wa mumarayika aca avuga ati:- mu vy’ukuri jewe ndi intumwa y’Umuremyi wawe, kugira ngo ndaguhe ikibondo gitagatifu"},{"SurahNumber":19,"VerseNumber":20,"Text":"Mariyamu aca avuga ati:- nshobora gute kuronka ikibondo mugihe jewe ntarakorwako n’umugabo nanje nkaba ntari umugore ashurashura"},{"SurahNumber":19,"VerseNumber":21,"Text":"Wamumarayika avuga ati:- nuko nyene Umuremyi wawe yavuze yuko ari ibintu vyoroshe kuri jewe, kugira ngo tumugireko igitangaro ku bantu bose n’impuhwe zivuye iwacu, n’iri n’ijambo ryaciriwe ko intahe"}]}