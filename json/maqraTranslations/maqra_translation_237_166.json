{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":87,"VerseNumber":1,"Text":"Magluwalhati ka sa ngalan ng Panginoon mo, ang Pinakamataas"},{"SurahNumber":87,"VerseNumber":2,"Text":"na lumikha saka humubog"},{"SurahNumber":87,"VerseNumber":3,"Text":"na nagtakda saka nagpatnubay"},{"SurahNumber":87,"VerseNumber":4,"Text":"na nagpalabas ng pastulan"},{"SurahNumber":87,"VerseNumber":5,"Text":"saka gumawa Siya rito na yagit na nangingitim"},{"SurahNumber":87,"VerseNumber":6,"Text":"Magpapabigkas Kami sa iyo [ng Qur’ān] kaya hindi ka makalilimot"},{"SurahNumber":87,"VerseNumber":7,"Text":"maliban sa niloob ni Allāh; tunay na Siya ay nakaaalam sa lantad at anumang nagkukubli"},{"SurahNumber":87,"VerseNumber":8,"Text":"At magpapadali Kami sa iyo para sa pinakamadali"},{"SurahNumber":87,"VerseNumber":9,"Text":"Kaya magpaalaala ka kung mapakikinabangan ang paalaala"},{"SurahNumber":87,"VerseNumber":10,"Text":"Magsasaalaala ang sinumang natatakot [kay Allāh]"},{"SurahNumber":87,"VerseNumber":11,"Text":"at umiiwas dito ang pinakamalumbay"},{"SurahNumber":87,"VerseNumber":12,"Text":"na papasok sa Apoy na pinakamalaki"},{"SurahNumber":87,"VerseNumber":13,"Text":"Pagkatapos ay hindi siya mamamatay roon at hindi mabubuhay"},{"SurahNumber":87,"VerseNumber":14,"Text":"Nagtagumpay nga ang sinumang nagpakalinis [sa kasalanan]"},{"SurahNumber":87,"VerseNumber":15,"Text":"at bumanggit sa pangalan ng Panginoon niya saka nagdasal"},{"SurahNumber":87,"VerseNumber":16,"Text":"Bagkus nagtangi kayo sa pangmundong buhay"},{"SurahNumber":87,"VerseNumber":17,"Text":"samantalang ang Kabilang-buhay ay higit na mabuti at higit na nananatili"},{"SurahNumber":87,"VerseNumber":18,"Text":"Tunay na ito ay talagang nasa mga unang kalatas"},{"SurahNumber":87,"VerseNumber":19,"Text":"sa mga kalatas nina Abraham at Moises"},{"SurahNumber":88,"VerseNumber":1,"Text":"Nakarating ba sa iyo ang sanaysay ng Tagalukob"},{"SurahNumber":88,"VerseNumber":2,"Text":"May mga mukha sa Araw na iyon na nagpapakababa"},{"SurahNumber":88,"VerseNumber":3,"Text":"gumagawa, nagpapakapagal"},{"SurahNumber":88,"VerseNumber":4,"Text":"papasok ang mga ito sa isang Apoy na napakainit"},{"SurahNumber":88,"VerseNumber":5,"Text":"na paiinumin mula sa isang bukal na pagkainit-init"},{"SurahNumber":88,"VerseNumber":6,"Text":"Wala silang pagkain maliban sa mula sa isang matinik na halaman"},{"SurahNumber":88,"VerseNumber":7,"Text":"na hindi nagpapataba at hindi nakasasapat para sa gutom"},{"SurahNumber":88,"VerseNumber":8,"Text":"May mga mukha sa Araw na iyon na nagiginhawahan"},{"SurahNumber":88,"VerseNumber":9,"Text":"na dahil sa pinagpunyagian ng mga ito ay nalulugod"},{"SurahNumber":88,"VerseNumber":10,"Text":"sa isang harding mataas"},{"SurahNumber":88,"VerseNumber":11,"Text":"na hindi sila makaririnig doon ng isang nagkakaluskus-balungos"},{"SurahNumber":88,"VerseNumber":12,"Text":"Doon ay may bukal na dumadaloy"},{"SurahNumber":88,"VerseNumber":13,"Text":"Doon ay may mga kamang iniangat"},{"SurahNumber":88,"VerseNumber":14,"Text":"at may mga kopang nakalagay"},{"SurahNumber":88,"VerseNumber":15,"Text":"at may mga almohadon na nakahanay"},{"SurahNumber":88,"VerseNumber":16,"Text":"at mga alpombrang ikinalat"},{"SurahNumber":88,"VerseNumber":17,"Text":"Kaya hindi ba sila tumitingin sa mga kamelyo kung papaanong nilikha ang mga ito"},{"SurahNumber":88,"VerseNumber":18,"Text":"At sa langit kung papaanong inangat ito"},{"SurahNumber":88,"VerseNumber":19,"Text":"At sa mga bundok kung papaanong itinirik ang mga ito"},{"SurahNumber":88,"VerseNumber":20,"Text":"At sa lupa kung papaanong inilatag ito"},{"SurahNumber":88,"VerseNumber":21,"Text":"Kaya magpaalaala ka; ikaw ay isang tagapaalaala lamang"},{"SurahNumber":88,"VerseNumber":22,"Text":"Hindi ka sa kanila isang tagapanaig"},{"SurahNumber":88,"VerseNumber":23,"Text":"Subalit ang sinumang tumalikod at tumangging sumampalataya"},{"SurahNumber":88,"VerseNumber":24,"Text":"ay pagdurusahin siya ni Allāh ng pagdurusang pinakamalaki"},{"SurahNumber":88,"VerseNumber":25,"Text":"Tunay na tungo sa Amin ang pag-uwi nila"},{"SurahNumber":88,"VerseNumber":26,"Text":"Pagkatapos tunay na sa Amin ang pagtutuos sa kanila"},{"SurahNumber":89,"VerseNumber":1,"Text":"Sumpa man sa madaling-araw"},{"SurahNumber":89,"VerseNumber":2,"Text":"sumpa man sa Sampung Gabi"},{"SurahNumber":89,"VerseNumber":3,"Text":"sumpa man sa tukol at gansal"},{"SurahNumber":89,"VerseNumber":4,"Text":"sumpa man sa gabi kapag naglalakbay ito; [talagang bubuhayin nga kayo]"},{"SurahNumber":89,"VerseNumber":5,"Text":"Sa gayon ba ay may panunumpa para sa may pang-unawa"},{"SurahNumber":89,"VerseNumber":6,"Text":"Hindi mo ba napag-alaman kung papaano ang ginawa ng Panginoon mo sa [liping] `Ād"},{"SurahNumber":89,"VerseNumber":7,"Text":"ang [lipi ni] Irām na may mga haligi"},{"SurahNumber":89,"VerseNumber":8,"Text":"na hindi nilikha ang tulad ng mga iyon sa bayan"},{"SurahNumber":89,"VerseNumber":9,"Text":"at sa [liping] Thamūd na pumutol ng mga malaking bato sa lambak"},{"SurahNumber":89,"VerseNumber":10,"Text":"at kay Paraon na may mga tulos"},{"SurahNumber":89,"VerseNumber":11,"Text":"[Silang lahat ay] ang mga nagmalabis sa bayan"},{"SurahNumber":89,"VerseNumber":12,"Text":"sapagkat nagparami sila sa mga iyon ng katiwalian"},{"SurahNumber":89,"VerseNumber":13,"Text":"kaya nagbuhos sa kanila ang Panginoon mo ng hagupit ng pagdurusa"},{"SurahNumber":89,"VerseNumber":14,"Text":"Tunay na ang Panginoon mo ay talagang nasa pantambang"},{"SurahNumber":89,"VerseNumber":15,"Text":"Kaya tungkol naman sa tao, kapag sumubok dito ang Panginoon nito saka nagparangal dito at nagpaginhawa rito, nagsasabi ito: \"Ang Panginoon ko ay nagparangal sa akin"},{"SurahNumber":89,"VerseNumber":16,"Text":"At tungkol naman sa kapag sumubok Siya rito saka naghigpit Siya rito sa panustos dito, nagsasabi ito: \"Ang Panginoon ko ay humamak sa akin"},{"SurahNumber":89,"VerseNumber":17,"Text":"Aba’y hindi! Bagkus hindi kayo nagpaparangal sa ulila"},{"SurahNumber":89,"VerseNumber":18,"Text":"at hindi kayo naghihimukan sa pagpapakain sa dukha"},{"SurahNumber":89,"VerseNumber":19,"Text":"Lumalamon kayo ng pamana nang paglamong masidhi"},{"SurahNumber":89,"VerseNumber":20,"Text":"Umiibig kayo sa yaman nang pag-ibig na labis"},{"SurahNumber":89,"VerseNumber":21,"Text":"Aba’y hindi! Kapag dinurog ang lupa nang durog na durog"},{"SurahNumber":89,"VerseNumber":22,"Text":"at dumating ang Panginoon mo at ang mga anghel nang hanay-hanay"},{"SurahNumber":89,"VerseNumber":23,"Text":"at dadalhin sa Araw na iyon ang Impiyerno. Sa Araw na iyon ay magsasaalaala ang tao, at paano na para sa kanya ang paalaala"},{"SurahNumber":89,"VerseNumber":24,"Text":"Magsasabi siya: \"O kung sana ako ay nagpauna [ng kabutihan] para sa buhay ko"},{"SurahNumber":89,"VerseNumber":25,"Text":"Kaya sa araw na iyon ay walang isang magpaparusa gaya ng pagpaparusa Niya"},{"SurahNumber":89,"VerseNumber":26,"Text":"at walang isang gagapos gaya ng paggapos Niya"},{"SurahNumber":89,"VerseNumber":27,"Text":"O kaluluwang napapanatag"},{"SurahNumber":89,"VerseNumber":28,"Text":"manumbalik ka sa Panginoon mo nang nalulugod na kinalulugdan"},{"SurahNumber":89,"VerseNumber":29,"Text":"saka pumasok ka sa mga lingkod Ko"},{"SurahNumber":89,"VerseNumber":30,"Text":"at pumasok ka sa Paraiso Ko"}]}