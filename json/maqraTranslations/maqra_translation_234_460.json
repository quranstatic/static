{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":80,"VerseNumber":1,"Text":"ان کے چہرۂ (اقدس) پر ناگواری آئی اور رخِ (انور) موڑ لیا"},{"SurahNumber":80,"VerseNumber":2,"Text":"اس وجہ سے کہ ان کے پاس ایک نابینا آیا (جس نے آپ کی بات کو ٹوکا)"},{"SurahNumber":80,"VerseNumber":3,"Text":"اور آپ کو کیا خبر شاید وہ (آپ کی توجہ سے مزید) پاک ہو جاتا"},{"SurahNumber":80,"VerseNumber":4,"Text":"یا (آپ کی) نصیحت قبول کرتا تو نصیحت اس کو (اور) فائدہ دیتی"},{"SurahNumber":80,"VerseNumber":5,"Text":"لیکن جو شخص (دین سے) بے پروا ہے"},{"SurahNumber":80,"VerseNumber":6,"Text":"تو آپ اس کے (قبولِ اسلام کے) لیے زیادہ اہتمام فرماتے ہیں"},{"SurahNumber":80,"VerseNumber":7,"Text":"حالانکہ آپ پر کوئی ذمہ داری (کا بوجھ) نہیں اگرچہ وہ پاکیزگی (ایمان) اختیار نہ بھی کرے"},{"SurahNumber":80,"VerseNumber":8,"Text":"اور وہ جو آپ کے پا س (خود طلبِ خیر کی) کوشش کرتا ہوا آیا"},{"SurahNumber":80,"VerseNumber":9,"Text":"اور وہ (اپنے رب سے) ڈرتا بھی ہے"},{"SurahNumber":80,"VerseNumber":10,"Text":"تو آپ اُس سے بے توجہی فرما رہے ہیں"},{"SurahNumber":80,"VerseNumber":11,"Text":"(اے حبیبِ مکرّم!) یوں نہیں بیشک یہ (آیاتِ قرآنی) تو نصیحت ہیں"},{"SurahNumber":80,"VerseNumber":12,"Text":"جو شخص چاہے اسے قبول (و اَزبر) کر لے"},{"SurahNumber":80,"VerseNumber":13,"Text":"(یہ) معزّز و مکرّم اوراق میں (لکھی ہوئی) ہیں"},{"SurahNumber":80,"VerseNumber":14,"Text":"جو نہایت بلند مرتبہ (اور) پاکیزہ ہیں"},{"SurahNumber":80,"VerseNumber":15,"Text":"ایسے سفیروں (اور کاتبوں) کے ہاتھوں سے (آگے پہنچی) ہیں"},{"SurahNumber":80,"VerseNumber":16,"Text":"جو بڑے صاحبانِ کرامت (اور) پیکرانِ طاعت ہیں"},{"SurahNumber":80,"VerseNumber":17,"Text":"ہلاک ہو (وہ بد بخت منکر) انسان کیسا نا شکرا ہے (جو اتنی عظیم نعمت پا کر بھی اس کی قدر نہیں کرتا)"},{"SurahNumber":80,"VerseNumber":18,"Text":"اللہ نے اسے کس چیز سے پیدا فرمایا ہے"},{"SurahNumber":80,"VerseNumber":19,"Text":"نطفہ میں سے اس کو پیدا فرمایا، پھر ساتھ ہی اس کا (خواص و جنس کے لحاظ سے) تعین فرما دیا"},{"SurahNumber":80,"VerseNumber":20,"Text":"پھر (تشکیل، ارتقاء اور تکمیل کے بعد بطنِ مادر سے نکلنے کی) راہ اس کے لئے آسان فرما دی"},{"SurahNumber":80,"VerseNumber":21,"Text":"پھر اسے موت دی، پھر اسے قبر میں (دفن) کر دیا"},{"SurahNumber":80,"VerseNumber":22,"Text":"پھر جب وہ چاہے گا اسے (دوبارہ زندہ کر کے) کھڑا کرے گا"},{"SurahNumber":80,"VerseNumber":23,"Text":"یقیناً اس (نافرمان انسان) نے وہ (حق) پورا نہ کیا جس کا اسے (اللہ نے) حکم دیا تھا"},{"SurahNumber":80,"VerseNumber":24,"Text":"پس انسان کو چاہیے کہ اپنی غذا کی طرف دیکھے (اور غور کرے)"},{"SurahNumber":80,"VerseNumber":25,"Text":"بیشک ہم نے خوب زور سے پانی برسایا"},{"SurahNumber":80,"VerseNumber":26,"Text":"پھر ہم نے زمین کو پھاڑ کر چیر ڈالا"},{"SurahNumber":80,"VerseNumber":27,"Text":"پھر ہم نے اس میں اناج اگایا"},{"SurahNumber":80,"VerseNumber":28,"Text":"اور انگور اور ترکاری"},{"SurahNumber":80,"VerseNumber":29,"Text":"اور زیتون اور کھجور"},{"SurahNumber":80,"VerseNumber":30,"Text":"اور گھنے گھنے باغات"},{"SurahNumber":80,"VerseNumber":31,"Text":"اور (طرح طرح کے) پھل میوے اور (جانوروں کا) چارہ"},{"SurahNumber":80,"VerseNumber":32,"Text":"خود تمہارے اور تمہارے مویشیوں کے لئے متاعِ (زیست)"},{"SurahNumber":80,"VerseNumber":33,"Text":"پھر جب کان پھاڑ دینے والی آواز آئے گی"},{"SurahNumber":80,"VerseNumber":34,"Text":"اُس دن آدمی اپنے بھائی سے بھاگے گا"},{"SurahNumber":80,"VerseNumber":35,"Text":"اور اپنی ماں اور اپنے باپ سے (بھی)"},{"SurahNumber":80,"VerseNumber":36,"Text":"اور اپنی بیوی اور اپنی اولاد سے (بھی)"},{"SurahNumber":80,"VerseNumber":37,"Text":"اس دن ہر شخص کو ایسی (پریشان کن) حالت لاحق ہوگی جو اسے (ہر دوسرے سے) بے پروا کر دے گی"},{"SurahNumber":80,"VerseNumber":38,"Text":"اسی دن بہت سے چہرے (ایسے بھی ہوں گے جو نور سے) چمک رہے ہوں گے"},{"SurahNumber":80,"VerseNumber":39,"Text":"(وہ) مسکراتے ہنستے (اور) خوشیاں مناتے ہوں گے"},{"SurahNumber":80,"VerseNumber":40,"Text":"اور بہت سے چہرے ایسے ہوں گے جن پر اس دن گرد پڑی ہوگی"},{"SurahNumber":80,"VerseNumber":41,"Text":"(مزید) ان (چہروں) پر سیاہی چھائی ہوگی"},{"SurahNumber":80,"VerseNumber":42,"Text":"یہی لوگ کافر (اور) فاجر (بدکردار) ہوں گے"},{"SurahNumber":81,"VerseNumber":1,"Text":"جب سورج لپیٹ کر بے نور کر دیا جائے گا"},{"SurahNumber":81,"VerseNumber":2,"Text":"اور جب ستارے (اپنی کہکشاؤں سے) گر پڑیں گے"},{"SurahNumber":81,"VerseNumber":3,"Text":"اور جب پہاڑ (غبار بنا کر فضا میں) چلا دیئے جائیں گے"},{"SurahNumber":81,"VerseNumber":4,"Text":"اور جب حاملہ اونٹنیاں بے کار چھوٹی پھریں گی (کوئی ان کا خبر گیر نہ ہوگا)"},{"SurahNumber":81,"VerseNumber":5,"Text":"اور جب وحشی جانور (خوف کے مارے) جمع کر دیئے جائیں گے"},{"SurahNumber":81,"VerseNumber":6,"Text":"جب سمندر اور دریا (سب) ابھار دیئے جائیں گے"},{"SurahNumber":81,"VerseNumber":7,"Text":"اور جب روحیں (بدنوں سے) ملا دی جائیں گی"},{"SurahNumber":81,"VerseNumber":8,"Text":"اور جب زندہ دفن کی ہوئی لڑکی سے پوچھا جائے گا"},{"SurahNumber":81,"VerseNumber":9,"Text":"کہ وہ کس گناہ کے باعث قتل کی گئی تھی"},{"SurahNumber":81,"VerseNumber":10,"Text":"اور جب اَعمال نامے کھول دیئے جائیں گے"},{"SurahNumber":81,"VerseNumber":11,"Text":"اور جب سماوی طبقات کو پھاڑ کر اپنی جگہوں سے ہٹا دیا جائے گا"},{"SurahNumber":81,"VerseNumber":12,"Text":"اور جب دوزخ (کی آگ) بھڑکائی جائے گی"},{"SurahNumber":81,"VerseNumber":13,"Text":"اور جب جنت قریب کر دی جائے گی"},{"SurahNumber":81,"VerseNumber":14,"Text":"ہر شخص جان لے گا جو کچھ اس نے حاضر کیا ہے"},{"SurahNumber":81,"VerseNumber":15,"Text":"تو میں قَسم کھاتا ہوں ان (آسمانی کرّوں) کی جو (ظاہر ہونے کے بعد) پیچھے ہٹ جاتے ہیں"},{"SurahNumber":81,"VerseNumber":16,"Text":"جو بلا روک ٹوک چلتے رہتے ہیں (پھر ظاہر ہو کر) چھپ جاتے ہیں"},{"SurahNumber":81,"VerseNumber":17,"Text":"اور رات کی قَسم جب اس کی تاریکی جانے لگے"},{"SurahNumber":81,"VerseNumber":18,"Text":"اور صبح کی قَسم جب اس کی روشنی آنے لگے"},{"SurahNumber":81,"VerseNumber":19,"Text":"بیشک یہ (قرآن) بڑی عزت و بزرگی والے رسول کا (پڑھا ہوا) کلام ہے"},{"SurahNumber":81,"VerseNumber":20,"Text":"جو (دعوتِ حق، تبلیغِ رسالت اور روحانی استعداد میں) قوت و ہمت والے ہیں (اور) مالکِ عرش کے حضور بڑی قدر و منزلت (اور جاہ و عظمت) والے ہیں"},{"SurahNumber":81,"VerseNumber":21,"Text":"(تمام جہانوں کے لئے) واجب الاطاعت ہیں (کیونکہ ان کی اطاعت ہی اللہ کی اطاعت ہے)، امانت دار ہیں (وحی اور زمین و آسمان کے سب اُلوہی رازوں کے حامل ہیں)"},{"SurahNumber":81,"VerseNumber":22,"Text":"اور (اے لوگو!) یہ تمہیں اپنی صحبت سے نوازنے والے (محمد صلی اللہ علیہ وآلہ وسلم) دیوانے نہیں ہیں (جو فرماتے ہیں وہ حق ہوتا ہے)"},{"SurahNumber":81,"VerseNumber":23,"Text":"اور بیشک انہوں نے اس (مالکِ عرش کے حُسنِ مطلق) کو (لامکاں کے) روشن کنارے پر دیکھا ہے٭o٭ یہ ترجمہ حضرت عبد اللہ بن عباس، انس بن مالک، عکرمہ، ابو سلمہ، ضحّاک، ابو العالیہ، حسن، کعب الاحبار، شریک بن عبد اللہ اور شعبی و غیرھم رضی اللہ عنھم کے اَقوال پر کیا گیا ہے جنہیں بخاری، مسلم، ترمذی، ابن جریر، بغوی اور کئی ائمہ حدیث نے روایت کیا ہے اور کثیر ائمہ تفسیر نے بھی اسے اختیار کیا ہے"},{"SurahNumber":81,"VerseNumber":24,"Text":"اور وہ (یعنی نبئ اکرم صلی اللہ علیہ وآلہ وسلم) غیب (کے بتانے) پر بالکل بخیل نہیں ہیں (مالکِ عرش نے ان کے لئے کوئی کمی نہیں چھوڑی)"},{"SurahNumber":81,"VerseNumber":25,"Text":"اور وہ (قرآن) ہرگز کسی شیطان مردود کا کلام نہیں ہے"},{"SurahNumber":81,"VerseNumber":26,"Text":"پھر (اے بدبختو!) تم (اتنے بڑے خزانے کو چھوڑ کر) کدھر چلے جا رہے ہو"},{"SurahNumber":81,"VerseNumber":27,"Text":"یہ (قرآن) تو تمام جہانوں کے لئے (صحیفۂ) نصیحت ہے"},{"SurahNumber":81,"VerseNumber":28,"Text":"تم میں سے ہر اس شخص کے لئے (اس چشمہ سے ہدایت میسر آسکتی ہے) جو سیدھی راہ چلنا چاہے"},{"SurahNumber":81,"VerseNumber":29,"Text":"اور تم وہی کچھ چاہ سکتے ہو جو اللہ چاہے جو تمام جہانوں کا رب ہے"}]}