{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":87,"VerseNumber":1,"Text":"(நபியே!) மிக மேலான உமது இறைவனின் திருப்பெயரை நீர் புகழ்ந்து துதி செய்வீராக"},{"SurahNumber":87,"VerseNumber":2,"Text":"அவனே (எல்லா படைப்புகளையும்) படைத்து, (அவற்றை) ஒழுங்குபடுத்தியவன்"},{"SurahNumber":87,"VerseNumber":3,"Text":"அவனே (அவற்றுக்கு வேண்டிய சகலவற்றையும்) நிர்ணயம் செய்து, (அவற்றை அடையக் கூடிய) வழிகளையும் (அவற்றுக்கு) அறிவித்தான்"},{"SurahNumber":87,"VerseNumber":4,"Text":"அவனே (கால்நடைகளுக்கு) மேய்ச்சல் பொருள்களையும் வெளிப்படுத்துகிறான்"},{"SurahNumber":87,"VerseNumber":5,"Text":"பின்னர் அவற்றை உலர்ந்த சருகுகளாக ஆக்குகிறான்"},{"SurahNumber":87,"VerseNumber":6,"Text":"(நபியே! இந்த குர்ஆனை) நாம் உமக்கு ஓதக் கற்பிப்போம். அல்லாஹ் நாடினாலே தவிர, (அதில் எதையும்) நீர் மறக்க மாட்டீர். நிச்சயமாக அவன் மறைந்திருப்பவற்றையும் வெளிப்படையானதையும் நன்கறிகிறான்"},{"SurahNumber":87,"VerseNumber":7,"Text":"(நபியே! இந்த குர்ஆனை) நாம் உமக்கு ஓதக் கற்பிப்போம். அல்லாஹ் நாடினாலே தவிர, (அதில் எதையும்) நீர் மறக்க மாட்டீர். நிச்சயமாக அவன் மறைந்திருப்பவற்றையும் வெளிப்படையானதையும் நன்கறிகிறான்"},{"SurahNumber":87,"VerseNumber":8,"Text":"சொர்க்கப் பாதையை நாம் உமக்கு எளிதாக்கித் தருவோம்"},{"SurahNumber":87,"VerseNumber":9,"Text":"ஆகவே, நல்லுபதேசம் (மக்களுக்குப்) பயனளிக்கின்ற வரை நீர் உபதேசித்துக் கொண்டே வருவீராக"},{"SurahNumber":87,"VerseNumber":10,"Text":"நிச்சயமாக எவர் (அல்லாஹ்வுக்குப்) பயப்படுகிறாரோ அவர், (இதைக் கொண்டு) நல்லறிவை அடைவார்"},{"SurahNumber":87,"VerseNumber":11,"Text":"துர்ப்பாக்கியமுடையவனோ, இதிலிருந்து விலகிக்கொள்வான்"},{"SurahNumber":87,"VerseNumber":12,"Text":"(எனினும்,) அவன் (நரகத்தின்) பெரிய நெருப்பை அடைவான்"},{"SurahNumber":87,"VerseNumber":13,"Text":"பின்னர், அதில் அவன் மரணிக்கவுமாட்டான்; (சுகமாக) வாழவும் மாட்டான்"},{"SurahNumber":87,"VerseNumber":14,"Text":"எவர் (பாவங்களை விட்டு விலகிப்) பரிசுத்தவானாக ஆனாரோ அவர், நிச்சயமாக வெற்றி பெற்றார்"},{"SurahNumber":87,"VerseNumber":15,"Text":"அவன் தன் இறைவனின் திருப்பெயரை நினைவு செய்து கொண்டும், தொழுது கொண்டுமிருப்பார்"},{"SurahNumber":87,"VerseNumber":16,"Text":"எனினும், நீங்களோ (மறுமையை விட்டுவிட்டு) இவ்வுலக வாழ்க்கையைத் தேர்ந்தெடுத்துக் கொள்கிறீர்கள்"},{"SurahNumber":87,"VerseNumber":17,"Text":"மறுமையின் வாழ்க்கைதான் மிக்க மேலானதும் நிலையானதுமாகும்"},{"SurahNumber":87,"VerseNumber":18,"Text":"நிச்சயமாக இது முன்னுள்ள வேதங்களிலும்"},{"SurahNumber":87,"VerseNumber":19,"Text":"இப்ராஹீம், மூஸாவுடைய வேதங்களிலும் இருக்கிறது"},{"SurahNumber":88,"VerseNumber":1,"Text":"(நபியே! அனைவரையும்) சூழ்ந்து கொள்ளக்கூடிய (மறுமையைப் பற்றிய) செய்தி உமக்குக் கிடைத்ததா"},{"SurahNumber":88,"VerseNumber":2,"Text":"அந்நாளில், சில முகங்கள் இழிவடைந்து இருக்கும்"},{"SurahNumber":88,"VerseNumber":3,"Text":"அவை (தவறான வழியில்) அமல் செய்து (அதிலேயே) நிலைத்திருந்தவை"},{"SurahNumber":88,"VerseNumber":4,"Text":"கொழுந்துவிட்டு எரியும் நெருப்பிற்கே அவை செல்லும்"},{"SurahNumber":88,"VerseNumber":5,"Text":"(அவை) கொதிக்கின்ற ஓர் ஊற்றிலிருந்து நீர் புகட்டப்படும்"},{"SurahNumber":88,"VerseNumber":6,"Text":"அதில் அவர்களுக்கு(க் கருவேல) முட்களைத் தவிர, வேறொன்றும் உணவாகக் கிடைக்காது"},{"SurahNumber":88,"VerseNumber":7,"Text":"(அது அவர்களுடைய உடலைக்) கொழுக்கவும் வைக்காது; (அவர்களுடைய) பசியையும் தீர்த்து வைக்காது"},{"SurahNumber":88,"VerseNumber":8,"Text":"எனினும், அந்நாளில் வேறு சில முகங்களோ, மிக்க செழிப்பாக இருக்கும்"},{"SurahNumber":88,"VerseNumber":9,"Text":"(இம்மையில்) தாங்கள் செய்த (நல்ல) காரியங்களைப் பற்றித் திருப்தியடையும்"},{"SurahNumber":88,"VerseNumber":10,"Text":"(அவை) மேலான சொர்க்கத்தில் இருக்கும்"},{"SurahNumber":88,"VerseNumber":11,"Text":"அதில் வீண் வார்த்தையை அவை செவியுறாது"},{"SurahNumber":88,"VerseNumber":12,"Text":"அதில் (இவர்கள் அருந்துவதற்கு) தொடர்ந்து ஓடிக் கொண்டிருக்கின்ற (தெளிவான) ஒரு சுனையுண்டு"},{"SurahNumber":88,"VerseNumber":13,"Text":"அதில் (இவர்கள் அமருவதற்கு) உயர்ந்த இருக்கைகளுண்டு"},{"SurahNumber":88,"VerseNumber":14,"Text":"(பல வகை இன்பமான பானங்கள் நிறைந்த) கெண்டிகள் (இவர்கள் முன்) வைக்கப்பட்டிருக்கும்"},{"SurahNumber":88,"VerseNumber":15,"Text":"(இவர்கள் சாய்ந்து கொள்வதற்காகத்) திண்டு தலையணைகள் வரிசையாக வைக்கப்பட்டிருக்கும்"},{"SurahNumber":88,"VerseNumber":16,"Text":"உயர்ந்த விரிப்புகள் இவர்களின் கீழ் விரிக்கப்பட்டிருக்கும். (இத்தகைய சுகபோகத்தில் நல்லடியார்கள் இருப்பார்கள்)"},{"SurahNumber":88,"VerseNumber":17,"Text":"(நபியே! இந்நிராகரிப்பவர்கள் தங்களிடமுள்ள) ஒட்டகத்தையேனும் அவர்கள் கவனிக்க வேண்டாமா? அது எவ்வாறு படைக்கப்பட்டுள்ளது"},{"SurahNumber":88,"VerseNumber":18,"Text":"(அவர்களுக்கு மேல் உள்ள) வானத்தையும் (அவர்கள் கவனிக்க வேண்டாமா?) அது எவ்வாறு உயர்த்தப்பட்டுள்ளது"},{"SurahNumber":88,"VerseNumber":19,"Text":"(அவர்கள் கண்முன் தோன்றும்) மலைகளையும் அவர்கள் (கவனிக்க வேண்டாமா?) அவை எவ்வாறு நிறுத்தப்பட்டுள்ளன"},{"SurahNumber":88,"VerseNumber":20,"Text":"(அவர்கள் வசிக்கும்) பூமியையும் (அவர்கள் கவனிக்க வேண்டாமா?) அது எவ்வாறு விரிக்கப்பட்டுள்ளது"},{"SurahNumber":88,"VerseNumber":21,"Text":"(ஆகவே, நபியே!) இவற்றை அவர்களுக்கு எடுத்துக் காண்பித்து, இவற்றைப் படைத்தவனின் அருள்களை, அவர்களுக்கு நீர் கூறி) நல்லுபதேசம் செய்வீராக! (இவற்றைக்கொண்டு அவர்கள் நல்லுணர்ச்சி பெறாவிடில் அதற்காக நீர் கவலைப்படாதீர். ஏனென்றால்,) நீர் அவர்களுக்கு நல்லுபதேசம் செய்பவர்தான்"},{"SurahNumber":88,"VerseNumber":22,"Text":"(அவ்வாறே நடக்கும்படி) அவர்களை நீர் நிர்ப்பந்திக்கக்கூடியவர் அல்ல"},{"SurahNumber":88,"VerseNumber":23,"Text":"எனினும், எவர்கள் புறக்கணித்து நிராகரிக்கிறார்களோ"},{"SurahNumber":88,"VerseNumber":24,"Text":"அவர்களை அல்லாஹ் பெரும் வேதனை செய்வான்"},{"SurahNumber":88,"VerseNumber":25,"Text":"நிச்சயமாக அவர்கள் அனைவரும் நம்மிடம்தான் வர வேண்டும்"},{"SurahNumber":88,"VerseNumber":26,"Text":"நிச்சயமாக அவர்களைக் கேள்வி கணக்குக் கேட்பதும் நம் மீதுதான் கடமையாகும்"},{"SurahNumber":89,"VerseNumber":1,"Text":"விடியற்காலையின் மீதும், சத்தியமாக! பத்து இரவுகளின் மீதும், சத்தியமாக"},{"SurahNumber":89,"VerseNumber":2,"Text":"விடியற்காலையின் மீதும், சத்தியமாக! பத்து இரவுகளின் மீதும், சத்தியமாக"},{"SurahNumber":89,"VerseNumber":3,"Text":"ஒற்றை இரட்டை(த் தொழுகை)யின் மீதும், சத்தியமாக"},{"SurahNumber":89,"VerseNumber":4,"Text":"நிகழ்கின்ற இரவின் மீது சத்தியமாக! (கேள்வி கணக்கு கேட்கும் நாள் வந்தே தீரும்)"},{"SurahNumber":89,"VerseNumber":5,"Text":"இதில் அறிவுடையவர்களுக்கு (நம்பிக்கையளிக்கக்கூடிய) பெரியதொரு சத்தியம் இருக்கிறது"},{"SurahNumber":89,"VerseNumber":6,"Text":"(நபியே! உயர்ந்த) தூண்களைப்போன்ற இரம் என்னும் ஆது மக்களை உமது இறைவன் எப்படி (வேதனை) செய்தான் என்பதை நீர் கவனிக்கவில்லையா"},{"SurahNumber":89,"VerseNumber":7,"Text":"(நபியே! உயர்ந்த) தூண்களைப்போன்ற இரம் என்னும் ஆது மக்களை உமது இறைவன் எப்படி (வேதனை) செய்தான் என்பதை நீர் கவனிக்கவில்லையா"},{"SurahNumber":89,"VerseNumber":8,"Text":"அவர்களைப் போன்று, (பலசாலிகள் உலகத்திலுள்ள) நகரங்களில் (எங்குமே) படைக்கப்படவில்லை"},{"SurahNumber":89,"VerseNumber":9,"Text":"இன்னும், ஸமூத் என்னும் மக்களை (உமது இறைவன் எவ்வாறு வேதனை செய்தான் என்பதை நீர் கவனிக்கவில்லையா?) இவர்கள் பள்ளத்தாக்கில் மலைகளைக் குடைந்து, (அதில் வசித்துக்) கொண்டிருந்தார்கள்"},{"SurahNumber":89,"VerseNumber":10,"Text":"இன்னும், (இராணுவங்களையுடைய) ஆணிக்கார ஃபிர்அவ்னை (உமது இறைவன் எவ்வாறு வேதனை செய்தான் என்பதை நீர் கவனிக்க வில்லையா)"},{"SurahNumber":89,"VerseNumber":11,"Text":"இவர்களெல்லாம் பூமியில் வரம்பு மீறியே நடந்தார்கள்"},{"SurahNumber":89,"VerseNumber":12,"Text":"(பூமியில்) அவர்கள் மிக்க அதிகமாகவே விஷமம் செய்து கொண்டிருந்தனர்"},{"SurahNumber":89,"VerseNumber":13,"Text":"ஆதலால், உங்கள் இறைவன் அவர்கள் மீது வேதனையின் சாட்டையைக்கொண்டு (அடி மேல் அடி) அடித்தான்"},{"SurahNumber":89,"VerseNumber":14,"Text":"நிச்சயமாக உமது இறைவன் (இந்தப் பாவிகளின் வரவை) எதிர்பார்த்த வண்ணமாக இருக்கிறான்"},{"SurahNumber":89,"VerseNumber":15,"Text":"ஆகவே, இறைவன் மனிதனைச் சோதித்து அவனுக்கு அருள்புரிந்து அவனை மேன்மையாக்கினால், என் இறைவன் என்னைக் கண்ணியப்படுத்தினான் என்று (பெருமையாகக்) கூறுகிறான்"},{"SurahNumber":89,"VerseNumber":16,"Text":"ஆயினும், (இறைவன்) அவனைச் சோதித்து அவனுடைய பொருளை அவனுக்குக் குறைத்துவிட்டால், எனது இறைவன் என்னை இழிவுபடுத்தி விட்டான் என்று (குறை) கூறுகிறான்"},{"SurahNumber":89,"VerseNumber":17,"Text":"(விஷயம்) அவ்வாறல்ல. நீங்கள் அநாதைகளைக் கண்ணியப்படுத்துவதில்லை"},{"SurahNumber":89,"VerseNumber":18,"Text":"ஏழைகளுக்கு உணவு(ம் வாழ்வாதாரமும் நீங்கள் அளிக்காததுடன் மற்ற எவரையும்) அளிக்கும்படி தூண்டுவதில்லை"},{"SurahNumber":89,"VerseNumber":19,"Text":"பிறருடைய சொத்துக்களை உங்கள் சொத்துடன் சேர்த்து புசித்துவிடுகிறீர்கள்"},{"SurahNumber":89,"VerseNumber":20,"Text":"மிக்க அளவு கடந்து பொருளை நேசிக்கிறீர்கள்"},{"SurahNumber":89,"VerseNumber":21,"Text":"அவ்வாறல்ல! பூமி தூள் தூளாகத் தகர்க்கப்படும் சமயத்தில்"},{"SurahNumber":89,"VerseNumber":22,"Text":"உமது இறைவனும் வருவான். வானவர்களும் அணிஅணியாக வருவார்கள்"},{"SurahNumber":89,"VerseNumber":23,"Text":"அந்நாளில் (பாவிகளுக்காக) நரகம் கொண்டுவரப்படும். அந்நாளில் மனிதனுக்கு நல்லறிவு உதயமாகும். எனினும், அப்போது (உதயமாகின்ற) அறிவால் அவனுக்கு என்ன பயன்"},{"SurahNumber":89,"VerseNumber":24,"Text":"‘‘என் வாழ்க்கையில் நான் (ஒரு) நன்மையைச் செய்து வைத்திருக்க வேண்டுமே!'' என்று புலம்புவான்"},{"SurahNumber":89,"VerseNumber":25,"Text":"அந்நாளில் (பாவிகளை) அவன் செய்யும் வேதனையைப் போல் மற்றெவனும் (எவரையும்) செய்யமாட்டான். (அவ்வளவு கடினமாக அவன் வேதனை செய்வான்)"},{"SurahNumber":89,"VerseNumber":26,"Text":"(பாவிகளை) அவன் கட்டுவதைப்போல் பலமாக மற்ற எவனுமே கட்டமாட்டான். (அவ்வளவு பலமாக அவன் கட்டுவான்)"},{"SurahNumber":89,"VerseNumber":27,"Text":"(எனினும், அந்நாளில் நல்ல மனிதனை நோக்கி) “நிம்மதிபெற்ற ஆத்மாவே"},{"SurahNumber":89,"VerseNumber":28,"Text":"நீ (இறைவனைக் கொண்டு) திருப்தியடைந்ததாக! (இறைவனால் நீ) திருப்தி கொள்ளப்பட்டதாக உன் இறைவன் பக்கம் திரும்பச் செல்!'' (என்றும்)"},{"SurahNumber":89,"VerseNumber":29,"Text":"‘‘நீ என் நல்லடியார்களில் சேர்ந்து"},{"SurahNumber":89,"VerseNumber":30,"Text":"என் சொர்க்கத்திலும் நீ நுழைந்துவிடு'' (என்றும் கூறுவான்)"}]}