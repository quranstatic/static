{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":4,"VerseNumber":58,"Text":"Zaprawdę, Bóg nakazuje wam, abyście oddawali powierzone dobra ich właścicielom! A jeśli sprawujecie sądy wśród ludzi, to sądźcie według sprawiedliwości: Zaprawdę, jakże wspaniałe jest to, do czego Bóg was nawołuje! Zaprawdę, Bóg jest słyszący, widzący"},{"SurahNumber":4,"VerseNumber":59,"Text":"O wy, którzy wierzycie! Słuchajcie Boga! Słuchajcie Posłańca! I słuchajcie tych spośród was, którzy posiadają moc rozkazywania! A jeśli się sprzeczacie o coś między sobą, to przedstawcie to Bogu i Posłańcowi - jeśli wierzycie w Boga i w Dzień Ostatni! To jest lepsze i piękniejsze jako objaśnienie"},{"SurahNumber":4,"VerseNumber":60,"Text":"Czy ty nie widziałeś tych, którzy twierdzą, że uwierzyli w to, co im zostało objawione, i w to, co zostało objawione przed tobą? Oni chcą się poddać pod sąd bożka Saguta, a przecież zostało im nakazane, by w niego nie wierzyli. Szatan chce ich sprowadzić na dalekie bezdroża"},{"SurahNumber":4,"VerseNumber":61,"Text":"A Kiedy się im mówi: \"Przychodźcie do tego, co objawił Bóg, i do Posłańca!\" - ty widzisz, jak obłudnicy odwracają się od ciebie całkowicie"},{"SurahNumber":4,"VerseNumber":62,"Text":"I jakże to będzie, kiedy dosięgnie ich jakieś nieszczęście za to, co pierwej uczyniły ich ręce? I kiedy oni potem przyjdą do ciebie, przysięgając na Boga: \"My nie chcieliśmy niczego innego, jak tylko czynienia dobra i udzielania pomocy"},{"SurahNumber":4,"VerseNumber":63,"Text":"To są ci, o których Bóg wie, co znajduje się w ich sercach. Odwróć się więc od nich, napominaj ich i powiedz im o nich samych słowa przekonywujące"},{"SurahNumber":4,"VerseNumber":64,"Text":"Jeśli wysłaliśmy jakiegoś posłańca, to tylko po to, aby był słuchany - za pozwoleniem Boga. A gdyby oni, kiedy sami sobie wyrządzają niesprawiedliwość, przyszli do ciebie, poprosili Boga o przebaczenie i poprosiłby o przebaczenie dla nich Posłaniec, to znaleźliby Boga jako przyjmującego nawrócenie, litościwego"},{"SurahNumber":4,"VerseNumber":65,"Text":"Ale nie! Na twego Pana! Oni nie uwierzą, dopóki nie uczynią ciebie sędzią w tym, co jest przedmiotem sporu między nimi. Potem nie znajdą już w sobie sprzeciwu co do tego, co rozstrzygnąłeś, i poddadzą się całkowicie"},{"SurahNumber":4,"VerseNumber":66,"Text":"Jeślibyśmy im przykazali: \"Zabijajcie się!\" albo też: \"Wychodźcie z waszych domostw!\" - uczyniliby to tylko nieliczni z nich. Gdyby uczynili to, do czego zostali napomniani, to byłoby lepsze dla nich i mocniejsze dla ich utwierdzenia"},{"SurahNumber":4,"VerseNumber":67,"Text":"I wtedy dostaliby od Nas nagrodę ogromną"},{"SurahNumber":4,"VerseNumber":68,"Text":"I poprowadzilibyśmy ich drogą prostą"},{"SurahNumber":4,"VerseNumber":69,"Text":"A kto posłucha Boga i Jego Posłańca, będzie wraz z tymi, którym Bóg okazał dobroć: z prorokami i sprawiedliwymi, z męczennikami i świętymi. Jakże oni są piękni jako towarzysze"},{"SurahNumber":4,"VerseNumber":70,"Text":"To jest łaska od Boga. I Bóg wystarcza jako wszechwiedzący"},{"SurahNumber":4,"VerseNumber":71,"Text":"O wy, którzy wierzycie! Zachowajcie ostrożność i ruszajcie pojedynczymi oddziałami lub ruszajcie wszyscy razem"},{"SurahNumber":4,"VerseNumber":72,"Text":"Zaprawdę, wśród was jest taki, który zdecydowanie zwleka A kiedy dosięga was jakieś nieszczęście, to on mówi: \"Bóg okazał mi dobroć, ponieważ ja nie byłem z nimi jako świadek"},{"SurahNumber":4,"VerseNumber":73,"Text":"A jeśli dosięgnie was łaska od Boga, to on z pewnością będzie mówił, jak gdyby między wami i nim nie było żadnego uczucia miłości: \"O, gdybym był razem z wami, to osiągnąłbym wielki sukces"}]}