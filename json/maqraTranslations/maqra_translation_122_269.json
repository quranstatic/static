{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":18,"VerseNumber":99,"Text":"En Wij laten hen op die dag door elkaar heen krioelen. Dan wordt op de bazuin geblazen en verzamelen Wij hen bijeen"},{"SurahNumber":18,"VerseNumber":100,"Text":"En Wij confronteren op die dag de ongelovigen met de hel"},{"SurahNumber":18,"VerseNumber":101,"Text":"Van hen waren de ogen voor Mijn vermaning afgedekt en zij konden niet horen"},{"SurahNumber":18,"VerseNumber":102,"Text":"Of rekenen zij die ongelovig zijn erop dat zij Mijn dienaren in plaats van Mij als beschermers kunnen nemen? Wij hebben de hel voor de ongelovigen als gastverblijf klaargemaakt"},{"SurahNumber":18,"VerseNumber":103,"Text":"Zeg: \"Zullen wij jullie meedelen wie door hun daden de grootste verliezers zijn"},{"SurahNumber":18,"VerseNumber":104,"Text":"van wie het streven in het tegenwoordige leven teloorgaat terwijl zij erop rekenen goed werk te doen"},{"SurahNumber":18,"VerseNumber":105,"Text":"Dat zijn zij die geen geloof hechten aan de tekenen van hun Heer en aan de ontmoeting met Hem. Hun daden zullen dus vruchteloos zijn. Wij zullen hun op de opstandingsdag dan ook geen gewicht toekennen"},{"SurahNumber":18,"VerseNumber":106,"Text":"Dat is hun vergelding, de hel, omdat zij ongelovig waren en de spot dreven met Mijn tekenen en Mijn gezanten"},{"SurahNumber":18,"VerseNumber":107,"Text":"Maar zij die geloven en de deugdelijke daden doen, voor hen zijn er de tuinen van het paradijs als gastverblijf"},{"SurahNumber":18,"VerseNumber":108,"Text":"Zij zullen daarin altijd blijven zonder er ooit uit weg te willen gaan"},{"SurahNumber":18,"VerseNumber":109,"Text":"Zeg: \"Als de zee inkt was voor de woorden van mijn Heer, dan zou de zee uitgeput raken voordat de woorden van mijn Heer uitgeput raakten, ook al brachten wij nog een keer zoveel"},{"SurahNumber":18,"VerseNumber":110,"Text":"Zeg: \"Ik ben slechts een mens als jullie; aan mij wordt geopenbaard dat jullie god één god is. Wie dan hoopt op de ontmoeting met zijn Heer, die moet deugdelijk handelen en in de eredienst van zijn Heer niet een als metgezel [aan Hem] toevoegen"},{"SurahNumber":19,"VerseNumber":1,"Text":"K[aaf] H[aa?] J[aa?] '[Ain] S[aad]"},{"SurahNumber":19,"VerseNumber":2,"Text":"De vermelding van de barmhartigheid van jouw Heer aan Zijn dienaar Zakarijja"},{"SurahNumber":19,"VerseNumber":3,"Text":"Toen hij tot zijn Heer in het verborgen riep"},{"SurahNumber":19,"VerseNumber":4,"Text":"zei hij: \"Mijn Heer, mijn gebeente is zwak geworden in mij en mijn hoofd grijs van ouderdom. Bij het aanroepen van U, mijn Heer, ben ik nooit ongelukkig geweest"},{"SurahNumber":19,"VerseNumber":5,"Text":"Maar ik ben bang voor de verwanten die na mij komen, want mijn vrouw is onvruchtbaar. Schenk mij dan van Uw kant een naaste verwant"},{"SurahNumber":19,"VerseNumber":6,"Text":"die van mij zal erven en die van het geslacht van Ja'koeb zal erven en maak, mijn Heer, dat hij aangenaam is"},{"SurahNumber":19,"VerseNumber":7,"Text":"O Zakarijja, Wij kondigen jou een jongen aan die de naam Jahja heeft, een naam die Wij nog niet eerder aan iemand gegeven hebben"},{"SurahNumber":19,"VerseNumber":8,"Text":"Deze zei: \"Hoe kan ik nog een jongen krijgen terwijl mijn vrouw onvruchtbaar is en ik een hoge ouderdom heb bereikt"},{"SurahNumber":19,"VerseNumber":9,"Text":"Hij zei: \"Zo is het. Jouw Heer heeft gezegd: 'Het is voor Mij gemakkelijk. Ik heb jou vroeger immers ook geschapen toen jij nog niets was"},{"SurahNumber":19,"VerseNumber":10,"Text":"Hij zei: \"Mijn Heer, geef mij een teken.\" Hij zei: \"Jouw teken is dat jij drie nachten, hoewel je gezond en wel bent, toch niet tot de mensen zult spreken"},{"SurahNumber":19,"VerseNumber":11,"Text":"Toen ging hij het heiligdom uit naar zijn volk en gaf hun te kennen dat zij 's ochtends en 's avonds moesten lofprijzen"},{"SurahNumber":19,"VerseNumber":12,"Text":"O Jahja, houd het boek stevig vast.\" En Wij gaven hem de oordeelskracht al als kind"},{"SurahNumber":19,"VerseNumber":13,"Text":"en mededogen van Onze kant en reinheid. Hij was godvrezend"},{"SurahNumber":19,"VerseNumber":14,"Text":"en plichtsgetrouw jegens zijn ouders en hij was geen ongehoorzame geweldenaar"},{"SurahNumber":19,"VerseNumber":15,"Text":"En vrede zij met hem op de dag dat hij geboren werd, op de dag dat hij sterft en op de dag dat hij weer tot leven wordt opgewekt"},{"SurahNumber":19,"VerseNumber":16,"Text":"En vermeld in het boek Marjam. Toen zij zich van haar familie terugtrok naar een oostelijke plaats"},{"SurahNumber":19,"VerseNumber":17,"Text":"en een afscherming tegen hen maakte. Toen zonden Wij Onze geest naar haar en hij deed zich aan haar voor als een goedgevormd mens"},{"SurahNumber":19,"VerseNumber":18,"Text":"Zij zei: \"Ik zoek bij de Erbarmer bescherming tegen jou, als jij godvrezend bent"},{"SurahNumber":19,"VerseNumber":19,"Text":"Hij zei: \"Maar ik ben de gezant van jouw Heer om jou een reine jongen te schenken"},{"SurahNumber":19,"VerseNumber":20,"Text":"Zij zei: \"Hoe zou ik een jongen krijgen, terwijl geen mens mij aangeraakt heeft; en ik ben geen onkuise vrouw"},{"SurahNumber":19,"VerseNumber":21,"Text":"Hij zei: \"Zo is het. Jouw Heer heeft gezegd: 'Het is voor Mij gemakkelijk. En het is opdat Wij hem tot een teken voor de mensen maken en uit barmhartigheid van Ons. En het is een beslissing die gevallen is"}]}