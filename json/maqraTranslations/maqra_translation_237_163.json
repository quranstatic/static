{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"نام پروردگار والاترت را- كه برتر از همه چيزهاست- به پاكى بستاى"},{"SurahNumber":87,"VerseNumber":2,"Text":"آن كه آفريد- آفريدگان را- و راست و هموار ساخت- سامان بخشيد"},{"SurahNumber":87,"VerseNumber":3,"Text":"و آن كه اندازه كرد پس راه نمود"},{"SurahNumber":87,"VerseNumber":4,"Text":"و آن كه [گياه‌] چراگاه را بيرون آورد- برويانيد"},{"SurahNumber":87,"VerseNumber":5,"Text":"پس آن را خاشاكى خشك و سياه گردانيد"},{"SurahNumber":87,"VerseNumber":6,"Text":"زودا كه تو را [به قرآن‌] خوانا گردانيم پس فراموش نمى‌كنى"},{"SurahNumber":87,"VerseNumber":7,"Text":"مگر آنچه خداى خواهد همانا او آشكار را مى‌داند و نيز آنچه را پنهان و پوشيده است"},{"SurahNumber":87,"VerseNumber":8,"Text":"و تو را براى آسانترين راه آماده مى‌سازيم- تو را توفيق پيمودن راه آسان در تبليغ اسلام مى‌دهيم يا به شريعت آسان راه مى‌نماييم"},{"SurahNumber":87,"VerseNumber":9,"Text":"پس پند ده و يادآورى كن اگر پنددادن و يادآورى سود داشته باشد"},{"SurahNumber":87,"VerseNumber":10,"Text":"زودا كه پند گيرد آن كه [از خداى‌] مى‌ترسد"},{"SurahNumber":87,"VerseNumber":11,"Text":"و بدبخت‌ترين [مردم‌] از آن"},{"SurahNumber":87,"VerseNumber":12,"Text":"آن كه به آن آتش بزرگ- دوزخ- درمى‌آيد"},{"SurahNumber":87,"VerseNumber":13,"Text":"آنگاه در آن آتش نه مى‌ميرد و نه زنده مى‌ماند"},{"SurahNumber":87,"VerseNumber":14,"Text":"براستى رستگار شد هر كه پاكى ورزيد- از كفر و شرك و گناهان"},{"SurahNumber":87,"VerseNumber":15,"Text":"و نام پروردگارش را ياد كرد- به توحيد و تكبير- پس نماز گزارد"},{"SurahNumber":87,"VerseNumber":16,"Text":"بلكه شما زندگى اين جهان را برمى‌گزينيد"},{"SurahNumber":87,"VerseNumber":17,"Text":"و حال آنكه آن جهان بهتر و پاينده‌تر است"},{"SurahNumber":87,"VerseNumber":18,"Text":"هر آينه اين- كه ياد شد- در كتابهاى پيشينيان هست"},{"SurahNumber":87,"VerseNumber":19,"Text":"[در] كتابهاى ابراهيم و موسى"},{"SurahNumber":88,"VerseNumber":1,"Text":"آيا خبر آن پوشنده فراگير- يعنى رستاخيز- به تو رسيده است؟"},{"SurahNumber":88,"VerseNumber":2,"Text":"رويهايى در آن روز فروشكسته‌اند- ترسناك و خوارند"},{"SurahNumber":88,"VerseNumber":3,"Text":"كوشنده‌اند- در اين جهان- و رنج كشنده- در آن جهان"},{"SurahNumber":88,"VerseNumber":4,"Text":"در آتشى سخت سوزنده در آيند- يا به آتشى سخت سوزنده بسوزند"},{"SurahNumber":88,"VerseNumber":5,"Text":"از چشمه‌اى بسيار گرم آبشان دهند"},{"SurahNumber":88,"VerseNumber":6,"Text":"آنها را هيچ خوردنى نيست مگر خار درشت تلخ- كه هيچ چارپايى نمى‌خورد-،"},{"SurahNumber":88,"VerseNumber":7,"Text":"كه نه فربه مى‌كند و نه از گرسنگى سودى دهد- گرسنگى را از ميان نمى‌برد"},{"SurahNumber":88,"VerseNumber":8,"Text":"رويهايى در آن روز تازه و نازنده- به نعمت- باشند"},{"SurahNumber":88,"VerseNumber":9,"Text":"از كردار خود خشنود"},{"SurahNumber":88,"VerseNumber":10,"Text":"در بهشتى برين"},{"SurahNumber":88,"VerseNumber":11,"Text":"در آنجا سخن بيهوده و ياوه نشنوند"},{"SurahNumber":88,"VerseNumber":12,"Text":"در آنجا چشمه‌اى روان باشد"},{"SurahNumber":88,"VerseNumber":13,"Text":"در آنجا تختهايى است بلند"},{"SurahNumber":88,"VerseNumber":14,"Text":"و سبوهايى نهاده- سرشار از مىْ-،"},{"SurahNumber":88,"VerseNumber":15,"Text":"و بالشهايى به رديف چيده،"},{"SurahNumber":88,"VerseNumber":16,"Text":"و فرشهايى گسترده"},{"SurahNumber":88,"VerseNumber":17,"Text":"پس آيا به شتر نمى‌نگرند كه چگونه آفريده شده؟"},{"SurahNumber":88,"VerseNumber":18,"Text":"و به آسمان كه چگونه برافراشته شده؟"},{"SurahNumber":88,"VerseNumber":19,"Text":"و به كوه‌ها كه چگونه نهاده شده و استوار گشته؟"},{"SurahNumber":88,"VerseNumber":20,"Text":"و به زمين كه چگونه گسترانيده شده؟"},{"SurahNumber":88,"VerseNumber":21,"Text":"پس يادآورى كن و پند ده كه تو يادآور و پنددهنده‌اى و بس"},{"SurahNumber":88,"VerseNumber":22,"Text":"بر آنان گماشته و چيره نيستى"},{"SurahNumber":88,"VerseNumber":23,"Text":"مگر آن كس را كه پشت كرد و كفر ورزيد- كه او را سود نكند"},{"SurahNumber":88,"VerseNumber":24,"Text":"پس خدا او را عذاب كند بزرگترين عذاب"},{"SurahNumber":88,"VerseNumber":25,"Text":"همانا بازگشتشان به سوى ماست"},{"SurahNumber":88,"VerseNumber":26,"Text":"آنگاه حسابشان بر ماست"},{"SurahNumber":89,"VerseNumber":1,"Text":"سوگند به سپيده‌دم- هر بامداد يا بامداد دهم ذو الحجه"},{"SurahNumber":89,"VerseNumber":2,"Text":"و به شبهاى ده‌گانه"},{"SurahNumber":89,"VerseNumber":3,"Text":"و به جفت و طاق"},{"SurahNumber":89,"VerseNumber":4,"Text":"و به شب چون برود"},{"SurahNumber":89,"VerseNumber":5,"Text":"آيا در آن- كه ياد شد- براى خردمند سوگندى [بسنده‌] هست؟"},{"SurahNumber":89,"VerseNumber":6,"Text":"آيا نديده‌اى كه پروردگارت با عاد- قوم هود- چه كرد؟"},{"SurahNumber":89,"VerseNumber":7,"Text":"[با] ارم كه داراى ستونها- يا كاخهاى بلند- بود؟"},{"SurahNumber":89,"VerseNumber":8,"Text":"كه مانند آن در شهرها آفريده نشده بود"},{"SurahNumber":89,"VerseNumber":9,"Text":"و [با] ثمود- قوم صالح-، آنان كه در آن وادى- ميان عمّان و حَضْرَمُوت- سنگ مى‌بريدند- براى ساختمانهاشان"},{"SurahNumber":89,"VerseNumber":10,"Text":"و [با] فرعون داراى ميخها- كه به چهار ميخ مى‌كشيد و شكنجه مى‌كرد"},{"SurahNumber":89,"VerseNumber":11,"Text":"آنان كه در شهرها سركشى كردند و از حد درگذشتند"},{"SurahNumber":89,"VerseNumber":12,"Text":"و در آنها بسى تباهى كردند"},{"SurahNumber":89,"VerseNumber":13,"Text":"پس پروردگار تو تازيانه عذاب را بر آنها فرو ريخت"},{"SurahNumber":89,"VerseNumber":14,"Text":"هر آينه پروردگارت در كمينگاه است"},{"SurahNumber":89,"VerseNumber":15,"Text":"اما آدمى را چون پروردگارش بيازمايد و او را گرامى دارد و نعمتش دهد، گويد: پروردگارم مرا گرامى داشت- چون شايسته اين گراميداشت بودم"},{"SurahNumber":89,"VerseNumber":16,"Text":"و اما چون او را بيازمايد و روزى‌اش را بر او تنگ سازد، گويد: پروردگارم مرا خوار و زبون كرد- به سبب اين ابتلا"},{"SurahNumber":89,"VerseNumber":17,"Text":"نه چنان است- نه آن كرامت است و نه اين اهانت-، بلكه يتيم را گرامى نمى‌داريد- او را از ارثش محروم مى‌كنيد و مالش را مى‌خوريد"},{"SurahNumber":89,"VerseNumber":18,"Text":"و يكديگر را بر طعام‌دادن بينوا برنمى‌انگيزيد"},{"SurahNumber":89,"VerseNumber":19,"Text":"و ميراث- ميراث خود و يتيم- را مى‌خوريد خوردنى پُر و يكجا- بتمامى يا حلال و حرام را با هم"},{"SurahNumber":89,"VerseNumber":20,"Text":"و مال را دوست مى‌داريد دوست‌داشتنى تمام و بسيار"},{"SurahNumber":89,"VerseNumber":21,"Text":"حقّا كه چون زمين سخت در هم شكسته و كوبيده شود"},{"SurahNumber":89,"VerseNumber":22,"Text":"و [فرمان‌] پروردگارت بيايد، و فرشتگان صف به صف بيايند"},{"SurahNumber":89,"VerseNumber":23,"Text":"و در آن روز دوزخ آورده شود- هويدا گردد- در آن روز آدمى به ياد آرد- و به خود آيد-، و به يادآوردن كجا او را سود دهد؟"},{"SurahNumber":89,"VerseNumber":24,"Text":"گويد: اى كاش براى زندگانى‌ام [كار نيك‌] پيش مى‌فرستادم"},{"SurahNumber":89,"VerseNumber":25,"Text":"پس در آن روز، هيچ كس به [مانند] عذاب او"},{"SurahNumber":89,"VerseNumber":26,"Text":"و هيچ كس به [مانند] بندكشيدن او به بند نكشد"},{"SurahNumber":89,"VerseNumber":27,"Text":"اى جان آرام- آرامش و اطمينان يافته-،"},{"SurahNumber":89,"VerseNumber":28,"Text":"به سوى پروردگارت بازگرد، تو از او خشنود و او از تو خشنود"},{"SurahNumber":89,"VerseNumber":29,"Text":"پس در ميان بندگان [ويژه‌] من درآى"},{"SurahNumber":89,"VerseNumber":30,"Text":"و در بهشت [ويژه‌] من درآى"}]}