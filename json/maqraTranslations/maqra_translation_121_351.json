{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Han svarade: ”Jag sa ju att du aldrig skulle ha tålamod med mig!”"},{"SurahNumber":18,"VerseNumber":76,"Text":"[Moses] sade: \"Om jag hädanefter skulle fråga dig om något, låt mig då inte stanna i ditt sällskap; hela skulden för detta skulle då falla på mig"},{"SurahNumber":18,"VerseNumber":77,"Text":"Och de vandrade vidare tills de kom till en by och bad dess invånare om mat, men de visade sig ogästvänliga. Sedan fann de en mur som hotade att störta samman och som [den vise mannen] byggde upp. [Och Moses] utropade: \"Hade du velat kunde du säkert ha fått ersättning för detta"},{"SurahNumber":18,"VerseNumber":78,"Text":"[Den vise mannen] sade: \"Här skiljs våra vägar. Men jag skall låta dig veta den rätta innebörden av det som du inte kunde bevittna [stillatigande]"},{"SurahNumber":18,"VerseNumber":79,"Text":"Vad båten beträffar tillhörde den några fattiga män som hämtade sitt levebröd ur havet, och jag ville göra åverkan på den därför att de hotades av en kung, som med våld bemäktigade sig alla båtar han kunde få tag i"},{"SurahNumber":18,"VerseNumber":80,"Text":"Med den unge mannen förhöll det sig så att hans föräldrar var troende, och vi hade all anledning att befara att han på grund av sin våldsamma framfart och sin gudlöshet skulle bli en tung börda för dem"},{"SurahNumber":18,"VerseNumber":81,"Text":"vi hoppades därför att deras Herre i hans ställe skulle ge dem [en son] med bättre karaktär och som gav dem mera kärlek än han"},{"SurahNumber":18,"VerseNumber":82,"Text":"Och vad muren beträffar tillhörde den två faderlösa ungdomar i byn och under den låg en skatt begraven som var deras egendom. Deras far hade varit en rättrådig man och det var din Herres vilja att de, när de uppnått vuxen ålder, som en nåd från Honom skulle få gräva upp denna skatt. Ingenting av detta har jag gjort av egen drift. Där ser du innebörden av det som du inte [stillatigande] kunde bevittna"},{"SurahNumber":18,"VerseNumber":83,"Text":"OCH DE frågar dig om den Tvåhornade. Säg: \"Jag skall berätta något om honom som [är värt] att lägga på minnet"},{"SurahNumber":18,"VerseNumber":84,"Text":"Vi skänkte honom stor makt på jorden och Vi gav honom [kunskap om] de rätta medlen [för att nå sitt] syfte liksom [den rakaste] vägen till varje mål"},{"SurahNumber":18,"VerseNumber":85,"Text":"Och han valde en [sådan rak] väg"},{"SurahNumber":18,"VerseNumber":86,"Text":"[och gick mot väster] till dess han kom till den plats där solen går ned, och den gick ned - så föreföll det honom - i ett hav av gyttja. Och där fann han ett [oupplyst och ogudaktigt] folk. Vi sade: \"Du Tvåhornade! Antingen går du hårt fram [mot dem] eller också behandlar du dem med mildhet"},{"SurahNumber":18,"VerseNumber":87,"Text":"Han sade: \"Den som lever i ondska och synd kommer vi att straffa; sedan skall han föras tillbaka till sin Herre och Han skall ge honom ett fruktansvärt straff"},{"SurahNumber":18,"VerseNumber":88,"Text":"Men den som tror och lever ett gott och rättskaffens liv skall i belöning få det högsta goda, och Vi skall göra Våra befallningar lätta [att utföra] för honom"},{"SurahNumber":18,"VerseNumber":89,"Text":"Därpå följde han en väg"},{"SurahNumber":18,"VerseNumber":90,"Text":"[mot öster] till dess han kom till den plats där solen går upp, och han fann att den gick upp över ett folk åt vilket Vi inte hade gett något skydd mot den"},{"SurahNumber":18,"VerseNumber":91,"Text":"Så som [han fann dem, så lämnade han dem]; Vi hade kännedom om allt som rörde honom och [Vi stödde honom i allt]"},{"SurahNumber":18,"VerseNumber":92,"Text":"Därpå följde han en väg"},{"SurahNumber":18,"VerseNumber":93,"Text":"som ledde till [en plats] mellan de två bergskedjorna och vid deras fot fann han ett folk som knappast förstod ett ord [av hans språk]"},{"SurahNumber":18,"VerseNumber":94,"Text":"De sade: \"Du Tvåhornade! Gog och Magog stör ordningen och sår fördärv på jorden. Kan vi begära av dig att du, mot en avgift, bygger en skyddsmur mellan oss och dem"},{"SurahNumber":18,"VerseNumber":95,"Text":"Han svarade: \"Det som min Herre har lagt i mina händer är av större värde för mig [än era bidrag]; ge mig därför en arbetsstyrka [som jag kan förfoga över] så skall jag uppföra en skyddsvall mellan er och dem"},{"SurahNumber":18,"VerseNumber":96,"Text":"Forsla [nu] hit järn i block och tackor!\" När han hade fyllt utrymmet mellan bergväggarna [med järnet], sade han: \"[Tänd eldar och] låt blåsbälgarna arbeta!\" Och när han fått [järnet] att glöda, begärde han: \"För hit smält koppar, som jag skall gjuta över [skyddsmuren]"},{"SurahNumber":18,"VerseNumber":97,"Text":"Och [muren blev färdigbyggd och Gog och Magog] kunde varken klättra över den eller bryta sig igenom den"},{"SurahNumber":18,"VerseNumber":98,"Text":"Och [den Tvåhornade] utbrast: \"Detta [har åstadkommits tack vare] min Herres nåd! Men när det som min Herre har lovat blir verklighet, skall Han jämna det med marken. Vad min Herre lovar är sanning"}]}