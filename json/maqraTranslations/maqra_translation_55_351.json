{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":6,"VerseNumber":74,"Text":"OCH Abraham sade till sin fader Aazar: \"Gör du bilder till föremål för dyrkan? Jag ser tydligt att du och dina stamfränder har gått vilse"},{"SurahNumber":6,"VerseNumber":75,"Text":"Vi visade nu Abraham [Vårt] herravälde över himlarna och jorden, för att han skulle bli fullt övertygad"},{"SurahNumber":6,"VerseNumber":76,"Text":"När nattens mörker sänkte sig över honom, såg han en stjärna och utropade: \"Detta är min Herre!\" Men när den sjönk [under horisonten], sade han: \"Jag kan inte dyrka något som sjunker och försvinner"},{"SurahNumber":6,"VerseNumber":77,"Text":"Och när han såg månen gå upp sade han: \"Detta är min Herre!\" Men när den sjönk [och försvann] sade han: \"Om min Herre inte vägleder mig blir jag säkert en av dem som går vilse"},{"SurahNumber":6,"VerseNumber":78,"Text":"Och han såg solen gå upp och sade: \"Detta är min Herre! Denna [stjärna] är störst.\" Men när [även solen] sjönk [och försvann] sade han: \"Stamfränder! Jag har ingen del i [den synd ni begår när] ni sätter medgudar vid Guds sida"},{"SurahNumber":6,"VerseNumber":79,"Text":"Jag har i sökandet efter sanningen funnit den rena, ursprungliga tron, vänt mig ifrån allt falskt och [vänt mig] till Den som har skapat himlarna och jorden, och jag ägnar inte avgudar min dyrkan"},{"SurahNumber":6,"VerseNumber":80,"Text":"[Då] hans stamfränder ville tvista med honom sade han: \"Vill ni tvista med mig om Gud sedan Han gett mig vägledning? Jag har ingenting att frukta från det som ni sätter vid Hans sida, om inte min Herre vill att något [ont] skall drabba mig. Han omfattar allt med Sin kunskap - vill ni inte tänka över [detta]"},{"SurahNumber":6,"VerseNumber":81,"Text":"Hur skulle jag kunna frukta de [gudabilder] som ni tillber vid sidan av Gud? Och ni har inte tvekat att sätta medgudar vid Hans sida, vilket Han inte har gett Sitt tillstånd till! [Säg nu] vilken av [våra] två grupper som har rätt att känna sig trygg - om ni vet det"},{"SurahNumber":6,"VerseNumber":82,"Text":"[Det är] de som tror och inte låter sin tro förmörkas av orätt som de begår. De kan känna sig trygga; de har funnit den rätta vägen"},{"SurahNumber":6,"VerseNumber":83,"Text":"Dessa är Våra argument, som Vi gav Abraham när han tvistade med sina stamfränder. Vi låter den Vi vill växa i visdom, steg för steg. Din Herre är vis [och Han] har kännedom om allt"},{"SurahNumber":6,"VerseNumber":84,"Text":"Och Vi skänkte honom [avkomlingar], Isak och Jakob, som Vi vägledde [liksom] Vi förut väglett Noa. Och bland hans efterkommande var också David och Salomo, Job och Josef, Moses och Aron - så belönar Vi dem som gör det goda och det rätta"},{"SurahNumber":6,"VerseNumber":85,"Text":"och Sakarias och Johannes, Jesus och Elia - alla hörde de till de rättfärdiga"},{"SurahNumber":6,"VerseNumber":86,"Text":"och Ismael och Elisa, Jona och Lot - var och en av dessa har Vi satt högre än alla [övriga] skapade varelser"},{"SurahNumber":6,"VerseNumber":87,"Text":"[dem] och andra bland deras förfäder, deras efterkommande och deras bröder. Vi utvalde dem och ledde dem till en rak väg"},{"SurahNumber":6,"VerseNumber":88,"Text":"Sådan är Guds vägledning [som] Han skänker dem Han vill av Sina tjänare. Om de hade satt medhjälpare vid Hans sida skulle helt visst allt vad de åstadkommit ha gått om intet"},{"SurahNumber":6,"VerseNumber":89,"Text":"Det var dessa män som Vi skänkte uppenbarelsen och klart omdöme och kallade till profeter. Och om dessa [av ditt folk] förnekar Våra [budskap], har Vi anförtrott dem åt dem som inte var förnekare"},{"SurahNumber":6,"VerseNumber":90,"Text":"åt dem som Gud vägledde. Följ deras exempel [Muhammad] och säg: \"Jag begär inte ersättning av er för detta [budskap]; det är ingenting mindre än en påminnelse till alla folk"},{"SurahNumber":6,"VerseNumber":91,"Text":"De underskattar Guds [makt och Hans visdom] som säger: \"Gud har inte uppenbarat något för mänskligheten.\" Säg: \"Vem sände den uppenbarelse som Moses medförde som ett ljus och en vägledning för människorna? Ni skriver av den på ark som ni visar upp, samtidigt som ni döljer mycket. Och [där] har ni fått lära er vad varken ni eller era förfäder visste.\" Säg: \"Gud [har sänt den]\" - och låt dem sedan fortsätta att förströ sig med sina hårklyverier"},{"SurahNumber":6,"VerseNumber":92,"Text":"Även detta är en välsignad Skrift, som Vi har sänt med bekräftelse av det som består [av äldre tiders uppenbarelser], och för att du skall varna den främsta av alla städer och dem som bor runt omkring den. Och de som tror på ett liv efter detta tror på denna [Skrift] och de slår vakt om bönen"},{"SurahNumber":6,"VerseNumber":93,"Text":"Vem är mer orättfärdig än den som sätter ihop lögner om Gud eller säger: \"För mig har uppenbarats\", trots att ingenting har uppenbarats för honom, eller den som säger: \"Jag skall uppenbara motstycket till det som Gud har uppenbarat\"? Om du kunde se de orättfärdiga när de ligger för döden och änglarna sträcker ut händerna [mot dem och ropar]: \"Låt själen fara! I dag skall ni få lida ett förnedrande straff för de lögner ni yttrade om Gud och för att ni av högmod vägrade att lyssna till Hans budskap"},{"SurahNumber":6,"VerseNumber":94,"Text":"[Och Gud skall säga:] \"Ni har nu kommit ensamma inför Oss, så som Vi först skapade er, och ni har lämnat allt det Vi skänkte er [i livet]. Och Vi ser ingen av dessa förespråkare vid er sida som ni trodde ha del i Guds makt över er. [De jordiska] banden mellan er har slitits och alla foster av er inbillning har övergett er"}]}