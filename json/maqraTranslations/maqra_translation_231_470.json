{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":75,"VerseNumber":1,"Text":"Ndifunga ngeMini yoVuko"},{"SurahNumber":75,"VerseNumber":2,"Text":"Nangomphefumlo okhalimayo"},{"SurahNumber":75,"VerseNumber":3,"Text":"Ingaba umntu (lo) ucinga ukuba Asiyi kuwadibanisa na amathambo akhe"},{"SurahNumber":75,"VerseNumber":4,"Text":"Ewe nje Siyakwazi Thina nokumisa ngendlela iintupha zeminwe yakhe"},{"SurahNumber":75,"VerseNumber":5,"Text":"Kodwa umntu unqwenela ukuqhubekela phambili nokwenza isono"},{"SurahNumber":75,"VerseNumber":6,"Text":"(Ude) abuze: “Inini na iMini YoVuko?”"},{"SurahNumber":75,"VerseNumber":7,"Text":"Ke kaloku xa ukubona2 (kwabo) kuphandliwe"},{"SurahNumber":75,"VerseNumber":8,"Text":"Nenyanga iba mnyama"},{"SurahNumber":75,"VerseNumber":9,"Text":"Ilanga nenyanga zidityanisiwe"},{"SurahNumber":75,"VerseNumber":10,"Text":"Umntu uya kuthi ngalooMini: “Iphi na indawo yokubalekela?”"},{"SurahNumber":75,"VerseNumber":11,"Text":"Nakanye! Akuyi kubakho ndawo yakhuseleko"},{"SurahNumber":75,"VerseNumber":12,"Text":"ENkosini yakho ngaloo Mini kuya kubakho (indawo yokuphumla) yanaphakade"},{"SurahNumber":75,"VerseNumber":13,"Text":"Umntu ngaloo Mini uya kuchazelwa ngoko wakhokelisa ngako (okuzizenzo) nawakunkonyayo, (akanikela ngako)"},{"SurahNumber":75,"VerseNumber":14,"Text":"Ke kaloku umntu uya kuba lingqina (elaneleyo) ngokuchasene nesiqu sakhe"},{"SurahNumber":75,"VerseNumber":15,"Text":"Kanti nokuba sele ezithethelela"},{"SurahNumber":75,"VerseNumber":16,"Text":"(Wena ke Muhammad) unganyakazisi ulwimi lwakho ngayo3 (i’Kur’ân), ungxame ngayo"},{"SurahNumber":75,"VerseNumber":17,"Text":"InenekuxhomekekekuThiukuqokelelwakwayo(entliziyweni yakho) nokucengcelezwa kwayo"},{"SurahNumber":75,"VerseNumber":18,"Text":"Ke kaloku SiSakuyicengceleza (ngoJibrîl) wena landela ucengcelezo lwayo"},{"SurahNumber":75,"VerseNumber":19,"Text":"Kananjalo kukuThi ukucaciswa kwayo (kuwe)"},{"SurahNumber":75,"VerseNumber":20,"Text":"Nakanye! Nina (bantu) nithanda ukungxamela obu bomi"},{"SurahNumber":75,"VerseNumber":21,"Text":"Nibuyeke uBomi oBuzayo"},{"SurahNumber":75,"VerseNumber":22,"Text":"Ubuso babanye ngaloo Mini buya kukhazimla"},{"SurahNumber":75,"VerseNumber":23,"Text":"Bejonge eNkosini yabo"},{"SurahNumber":75,"VerseNumber":24,"Text":"Ubuso babanye ngaloo Mini buya kumatsheka (buxwebe)"},{"SurahNumber":75,"VerseNumber":25,"Text":"Belindele ukuba baza kuhlelwa lilishwa phezu kwabo"},{"SurahNumber":75,"VerseNumber":26,"Text":"Nakanye! Xa umphefumlo ufika kugovane, (kofayo)"},{"SurahNumber":75,"VerseNumber":27,"Text":"Kuye kuthiwe: “Ngubani na oza kumphilisa (amsindise ekufeni)?”"},{"SurahNumber":75,"VerseNumber":28,"Text":"Ke kaloku yena (ofayo) uye aqonde okokuba (sele ilixesha lakhe) lokuhamba (kulo mhlaba)"},{"SurahNumber":75,"VerseNumber":29,"Text":"Kananjalo\tomnye\tumlenze\tuye\tudityaniswe\tnomnye [wambathiswe ingubo yokufa (ikafan]"},{"SurahNumber":75,"VerseNumber":30,"Text":"Ihambo ngaloo Mini ibhekisa eNkosini yakho (uAllâh)"},{"SurahNumber":75,"VerseNumber":31,"Text":"Ngoko ke ongakholwayo akazanga anikele (kumalizo) engazanga wathandaza nakuthandaza"},{"SurahNumber":75,"VerseNumber":32,"Text":"Kodwa endaweni yoko waphika watshikila"},{"SurahNumber":75,"VerseNumber":33,"Text":"Emva koko waya kubantu bakubo ehamba ngokuzingca (ngokuqhayisa)"},{"SurahNumber":75,"VerseNumber":34,"Text":"Yeha kuwe (mntu ungakholwayo), yeha"},{"SurahNumber":75,"VerseNumber":35,"Text":"Kwakhona yeha kuwe mntu ungakholawayo, yeha"},{"SurahNumber":75,"VerseNumber":36,"Text":"Umntu (lo) ucinga ukuba uza kuyekwa yedwa angahoywa na"},{"SurahNumber":75,"VerseNumber":37,"Text":"Wayengazanga waba liqabaza elivela kulwelo lwembewu yomntu na"},{"SurahNumber":75,"VerseNumber":38,"Text":"Waza waba lihlwili elinamatheleyo, uAllâh Wadala isimo sakhe Wamlinganisela"},{"SurahNumber":75,"VerseNumber":39,"Text":"Wazangayewenzaabalinganeababini, oyindodanowasetyhini"},{"SurahNumber":75,"VerseNumber":40,"Text":"Ingaba loo (Mdali) akakwazi ukunika bomi kwabafileyo na"},{"SurahNumber":76,"VerseNumber":1,"Text":"Ingaba akuzanga khe kubekho xesha na emntwini apho waye eyinto engafanelanga kukhankanywa na"},{"SurahNumber":76,"VerseNumber":2,"Text":"Inene Samdala UMntu ngomxube weqabaza lembewu yomntu khon’ukuze Simvavanye; kananjalo Samenzela ukuva nokubona"},{"SurahNumber":76,"VerseNumber":3,"Text":"Samkhokela eNdleleni, nokuba uyabulela na okanye akabuleli"},{"SurahNumber":76,"VerseNumber":4,"Text":"Kananjalo Silungiselele abangakholwayo amakhonkco namakhamandela neDangatya"},{"SurahNumber":76,"VerseNumber":5,"Text":"Inene wona amalungisa aya kusela indebe (yewayini) exutywe neKâfûr"},{"SurahNumber":76,"VerseNumber":6,"Text":"Umthombo ekuza kusela izicaka zika-Allâh ezingamalungisa (kwaye); ziwenza umpompoze ungaphezi"},{"SurahNumber":76,"VerseNumber":7,"Text":"Abo ke ngabo bazalisekisa izifungo zabo boyike neMini ekungcola kwayo kuya kuba banzi"},{"SurahNumber":76,"VerseNumber":8,"Text":"Kananjalo bona bapha (abanye) ukutya nangona nabo bekuthanda (kodwa bakunike) abahlwempuzekileyo, noyinkedama, nongumthinjwa"},{"SurahNumber":76,"VerseNumber":9,"Text":"(Besithi): “Sinondlela ukukholisa uAllâh, asinqweneli mvuzo nambulelo kuni"},{"SurahNumber":76,"VerseNumber":10,"Text":"Inene thina soyika iMini enzima evela eNkosini yethu nephethe unxunguphalo, eya kwenza ubuso bubonakale busoyikeka.”"},{"SurahNumber":76,"VerseNumber":11,"Text":"Ngoko ke uAllâh uya kubasindisa bona ebubini baloo Mini, Abaphe ukukhanya kobuhle nolonwabo"},{"SurahNumber":76,"VerseNumber":12,"Text":"Kananjalo imbuyekezo yabo iya kuba yiPaladesi, nezambatho zesilika ngenxa yokuba kaloku bona baba nomonde"},{"SurahNumber":76,"VerseNumber":13,"Text":"(Bona baya kuba) behleli zava ezihlalweni zabo (ezimfuma- mfuma), abayi kubona langa nangqele apho"},{"SurahNumber":76,"VerseNumber":14,"Text":"Ngentla kufutshane nabo iya kuba yimithunzi yayo [iPaladesi (neziqhamo)] zayo ukuba bazinqothule, ziya kuthotyelwa ezantsi ukuba zivumele (ukunqothulwa)"},{"SurahNumber":76,"VerseNumber":15,"Text":"Kananjalo kuya kuhanjiswa phakathi kwabo izitya neendebe eziya kuba zidalwe zacwenga"},{"SurahNumber":76,"VerseNumber":16,"Text":"Iigilasi ezicwengileyo ezenziwe ngesilivere ezimlinganiselo wazo wenziwe ngabo"},{"SurahNumber":76,"VerseNumber":17,"Text":"Kananjalo baya kunikwa indebe (yewayini) exutywe nejinja (ginger)"},{"SurahNumber":76,"VerseNumber":18,"Text":"(Basele), kumthombo ophakathi (ePaladesi) obizwa ngokuba yiSalsabîl"}]}