{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":60,"VerseNumber":7,"Text":"Kanske skall Gud i Sin allmakt låta vänskap uppstå mellan er och dem som ni nu ser som era fiender; Gud är ständigt förlåtande, barmhärtig"},{"SurahNumber":60,"VerseNumber":8,"Text":"Gud förbjuder er inte att visa godhet mot dem som inte bekämpar er på grund av [er] tro och inte driver ut er ur era hem, och [Han förbjuder er inte] att bemöta dem med rättvisa och opartiskhet - Gud älskar de opartiska"},{"SurahNumber":60,"VerseNumber":9,"Text":"Det är inga andra än de som bekämpar er på grund av [er] tro och som vill driva bort er från era hem eller hjälper [dem som vill] driva bort er, vilkas skydd och vänskap Gud förbjuder er att söka. De som söker deras vänskap och skydd har begått orätt mot sig själva"},{"SurahNumber":60,"VerseNumber":10,"Text":"TROENDE! När troende kvinnor som har utvandrat kommer till er, förhör dem! Ingen utom Gud känner deras tro, men om ni har övertygat er om att de är troende, sänd då inte tillbaka dem till förnekarna av sanningen; deras män har inte [längre] rätt att leva med dem och de har inte rätt att leva med sina män. Men ge tillbaka till männen vad [brudgåvan] har kostat dem. Och ni begår ingen synd om ni sedan tar dem till hustrur efter att ha gett dem deras brudgåva. Håll inte fast vid det äktenskapliga bandet med kvinnor som förnekar sanningen; begär att få tillbaka det som ni har gett [dem som brudgåva], och låt dem [vars hustrur går över till er] begära tillbaka det som de har gett ut [för sina hustrur]. Detta är Guds dom; Han dömer [rättvist] mellan er [och de icke-troende]. Gud är allvetande, vis"},{"SurahNumber":60,"VerseNumber":11,"Text":"Och om [ni lider en förlust genom att] hustrun till någon av de troende lämnar honom och återgår till förnekarna och ni kan göra en motsvarande vinst, ge då den vars hustru övergett honom motvärdet till vad han gett [henne i brudgåva] och frukta Gud, som ni tror på"},{"SurahNumber":60,"VerseNumber":12,"Text":"Profet! När troende kvinnor kommer till dig för att avlägga trohetsed - [och lovar] att inte sätta något, vad det än är, vid Guds sida, att inte stjäla, att inte begå äktenskapsbrott, att inte döda sina egna barn, att inte sprida förtal som de själva diktat upp och att aldrig vägra dig lydnad i det som är rätt och rimligt - tag då emot deras trohetsed och be Gud förlåta dem deras synder; Gud är ständigt förlåtande, barmhärtig"},{"SurahNumber":60,"VerseNumber":13,"Text":"TROENDE! Sök inte vänskap och skydd hos dem som har drabbats av Guds vrede! De hoppas inte på det eviga livet, liksom de som [helt] förnekar sanningen inte hoppas [få återse] dem som [de har följt till graven]"},{"SurahNumber":61,"VerseNumber":1,"Text":"ALLT det som himlarna rymmer och det som jorden bär prisar Gud; Han är den Allsmäktige, den Vise"},{"SurahNumber":61,"VerseNumber":2,"Text":"TROENDE! Varför säger ni ett och gör ett annat"},{"SurahNumber":61,"VerseNumber":3,"Text":"Det är djupt förhatligt för Gud att era ord inte överensstämmer med era handlingar"},{"SurahNumber":61,"VerseNumber":4,"Text":"Gud älskar dem som kämpar för Hans sak i slutna led [så att de tillsammans bildar] liksom en stark och solid byggnad"},{"SurahNumber":61,"VerseNumber":5,"Text":"[Minns] Moses, som talade till sitt folk och sade: \"Varför orsakar ni mig sorg och bekymmer, fastän ni vet att jag är sänd till er av Gud?\" Men när de [ändå] vek av [från den raka vägen], stämplade Gud deras hjärtan med avvikelsens stämpel; Gud leder inte dem som förhärdar sig i trots"},{"SurahNumber":61,"VerseNumber":6,"Text":"Och [minns] Jesus, Marias son, som sade: \"Israeliter! Jag är sänd till er av Gud för att bekräfta vad som ännu består av Tora och för att förkunna för er det glada budskapet att ett sändebud skall komma efter mig vars namn skall vara Ahmad.\" Men när han kom till dem med klara tecken och vittnesbörd, sade de: \"Detta är uppenbart vältalighet som bländar och förhäxar"},{"SurahNumber":61,"VerseNumber":7,"Text":"Vem är mer orättfärdig än den som, när han får kallelsen att underkasta sig Guds vilja, finner på lögner om Gud? Gud vägleder inte dem som begår [sådan] orätt"},{"SurahNumber":61,"VerseNumber":8,"Text":"De vill släcka ut Guds ljus med sina ord, men Gud skall låta Sitt ljus lysa med full styrka, hur förhatligt detta än måste vara för förnekarna av sanningen"},{"SurahNumber":61,"VerseNumber":9,"Text":"Det är Han som har sänt Sitt Sändebud med vägledningen och [för att förkunna] den sanna tron som skall föras till seger över all [annan form av] gudstro, hur förhatligt detta än kan vara för dem som sätter medhjälpare vid Guds sida"},{"SurahNumber":61,"VerseNumber":10,"Text":"TROENDE! Skall Jag berätta för er om en byteshandel som kommer att rädda er från ett svårt lidande"},{"SurahNumber":61,"VerseNumber":11,"Text":"[Den består för er del i att] ni tror på Gud och Hans Sändebud och strävar och kämpar för Guds sak med er egendom och ert liv som insats; detta är för er det bästa - om ni bara visste Ã‰"},{"SurahNumber":61,"VerseNumber":12,"Text":"[I gengäld] skall Han förlåta era synder och föra er till lustgårdar, vattnade av bäckar, och de bästa boningar i [detta] Edens paradis; detta är den stora, den lysande segern"},{"SurahNumber":61,"VerseNumber":13,"Text":"Och därtill något som ligger er om hjärtat: Guds hjälp och en förestående seger. - Tillkännage detta för de troende"},{"SurahNumber":61,"VerseNumber":14,"Text":"TROENDE! Bli Guds medhjälpare! Liksom Jesus, Marias son, sade till de vitklädda: \"Vem vill bli min medhjälpare [i arbetet] för Guds sak?\" och de svarade: \"Vi vill vara Guds medhjälpare!\". Bland Israels barn kom några att tro [på Jesus och hans budskap] medan andra förnekade [honom]. Men Vi stödde dem som trodde på honom mot deras fiender, och de [troende] avgick med segern"}]}