{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":80,"VerseNumber":1,"Text":"(நம் நபி) கடுகடுத்தார்; புறக்கணித்தார். (எதற்காக)"},{"SurahNumber":80,"VerseNumber":2,"Text":"தன்னிடம் ஓர் பார்வையற்றவர் வந்ததற்காக"},{"SurahNumber":80,"VerseNumber":3,"Text":"(நபியே! உம்மிடம் வந்த) அவர் பரிசுத்தவானாக இருக்கலாம் என்பதை நீர் அறிவீரா"},{"SurahNumber":80,"VerseNumber":4,"Text":"அல்லது அவர் நல்லுணர்வு பெறுவார். (உமது) நல்லுபதேசம் அவருக்குப் பயனளிக்கலாம் (என்பதை நீர் அறிவீரா? அவ்வாறிருக்க, அவரை நீர் ஏன் கடுகடுத்துப் புறக்கணித்தீர்)"},{"SurahNumber":80,"VerseNumber":5,"Text":"(நபியே! மார்க்கத்தை) எவன் அலட்சியம் செய்கிறானோ"},{"SurahNumber":80,"VerseNumber":6,"Text":"அவனை வரவேற்பதில் நீர் அதிக சிரமத்தை எடுத்துக் கொள்கிறீர்"},{"SurahNumber":80,"VerseNumber":7,"Text":"அவன் பரிசுத்தவானாக ஆகாவிட்டால் அதைப் பற்றி உம் மீது ஒரு குற்றமும் இல்லை(யே)"},{"SurahNumber":80,"VerseNumber":8,"Text":"எவர் (தானாகவே) உம்மிடம் ஓடி வருகிறாரோ"},{"SurahNumber":80,"VerseNumber":9,"Text":"அவர்தான் (அல்லாஹ்வுக்குப்) பயப்படுகிறவர்"},{"SurahNumber":80,"VerseNumber":10,"Text":"எனினும், நீர் அவரை அலட்சியம் செய்து விடுகிறீர்"},{"SurahNumber":80,"VerseNumber":11,"Text":"அவ்வாறு செய்யாதீர். (திரு குர்ஆனாகிய) இது ஒரு நல்லுபதேசம்தான்"},{"SurahNumber":80,"VerseNumber":12,"Text":"எவர் (நேரான வழியில் செல்ல) விரும்புகிறாரோ அவர் இதை(ச் செவியுற்று) ஞாபகத்தில் வைத்துக் கொள்வார்"},{"SurahNumber":80,"VerseNumber":13,"Text":"இது (லவ்ஹுல் மஹ்ஃபூள் என்னும்) மிக்க கண்ணியமான புத்தகத்தில் (வரையப்பட்டுள்ளது)"},{"SurahNumber":80,"VerseNumber":14,"Text":"உயர்வுமிக்க தூய்மையான இடத்தில் வைக்கப்பட்டுள்ளது; (அது) மிகப் பரிசுத்தமானது"},{"SurahNumber":80,"VerseNumber":15,"Text":"எழுதுபவர்களின் கைகளினால் (வரையப்பட்டது)"},{"SurahNumber":80,"VerseNumber":16,"Text":"(அவர்கள்) மிக கண்ணியமானவர்கள், மிக நல்லவர்கள்"},{"SurahNumber":80,"VerseNumber":17,"Text":"(பாவம் செய்யும்) மனிதனுக்குக் கேடுதான். அவன் எவ்வளவு நன்றிகெட்டவனாக இருக்கிறான்"},{"SurahNumber":80,"VerseNumber":18,"Text":"எதைக்கொண்டு (இறைவன்) அவனைப் படைத்திருக்கிறான் (என்பதை அவன் கவனித்தானா)"},{"SurahNumber":80,"VerseNumber":19,"Text":"ஒரு துளி இந்திரியத்தைக் கொண்டுதான் அவன் அவனைப் படைக்கிறான். (அவன் இருக்கின்ற இவ்வாறே, அவனை மனிதனாக அமைத்து) அவனுக்குச் சக்தியைக் கொடுத்தான்"},{"SurahNumber":80,"VerseNumber":20,"Text":"பின்னர், அவன் செய்யக்கூடிய (நன்மை தீமைக்குரிய) வழியை அவனுக்கு எளிதாக்கி வைத்தான்"},{"SurahNumber":80,"VerseNumber":21,"Text":"பின்னர், அவனை மரணிக்கச் செய்து சமாதியில் புகுத்துகிறான்"},{"SurahNumber":80,"VerseNumber":22,"Text":"பின்னர் (அவன் விரும்பியபொழுது உயிர் கொடுத்து) அவனே அவனை உயிர்ப்பிப்பான்"},{"SurahNumber":80,"VerseNumber":23,"Text":"எனினும், நிச்சயமாக மனிதன் இறைவனுடைய கட்டளையை நிறைவேற்றுவதில்லை"},{"SurahNumber":80,"VerseNumber":24,"Text":"மனிதன் தன் உணவை (அது எங்கிருந்து எவ்வாறு வருகிறது என்பதைச்) சிறிது கவனித்துப் பார்க்கவும்"},{"SurahNumber":80,"VerseNumber":25,"Text":"நிச்சயமாக நாமே ஏராளமான மழையை பொழியச் செய்தோம்"},{"SurahNumber":80,"VerseNumber":26,"Text":"பின்னர், பூமியையும் பிளந்(து வெடிக்கச் செய்)தோம்"},{"SurahNumber":80,"VerseNumber":27,"Text":"பின்னர், அதிலிருந்து வித்துக்களை முளைத்து வளரும்படி செய்கிறோம்"},{"SurahNumber":80,"VerseNumber":28,"Text":"(இவ்வாறு) திராட்சைக் கனிகளையும் மற்ற காய்கறிகளையும்"},{"SurahNumber":80,"VerseNumber":29,"Text":"ஜைத்தூனையும், பேரீச்சை மரத்தையும்"},{"SurahNumber":80,"VerseNumber":30,"Text":"கிளைகள் அடர்ந்த தோப்புகளையும்"},{"SurahNumber":80,"VerseNumber":31,"Text":"கனிவர்க்கங்களையும், புற்பூண்டுகளையும்"},{"SurahNumber":80,"VerseNumber":32,"Text":"உங்களுக்கும் உங்கள் கால்நடைகளுக்கும், பயனளிக்குமாறு (முளைக்க வைக்கிறோம்)"},{"SurahNumber":80,"VerseNumber":33,"Text":"(உலக முடிவின்பொழுது செவிகளை) செவிடாக்கும்படியான (பயங்கரச்) சப்தம் ஏற்படுமாயின்"},{"SurahNumber":80,"VerseNumber":34,"Text":"அந்நாளில் மனிதன் தன் சகோதரனை விட்டும் வெருண்டோடுவான்"},{"SurahNumber":80,"VerseNumber":35,"Text":"தன் தாயை விட்டும், தன் தந்தையை விட்டும்"},{"SurahNumber":80,"VerseNumber":36,"Text":"தன் மனைவியை விட்டும், தன் பிள்ளைகளை விட்டும் (ஓடுவான்)"},{"SurahNumber":80,"VerseNumber":37,"Text":"அந்நாளில், அவர்களில் ஒவ்வொரு மனிதனுக்கும், மற்றவர்களைக் கவனிக்க முடியாதவாறு சொந்தக் கவலை ஏற்பட்டுவிடும்"},{"SurahNumber":80,"VerseNumber":38,"Text":"எனினும், அந்நாளில் சில முகங்கள் பிரகாசமுள்ளவையாகவும்"},{"SurahNumber":80,"VerseNumber":39,"Text":"சந்தோஷத்தால் சிரித்தவையாகவும் இருக்கும்"},{"SurahNumber":80,"VerseNumber":40,"Text":"அந்நாளில் வேறு சில முகங்கள் மீது, புழுதி படிந்து கிடக்கும்"},{"SurahNumber":80,"VerseNumber":41,"Text":"கருமை இருள் அவற்றை மூடிக்கொள்ளும், (துக்கத்தால் அவர்களது முகங்கள் இருளடைந்து கிடக்கும்)"},{"SurahNumber":80,"VerseNumber":42,"Text":"இவர்கள்தான் (மறுமையை) நிராகரித்துப் பாவம் செய்பவர்கள்"},{"SurahNumber":81,"VerseNumber":1,"Text":"(உலக முடிவுக்காகச்) சூரியனின் பிரகாசம் மங்க வைக்கப்படும்போது"},{"SurahNumber":81,"VerseNumber":2,"Text":"நட்சத்திரங்கள் உதிர்ந்துவிடும்போது"},{"SurahNumber":81,"VerseNumber":3,"Text":"மலைகள் அதனிடங்களில் இருந்து அகற்றப்படும் போது"},{"SurahNumber":81,"VerseNumber":4,"Text":"(இந்த அமளிகளால் பத்துமாத) கர்ப்பமடைந்த ஒட்டகங்கள் (கவனிப்பின்றி) விடப்படும்போது"},{"SurahNumber":81,"VerseNumber":5,"Text":"காட்டு மிருகங்கள் (பயந்து ஊர்களில் வந்து) ஒன்றுகூடும்போது"},{"SurahNumber":81,"VerseNumber":6,"Text":"கடல் நீர் நெருப்பாக மாற்றப்படும்போது. (இவ்வாறு உலகம் முடிவுபெற்று, விசாரணைக் காலம் ஏற்படும்)"},{"SurahNumber":81,"VerseNumber":7,"Text":"அப்போது உயிர்கள் உடலுடன் (மீண்டும்) சேர்க்கப்படும்"},{"SurahNumber":81,"VerseNumber":8,"Text":"அப்போது (உயிருடன்) புதைக்கப்பட்ட பெண் குழந்தைகளை நோக்கி கேட்கப்படும்"},{"SurahNumber":81,"VerseNumber":9,"Text":"‘‘எந்த குற்றத்திற்காக நீங்கள் (உயிருடன் புதைக்கப்பட்டுக்) கொலை செய்யப்பட்டீர்கள்?'' என்று"},{"SurahNumber":81,"VerseNumber":10,"Text":"அப்போது (விசாரணைக்காக மனிதர்களுடைய) ஏடுகள் விரிக்கப்படும்"},{"SurahNumber":81,"VerseNumber":11,"Text":"அப்போது வானம் (பிளந்து) அகற்றப்பட்டுவிடும்"},{"SurahNumber":81,"VerseNumber":12,"Text":"அப்போது நரகம் எரிக்கப்படும்"},{"SurahNumber":81,"VerseNumber":13,"Text":"அப்போது சொர்க்கம் சமீபமாகக் கொண்டு வரப்படும்"},{"SurahNumber":81,"VerseNumber":14,"Text":"(அந்நாளில்) ஒவ்வோர் ஆத்மாவும் (நன்மையோ தீமையோ) தான் செய்து கொண்டு வந்திருப்பதை நன்கறிந்து கொள்ளும்"},{"SurahNumber":81,"VerseNumber":15,"Text":"(மனிதர்களே!) சென்றவழியே மேலும் செல்லும் நட்சத்திரங்கள் மீது சத்தியமாக"},{"SurahNumber":81,"VerseNumber":16,"Text":"தோன்றி மறையும் (வால்) நட்சத்திரங்கள் மீது சத்தியமாக"},{"SurahNumber":81,"VerseNumber":17,"Text":"செல்கின்ற இரவின் மீதும் சத்தியமாக"},{"SurahNumber":81,"VerseNumber":18,"Text":"உதயமாகும் காலையின் மீதும் சத்தியமாக"},{"SurahNumber":81,"VerseNumber":19,"Text":"நிச்சயமாக (திரு குர்ஆன் என்னும்) இது மிக்க கண்ணியமுள்ள (ஜிப்ரயீல் என்னும்) ஒரு (வானவத்) தூதர் மூலம் கூறப்பட்டதாகும்"},{"SurahNumber":81,"VerseNumber":20,"Text":"அவர் மிக்க பலவான். அவருக்கு அர்ஷுடையவனிடத்தில் பெரும் பதவியுண்டு"},{"SurahNumber":81,"VerseNumber":21,"Text":"(அவர் அவ்விடத்திலுள்ள வானவர்களின்) தலைவர்; மிக்க நம்பிக்கையுடையவர்"},{"SurahNumber":81,"VerseNumber":22,"Text":"(மக்காவாசிகளே! நம் தூதராகிய) உங்கள் தோழர் பைத்தியக்காரரல்ல"},{"SurahNumber":81,"VerseNumber":23,"Text":"நிச்சயமாக அவர் (ஜிப்ரயீலை) தெளிவான வானத்தின் கோடியில் மெய்யாகவே கண்டார்"},{"SurahNumber":81,"VerseNumber":24,"Text":"(அச்சமயம் அவர் கண்ட) மறைவானவற்றை (அறிவிப்பதில்) கஞ்சத்தனம் செய்பவரல்ல"},{"SurahNumber":81,"VerseNumber":25,"Text":"இன்னும், இது வெருட்டப்பட்ட ஷைத்தானின் சொல்லுமல்ல"},{"SurahNumber":81,"VerseNumber":26,"Text":"ஆகவே, (இதைவிட்டு) நீங்கள் எங்கு செல்லுகிறீர்கள்"},{"SurahNumber":81,"VerseNumber":27,"Text":"இது உலகத்தார் அனைவருக்கும் ஒரு நல்லுபதேசமே தவிர வேறில்லை"},{"SurahNumber":81,"VerseNumber":28,"Text":"உங்களில் எவர் நேரான பாதையில் செல்ல விரும்புகிறாரோ அவருக்கு (இது பயனளிக்கும்)"},{"SurahNumber":81,"VerseNumber":29,"Text":"எனினும், உலகத்தாரின் இறைவனாகிய அல்லாஹ் நாடினால் தவிர, நீங்கள் (நல்லுணர்ச்சி பெற) விரும்பமாட்டீர்கள்"}]}