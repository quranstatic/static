{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":90,"VerseNumber":1,"Text":"میں اس شہر (مکہ) کی قَسم کھاتا ہوں"},{"SurahNumber":90,"VerseNumber":2,"Text":"(اے حبیبِ مکرّم!) اس لئے کہ آپ اس شہر میں تشریف فرما ہیں٭o٭ یہ ترجمہ ”لا زائدہ“ کے اعتبار سے ہے۔ لا ”نفئ صحیح“ کے لئے ہو تو ترجمہ یوں ہوگا: میں (اس وقت) اس شہر کی قَسم نہیں کھاؤں گا (اے حبیب!) جب آپ اس شہر سے رخصت ہو جائیں گے"},{"SurahNumber":90,"VerseNumber":3,"Text":"(اے حبیبِ مکرّم! آپ کے) والد (آدم یا ابراہیم علیہما السلام) کی قَسم اور (ان کی) قَسم جن کی ولادت ہوئی٭o٭ یعنی آدم علیہ السلام کی ذریّتِ صالحہ یا آپ ہی کی ذات گرامی جن کے باعث یہ شہرِ مکہ بھی لائقِ قَسم ٹھہرا ہے"},{"SurahNumber":90,"VerseNumber":4,"Text":"بیشک ہم نے انسان کو مشقت میں (مبتلا رہنے والا) پیدا کیا ہے"},{"SurahNumber":90,"VerseNumber":5,"Text":"کیا وہ یہ گمان کرتا ہے کہ اس پر ہرگز کوئی بھی قابو نہ پا سکے گا؟"},{"SurahNumber":90,"VerseNumber":6,"Text":"وہ (بڑے فخر سے) کہتا ہے کہ میں نے ڈھیروں مال خرچ کیا ہے"},{"SurahNumber":90,"VerseNumber":7,"Text":"کیا وہ یہ خیال کرتا ہے کہ اسے (یہ فضول خرچیاں کرتے ہوئے) کسی نے نہیں دیکھا"},{"SurahNumber":90,"VerseNumber":8,"Text":"کیا ہم نے اس کے لئے دو آنکھیں نہیں بنائیں"},{"SurahNumber":90,"VerseNumber":9,"Text":"اور (اسے) ایک زبان اور دو ہونٹ (نہیں دئیے)"},{"SurahNumber":90,"VerseNumber":10,"Text":"اور ہم نے اسے (خیر و شر کے) دو نمایاں راستے (بھی) دکھا دیئے"},{"SurahNumber":90,"VerseNumber":11,"Text":"وہ تو (دینِ حق اور عملِ خیر کی) دشوار گزار گھاٹی میں داخل ہی نہیں ہوا"},{"SurahNumber":90,"VerseNumber":12,"Text":"اور آپ کیا سمجھے ہیں کہ وہ (دینِ حق کے مجاہدہ کی) گھاٹی کیا ہے"},{"SurahNumber":90,"VerseNumber":13,"Text":"وہ (غلامی و محکومی کی زندگی سے) کسی گردن کا آزاد کرانا ہے"},{"SurahNumber":90,"VerseNumber":14,"Text":"یا بھوک والے دن (یعنی قحط و اَفلاس کے دور میں غریبوں اور محروم المعیشت لوگوں کو) کھانا کھلانا ہے (یعنی ان کے معاشی تعطل اور ابتلاء کو ختم کرنے کی جدّ و جہد کرنا ہے)"},{"SurahNumber":90,"VerseNumber":15,"Text":"قرابت دار یتیم کو"},{"SurahNumber":90,"VerseNumber":16,"Text":"یا شدید غربت کے مارے ہوئے محتاج کو جو محض خاک نشین (اور بے گھر) ہے"},{"SurahNumber":90,"VerseNumber":17,"Text":"پھر (شرط یہ ہے کہ ایسی جدّ و جہد کرنے والا) وہ شخص ان لوگوں میں سے ہو جو ایمان لائے ہیں اور ایک دوسرے کو صبر و تحمل کی نصیحت کرتے ہیں اور باہم رحمت و شفقت کی تاکید کرتے ہیں"},{"SurahNumber":90,"VerseNumber":18,"Text":"یہی لوگ دائیں طرف والے (یعنی اہلِ سعادت و مغفرت) ہیں"},{"SurahNumber":90,"VerseNumber":19,"Text":"اور جن لوگوں نے ہماری آیتوں کا انکار کیا وہ بائیں طرف والے ہیں (یعنی اہلِ شقاوت و عذاب) ہیں"},{"SurahNumber":90,"VerseNumber":20,"Text":"ان پر (ہر طرف سے) بند کی ہوئی آگ (چھائی) ہوگی"},{"SurahNumber":91,"VerseNumber":1,"Text":"سورج کی قَسم اور اس کی روشنی کی قَسم"},{"SurahNumber":91,"VerseNumber":2,"Text":"اور چاند کی قَسم جب وہ سورج کی پیروی کرے (یعنی اس کی روشنی سے چمکے)"},{"SurahNumber":91,"VerseNumber":3,"Text":"اور دن کی قَسم جب وہ سورج کو ظاہر کرے (یعنی اسے روشن دکھائے)"},{"SurahNumber":91,"VerseNumber":4,"Text":"اور رات کی قَسم جب وہ سورج کو (زمین کی ایک سمت سے) ڈھانپ لے"},{"SurahNumber":91,"VerseNumber":5,"Text":"اور آسمان کی قَسم اور اس (قوت) کی قَسم جس نے اسے (اذنِ الٰہی سے ایک وسیع کائنات کی شکل میں) تعمیر کیا"},{"SurahNumber":91,"VerseNumber":6,"Text":"اور زمین کی قَسم اور اس (قوت) کی قَسم جو اسے (امرِ الٰہی سے سورج سے کھینچ دور) لے گئی"},{"SurahNumber":91,"VerseNumber":7,"Text":"اور انسانی جان کی قَسم اور اسے ہمہ پہلو توازن و درستگی دینے والے کی قَسم"},{"SurahNumber":91,"VerseNumber":8,"Text":"پھر اس نے اسے اس کی بدکاری اور پرہیزگاری (کی تمیز) سمجھا دی"},{"SurahNumber":91,"VerseNumber":9,"Text":"بیشک وہ شخص فلاح پا گیا جس نے اس (نفس) کو (رذائل سے) پاک کر لیا (اور اس میں نیکی کی نشو و نما کی)"},{"SurahNumber":91,"VerseNumber":10,"Text":"اور بیشک وہ شخص نامراد ہوگیا جس نے اسے (گناہوں میں) ملوث کر لیا (اور نیکی کو دبا دیا)"},{"SurahNumber":91,"VerseNumber":11,"Text":"ثمود نے اپنی سرکشی کے باعث (اپنے پیغمبر صالح علیہ السلام کو) جھٹلایا"},{"SurahNumber":91,"VerseNumber":12,"Text":"جبکہ ان میں سے ایک بڑا بد بخت اٹھا"},{"SurahNumber":91,"VerseNumber":13,"Text":"ان سے اللہ کے رسول نے فرمایا: اللہ کی (اس) اونٹنی اور اس کو پانی پلانے (کے دن) کی حفاظت کرنا"},{"SurahNumber":91,"VerseNumber":14,"Text":"تو انہوں نے اس (رسول) کو جھٹلا دیا، پھر اس (اونٹنی) کی کونچیں کاٹ ڈالیں تو ان کے رب نے ان کے گناہ کی وجہ سے ان پر ہلاکت نازل کر دی، پھر (پوری) بستی کو (تباہ کر کے عذاب میں سب کو) برابر کر دیا"},{"SurahNumber":91,"VerseNumber":15,"Text":"اور اللہ کو اس (ہلاکت) کے انجام کا کوئی خوف نہیں ہوتا"},{"SurahNumber":92,"VerseNumber":1,"Text":"رات کی قَسم جب وہ چھا جائے (اور ہر چیز کو اپنی تاریکی میں چھپا لے)"},{"SurahNumber":92,"VerseNumber":2,"Text":"اور دن کی قَسم جب وہ چمک اٹھے"},{"SurahNumber":92,"VerseNumber":3,"Text":"اور اس ذات کی (قَسم) جس نے (ہر چیز میں) نر اور مادہ کو پیدا فرمایا"},{"SurahNumber":92,"VerseNumber":4,"Text":"بیشک تمہاری کوشش مختلف (اور جداگانہ) ہے"},{"SurahNumber":92,"VerseNumber":5,"Text":"پس جس نے (اپنا مال اللہ کی راہ میں) دیا اور پرہیزگاری اختیار کی"},{"SurahNumber":92,"VerseNumber":6,"Text":"اور اس نے (اِنفاق و تقوٰی کے ذریعے) اچھائی (یعنی دینِ حق اور آخرت) کی تصدیق کی"},{"SurahNumber":92,"VerseNumber":7,"Text":"تو ہم عنقریب اسے آسانی (یعنی رضائے الٰہی) کے لئے سہولت فراہم کر دیں گے"},{"SurahNumber":92,"VerseNumber":8,"Text":"اور جس نے بخل کیا اور (راہِ حق میں مال خرچ کرنے سے) بے پروا رہا"},{"SurahNumber":92,"VerseNumber":9,"Text":"اور اس نے (یوں) اچھائی (یعنی دینِ حق اور آخرت) کو جھٹلایا"},{"SurahNumber":92,"VerseNumber":10,"Text":"تو ہم عنقریب اسے سختی (یعنی عذاب کی طرف بڑھنے) کے لئے سہولت فراہم کر دیں گے (تاکہ وہ تیزی سے مستحقِ عذاب ٹھہرے)"},{"SurahNumber":92,"VerseNumber":11,"Text":"اور اس کا مال اس کے کسی کام نہیں آئے گا جب وہ ہلاکت (کے گڑھے) میں گرے گا"},{"SurahNumber":92,"VerseNumber":12,"Text":"بیشک راہِ (حق) دکھانا ہمارے ذمہ ہے"},{"SurahNumber":92,"VerseNumber":13,"Text":"اور بیشک ہم ہی آخرت اور دنیا کے مالک ہیں"},{"SurahNumber":92,"VerseNumber":14,"Text":"سو میں نے تمہیں (دوزخ کی) آگ سے ڈرا دیا ہے جو بھڑک رہی ہے"},{"SurahNumber":92,"VerseNumber":15,"Text":"جس میں انتہائی بدبخت کے سوا کوئی داخل نہیں ہوگا"},{"SurahNumber":92,"VerseNumber":16,"Text":"جس نے (دینِ حق کو) جھٹلایا اور (رسول کی اطاعت سے) منہ پھیر لیا"},{"SurahNumber":92,"VerseNumber":17,"Text":"اور اس (آگ) سے اس بڑے پرہیزگار شخص کو بچا لیا جائے گا"},{"SurahNumber":92,"VerseNumber":18,"Text":"جو اپنا مال (اللہ کی راہ میں) دیتا ہے کہ (اپنے جان و مال کی) پاکیزگی حاصل کرے"},{"SurahNumber":92,"VerseNumber":19,"Text":"اور کسی کا اس پر کوئی احسان نہیں کہ جس کا بدلہ دیا جا رہا ہو"},{"SurahNumber":92,"VerseNumber":20,"Text":"مگر (وہ) صرف اپنے ربِ عظیم کی رضا جوئی کے لئے (مال خرچ کر رہا ہے)"},{"SurahNumber":92,"VerseNumber":21,"Text":"اور عنقریب وہ (اللہ کی عطا سے اور اللہ اس کی وفا سے) راضی ہو جائے گا"},{"SurahNumber":93,"VerseNumber":1,"Text":"قَسم ہے چاشت کے وقت کی (جب آفتاب بلند ہو کر اپنا نور پھیلاتا ہے)۔<br> (یا:- قَسم ہے وقتِ چاشت (کی طرح آپ کے آفتابِ رِسالت کے بلند ہونے) کی (جس کے نور نے گمراہی کے اندھیروں کو اجالے سے بدل دیا)"},{"SurahNumber":93,"VerseNumber":2,"Text":"اور قَسم ہے رات کی جب وہ چھا جائے۔"},{"SurahNumber":93,"VerseNumber":3,"Text":"آپ کے رب نے (جب سے آپ کو منتخب فرمایا ہے) آپ کو نہیں چھوڑا اور نہ ہی (جب سے آپ کو محبوب بنایا ہے) ناراض ہوا ہے"},{"SurahNumber":93,"VerseNumber":4,"Text":"اور بیشک (ہر) بعد کی گھڑی آپ کے لئے پہلے سے بہتر (یعنی باعثِ عظمت و رفعت) ہے"},{"SurahNumber":93,"VerseNumber":5,"Text":"اور آپ کا رب عنقریب آپ کو (اتنا کچھ) عطا فرمائے گا کہ آپ راضی ہو جائیں گے"},{"SurahNumber":93,"VerseNumber":6,"Text":"(اے حبیب!) کیا اس نے آپ کو یتیم نہیں پایا پھر اس نے (آپ کو معزّز و مکرّم) ٹھکانا دیا۔ یا- کیا اس نے آپ کو (مہربان) نہیں پایا پھر اس نے (آپ کے ذریعے) یتیموں کو ٹھکانا دیا۔٭"},{"SurahNumber":93,"VerseNumber":7,"Text":"اور اس نے آپ کو اپنی محبت میں خود رفتہ و گم پایا تو اس نے مقصود تک پہنچا دیا۔ یا- اور اس نے آپ کو بھٹکی ہوئی قوم کے درمیان (رہنمائی فرمانے والا) پایا تو اس نے (انہیں آپ کے ذریعے) ہدایت دے دی۔٭"},{"SurahNumber":93,"VerseNumber":8,"Text":"اور اس نے آپ کو (وصالِ حق کا) حاجت مند پایا تو اس نے (اپنی لذت دید سے نواز کر ہمیشہ کے لئے ہر طلب سے) بے نیاز کر دیا۔ یا- اور اس نے آپ کو (جواد و کریم) پایا تو اس نے (آپ کے ذریعے) محتاجوں کو غنی کر دیا۔٭o٭ ان تینوں تراجم میں یَتِیماً کو فَاٰوٰی کا، ضآلًّا کو فَھَدٰی کا اور عائِلًا کو فَاَغنٰی کا مفعولِ مقدم قرار دیا ہے۔ (ملاحظہ ہو: التفسیر الکبیر، القرطبی، البحر المحیط، روح البیان، الشفاء اور شرح خفاجی)"},{"SurahNumber":93,"VerseNumber":9,"Text":"سو آپ بھی کسی یتیم پر سختی نہ فرمائیں"},{"SurahNumber":93,"VerseNumber":10,"Text":"اور (اپنے در کے) کسی منگتے کو نہ جھڑکیں"},{"SurahNumber":93,"VerseNumber":11,"Text":"اور اپنے رب کی نعمتوں کا (خوب) تذکرہ کریں"}]}