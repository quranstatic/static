{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"Alif lam ra. DETTA ÄR budskap ur Skriften, en Koran, klar i sig själv och som ger en klar framställning av sanningen"},{"SurahNumber":15,"VerseNumber":2,"Text":"Kanske skall de [en gång], dessa som framhärdar i att förneka den, önska att de hade underkastat sig Guds vilja [medan det ännu var tid]"},{"SurahNumber":15,"VerseNumber":3,"Text":"Låt dem frossa och njuta [fröjderna i] detta liv och låt deras [samveten] sövas av hoppet [att räkenskapens Stund aldrig kommer]. Tids nog skall de få veta [sanningen]"},{"SurahNumber":15,"VerseNumber":4,"Text":"Vi har aldrig låtit ett folk förgås utan att först utsätta en frist för dem"},{"SurahNumber":15,"VerseNumber":5,"Text":"Inget folk kan vare sig förkorta eller förlänga den för dem [utsatta] fristen"},{"SurahNumber":15,"VerseNumber":6,"Text":"De [som förnekar sanningen] säger: \"Du måste vara galen, du som [påstår att] denna Koran har uppenbarats för dig"},{"SurahNumber":15,"VerseNumber":7,"Text":"Varför har du inte kommit till oss med änglarna [i följe], om du är en av dem som talar sanning"},{"SurahNumber":15,"VerseNumber":8,"Text":"Vi sänder inte änglarna annat än med den slutliga Sanningen, och [tvivlarna] får då ingen [ytterligare] frist"},{"SurahNumber":15,"VerseNumber":9,"Text":"Det är Vi som har uppenbarat denna Koran steg för steg och Vi skall helt visst slå vakt om den"},{"SurahNumber":15,"VerseNumber":10,"Text":"ÄVEN FÖRE din tid [Muhammad] sände Vi [Våra sändebud] till folken i det förgångna"},{"SurahNumber":15,"VerseNumber":11,"Text":"men inget sändebud kom till [sitt folk] utan att de gjorde narr av honom"},{"SurahNumber":15,"VerseNumber":12,"Text":"Och [samma motstånd mot förkunnelsen] låter Vi genomsyra dessa obotfärdiga syndares hjärtan"},{"SurahNumber":15,"VerseNumber":13,"Text":"De tror inte på den trots att [de vet vad som hände] dessa äldre folk"},{"SurahNumber":15,"VerseNumber":14,"Text":"Även om Vi [lät dem stiga upp] till himlen och Vi där öppnade en port för dem, så att de fick fortsätta sin uppstigning [och se de största tecken]"},{"SurahNumber":15,"VerseNumber":15,"Text":"skulle de säkerligen säga: \"Vi är offer för en synvilla - nej, vi har blivit förhäxade"},{"SurahNumber":15,"VerseNumber":16,"Text":"OCH VI har lagt ut stjärnbilder på himlens valv till glädje för [nattliga] betraktare"},{"SurahNumber":15,"VerseNumber":17,"Text":"och Vi har fredat dem för [intrång av] alla utstötta demoner"},{"SurahNumber":15,"VerseNumber":18,"Text":"men om någon där vill smyga sig till förbjuden kunskap skall han genskjutas [och brännas] av en klart lysande låga"},{"SurahNumber":15,"VerseNumber":19,"Text":"Och Vi har brett ut jorden och där sänkt ned fast förankrade berg och låtit alla slag av växter uppstå på den enligt en väl avvägd plan"},{"SurahNumber":15,"VerseNumber":20,"Text":"Och Vi har sörjt för att ni där får ert uppehälle och för uppehället av allt levande som ni inte har ansvar för"},{"SurahNumber":15,"VerseNumber":21,"Text":"Ingenting finns som inte [har sitt ursprung] i Våra förråd och ur dem skänker Vi bara enligt ett [i förhållande till behovet] bestämt mått"},{"SurahNumber":15,"VerseNumber":22,"Text":"Vi lösgör vindarna som biträder vid [växternas] befruktning och Vi låter regn falla så att ni får [vatten] att dricka; men det är inte ni som förfogar över det"},{"SurahNumber":15,"VerseNumber":23,"Text":"Det är Vi som skänker liv och skänker död och det är Vi som förblir [när allt förgår]"},{"SurahNumber":15,"VerseNumber":24,"Text":"Och Vi känner [människorna], de som har gått före er och de som skall komma efter"},{"SurahNumber":15,"VerseNumber":25,"Text":"Din Herre är den som skall samla dem alla åter - Han är vis och Han har kännedom om allt"},{"SurahNumber":15,"VerseNumber":26,"Text":"VI HAR skapat människan av ljudande krukmakarlera, av formbar gyttja"},{"SurahNumber":15,"VerseNumber":27,"Text":"och dessförinnan skapade Vi de osynliga väsendena av ökenvindens eld"},{"SurahNumber":15,"VerseNumber":28,"Text":"Och se, då sade din Herre till änglarna: \"Jag skall skapa människan av ljudande krukmakarlera, av formbar gyttja"},{"SurahNumber":15,"VerseNumber":29,"Text":"och när Jag har format henne och andats in i henne något av Min ande, fall då ned på era ansikten inför henne"},{"SurahNumber":15,"VerseNumber":30,"Text":"Därpå föll änglarna ned [inför människan], alla"},{"SurahNumber":15,"VerseNumber":31,"Text":"utom Iblees, som vägrade att ansluta sig till dem som föll ned [inför henne]"},{"SurahNumber":15,"VerseNumber":32,"Text":"[Gud] sade: \"Iblees! Varför faller du inte ned på ditt ansikte som de andra"},{"SurahNumber":15,"VerseNumber":33,"Text":"[Iblees] svarade: \"Jag är inte den som skall falla ned inför en människa, som Du har skapat av ljudande krukmakarlera, av formbar gyttja"},{"SurahNumber":15,"VerseNumber":34,"Text":"[Gud] sade: \"Bort härifrån! Utstött skall du vara"},{"SurahNumber":15,"VerseNumber":35,"Text":"och [Min] förbannelse [skall följa dig] till Domens dag"},{"SurahNumber":15,"VerseNumber":36,"Text":"[Iblees] sade: \"Herre! Bevilja mig anstånd till den Dag då [människorna] skall uppväckas från de döda"},{"SurahNumber":15,"VerseNumber":37,"Text":"[Gud] svarade: \"Du är en av dem som skall beviljas anstånd"},{"SurahNumber":15,"VerseNumber":38,"Text":"till den Dag vars ankomsttid är känd [av Mig ensam]"},{"SurahNumber":15,"VerseNumber":39,"Text":"[Iblees] sade: \"Herre! Eftersom Du har kommit mig att begå ett felsteg, lovar jag att [för människorna] utmåla [det onda] på jorden i de mest förföriska färger och att leda dem alla till synd"},{"SurahNumber":15,"VerseNumber":40,"Text":"[alla] utom dem som är Dina verkliga, hängivna tjänare"},{"SurahNumber":15,"VerseNumber":41,"Text":"[Gud] sade: \"Detta är för Mig en rak väg"},{"SurahNumber":15,"VerseNumber":42,"Text":"du skall inte ha makt över andra av Mina tjänare än dem som helt gått vilse och [av fri vilja] följer dig"},{"SurahNumber":15,"VerseNumber":43,"Text":"Helvetet är den fastställda mötesplatsen för dem alla"},{"SurahNumber":15,"VerseNumber":44,"Text":"det har sju portar, som var och en skall få sin bestämda andel [av syndare]"},{"SurahNumber":15,"VerseNumber":45,"Text":"DE GUDFRUKTIGA [skall vistas] i lustgårdar med [porlande] källor"},{"SurahNumber":15,"VerseNumber":46,"Text":"och skall [vid inträdet] hälsas: \"Stig in i fred! Här är ni skyddade [mot allt ont och mot all förgänglighet]"},{"SurahNumber":15,"VerseNumber":47,"Text":"Vi skall rensa bort ur deras bröst [alla rester av gammalt] agg och [med hjärtat fyllt av] broderlig kärlek [skall de ta plats] på upphöjda troner mitt emot varandra"},{"SurahNumber":15,"VerseNumber":48,"Text":"De skall inte känna trötthet och de skall aldrig behöva lämna detta [lyckliga tillstånd]"},{"SurahNumber":15,"VerseNumber":49,"Text":"Säg till Mina tjänare att Jag sannerligen är Den som ständigt förlåter, Den som ständigt visar barmhärtighet"}]}