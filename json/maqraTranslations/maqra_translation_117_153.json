{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":17,"VerseNumber":99,"Text":"آیا نمی‌دانند، که الله که آسمان‌ها و زمین را آفریده؛ قادر است که مانند آن‌ها را بیافریند، و برای آنان سر‌آمدی مقررکرده که شکی در آن نیست، سپس ستمکاران جز ناسپاسی را قبول نکردند"},{"SurahNumber":17,"VerseNumber":100,"Text":"(ای پیامبر!) بگو: «اگرشما مالک گنجینه‌های (بخشش و) رحمت پروردگار من بودید، آنگاه از ترس فقر (و تنگدستی) از انفاق خوداری می‌کردید، و انسان بسیار بخیل (و تنگ نظر) است»"},{"SurahNumber":17,"VerseNumber":101,"Text":"و به راستی (ما) به موسی نُه معجزۀ روشن دادیم، پس (ای پیامبر) از بنی اسرائیل بپرس، آن زمان که (موسی) به سوی آنان آمد، فرعون به او گفت: «ای موسی، گمان می‌کنم تو سحر شده‌ای»"},{"SurahNumber":17,"VerseNumber":102,"Text":"(موسی) گفت: «تو قطعاً می‌دانی که این (معجزها) را جز پروردگار آسمان‌ها و زمین؛ برای روشن‌گری نفرستاده است، و من ای فرعون، یقیناً تو را هلاک شده می‌پندارم»"},{"SurahNumber":17,"VerseNumber":103,"Text":"پس (فرعون) تصمیم گرفت که آنان (= بنی اسرائیل) را از آن سرزمین بیرون کند، پس (ما) او و همۀ کسانی را که با او بودند؛ غرق کردیم"},{"SurahNumber":17,"VerseNumber":104,"Text":"و بعد از (هلاکت) او به بنی اسرائیل گفتیم: «در (این) سرزمین (شام) ساکن شوید، پس هنگامی‌که وعدۀ آخرت فرا رسد، همۀ شما دسته‌جمعی خواهیم آورد»"},{"SurahNumber":17,"VerseNumber":105,"Text":"و (ما) این (قرآن) را به حق نازل کردیم، و به حق نازل شد، و تو را (ای پیامبر) جز بشارت‌دهنده و هشدار دهنده نفرستادیم"},{"SurahNumber":17,"VerseNumber":106,"Text":"و قرآنی که (آیات و سوره‌هایش را) جدا ساختیم، تا آن را با درنگ (و تأنّی) بر مردم بخوانی، و آن را تدریج (و کم کم) نازل کردیم"},{"SurahNumber":17,"VerseNumber":107,"Text":"(ای پیامبر!) بگو: «(خواه) به آن ایمان آورید، یا ایمان نیاورید، بی‌گمان کسانی‌که پیش از آن به آن‌ها دانش داده شده، هنگامی‌که (آیات قرآن) بر آن‌ها خوانده می‌شود، سجده‌کنان به رو در می‌افتند»"},{"SurahNumber":17,"VerseNumber":108,"Text":"و می‌گویند: «منزه است پروردگار ما، که یقیناً وعده‌هایش انجام شدنی است»"},{"SurahNumber":17,"VerseNumber":109,"Text":"و (آن‌ها) گریه‌کنان به رو در می‌افتند، و (تلاوت این قرآن) بر فروتنی شان می‌افزاید"},{"SurahNumber":17,"VerseNumber":110,"Text":"بگو: «الله» را بخوانید یا «رحمان» را بخوانید، هر کدام را بخوانید، پس (فرقی ندارد) برای او نام‌های نیکوست، و نمازت را نه زیاد بلند بخوان، و نه آنرا خیلی آهسته بخوان، و میان آن دو؛ راهی (معتدل) برگزین"},{"SurahNumber":17,"VerseNumber":111,"Text":"و بگو: «ستایش برای الله است که فرزندی (برای خود) بر نگزیده و او را در فرمانروای هیچ شریکی نیست، و بخاطر ناتوانی (و ذلت حامی و) سرپرستی برای او نیست، و او را به شایستگی بزرگ بشمار»"},{"SurahNumber":18,"VerseNumber":1,"Text":"حمد و سپاس مخصوص الله است که بر بنده‌اش (محمد) کتاب (قرآن) را نازل کرد، و هیچ گونه کجی و انحرافی در آن قرار نداد"},{"SurahNumber":18,"VerseNumber":2,"Text":"در حالی‌که ثابت و مستقیم (و نگاهبان کتاب‌های آسمانی) است، تا (بدکاران را) از عذاب سخت او بیم دهد، و مؤمنانی را که کارهای شایسته انجام می‌دهند، مژده دهد که پاداش نیکویی برای آن‌هاست"},{"SurahNumber":18,"VerseNumber":3,"Text":"(همان بهشتی) که جاودانه در آن خواهند ماند"},{"SurahNumber":18,"VerseNumber":4,"Text":"و (نیز) کسانی‌که گفتند: الله فرزندی (برای خود) برگزیده است، بیم دهد"},{"SurahNumber":18,"VerseNumber":5,"Text":"نه ای‌شان به این سخن علم و آگاهی دارند و نه پدران‌شان، سخن بزرگی از دهان‌شان بیرون می‌شود! آنان جز دروغ نمی‌گویند"},{"SurahNumber":18,"VerseNumber":6,"Text":"پس گویی می‌خواهی در پی ایشان خود را از غم و اندوه هلاک سازی، اگر به این سخن (قرآن) ایمان نیاورند"},{"SurahNumber":18,"VerseNumber":7,"Text":"ما آنچه که روی زمین است، زینت آن قرار داده‌ایم، تا آن‌ها را بیازماییم که کدام یک‌شان عمل بهتر می‌کنند"},{"SurahNumber":18,"VerseNumber":8,"Text":"و ما (سرانجام) آنچه که روی زمین است، (صاف می‌کنیم) به خاکی هموار و بی‌گیاه (بیابانی خشک) تبدیل می‌کنیم"},{"SurahNumber":18,"VerseNumber":9,"Text":"آیا گمان کردی که اصحاب کهف (= غار) و رقیم (= نوشته) از جملۀ نشانه‌های شگفت انگیز ما بوده‌اند؟"},{"SurahNumber":18,"VerseNumber":10,"Text":"(بیاد آور) آنگاه که آن جوانان به غار پناه بردند، و گفتند: «پروردگارا! ما را از سوی خود رحمتی عطا کن، و راه نجاتی برایمان ما فراهم ساز»"},{"SurahNumber":18,"VerseNumber":11,"Text":"پس (ما پرده‌های خواب را) در غار بر گوش‌هایشان زدیم، و سال‌ها در خواب فرو رفتند"},{"SurahNumber":18,"VerseNumber":12,"Text":"سپس آنان را بر انگیختیم تا بدانیم کدام یک از آن دو گروه مدت ماندن خود را بهتر حساب کرده است"},{"SurahNumber":18,"VerseNumber":13,"Text":"ما داستان آنان را به حق برای تو بازگو می‌کنیم. آن‌ها جوانانی بودند که به پروردگار‌شان ایمان آورده بودند، و ما بر هدایت‌شان افزودیم"},{"SurahNumber":18,"VerseNumber":14,"Text":"و (ما) دل‌های آن‌ها را محکم ساختیم، هنگامی‌که قیام کردند، و گفتند: «پروردگار ما، پروردگار آسمان‌ها و زمین است، و ما هرگز غیر از او معبودی نمی‌پرستیم (اگر چنین کنیم) سخنی گزاف و بیهوده گفته‌ایم"},{"SurahNumber":18,"VerseNumber":15,"Text":"این قوم ما، معبودهای جز الله انتخاب کرده‌اند، چرا دلیل آشکاری (بر این معبودان) نمی‌آورند؟! چه کسی ستمکار‌تر است از آن فردی که بر الله دروغ ببندد؟!»"},{"SurahNumber":18,"VerseNumber":16,"Text":"و (به آن‌ها گفتیم:) هنگامی‌که از آن‌ها و آنچه را جز الله می‌پرستند؛ کناره‌گیری کردید، پس به غار پناه برید، که پروردگارتان نعمتش را بر شما می‌گستراند، و راه آسایش و نجات از این امر را برای شما فراهم می‌سازد"}]}