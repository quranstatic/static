{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":38,"VerseNumber":52,"Text":"و در نزدشان (همسرانی) با چشمان فروهشته، همسال و همسانند"},{"SurahNumber":38,"VerseNumber":53,"Text":"این است آنچه برای روز حساب وعده داده می‌شوید"},{"SurahNumber":38,"VerseNumber":54,"Text":"(می‌گویند:) «همواره، این به‌راستی روزیِ ماست. آن را هیچ نابودی نیست.»"},{"SurahNumber":38,"VerseNumber":55,"Text":"این است (حال بهشتیان) و (امّا) برای طغیانگران بی‌گمان بدترین بازگشتی است،"},{"SurahNumber":38,"VerseNumber":56,"Text":"جهنم (که) می‌افروزندش. پس چه بد آرامگاهی است"},{"SurahNumber":38,"VerseNumber":57,"Text":"این جوشاب و چرکابی بس گلوگیر است. پس باید آن را بچشند"},{"SurahNumber":38,"VerseNumber":58,"Text":"و از همین‌گونه، نوعی دیگر همانندهاست"},{"SurahNumber":38,"VerseNumber":59,"Text":"این گروهی است که با شما ناگزیر (در آتش) درمی‌آیند (و) هیچ‌گونه شادباشی برایشان نیست. بی‌گمان آنان آتش‌افروزانند"},{"SurahNumber":38,"VerseNumber":60,"Text":"گفتند: «بلکه شما هرگز شادباشی برایتان نیست، به سبب آنچه پیش فرستادید. پس چه بد قرارگاهی است.»"},{"SurahNumber":38,"VerseNumber":61,"Text":"گفتند: «پروردگارمان! هر کس این (عذاب) را برای ما پیش فرستاد، عذابش را در آتش چندان کن.»"},{"SurahNumber":38,"VerseNumber":62,"Text":"و گفتند: «ما را چه شده است، که مردانی را که ما آنان را از (زمره‌ی) اشرار برمی‌شمرده‌ایم (اینجا) نمی‌بینیم‌؟»"},{"SurahNumber":38,"VerseNumber":63,"Text":"«آیا آنان را (در دنیا) به ریشخند می‌گرفتیم یا چشم‌ها(ی‌مان) از آنان منحرف و منصرف شده است‌؟»"},{"SurahNumber":38,"VerseNumber":64,"Text":"این (ذلت) به‌راستی راست و بسی پای‌برجاست: مجادله‌ی اهل آتش"},{"SurahNumber":38,"VerseNumber":65,"Text":"بگو: «من تنها هشداردهنده‌ای هستم و جز خدای یگانه‌ی قهّار معبودی دگر نیست.»"},{"SurahNumber":38,"VerseNumber":66,"Text":"«پروردگار آسمان‌ها و زمین و آنچه میان آن دو است. (همان) عزیزِ بسی پوشنده‌.»"},{"SurahNumber":38,"VerseNumber":67,"Text":"بگو: «آن خبری مهم (و) بزرگ است.»"},{"SurahNumber":38,"VerseNumber":68,"Text":"«شما از آن روی برمی‌تابید.»"},{"SurahNumber":38,"VerseNumber":69,"Text":"«مرا درباره‌ی ملأ اعلی هیچ آگاهی نبوده است، چون با هم مجادله می‌کردند.»"},{"SurahNumber":38,"VerseNumber":70,"Text":"«به من هیچ (چیز) وحی نمی‌شود، جز اینکه تنها من به‌راستی هشداردهنده‌ای روشنگرم.»"},{"SurahNumber":38,"VerseNumber":71,"Text":"چون پروردگارت به فرشتگان گفت: «من بی‌گمان آفریننده‌ی بشری از گل هستم‌.»"},{"SurahNumber":38,"VerseNumber":72,"Text":"«پس هنگامی‌که درستش کردم و از روح برگزیده‌(ی آفرینش)ام در او دمیدم، سجده‌کنان برای او (در برابر من) فرو اُفتید.»"},{"SurahNumber":38,"VerseNumber":73,"Text":"پس فرشتگان همگان با هم سجده کردند"},{"SurahNumber":38,"VerseNumber":74,"Text":"مگر ابلیس (که) تکبّر جُست و از کافران بود"},{"SurahNumber":38,"VerseNumber":75,"Text":"فرمود: «ای ابلیس! چه چیز تو را مانع شد برای چیزی که به دو دست (قدرت) خویش آفریدم سجده آوری‌؟ آیا تکبّر نمودی یا از مهتران و برجستگان بوده‌ای‌؟»"},{"SurahNumber":38,"VerseNumber":76,"Text":"گفت: «من از او بهترم‌؛ مرا از آتش آفریدی و او را از گل آفریدی.»"},{"SurahNumber":38,"VerseNumber":77,"Text":"فرمود: «پس، از آن (باغ) برون شو، پس تو بی‌گمان رانده شده‌ای.»"},{"SurahNumber":38,"VerseNumber":78,"Text":"«و تا روز بُروز طاعت [:قیامت] همواره بر تو لعنت و دورباش من است.»"},{"SurahNumber":38,"VerseNumber":79,"Text":"گفت: «پروردگارم! پس مرا تا روزی که برانگیخته می‌شوند مهلت ده.»"},{"SurahNumber":38,"VerseNumber":80,"Text":"فرمود: «پس بی‌گمان، تو از مهلت‌یافتگانی»"},{"SurahNumber":38,"VerseNumber":81,"Text":"«تا روز وقت معلوم» [:قیامت مرگ]"},{"SurahNumber":38,"VerseNumber":82,"Text":"گفت: «پس به عزّتت سوگند (که) همگان را بی‌گمان بس گمراه می‌کنم.»"},{"SurahNumber":38,"VerseNumber":83,"Text":"«مگر بندگان اخلاص‌یافته‌ات را.»"},{"SurahNumber":38,"VerseNumber":84,"Text":"فرمود: «پس (من تمامی) حق (هستم) و (همه‌ی) حقّ را می‌گویم (که)،»"},{"SurahNumber":38,"VerseNumber":85,"Text":"«همواره جهنّم را از تو و از هر کس از آنان که تو را پیروی کرد، از همگیشان، بی‌گمان خواهم انباشت.»"},{"SurahNumber":38,"VerseNumber":86,"Text":"بگو: «(من) هیچ مزدی بر این (قرآن) از شما نمی‌خواهم. و من از کسانی نیستم که خود را (برای شما) به زحمت و رنج طاقت‌فرسا افکنم.»"},{"SurahNumber":38,"VerseNumber":87,"Text":"«این (قرآن) جز یادواره‌ای برای جهانیان نیست.»"},{"SurahNumber":38,"VerseNumber":88,"Text":"«و همواره پس از چندی خبر بزرگش را به‌راستی خواهید دانست‌.»"},{"SurahNumber":39,"VerseNumber":1,"Text":"فرو فرستادن (این کتاب) از جانب خدای عزیز حکیم است"},{"SurahNumber":39,"VerseNumber":2,"Text":"ما (این) کتاب را به‌راستی با تمامی حق سوی تو فرود آوردیم. پس خدا را، در حالی که طاعت (خود) را برای او خالص‌کننده‌ای عبادت کن"},{"SurahNumber":39,"VerseNumber":3,"Text":"هان (که) دین خالص تنها از آنِ خداست، و کسانی که به جای او اولیائی برای خود برگرفته‌اند (به بهانه‌ی اینکه) ما آنها را جز برای اینکه ما را هر چه بیشتر به خدا نزدیک گردانند نمی‌پرستیم، البته خدا میان آنان درباره‌ی آنچه که بر سر آن اختلاف دارند داوری می‌کند. به‌راستی خدا کسی را که دروغ‌پردازِ بسی ناسپاس است هدایت نمی‌کند"},{"SurahNumber":39,"VerseNumber":4,"Text":"اگر خدا می‌خواست برای خود فرزندی برگیرد. هر آینه از (میان) آنچه می‌آفریند آنچه را می‌خواست برمی‌گزید. منزه است او. اوست خدای یگانه‌ی بس چیره"},{"SurahNumber":39,"VerseNumber":5,"Text":"آسمان‌ها و (زمین) را به (تمامی) حق آفرید. شب را بر روز در پیچد، و روز را بر شب در پیچد. و خورشید و ماه را تسخیر کرد، (چنان که) هر کدام تا زمانی معین روانند. هان (که) او همان عزیز بسی پوشنده است"},{"SurahNumber":39,"VerseNumber":6,"Text":"شما را از نفسی (:شخصی) واحد آفرید سپس جفتش را از او قرار داد، و برای شما از دام‌ها (ی نعمت‌وار) هشت جفت فرود آورد. شما را در شکم‌های مادرانتان آفرینشی پس از آفرینشی (دیگر) در تاریکی‌های سه‌گانه [:مشیمه و رحم و شکم] می‌آفریند. این است خدا، پروردگارتان (که) فرمانروایی (و حکومت مطلق) تنها از اوست. معبودی جز او نیست. پس چگونه و کجا از حق برگردانیده می‌شوید؟"},{"SurahNumber":39,"VerseNumber":7,"Text":"اگر کفر یا کفران می‌ورزید، پس خدا بی‌گمان از شما بی‌نیاز است. و برای بندگانش کفر و کفران را خوش نمی‌دارد و اگر سپاس دارید آن را برایتان می‌پسندد. و هیچ (بار)بردارنده‌ای بار (گناه) دیگری را بر نمی‌دارد. آن‌گاه بازگشت شما سوی پروردگارتان است. پس شما را به آنچه می‌کردید خبری مهم می‌دهد. همانا او به (راز) ذات سینه‌ها بسی داناست"}]}