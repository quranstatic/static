{"Id":187,"LanguageCodes":["he","heb"],"Name":"heb-darusalamhousei","Author":"Darusalam House In Jerusalem","Language":"Hebrew","Description":"Hebrew","Direction":"rtl","Source":"https://quranenc.com/en/browse/hebrew_darussalam","Translations":[{"SurahNumber":16,"VerseNumber":75,"Text":"אללה מושל משל על עבד המשועבד לאדונו ואשר אין לו יכולת, ולעומתו איש אשר הענקנו לו פרנסה בשפע והוא תורם בסתר ובגלוי, האם הם דומים? השבח לאללה! ואולם רובם אינם יודעים"},{"SurahNumber":16,"VerseNumber":76,"Text":"ועוד מושל אללה משל על שני אנשים: האחד אילם וחסר כל יכולת והוא למעמסה על אדונו בהיכשלו בכל מה שהופקד בידיו, האם הוא שווה לאדם הממונה על אחרים ונוהג בהם בצדק והוא עצמו הולך בדרך הישר"},{"SurahNumber":16,"VerseNumber":77,"Text":"ולאללה כל נסתרות השמים והארץ. שעת הדין עלולה לבוא כהרף עין ואף מהר מזה, אכן אללה הכול יכול"},{"SurahNumber":16,"VerseNumber":78,"Text":"ואללה הוציאכם מבטני אימהותיכם מבלי שתדעו דבר, ונתן לכם את חושי השמיעה והראייה ואת הלבב להבנה, למען תכירו טובה"},{"SurahNumber":16,"VerseNumber":79,"Text":"האם לא יראו את העוף הכפוף לרצונו של אללה במרום השמיים? רק אללה יחזיקו שם, ובזאת יש אכן אותות לאנשים אשר מאמינים"},{"SurahNumber":16,"VerseNumber":80,"Text":"ואללה עשה עבורכם את הבתים שלכם משכן למנוחה, ועשה לכם מעורות המקנה אוהלים אשר יהיה לכם קל לשאת אותם גם ביום מסעכם וביום חנותכם. ומהצמר והפרווה של המקנה הוא נתן לכם רהיטים (לשימושכם) ולהנאה עד עיתוי מוגדר"},{"SurahNumber":16,"VerseNumber":81,"Text":"וגם עשה לכם אללה צללים מאשר ברא, ונתן לכם מחסה בהרים, ובגדים להגנה מפני החום, ולבוש למגן במלחמה. כך ישלים חסדו עמכם למען התאסלמו"},{"SurahNumber":16,"VerseNumber":82,"Text":"ואם יתרחקו, עליך רק למסור הודעה ברורה"},{"SurahNumber":16,"VerseNumber":83,"Text":"הם מכירים בחסד אללה ולאחר מכן, מתכחשים לו, ורובם כופרים"},{"SurahNumber":16,"VerseNumber":84,"Text":"ביום ההוא (יום הדין) נביא עד מכל אומה, ולא תינתן לאלה אשר כפרו אפשרות לדבר ולא לבקש סליחה"},{"SurahNumber":16,"VerseNumber":85,"Text":"וכאשר יראו אלה אשר קיפחו, את העונש, הוא לא יוקל מעליהם, והם לא יקבלו עוד הזדמנות"},{"SurahNumber":16,"VerseNumber":86,"Text":"וכאשר יראו אלה אשר שיתפו (עבודה זרה) את השותפים שלהם (אשר הם צירפו לאללה), יאמרו: “ריבוננו! אלה הם השותפים אשר פנינו אליהם בתפילה מלבדך”. אז יענו להם “אכן אתם כוזבים (בעשותינו שותפים לאללה)”"},{"SurahNumber":16,"VerseNumber":87,"Text":"יתמסרו לאללה ביום ההוא (יום הדין), וכל מה שבדו יחלוף מהם"},{"SurahNumber":16,"VerseNumber":88,"Text":"אלה אשר כפרו ומנעו (אחרים) מללכת בשבילו של אללה, הוספנו להם עונש על-גבי עונש מפני שהם היו מפיצי שחיתות"},{"SurahNumber":16,"VerseNumber":89,"Text":"וביום הדין נביא לכל אומה עד מקרבה כדי שיעיד עליה, ונביא אותך (מוחמד) עד על אלה (המוסלמים). והורדנו אליך את הספר (הקוראן) להבהרת כל דבר ובהדרכה, רחמים ובשורה למוסלמים (אשר מתמסרים אל אללה)"}]}