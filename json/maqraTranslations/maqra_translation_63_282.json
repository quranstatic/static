{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":7,"VerseNumber":47,"Text":"A kiedy ich spojrzenia są zwrócone na mieszkańców ognia, oni mówią: \"Panie nasz! Nie umieszczaj nas z ludem niesprawiedliwych"},{"SurahNumber":7,"VerseNumber":48,"Text":"Mieszkańcy wzniesionych krawędzi będą wołać do niektórych ludzi, których poznają po ich znamionach: \"Na nic wam się zdało to, coście nagromadzili, ani to, z czego byliście dumni"},{"SurahNumber":7,"VerseNumber":49,"Text":"A czy tamci to nie są ci, co do których przysięgaliście, iż Bóg nie dosięgnie ich Swoim miłosierdziem? \"Wejdźcie do Ogrodu! Nie będziecie się niczego obawiać i nie będziecie się smucić"},{"SurahNumber":7,"VerseNumber":50,"Text":"I mieszkańcy ognia będą wołać do mieszkańców Ogrodu: \"Wylejcie na nas trochę wody albo coś z tego, w co zaopatrzył was Bóg!\" Oni powiedzą: \"Zaprawdę, Bóg zakazał jednego i drugiego niewiernym"},{"SurahNumber":7,"VerseNumber":51,"Text":"Tym, którzy wzięli sobie swoją religię za zabawę i grę i których zwiodło życie tego świata.\" Przeto dzisiaj zapominamy ich, tak jak oni zapomnieli o spotkaniu z tym ich Dniem i odrzucali Nasze znaki"},{"SurahNumber":7,"VerseNumber":52,"Text":"Oto przyszliśmy do nich z Księgą, którą przedstawiliśmy wyraźnie; opierając się na wiedzy, jako drogę prostą i miłosierdzie dla ludzi, którzy wierzą"},{"SurahNumber":7,"VerseNumber":53,"Text":"Czy oni oczekują czegoś innego aniżeli jej wyjaśnienia? W Dniu, kiedy nadejdzie jej wyjaśnienie, ci, którzy o niej zapomnieli poprzednio, powiedzą: \"Posłańcy naszego Pana przychodzili z prawdą. A czy my mamy orędowników, którzy by orędowali za nami? Albo też, czy my będziemy mogli powrócić, by czynić co innego niż to, co czyniliśmy?\" Oni stracili swoje dusze i odsunęło się od nich to, co oni wymyślali"},{"SurahNumber":7,"VerseNumber":54,"Text":"Zaprawdę, wasz Pan to Bóg, który stworzył niebiosa i ziemię w ciągu sześciu dni; następnie zasiadł na tronie. On pokrywa nocą dzień, który pospiesznie za nią podąża. Słońce, księżyc i gwiazdy są podporządkowane Jego rozkazowi. Czyż nie do Niego należy stworzenie i rozkaz? Błogosławiony niech będzie Bóg, Pan światów"},{"SurahNumber":7,"VerseNumber":55,"Text":"Wzywajcie waszego Pana w pokorze i w skrytości! Zaprawdę, On nie miłuje ludzi, którzy przekraczają granice"},{"SurahNumber":7,"VerseNumber":56,"Text":"Nie szerzcie zepsucia na ziemi po jej udoskonaleniu! Wzywajcie Go z obawą i nadzieją! Zaprawdę, miłosierdzie Boga jest bliskie dla ludzi czyniących dobro"},{"SurahNumber":7,"VerseNumber":57,"Text":"On jest Tym, który posyła wiatry jako radosną wieść poprzedzającą Jego miłosierdzie. A kiedy one niosą ciężkie chmury, My pędzimy je na ziemię martwą i spuszczamy przez nie wodę, dzięki której powodujemy wzrost wszelkich owoców. Podobnie My wyprowadzamy martwych. Być może, wy sobie przypomnicie"},{"SurahNumber":7,"VerseNumber":58,"Text":"W dobrym kraju rośliny wyrastają za pozwoleniem Jego Pana; a w tym, który jest zły, wyrastają skąpo. W ten sposób My wyjaśniamy Nasze znaki ludziom, którzy są wdzięczni"},{"SurahNumber":7,"VerseNumber":59,"Text":"I wysłaliśmy Noego do jego ludu; on powiedział: \"O ludu mój! Czcijcie Boga! Nie macie innego boga, jak tylko On! Zaprawdę, obawiam się dla was kary Dnia Wielkiego"},{"SurahNumber":7,"VerseNumber":60,"Text":"Powiedziała starszyzna jego ludu: \"Zaprawdę, my widzimy, iż ty jesteś w błędzie oczywistym"},{"SurahNumber":7,"VerseNumber":61,"Text":"On powiedział: \"O ludu mój! Nie ma we mnie błędu; Ja jestem tylko posłańcem od Pana światów"},{"SurahNumber":7,"VerseNumber":62,"Text":"Ja przekazuję wam posłanie mego Pana i daję wam szczerą radę; wiem od Boga to, czego wy nie wiecie"},{"SurahNumber":7,"VerseNumber":63,"Text":"Czy wy się dziwicie, że przyszło do was napomnienie od waszego Pana za pośrednictwem człowieka spośród was, aby was ostrzegał i abyście. byli bogobojni? Być może, dostąpicie miłosierdzia"},{"SurahNumber":7,"VerseNumber":64,"Text":"Lecz oni uznali go za kłamcę. Uratowaliśmy go na statku, jego i tych, którzy z nim byli, a zatopiliśmy tych, którzy za kłamstwo uznali Nasze znaki. Zaprawdę, oni byli ludem ślepym"}]}