{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":90,"VerseNumber":1,"Text":"میں قسم کھاتا ہوں اس شہر کی۔"},{"SurahNumber":90,"VerseNumber":2,"Text":"جبکہ (اے پیغمبر) تم اس شہر میں مقیم ہو"},{"SurahNumber":90,"VerseNumber":3,"Text":"اور (قسم کھاتا ہوں) باپ کی اور اس کی اولاد کی۔"},{"SurahNumber":90,"VerseNumber":4,"Text":"کہ ہم نے انسان کو مشقت میں پیدا کیا ہے۔"},{"SurahNumber":90,"VerseNumber":5,"Text":"کیا وہ یہ سمجھتا ہے کہ اس پر کسی کا بس نہیں چلے گا ؟"},{"SurahNumber":90,"VerseNumber":6,"Text":"کہتا ہے کہ : میں نے ڈھیروں مال اڑا ڈالا ہے۔"},{"SurahNumber":90,"VerseNumber":7,"Text":"کیا وہ یہ سمجھتا ہے کہ اس کو کسی نے دیکھا نہیں ؟"},{"SurahNumber":90,"VerseNumber":8,"Text":"کیا ہم نے اسے دو آنکھیں نہیں دیں ؟"},{"SurahNumber":90,"VerseNumber":9,"Text":"اور ایک زبان اور دو ہونٹ نہیں دیے ؟"},{"SurahNumber":90,"VerseNumber":10,"Text":"اور ہم نے اس کو دونوں راستے بتا دیئے ہیں۔"},{"SurahNumber":90,"VerseNumber":11,"Text":"پھر وہ اس گھاٹی میں داخل نہیں ہوسکا۔"},{"SurahNumber":90,"VerseNumber":12,"Text":"اور تمہیں کیا پتہ کہ وہ گھاٹی کیا ہے ؟"},{"SurahNumber":90,"VerseNumber":13,"Text":"کسی کی گردن (غلامی سے) چھڑا دینا ہے۔"},{"SurahNumber":90,"VerseNumber":14,"Text":"یا پھر کسی بھوک والے دن میں کھانا کھلا دینا"},{"SurahNumber":90,"VerseNumber":15,"Text":"کسی رشتہ دار یتیم کو۔"},{"SurahNumber":90,"VerseNumber":16,"Text":"یا کسی مسکین کو جو مٹی میں رل رہا ہو۔"},{"SurahNumber":90,"VerseNumber":17,"Text":"پھر وہ ان لوگوں میں بھی شامل ہوا جو ایمان لائے ہیں، اور جنہوں نے ایک دوسرے کو ثابت قدمی کی تاکید کی ہے، اور ایک دوسرے کو رحم کھانے کی تاکید کی ہے۔"},{"SurahNumber":90,"VerseNumber":18,"Text":"یہی وہ لوگ ہیں جو بڑے نصیب والے ہیں۔"},{"SurahNumber":90,"VerseNumber":19,"Text":"اور جن لوگوں نے ہماری آیتوں کا انکار کیا ہے، وہ نحوست والے لوگ ہیں۔"},{"SurahNumber":90,"VerseNumber":20,"Text":"ان پر ایسی آگ مسلط ہوگی جو ان پر بند کردی جائے گی۔"},{"SurahNumber":91,"VerseNumber":1,"Text":"قسم ہے سورج کی اور اس کی پھیلی ہوئی دھوپ کی۔"},{"SurahNumber":91,"VerseNumber":2,"Text":"اور چاند کی جب وہ سورج کے پیچھے پیچھے آئے۔"},{"SurahNumber":91,"VerseNumber":3,"Text":"اور دن کی جب وہ سورج کا جلوہ دکھا دے۔"},{"SurahNumber":91,"VerseNumber":4,"Text":"اور رات کی جب وہ اس پر چھا کر اسے چھپالے۔"},{"SurahNumber":91,"VerseNumber":5,"Text":"اور قسم ہے آسمان کی، اور اس کی جس نے اسے بنایا۔"},{"SurahNumber":91,"VerseNumber":6,"Text":"اور زمین کی اور اس کی جس نے اسے بچھایا۔"},{"SurahNumber":91,"VerseNumber":7,"Text":"اور انسانی جان کی، اور اس کی جس نے اسے سنوارا۔"},{"SurahNumber":91,"VerseNumber":8,"Text":"پھر اس کے دل میں وہ بات بھی ڈال دی جو اس کے لیے بدکاری کی ہے، اور وہ بھی جو اس کے لیے پرہیزگاری کی ہے۔"},{"SurahNumber":91,"VerseNumber":9,"Text":"فلاح اسے ملے گی جو اس نفس کو پاکیزہ بنائے۔"},{"SurahNumber":91,"VerseNumber":10,"Text":"اور نامراد وہ ہوگا جو اس کو (گناہ میں) دھنسا دے۔"},{"SurahNumber":91,"VerseNumber":11,"Text":"قوم ثمود نے اپنی سرکشی سے (پیغمبر کو) جھٹلایا۔"},{"SurahNumber":91,"VerseNumber":12,"Text":"جب ان کا سب سے سنگدل شخص اٹھ کھڑا ہوا۔"},{"SurahNumber":91,"VerseNumber":13,"Text":"تو اللہ کے پیغمبر نے ان سے کہا کہ : خبردار ! اللہ کی اونٹنی کا اور اس کے پانی پینے کا پورا خیال رکھنا۔"},{"SurahNumber":91,"VerseNumber":14,"Text":"پھر بھی انہوں نے پیغبر کو جھٹلایا، اور اس اونٹنی کو مار ڈالا نتیجہ یہ کہ ان کے پروردگار نے ان کے گناہ کی وجہ سے ان کی اینٹ سے اینٹ بجا کر سب کو برابر کردیا۔"},{"SurahNumber":91,"VerseNumber":15,"Text":"اور اللہ کو اس کے کسی برے انجام کا کوئی خوف نہیں ہے۔"},{"SurahNumber":92,"VerseNumber":1,"Text":"قسم ہے رات کی جب وہ چھا جائے۔"},{"SurahNumber":92,"VerseNumber":2,"Text":"اور دن کی جب اس کا اجالا پھیل جائے۔"},{"SurahNumber":92,"VerseNumber":3,"Text":"اور اس ذات کی جس نے نر اور مادہ کو پیدا کیا۔"},{"SurahNumber":92,"VerseNumber":4,"Text":"کہ حقیقت میں تم لوگوں کی کوششیں الگ الگ قسم کی ہیں۔"},{"SurahNumber":92,"VerseNumber":5,"Text":"اب جس کسی نے (اللہ کے راستے میں مال) دیا، اور تقوی اختیار کیا۔"},{"SurahNumber":92,"VerseNumber":6,"Text":"اور سب سے اچھی بات کو دل سے مانا۔"},{"SurahNumber":92,"VerseNumber":7,"Text":"تو ہم اس کو آرام کی منزل تک پہنچنے کی تیاری کرا دیں گے۔"},{"SurahNumber":92,"VerseNumber":8,"Text":"رہا وہ شخص جس نے بخل سے کام لیا، اور (اللہ سے) بےنیازی اختیار کی۔"},{"SurahNumber":92,"VerseNumber":9,"Text":"اور سب سے اچھی بات کو جھٹلایا۔"},{"SurahNumber":92,"VerseNumber":10,"Text":"تو ہم اس کو تکلیف کی منزل تک پہنچنے کی تیاری کرا دیں گے۔"},{"SurahNumber":92,"VerseNumber":11,"Text":"اور جب ایسا شخص تباہی کے گڑھے میں گرے گا تو اس کا مال اس کے کچھ کام نہیں آئے گا۔"},{"SurahNumber":92,"VerseNumber":12,"Text":"یہ سچ ہے کہ راستہ بتلا دینا ہمارے ذمے ہے۔"},{"SurahNumber":92,"VerseNumber":13,"Text":"اور یہ بھی سچ ہے کہ آخرت اور دنیا دونوں ہمارے قبضے میں ہیں۔"},{"SurahNumber":92,"VerseNumber":14,"Text":"لہذا میں نے تمہیں ایک بھڑکتی ہوئی آگ سے خبردار کردیا ہے۔"},{"SurahNumber":92,"VerseNumber":15,"Text":"اس آگ میں کوئی اور نہیں، وہی بدبخت داخل ہوگا۔"},{"SurahNumber":92,"VerseNumber":16,"Text":"جس نے حق کو جھٹلایا، اور منہ موڑا۔"},{"SurahNumber":92,"VerseNumber":17,"Text":"اور اس سے ایسے پرہیزگار شخص کو دور رکھا جائے گا۔"},{"SurahNumber":92,"VerseNumber":18,"Text":"جو اپنا مال پاکیزگی حاصل کرنے کے لیے (اللہ کے راستے میں) دیتا ہے۔"},{"SurahNumber":92,"VerseNumber":19,"Text":"حالانکہ اس پر کسی کا کوئی احسان نہیں تھا جس کا بدلہ دیا جاتا۔"},{"SurahNumber":92,"VerseNumber":20,"Text":"البتہ وہ صرف اپنے اس پروردگار کی خوشنودی چاہتا ہے جس کی شان سب سے اونچی ہے۔"},{"SurahNumber":92,"VerseNumber":21,"Text":"یقین رکھو ایسا شخص عنقریب خوش ہوجائے گا۔"},{"SurahNumber":93,"VerseNumber":1,"Text":"(اے پیغمبر) قسم ہے چڑھتے دن کی روشنی کی۔"},{"SurahNumber":93,"VerseNumber":2,"Text":"اور رات کی جب اس کا اندھیرا بیٹھ جائے۔"},{"SurahNumber":93,"VerseNumber":3,"Text":"کہ تمہارے پروردگار نے نہ تمہیں چھوڑا ہے اور نہ ناراض ہوا ہے۔"},{"SurahNumber":93,"VerseNumber":4,"Text":"اور یقینا آگے آنے والے حالات تمہارے لیے پہلے حالات سے بہتر ہیں۔"},{"SurahNumber":93,"VerseNumber":5,"Text":"اور یقین جانو کہ عنقریب تمہارا پروردگار تمہیں اتنا اتنا دے گا کہ تم خوش ہوجاؤ گے۔"},{"SurahNumber":93,"VerseNumber":6,"Text":"کیا اس نے تمہیں یتیم نہیں پایا تھا، پھر (تمہیں) ٹھکانا دیا ؟"},{"SurahNumber":93,"VerseNumber":7,"Text":"اور تمہیں راستے سے ناواقف پایا تو راستہ دکھایا"},{"SurahNumber":93,"VerseNumber":8,"Text":"اور تمہیں نادار پایا تو غنی کردیا۔"},{"SurahNumber":93,"VerseNumber":9,"Text":"اب جو یتیم ہے تم اس پر سختی مت کرنا۔"},{"SurahNumber":93,"VerseNumber":10,"Text":"اور جو سوال کرنے والا ہو، اسے جھڑکنا نہیں۔"},{"SurahNumber":93,"VerseNumber":11,"Text":"اور جو تمہارے پروردگار کی نعمت ہے اس کا تذکرہ کرتے رہنا۔"}]}