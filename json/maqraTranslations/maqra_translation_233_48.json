{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":78,"VerseNumber":1,"Text":"ߊ߬ߟߎ߬ ߦߋ߫ ߢߐ߲߮ ߘߐߢߌ߬ߣߌ߲߬ߞߊ߬ ߟߊ߫ ߡߋ߬ߘߋ ߡߊ߬ ߓߏ߲߰؟"},{"SurahNumber":78,"VerseNumber":2,"Text":"ߐ߲߬ߤߐ߲߯ ߸ ߖߊ߲߬ߖߏ߲߬ߓߊ߫ ߡߊ߬ ߞߍ߰"},{"SurahNumber":78,"VerseNumber":3,"Text":"ߊ߬ߟߎ߬ ߦߋ߫ ߢߐ߲߮ ߛߐ߬ߛߐ߬ ߟߴߏ߬ ߡߍ߲ ߘߐ߫"},{"SurahNumber":78,"VerseNumber":4,"Text":"ߒ߬ߞߊ߬ ߤߊ߲߫ ߸ ߊ߬ߟߎ߬ ߓߍߣߵߊ߬ ߟߐ߲߫"},{"SurahNumber":78,"VerseNumber":5,"Text":"ߏ߬ ߞߐ߫ ߤߊ߲߫ ߸ ߊ߬ߟߎ߬ ߓߍߣߵߊ߬ ߟߐ߲߫"},{"SurahNumber":78,"VerseNumber":6,"Text":"ߊ߲ ߡߊ߫ ߘߎ߱ ߞߍ߫ ߖߍ߰ߖߍ߮ ߘߌ߫ ߓߊ߬؟"},{"SurahNumber":78,"VerseNumber":7,"Text":"ߞߊ߬ ߞߎ߬ߙߎ ߟߎ߬ ߞߍ߫ ߓߐ߬ߟߐ ߟߎ߬ ߘߌ߫؟"},{"SurahNumber":78,"VerseNumber":8,"Text":"ߊ߲ ߞߵߊߟߎ߫ ߘߊ߲߫ ߝߌ߬ߟߊ߬ߓߊ ߟߎ߬ ߘߌ߫"},{"SurahNumber":78,"VerseNumber":9,"Text":"ߊ߲ ߞߵߊߟߎ߫ ߟߊ߫ ߛߎ߬ߣߐ߮ ߞߍ߫ ߘߤߊ ߘߌ߫"},{"SurahNumber":78,"VerseNumber":10,"Text":"ߊ߲ ߞߊ߬ ߛߎ ߞߍ߫ ߛߘߌ߬ ߝߊ߯ߣߌ߲ ߘߌ߫"},{"SurahNumber":78,"VerseNumber":11,"Text":"ߊ߲ ߞߊ߬ ߕߟߋ߬ߘߐ߬ߟߊ ߞߍ߫ ߓߊߟߏ߫ ߢߌߣߌ߲߫ ߕߎߡߊ ߘߌ߫"},{"SurahNumber":78,"VerseNumber":12,"Text":"ߊ߲ ߞߊ߬ ߥߐߙߐ߲ߥߌߟߊ߫ ߜߍߟߍ߲ ߟߐ߬ ߊߟߎ߫ ߞߎ߲߬ߘߐ߫"},{"SurahNumber":78,"VerseNumber":13,"Text":"ߊ߲ ߞߊ߬ ߝߕߌ߬ߣߊ߲߬ ߡߍߣߍ߲ߠߊ ߞߍ߫ ( ߊߟߎ߫ ߦߋ߫)"},{"SurahNumber":78,"VerseNumber":14,"Text":"ߊ߲ ߞߊ߬ ߖߌ߫ ߓߐߙߐ߲ߘߐߟߊ ߟߊߖߌ߰ ߞߊ߬ ߓߐ߫ ( ߛߊ߲ߝߌ߲߫ ) ߘߐߓߌߘߌ߲ߕߊ ߟߎ߬ ߘߐ߫"},{"SurahNumber":78,"VerseNumber":15,"Text":"ߛߴߊ߲ ߘߌ߫ ߞߡߊ ߟߎ߬ ߣߌ߫ ߛߍ߲߭ ߠߎ߬ ߟߊߓߐ߫ ߏ߬ ߟߊ߫"},{"SurahNumber":78,"VerseNumber":16,"Text":"ߊ߬ ߣߌ߫ ߣߊߞߐ߫ ( ߘߐ߫ ߝߋ߲߫ ) ߜߝߐ߬ߣߍ߲ ߠߎ߬"},{"SurahNumber":78,"VerseNumber":17,"Text":"ߖߊ߯ߕߋ߬ ߸ ߞߕߌ߫ ߕߍ߮ ߟߏ߲ ߦߋ߫ ߝߋ߲߫ ߟߐ߯ߟߊߣߍ߲߫ ߠߋ߬ ߘߌ߫"},{"SurahNumber":78,"VerseNumber":18,"Text":"ߓߘߎ ߝߍߕߐ߫ ߏ߬ ߟߏ߲ ߠߋ߬ ߸ ߏ߬ ߓߊ߯ ߞߍ߫ ߊߟߎ߫ ߘߌߣߊ߬ ߓߎߦߌ߯"},{"SurahNumber":78,"VerseNumber":19,"Text":"ߛߊ߲ ߘߌ߫ ߟߊߞߊ߬ ߞߊ߬ ߞߍ߫ ߘߊ ߟߎ߬ ߘߌ߫ ߔߏ߲ߕߏ߲ߔߊ߲ߕߊ߲߫"},{"SurahNumber":78,"VerseNumber":20,"Text":"ߞߎ߬ߙߎ ߟߎ߬ ߘߌ߫ ߟߊߕߊ߯ ߸ ߞߵߊ߬ߟߎ߬ ߞߍ߫ ߡߙߍߙߍ ߘߌ߫"},{"SurahNumber":78,"VerseNumber":21,"Text":"ߖߊ߯ߕߋ߬ ߸ ߔߊߦߌߔߊߦߌ ߦߋ߫ ߜߟߊ߬ߟߊ߬ߛߌ߰ ߦߌߟߊ߫ ߟߋ߬ ߘߌ߫"},{"SurahNumber":78,"VerseNumber":22,"Text":"ߘߊ߲߬ߠߕߊ߬ߡߌ߲߬ߠߊ ߟߎ߬ ߟߊߓߊ߲߫ ߦߌߟߊ ߟߋ߬"},{"SurahNumber":78,"VerseNumber":23,"Text":"ߊ߬ߟߎ߬ ߡߍ߲ߕߐ߫ ߦߋ߲߬ ߠߋ߬ ߝߊ߯ߘߐߞߍ ߟߎ߬ ߞߘߐ߫"},{"SurahNumber":78,"VerseNumber":24,"Text":"ߊ߬ߟߎ߬ ߕߍ߫ ߛߎ߬ߣߐ߰ ߣߌ߫ ߡߌ߲߬ߕߊ߬ ߛߌ߫ ߣߍߣߍ߫ ߟߊ߫ ߦߋ߲߬"},{"SurahNumber":78,"VerseNumber":25,"Text":"ߝߏ߫ ߝߎߦߊߝߎߦߊ ߣߌ߫ ߖߌ߫ ߕߏߟߌ"},{"SurahNumber":78,"VerseNumber":26,"Text":"ߞߵߏ߬ ߞߍ߫ ߛߊ߬ߙߊ߫ ߓߍ߲߬ߣߍ߲ ߘߌ߫ ߕߋߙߎ߫"},{"SurahNumber":78,"VerseNumber":27,"Text":"ߓߊ ߊ߬ߟߎ߫ ߕߎ߲߬ ߕߍ߫ ߊ߬ߟߎ߬ ߦߟߌߛߌ߰ ߟߊ߫ ߖߊ߬ߕߋ߬ߓߐ߬ ( ߞߏ ) ߟߊ߫"},{"SurahNumber":78,"VerseNumber":28,"Text":"ߊ߬ ߣߴߊ߬ߟߎ߫ ߞߊ߬ ߒ߬ ߠߊ߫ ߟߝߊߙߌ ߟߎ߬ ߡߊߛߐ߬ߛߐ߫ ߟߋ߬ ߝߘߌߝߘߌ߫"},{"SurahNumber":78,"VerseNumber":29,"Text":"ߊ߲ ߘߏ߲߬ ߣߊ߬ ߞߏ ߓߍ߯ ߡߊߘߊ߲߫ ߠߊ߫ ߟߋ߬ ߟߍߙߊ ߞߣߐ߫"},{"SurahNumber":78,"VerseNumber":30,"Text":"ߒ߬ߓߵߊߟߎ߫ ߡߊ߬ߜߙߏ߬ߟߌ ߞߍ߫ ߸ ߊ߲ ߘߏ߲߬ ߕߍߣߵߊߟߎ߫ ߖߘߌ߫ ߟߊ߫ ߝߏߦߌ߬ ߟߊ߫ ߣߌ߫ ߖߊ߲߰ߞߕߊ ߕߍ߫"},{"SurahNumber":78,"VerseNumber":31,"Text":"ߖߊ߯ߕߋ߬ ߸ ߣߌ߬ ߛߐ߬ߘߐ߲߬ ߦߙߐ߫ ߟߋ߬ ߝߊ߲ߕߊ߲ߞߟߊ ߟߎ߬ ߦߋ߫"},{"SurahNumber":78,"VerseNumber":32,"Text":"ߣߊߟߌ߬ߡߎ߲߫ ߖߛߊ߫ ߞߣߐߟߊ ߟߎ߬ ߣߌ߫ ߖߊ߬ߓߌ߬ߙߋ߲߬ ߝߍ ߟߎ߬ ߘߌ߫"},{"SurahNumber":78,"VerseNumber":33,"Text":"ߊ߬ ߣߌ߫ ߞߐ߯ߝߊ߫ ߞߊ߬ߙߌ߬ߢߐ߲߰ߡߊ ߟߎ߬"},{"SurahNumber":78,"VerseNumber":34,"Text":"ߊ߬ ߣߌ߫ ߞߙߏ߫ ߜߊߘߏ߲ߣߍ߲߫ ߓߙߍߛߍ ߟߎ߬"},{"SurahNumber":78,"VerseNumber":35,"Text":"ߊ߬ߟߎ߬ ߕߍ߫ ߣߊ߰ߣߊ߰ ߞߊ߲߫ ߣߌ߫ ߢߐ߲߯ ߛߐߛߐ߫ ߞߊ߲߫ ߡߍ߲߫ ߠߊ߫ ߦߋ߲߬"},{"SurahNumber":78,"VerseNumber":36,"Text":"ߏ߬ ߟߎ߬ ߦߴߌ ߡߊ߰ߙߌ ߟߊ߫ ߛߊ߬ߙߊ ߟߋ߬ ߘߌ߫ ߸ ߛߐߟߌ߫ ߘߐߥߛߊ߬ߣߍ߲ ߠߊ߫"},{"SurahNumber":78,"VerseNumber":37,"Text":"ߛߊ߲ ߠߎ߬ ߣߌ߫ ߘߎ߱ ߡߊ߰ߙߌ ߟߋ߬ ، ߊ߬ ߣߌ߫ ߡߍ߲ ߠߎ߬ ߦߴߏ߬ ߟߎ߫ ߝߌ߬ߟߊ ߕߍ߫ ، ߡߊ߬ߤߌ߬ߣߊ߬ߟߊ ߟߋ߬ ، ‹ ߘߊ߲ߝߋ߲ ߠߎ߬ › ߕߍ߫ ߘߊ ߢߊ߫ ߞߋߟߋ߲߫ ߡߙߊ߬ ߟߊ߫ ߞߵߏ߬ ߝߐ߫ ߊ߬ ߢߣߊ߫"},{"SurahNumber":78,"VerseNumber":38,"Text":"ߛߟߐߡߌ߲ ߣߌ߫ ߡߟߍ߬ߞߊ ߟߎ߫ ߟߐ߬ߕߐ߫ ߖߎ߬ߟߎߡߊ߬ ߟߏ߲ ߡߍ߲ ، ߊ߬ߟߎ߬ ߛߌ߫ ߕߍ߫ ߞߎߡߊ߫ ߸ ߝߏ߫ ߡߊ߰ߙߌ߬ ߤߌߣߊߒߕߋ ߓߊ߯ ߘߌ߬ߢߍ߬ ߡߍ߲ ߦߋ߫ ߸ ߏ߬ ߘߏ߲߬ ߦߋ߫ ߛߥߊ߬ߓߊ ߟߋ߬ ߝߐ߫ ߟߊ߫ ߘߋ߬"},{"SurahNumber":78,"VerseNumber":39,"Text":"ߒ߬ߓߊ߬ ߏ߬ ߟߋ ߕߎ߬ߢߊ ߟߏ߲ ߘߌ߫ ، ߣߴߊ߬ ߞߊ߬ ߡߍ߲ ߘߌߦߊ߫ ߛߊ߫ ߸ ߏ߬ ߦߋ߫ ߛߊ߬ߦߌ߲߬ ߦߌߟߊ߫ ߢߌߣߌ߲߫ ߞߊߕߙߍ߬ ߊ߬ ߡߊ߰ߙߌ ߡߊ߬ ߞߋߟߋ߲߬"},{"SurahNumber":78,"VerseNumber":40,"Text":"ߒ߬ߠߎ߫ ߣߊ߬ ߖߊ߬ߛߙߋ߬ߡߊ߬ߟߊ ߞߍ߫ ߟߴߊߟߎ߫ ߦߋ߫ ߖߊ߲߰ߞߕߊ߫ ߞߎ߲߬ߘߐ߬ߛߎߘߎ߲ ߠߋ߬ ߟߊ߫ ، ߡߐ߱ ߢߊ ߟߊ߫ ߟߏ߲ ߘߐ߫ ߊ߬ ߓߟߏ߫ ߟߊ߫ ߗߋߥߊߟߌ ߟߎ߫ ߞߊ߲߬ ߸ ߓߊ߲߬ߓߊ߮ ߘߊߘߐߞߊ߲ ߘߌ߫ ߞߍ߫ ߸ ߞߏ߫ ߊ߯ߟߊ߲߫ ߸ ߥߟߊߞߏ߫ ߒ ߕߘߍ߬ ߦߋ߫ ߞߍ߫ ߓߎ߰ߘߌ ߘߌ߫"},{"SurahNumber":79,"VerseNumber":1,"Text":"ߊ߰ ߒ ߣߌ߫ ߓߏ߬ߛߟߌ߬ߟߊ ߟߎ߬ ߕߍ߫ ߔߏߦߌ߫"},{"SurahNumber":79,"VerseNumber":2,"Text":"ߊ߰ ߒ ߣߌ߫ ߣߌߘߐߘߌߦߟߊ ߟߎ߬ ߕߍ߫ ߝߊ߲ߛߊ߲߫"},{"SurahNumber":79,"VerseNumber":3,"Text":"ߊ߰ ߒ ߣߌ߫ ߣߊߥߎ߲ߠߌ߲ߠߊ ߟߎ߬ ߕߍ߫ ߓߌߘߏ߲ߓߌߘߏ߲߫"},{"SurahNumber":79,"VerseNumber":4,"Text":"ߊ߰ ߒ ߣߌ߫ ߓߏ߬ߙߌ߬ ߘߐ߬ߞߢߊ߬ߟߊ ߟߎ߬ ߕߍ߫ ߥߊߘߌߥߊߘߌ߫"},{"SurahNumber":79,"VerseNumber":5,"Text":"ߏ߬ ߞߐ߫ ߸ ߊ߰ ߒ ߣߌ߫ ߝߙߍ߬ ߘߐ߬ߓߍ߲߬ߠߊ ߟߎ߬ ߕߍ߫ ߥߊߟߌߢߊ ( ߟߎ߬ ) ߟߊ߫"},{"SurahNumber":79,"VerseNumber":6,"Text":"ߟߊ߬ߦߙߍ߬ߦߙߍ߬ߟߌ߬ߟߊ ߦߋ߫ ߟߊ߬ߦߙߍ߬ߦߙߍ߬ߟߌ ߞߍ߫ ߟߊ߫ ߟߏ߲ ߡߍ߲"},{"SurahNumber":79,"VerseNumber":7,"Text":"ߞߐߛߊ߯ߘߊߟߌߟߊ ߘߴߏ߬ ߟߊߓߊ߬ߕߏ߬"},{"SurahNumber":79,"VerseNumber":8,"Text":"ߖߎ߬ߛߎ ߟߎ߬ ߦߋ߫ ߞߟߎ߫ ߟߊ߫ ߏ߬ ߟߏ߲"},{"SurahNumber":79,"VerseNumber":9,"Text":"ߊ߬ߟߎ߬ ߟߊ߫ ߦߋߟߌ ߟߎ߬ ߦߋ߫ ߞߌߛߐ߫"},{"SurahNumber":79,"VerseNumber":10,"Text":"ߊ߬ߟߎ߫ ߘߏ߲߬ ߦߴߊ߬ ߝߐ ߞߊ߲߬ ߸ ߞߏ߫ ߊ߬ ߝߐ߫ ߊ߲ ߠߊߛߊ߬ߦߌ߬ߕߐ߫ ߟߋ߬ ߊ߲ ߢߊ߫ ߞߘߐ ߡߊ߬ ߓߊ߬؟"},{"SurahNumber":79,"VerseNumber":11,"Text":"ߌ߬ߦߏ߯ ߏ߬ ߘߌ߫ ߞߍ߫ ߊ߲ ߞߍߣߍ߲ ߞߐ ߞߟߏ߫ ߡߎ߰ߡߎ߰ߣߍ߲ ߠߎ߬ ߘߌ߫؟"},{"SurahNumber":79,"VerseNumber":12,"Text":"ߞߴߏ ߘߏ߲߬ ߦߋ߫ ߞߐߛߊߦߌ߲߫ ߝߎ߯ ߘߴߏ߬ ߘߐ߫ ߘߋ߬؟"},{"SurahNumber":79,"VerseNumber":13,"Text":"ߏ߬ ߘߏ߲߬ ߦߋ߫ ߟߊ߬ߜߎ߬ߝߎ߲߬ߠߌ߲߬ ߞߋߟߋ߲߫ ߔߋ߫ ߟߋ߬ ߘߌ߫"},{"SurahNumber":79,"VerseNumber":14,"Text":"ߘߊ߬ߡߊ߲߬ߛߊ߫ ߸ ߊ߬ߟߎ߬ ߓߍ߯ ߓߘߊ߫ ߛߋ߫ ߘߎ߱ ߞߐߞߊ߲߬ ߥߎߛߊߦߌ߫"},{"SurahNumber":79,"VerseNumber":15,"Text":"ߦߊ߯ߟߊ߫ ߡߎߛߊ߫ ߞߏ ߓߊ߬ߘߏ ߣߊ߬ ߘߴߌ ߡߊ߬ ߓߊ߬؟"},{"SurahNumber":79,"VerseNumber":16,"Text":"ߕߎ߬ߡߊ ߡߍ߲ ߊ߬ ߡߊ߰ߙߌ ߞߵߊ߬ ߞߟߌ߫ ߕߏߥߊ߫ ߞߐ߬ ߛߊߣߌ߲ ߘߟߊ߫"},{"SurahNumber":79,"VerseNumber":17,"Text":"ߞߏ߫ ߕߊ߯ ߝߋߙߊߥߎ߲߫ ߡߊ߬ ߸ ߓߊߏ߬ ߊ߬ ߓߘߊ߫ ߕߊ߬ߡߌ߲߫ ߘߊ߲߭ ߞߊ߲߬"},{"SurahNumber":79,"VerseNumber":18,"Text":"ߌ ߦߴߊ߬ ߝߐ߫ ( ߊ߬ ߦߋ߫ ) ߸ ߞߴߌ ߦߴߊ߬ ߝߍ߬ ߓߊ߬ ߞߊ߬ ߛߊߣߌ߲ߧߊ߫؟"},{"SurahNumber":79,"VerseNumber":19,"Text":"ߊ߬ ߣߌ߫ ߒ ߧߴߌ ߞߊ߲ߘߊ߫ ߌ ߡߊ߰ߙߌ ߡߊ߬ ߸ ߊ߬ ߢߍߡߌߙߌ߲ ߦߋ߫ ߞߴߌ ߟߊ߫؟"},{"SurahNumber":79,"VerseNumber":20,"Text":"ߏ߬ ߞߍ ߸ ߊ߬ ߞߊ߬ ߡߊ߲߬ߕߊ߬ߣߌ߲߬ ߓߟߋߓߟߋ߫ ߦߌ߬ߘߴߊ߬ ߟߊ߫"},{"SurahNumber":79,"VerseNumber":21,"Text":"ߊ߬ ߞߵߏ߬ ߡߊߛߐ߬ߛߐ߬ ߞߵߊ߬ ߞߊ߲ ߓߊ߬ߟߌ߬"},{"SurahNumber":79,"VerseNumber":22,"Text":"ߊ߬ ߞߊ߬ ߓߊ߲߫ ߞߵߊ߬ ߞߐߘߏ߲߬ ߞߊ߬ ߕߊ߯ ߛߐߍ߫"},{"SurahNumber":79,"VerseNumber":23,"Text":"ߊ߬ ߞߊ߬ ߟߊ߬ߘߍ ߞߍ߫ ߞߊ߬ ߞߟߋߞߟߋߡߊߦߟߍ ߞߍ߫"},{"SurahNumber":79,"VerseNumber":24,"Text":"ߊ߬ ߞߵߊ߬ ߟߊߛߋ߫ ߞߏ߫ ߒߠߋ ߟߋ߬ ߊߟߎ߫ ߡߊ߰ߙߌ߬ ߞߘߐߕߊ߬ߣߍ߲ ߘߌ߫"},{"SurahNumber":79,"VerseNumber":25,"Text":"ߏ߬ ߞߍ ߸ ߊߟߊ߫ ߞߵߊ߬ ߕߍ߯ߕߊ߬ ߟߊߞߌߙߊ߫ ߣߌ߫ ߘߎߢߊ߫ ߓߌ߲߬ߓߊߏ ߟߊ߫"},{"SurahNumber":79,"VerseNumber":26,"Text":"ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ߛߌߟߊ߲ߓߊ߮ ߓߟߏ߫ ߘߋ߬"},{"SurahNumber":79,"VerseNumber":27,"Text":"ߐ߲߬ߤߐ߲߫ ߸ ߊߟߎ ߟߋ߬ ߘߊ߲ ߜߍ߬ߟߍ߲߬ߡߊ߲߫ ߓߊ߬ ߥߟߊ߫ ߛߊ߲ ߸ ߊ߬ ߘߏ߲߬ ߞߵߏ ߟߐ߬؟"},{"SurahNumber":79,"VerseNumber":28,"Text":"ߊ߬ ߞߵߏ߬ ߓߟߌ ߞߘߐߕߊ߬ ߞߵߊ߬ ߟߊߞߢߊ߫"},{"SurahNumber":79,"VerseNumber":29,"Text":"ߊ߬ ߣߴߊ߬ ߞߵߊ߬ ߛߎ ߘߌ߬ߓߌߘߏ߲߬ ߸ ߞߵߊ߬ ߛߎ߲߰ߕߟߋ ߞߣߍߦߊ ߟߊߓߐ߫"},{"SurahNumber":79,"VerseNumber":30,"Text":"ߏ߬ ߟߋ ߞߐ߫ ߸ ߊ߬ ߞߊ߬ ߘߎ߱ ߘߐߝߎߟߋ߲߫ ߝߋ߲ߜߋ߲߫"},{"SurahNumber":79,"VerseNumber":31,"Text":"ߊ߬ ߞߵߊ߬ ߖߌ ߟߊߓߐ߫ ߊ߬ ߞߣߐ߫ ߸ ߊ߬ ߣߴߊ߬ ߖߍߥߎߟߍ"},{"SurahNumber":79,"VerseNumber":32,"Text":"ߊ߬ ߣߴߊ߬ ߞߊ߬ ߞߎ߬ߙߎ ߟߎ߬ ߕߘߎ߫ ( ߊ߬ ߢߊߝߍ߬)"},{"SurahNumber":79,"VerseNumber":33,"Text":"(ߞߵߏ߬ ߓߍ߯ ߞߍ߫ ) ߘߊ߰ߡߎ߲ ߘߌ߫ ߊߟߎ߫ ߣߴߊߟߎ߫ ߟߊ߫ ߓߌߦߊ߲ ߠߎ߬ ߦߋ߫"},{"SurahNumber":79,"VerseNumber":34,"Text":"ߒ߬ߓߊ߬ ߣߌ߫ ߥߙߊ߬ߒ߬ߘߊ߬ߡߊ߫ ߓߟߋ߬ߓߟߋ ߣߊ߬ ߘߊ߫ ߕߎ߬ߡߊ ߡߍ߲"},{"SurahNumber":79,"VerseNumber":35,"Text":"ߏ߬ ߟߏ߲ ߠߋ߬ ߸ ߡߐ߱ ߘߴߊ߬ ߦߟߌߓߌ߬ߟߴߊ߬ ߕߊ߫ ߞߍߕߊ ߘߐ߫"},{"SurahNumber":79,"VerseNumber":36,"Text":"ߊ߬ ߣߌ߫ ߥߋ߲߯ߓߋ ߘߌ߫ ߟߊߓߐ߫ ߜߍ ߘߐ߫ ߦߋߟߌߟߊ ߓߍ߯ ߢߊߞߘߐ߫"},{"SurahNumber":79,"VerseNumber":37,"Text":"ߏ߬ ߘߐ߫ ߸ ߣߌ߫ ߡߍ߲ ߣߐ߬ ߞߍ߫ ߘߊ߫ ߘߊ߲߬ߠߊ߬ߕߊߡߌ߲ ߞߍ߫ ߟߊ߫ ߸"},{"SurahNumber":79,"VerseNumber":38,"Text":"ߊ߬ ߣߴߊ߬ ߞߊ߬ ߘߎߢߊ߫ ߢߣߊߡߦߊ ߛߎߥߊ߲ߘߌ߫ ߸"},{"SurahNumber":79,"VerseNumber":39,"Text":"(ߒ߬ߓߊ߬ ) ߖߊ߯ߕߋ߬ ߸ ߥߋ߲߯ߓߋ ߟߴߏ߬ ߡߊߞߍ߫ ߦߌߟߊ ߘߌ߫"},{"SurahNumber":79,"VerseNumber":40,"Text":"ߒ߬ߓߊ߬ ߡߍ߲ ߓߊ߯ ߛߌߟߊ߲߫ ߊ߬ ߡߊ߰ߙߌ ߓߘߊ ߟߐ߭ ߢߍ߫ ߛߊ߫ ߸ ߊ߬ ߣߴߊ߬ ߞߊ߬ ߣߌ ߝߊߕߊ߲ߕߌ߫ ߣߋ߬ߦߌ ߟߎ߫ ߡߊ߬ ߸"},{"SurahNumber":79,"VerseNumber":41,"Text":"(ߡߍ߲ߘߌߦߊ ) ߣߊߞߐ ߟߴߏ߬ ߡߊߞߍ߫ ߦߌߟߊ ߘߌ߫ ߛߋߚߋ߫"},{"SurahNumber":79,"VerseNumber":42,"Text":"ߊ߬ߟߎ߬ ߦߴߌߟߋ ߢߌ߬ߣߌ߲߬ߞߊ߬ ߟߊ߫ ( ߟߐ߬ߓߊ ) ߕߎ߬ߡߊ ߡߊ߬ ߸ ߞߴߏ߬ ߦߋ߫ ߞߎߟߎ߲ ߓߍߟߍ߲߫ ߠߊ߫ ߕߎ߬ߡߊ ߢߌ߬ߡߊ߲߫ ߠߋ߬؟"},{"SurahNumber":79,"VerseNumber":43,"Text":"ߏ߬ ߛߌ߲ߞߐ߲ ߢߌ߬ߡߊ߲߫ ߠߋ߬ ߌߟߋ ߞߣߐ߫؟"},{"SurahNumber":79,"VerseNumber":44,"Text":"ߏ߬ ߞߐߘߊ߲ ߦߋ߫ ߞߊߕߙߍ߬ ߌ ߡߊ߰ߙߌ ߟߋ߫ ߡߊ߬"},{"SurahNumber":79,"VerseNumber":45,"Text":"ߌߟߋ ߦߋ߫ ߖߊ߬ߛߙߋ߬ߡߟߊ߬ߓߊ߮ ߘߌ߫ ߡߐ߰ ߟߋ߬ ߦߋ߫ ߸ ߊ߬ ߞߎ߬ߘߎ ߦߋ߫ ߡߍ߲ ߞߊ߲ߠߊ߫"},{"SurahNumber":79,"VerseNumber":46,"Text":"ߊ߬ߟߎ߬ ߞߍߕߐ߫ ߊ߬ ߦߋ߫ ߟߊ߫ ߟߏ߲ ߡߍ߲ ߸ ߊ߬ߟߎ߬ ߘߌ߫ ߞߍ߫ ߦߏ߫ ߊ߬ߟߎ߬ ߡߊ߫ ߥߛߎ߬ ߛߌ߫ ߞߍ߫ ( ߘߎߢߊ߫ ߘߐ߫ ) ߸ ߝߏ߫ ߥߎ߬ߙߘߊ߬ߣߍ߲߬ ߞߋߟߋ߲߫ ߸ ߥߟߊ߫ ߏ߬ ߛߐ߰ߡߘߊ߬ߣߍ߲߬ ߞߋߟߋ߲߫"}]}