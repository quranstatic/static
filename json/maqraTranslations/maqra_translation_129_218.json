{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":21,"VerseNumber":1,"Text":"Адам баласының есеп көретін мезгілі таяды. Алайда, олар кәперсіз бет бұруда"},{"SurahNumber":21,"VerseNumber":2,"Text":"Олар, Раббыларынан өздеріне келген әр жаңа ескертуді мүлде ойыншық етіп қана тыңдайды"},{"SurahNumber":21,"VerseNumber":3,"Text":"Олардың жүректері боста. Жасырын кеңескен залымдар: \"Бұл сендер сияқты ғана адам. Көре тұра сиқырға ересіңдер ме?\",- (деп күңкілдесті)"},{"SurahNumber":21,"VerseNumber":4,"Text":"(Мұхаммед Ғ.С.) оларға: \"Раббым; жер, көктегі сөйленгенді біледі. Сондай-ақ Ол, толык естуші, білуші\" деді"},{"SurahNumber":21,"VerseNumber":5,"Text":"Олар: \"Олай емес. бұл шым-шытырық түстер. Жоқ, өзінің жасандысы. Жоқ, ол ақын. Әйтпесе, бізге бұрынгы елшілерше бір белгі келтірсін\" деді"},{"SurahNumber":21,"VerseNumber":6,"Text":"Бұлардан бұрынғы біз жоқ еткен кент (халқы) иман келтірмеді. Енді бұлар иман келтіре ме"},{"SurahNumber":21,"VerseNumber":7,"Text":"Сенен бұрын да өздеріне уахи етіп, еркектерді ғана жіберген едік. Егер білмесеңдер Кітап иелерінен сұраңдар"},{"SurahNumber":21,"VerseNumber":8,"Text":"Ол пайғамбарларды тамақ жемейтін бір дене қылмадық. Сондай-ақ олар мәңгі қалушы да емес"},{"SurahNumber":21,"VerseNumber":9,"Text":"Сонан кейін оларға етілген уәдемізді шынға шығарып, оларды және қалаған кісілерімізді құтқардық та шектен шығушыларды жоқ еттік"},{"SurahNumber":21,"VerseNumber":10,"Text":"Сендерге ішінде өздеріңе үгіт болған бір Кітап жібердік. Сонда да түсінбейсіңдер ме"},{"SurahNumber":21,"VerseNumber":11,"Text":"Қаншалаған халқы залым кентті талқандадық та одан кейін басқа ел жараттық"},{"SurahNumber":21,"VerseNumber":12,"Text":"Сонда олар азабьмызды сезген сәтте, ол жерден қаша бастады"},{"SurahNumber":21,"VerseNumber":13,"Text":"Қашпаңдар! Бақ берілген жерге, үйлеріңе қайтыңдар. Мүмкін сұраласыңдар\" (деді)"},{"SurahNumber":21,"VerseNumber":14,"Text":"Олар: Өкінішке орай біз залым екеміз\" деді"},{"SurahNumber":21,"VerseNumber":15,"Text":"Осы дауыстары; біз оларды орылған шөп, сөнген отқа айналдырғанға дейін сенбеді"},{"SurahNumber":21,"VerseNumber":16,"Text":"Көк пен жерді және екі арасындағыны ойыншық қып жаратпадық"},{"SurahNumber":21,"VerseNumber":17,"Text":"Егер бір ойыншық жасағымыз келсе де оны жасайтын болсақ өз қасымыздан-ақ жасап алар едік"},{"SurahNumber":21,"VerseNumber":18,"Text":"Егер етірікті, шындықпен ұрсақ, миын бырқ еткізер еді де сонда ол жойылып, кетер еді. Жасанды сөздеріңнің салдарынан сендерге нендей өкініш"},{"SurahNumber":21,"VerseNumber":19,"Text":"Көктер мен жердегілер Алланікі. Оның қасындағылар, Оған құлшылық қылудан дандайсымайды да шаршамайды"},{"SurahNumber":21,"VerseNumber":20,"Text":"Олар күндіз-түні Алланы дәріптеуден жалықпайды"},{"SurahNumber":21,"VerseNumber":21,"Text":"Олардың жерден жасап алған тәңірлері; солар, өліктерді тірілте ме"},{"SurahNumber":21,"VerseNumber":22,"Text":"Егер жер-көкте Алладан басқа да тәңірлер болса еді, әлбетте екеуі де бұзылып, кетер еді. Ғаршының Раббы Алла, олардың жасанды сипаттарынан пәк"},{"SurahNumber":21,"VerseNumber":23,"Text":"Ол, істегендерінен сұралмайды да олар сұралады"},{"SurahNumber":21,"VerseNumber":24,"Text":"Немесе олар, Алладан өзге тәңірлер жасап алды ма? (Мұхаммед Ғ.С.): Дәлелдеріңді келтіріңдер. Міне менімен бірге болғандардың Кітабы және менен бурынгылардың Кітабы\" де. Олай емес, олардың көбі шындықты білмейді. Сондықтан олар жалтарады"},{"SurahNumber":21,"VerseNumber":25,"Text":"(Мұхаммед Ғ.С.) сенен бұрын бір пайғамбар жіберсек, оған: \"Күдіксіз Менен басқа ешбір тәңір жоқ. Онда Маған ғана құлшылық қылыңдар\" деп қана уахи етіп, жібердік"},{"SurahNumber":21,"VerseNumber":26,"Text":"Сонда олар: \"Алланың баласы бар\" деді. Алла одан пәк. Олай емес, періштелер ардақты құлдары. (Олар періште Алланың қыздары дейтін еді)"},{"SurahNumber":21,"VerseNumber":27,"Text":"Олар, Одан оза сөз сөйлемейді. Сондай-ақ олар, Оның әмірін ғана орындайды"},{"SurahNumber":21,"VerseNumber":28,"Text":"Алла олардың өткенін де келешегін де біледі. Олар, Алланың разы болған кісісіне ғана шапағат ете алады. Олар Алладан қорыққаннан тітірейді"}]}