{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":30,"VerseNumber":54,"Text":"Аллаг — Той, Хто створив вас слабкими, зі слабких зробив вас сильними, а потім, після сили, зробив вас знову слабкими та ще й сивими. Він створює, що побажає! Він — Всезнаючий, Всемогутній"},{"SurahNumber":30,"VerseNumber":55,"Text":"Того Дня, коли настане Час, грішники будуть присягатися, що пробули не більше години. Як вони заблукали"},{"SurahNumber":30,"VerseNumber":56,"Text":"Ті, кому дані знання й віра, скажуть: «За приписом Аллага ви були там до самого Дня Воскресіння. І ось настав День Воскресіння, але ви цього не знали"},{"SurahNumber":30,"VerseNumber":57,"Text":"Того Дня несправедливим не принесуть користі їхні виправдання й не вимагатимуть від них каяття"},{"SurahNumber":30,"VerseNumber":58,"Text":"У цьому Корані Ми наводимо людям різні притчі. Якщо ти покажеш їм знамення, то ті, які не увірували, неодмінно скажуть: «Ви тільки прихильники брехні"},{"SurahNumber":30,"VerseNumber":59,"Text":"Так Аллаг запечатав серця тих, які не мають знання"},{"SurahNumber":30,"VerseNumber":60,"Text":"Терпи, адже обіцянка Аллага правдива! Нехай не послаблять тебе невпевнені"},{"SurahNumber":31,"VerseNumber":1,"Text":"Аліф. Лям. Мім"},{"SurahNumber":31,"VerseNumber":2,"Text":"Це — аяти мудрого Писання"},{"SurahNumber":31,"VerseNumber":3,"Text":"прямий шлях і милість для праведників"},{"SurahNumber":31,"VerseNumber":4,"Text":"які звершують молитву, дають милостиню й упевнені в існуванні наступного життя"},{"SurahNumber":31,"VerseNumber":5,"Text":"Вони — на прямому шляху, вказаному їхнім Господом, і вони матимуть успіх"},{"SurahNumber":31,"VerseNumber":6,"Text":"Серед людей є той, хто збирає розважливі казочки, щоб через невігластво збивати людей зі шляху Аллага, глузуючи з нього. Таким приготована ганебна кара"},{"SurahNumber":31,"VerseNumber":7,"Text":"І коли читають йому Наші аяти, то він погордо відвертається, ніби й не чув, ніби він глухий! Тож сповісти йому про болісну кару"},{"SurahNumber":31,"VerseNumber":8,"Text":"Воістину, ті, які увірували й робили добрі справи, їм — сади блаженства"},{"SurahNumber":31,"VerseNumber":9,"Text":"Вони будуть там довіку, бо обіцянка Аллага правдива. Він — Великий, Мудрий"},{"SurahNumber":31,"VerseNumber":10,"Text":"Він створив небеса без підпори, яку б ви могли бачити, та поставив на землі непохитні гори, щоб вона не хиталася разом із вами, й заселив її всілякими тваринами. Ми пролили з неба воду й зростили всілякі добрі рослини"},{"SurahNumber":31,"VerseNumber":11,"Text":"Це все — творіння Аллага! Тож покажіть мені, що створили ті, [кому ви поклоняєтеся] замість Нього. Але нечестивці перебувають у явній омані"},{"SurahNumber":31,"VerseNumber":12,"Text":"Справді, Ми дарували Лукману мудрість: «Дякуй Аллагу, бо той, хто дякує, той дякує заради самого себе. А хто не дякує, то Аллаг не потребує нічого — Багатий Він та Хвалимий!»"},{"SurahNumber":31,"VerseNumber":13,"Text":"Ось сказав Лукман своєму сину, повчаючи його: «Сину мій! Не поклоняйся крім Аллага нікому, бо багатобожжя — великий гріх"},{"SurahNumber":31,"VerseNumber":14,"Text":"Ми заповідали людині ставитися якнайкраще до своїх батьків. Матері дуже важко носити дитину, але вона віднімає її лише в два роки. Дякуй Мені та своїм батькам, бо до Мене повернення"},{"SurahNumber":31,"VerseNumber":15,"Text":"А якщо батьки силуватимуть тебе до поклоніння іншим богам, про яких тобі нічого не відомо, не корися їм, але будь із ними в цьому світі добрим і йди шляхом тих, хто звертається до Мене! Потім ви повернетесь до Мене і Я сповіщу вам про те, що ви чинили"},{"SurahNumber":31,"VerseNumber":16,"Text":"«Сину мій! Навіть якщо буде щось вагою з гірчичне зерно й перебуватиме в скелі, на небесах чи на землі, Аллаг дістане його звідти. Воістину, Аллаг — Премудрий, Всевідаючий"},{"SurahNumber":31,"VerseNumber":17,"Text":"Сину мій! Звершуй молитву, закликай до заохочуваного й забороняй відразне, та сприймай із терпінням те, що вразило тебе. Воістину, саме такою є рішучість у вчинках"},{"SurahNumber":31,"VerseNumber":18,"Text":"І не відвертай із погордою обличчя від людей і не ходи по землі пихато! Воістину, Аллаг не любить усіляких пихатих гордіїв"},{"SurahNumber":31,"VerseNumber":19,"Text":"Стримуй кроки свої та знижуй голос свій. Воістину, найогидніший голос — то рев віслюка"},{"SurahNumber":31,"VerseNumber":20,"Text":"Хіба вони не бачать, що Аллаг підкорив вам те, що на небесах і на землі, і що Він щедро дарував вам блага Свої, відкриті й потаємні? Серед людей є така, яка сперечається про Аллага, не маючи ні знання, ні прямого шляху, ні ясного писання"},{"SurahNumber":31,"VerseNumber":21,"Text":"І коли їм кажуть: «Ідіть за тим, що зіслав Аллаг» — то вони відповідають: «Ні! Ми йдемо за тим, у що вірили наші батьки!» Невже так буде й тоді, коли шайтан покличе їх у пекельний вогонь"}]}