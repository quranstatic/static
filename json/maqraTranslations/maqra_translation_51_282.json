{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":5,"VerseNumber":109,"Text":"W dniu, kiedy Bóg zbierze posłańców i zapyta: \"Cóż wam odpowiedziano?\" - on na to: \"My nie mamy żadnej wiedzy; Ty bowiem jedynie znasz najlepiej rzeczy ukryte"},{"SurahNumber":5,"VerseNumber":110,"Text":"Oto powie Bóg: \"O Jezusie, synu Marii! Wspomnij dobroć Moją dla ciebie i dla twojej Matki. Oto Ja ciebie umocniłem Duchem Świętym, kiedy będąc jeszcze w kolebce, przemawiałeś już do ludzi jak człowiek dojrzały. I oto nauczyłem ciebie Księgi, mądrości, Tory i Ewangelii. I tworzyłeś z gliny kształt ptaków - za Moim pozwoleniem - potem tchnąłeś w nie i one stały się ptakami - za Moim pozwoleniem - i mogłeś uleczyć chorego i trędowatego - za Moim pozwoleniem. I oto Ja powstrzymałem synów Izraela od ciebie, kiedy przyszedłeś do nich z jasnymi dowodami. I powiedzieli ci spośród nich, którzy nie uwierzyli: \"To są tylko czary oczywiste"},{"SurahNumber":5,"VerseNumber":111,"Text":"I oto Ja objawiłem apostołom: Uwierzcie we Mnie i w Mojego Posłańca!\" Oni powiedzieli: \"Uwierzyliśmy! Daj świadectwo, że jesteśmy całkowicie poddani"},{"SurahNumber":5,"VerseNumber":112,"Text":"Powiedzieli apostołowie: \"O Jezusie, synu Marii! Czyż twój Pan może zesłać na nas z nieba stół zastawiony?\" On powiedział: \"Bójcie się Boga, jeśli jesteście wierzącymi"},{"SurahNumber":5,"VerseNumber":113,"Text":"Oni powiedzieli: \"My chcemy z niego jeść, aby się uspokoiły nasze serca i abyśmy wiedzieli, że ty nam powiedziałeś prawdę, i abyśmy mogli o niej świadczyć"},{"SurahNumber":5,"VerseNumber":114,"Text":"Powiedział Jezus, syn Marii \"O Boże; Panie nasz! Ześlij nam z nieba stół zastawiony! To będzie dla nas święto - dla pierwszego z nas i dla ostatniego - i będzie znakiem od Ciebie. Daj nam zaopatrzenie, bo Ty jesteś najlepszym z zaopatrujących"},{"SurahNumber":5,"VerseNumber":115,"Text":"Powiedział Bóg: \"Zaprawdę, Ja go wam ześlę. A kto z was potem pozostanie niewiernym, to Ja, zaprawdę, ukarzę go taką karą, jaką nie ukarałem nikogo z żadnego ze światów"},{"SurahNumber":5,"VerseNumber":116,"Text":"I oto powiedział Bóg: \"O Jezusie, synu Marii! Czy ty powiedziałeś ludziom: Bierzcie mnie i moją matkę za dwa bóstwa, poza Bogiem?\" On powiedział: Chwała Tobie! Nie do mnie należy mówić to, do czego nie mam prawa. Jeślibym ja tak powiedział, Ty przecież wiedziałbyś o tym. Ty wiesz, co jest w mojej duszy, a ja nie wiem, co jest w Twojej. Zaprawdę, Ty dobrze znasz rzeczy ukryte"},{"SurahNumber":5,"VerseNumber":117,"Text":"Ja im powiedziałem tylko to, co Ty mi nakazałeś powiedzieć: Czcijcie Boga, mojego Pana i waszego Pana! Ja byłem świadkiem ich, jak długo przebywałem wśród ludzi; a kiedyś mnie wezwał do Siebie, Tyś został ich pilnym stróżem, wszak jesteś świadkiem każdej rzeczy"},{"SurahNumber":5,"VerseNumber":118,"Text":"Jeśli Ty ich ukarzesz - oni przecież są Twymi sługami; a jeśli Ty im przebaczysz - to przecież jesteś Potężny, Mądry"},{"SurahNumber":5,"VerseNumber":119,"Text":"Powiedział Bóg: \"To jest Dzień, kiedy szczerość przynosi korzyść ludziom szczerym. Dla nich są przygotowane Ogrody, gdzie w dole płyną strumyki; oni tam będą przebywać na wieki.\" Bóg jest zadowolony z nich, a oni są zadowoleni z Niego. To jest osiągnięcie ogromne"},{"SurahNumber":5,"VerseNumber":120,"Text":"Do Boga należą niebiosa i ziemia, i to, co jest między nimi. On jest nad każdą rzeczą wszechmocny"},{"SurahNumber":6,"VerseNumber":1,"Text":"Chwała niech będzie Bogu, który stworzył niebiosa i ziemię i uczynił ciemności i światło! Jednak ci, którzy nie wierzą, dają swojemu Panu równych"},{"SurahNumber":6,"VerseNumber":2,"Text":"On jest Tym, który stworzył was z gliny; potem wyznaczył pewien termin, termin wyznaczony u Niego. Jednak wy powątpiewacie"},{"SurahNumber":6,"VerseNumber":3,"Text":"On jest Bogiem w niebiosach i na ziemi. On wie, co czynicie skrycie i jawnie. On wie także, co wy zyskujecie"},{"SurahNumber":6,"VerseNumber":4,"Text":"Żaden znak spośród znaków ich Pana nie przyszedł do nich, żeby się od niego nie odwrócili"},{"SurahNumber":6,"VerseNumber":5,"Text":"I za kłamstwo uznali prawdę, kiedy do nich przyszła; ale niebawem będą mieli wieści o tym, z czego się wyśmiewali"},{"SurahNumber":6,"VerseNumber":6,"Text":"Czyż oni nie widzieli, ile pokoleń wytraciliśmy przed nimi? Umocniliśmy ich na ziemi, jak was umocniliśmy; i zesłaliśmy im z nieba obfity deszcz, i uczyniliśmy rzeki płynące u ich stóp. Potem wytraciliśmy ich za ich grzechy i stworzyliśmy, po nich, inne pokolenia"},{"SurahNumber":6,"VerseNumber":7,"Text":"A gdybyśmy nawet zesłali tobie Księgę na pergaminie, której oni dotykaliby swoimi rękami, to ci, którzy nie uwierzyli, powiedzieliby z pewnością: \"To są tylko oczywiste czary"},{"SurahNumber":6,"VerseNumber":8,"Text":"I oni powiedzieli: \"Gdybyż do niego został posłany anioł!\" A gdybyśmy posłali anioła, to sprawa ich zostałaby rozstrzygnięta i nie dano by im czasu oczekiwania"},{"SurahNumber":6,"VerseNumber":9,"Text":"A gdybyśmy jego uczynili aniołem, to uczynilibyśmy go w postaci ludzkiej i zaciemnilibyśmy dla nich to, co oni zaciemniają"},{"SurahNumber":6,"VerseNumber":10,"Text":"Wyśmiewano się z posłańców już przed tobą, lecz tych, którzy się z nich wyśmiewali, objęło to, z czego się oni wyśmiewali"},{"SurahNumber":6,"VerseNumber":11,"Text":"Powiedz: \"Wędrujcie po ziemi, potem popatrzcie, jaki był ostateczny koniec tych, którzy zaprzeczali prawdzie"},{"SurahNumber":6,"VerseNumber":12,"Text":"Powiedz: \"Do kogo należy to, co jest w niebiosach i na ziemi?\" Powiedz: \"Do Boga!\" On przepisał samemu Sobie miłosierdzie. On z pewnością zbierze was w Dniu Zmartwychwstania, co do którego nie ma żadnej wątpliwości! Ci, którzy zatracili swoje dusze - nie wierzą"}]}