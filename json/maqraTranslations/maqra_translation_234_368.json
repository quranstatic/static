{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":80,"VerseNumber":1,"Text":"Расулуллоҳ (саллаллоҳу алайҳи ва саллам) рӯйро турш кард ва рӯй баргардонид"},{"SurahNumber":80,"VerseNumber":2,"Text":"чун он нобино; Абдулло ибни Мактум ба наздаш омад, дар он вақт Расулуллоҳ (саллаллоҳу алайҳи ва саллам) ба даъвати бузургони Қурайш машғул буд"},{"SurahNumber":80,"VerseNumber":3,"Text":"Ва ту эй Паёмбар чӣ донӣ, шояд, ки он марди нобино покиза шавад"},{"SurahNumber":80,"VerseNumber":4,"Text":"ё панд гирад ва панди ту фоидааш кунад"},{"SurahNumber":80,"VerseNumber":5,"Text":"Аммо он ки ӯ тавонгар аст, бо мол ва ба имон эҳтиёҷ надорад"},{"SurahNumber":80,"VerseNumber":6,"Text":"ту рӯи худ ба ӯ мекунӣ ва ба каломи вай гӯш медиҳӣ"},{"SurahNumber":80,"VerseNumber":7,"Text":"ва агар ҳам пок нагардад, чизе бар зиёни ту нест"},{"SurahNumber":80,"VerseNumber":8,"Text":"Ва аммо он, касе ки шитобон ба назди ту омад"},{"SurahNumber":80,"VerseNumber":9,"Text":"ва ӯ аз камбудӣ кардан дар роҳи ҳақ аз Аллоҳ метарсад"},{"SurahNumber":80,"VerseNumber":10,"Text":"вале ту аз ӯ рӯй метобӣ, ба дигаре рӯй меорӣ, амри Аллоҳ чунин нест, магар ин ки байни бузургу нотавон, бою камбағал, марду зан баробар бошӣ"},{"SurahNumber":80,"VerseNumber":11,"Text":"Оре, ин оятҳои Қуръон пандест"},{"SurahNumber":80,"VerseNumber":12,"Text":"пас ҳар кӣ хоҳад, аз он панд гирад"},{"SurahNumber":80,"VerseNumber":13,"Text":"Оятҳои Қуръон дар саҳифаҳое гаронқадр аст"},{"SurahNumber":80,"VerseNumber":14,"Text":"саҳифаҳое, ки пок ва дорои манзалати баланд"},{"SurahNumber":80,"VerseNumber":15,"Text":"ба дасти котибони"},{"SurahNumber":80,"VerseNumber":16,"Text":"бузургвору некӯкор сабт шудааст"},{"SurahNumber":80,"VerseNumber":17,"Text":"Лаънат ва азоб бод бар инсони кофир, ки чӣ носипос (ношукр) аст"},{"SurahNumber":80,"VerseNumber":18,"Text":"Аллоҳ уро аввалин бор аз чи офаридааст"},{"SurahNumber":80,"VerseNumber":19,"Text":"Аз нутфае офаридаст ва онгоҳ ӯро ба андозае сохтааст"},{"SurahNumber":80,"VerseNumber":20,"Text":"сипас роҳашро осон сохт ва барояш роҳи неку бадро баён кард"},{"SurahNumber":80,"VerseNumber":21,"Text":"Баъд ӯро мемиронад ва вориди гӯраш мегардонад"},{"SurahNumber":80,"VerseNumber":22,"Text":"Сипас ҳар вақте ки хоҳад, ӯро барои ҳисобу китоб зинда мегардонад"},{"SurahNumber":80,"VerseNumber":23,"Text":"Ҳаргиз чунин мабод! Он чиро, ки ба ӯ фармуда буд, анҷом надод"},{"SurahNumber":80,"VerseNumber":24,"Text":"Пас одамӣ ба таъоми худ бингарад, ки чӣ гуна Аллоҳ таъоми ӯро барои нигоҳ доштани ҳаёташ офарид"},{"SurahNumber":80,"VerseNumber":25,"Text":"Мо боронро ба фаровонӣ фурӯ рехтем"},{"SurahNumber":80,"VerseNumber":26,"Text":"сипас заминро ба некӣ шикофтем"},{"SurahNumber":80,"VerseNumber":27,"Text":"онгоҳ дар он донаҳо рӯёнидем"},{"SurahNumber":80,"VerseNumber":28,"Text":"ва ангуру сабзавот"},{"SurahNumber":80,"VerseNumber":29,"Text":"ва зайтуну дарахтони хурмо"},{"SurahNumber":80,"VerseNumber":30,"Text":"ва боғҳои пурдарахту анбуҳ"},{"SurahNumber":80,"VerseNumber":31,"Text":"ва меваву алафро"},{"SurahNumber":80,"VerseNumber":32,"Text":"то шумову чорпоёнатон баҳра баред"},{"SurahNumber":80,"VerseNumber":33,"Text":"Пас ҳангоме ки он бонги гӯшкаркунанда рӯзи қиёмат, ки гӯшҳоро кар месозад, даррасад"},{"SurahNumber":80,"VerseNumber":34,"Text":"рӯзе, ки одамӣ аз ҳавли он рӯз аз бародараш бигурезад"},{"SurahNumber":80,"VerseNumber":35,"Text":"ва аз модару падараш"},{"SurahNumber":80,"VerseNumber":36,"Text":"ва аз ҳамсару фарзандонаш"},{"SurahNumber":80,"VerseNumber":37,"Text":"Ҳар касеро аз онон дар он рӯзи қиёмат коре ҳаст, ки ӯро ба худ машғул медорад"},{"SurahNumber":80,"VerseNumber":38,"Text":"Дар он рӯз чеҳраҳое шод ва дурахшонанд"},{"SurahNumber":80,"VerseNumber":39,"Text":"хандонанду шодонанд"},{"SurahNumber":80,"VerseNumber":40,"Text":"Ва чеҳраҳои дӯзахиён дар он рӯз ғуборолуданд"},{"SurahNumber":80,"VerseNumber":41,"Text":"торикӣ онҳоро фурӯ мепӯшонад"},{"SurahNumber":80,"VerseNumber":42,"Text":"Инҳо кофиронанд, ки ба неъматҳои Аллоҳ куфр оварданд ва оётҳои Ӯро дурӯғ бароварданд ва бадкоронанд, ки ба маҳорими Аллоҳ ҷуръат карданд"},{"SurahNumber":81,"VerseNumber":1,"Text":"Чун офтоб дар ҳам печида шавад ва нураш хира шавад"},{"SurahNumber":81,"VerseNumber":2,"Text":"ва чун ситорагон тира шаванд"},{"SurahNumber":81,"VerseNumber":3,"Text":"ва чун кӯҳҳо аз ҷои худ беҷо бишаванд ва пора-пора шаванд"},{"SurahNumber":81,"VerseNumber":4,"Text":"ва чун шутурони ҳомила ба ҳоли худ бесоҳиб гузошта шаванд"},{"SurahNumber":81,"VerseNumber":5,"Text":"ва чун ҷонварони ваҳшӣ ҷамъ оварда шаванд"},{"SurahNumber":81,"VerseNumber":6,"Text":"ва чун дарёҳо оташ гиранд"},{"SurahNumber":81,"VerseNumber":7,"Text":"ва чун рӯҳҳо бо ҷасадҳо наздик шаванд ва ҷамъ оянд"},{"SurahNumber":81,"VerseNumber":8,"Text":"ва чун аз духтари зинда ба гӯр шуда пурсида шавад, ки"},{"SurahNumber":81,"VerseNumber":9,"Text":"ба чӣ гуноҳе кушта шудааст"},{"SurahNumber":81,"VerseNumber":10,"Text":"ва чун саҳифаҳои аъмол боз шаванд"},{"SurahNumber":81,"VerseNumber":11,"Text":"ва чун осмон аз ҷои худ канда шавад"},{"SurahNumber":81,"VerseNumber":12,"Text":"ва чун ҷаҳаннам афрӯхта шӯълавар гардад"},{"SurahNumber":81,"VerseNumber":13,"Text":"ва чун биҳишт наздик оварда шавад"},{"SurahNumber":81,"VerseNumber":14,"Text":"ҳар кас бидонад, ки чӣ омода кардааст, аз хубӣ ва бадиҳо"},{"SurahNumber":81,"VerseNumber":15,"Text":"Аллоҳ савганд ёд мекунад ба ситорагони бозгарданда, ки дар рӯз пинҳон мешаванд"},{"SurahNumber":81,"VerseNumber":16,"Text":"ситорагони сайркунандаи ғоибшаванда"},{"SurahNumber":81,"VerseNumber":17,"Text":"ва савганд ба шаб, чун торик шавад"},{"SurahNumber":81,"VerseNumber":18,"Text":"ва савганд ба субҳ, чун бидамад"},{"SurahNumber":81,"VerseNumber":19,"Text":"ки ин Қуръон сухани расули бузургвор Ҷабраил (алайҳиссалом) аст"},{"SurahNumber":81,"VerseNumber":20,"Text":"Ӯ нерӯманд аст, дар назди Аллоҳи Арш, дорои мақоми болост"},{"SurahNumber":81,"VerseNumber":21,"Text":"он ҷо дар назди Аллоҳ фармонбардоршуда, боваринок аст"},{"SurahNumber":81,"VerseNumber":22,"Text":"Ва ҳамсӯҳбати шумо Муҳаммад (саллаллоҳу алайҳи ва саллам) девона нест"},{"SurahNumber":81,"VerseNumber":23,"Text":"Ба дурустӣ, ӯ Ҷабраилро ба сурати ҳақиқааш дар уфуқи равшан дидааст"},{"SurahNumber":81,"VerseNumber":24,"Text":"Ва он чиро аз ғайб ба ӯ гӯянд, дареғ намедорад"},{"SurahNumber":81,"VerseNumber":25,"Text":"Ва он (Қуръон) гуфтаи шайтони рондашуда нест, балки сухан ва ваҳйи Илоҳӣ аст"},{"SurahNumber":81,"VerseNumber":26,"Text":"Пас ба куҷо меравед баъди ин қадар ҳуҷҷатҳои қотеъ"},{"SurahNumber":81,"VerseNumber":27,"Text":"Ин китоб, пандест барои ҷаҳониён"},{"SurahNumber":81,"VerseNumber":28,"Text":"барои ҳар кас аз шумо, ки бихоҳад росткирдор шавад"},{"SurahNumber":81,"VerseNumber":29,"Text":"Ва шумо ростӣ ва истиқоматро намехоҳед ва бар ин хост қодир ҳам намебошед, магар он чиро, ки Парвардигори ҷаҳониён бихоҳад"}]}