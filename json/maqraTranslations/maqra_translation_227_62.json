{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":69,"VerseNumber":1,"Text":"Čas neizbježni"},{"SurahNumber":69,"VerseNumber":2,"Text":"šta je Čas neizbježni"},{"SurahNumber":69,"VerseNumber":3,"Text":"i otkud ti znaš šta je Čas neizbježni"},{"SurahNumber":69,"VerseNumber":4,"Text":"Semud i Ad su Smak svijeta poricali"},{"SurahNumber":69,"VerseNumber":5,"Text":"pa je Semud uništen glasom strahovitim"},{"SurahNumber":69,"VerseNumber":6,"Text":"a Ad uništen vjetrom ledenim, silovitim"},{"SurahNumber":69,"VerseNumber":7,"Text":"kome je On vlast nad njima sedam noći i osam dana uzastopnih bio prepustio, pa si u njima ljude povaljane kao šuplja datulina debla vidio"},{"SurahNumber":69,"VerseNumber":8,"Text":"i vidiš li da je iko od njih ostao"},{"SurahNumber":69,"VerseNumber":9,"Text":"A došli su faraon, i oni prije njega, i zbog odvratnih postupaka izvrnuta naselja"},{"SurahNumber":69,"VerseNumber":10,"Text":"i protiv poslanika Gospodara svoga se dizali, pa ih je On ne može biti teže kaznio"},{"SurahNumber":69,"VerseNumber":11,"Text":"Mi smo vas, kada je voda preplavila sve, u lađi nosili"},{"SurahNumber":69,"VerseNumber":12,"Text":"da vam to poukom učinimo i da to od zaborava sačuva uho koje pamti"},{"SurahNumber":69,"VerseNumber":13,"Text":"A kada se jednom u Rog puhne"},{"SurahNumber":69,"VerseNumber":14,"Text":"pa se Zemlja i brda dignu i od jednog udara zdrobe"},{"SurahNumber":69,"VerseNumber":15,"Text":"toga dana će se Smak svijeta dogoditi"},{"SurahNumber":69,"VerseNumber":16,"Text":"i nebo će se razdvojiti – tada će labavo biti –"},{"SurahNumber":69,"VerseNumber":17,"Text":"i meleki će na krajevima njegovim stajati, a prijesto Gospodara tvoga će tog dana iznad njih osmerica držati"},{"SurahNumber":69,"VerseNumber":18,"Text":"Tada ćete ispitivani biti, i nijedna tajna vaša neće sakrivena ostati"},{"SurahNumber":69,"VerseNumber":19,"Text":"onaj kome se knjiga njegova u desnu ruku njegovu dâ – reći će: \"Evo vam, čitajte knjigu moju"},{"SurahNumber":69,"VerseNumber":20,"Text":"ja sam čvrsto vjerovao da ću račun svoj polagati"},{"SurahNumber":69,"VerseNumber":21,"Text":"I on će biti u životu zadovoljnom"},{"SurahNumber":69,"VerseNumber":22,"Text":"u Džennetu predivnom"},{"SurahNumber":69,"VerseNumber":23,"Text":"čiji će plodovi nadohvat ruke biti"},{"SurahNumber":69,"VerseNumber":24,"Text":"Jedite i pijte radosni, za ono što ste u danima minulim zaradili"},{"SurahNumber":69,"VerseNumber":25,"Text":"A onaj kome se dâ knjiga u lijevu ruku njegovu reći će: \"Kamo sreće da mi knjiga moja ni data nije"},{"SurahNumber":69,"VerseNumber":26,"Text":"i da ni saznao nisam za obračun svoj"},{"SurahNumber":69,"VerseNumber":27,"Text":"Kamo sreće da me je smrt dokrajčila –"},{"SurahNumber":69,"VerseNumber":28,"Text":"bogatstvo moje mi nije od koristi"},{"SurahNumber":69,"VerseNumber":29,"Text":"snage moje nema više"},{"SurahNumber":69,"VerseNumber":30,"Text":"Držite ga i u okove okujte"},{"SurahNumber":69,"VerseNumber":31,"Text":"zatim ga samo u vatri pržite"},{"SurahNumber":69,"VerseNumber":32,"Text":"a onda ga u sindžire sedamdeset lakata duge vežite"},{"SurahNumber":69,"VerseNumber":33,"Text":"jer on u Allaha Velikog nije vjerovao"},{"SurahNumber":69,"VerseNumber":34,"Text":"i da se nahrani nevoljnik – nije nagovarao"},{"SurahNumber":69,"VerseNumber":35,"Text":"zato on danas ovdje nema prisna prijatelja"},{"SurahNumber":69,"VerseNumber":36,"Text":"ni drugog jela osim pomija"},{"SurahNumber":69,"VerseNumber":37,"Text":"koje će samo nevjernici jesti"},{"SurahNumber":69,"VerseNumber":38,"Text":"A Ja se kunem onim što vidite"},{"SurahNumber":69,"VerseNumber":39,"Text":"i onim što ne vidite"},{"SurahNumber":69,"VerseNumber":40,"Text":"Kur'an je, doista, govor objavljen plemenitom Poslaniku"},{"SurahNumber":69,"VerseNumber":41,"Text":"a nije govor nikakva pjesnika – kako vi nikako ne vjerujete"},{"SurahNumber":69,"VerseNumber":42,"Text":"i nisu riječi nikakva proroka – kako vi malo razmišljate"},{"SurahNumber":69,"VerseNumber":43,"Text":"Objava je on od Gospodara svjetova"},{"SurahNumber":69,"VerseNumber":44,"Text":"A da je on o Nama kojekakve riječi iznosio"},{"SurahNumber":69,"VerseNumber":45,"Text":"Mi bismo ga za desnu ruku uhvatili"},{"SurahNumber":69,"VerseNumber":46,"Text":"a onda mu žilu kucavicu presjekli"},{"SurahNumber":69,"VerseNumber":47,"Text":"i niko ga između vas ne bi mogao od toga odbraniti"},{"SurahNumber":69,"VerseNumber":48,"Text":"Pouka je Kur'an onima koji budu Allahova naređenja izvršavali, a zabrānā se klonili –"},{"SurahNumber":69,"VerseNumber":49,"Text":"A Mi, sigurno, znamo da neki od vas neće u nj vjerovati –"},{"SurahNumber":69,"VerseNumber":50,"Text":"i on će biti uzrok jadu nevjernika"},{"SurahNumber":69,"VerseNumber":51,"Text":"a on je, doista, sama istina"},{"SurahNumber":69,"VerseNumber":52,"Text":"zato ti hvali ime Gospodara tvoga, Veličanstvenoga"},{"SurahNumber":70,"VerseNumber":1,"Text":"Neko je zatražio da se kazna izvrši"},{"SurahNumber":70,"VerseNumber":2,"Text":"nad nevjernicima – niko ne može spriječiti"},{"SurahNumber":70,"VerseNumber":3,"Text":"da to Allah, Gospodar nebesa, ne učini"},{"SurahNumber":70,"VerseNumber":4,"Text":"k Njemu se penju meleki i Džibril u danu koji pedeset hiljada godina traje"},{"SurahNumber":70,"VerseNumber":5,"Text":"zato ti budi strpljiv ne jadikujući"},{"SurahNumber":70,"VerseNumber":6,"Text":"Oni misle da se dogoditi neće"},{"SurahNumber":70,"VerseNumber":7,"Text":"a Mi znamo da sigurno hoće"},{"SurahNumber":70,"VerseNumber":8,"Text":"onoga Dana kada nebo bude kao talog od zejtina"},{"SurahNumber":70,"VerseNumber":9,"Text":"a brda kao vuna šarena"},{"SurahNumber":70,"VerseNumber":10,"Text":"kada bližnji neće bližnjega ništa pitati"},{"SurahNumber":70,"VerseNumber":11,"Text":"iako će jedni druge vidjeti. Nevjernik bi jedva dočekao da se od patnje toga Dana iskupi sinovima svojim"},{"SurahNumber":70,"VerseNumber":12,"Text":"i ženom svojom, i bratom svojim"},{"SurahNumber":70,"VerseNumber":13,"Text":"i porodicom svojom koja ga štiti"},{"SurahNumber":70,"VerseNumber":14,"Text":"i svima ostalima na Zemlji – samo da se izbavi"},{"SurahNumber":70,"VerseNumber":15,"Text":"Nikada! Ona će buktinja sāmā biti"},{"SurahNumber":70,"VerseNumber":16,"Text":"koja će udove čupati"},{"SurahNumber":70,"VerseNumber":17,"Text":"zvaće onoga ko je glavu okretao i izbjegavao"},{"SurahNumber":70,"VerseNumber":18,"Text":"i zgrtao i skrivao"}]}