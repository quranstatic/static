{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":87,"VerseNumber":1,"Text":"نام پروردگار بلندمرتبه‌ات را به پاکی یاد کن"},{"SurahNumber":87,"VerseNumber":2,"Text":"کسی که آفرید (هرچیز را)، پس (آن را) استوار و برابر کرد"},{"SurahNumber":87,"VerseNumber":3,"Text":"و کسی که اندازه را (برای هر چیز) مقرر کرد باز هدایت نمود"},{"SurahNumber":87,"VerseNumber":4,"Text":"و کسی که (از زمین‌های علف‌زار) چراگاه را رویانید"},{"SurahNumber":87,"VerseNumber":5,"Text":"باز آن را خشک و سیاه ساخت"},{"SurahNumber":87,"VerseNumber":6,"Text":"ما بر تو (قرآن را) می‌خوانیم، پس تو دیگر فراموش نخواهی کرد"},{"SurahNumber":87,"VerseNumber":7,"Text":"مگر آنچه را که الله خواسته باشد (از دلت فراموش می‌کند)، چون الله آشکار و آنچه که پوشیده است می‌داند"},{"SurahNumber":87,"VerseNumber":8,"Text":"و تو را برای شریعت آسان آماده می‌کنیم"},{"SurahNumber":87,"VerseNumber":9,"Text":"پس پند ده (مردم را) اگر پند دادن مفید افتد"},{"SurahNumber":87,"VerseNumber":10,"Text":"کسی که از الله می‌ترسد به زودی پند خواهد گرفت"},{"SurahNumber":87,"VerseNumber":11,"Text":"و بدبخت‌ترین انسان‌ها از آن اجتناب می‌ورزد"},{"SurahNumber":87,"VerseNumber":12,"Text":"آن کس که در آتش بزرگ داخل خواهد شد"},{"SurahNumber":87,"VerseNumber":13,"Text":"باز در آن جا نه می‌میرد و نه زنده می‌ماند"},{"SurahNumber":87,"VerseNumber":14,"Text":"البته کسی که خود را از (پلیدی شرک) پاک کرد، رستگار شد"},{"SurahNumber":87,"VerseNumber":15,"Text":"و نام پروردگار خود را یاد کرد و باز نماز خواند"},{"SurahNumber":87,"VerseNumber":16,"Text":"ولی شما زندگانی دنیا را ترجیح می‌دهید"},{"SurahNumber":87,"VerseNumber":17,"Text":"حال آن که زندگی آخرت بهتر و پاینده‌تر است"},{"SurahNumber":87,"VerseNumber":18,"Text":"البته این مضمون در صحیفه‌های سابق هم آمده است"},{"SurahNumber":87,"VerseNumber":19,"Text":"صحیفه‌های ابراهیم و موسی"},{"SurahNumber":88,"VerseNumber":1,"Text":"آیا خبر حادثۀ احاطه‌کننده (قیامت) به تو رسیده است؟"},{"SurahNumber":88,"VerseNumber":2,"Text":"که چهره‌هایی در آن روز خوار و ذلیل‌اند"},{"SurahNumber":88,"VerseNumber":3,"Text":"(با آن که) مشقت‌کشیده و رنج برده‌اند"},{"SurahNumber":88,"VerseNumber":4,"Text":"(لیکن) در آتش شعله‌ور و سوزان داخل شوند"},{"SurahNumber":88,"VerseNumber":5,"Text":"از چشمۀ داغِ جوشان نوشانیده شوند"},{"SurahNumber":88,"VerseNumber":6,"Text":"خوراکی جز ضریع (خار تلخ) ندارند"},{"SurahNumber":88,"VerseNumber":7,"Text":"که نه فربه می‌کند و نه از گرسنگی نجات می‌دهد"},{"SurahNumber":88,"VerseNumber":8,"Text":"چهره‌هایی در آن روز خرم و تازه خواهند بود"},{"SurahNumber":88,"VerseNumber":9,"Text":"و از کوشش خود راضی‌اند"},{"SurahNumber":88,"VerseNumber":10,"Text":"در بهشت برین (و بلند جای دارند)"},{"SurahNumber":88,"VerseNumber":11,"Text":"در آن جا سخن بیهوده نشنوند"},{"SurahNumber":88,"VerseNumber":12,"Text":"در آن جا چشمۀ جاری است"},{"SurahNumber":88,"VerseNumber":13,"Text":"و در آن جا تخت‌های بلند است"},{"SurahNumber":88,"VerseNumber":14,"Text":"و جام‌های چیده شده است"},{"SurahNumber":88,"VerseNumber":15,"Text":"و بالش‌های در صف نهاده شده است"},{"SurahNumber":88,"VerseNumber":16,"Text":"و فرش‌های گرانبها گسترده شده است"},{"SurahNumber":88,"VerseNumber":17,"Text":"آیا به شتران نمی‌نگرند (منکران توحید) که چگونه آفریده شده‌اند؟"},{"SurahNumber":88,"VerseNumber":18,"Text":"و به‌سوی آسمان نگاه نمی‌کنند که چگونه برافراشته شده است؟"},{"SurahNumber":88,"VerseNumber":19,"Text":"و به طرف کوه‌ها (نمی‌نگرند) که چگونه نصب (برقرار) گردیده‌اند؟"},{"SurahNumber":88,"VerseNumber":20,"Text":"و به طرف زمین که چگونه هموار شده است؟"},{"SurahNumber":88,"VerseNumber":21,"Text":"پس پند و اندرز ده که وظیفۀ تو تنها پند دادن و یادآوری است"},{"SurahNumber":88,"VerseNumber":22,"Text":"بر آن‌ها مسلط نیستی"},{"SurahNumber":88,"VerseNumber":23,"Text":"مگر آن که روی گرداند و کفر پیشه کند"},{"SurahNumber":88,"VerseNumber":24,"Text":"پس الله او را به عذاب سخت سزا می‌دهد"},{"SurahNumber":88,"VerseNumber":25,"Text":"یقیناً بازگشت آن‌ها به‌سوی ماست"},{"SurahNumber":88,"VerseNumber":26,"Text":"باز حساب آن‌ها با ما خواهد بود"},{"SurahNumber":89,"VerseNumber":1,"Text":"قسم به فجر (صبح)"},{"SurahNumber":89,"VerseNumber":2,"Text":"و قسم به شب‌های ده‌گانه"},{"SurahNumber":89,"VerseNumber":3,"Text":"و قسم به جفت و طاق"},{"SurahNumber":89,"VerseNumber":4,"Text":"و قسم به شب چون سپری شود"},{"SurahNumber":89,"VerseNumber":5,"Text":"آیا درین (امر) قسم کافی برای صاحبان خرد نیست؟ (بلی هست)"},{"SurahNumber":89,"VerseNumber":6,"Text":"آیا ندیدی که پروردگارت با قوم عاد چه کرد؟"},{"SurahNumber":89,"VerseNumber":7,"Text":"قوم ارم که صاحب قامت‌های بلند و ستون مانند بودند"},{"SurahNumber":89,"VerseNumber":8,"Text":"که مانند آن در (هیچ‌یک) از شهرها آفریده نشده بود"},{"SurahNumber":89,"VerseNumber":9,"Text":"و با قوم ثمود؟ آنانی که سنگ‌ها را در وادی (القری) می‌تراشیدند"},{"SurahNumber":89,"VerseNumber":10,"Text":"با فرعون؟ که میخ‌ها (برای سزا دادنِ مردم) داشت"},{"SurahNumber":89,"VerseNumber":11,"Text":"(این سه قوم) همان کسانی بودند که در شهرها سرکشی کردند"},{"SurahNumber":89,"VerseNumber":12,"Text":"پس در آن شهرها فساد بیشتر کردند"},{"SurahNumber":89,"VerseNumber":13,"Text":"لهذا پروردگارت آنان را به عذاب سخت گرفتار کرد"},{"SurahNumber":89,"VerseNumber":14,"Text":"یقیناً پروردگار تو در کمین‌گاه (مراقب اعمال بندگان) است"},{"SurahNumber":89,"VerseNumber":15,"Text":"پس اما انسان هرگاه پروردگارش او را امتحان کند و به او مقام و نعمت دهد، می‌گوید: پروردگارم مرا عزت داد"},{"SurahNumber":89,"VerseNumber":16,"Text":"و اما وقتی که پروردگارش او را امتحان کند و روزی‌اش را بر او تنگ سازد، می‌گوید: پروردگارم مرا اهانت کرده است"},{"SurahNumber":89,"VerseNumber":17,"Text":"نه، چنین نیست، بلکه شما یتیم را گرامی نمی‌دارید"},{"SurahNumber":89,"VerseNumber":18,"Text":"و همدیگر را بر طعام دادن مسکین ترغیب نمی‌کنید"},{"SurahNumber":89,"VerseNumber":19,"Text":"و میراث دیگران را با مال خود خلط نموده (به طریقۀ نادرست) می‌خورید"},{"SurahNumber":89,"VerseNumber":20,"Text":"و مال را بسیار (بیش از حد) دوست می‌دارید"},{"SurahNumber":89,"VerseNumber":21,"Text":"چنین نیست، بلکه وقتی زمین به شدت درهم کوبیده شود"},{"SurahNumber":89,"VerseNumber":22,"Text":"و پروردگارت بیاید و فرشتگان صف بسته حاضر شوند"},{"SurahNumber":89,"VerseNumber":23,"Text":"و آن روز دوزخ در میان آورده شود، آن روز انسان (کافر) عبرت می‌گیرد، ولی چنین عبرت گرفتن چه سودی برای او دارد؟"},{"SurahNumber":89,"VerseNumber":24,"Text":"می‌گوید: ای کاش برای این زندگی‌ام چیزی قبلاً می‌فرستادم"},{"SurahNumber":89,"VerseNumber":25,"Text":"پس آن روز هیچ کسی چون عذاب الله عذاب نکند"},{"SurahNumber":89,"VerseNumber":26,"Text":"و هیچ کسی هم چون الله او را به بند (زنجیرها) نمی‌بندد"},{"SurahNumber":89,"VerseNumber":27,"Text":"(و در حالت نزع گفته شود که) ای نفس (شخص) آرام‌گیرنده (به ایمان)"},{"SurahNumber":89,"VerseNumber":28,"Text":"به‌سوی پروردگارت بازگرد، (در حالی که) تو از او راضی و او از تو راضی است"},{"SurahNumber":89,"VerseNumber":29,"Text":"پس در زمره بندگانم داخل شو"},{"SurahNumber":89,"VerseNumber":30,"Text":"و در جنت من داخل شو"}]}