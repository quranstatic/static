{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":56,"VerseNumber":1,"Text":"Amay ka makatana so phakatana (a so alongan a qiyamah)"},{"SurahNumber":56,"VerseNumber":2,"Text":"Da ko kapakatana iyan i maka ongkir on"},{"SurahNumber":56,"VerseNumber":3,"Text":"Phakarondann Iyan (so sabaad), phakaombawn Iyan (so sabaad)"},{"SurahNumber":56,"VerseNumber":4,"Text":"Amay ka linogn so lopa sa linog a samporna"},{"SurahNumber":56,"VerseNumber":5,"Text":"Go mazaropt so manga palaw sa samporna a kazaropt"},{"SurahNumber":56,"VerseNumber":6,"Text":"Na mbaloy a lopapk, a mikakayambr"},{"SurahNumber":56,"VerseNumber":7,"Text":"Go mbaloy kano a tlo ka dinis"},{"SurahNumber":56,"VerseNumber":8,"Text":"Na so manga taw sa kawanan; - na antonaa i manga taw sa kawanan"},{"SurahNumber":56,"VerseNumber":9,"Text":"Go so manga taw sa diwang, - na antonaa i manga taw sa diwang"},{"SurahNumber":56,"VerseNumber":10,"Text":"Go so miyangaoona (ko paratiyaya) na phangaoona (ko sorga)"},{"SurahNumber":56,"VerseNumber":11,"Text":"Na siran man i manga rarani (ko Allah)"},{"SurahNumber":56,"VerseNumber":12,"Text":"A khatago ko manga sorga, a pakalma"},{"SurahNumber":56,"VerseNumber":13,"Text":"Madakl a pd on ko miyangaoona"},{"SurahNumber":56,"VerseNumber":14,"Text":"Na mayto a pd on ko miyanga oori"},{"SurahNumber":56,"VerseNumber":15,"Text":"Khidadarpa ko manga kantir, a piyamarabowatan"},{"SurahNumber":56,"VerseNumber":16,"Text":"Gii siran roo zasandasandang, a khipagaadapadapa"},{"SurahNumber":56,"VerseNumber":17,"Text":"Ipphagilid kiran o manga wata a tatap a manga kangodaan"},{"SurahNumber":56,"VerseNumber":18,"Text":"So manga baso, go manga kndi, go so khitatagoan sa inomn a phoon ko bowalan"},{"SurahNumber":56,"VerseNumber":19,"Text":"Di ron zakit a olo iran, go di siran on khabrg"},{"SurahNumber":56,"VerseNumber":20,"Text":"Go manga onga, a pd ko matotomo iran"},{"SurahNumber":56,"VerseNumber":21,"Text":"Go sapo a manga papanok a pd ko pkhababayaan iran"},{"SurahNumber":56,"VerseNumber":22,"Text":"Go so (manga bai a) manga tataid, a manga pipiya i kapmata"},{"SurahNumber":56,"VerseNumber":23,"Text":"Manga izan o manga montiya, a totongkopn"},{"SurahNumber":56,"VerseNumber":24,"Text":"Balas ko pinggolawla iran (a mapiya)"},{"SurahNumber":56,"VerseNumber":25,"Text":"Daa khanÂ´g iran roo a ilang, go da a kambaradosa"},{"SurahNumber":56,"VerseNumber":26,"Text":"Inonta so katharo a \"salaam, kalilintad"},{"SurahNumber":56,"VerseNumber":27,"Text":"Na so manga taw sa kawanan; - antonaa i manga taw sa kawanan"},{"SurahNumber":56,"VerseNumber":28,"Text":"Khatago siran ko kayo a Sidr a disorokn"},{"SurahNumber":56,"VerseNumber":29,"Text":"Go manga saging, a manga titiyolig"},{"SurahNumber":56,"VerseNumber":30,"Text":"Go kasisirongan a tatap"},{"SurahNumber":56,"VerseNumber":31,"Text":"Go ig a mabobobos"},{"SurahNumber":56,"VerseNumber":32,"Text":"Go manga onga a madakl"},{"SurahNumber":56,"VerseNumber":33,"Text":"Dikharintas go da a rn iyan"},{"SurahNumber":56,"VerseNumber":34,"Text":"Go manga igaan a manga poporo"},{"SurahNumber":56,"VerseNumber":35,"Text":"Mataan! a Skami na pagadnn Ami siran (a manga bai ko sorga) sa bago a kapangadn"},{"SurahNumber":56,"VerseNumber":36,"Text":"Na mbalowin Ami siran a manga raga"},{"SurahNumber":56,"VerseNumber":37,"Text":"A manga sasalinggagaw, a mrzarza"},{"SurahNumber":56,"VerseNumber":38,"Text":"A bagian o manga taw sa kawanan"},{"SurahNumber":56,"VerseNumber":39,"Text":"Madakl a pd on ko miyangaoona"},{"SurahNumber":56,"VerseNumber":40,"Text":"Go madakl a pd on ko miyangaoori"},{"SurahNumber":56,"VerseNumber":41,"Text":"Na so manga taw sa diwang; - antonaa i manga taw sa diwang"},{"SurahNumber":56,"VerseNumber":42,"Text":"Khatago ko mayaw, go phlikabo a ig"},{"SurahNumber":56,"VerseNumber":43,"Text":"Go along, a bl a maytm"},{"SurahNumber":56,"VerseNumber":44,"Text":"Di pakarnggay, go di mapiya"},{"SurahNumber":56,"VerseNumber":45,"Text":"Mataan a siran na aya btad iran ko onaan oto na khikasosonor"},{"SurahNumber":56,"VerseNumber":46,"Text":"Go aya btad iran na lalalayonn iran so dosa a mala"},{"SurahNumber":56,"VerseNumber":47,"Text":"Go aya btad iran na gi iran tharoon: \"Ino amay ka matay kami, go mbaloy kami a botha, go manga tolan, ba mataan! a khawyag kami dn (zaroman)"},{"SurahNumber":56,"VerseNumber":48,"Text":"Go so manga loks ami a miyangaoona"},{"SurahNumber":56,"VerseNumber":49,"Text":"Tharoang ka: \"Mataan! a so miyangaoona, go so miyangaoori"},{"SurahNumber":56,"VerseNumber":50,"Text":"Na plimodn siran dn ko kapthatalabokaan ko alongan a mappnto"},{"SurahNumber":56,"VerseNumber":51,"Text":"Oriyan iyan na mataan! a skano hay mithataridadag! - a miyamanaplis"},{"SurahNumber":56,"VerseNumber":52,"Text":"Na phakakan kano dn ko kayo a Zaqqom"},{"SurahNumber":56,"VerseNumber":53,"Text":"Na mapnopno iyo ron so manga tiyan iyo"},{"SurahNumber":56,"VerseNumber":54,"Text":"Na misondok iyo ron so phlikabo a ig"},{"SurahNumber":56,"VerseNumber":55,"Text":"Na makainom kano sa kainom a manga onta a pkhawaw"},{"SurahNumber":56,"VerseNumber":56,"Text":"Giyaya i talagad kiran ko gawii a kapamalas"},{"SurahNumber":56,"VerseNumber":57,"Text":"Skami i miyadn rkano; na ba kano di phangimbnar"},{"SurahNumber":56,"VerseNumber":58,"Text":"Ay gda iyo ko pkhawdod iyo (ko manga rahim o manga babay)"},{"SurahNumber":56,"VerseNumber":59,"Text":"Ba skano i phagadn on, antawaa Skami i Pphangadn"},{"SurahNumber":56,"VerseNumber":60,"Text":"Skami i dominiyangka rkano ko kapatay, na di Kami niyo khapalagoyan"},{"SurahNumber":56,"VerseNumber":61,"Text":"Ko kazambi Ami sa manga lagid iyo, go so kaphagadna Mi rkano ko nganin a di niyo katawan"},{"SurahNumber":56,"VerseNumber":62,"Text":"Na sabnsabnar a kiyatokawan iyo so kiyapangadn a paganay; na ba niyo di khatadmi"},{"SurahNumber":56,"VerseNumber":63,"Text":"Ay gda iyo ko ipzawd iyo"},{"SurahNumber":56,"VerseNumber":64,"Text":"Ba skano i pphamakalonaw ron, antawaa Skami i pphamakalonaw ron"},{"SurahNumber":56,"VerseNumber":65,"Text":"O kabaya Ami na mataan a khabaloy Ami skaniyan a pols, na mabaloy kano a pphammsa kano"},{"SurahNumber":56,"VerseNumber":66,"Text":"(Gii niyo matharo:) \"Mataan! a skami na ba kami dn miyakambayadan"},{"SurahNumber":56,"VerseNumber":67,"Text":"Kna, ka skami na piyapas rkami (so riskhi)"},{"SurahNumber":56,"VerseNumber":68,"Text":"Ay gda iyo ko ig a so phaginomn iyo"},{"SurahNumber":56,"VerseNumber":69,"Text":"Ba skano i pphamakatoron on a phoon ko manga gabon, antawaa Skami i pphamakatoron on"},{"SurahNumber":56,"VerseNumber":70,"Text":"O kabaya Ami, na khabaloy Ami skaniyan a mapld; na ino kano di phanalamat"},{"SurahNumber":56,"VerseNumber":71,"Text":"Ay gda iyo ko apoy a so mapphakagmaw niyo"},{"SurahNumber":56,"VerseNumber":72,"Text":"Ba skano i miyakatho ko kayo niyan, antawaa Skami i miyamakatho on"},{"SurahNumber":56,"VerseNumber":73,"Text":"Skami na biyaloy Ami skaniyan a pananadm, go kapnggonaan khitatanaw"},{"SurahNumber":56,"VerseNumber":74,"Text":"Na phoroporo on ka so ngaran o Kadnan ka a Mala"}]}