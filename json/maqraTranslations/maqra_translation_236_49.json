{"Id":49,"LanguageCodes":["bm","bam"],"Name":"bam-karamobabamamad","Author":"Karamo Baba Mamadi Jani","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_dayyan","Translations":[{"SurahNumber":84,"VerseNumber":1,"Text":"ߣߌ߫ ߛߊ߲ ߛߍ߲ߞߍ߫ ߘߊ߫ ߕߎ߬ߡߊ ߡߍ߲ ( ߟߐ߬ߓߊ ߛߋ ߟߊ߫)"},{"SurahNumber":84,"VerseNumber":2,"Text":"ߞߵߊ߬ ߕߟߏߡߊߟߐ߬ ߊ߬ ߡߊ߰ߙߌ ߟߊ߫ ߸ ߊ߬ ߣߌ߫ ߞߵߊ߬ ߖߊ߯ߙߋ߫ ߏ߬ ߟߊ߫"},{"SurahNumber":84,"VerseNumber":3,"Text":"ߣߌ߫ ߘߎ߱ ߝߣߊ߫ ߘߐߝߎߟߋ߲߫ ߘߊ߫ ߕߎ߬ߡߊ ߡߍ߲"},{"SurahNumber":84,"VerseNumber":4,"Text":"ߞߵߊ߬ ߞߣߐ߫ ߝߋ߲ ߠߎ߫ ߝߏ߬ߦߌ߫ ߞߵߊ߬ ߘߐߞߏߟߏ߲ߧߊ߫ ߝߏߦߊ߲߫"},{"SurahNumber":84,"VerseNumber":5,"Text":"ߞߵߊ߬ ߕߟߏߡߊߟߐ߬ ߊ߬ ߡߊ߰ߙߌ ߟߊ߫ ߸ ߊ߬ ߣߌ߫ ߞߵߊ߬ ߖߊ߯ߙߋ߫ ߏ߬ ߟߊ߫"},{"SurahNumber":84,"VerseNumber":6,"Text":"ߤߍ߲߬ ߌߟߋ߬ ߡߐ߰ߣߍ߲ ߸ ߌ ߦߋ߫ ߓߊ߯ߙߊ ߘߏ߫ ߟߋ߫ ߞߊ߲߬ ߞߵߊ߬ ߟߐ߬ ߌ ߡߊ߰ߙߌ ߡߊ߬ ߛߍ߰ߞߍ߬ߓߟߏߡߊ߬ ߸ ߌ ߘߏ߲߬ ߦߴߏ߬ ( ߛߊ߬ߙߊ ) ߓߍ߲߬ߢߐ߲߰ߦߊ߬ ߟߊ߫ ߟߋ߫ ߘߋ߬"},{"SurahNumber":84,"VerseNumber":7,"Text":"ߒ߬ߓߊ߬ ߣߌ߫ ߡߍ߲ ߠߊ߫ ߟߍߙߊ ߘߌ߫ ߘߴߊ߬ ߡߵߊ߬ ߞߌߣߌ߲ ߝߍ߬"},{"SurahNumber":84,"VerseNumber":8,"Text":"ߏ ߣߊ߬ ߖߊ߬ߕߋ߬ߓߐ߫ ߖߊ߬ߕߋ߬ߓߐ߬ ߣߐ߲߯ ߠߊ߫߶"},{"SurahNumber":84,"VerseNumber":9,"Text":"ߊ߬ ߣߴߏ߬ ߛߍߥߊߡߍߣߍ߲ߕߐ ߣߊ߬ ߛߊ߬ߦߌ߲߬ ߊ߬ ߞߐߙߍ ߟߎ߫ ߡߊ߬"},{"SurahNumber":84,"VerseNumber":10,"Text":"ߣߌ߫ ߡߍ߲ ߠߋ߬ ߟߊ߫ ߟߍߙߊ ߘߌ߫ ߘߴߊ߬ ߡߵߊ߬ ߞߕߐ߫ ߛߊ߫"},{"SurahNumber":84,"VerseNumber":11,"Text":"ߒ߬ߓߊ߬ ߏ߬ ߣߊ߬ ߕߏߒߘߐ ߡߊߞߟߌ߫ ( ߢߊߣߌ߲ ߡߊ߬ )߶"},{"SurahNumber":84,"VerseNumber":12,"Text":"ߊ߬ ߣߴߊ߬ ߣߊ߬ ߘߏ߲߬ ߖߌ߯ߖߌ߮ ߘߐ߫"},{"SurahNumber":84,"VerseNumber":13,"Text":"ߏ ߘߏ߲߬ ߜߎ ߛߍߥߊߣߍ߲ ߠߋ߫ ߕߍ߬ߘߍ߫ ߊ߬ ߞߐߙߍ ߕߍߡߊ߬"},{"SurahNumber":84,"VerseNumber":14,"Text":"ߓߊ ߏ߬ ߞߵߊ߬ ߖߌ߰ ߟߋ߬ ߞߴߊ߬ ߕߍߣߊ߬ ߛߊ߬ߦߌ߬ ߟߊ߫ ( ߊ߬ ߡߊ߰ߙߌ ߡߵߊ߬ ߖߊ߬ߕߋ߬ߓߐ߬ߞߏ ߘߐ߫)"},{"SurahNumber":84,"VerseNumber":15,"Text":"ߤߊ߯ߟߌ߫ ߸ ߓߊ ߊ߬ ߡߊ߰ߙߌ ߢߊ߫ ߕߎ߲߬ ߓߍ߫ ߊ߬ ߟߊ߫ ߛߎߋ߫"},{"SurahNumber":84,"VerseNumber":16,"Text":"ߊ߬ߦߌ߫ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߥߎ߬ߟߋ߲ߥߎ߬ߟߋ߲ ߠߊ߫ ( ߕߋ߬ߟߋ ߓߋ߬ ߕߎߡߊ)"},{"SurahNumber":84,"VerseNumber":17,"Text":"ߊ߬ ߣߌ߫ ߛߎ ߝߣߊ߫ ߟߊ߫ ߸ ߊ߬ ߣߴߊ߬ ߞߏ߬ߣߍ߲߬ ߝߋ߲ ߡߍ߲ ߠߎ߫ ߡߊ߬"},{"SurahNumber":84,"VerseNumber":18,"Text":"ߊ߬ ߣߌ߫ ߞߊߙߏ ߝߣߊ߫ ߟߊ߫ ߸ ߣߴߊ߬ ߘߝߊ߫ ߘߊ߫ ( ߊ߬ ߛߌ߰ߓߊ߲ߘߊ ߡߊ߬)"},{"SurahNumber":84,"VerseNumber":19,"Text":"ߊߟߎ߫ ߓߍߣߊ ߦߍ߬ߟߍ߫ ߝߣߍ߬ߝߣߍ ߘߏ߫ ߞߊ߲߬ ߝߣߍ߬ߝߣߍ ߘߏ߫ ߞߐ߫ ߘߋ߬"},{"SurahNumber":84,"VerseNumber":20,"Text":"ߒ߬ߓߊ߬ ߡߋ߬ߘߋ ߦߴߊ߬ߟߎ߬ ߟߊ߫ ߓߏ߲߰ ߊ߬ߟߎ߬ ߕߍ߫ ߞߍ߫ ߟߊ߫ ߟߊߒߠߦߊߓߊ߯ ߘߌ߫؟"},{"SurahNumber":84,"VerseNumber":21,"Text":"ߣߌ߫ ߘߐ߬ߛߊߙߌ ߘߐߛߊߙߌ߫ ߘߴߊ߬ߟߎ߬ ߦߋ߫ ߸ ߊ߬ߟߎ߫ ߝߊ߲߭ ߕߍ߫ ߕߌ߲ߓߌߘߌ߲߫ ߞߍ߫ ߟߊ߫"},{"SurahNumber":84,"VerseNumber":22,"Text":"ߊ߬ߟߎ߬ ߕߴߏ߬ ߞߍ߫ ߘߋ߬ ߸ ߓߊ ߓߊ߲߬ߓߊ߮ ߟߎ߫ ߟߋ߫ ߡߊ߬ߛߐ߬ߛߐ߬ߟߌ ߞߍ߫ ߟߊ߫ ߛߐ߲߬"},{"SurahNumber":84,"VerseNumber":23,"Text":"ߊߟߊ߫ ߘߏ߲߬ ߞߵߊ߬ ߟߐ߲߫ ߡߍ߲ ߦߴߊ߬ߟߎ߬ ߞߣߐ߫ ߗߐ߫"},{"SurahNumber":84,"VerseNumber":24,"Text":"ߒ߬ߓߊ߬ ߌ ߘߟߊߥߊ߬ߦߌ߲߫ ߊ߬ߟߎ߬ ߦߋ߫ ߖߊ߲߰ߞߕߊ߬ ߘߌߡߌ߲ߣߍ߲ ߠߊ߫"},{"SurahNumber":84,"VerseNumber":25,"Text":"ߝߏ߫ ߡߍ߲ ߠߎ߬ ߞߍߣߍ߲߫ ߟߊߒߠߦߊߓߊ߮ ߘߌ߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߛߙߊ߬ ߓߟߏߕߍ߰ߓߊߟߌ ߦߴߏ߬ ߟߎ߫ ߟߋ߬ ߦߋ߫"},{"SurahNumber":85,"VerseNumber":1,"Text":"ߊ߰ ߒ ߣߌ߫ ߛߊ߲ ߛߘߍߟߏߟߏ߫ ߛߌߦߊߡߊ߲ߕߌ߮ ߕߍ߫"},{"SurahNumber":85,"VerseNumber":2,"Text":"ߊ߰ ߒ ߣߌ߫ ߟߏ߲߫ ߘߐߛߘߊߣߍ߲ ߕߍ߫ ( ߖߊ߬ߕߋ߬ߓߐ߬ ߞߊߡߊ߬)"},{"SurahNumber":85,"VerseNumber":3,"Text":"ߊ߰ ߒ ߣߌ߫ ߛߙߋߦߊߓߊ߮ ߣߌ߫ ߛߙߋߦߊߓߊ߯ߕߐ ߕߍ߫"},{"SurahNumber":85,"VerseNumber":4,"Text":"ߝߏߟߏ߲߫ ߞߎߘߎ߲ߕߌ߮ ߟߎ߬ ߘߊ߲ߞߊߣߍ߲߫ ߠߋ߫ ߘߋ߬"},{"SurahNumber":85,"VerseNumber":5,"Text":"ߕߊ߫ ( ߝߏߟߏ߲߫ ) ߢߐ߲߬ߛߐ߲߬ߡߊ ߞߊ߬ߣߌ߲߫"},{"SurahNumber":85,"VerseNumber":6,"Text":"ߞߵߊ߬ ߕߘߍ߬ ߊ߬ߟߎ߫ ߛߌ߰ߣߍ߲߫ ߊ߬ ߞߊ߲ߞߎ߲ ߠߊ߫"},{"SurahNumber":85,"VerseNumber":7,"Text":"ߞߵߊ߬ ߕߘߍ߬ ߊ߬ߟߎ߬ ߦߋ߫ ߡߍ߲ ߞߍ ߞߊ߲߬ ߟߊߒߠߦߊߓߊ߮ ߟߎ߬ ߟߊ߫ ߊ߬ߟߎ߬ ߢߊ߯ ߏ߬ ߟߊ߫"},{"SurahNumber":85,"VerseNumber":8,"Text":"ߊ߬ߟߎ߫ ߘߏ߲߬ ߡߊ߫ ߜߏߦߴߊ߬ߟߎ߬ ߦߋ߫ ߞߎ߲߬ ߛߌ߫ ߟߊ߫ ߝߏ߫ ߊ߬ߟߎ߬ ߟߊ ߡߍ߲ ߞߍߣߍ߲߫ ߊߟߊ߫ ߣߌ߬ߣߌ߬ߟߊ߫ ߕߊ߲߬ߘߏ߬ߕߊ ߡߊ߬"},{"SurahNumber":85,"VerseNumber":9,"Text":"ߏ߬ ߡߍ߲ ߕߊ ߦߋ߫ ߛߊ߲ ߠߎ߬ ߣߌ߫ ߘߎ߱ ߡߊ߲߬ߛߊ߬ߦߊ ߘߌ߫ ، ߞߏ ߓߍ߯ ߘߏ߲߬ ߦߋ߫ ߞߍ߫ ߟߴߊߟߊ߫ ߟߋ߬ ߢߣߊ߫"},{"SurahNumber":85,"VerseNumber":10,"Text":"ߡߍ߲ ߠߎ߫ ߣߊ߬ ߟߊߒߠߦߊߓߊ߮ ߗߍ߬ߡߊ߲ ߣߴߊ߬ ߡߛߏ߬ߡߊ߲ ߠߎ߬ ߞߘߐߓߐ߫ ߟߊ߫ ( ߖߊ߲߰ߞߕߊ ߟߊ߫ )߸ ߊ߬ߟߎ߫ ߘߏ߲߬ ߡߴߊ߬ߟߎ߫ ߖߘߍ߬ߟߊߛߊ߬ߦߌ߲߬ ߜߘߍߞߍ߫ ߸ ߔߊߦߌߔߊߦߌ ߖߊ߲߰ߞߕߊ ߟߴߏ߬ ߟߎ߬ ߦߋ߫ ߊ߬ ߣߌ߫ ߖߋ߬ߣߌ߲߬ߠߌ߲ ߖߊ߲߰ߞߕߊ ߦߴߊ߬ߟߎ߬ ߦߋ߫"},{"SurahNumber":85,"VerseNumber":11,"Text":"ߡߍ߲ ߠߎ߫ ߞߏ߬ߣߌ߲ ߞߍߣߍ߲߫ ߟߊߒߠߦߊߓߊ߮ ߟߎ߬ ߘߌ߫ ߞߊ߬ ߢߌ߬ߡߊ ߟߎ߬ ߞߍ߫ ߡߍ߲ߘߌߦߊ ߟߎ߫ ߟߴߏ߬ ߟߎ߬ ߦߋ߫ ، ߞߐ߬ߢߊ ߟߎ߬ ߦߋ߫ ߥߦߏ߬ ߟߴߏ߬ ߟߎ߬ ߞߘߐߟߊ ߟߎ߬ ߘߐ߫ ߸ ߏ߬ ߘߏ߲߬ ߦߋ߫ ߣߌ߬ߓߊ߫ ߓߟߋ߬ߓߟߋ߫ ߟߋ߬ ߘߌ߫"},{"SurahNumber":85,"VerseNumber":12,"Text":"ߤߊ߲߫ ߸ ߌ ߡߊ߰ߙߌ ߟߊ߫ ߡߌ߬ߘߊ߬ߟߌ ߜߍ߬ߟߍ߲߬ߡߊ߲߫ ߠߋ߫ ߘߋ߬"},{"SurahNumber":85,"VerseNumber":13,"Text":"ߊ߬ߟߋ ߞߊ߬ߣߌ߲ ߸ ߊ߬ߟߋ ߟߋ߬ ߟߊ߬ߝߟߐ߬ߟߌ ߞߍ߫ ߟߊ߫ ߞߊ߬ ߣߐ߬ߡߛߊ߬ߦߌ߬ߟߌ ߝߣߊ߫ ߞߍ߫"},{"SurahNumber":85,"VerseNumber":14,"Text":"ߊ߬ ߣߴߊ߬ߟߋ ߟߋ߫ ߡߊ߬ߞߕߏ߬ߟߌ߬ߟߊ߫ ߞߊ߬ߣߌ߲߬-ߘߌ߬ߦߊ߬ߘߏ߲߬ߓߊ߮ ߘߌ߫"},{"SurahNumber":85,"VerseNumber":15,"Text":"ߛߍ߬ߡߍ ߕߌ߱ ߟߋ߬ ߸ ߡߌ߬ߙߌ߲߬ߡߊ ߟߋ߬"},{"SurahNumber":85,"VerseNumber":16,"Text":"ߖߘߍ߬ߛߊ߬ߥߏ߬ ߞߍ߬ߟߊ ߟߋ߬"},{"SurahNumber":85,"VerseNumber":17,"Text":"ߞߏ߬ߞߏ߫ ߞߟߍ߬ߓߏߟߏ߲ ߠߎ߫ ߓߊ߬ߘߏ ߣߊ߬ ߘߴߌ ߡߊ߬ ߞߍ߬؟"},{"SurahNumber":85,"VerseNumber":18,"Text":"ߝߙߊߥߎ߲߫ ߠߎ߫ ߣߌ߫ ߛߊ߬ߡߎߘߊ ߟߎ߫ ߞߊ߬ߣߌ߲߫"},{"SurahNumber":85,"VerseNumber":19,"Text":"ߊ߬ߦߌ߫ ߹ ߓߊ߲߬ߓߊ߮ ߟߎ߬ ߦߋ߫ ߡߊ߬ߛߐ߬ߛߐ߬ߟߌ ߟߋ߬ ߘߐ߫"},{"SurahNumber":85,"VerseNumber":20,"Text":"ߊߟߊ߫ ߘߏ߲߬ ߣߵߊ߬ߟߎ߬ ߟߊߝߏ߬ ߟߴߊ߬ߟߎ߬ ߞߕߐ߫ ߟߋ߬"},{"SurahNumber":85,"VerseNumber":21,"Text":"ߍ߲߬ߍ߲߫ ߸ ( ߌ ߣߊ߬ߣߍ߲߬ ߡߍ߲ ߘߌ߫ ) ߣߌ߲߬ ߞߊ߬ߣߌ߲ ߸ ߘߐ߬ߛߊߙߌ߫ ߡߌ߬ߙߌ߲߬ߡߊ ߟߋ߬"},{"SurahNumber":85,"VerseNumber":22,"Text":"ߊ߬ ߦߋ߫ ߥߟߊ߬ ߟߊߕߊ߲߬ߞߊ߬ߣߍ߲߫ ߠߋ߬ ߝߣߊ߫ ߞߣߐ߫"},{"SurahNumber":86,"VerseNumber":1,"Text":"ߊ߰ ߒ ߣߌ߫ ߡߐ߲ߕߐ߲ ߕߍ߫ ߸ ߊ߰ ߒ ߣߌ߫ ߛߎߡߐ߬ߡߐ ߕߍ߫"},{"SurahNumber":86,"VerseNumber":2,"Text":"ߡߎ߲߬ ߞߵߌ ߟߊߟߐ߲ߠߌ߲߫ ߛߎߡߐ߬ߡߐ ߟߊ߫؟"},{"SurahNumber":86,"VerseNumber":3,"Text":"ߒ߬ߓߊ߬ ߏ߬ ߦߋ߫ ߟߏ߬ߟߏ߫ ( ߘߓߌ߬ ) ߘߐ߬ߛߊ߲߬ߠߊ ߟߋ߬ ߘߌ߫"},{"SurahNumber":86,"VerseNumber":4,"Text":"ߣߌߡߊ߫ ߛߌ߫ ߕߴߦߋ߲߬ ߸ ߝߏ߫ ߞߣߐ߬ߜߍ߲߬ߓߊ߯ ߦߋ߫ ߞߍ߫ ߊ߬ ߟߊ߫"},{"SurahNumber":86,"VerseNumber":5,"Text":"ߒ߬ߓߊ߬ ߡߐ߱ ߦߴߊ߬ ߝߟߍ߫ ߞߍ߬ ߸ ߊ߬ ߘߊ߲ߣߍ߲߫ ߝߋ߲ ߡߍ߲ ߘߐ߫"},{"SurahNumber":86,"VerseNumber":6,"Text":"ߊ߬ ߘߊ߲ߣߍ߲߫ ߖߌ߫ ߔߎߦߌߔߎߦߌߕߊ ߟߋ߬ ߘߐ߫"},{"SurahNumber":86,"VerseNumber":7,"Text":"ߏ߬ ߦߋ߫ ߓߐ߫ ߟߊ߫ ߛߏ߬ߙߏ ߣߌ߫ ߛߌߛߌߞߟߏ ߟߎ߫ ߟߋ߬ ߕߍ߫"},{"SurahNumber":86,"VerseNumber":8,"Text":"‹ ߊߟߊ߫ › ߛߋߣߍ߲߫ ߏ ߣߐ߬ߡߊߛߊ߬ߦߌ߬ ߟߊ߫ ( ߞߎߘߊ߫ ߞߍ߫ ) ߘߋ߬"},{"SurahNumber":86,"VerseNumber":9,"Text":"ߜߎ߲߬ߘߎ ߟߎ߬ ߝߊߙߊ߲ߛߊ߫ ߟߏ߲ ߘߐ߫ ߞߊ߬ߣߌ߲߫"},{"SurahNumber":86,"VerseNumber":10,"Text":"ߏ ߕߎ߬ߡߊ ߝߊ߲߬ߞߊ߬ ߣߌ߫ ߘߍ߬ߡߍ߲߬ߓߊ߯ ߛߌ߫ ߕߍ߫ ߊ߬ ߟߊ߫"},{"SurahNumber":86,"VerseNumber":11,"Text":"ߊ߰ ߒ ߣߌ߫ ߡߐ߲ߕߐ߲߫ ( ߛߊ߲ߖߌ߫ ) ߡߛߊ߬ߦߌ߬ߛߊ߬ߦߌ߬ߟߊ ߕߍ߫"},{"SurahNumber":86,"VerseNumber":12,"Text":"ߊ߰ ߒ ߣߌ߫ ( ߛߣߍ߬ ) ߘߎ߯ ߛߍ߲ߞߍߟߊ ߕߍ߫ ( ߝߍߘߍ߲ߝߋ߲ ߠߎ߬ ߘߌ߫)"},{"SurahNumber":86,"VerseNumber":13,"Text":"‹ ߘߐ߬ߛߊߙߌ › ߦߋ߫ ߞߎߡߊ߫ ߝߊߙߊ߲ߝߊߛߌߣߍ߲ ߠߋ߬ ߘߌ߫ ߘߋ߬"},{"SurahNumber":86,"VerseNumber":14,"Text":"ߊ߬ ߕߍ߫ ߡߣߊ߬ߡߣߊ߬ ( ߞߊ߲߫ ) ߘߌ߫ ߞߏߦߌ߫"},{"SurahNumber":86,"VerseNumber":15,"Text":"ߊ߬ߟߎ߬ ߦߋ߫ ߝߙߍ߬ߞߍ߫ ߝߍ߬ߙߍ ߘߏ߫ ߟߊ߫ ߝߛߊߦߌ߫"},{"SurahNumber":86,"VerseNumber":16,"Text":"ߒ ߝߣߊ߫ ߦߋ߫ ߝߙߍ߬ߞߍ߫ ߝߍ߬ߙߍ ߘߏ߫ ߟߊ߫"},{"SurahNumber":86,"VerseNumber":17,"Text":"ߒ߬ߓߊ߬ ߌߟߋ ߦߋ߫ ߓߊ߲߬ߓߊ߮ ߟߎ߬ ߡߊߕߡߊߣߊ߫ ߡߎߣߎ߲߬ ، ߌ ߦߴߊ߬ߟߎ߬ ߡߊߕߡߊߣߊ߫ ߘߏߣߍ߲ߘߏߣߍ߲߫ ߗߐ߫"}]}