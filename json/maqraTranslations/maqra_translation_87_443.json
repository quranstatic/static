{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":10,"VerseNumber":71,"Text":"Прочитай для них звістку про Нуха. Ось він сказав своєму народу: «О народе мій! Якщо тяжко вам, що я серед вас і нагадую про знамення Аллага, то на Аллага я покладаюся! Зберіться разом зі своїми ідолами, щоб не була ваша справа таємною. А потім оголосіть мені вирок ваш і не давайте відстрочки"},{"SurahNumber":10,"VerseNumber":72,"Text":"Та якщо відвернетеся ви, то я ж не просив у вас винагороди. Винагородить мене лише Аллаг. І мені наказано бути одним із покірних Йому!»"},{"SurahNumber":10,"VerseNumber":73,"Text":"Але вони вважали його за брехуна. Тож Ми врятували його й тих, хто був із ним, у ковчегу. Ми зробили їх наступниками та втопили тих, які вважали Наші знамення брехнею. Поглянь же, який був кінець тих, кого застерігали"},{"SurahNumber":10,"VerseNumber":74,"Text":"Після нього Ми відіслали посланців до народів їхніх. Ті прийшли до них із ясними знаменнями, але вони не увірували в те, що було відкинуто ще раніше. Так Ми накладаємо печатку на серця порушників"},{"SurahNumber":10,"VerseNumber":75,"Text":"Після них Ми послали з Нашими знаменнями Мусу та Гаруна до Фірауна й старшини народу його. Але вони знехтували ними й були грішними людьми"},{"SurahNumber":10,"VerseNumber":76,"Text":"І коли прийшла до них істина від Нас, то вони сказали: «Воістину, це — справжнє чаклунство!»"},{"SurahNumber":10,"VerseNumber":77,"Text":"Муса сказав: «Невже ви говорите про істину, яка прийшла до вас, що це — чаклунство? Не матимуть успіху чаклуни!»"},{"SurahNumber":10,"VerseNumber":78,"Text":"Вони сказали: «Невже ти прийшов, щоб відвернути нас від того, в що вірили наші батьки, та щоб велич на землі дісталася вам двом? Ми не повіримо вам!»"},{"SurahNumber":10,"VerseNumber":79,"Text":"Фіраун сказав: «Приведіть до мене кожного вправного чаклуна!»[CXXXII]"},{"SurahNumber":10,"VerseNumber":80,"Text":"І коли прийшли чаклуни, то Муса сказав їм: «Тож кидайте, що маєте кидати!»[CXXXIII]"},{"SurahNumber":10,"VerseNumber":81,"Text":"І коли вони кинули, то Муса сказав: «Принесене вами — чари. Воістину, Аллаг зробить їх марними! Воістину, Аллаг не покращує справу тих, які поширюють безчестя"},{"SurahNumber":10,"VerseNumber":82,"Text":"Аллаг утверджує істину через Свої слова, хоч би й ненавиділи це грішники!»"},{"SurahNumber":10,"VerseNumber":83,"Text":"Не повірили Мусі, хіба що мала частина народу його, адже вони боялися переслідувань Фірауна та його старшини. Воістину, Фіраун — тиран на землі та один із порушників"},{"SurahNumber":10,"VerseNumber":84,"Text":"Сказав Муса: «О народе мій! Якщо ви увірували в Аллага, то покладайтеся на Нього, якщо ви віддані Йому!»"},{"SurahNumber":10,"VerseNumber":85,"Text":"Ті сказали: «Ми покладаємося на Аллага. Господи наш! Не роби нас спокусою для людей нечестивих"},{"SurahNumber":10,"VerseNumber":86,"Text":"і врятуй нас зі Своєї милості від людей невіруючих!»"},{"SurahNumber":10,"VerseNumber":87,"Text":"І Ми відкрили Мусі та брату його: «Влаштуйте для свого народу житла в Єгипті, зробіть їх місцем для поклоніння та звершуйте молитву. Тож сповісти віруючим добру звістку!»[CXXXIV]"},{"SurahNumber":10,"VerseNumber":88,"Text":"Муса сказав: «Господи наш! Ти дарував Фірауну й старшині народу його прикраси й багатства в земному житті, а вони, Господи наш, збивають цим із Твого шляху! Господи наш! Знищ багатства їхні та зроби жорстокими їхні серця — щоб вони не увірували, поки не побачать болісної кари!»[CXXXV]"},{"SurahNumber":10,"VerseNumber":89,"Text":"І сказав Він: «Я вже відповів на ваш заклик! Тримайтеся прямого шляху та не йдіть шляхом тих, які не знають!»[CXXXVI]"}]}