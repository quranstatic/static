{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":56,"VerseNumber":75,"Text":"سوگند به جایگاههای ستاره‌ها، و محلّ طلوع و غروب آنها"},{"SurahNumber":56,"VerseNumber":76,"Text":"و این قطعاً سوگند بسیار بزرگی است، اگر (درباره‌ی مفهوم آن بیندیشید، و از علم نجوم و ستاره‌شناسی، چیزی) بدانید"},{"SurahNumber":56,"VerseNumber":77,"Text":"هر آینه این (چیزی را که محمّد با خود آورده است) قرآن گرانقدر و ارزشمند است"},{"SurahNumber":56,"VerseNumber":78,"Text":"در کتابی پنهان (از دیدگان و دور از دسترس شیطان، که لوح محفوظ است) قرار دارد"},{"SurahNumber":56,"VerseNumber":79,"Text":"جز پاکان (یعنی فرشتگان یزدان) بدان دسترسی ندارند"},{"SurahNumber":56,"VerseNumber":80,"Text":"از سوی پروردگار جهانیان نازل شده است"},{"SurahNumber":56,"VerseNumber":81,"Text":"آیا نسبت به این کلام (یزدان، یعنی قرآن) سستی و سهل‌انگاری می‌کنید (و آن را جدّی نمی‌گیرید؟)"},{"SurahNumber":56,"VerseNumber":82,"Text":"و آیا بهره‌ی خود را از قرآن تنها تکذیب بدان می‌کنید؟"},{"SurahNumber":56,"VerseNumber":83,"Text":"پس چرا هنگامی که جان به گلوگاه می‌رسد، (توانائی بازگرداندن آن را ندارید؟)"},{"SurahNumber":56,"VerseNumber":84,"Text":"و شما در این حال می‌نگرید (و کاری از دستتان ساخته نیست)"},{"SurahNumber":56,"VerseNumber":85,"Text":"ما به او نزدیکتریم از شما، ولیکن شما نمی‌بینید"},{"SurahNumber":56,"VerseNumber":86,"Text":"اگر شما مطیع فرمان (یزدان) نمی‌باشید"},{"SurahNumber":56,"VerseNumber":87,"Text":"اگر راست می‌گوئید (که خودتان مقتدر و توانا هستید) روح را بازگردانید"},{"SurahNumber":56,"VerseNumber":88,"Text":"و امّا اگر (شخص محتضر) از زمره‌ی پیشگامان مقرّب باشد"},{"SurahNumber":56,"VerseNumber":89,"Text":"همین که مُرد، بهره‌ی او راحت و آسایش و گلهای خوشبو و بهشت پرنعمت است"},{"SurahNumber":56,"VerseNumber":90,"Text":"و امّا اگر از یاران سمت راستیها باشد"},{"SurahNumber":56,"VerseNumber":91,"Text":"از سوی یاران سمت راستیها درودت باد"},{"SurahNumber":56,"VerseNumber":92,"Text":"و امّا اگر (شخص محتضر) از جمله‌ی تکذیب‌کنندگان و گمراهان (دست چپی) باشد"},{"SurahNumber":56,"VerseNumber":93,"Text":"(همین که محتضر مرد) با آب جوشان از او پذیرائی می‌گردد"},{"SurahNumber":56,"VerseNumber":94,"Text":"و به آتش دوزخ فروانداختن و جای دادن در آن است"},{"SurahNumber":56,"VerseNumber":95,"Text":"قطعاً این (چیزهائی که درباره‌ی پیشگامان و سمت راستیها و سمت چپیها گفته شد) عین واقعیّت است"},{"SurahNumber":56,"VerseNumber":96,"Text":"حال که چنین است، نام پروردگار بزرگ خود را ورد زبان ساز (و سپاسگزار نعمتهای فراوان او باش، و به ستایش وی بپرداز)"},{"SurahNumber":57,"VerseNumber":1,"Text":"هرآنچه در آسمانها و زمین است، خدای را تسبیح و تقدیس می‌کنند (و با کرنش و پرستش رضای او را می‌جویند) و خدا چیره‌ی کاردان است"},{"SurahNumber":57,"VerseNumber":2,"Text":"مالکیّت و حاکمیّت آسمانها و زمین از آن خدا است، و او زنده می‌گرداند و می‌میراند، و او بر هر چیزی توانا است"},{"SurahNumber":57,"VerseNumber":3,"Text":"او پیشین و پسین و پیدا و ناپیدا است، و او آگاه از همه چیز است"},{"SurahNumber":57,"VerseNumber":4,"Text":"او است که آسمانها و زمین را در شش دوره آفرید و سپس بر تخت (فرمانروائی کائنات) قرار گرفت. و او می‌داند چه چیز به زمین نازل و از آن خارج می‌شود، و چه چیز از آسمان پائین می‌آید و بدان بالا می‌رود. و او در هر کجا که باشید، با شما است. و خدا می‌بیند هر چیزی را که می‌کنید"},{"SurahNumber":57,"VerseNumber":5,"Text":"مالکیّت و حاکمیّت آسمانها و زمین از آن او است، و همه‌ی کارها بدو برگردانده می‌شود"},{"SurahNumber":57,"VerseNumber":6,"Text":"او شب را در روز، و روز را در شب داخل می‌گرداند (و گاهی از شب می‌کاهد و بر روز می‌افزاید، و گاهی از روز می‌کاهد و بر شب می‌افزاید، و نور و ظلمت را بدنبال هم آهسته و آرام روان می‌دارد) و او از انسانها و رازهای سینه‌ها مطّلع و باخبر است"},{"SurahNumber":57,"VerseNumber":7,"Text":"به خدا و پیغمبرش ایمان بیاورید، و از چیزهائی ببخشید که شما را در آنها نماینده (ی خود در تصرّف، و جانشین دیگران در بدست گرفتن اموال) کرده است. زیرا کسانی که از شما ایمان بیاورند و (در راه خدا) بذل و بخشش کنند، پاداش بزرگی دارند"},{"SurahNumber":57,"VerseNumber":8,"Text":"چرا نباید به خدا ایمان بیاورید؟ در حالی که پیغمبر، شما را (با دلائل قوی و معجزات روشن) برای ایمان به پروردگارتان دعوت می‌کند؟ و (خداوند هم) از شما پیمان (فطری و کَونی) گرفته است (و نشانه‌های ایمان آوردن به خود را در درونتان سرشته است و در بیرونتان به معرض تماشا گذاشته شده است) اگر خواهان ایمان آوردن هستید؟"},{"SurahNumber":57,"VerseNumber":9,"Text":"خدا است که آیه‌های واضح و روشن را بر بنده‌ی خود نازل می‌گرداند تا شما را از تاریکیها (ی جهالت و ضلالت برهاند، و) به نور (ایمان و هدایت) برساند. چرا که خدا نسبت به شما بسیار بامحبّت و دارای مهر فراوان است"},{"SurahNumber":57,"VerseNumber":10,"Text":"چرا در راه خدا نباید ببخشید و خرج کنید، و حال این که (اموال شما امانتی بیش نیست و تا آخر در دست شما نمی‌ماند، و همه‌ی چیزهای) برجای مانده‌ی آسمانها و زمین به خدا می‌رسد؟ کسانی از شما که پیش از فتح (مکّه، به سپاه اسلام کمک کرده‌اند و از اموال خود) بخشیده‌اند و (در راه خدا) جنگیده‌اند، (با دیگران) برابر و یکسان نیستند. آنان درجه و مقامشان فراتر و برتر از درجه و مقام کسانی است که بعد از فتح (مکّه، در راه اسلام) بذل و بخشش نموده‌اند و جنگیده‌اند. امّا به هر حال، خداوند به همه، وعده‌ی پاداش نیکو می‌دهد، و او آگاه از هر آن چیزی است که می‌کنید"},{"SurahNumber":57,"VerseNumber":11,"Text":"کیست که به خدا قرض نیکوئی دهد (و از اموالی که بدو داده شده است ببخشد) تا آن را برای او چندین برابر گرداند، و پاداش ارزشمندی بدو رساند؟"},{"SurahNumber":57,"VerseNumber":12,"Text":"روزی مردان مؤمن و زنان مؤمن را خواهی دید که (به سوی بهشت حرکت می‌کنند و) نور (ایمان و اعمال خوب) ایشان، پیشاپیش آنان و در سمت راستشان در تلألؤ و درخشش است (و فرشتگان بدیشان مبارک‌بادی می‌گویند و می‌فرمایند:) مژده باد! که امروز به بهشتی درمی‌آئید که در زیر (کاخها و درختان) آن، رودبارها جاری است و جاودانه در آنجا بسر می‌برید و می‌مانید. پیروزی بزرگ و رستگاری سترگ، این است (خوش باشید)"},{"SurahNumber":57,"VerseNumber":13,"Text":"روزی مردان منافق و زنان منافق به مؤمنان می‌گویند: (با شتاب به سوی بهشت حرکت نکنید و) منتظرمان بمانید تا از نور شما فروغ و پرتوی (به ما بتابد و از آن) استفاده کنیم! بدیشان گفته می‌شود: به عقب برگردید (و مجدّداً به دنیا بروید) و نوری به دست بیاورید! در این حال ناگهان دیواری میان آنان کشیده می‌شود که دری دارد. داخل آن (که به طرف مؤمنان است) رو به رحمت است (که بهشت و نعمت سرمدی است) و خارج آن (که به طرف منافقان است) رو به عذاب است (که دوزخ و نقمت ابدی است)"},{"SurahNumber":57,"VerseNumber":14,"Text":"منافقان، مؤمنان را فریاد می‌دارند، مگر ما (در دنیا) با شما نبودیم؟ می‌گویند: بلی! ولیکن (با نفاق) خویشتن را گرفتار بلا کردید، و چشم به راه (مرگ پیغمبر، و نابودی مسلمانان، و برچیده شدن اسلام) ماندید و (درباره‌ی حقّانیّت دعوت پیغمبر و قرآن و وجود معاد و رستاخیز) شک و تردید ورزیدید، و آرزوها و پندارها شما را گول زد، تا این که فرمان خدا (دائر بر مرگتان) در رسید و اهریمن (بدکاره و نفس امّاره‌ی) فریبکار، شما را درباره‌ی خدا فریب داد"},{"SurahNumber":57,"VerseNumber":15,"Text":"پس امروز، هم از شما، و هم از کافران، عوضی و غرامتی پذیرفته نمی‌شود. جایگاه شماها آتش دوزخ است. دوزخ سرپرستتان است (و پناهگاهی جز آن ندارید) و چه بد سرنوشتی و چه بد جایگاهی است"}]}