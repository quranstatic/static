{"Id":393,"LanguageCodes":["tr","tur"],"Name":"tur-diyanetvakfi","Author":"Diyanet Vakfi","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":21,"VerseNumber":83,"Text":"Eyyub'u da (an). Hani Rabbine: \"Başıma bu dert geldi. Sen, merhametlilerin en merhametlisisin\" diye niyaz etmişti"},{"SurahNumber":21,"VerseNumber":84,"Text":"Bunun üzerine biz, tarafımızdan bir rahmet ve kulluk edenler için bir hatıra olmak üzere onun duasını kabul ettik; kendisinde dert ve sıkıntı olarak ne varsa giderdik ve ona aile efradını, ayrıca bunlarla birlikte bir mislini daha verdik"},{"SurahNumber":21,"VerseNumber":85,"Text":"İsmail'i, İdris'i ve Zülkifi de (yadet). Hepsi de sabreden kimselerdendi"},{"SurahNumber":21,"VerseNumber":86,"Text":"Onları rahmetimize kabul ettik. Onlar hakikaten iyi kimselerdendi"},{"SurahNumber":21,"VerseNumber":87,"Text":"Zünnun'u da (Yunus'u da zikret). O öfkeli bir halde geçip gitmişti; bizim kendisini asla sıkıştırmayacağımızı zannetmişti. Nihayet karanlıklar içinde: \"Senden başka hiçbir tanrı yoktur. Seni tenzih ederim. Gerçekten ben zalimlerden oldum!\" diye niyaz etti"},{"SurahNumber":21,"VerseNumber":88,"Text":"Bunun üzerine onun duasını kabul ettik ve onu kederden kurtardık. İşte biz müminleri böyle kurtarırız"},{"SurahNumber":21,"VerseNumber":89,"Text":"Zekeriyya'yı da (an). Hani o, Rabbine şöyle niyaz etmişti: Rabbim! Beni yalnız bırakma! Sen, varislerin en hayırlısısın, (her şey sonunda senindir)"},{"SurahNumber":21,"VerseNumber":90,"Text":"Biz onun da duasını kabul ettik ve ona Yahya'yı verdik; eşini de kendisi için (çocuk doğurmaya) elverişli kıldık. Onlar (bütün bu peygamberler), hayır işlerinde koşuşurlar, umarak ve korkarak bize yalvarırlardı; onlar, bize karşı derin saygı içindeydiler"},{"SurahNumber":21,"VerseNumber":91,"Text":"Irzını iffetle korumuş olanı (Meryem'i de an.) Biz ona ruhumuzdan üfledik; onu ve oğlunu cümle alem için bir ibret kıldık"},{"SurahNumber":21,"VerseNumber":92,"Text":"Hakikaten bu (bütün peygamberler ve onlara iman edenler) bir tek ümmet olarak sizin ümmetinizdir. Ben de sizin Rabbinizim. Öyle ise bana kulluk edin"},{"SurahNumber":21,"VerseNumber":93,"Text":"(İnsanlar) kendi aralarında (din ve devlet) işlerinin birliğini bozdular. Halbuki hepsi bize döneceklerdir"},{"SurahNumber":21,"VerseNumber":94,"Text":"Bu durumda her kim mümin olarak iyi davranışlar yaparsa onun çabasını görmezlikten gelmek olmaz. Zira biz onu yazmaktayız"},{"SurahNumber":21,"VerseNumber":95,"Text":"Helak ettiğimiz bir belde için artık (yeniden mamur olmak) imkansızdır; çünkü onlar geri dönemeyeceklerdir"},{"SurahNumber":21,"VerseNumber":96,"Text":"Nihayet Ye'cuc ve Me'cuc (sedleri) açıldığı ve onlar her tepeden akın ettiği zaman"},{"SurahNumber":21,"VerseNumber":97,"Text":"Ve gerçek vaad (ölüm, kıyamet) yaklaşınca, birden, inkar edenlerin gözleri donakalır! \"Yazıklar olsun bize! (derler), gerçekten biz, bu durumdan habersizmişiz; hatta biz zalim kimselermişiz"},{"SurahNumber":21,"VerseNumber":98,"Text":"Siz ve Allah'ın dışında taptığınız şeyler cehennem yakıtısınız. Siz oraya gireceksiniz"},{"SurahNumber":21,"VerseNumber":99,"Text":"Eğer onlar birer tanrı olsalardı oraya (cehenneme) girmezlerdi. Halbuki hepsi (tapanlar da tapılanlar da) orada ebedi kalacaklardır"},{"SurahNumber":21,"VerseNumber":100,"Text":"Orada onlara inim inim inlemek düşer. Yine onlar orada (hiçbir iyi haber) duymazlar"},{"SurahNumber":21,"VerseNumber":101,"Text":"Tarafımızdan kendilerine güzel akıbet takdir edilmiş olanlara gelince, işte bunlar cehennemden uzak tutulurlar"},{"SurahNumber":21,"VerseNumber":102,"Text":"Bunlar onun uğultusunu duymazlar; gönüllerinin dilediği nimetler içinde ebedi kalırlar"},{"SurahNumber":21,"VerseNumber":103,"Text":"En büyük dehşet dahi onları tasalandırmaz. Melekler kendilerini şöyle karşılar: İşte bu size vadedilmiş olan (mutlu) gününüzdür"},{"SurahNumber":21,"VerseNumber":104,"Text":"(Düşün o) günü ki, yazılı kağıtların tomarını dürer gibi göğü toplayıp düreriz. Tıpkı ilk yaratmaya başladığımız gibi onu tekrar o hale getiririz. (Bu,) üzerimize aldığımız bir vaad oldu. Biz, (vadettiğimizi) yaparız"},{"SurahNumber":21,"VerseNumber":105,"Text":"Andolsun Zikir'den sonra Zebur'da da: \"Yeryüzüne iyi kullarım varis olacaktır\" diye yazmıştık"},{"SurahNumber":21,"VerseNumber":106,"Text":"İşte bunda, (bize) kulluk eden bir kavim için bir mesaj vardır"},{"SurahNumber":21,"VerseNumber":107,"Text":"(Resulüm!) Biz seni ancak alemlere rahmet olarak gönderdik"},{"SurahNumber":21,"VerseNumber":108,"Text":"De ki: Bana sadece, sizin ilahınızın ancak bir tek Allah olduğu vahyedildi. Hala müslüman olmayacak mısınız"},{"SurahNumber":21,"VerseNumber":109,"Text":"Eğer yüz çevirirlerse de ki: (Bana emrolunanı) hepinize açıkladım. Artık size vadolunan şey (mahşerde toplanma zamanınız) yakın mı uzak mı, bilmiyorum"},{"SurahNumber":21,"VerseNumber":110,"Text":"Şüphesiz Allah sözün açığını da bilir, gizli tuttuklarınızı da bilir"},{"SurahNumber":21,"VerseNumber":111,"Text":"Bilmiyorum, belki de o (azabın ertelenmesi), sizi denemek ve bir zamana kadar sizi (imkanlardan) faydalandırmak içindir"},{"SurahNumber":21,"VerseNumber":112,"Text":"(Muhammed:) Rabbim! (Onlar hakkında) adaletinle hükmünü ver. Bizim Rabbimiz Rahman'dır. Sizin anlattıklarınıza karşı yardımı umulandır, dedi"}]}