{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":50,"VerseNumber":27,"Text":"[شيطان‌] همدم وى گويد: [اى‌] پروردگار ما! من او را به سركشى وانداشتم، ليكن او خود در ضلالتى دور بود"},{"SurahNumber":50,"VerseNumber":28,"Text":"[خداوند] فرمايد: در پيشگاه من جدال نكنيد، كه من از پيش هشدارتان داده بودم"},{"SurahNumber":50,"VerseNumber":29,"Text":"سخن [وعده‌ى عذاب‌] نزد من تغيير نيابد و من بر بندگان هيچ ستم نكنم"},{"SurahNumber":50,"VerseNumber":30,"Text":"آن روز به جهنم گوييم: آيا پر شدى؟ و گويد: آيا افزون [بر اين‌] هم هست"},{"SurahNumber":50,"VerseNumber":31,"Text":"و بهشت براى پرهيزگاران نزديك آورده شود و دور نباشد"},{"SurahNumber":50,"VerseNumber":32,"Text":"[و به آنها گفته شود:] اين است آنچه نويد داده مى‌شديد، براى هر توبه كار نگهدارنده [ى حدود خدا]"},{"SurahNumber":50,"VerseNumber":33,"Text":"آن كه در نهان از خداى بخشاينده ترسيد و با قلبى مطيع و رام پيش آمد"},{"SurahNumber":50,"VerseNumber":34,"Text":"به سلامت وارد [بهشت‌] شويد كه اين، روز جاودانگى است"},{"SurahNumber":50,"VerseNumber":35,"Text":"برايشان هر چه بخواهند در آن جا موجود است و نزد ما بيشتر نيز هست. ستم كننده، ظلم پيشه. عبيد جمع عبد: بندگان. نقول: مى‌گوييم. امتلأت: پر شدى. هل من مزيد: آيا افزون بر اين هم هست. ازلفت: نزديك گردانده شد. توعدون (وعد): وعده داده مى‌شويد. اوّاب (اوب): تو"},{"SurahNumber":50,"VerseNumber":36,"Text":"و چه بسيار نسل‌هايى را كه پيش از ايشان (اهل مكه) هلاك نموديم كه از آنها قوى‌تر بودند و در شهرها رخنه كردند. آيا [از قدرت خدا] گريزى هست"},{"SurahNumber":50,"VerseNumber":37,"Text":"قطعا در اين [عقوبت‌ها] براى آن كس كه صاحب دل است يا با حضور قلب گوش فرا مى‌دهد عبرتى است"},{"SurahNumber":50,"VerseNumber":38,"Text":"و همانا آسمان‌ها و زمين و آنچه را كه ميان آن دو است در شش روز آفريديم و ما را هيچ ضعف و خستگى نرسيد [پس چگونه زنده كردن مردگان سخت باشد]"},{"SurahNumber":50,"VerseNumber":39,"Text":"پس بر آنچه مى‌گويند صبر كن، و پيش از برآمدن آفتاب و قبل از غروب به ستايش پروردگارت تسبيح گوى"},{"SurahNumber":50,"VerseNumber":40,"Text":"و پاسى از شب و در پى سجده‌ها [و نمازها] او را تسبيح گوى"},{"SurahNumber":50,"VerseNumber":41,"Text":"و روزى كه منادى از مكانى نزديك ندا مى‌دهد، گوش فرا دار"},{"SurahNumber":50,"VerseNumber":42,"Text":"روزى كه صيحه [ى رستاخيز] را به حق مى‌شنوند. آن [روز] روز بيرون شدن [از قبرها] است"},{"SurahNumber":50,"VerseNumber":43,"Text":"البته ماييم كه زنده مى‌كنيم و مى‌ميرانيم و بازگشت [همه‌] به سوى ماست"},{"SurahNumber":50,"VerseNumber":44,"Text":"روزى كه زمين به سرعت از [روى‌] آنها بشكافد [و از قبرها خارج گردند]. اين گردآوردنى است كه بر ما آسان است"},{"SurahNumber":50,"VerseNumber":45,"Text":"ما بهتر مى‌دانيم چه مى‌گويند، و تو مأمور اجبار آنها [به ايمان‌] نيستى، پس به وسيله‌ى قرآن هر كس را كه از تهديد من مى‌ترسد متذكر ساز"},{"SurahNumber":51,"VerseNumber":1,"Text":"سوگند به بادهايى كه ابر و خاك را مى‌پراكنند"},{"SurahNumber":51,"VerseNumber":2,"Text":"و قسم به ابرهاى گرانبار [از باران‌]"},{"SurahNumber":51,"VerseNumber":3,"Text":"و قسم به كشتى‌ها كه به آسانى روانند"},{"SurahNumber":51,"VerseNumber":4,"Text":"و سوگند به [فرشتگان‌] تقسيم كننده‌ى كار"},{"SurahNumber":51,"VerseNumber":5,"Text":"كه آنچه وعده داده مى‌شويد حتما راست است"},{"SurahNumber":51,"VerseNumber":6,"Text":"و [روز] پاداش حتما واقع شدنى است"},{"SurahNumber":51,"VerseNumber":7,"Text":"سوگند به آسمان كه داراى مسيرها و زينت‌هاست"},{"SurahNumber":51,"VerseNumber":8,"Text":"كه شما [در مورد پيام‌هاى قرآن‌] در گفتارى مختلف و گوناگونيد"},{"SurahNumber":51,"VerseNumber":9,"Text":"كسى از [ايمان به‌] آن منحرف مى‌شود كه [از حق‌] منحرف شده باشد"},{"SurahNumber":51,"VerseNumber":10,"Text":"مرگ بر دروغپردازان"},{"SurahNumber":51,"VerseNumber":11,"Text":"همانان كه در گرداب جهالت فرو رفته و بى‌خبرند"},{"SurahNumber":51,"VerseNumber":12,"Text":"مى‌پرسند: روز جزا چه وقت است"},{"SurahNumber":51,"VerseNumber":13,"Text":"روزى كه آنها بر آتش [عذاب‌] عقوبت مى‌شوند"},{"SurahNumber":51,"VerseNumber":14,"Text":"عذابتان را بچشيد، اين همان است كه بدان عجله مى‌كرديد"},{"SurahNumber":51,"VerseNumber":15,"Text":"همانا پرهيزگاران در باغ‌ها و چشمه‌سارانند"},{"SurahNumber":51,"VerseNumber":16,"Text":"در حالى كه آنچه را پروردگارشان به آنها عطا فرموده دريافت مى‌كنند آنها پيش از اين نيكوكار بودند"},{"SurahNumber":51,"VerseNumber":17,"Text":"و آنها كمى از شب را مى‌خفتند"},{"SurahNumber":51,"VerseNumber":18,"Text":"و در سحرگاهان استغفار مى‌كردند"},{"SurahNumber":51,"VerseNumber":19,"Text":"و در اموالشان سهمى براى سائل و محروم بود"},{"SurahNumber":51,"VerseNumber":20,"Text":"و در زمين براى اهل يقين نشانه‌هايى است"},{"SurahNumber":51,"VerseNumber":21,"Text":"و نيز در وجود خودتان. پس آيا نمى‌بينيد"},{"SurahNumber":51,"VerseNumber":22,"Text":"و روزى شما و آنچه وعده داده مى‌شويد در آسمان است"},{"SurahNumber":51,"VerseNumber":23,"Text":"پس سوگند به پروردگار آسمان و زمين كه اين سخن درست مثل اين كه شما سخن مى‌گوييد حق است"},{"SurahNumber":51,"VerseNumber":24,"Text":"آيا خبر مهمانان ارجمند ابراهيم به تو رسيده است"},{"SurahNumber":51,"VerseNumber":25,"Text":"آن‌گاه كه بر او وارد شدند پس گفتند سلام [بر تو]. گفت: سلام! [بر شما كه‌] گروهى ناشناسيد"},{"SurahNumber":51,"VerseNumber":26,"Text":"پس آهسته به سوى خانواده‌ى خويش رفت و گوساله‌اى فربه [و بريان‌] آورد"},{"SurahNumber":51,"VerseNumber":27,"Text":"پس آن را به نزدشان برد [ولى با تعجب ديد دست به غذا نمى‌برند.] گفت: آيا غذا نمى‌خوريد"},{"SurahNumber":51,"VerseNumber":28,"Text":"پس [در دلش‌] از آنان بيمناك شد. گفتند: مترس، و او را به [تولد] پسرى دانا مژده دادند"},{"SurahNumber":51,"VerseNumber":29,"Text":"و زنش فريادكنان سر رسيد و بر صورت خود زد و گفت: زنى پير نازا [چگونه بزايد]"},{"SurahNumber":51,"VerseNumber":30,"Text":"گفتند: پروردگارت چنين گفته است. همانا او حكيم داناست"}]}