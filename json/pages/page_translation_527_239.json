{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":53,"VerseNumber":27,"Text":"Ya soló, baye bazali kondima na mokolo ya suka te, bapesi ba anzelu bankombo ya basi"},{"SurahNumber":53,"VerseNumber":28,"Text":"Kasi bazali na boyebi te, bazali sé kolanda makanisi. Mpe makanisi esalaka bosembo eloko te"},{"SurahNumber":53,"VerseNumber":29,"Text":"Mitiya mosika na oyo akoboya bokundoli bwa biso, mpe bazali sé kolinga bomoyi ya mokili"},{"SurahNumber":53,"VerseNumber":30,"Text":"Kuna nde esika mayele na bango ekendeke. Ya sólo, Nkolo nayo ayebi malamu nani abungi nzela naye, mpe ayebi nani oyo akambami"},{"SurahNumber":53,"VerseNumber":31,"Text":"Mpe maye manso mazali na likolo mpe na nsé ezali ya Allah, mpo afuta baye basali mabe mpo na misala na bango, mpe afuta baye basali malamu тропа misala na bango"},{"SurahNumber":53,"VerseNumber":32,"Text":"Baye bazali komitiya mosika na masumu ya minene, bazali sé kokweya na mwa mabunga ya mike mike, ya sólo Nkolo wa yo azali na bolimbisi bonene. Azali na boyebi koleka bino, ayebi malamu lolenge akelaki bino kowuta na mabele,mpe tango oyo bozalaki litono ya makila okati ya mabumu ya bamama na bino. Bomikumisa te na kondima, ye nde ayebi nani azali kobanga ye mpenza"},{"SurahNumber":53,"VerseNumber":33,"Text":"Omoni te oyo azali kopesa mokongo"},{"SurahNumber":53,"VerseNumber":34,"Text":"Mpe apesaka sé moke (suka na yango) akati kopesa"},{"SurahNumber":53,"VerseNumber":35,"Text":"Boye azali na boyebi ya mabombami nde azali kornona"},{"SurahNumber":53,"VerseNumber":36,"Text":"To boye bayebisaki ye te na ntina ya makomi ya Mûssa"},{"SurahNumber":53,"VerseNumber":37,"Text":"Na ya Ibrâhîm oyo akokisaki elaka"},{"SurahNumber":53,"VerseNumber":38,"Text":"Moto moko te akomema lisumu ya moninga"},{"SurahNumber":53,"VerseNumber":39,"Text":"Kasi ya soló, moto akozuaka sé na molende naye"},{"SurahNumber":53,"VerseNumber":40,"Text":"Mpe ya sólo, molende naye ekomonana"},{"SurahNumber":53,"VerseNumber":41,"Text":"Sima, akofutama mpenza malamu"},{"SurahNumber":53,"VerseNumber":42,"Text":"Mpe ya sólo, nyoso ekosukisama epai ya Nkolo wayo"},{"SurahNumber":53,"VerseNumber":43,"Text":"Mpe ye nde asekisaka mpe alelisaka"},{"SurahNumber":53,"VerseNumber":44,"Text":"Мре ye nde abomaka mpe apesaka bomoyi"}]}