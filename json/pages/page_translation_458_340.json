{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":38,"VerseNumber":84,"Text":"(Zoti) tha: “Unë betohem me të drejtën dhe flas të vërtetën"},{"SurahNumber":38,"VerseNumber":85,"Text":"me të vërtetë, Unë do ta mbush ferrin me ty dhe me të gjithë ata që të pasojnë ty!”"},{"SurahNumber":38,"VerseNumber":86,"Text":"Thuaj (o Muhammed!): “Unë prej jush nuk kërkoj kurrfarë shpërblimi për të (Kur’anin), e as nuk jam nga ata që paraqiten të atillë (çfarë nuk janë)"},{"SurahNumber":38,"VerseNumber":87,"Text":"ai (Kur’ani), me të vërtetë, është këshilël për tërë botën"},{"SurahNumber":38,"VerseNumber":88,"Text":"Dhe ju, me të vërtetë, do ta dini lajmin e tij pas një kohe!”"},{"SurahNumber":39,"VerseNumber":1,"Text":"(Kjo është) Shpallja e Librit nga Allahu i Plotëfuqishëm dhe i Gjithëdijshëm"},{"SurahNumber":39,"VerseNumber":2,"Text":"Njëmend, Ne ta kemi zbritur ty Librin me të vërtetën e qartë. Andaj adhuroje Perëndinë sinqerisht në besim"},{"SurahNumber":39,"VerseNumber":3,"Text":"Ah, vetëm për Perëndinë është adhurimi i sinqertë. E, ata që marrin përveç Perëndisë, mbrojtës, (thonë): “Ne i lutemi atyre vetëm që të na afrojnë te Perëndia” – Perëndia, me të vërtetë, gjykon ndërmjet tyre për atë që nuk janë pajtuar. Me siguri, Perëndia nuk e udhëzon atë që është gënjeshtar e mohues"},{"SurahNumber":39,"VerseNumber":4,"Text":"Sikur të donte Perëndia të marrë një fëmijë, Ai do të zgjidhte nga ata që i ka krijuar – çka të dojë. Qoftë lavdëruar Ai; Ai është Perëndi i Vetëm dhe Ngadhnjimtar"},{"SurahNumber":39,"VerseNumber":5,"Text":"Ai i ka krijuar qiejt dhe Tokën, me qëllim të plotë; Ai e mbështjellë natën në ditë dhe ditën në natë, Ai e ka nënshtruar Diellin dhe Hënën. Të gjitha lëvizin deri në kohë (shkallë) të caktuar. Ah, Ai është i Fuqishëm dhe Falës"}]}