{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":85,"VerseNumber":1,"Text":"Аллоҳ қасам мехӯрад ба осмон, ки дорои бурҷҳост"},{"SurahNumber":85,"VerseNumber":2,"Text":"ва қасам ба рӯзи қиёмат, ки ваъда додааст, дар он халқро ҷамъ меоварад"},{"SurahNumber":85,"VerseNumber":3,"Text":"ва қасам ба гувоҳ ва он чӣ ки ба он гувоҳӣ дода шудааст"},{"SurahNumber":85,"VerseNumber":4,"Text":"аҳли хандақҳо ҳалок шуданд аз барои он, ки мӯъминонро азоб доданд"},{"SurahNumber":85,"VerseNumber":5,"Text":"ва оташе афрӯхтанд аз ҳезумҳо"},{"SurahNumber":85,"VerseNumber":6,"Text":"он гоҳ ки бар канори он оташ нишаста буданд"},{"SurahNumber":85,"VerseNumber":7,"Text":"ва онон бар он чӣ ки бо мӯъминон (азоб) мекарданд, шоҳид буданд"},{"SurahNumber":85,"VerseNumber":8,"Text":"Ва аз онҳо интиқом мегирифтанд, азоб мекарданд мӯъминонро, магар барои он ки ба Аллоҳи ғолиби лоиқи ситоиш имон оварда буданд"},{"SurahNumber":85,"VerseNumber":9,"Text":"он Аллоҳе, ки подшоҳии осмонҳову замин аз они Ӯст ва бар ҳар чизе гувоҳ аст ва чизе бар Ӯ пӯшида нест"},{"SurahNumber":85,"VerseNumber":10,"Text":"Албатта онон, ки мардону занони мӯъминро шиканҷа карданд, то ки онҳоро аз дини Аллоҳ боздоранд, сипас тавба накарданд, азоби ҷаҳаннам ва азоби оташ барои онҳост"},{"SurahNumber":85,"VerseNumber":11,"Text":"Бегумон барои касоне, ки имон овардаанд ва корҳои шоиста кардаанд, биҳиштҳоест, ки дар он дарёҳо ҷорист ва он комёбии бузургест"},{"SurahNumber":85,"VerseNumber":12,"Text":"Албатта интиқом гирифтани Парвардигори ту аз душманонаш сахт аст"},{"SurahNumber":85,"VerseNumber":13,"Text":"Ӯст, ки нахуст пайдо мекунад ва пас аз марг зинда месозад"},{"SurahNumber":85,"VerseNumber":14,"Text":"Ӯ бахшояндаву дӯстдоранда аст, барои тавбакунандагон"},{"SurahNumber":85,"VerseNumber":15,"Text":"Ӯст соҳиби Арши бузург"},{"SurahNumber":85,"VerseNumber":16,"Text":"Ҳар чиро ирода кунад, ба анҷом мерасонад ва чизе монеъи иродаи Ӯ шуда наметавонад"},{"SurahNumber":85,"VerseNumber":17,"Text":"Эй Расул, оё хабари лашкарҳо ба ту расидааст"},{"SurahNumber":85,"VerseNumber":18,"Text":"Лашкарҳои Фиръавну қавми Самуд, ки онҳо паёмбарони хешро дурӯғ бароварданд ва ба азоби Аллоҳ гирифтор шуданд"},{"SurahNumber":85,"VerseNumber":19,"Text":"Оре, онон, ки роҳи куфр пеш гирифтаанд, оятҳои Аллоҳро тасдиқ накарданд"},{"SurahNumber":85,"VerseNumber":20,"Text":"ва Аллоҳ аз ҳама сӯ бо илму қудрати худ бар онҳо иҳота дорад"},{"SurahNumber":85,"VerseNumber":21,"Text":"Балки, ин Қуръони бузургвор ва олиқадр аст"},{"SurahNumber":85,"VerseNumber":22,"Text":"Дар Лавҳи Маҳфуз ҷой дорад! Ҳеҷ гоҳ табдилу таҳриф нахоҳад шуд"}]}