{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":54,"VerseNumber":50,"Text":"(ஒரு பொருளை நாம் படைக்க நாடினால்) நம் கட்டளை (யெல்லாம்) கண் சிமிட்டுவதைப்போன்ற ஒன்றுதான்"},{"SurahNumber":54,"VerseNumber":51,"Text":"(மக்காவாசிகளே!) உங்கள் இனத்தாரில், (பாவம் செய்து கொண்டிருந்த) எத்தனையோ வகுப்பார்களை நாம் அழித்திருக்கிறோம். உங்களில் நல்லுணர்ச்சி பெறுபவர்கள் உண்டா"},{"SurahNumber":54,"VerseNumber":52,"Text":"இவர்கள் செய்கின்ற ஒவ்வொரு காரியமும் (அவர்களுடைய) பதிவுப் புத்தகத்தில் இருக்கிறது"},{"SurahNumber":54,"VerseNumber":53,"Text":"சிறிதோ, பெரிதோ அனைத்துமே அதில் வரையப்பட்டிருக்கும்"},{"SurahNumber":54,"VerseNumber":54,"Text":"நிச்சயமாக இறையச்சமுடையவர்கள் சொர்க்கங்களிலும், (அதிலுள்ள) நீரருவிகளின் சமீபத்திலும் இருப்பார்கள்"},{"SurahNumber":54,"VerseNumber":55,"Text":"அது மெய்யாகவே மிக்க கண்ணியமுள்ள இருப்பிடம்; அது மிக்க சக்திவாய்ந்த பேரரசனிடம் இருக்கிறது"},{"SurahNumber":55,"VerseNumber":1,"Text":"(நபியே! அல்லாஹ்தான்) அளவற்ற அருளாளன்"},{"SurahNumber":55,"VerseNumber":2,"Text":"(அவன்தான்) இந்த குர்ஆனை (உங்களுக்குக்) கற்றுக் கொடுத்தான்"},{"SurahNumber":55,"VerseNumber":3,"Text":"அவனே மனிதனைப் படைத்தான்"},{"SurahNumber":55,"VerseNumber":4,"Text":"அவனே மனிதனுக்குப் பேசவும் கற்பித்தான்"},{"SurahNumber":55,"VerseNumber":5,"Text":"சூரியனும் சந்திரனும் (அவற்றுக்கு இறைவன் ஏற்படுத்திய) கணக்கின்படியே (செல்கின்றன)"},{"SurahNumber":55,"VerseNumber":6,"Text":"செடிகள், (கொடிகள்,) மரங்கள் (ஆகிய அனைத்தும் அல்லாஹ்வுக்கு வழிப்பட்டுச்) சிரம் பணிகின்றன"},{"SurahNumber":55,"VerseNumber":7,"Text":"அவனே வானத்தை உயர்த்தினான். மேலும் (உங்கள் வியாபாரத்திற்காக) தராசை அமைத்தான். ஆகவே, நீங்கள் நிறுவையில் அநியாயம் செய்யாதீர்கள்"},{"SurahNumber":55,"VerseNumber":8,"Text":"அவனே வானத்தை உயர்த்தினான். மேலும் (உங்கள் வியாபாரத்திற்காக) தராசை அமைத்தான். ஆகவே, நீங்கள் நிறுவையில் அநியாயம் செய்யாதீர்கள்"},{"SurahNumber":55,"VerseNumber":9,"Text":"ஆகவே, நீங்கள் நீதமாக நிறுங்கள். எடையைக் குறைத்து விடாதீர்கள்"},{"SurahNumber":55,"VerseNumber":10,"Text":"படைப்புகள் வசித்திருக்க வசதியாகப் பூமியை அமைத்தான்"},{"SurahNumber":55,"VerseNumber":11,"Text":"அதில் (பலவகை) கனிவர்க்கங்களும் (குலைகள் நிறைந்த) பாளைகளை உடைய பேரீச்சை மரங்களும் உற்பத்தியாகின்றன"},{"SurahNumber":55,"VerseNumber":12,"Text":"உமியால் மூடப்பட்ட தானியங்களும், வாசனைப் புற்பூண்டுகளும் உண்டாகின்றன"},{"SurahNumber":55,"VerseNumber":13,"Text":"ஆகவே, (மனிதர்களே! ஜின்களே!) நீங்கள் இரு வகுப்பாரும் உங்கள் இறைவனுடைய அருட்கொடைகளில் எதைப் பொய்யாக்குவீர்கள்"},{"SurahNumber":55,"VerseNumber":14,"Text":"சுட்ட பாத்திரத்தைப் போல் (அதை தட்டும்போது ‘கன் கன்' என்று) சப்தமிடும் களிமண்ணால் அவன் (முதல்) மனிதரைப் படைத்தான்"},{"SurahNumber":55,"VerseNumber":15,"Text":"நெருப்பின் கொழுந்தினால் அவன் ஜின்னைப் படைத்தான்"},{"SurahNumber":55,"VerseNumber":16,"Text":"ஆகவே, (மனிதர்களே! ஜின்களே!) நீங்கள் இரு வகுப்பாரும் உங்கள் இறைவனுடைய அருட்கொடைகளில் எதைப் பொய்யாக்குவீர்கள்"}]}