{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":7,"VerseNumber":105,"Text":"واجب ہے مجھ پر کہ نہ کہوں اللہ پر سوائے سچی بات کے میں آیا ہوں تمھارے پاس روشن دلیل لے کر تمھارے رب کی طر سے پس بھیج دے میرے ساتھ بنی اسرائیل کو۔"},{"SurahNumber":7,"VerseNumber":106,"Text":"فرعون نے کہا اگر تم لائے ہو کوئی نشانی تو پیش کرو اسے اگر تم (اپنے دعویٰ میں) سچے ہو۔"},{"SurahNumber":7,"VerseNumber":107,"Text":"تو ڈال دیا موسیٰ نے اپنا عصا تو وہ فوراً صاف اژدہا بن گیا۔"},{"SurahNumber":7,"VerseNumber":108,"Text":"اور نکالا اپنا ہاتھ (گریبان سے) تو فوراً وہ سفید (روشن ) ہوگیا دیکھنے والوں کے لیے۔"},{"SurahNumber":7,"VerseNumber":109,"Text":"کہنے لگے فرعون کے ریئس واقعی یہ شخص بڑا ماہر جادو گر ہے۔"},{"SurahNumber":7,"VerseNumber":110,"Text":"چاہتا ہے کہ نکال دے تمھیں تمھارے ملک سے تو اب تم کیا مشورہ دیتے ہو۔"},{"SurahNumber":7,"VerseNumber":111,"Text":"بولے مہلت دو اسے اور اس کے بھائی کو اور بھیجو شہروں میں ہر کارے ۔"},{"SurahNumber":7,"VerseNumber":112,"Text":"تاکہ وہ لے آئیں تمھارے پاس ہر ماہر جادو گر کو۔"},{"SurahNumber":7,"VerseNumber":113,"Text":"اور آگئے جادوگر فرعون کے پاس جادوگروں نے کہا یقیناً (آج تو) ہمیں بڑا انعام ملنا چاہیے اگر ہم (موسیٰ ( علیہ السلام) پر ) غالب آجائیں۔"},{"SurahNumber":7,"VerseNumber":114,"Text":"فرعون نے کہا بےشک اور (اس کے علاوہ) تم خا صان بارگاہ سے ہوجاؤگے۔"},{"SurahNumber":7,"VerseNumber":115,"Text":"جادوگروں نے کہا اے موسیٰ! یا تو تم (پہلے) ڈالو ورنہ ہم ہی (پہلے ) ڈالنے والے ہیں۔"},{"SurahNumber":7,"VerseNumber":116,"Text":"آپ نے فرمایا تم ہی ڈالو پس جب انھوں نے ڈالا تو جادو کردیا انھوں نے لوگوں کی آنکھوں پر اور خوفزدہ کردیا انھیں اور مظاہرہ کیا انھوں نے بڑے جادو کا۔"},{"SurahNumber":7,"VerseNumber":117,"Text":"اور ہم نے وحی کی موسیٰ ( علیہ السلام) کو کہ ڈالیے اپنا عصا تو فوراً نگلنے لگا جو فریب انھوں نے بنا رکھا تھا ۔"},{"SurahNumber":7,"VerseNumber":118,"Text":"تو ثابت ہوگیا حق اور باطل ہوگیا جو (جادو) وہ کیا کرتے تھے۔"},{"SurahNumber":7,"VerseNumber":119,"Text":"یوں فرعونی مغلوب ہوگئے وہاں (بھرے مجمع میں) اور پلٹے ذلیل و خوار ہو کر۔"},{"SurahNumber":7,"VerseNumber":120,"Text":"اور گر پڑے جادو گر سجدہ کرتے ہوئے۔"}]}