{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":15,"VerseNumber":1,"Text":"Әлиф. Ләм. Ра. Бұлар Кітаптың; ап-ашық Құранның аяттары"},{"SurahNumber":15,"VerseNumber":2,"Text":"Кейде сондай қарсы болғандар да: “Әттең! Мұсылман болсақ еді” деп арман қылады. (С.27-А)"},{"SurahNumber":15,"VerseNumber":3,"Text":"(Мұхаммед Ғ.С.) оларды қойып қой. Жесін, пайдалансын; дәмелері айналдырсын. Олар жуықта түсінеді"},{"SurahNumber":15,"VerseNumber":4,"Text":"Ешбір жұртты, белгілі бір ерзімсіз әсте жоқ етпедік"},{"SurahNumber":15,"VerseNumber":5,"Text":"Ешбір үммет ажалын ілгердете алмайды да кейіндете алмайды"},{"SurahNumber":15,"VerseNumber":6,"Text":"(Кәпірлер, Пайғамбарға): “Әй өзіне үгіт (Құран) түсірілген! Сен анық жындысың” деді"},{"SurahNumber":15,"VerseNumber":7,"Text":"“Егер сен шыншылдардан болсаң періштелерді неге әкелмейсің?”"},{"SurahNumber":15,"VerseNumber":8,"Text":"Періштелерді бір шындық түрінде ғана түсіреміз де сол уақытта оларға мұрса берілмейді"},{"SurahNumber":15,"VerseNumber":9,"Text":"Расында Құранды Біз түсірдік. Әрі шын мәнінде, оны Біз қорғаушымыз"},{"SurahNumber":15,"VerseNumber":10,"Text":"Расында (Мұхаммед Ғ.С.) сенен бұрын алғашқы топтарға да елші жібердік"},{"SurahNumber":15,"VerseNumber":11,"Text":"Оларға келген пайғамбарды, олар, мүлде тәлкек қылар еді"},{"SurahNumber":15,"VerseNumber":12,"Text":"Осылайша (мазақтаған нәрсесін) күнәкарлардың жүректеріне кіргіземіз"},{"SurahNumber":15,"VerseNumber":13,"Text":"Сонда да олар оған сенбейді. Расында бұрыңғылар да сөйтіп өткен болатын"},{"SurahNumber":15,"VerseNumber":14,"Text":"Егер оларға көктен бір есік ашсақ, дереу жоғары шығып бара жатса"},{"SurahNumber":15,"VerseNumber":15,"Text":"“Расында көздеріміз байланды. Бәлкім біздер жадыланған елміз” деседі"}]}