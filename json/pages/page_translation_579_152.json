{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":76,"VerseNumber":6,"Text":"چشمه‌ای که بندگان [درستکار] خداوند از آن می‌آشامند و روان می‌کنندش هرگونه بخواهند"},{"SurahNumber":76,"VerseNumber":7,"Text":"آنان به نذر خود وفا می‌کنند و از روزی که شرش دامن‌گستر است، بیم دارند"},{"SurahNumber":76,"VerseNumber":8,"Text":"و خوراک را با وجود دوست داشتنش به بینوا و یتیم و اسیر اطعام کنند"},{"SurahNumber":76,"VerseNumber":9,"Text":"[و در دل گویند] ما فقط برای خشنودی خداوند شما را اطعام می‌کنیم، از شما نه پاداشی می‌خواهیم، و نه سپاسی‌"},{"SurahNumber":76,"VerseNumber":10,"Text":"ما از پروردگارمان در روزی که دژم و دشوار است، می‌ترسیم‌"},{"SurahNumber":76,"VerseNumber":11,"Text":"سپس خداوند آنان را از شر آن روز در امان دارد و به ایشان تازگی و خرمی بنمایاند"},{"SurahNumber":76,"VerseNumber":12,"Text":"و به آنان به خاطر شکیبی که ورزیده‌اند بوستانی [بهشتی‌] و [جامه‌] ابریشم پاداش دهد"},{"SurahNumber":76,"VerseNumber":13,"Text":"در آنجا بر اورنگها تکیه زده، در آنجا نه [گرمای‌] خورشیدی بینند و نه سرمای سختی‌"},{"SurahNumber":76,"VerseNumber":14,"Text":"و سایه‌های آن به ایشان نزدیک باشد، و میوه‌های آن در کمال دسترس پذیری باشد"},{"SurahNumber":76,"VerseNumber":15,"Text":"و بر ایشان ظرفهایی سیمین و کوزه‌هایی که آبگینه است می‌گردانند"},{"SurahNumber":76,"VerseNumber":16,"Text":"آبگینه‌هایی از سیم که آنها را به اندازه پیموده باشند"},{"SurahNumber":76,"VerseNumber":17,"Text":"و در آنجا به آنان جامی بنوشانند که آمیزه آن زنجبیل است‌"},{"SurahNumber":76,"VerseNumber":18,"Text":"از چشمه‌ای در آنجا که سلسبیل نامیده می‌شود"},{"SurahNumber":76,"VerseNumber":19,"Text":"و پسرانی جاویدان برگرد آنان گردند، که چون بنگریشان، پنداریشان که مروارید پراکنده‌اند"},{"SurahNumber":76,"VerseNumber":20,"Text":"و چون آنجا را بنگری، ناز و نعمت [فراوان‌] و ملک بیکران بینی‌"},{"SurahNumber":76,"VerseNumber":21,"Text":"بر بالای آنان جامه‌هایی از ابریشم نازک سبز و ابریشم ستبر است، و به دستبندهای سیمین آراسته‌اند، و پروردگارشان به آنان شرابی پاکیزه نوشاند"},{"SurahNumber":76,"VerseNumber":22,"Text":"این پاداشی برای شماست و سعی شما مشکور است‌"},{"SurahNumber":76,"VerseNumber":23,"Text":"ما خود قرآن را بر تو چنانکه باید و شاید فرو فرستاده‌ایم‌"},{"SurahNumber":76,"VerseNumber":24,"Text":"به انتظار حکم پروردگارت شکیبا باش و از آنان از هیچ گناهکار یا ناسپاسی اطاعت مکن‌"},{"SurahNumber":76,"VerseNumber":25,"Text":"و هر بامداد و شامگاهی نام پروردگارت را یاد کن‌"}]}