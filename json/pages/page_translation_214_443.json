{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":10,"VerseNumber":43,"Text":"Є серед них і ті, які дивляться на тебе. Та як ти зможеш повести прямим шляхом сліпих, якщо вони не бачать?[CXXVII]"},{"SurahNumber":10,"VerseNumber":44,"Text":"Воістину, Аллаг не чинить несправедливості щодо людей, але це люди самі несправедливі до себе"},{"SurahNumber":10,"VerseNumber":45,"Text":"Того Дня Він збере їх, наче вони й пробули тільки годину дня. Вони знатимуть одне одного. Воістину, зазнають втрат ті, які вважали за брехню зустріч із Аллагом і не йшли прямим шляхом![CXXVIII]"},{"SurahNumber":10,"VerseNumber":46,"Text":"Або Ми покажемо тобі частину з того, що Ми обіцяли їм, або заберемо тебе, і до Нас повернуться вони! Аллаг буде Свідком того, що роблять вони"},{"SurahNumber":10,"VerseNumber":47,"Text":"Для кожної громади — посланець. І коли приходив до них посланець їхній, то все між ними вирішували справедливо, і не були вони скривджені"},{"SurahNumber":10,"VerseNumber":48,"Text":"Вони запитують: «Коли ця обіцянка виконається, якщо ви правдиві?»"},{"SurahNumber":10,"VerseNumber":49,"Text":"Скажи: «Я не владний заподіяти собі шкоду чи принести користь, хіба що побажає цього Аллаг. Для кожної громади — строк. Коли їхній строк настає, то вони не можуть його ні віддалити — навіть на годину, ні наблизити»"},{"SurahNumber":10,"VerseNumber":50,"Text":"Скажи: «Чи ви думали про те, яку частину з Його кари — коли вона прийде до вас уночі або вдень — намагатимуться прискорити грішники?»[CXXIX]"},{"SurahNumber":10,"VerseNumber":51,"Text":"Невже ви повірите в неї тоді, коли вона прийде до вас? Чи нині? Коли ви прискорювали її"},{"SurahNumber":10,"VerseNumber":52,"Text":"А потім скажуть тим, які були несправедливі: «Тож скуштуйте вічної кари! Хіба ж не відплачено вам за те, що ви робили?»"},{"SurahNumber":10,"VerseNumber":53,"Text":"Вони запитують тебе: «Чи це правда?» Скажи: «Так, клянуся моїм Господом, правда! І вам не уникнути цього!»[CXXX]"}]}