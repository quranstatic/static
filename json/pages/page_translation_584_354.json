{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":79,"VerseNumber":16,"Text":"‘துவா' என்னும் பரிசுத்தமான ஓடைக்கு அவருடைய இறைவன் அவரை அழைத்ததை நினைவு கூறுங்கள்"},{"SurahNumber":79,"VerseNumber":17,"Text":"‘‘ஃபிர்அவ்னிடம் செல்வீராக! நிச்சயமாக அவன் வரம்பு மீறிவிட்டான்"},{"SurahNumber":79,"VerseNumber":18,"Text":"(அவனிடம்) கூறுவீராக! ‘‘(பாவங்களை விட்டும்) நீ பரிசுத்தவானாக ஆக உனக்கு விருப்பம் தானா"},{"SurahNumber":79,"VerseNumber":19,"Text":"(அவ்வாறாயின்) உன் இறைவன் பக்கம் செல்லக்கூடிய வழியை நான் உனக்கு அறிவிக்கிறேன். அவனுக்கு நீ பயந்துகொள்'' (இவ்வாறு, மூஸாவுக்கு இறைவன் கட்டளையிட்டான்)"},{"SurahNumber":79,"VerseNumber":20,"Text":"(மூஸா அவனிடம் சென்று அவ்வாறு கூறிப்) பெரியதொரு அத்தாட்சியையும் அவனுக்குக் காண்பித்தார்"},{"SurahNumber":79,"VerseNumber":21,"Text":"(எனினும்) அவனோ, அதைப் பொய்யாக்கி (அவர் கூறியதற்கு) மாறு செய்தான்"},{"SurahNumber":79,"VerseNumber":22,"Text":"பின்னர் (அவரை விட்டும்) விலகி (அவருக்குத் தீங்கிழைக்கவும்) முயற்சி செய்தான்"},{"SurahNumber":79,"VerseNumber":23,"Text":"இதற்காக(த் தன் மக்களை) ஒன்று கூட்டி (அவர்களுக்கு) அறிக்கையிட்டான்"},{"SurahNumber":79,"VerseNumber":24,"Text":"(அவர்களை நோக்கி) ‘‘நான்தான் உங்கள் மேலான இறைவன்'' என்று கூறினான்"},{"SurahNumber":79,"VerseNumber":25,"Text":"ஆதலால், அல்லாஹ் அவனை இம்மை மறுமையின் வேதனையைக் கொண்டு பிடித்துக் கொண்டான்"},{"SurahNumber":79,"VerseNumber":26,"Text":"பயப்படுபவர்களுக்கு மெய்யாகவே இதில் ஒரு நல்ல படிப்பினை இருக்கிறது"},{"SurahNumber":79,"VerseNumber":27,"Text":"(மனிதர்களே!) நீங்கள் பலமான படைப்பா? அல்லது வானமா? அவன்தான் அவ்வானத்தைப் படைத்தான்"},{"SurahNumber":79,"VerseNumber":28,"Text":"அவனே அதன் முகட்டை உயர்த்தி, அதை ஒழுங்குபடுத்தினான்"},{"SurahNumber":79,"VerseNumber":29,"Text":"அவனே, அதன் இரவை இருளாக்கி(ச் சூரியனைக் கொண்டு) அதன் பகலை வெளியாக்கி (வெளிச்சமாக்கி)னான்"},{"SurahNumber":79,"VerseNumber":30,"Text":"இதற்குப் பின்னர், அவனே பூமியை விரித்தான்"},{"SurahNumber":79,"VerseNumber":31,"Text":"அவனே அதிலிருந்து நீரையும், மேய்ச்சல் பொருள்களையும் வெளியாக்குகிறான்"},{"SurahNumber":79,"VerseNumber":32,"Text":"மலைகளையும் அவனே (அதில்) உறுதியாக ஊன்றினான்"},{"SurahNumber":79,"VerseNumber":33,"Text":"உங்களுக்கும், உங்கள் கால்நடைகளுக்கும் பயனளிக்கக்கூடியவையாக (அவற்றை அதில் அமைத்தான்)"},{"SurahNumber":79,"VerseNumber":34,"Text":"(மறுமையின்) பெரும் அமளி வந்தால்"},{"SurahNumber":79,"VerseNumber":35,"Text":"மனிதன் செய்ததெல்லாம் அந்நாளில் அவனுடைய ஞாபகத்திற்கு வந்துவிடும்"},{"SurahNumber":79,"VerseNumber":36,"Text":"மனிதர்கள் கண் முன் நரகம் கொண்டு வந்து வைக்கப்பட்டு விடும்"},{"SurahNumber":79,"VerseNumber":37,"Text":"எவன் வரம்பு மீறினானோ"},{"SurahNumber":79,"VerseNumber":38,"Text":"(மறுமையைப் புறக்கணித்து) இவ்வுலக வாழ்க்கையைத் தேர்ந்தெடுத்து கொண்டானோ"},{"SurahNumber":79,"VerseNumber":39,"Text":"அவன் செல்லும் இடம் நிச்சயமாக நரகம்தான்"},{"SurahNumber":79,"VerseNumber":40,"Text":"எவன் தன் இறைவனின் முன்னால் (விசாரணைக்காக) நிற்பதைப் (பற்றிப்) பயந்து, (தப்பான) சரீர இச்சையை விட்டுத் தன்னைத்தடுத்துக் கொண்டானோ"},{"SurahNumber":79,"VerseNumber":41,"Text":"அவன் செல்லுமிடம் நிச்சயமாக சொர்க்கம்தான்"},{"SurahNumber":79,"VerseNumber":42,"Text":"(நபியே!) மறுமையைப் பற்றி, அது எப்பொழுது வருமென உம்மிடம் அவர்கள் கேட்கின்றனர்"},{"SurahNumber":79,"VerseNumber":43,"Text":"(எப்பொழுது வருமென்று) எதற்காக நீர் கூற வேண்டும்"},{"SurahNumber":79,"VerseNumber":44,"Text":"அதன் முடிவெல்லாம், உமது இறைவனிடமே இருக்கிறது"},{"SurahNumber":79,"VerseNumber":45,"Text":"அந்நாளைப் பற்றிப் பயப்படக்கூடியவர்களுக்கு நீர் அச்சமூட்டி எச்சரிக்கை செய்பவரே தவிர வேறில்லை. (அது வரும் காலத்தையும், நேரத்தையும் அறிவிப்பது உமது கடமையல்ல)"},{"SurahNumber":79,"VerseNumber":46,"Text":"அதை அவர்கள் கண்ணால் காணும் நாளில், மாலையிலோ அல்லது காலையிலோ ஒரு சொற்ப நேரமே தவிர (இவ்வுலகில்) தங்கியிருக்கவில்லை என்றே அவர்களுக்குத் தோன்றும்"}]}