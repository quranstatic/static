{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":86,"VerseNumber":1,"Text":"साक्षी है आकाश, और रात में प्रकट होनेवाला"},{"SurahNumber":86,"VerseNumber":2,"Text":"और तुम क्या जानो कि रात में प्रकट होनेवाला क्या है"},{"SurahNumber":86,"VerseNumber":3,"Text":"दमकता हुआ तारा"},{"SurahNumber":86,"VerseNumber":4,"Text":"कि हर एक व्यक्ति पर एक निगरानी करनेवाला नियुक्त है"},{"SurahNumber":86,"VerseNumber":5,"Text":"अतः मनुष्य को चाहिए कि देखे कि वह किस चीज़ से पैदा किया गया है"},{"SurahNumber":86,"VerseNumber":6,"Text":"एक उछलते पानी से पैदा किया गया है"},{"SurahNumber":86,"VerseNumber":7,"Text":"जो पीठ और पसलियों के मध्य से निकलता है"},{"SurahNumber":86,"VerseNumber":8,"Text":"निश्चय ही वह उसके लौटा देने की सामर्थ्य रखता है"},{"SurahNumber":86,"VerseNumber":9,"Text":"जिस दिन छिपी चीज़ें परखी जाएँगी"},{"SurahNumber":86,"VerseNumber":10,"Text":"तो उस समय उसके पास न तो अपनी कोई शक्ति होगी और न कोई सहायक"},{"SurahNumber":86,"VerseNumber":11,"Text":"साक्षी है आवर्तन (उलट-फेर) वाला आकाश"},{"SurahNumber":86,"VerseNumber":12,"Text":"और फट जानेवाली धरती"},{"SurahNumber":86,"VerseNumber":13,"Text":"वह दो-टूक बात है"},{"SurahNumber":86,"VerseNumber":14,"Text":"वह कोई हँसी-मज़ाक नही है"},{"SurahNumber":86,"VerseNumber":15,"Text":"वे एक चाल चल रहे है"},{"SurahNumber":86,"VerseNumber":16,"Text":"और मैं भी एक चाल चल रहा हूँ"},{"SurahNumber":86,"VerseNumber":17,"Text":"अत मुहलत दे दो उन इनकार करनेवालों को; मुहलत दे दो उन्हें थोड़ी-सी"},{"SurahNumber":87,"VerseNumber":1,"Text":"तसबीह करो, अपने सर्वाच्च रब के नाम की"},{"SurahNumber":87,"VerseNumber":2,"Text":"जिसने पैदा किया, फिर ठीक-ठाक किया"},{"SurahNumber":87,"VerseNumber":3,"Text":"जिसने निर्धारित किया, फिर मार्ग दिखाया"},{"SurahNumber":87,"VerseNumber":4,"Text":"जिसने वनस्पति उगाई"},{"SurahNumber":87,"VerseNumber":5,"Text":"फिर उसे ख़ूब घना और हरा-भरा कर दिया"},{"SurahNumber":87,"VerseNumber":6,"Text":"हम तुम्हें पढ़ा देंगे, फिर तुम भूलोगे नहीं"},{"SurahNumber":87,"VerseNumber":7,"Text":"बात यह है कि अल्लाह की इच्छा ही क्रियान्वित है। निश्चय ही वह जानता है खुले को भी और उसे भी जो छिपा रहे"},{"SurahNumber":87,"VerseNumber":8,"Text":"हम तुम्हें सहज ढंग से उस चीज़ की पात्र बना देंगे जो सहज एवं मृदुल (आरामदायक) है"},{"SurahNumber":87,"VerseNumber":9,"Text":"अतः नसीहत करो, यदि नसीहत लाभप्रद हो"},{"SurahNumber":87,"VerseNumber":10,"Text":"नसीहत हासिल कर लेगा जिसको डर होगा"},{"SurahNumber":87,"VerseNumber":11,"Text":"किन्तु उससे कतराएगा वह अत्यन्त दुर्भाग्यवाला"},{"SurahNumber":87,"VerseNumber":12,"Text":"जो बड़ी आग में पड़ेगा"},{"SurahNumber":87,"VerseNumber":13,"Text":"फिर वह उसमें न मरेगा न जिएगा"},{"SurahNumber":87,"VerseNumber":14,"Text":"सफल हो गया वह जिसने अपने आपको निखार लिया"},{"SurahNumber":87,"VerseNumber":15,"Text":"और अपने रब के नाम का स्मरण किया, अतः नमाज़ अदा की"}]}