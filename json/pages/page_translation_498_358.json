{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":44,"VerseNumber":40,"Text":"Кыямәт көне барча кешеләрнең җыелачак бер көннәре бардыр ки, ул көндә кемнең эше хак вә кемнең эше батыл – бик каты аерылыр"},{"SurahNumber":44,"VerseNumber":41,"Text":"Ул көндә кардәшләр вә дуслар бер-береннән аз гына ґәзабны да китәрә алмаслар, вә алар ярдәмләнмеш тә булмаслар"},{"SurahNumber":44,"VerseNumber":42,"Text":"Мәгәр Аллаһ рәхмәт иткән мөэминнәр бер-берсен шәфәгать итә алырлар, Ул – Аллаһ имансызлардан үч алуда каты вә мөэминнәргә рәхимледер"},{"SurahNumber":44,"VerseNumber":43,"Text":"Хакыйкатьтә җәһәннәмдә үсә торган Зәккум агачының бик ачы җимеше"},{"SurahNumber":44,"VerseNumber":44,"Text":"явызлыгы күп булган имансызларның ашамлыгыдыр"},{"SurahNumber":44,"VerseNumber":45,"Text":"Эрегән җиз кеби"},{"SurahNumber":44,"VerseNumber":46,"Text":"Аны ашаган кешеләрнең эчендә су кайнаган кеби кайнар"},{"SurahNumber":44,"VerseNumber":47,"Text":"Зүбани этләренә әйтелер: \"Тотыгыз ул имансыз явыз кешене һәм җәһәннәмнең уртасына өстерәп илтегез"},{"SurahNumber":44,"VerseNumber":48,"Text":"Соңра ґәзаб фәрештәләренә әйтелер: \"Аның башына бик нык кайнар су коегыз, ґәзаб булсын очен"},{"SurahNumber":44,"VerseNumber":49,"Text":"Соңра аңа әйтерләр: \"Таты ґәзабыңны, син дөньяда кавемең каршында байлыгың вә зурлыгың илә ґәзиз вә хөрмәтле идең"},{"SurahNumber":44,"VerseNumber":50,"Text":"Ошбу ґәзаб, сез дөньяда вакытыгызда ышанмаган вә көлгән ґәзабыгыздыр\", – дип"},{"SurahNumber":44,"VerseNumber":51,"Text":"Дөреслектә Коръән белән гамәл кылучы тәкъва мөэминнәр җәннәттә тыныч имин урында булырлар"},{"SurahNumber":44,"VerseNumber":52,"Text":"Вә ашамак эчмәк илә ләззәтләнә торган бакчалар һәм чишмәләр илә файдаланырлар"},{"SurahNumber":44,"VerseNumber":53,"Text":"Алар анда нечкә вә калын ефәк һәм парча киемнәр киярләр, вә яхшы диваннарда бер-берсенә каршы утырып шатланышып сөйләшерләр"},{"SurahNumber":44,"VerseNumber":54,"Text":"Әйтелгәнчә, аларны хөрмәт иткәнебез кеби ак йөзле, кара күзле бик чибәр хур кызлары белән дә аларны хөрмәт итәчәкбез"},{"SurahNumber":44,"VerseNumber":55,"Text":"Вә алар үзләре теләгән һәрбер җимешнең алларында булуын сорарлар, һәм алар теләгән җимешләр бетүдән яки зарарлы булудан имин булган хәлдә китерелер"},{"SurahNumber":44,"VerseNumber":56,"Text":"Алар дөньяда татыган үлем ачысын, җәннәттә татымаслар, ягъни анда үлү булмас. Аллаһ аларны җәһәннәм ґәзабыннан да саклар"},{"SurahNumber":44,"VerseNumber":57,"Text":"Ошбу зекер ителгән нигъмәтләр, аларга Раббыңның рәхмәте вә юмартлыгыдыр. Бу нигъмәтләр исә аларга зур бәхет вә бөек өстенлектер"},{"SurahNumber":44,"VerseNumber":58,"Text":"Без Коръәнне үз телендә иңдереп сиңа җиңел кылдык, шаять гарәбләр үз телләрендә булган Коръән белән вәгазьләнеп, башкалардан алдарак иман китерерләр"},{"SurahNumber":44,"VerseNumber":59,"Text":"Коръәнгә иман китермәгән кешеләрнең һәлак булуларын көт, бит алар үзләре дә шуны көтәләр"}]}