{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":26,"VerseNumber":84,"Text":"இன்னும், பின் வருபவர்களில் எனக்கு நீ நற்பெயரை ஏற்படுத்துவாயாக"},{"SurahNumber":26,"VerseNumber":85,"Text":"இன்னும், பாக்கியம் நிறைந்த சுவனபதியின் வாரிஸுக்காரர்களில் (ஒருவனாக) என்னை ஆக்கி வைப்பாயாக"},{"SurahNumber":26,"VerseNumber":86,"Text":"என் தந்தையாரையும் மன்னிப்பாயாக! நிச்சயமாக, அவர் வழி கெட்டவர்களில் (ஒருவராக) இருக்கிறார்"},{"SurahNumber":26,"VerseNumber":87,"Text":"இன்னும் (மனிதர்கள் உயிர் கொடுத்து) எழுப்பப்படும் நாளில் என்னை நீ இழிவுக் குள்ளாக்காதிருப்பாயாக"},{"SurahNumber":26,"VerseNumber":88,"Text":"அந்நாளில் செல்வமும், பிள்ளைகளும் (யாதொரு) பயனுமளிக்க மாட்டா"},{"SurahNumber":26,"VerseNumber":89,"Text":"எவரொருவர் பரிசுத்த இருதயத்தை அல்லாஹ்விடம் கொண்டு வருகிறாரோ அவர் (கண்ணியம் அடைவார்)"},{"SurahNumber":26,"VerseNumber":90,"Text":"பயபக்தியுடையவர்களுக்கு அருகில் சுவனபதி கொண்டு வரப்படும்"},{"SurahNumber":26,"VerseNumber":91,"Text":"வழி தவறியவர்களுக்கு எதிரே நரகம் கொண்டு வரப்படும்"},{"SurahNumber":26,"VerseNumber":92,"Text":"இன்னும், அவர்களிடம் கூறப்படும்; \"நீங்கள் வணங்கி வழி பட்டவை எங்கே?\" என்று"},{"SurahNumber":26,"VerseNumber":93,"Text":"அல்லாஹ்வையன்றி (மற்றவற்றை வணங்கினீர்களே! இப்போது) அவை உங்களுக்கு உதவி செய்யுமா? அல்லது தங்களுக்குத் தாங்களேனும் உதவி செய்து கொள்ளுமா"},{"SurahNumber":26,"VerseNumber":94,"Text":"பின்னர், அவை முகங்குப்புற அ(ந் நரகத்)தில் தள்ளப்படும் - அவையும் (அவற்றை) வணங்கி வழி தவறிப் போனவர்களும்"},{"SurahNumber":26,"VerseNumber":95,"Text":"இப்லீஸின் சேனைகளும் - ஆகிய எல்லோரும் (அவ்வாறு தள்ளப்படுவார்கள்)"},{"SurahNumber":26,"VerseNumber":96,"Text":"அதில் அவர்கள் தங்களுக்குள் தர்க்கித்துக் கொண்டு கூறுவார்கள்"},{"SurahNumber":26,"VerseNumber":97,"Text":"அல்லாஹ்வின் மீது ஆணையாக, நாம் வெளிப்படையான வழிகேட்டிலேயே இருந்தோம்"},{"SurahNumber":26,"VerseNumber":98,"Text":"உங்களை நாங்கள் அகிலங்களுக்கெல்லாம் இறைவனாக இருப்பவனுடன் சரிசமமான முள்ளவையாக ஆக்கி வைத்தோமே (அப்போது)"},{"SurahNumber":26,"VerseNumber":99,"Text":"இந்தக் குற்றவாளிகள் தாம் எங்களை வழி கெடுத்தவர்கள்"},{"SurahNumber":26,"VerseNumber":100,"Text":"ஆகவே, எங்களுக்காகப் பரிந்து பேசுவோர் (இன்று) எவருமில்லை"},{"SurahNumber":26,"VerseNumber":101,"Text":"அனுதாபமுள்ள உற்ற நண்பனும் இல்லை"},{"SurahNumber":26,"VerseNumber":102,"Text":"நாங்கள் (உலகத்துக்கு) மீண்டு செல்ல வழி கிடைக்குமாயின், நிச்சயமாக நாங்கள் முஃமின்களாகி விடுவோமே! (என்றும் கூறுவார்கள்)"},{"SurahNumber":26,"VerseNumber":103,"Text":"நிச்சயமாக இதிலே ஓர் அத்தாட்சி இருக்கிறது - எனினும் அவர்களில் பெரும்பாலோர் நம்பிக்கை கொள்வதில்லை"},{"SurahNumber":26,"VerseNumber":104,"Text":"மேலும், நிச்சயமாக உமது இறைவன் (யாவரையும்) மிகைத்தோனாகவும், கிருபை உடையோனாகவும் இருக்கிறான்"},{"SurahNumber":26,"VerseNumber":105,"Text":"நூஹுடைய சமூகத்தாரும், (இறை) தூதர்களைப் பொய்ப்பித்தார்கள்"},{"SurahNumber":26,"VerseNumber":106,"Text":"அவர்களுடைய சகோதரர் நூஹ் அவர்களிடம் கூறியபோது \"நீங்கள் (அல்லாஹ்வுக்கு) அஞ்ச மாட்டீர்களா"},{"SurahNumber":26,"VerseNumber":107,"Text":"நிச்சயமாக நான் உங்களுக்கு (இறைவனால்) அனுப்பப் பெற்ற நம்பிக்கைக்குரிய தூதன் ஆவேன்"},{"SurahNumber":26,"VerseNumber":108,"Text":"ஆகவே, அல்லாஹ்வுக்கு அஞ்சங்கள்; எனக்கு வழிபடுங்கள்"},{"SurahNumber":26,"VerseNumber":109,"Text":"இதற்காக, நான் உங்களிடம் கூலி எதுவும் கேட்கவில்லை. நிச்சயமாக எனக்குரிய கூலி அகிலங்களின் இறைவனிடம் இருக்கிறது"},{"SurahNumber":26,"VerseNumber":110,"Text":"ஆகவே, அல்லாஹ்வுக்கு அஞ்சுங்கள்; எனக்கும் வழிபடுங்கள் (என்று நூஹ் கூறியபோது)"},{"SurahNumber":26,"VerseNumber":111,"Text":"அவர்கள்; \"தாழ்ந்தவர்கள் உம்மைப் பின்பற்றும்போது, உம் மீது நாங்கள் ஈமான் கொள்வோமா,\" என்று கூறினார்கள்"}]}