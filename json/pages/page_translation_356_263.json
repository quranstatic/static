{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":24,"VerseNumber":44,"Text":"၄၄။\tအလ္လာဟ်အရှင်မြတ်သည် နေ့နှင့်ညဉ့်ကို အလှည့်ကျလည်စေတော်မူ၏၊ မှတ်သားကြလော့၊ ဤအခြင်းအရာ၌ မြင်သူတို့အဖို့ သင်ခန်းစာအမှန်ပါရှိ၏။"},{"SurahNumber":24,"VerseNumber":45,"Text":"၄၅။\tအလ္လာဟ်အရှင်မြတ်သည် တိရိစ္ဆာန်တိုင်းကို ရေဖြင့် ဖန်ဆင်းတော်မူ၏၊ တိရိစ္ဆာန်များအနက် အချို့တို့မှာ မိမိဝမ်းဖြင့် တွားသွားကြကုန်၏၊ အချို့မှာ အခြေနှစ်ချောင်း၊ အချို့မှာ အခြေလေးချောင်းဖြင့် သွားလာကြကုန်၏၊ အလ္လာဟ်အရှင်မြတ်သည် အရာခပ်သိမ်းကုန်တို့ကို ပြုစွမ်းနိုင်တော်မူ၏။"},{"SurahNumber":24,"VerseNumber":46,"Text":"၄၆။\tစင်စစ်အားဖြင့်ငါသည် နှုတ်ကပတ်တော်များကို ချပေးသနားတော်မူ၏၊ ရှင်းလင်းတော်မူ၏၊ အလ္လာဟ်အရှင်မြတ် သည် အလိုတော်ရှိသူအား ဖြောင့်မှန်သောလမ်းကို ညွှန်ပြတော်မူ၏။"},{"SurahNumber":24,"VerseNumber":47,"Text":"၄၇။\tထို့အပြင်သူတို့က အကျွနု်ပ်တို့သည် အလ္လာဟ်အရှင်မြတ်နှင့် အရှင်မြတ်၏ တမန်တော်အား ယုံကြည်ပါ၏၊ ကျိုးနွံနာခံကြပါ၏ဟု ဆိုကြ၏၊ ထို့နောက်သူတို့အထဲမှ လူတစ်စုသည် လှည့်သွားကြ၏၊ ယင်းလူများသည် ယုံကြည်သူများမဟုတ်ချေ။"},{"SurahNumber":24,"VerseNumber":48,"Text":"၄၈။\tထို့အပြင်ထိုသူတို့သည် မိမိတို့အလည်ကြား၌ တရားမှန်ကန်စွာဆုံးဖြတ်စီရင်ရန် အလ္လာဟ်အရှင်မြတ်နှင့် တမန် တော်ကို တောင်းပန်လျှောက်ထားသောအခါ သူတို့အနက်လူတစ်စုသည် အမှန်ပင်မနှစ်သက်ကြချေ။"},{"SurahNumber":24,"VerseNumber":49,"Text":"၄၉။\tသို့သော်သူတို့သည် မှန်ကန်သောဘက်မှ ဖြစ်ခဲ့လျှင် တမန်တော်ထံသို့ စိတ်တူသဘောတူချဉ်းကပ်လာခဲ့ကြလတ့ံ။"},{"SurahNumber":24,"VerseNumber":50,"Text":"၅ဝ။\tထိုသူတို့၏ စိတ်နှလုံးတွင် မိစ္ဆာဝါဒရောဂါစွဲနေသလော၊ သို့မဟုတ်ယုံမှားသံသယရှိကြသလော၊ သို့မဟုတ် အလ္လာဟ်အရှင်မြတ်နှင့် တမန်တော်သည် သူတို့အား မတရားစီရင်ဆုံးဖြတ်ပေးတော်မူမည်ဟု စိုးရိမ်ကြသလော၊ မတရားဆုံးဖြတ်တော်မူမည်မဟုတ်ချေ၊ သို့သော်သူတို့သည် ဒုစရိုက်မကောင်းမှုကို ကျူးလွန်သူများဖြစ်ကြ၏။"},{"SurahNumber":24,"VerseNumber":51,"Text":"၅၁။\tယုံကြည်သူတို့သည် မိမိတို့အလည်ကြားတွင် တရားဆုံးဖြတ်ဖို့ရာ အလ္လာဟ်အရှင်မြတ်နှင့် တမန်တော်ကို တောင်းပန်လျှောက်ကြသောအခါ သူတို့သည် အကျွနု်ပ်တို့ကြားကြပါ၏၊ နာခံကြပါ၏ဟုသာ ဆိုကြ၏၊ ဤလူ ဤလူတို့သည် အောင်မြင်သူများသာတည်း။"},{"SurahNumber":24,"VerseNumber":52,"Text":"၅၂။\tအကြင်သူသည် အလ္လာဟ်အရှင်မြတ်နှင့် တမန်တော်ကို နာခံ၏၊ အရှင်မြတ်အား ကြောက်ရွံ့ကြ၏၊ အရှင်မြတ်၏ ဝတ်ကို ပြေအောင်ပြု၏၊ ထိုသူသည် အောင်နိုင်သူအမှန်အကန်ဖြစ်၏။"},{"SurahNumber":24,"VerseNumber":53,"Text":"၅၃။\tထိုမိစ္ဆာမိုက်တို့သည် အလ္လာဟ်အရှင်မြတ်၏ နာမတော်ကို တိုင်တည်၍ ကျိန်ဆိုသည်မှာ အကယ်၍တမန်တော် သခင်က အကျွနု်ပ်တို့အိုးအိမ်စွန့်လွှတ်၍ အခြားတပါးသို့ ထွက်သွားကြရမည်ဟု အမိန့်ပေးပါလျှင် အကျွနု်ပ် တို့သည် ထွက်သွားပါမည်၊ အို--တမန်တော်၊ ဟယ်-အချင်းတို့၊ ကျိန်ဆိုခြင်းကို မပြုကြသင့်၊ ငါ့စကားကို နားထောင်ကြောင်းကို လက်တွေ့ပြခြင်းသည် ကျိန်ဆိုခြင်းထက် သာလွန်ကောင်းမြတ်၏ဟု ပြောလော့၊ မှတ်သားကြလော့၊ အလ္လာဟ်အရှင်မြတ်သည် သင်တို့ပြုကျင့်သမျှကို သိတော်မူ၏။"}]}