{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":26,"VerseNumber":20,"Text":"(மூஸா) கூறினார்; \"நான் தவறியவர்களில் (ஒருவனாக) இருந்த நிலையில் அதைச் செய்துவிட்டேன்"},{"SurahNumber":26,"VerseNumber":21,"Text":"ஆகவே, நான் அப்போது உங்களைப் பற்றி பயந்தபோது, உங்களை விட்டு(த் தப்பி) ஓடினேன்; பிறகு என் இறைவன் எனக்கு ஞானத்தை அளித்து, (அவனுடைய) தூதர்களில் என்னை (ஒருவனாக) ஆக்கியிருக்கிறான்"},{"SurahNumber":26,"VerseNumber":22,"Text":"பனூ இஸ்ராயீல்களை அடிமையாக வைத்துக் கொண்டிருக்கும் நிலையில் இது நீ எனக்குச் சொல்லிக் காண்பிக்கக் கூடிய பாக்கியமாகுமா"},{"SurahNumber":26,"VerseNumber":23,"Text":"அதற்கு ஃபிர்அவ்ன்; \"அகிலத்தாருக்கு இறைவன் யார்?\" என்று கேட்டான்"},{"SurahNumber":26,"VerseNumber":24,"Text":"அதற்கு (மூஸா) \"நீங்கள் உறுதி கொண்டவர்களாக இருப்பின், வானங்களுக்கும், பூமிக்கும் இவ்விரண்டுக்குமிடையே உள்ளவற்றுக்கும் இறைவனே (அகிலத்தாரின் இறைவன் ஆவான்)\" என்று கூறினார்"},{"SurahNumber":26,"VerseNumber":25,"Text":"தன்னை சுற்றியிருந்தவர்களை நோக்கி \"நீங்கள் (இவர் சொல்வதைச்) செவிமடுக்கிறீர்கள் அல்லவா?\" என்று (ஃபிர்அவ்ன்) கேட்டான்"},{"SurahNumber":26,"VerseNumber":26,"Text":"(அப்பொழுது மூஸா) \"உங்களுக்கும் இறைவன்; உங்கள் முன்னவர்களான மூதாதையருக்கும் (அவனே) இறைவன் ஆவான்\" எனக் கூறினார்"},{"SurahNumber":26,"VerseNumber":27,"Text":"(அதற்கு ஃபிர்அவ்ன்;) \"நிச்சயமாக உங்களிடம் அனுப்பப்பட்டிருக்கிறாரே உங்களுடைய தூதர் (அவர்) ஒரு பைத்தியக்காரரே ஆவார்\" எனக் கூறினான்"},{"SurahNumber":26,"VerseNumber":28,"Text":"(அதற்கு மூஸா) \"நீங்கள் உணர்ந்து கொள்பவர்களாக இருப்பீர்களாயின், அவனே கிழக்கிற்கும், மேற்கிற்கும், இன்னும் இவ்விரண்டிற்குமிடையே இருப்பவற்றிற்கும் இறைவன் ஆவான்\" எனக் கூறினார்"},{"SurahNumber":26,"VerseNumber":29,"Text":"(அதற்கு ஃபிர்அவ்ன்;) \"நீர் என்னை அன்றி வேறு நாயனை ஏற்படுத்திக் கொள்வீராயின் நிச்சயமாக உம்மைச் சிறைப்பட்டோரில் ஒருவராக நான் ஆக்கிவிடுவேன்\" எனக் கூறினான்"},{"SurahNumber":26,"VerseNumber":30,"Text":"(அதற்கு அவர்) \"நான் உனக்குத் தெளிவான (அத்தாட்சிப்) பொருளை கொண்டு வந்தாலுமா?\" எனக் கேட்டார்"},{"SurahNumber":26,"VerseNumber":31,"Text":"நீர் உண்மையாளராக இருப்பின் அதை நீர் கொண்டு வாரும்\" என (ஃபிர்அவ்ன்) பதில் கூறினான்"},{"SurahNumber":26,"VerseNumber":32,"Text":"ஆகவே அவர் தம் தடியைக் கீழே எறிந்தார்; அது தெளிவானதொரு மலைப்பாம்பாகி விட்டது"},{"SurahNumber":26,"VerseNumber":33,"Text":"இன்னும் அவர் தம் கையை வெளியில் எடுத்தார்; உடனே அது பார்ப்பவர்களுக்கு பளிச்சிடும் வெண்மையானதாக இருந்தது"},{"SurahNumber":26,"VerseNumber":34,"Text":"(ஃபிர்அவ்ன்) தன்னைச் சூழ்ந்து நின்ற தலைவர்களை நோக்கி \"இவர் நிச்சயமாக திறமை மிக்க சூனியக்காரரே!\" என்று கூறினான்"},{"SurahNumber":26,"VerseNumber":35,"Text":"இவர் தம் சூனியத்தைக் கொண்டு உங்களை உங்கள் நாட்டை விட்டும் வெளியேற்ற நாடுகிறார்; எனவே இதைப் பற்றி நீங்கள் கூறும் யோசனை என்ன?\" (என்று கேட்டான்)"},{"SurahNumber":26,"VerseNumber":36,"Text":"அதற்கவர்கள் \"அவருக்கும், அவருடைய சகோதரருக்கும் சிறிது தவணை கொடுத்து விட்டு பல பட்டிணங்களுக்கு(ச் சூனியக்காரர்களைத்)திரட்டிக் கொண்டு வருவோரை அனுப்பி வைப்பீராக"},{"SurahNumber":26,"VerseNumber":37,"Text":"(அவர்கள் சென்று) சூனியத்தில் மகா வல்லவர்களையெல்லாம் உம்மிடம் கொண்டு வருவார்கள்\" என்று கூறினார்கள்"},{"SurahNumber":26,"VerseNumber":38,"Text":"சூனியக்காரர்கள் குறிப்பிட்ட நாளில் குறிப்பிட்ட வேளையில் ஒன்று திரட்டப்பட்டார்கள்"},{"SurahNumber":26,"VerseNumber":39,"Text":"இன்னும் மக்களிடம் \"(குறித்த நேரத்தில்) நீங்கள் எல்லோரும் வந்து கூடுபவர்களா?\" என்று கேட்கப்பட்டது"}]}