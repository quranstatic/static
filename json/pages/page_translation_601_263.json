{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":103,"VerseNumber":1,"Text":"၁။ ရွေ့လျောနေသောနေ့ကို စဉ်းစားဆင်ခြင်ကြကုန်လော့။"},{"SurahNumber":103,"VerseNumber":2,"Text":"၂။ မှတ်သားလော့၊ လူသားသည် ဆုံးရှုံးသည့်ဘဝ၌ ရပ်တည်နေ၏။"},{"SurahNumber":103,"VerseNumber":3,"Text":"၃။ သို့သော် ယုံကြည်လျက် ကောင်းမှုပွားများ၍ သစ္စာတရား၊ ခန္တီပါရမီများသို့ တိုက်တွန်းနှိုးဆော်သောသူတို့သည် ယင်းဆုံးရှုံးခြင်းသို့ မရောက်ချေ။"},{"SurahNumber":104,"VerseNumber":1,"Text":"၁။ အတင်းစကားပြော ဂုံးချောသူတိုင်းသည် ပျက်စီး ဆုံးရှုံးကြမည် သာတည်း၊"},{"SurahNumber":104,"VerseNumber":2,"Text":"၂။ ဤယုတ်မာဆိုးသွမ်းသူသည် စည်းစိမ်ဥစ္စာကို ရှာဖွေစုဆောင်း၏ ၊ လုံခြံုစါာ သိမ်းဆည်းထား၏ ။"},{"SurahNumber":104,"VerseNumber":3,"Text":"၃။ ဤဆိုးညစ်သူသည် မိမိစည်းစိမ်ဥစ္စာက မိမိကို မသေမပျောက် ထာဝရ အသက်ရှင်စေမည်ဟု ထင်မှတ်၏ ။"},{"SurahNumber":104,"VerseNumber":4,"Text":"၄။ ယင်းကဲ့သို့ကား မဟုတ်ချေ၊ သို့သော် ဤလူယုတ်မသည် မိမိကိုယ်ကို အစိတ်စိတ် အမွှာမွှာ ချိုးဖဲ့သည့် စက်ရဟတ်အတွင်းသို့ ပစ်ချခြင်းကို အမှန်ပင် ခံရလတံ့။"},{"SurahNumber":104,"VerseNumber":5,"Text":"၅။ ဤအစိတ်စိတ်အမွှာမွှာ ချိုးဖဲ့သည့် စက်ရဟတ်သည် အဘယ်အရာ ဖြစ်သည်ကို သင်တမန်တောအား အဘယ်သူရှင်းလင်းပြောပြလတံ့။"},{"SurahNumber":104,"VerseNumber":6,"Text":"၆။ ဤစက်ရဟတ်သည် အရှိန်အရောင် ပြောင်ပြောင်တောက်လောက်သော အလ္လာဟ်အသျှင်မြတ်၏ ငရဲမီးတောက် မီးလျှံတော် ဖြစ်၏။"},{"SurahNumber":104,"VerseNumber":7,"Text":"၇။ ဤငရဲမီးသည် ထိုလူယုတ်မာတို့၏ စိတ်နှလုံးအတွင်းသို့ ဝင်ရောက်လောင်ကျွမ်း၏။"},{"SurahNumber":104,"VerseNumber":8,"Text":"၈။ ဤငရဲမီးသည် သူတို့အား ဝိုင်းဝန်းဖုံးအုပ်ထား၏။"},{"SurahNumber":104,"VerseNumber":9,"Text":"၉။ ဤမီးတောက် မိးလျှံများသည် အလွန်ထွားကြိုင်း ရှည်လျားသော မီးတိုင်ကြီးများ ဖြစ်ကြ၏။"},{"SurahNumber":105,"VerseNumber":1,"Text":"၁။ အို-တမန်တော်၊ သင်၏ အရှင်သခင်သည် ဆင်တပ်စစ်သည်တော်များကို အဘယ်သို့စီရင်တော်မူလိုက်သည်ကို သင်မမြင်သလော။"},{"SurahNumber":105,"VerseNumber":2,"Text":"၂။ သင်၏ အရှင်သခင်သည် သူတို့၏ သစ္စာမဲ့သောအကြံအစည်ကို ဖျက်ဆီးတော်မူလိုက်သည်မဟုတ်လော။"},{"SurahNumber":105,"VerseNumber":3,"Text":"၃။ သင်၏ အရှင်သခင်သည် ထိုသူမိုက်တို့အပေါ်၌ အရေအတွက်များလှစွာသောငှက်များကို တစ်အုပ်ပြီးတစ်အုပ် စေလွှတ်တော်မူလိုက်သည်မဟုတ်လော။"},{"SurahNumber":105,"VerseNumber":4,"Text":"၄။ ထိုငှက်များသည် ထိုသူမိုက်တို့၏ ဦးခေါင်းကို လောက်စာလုံးတို့ဖြင့် ပစ်ချ၏။"},{"SurahNumber":105,"VerseNumber":5,"Text":"၅။ သို့ပစ်ချပြီးလျှင် သင်၏ အရှင်သခင်သည် ထိုရဲမက်ဗိုလ်ခြေအလုံးတို့အား တိရိစ္ဆာန်စသည်တို့ဝါး၍ ကြေမွသော မြက်ဝါးဖတ်များကြဲဖြန့်လျက် အသီးအနှံကင်းမဲ့သည့် လယ်ပြင်ကဲ့သို့ဖြစ်အောင် စီရင်တော်မူလိုက်သည်မဟုတ်လော။"}]}