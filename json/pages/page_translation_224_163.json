{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":11,"VerseNumber":20,"Text":"اينان در زمين ناتوان‌كننده [خداى از عذاب خود] نيستند و آنان را بجز خدا دوستان و سرپرستانى نيست، عذابشان دو چندان شود، كه نه مى‌توانستند [حق را] بشنوند و نه مى‌ديدند"},{"SurahNumber":11,"VerseNumber":21,"Text":"اينانند كه خويشتن را زيان زدند- خود را به هلاكت انداختند- و آنچه به دروغ مى‌بافتند از آنها گم شد"},{"SurahNumber":11,"VerseNumber":22,"Text":"ناگزير آنها در آن جهان از همه زيانكارترند"},{"SurahNumber":11,"VerseNumber":23,"Text":"همانا كسانى كه ايمان آوردند و كارهاى نيك و شايسته كردند و به پروردگار خويش دل نهادند، آنان بهشتيانند [و] در آن جاويدانند"},{"SurahNumber":11,"VerseNumber":24,"Text":"داستان اين دو گروه داستان كور و كر و بينا و شنواست، آيا داستان اين دو همسان است؟ [هرگز!] پس آيا ياد نمى‌كنند و پند نمى‌گيرند؟"},{"SurahNumber":11,"VerseNumber":25,"Text":"و هر آينه نوح را به سوى قومش فرستاديم كه: من شما را بيم‌دهنده‌اى آشكارم"},{"SurahNumber":11,"VerseNumber":26,"Text":"كه جز خداى يكتا را مپرستيد، كه من بر شما از عذاب روزى دردناك بيمناكم"},{"SurahNumber":11,"VerseNumber":27,"Text":"مهتران قوم او كه كفر مى‌ورزيدند گفتند: ما تو را جز بشرى مانند خود نمى‌بينيم، و نمى‌بينيم كه جز فرومايگان ما در ابتداى نظر- يعنى بى‌تفكر و تأمل- از تو پيروى كرده باشند، و براى شما هيچ برتريى بر خود نمى‌بينيم، بلكه شما را دروغگو مى‌پنداريم"},{"SurahNumber":11,"VerseNumber":28,"Text":"[نوح‌] گفت: اى قوم من، مرا گوييد كه اگر بر حجتى از پروردگارم باشم- يعنى معجزات آورم- و مرا از جانب خويش رحمتى- علم و كتاب- داده باشد كه بر شما پوشيده گرديده است آيا [مى‌توانيم‌] شما را به [پذيرفتن‌] آن وادار كنيم و حال آنكه آن را خوش نداريد؟"}]}