{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":62,"Text":"وقتی [از آنجا] گذشتند، موسی به خدمت گزارش گفت: غذای صبح گاهی ما را بیاور که از این سفرمان سختی و خستگیِ بسیار دیدیم"},{"SurahNumber":18,"VerseNumber":63,"Text":"خدمت گزارش گفت: آیا ندانستی چون کنار آن سنگ جای گرفتیم، من ماهی را از یاد بردم و آن با وضعی شگفت انگیز راه خود را در دریا گرفت و رفت، و جز شیطان از خاطرم نبرد که آن را به یاد داشته باشم"},{"SurahNumber":18,"VerseNumber":64,"Text":"موسی گفت: این [جای فراموش کردن ماهی] همان است که ما در طلبش بودیم. پس با پی گرفتن جای پای خود [از راهی که آمده بودند] برگشتند"},{"SurahNumber":18,"VerseNumber":65,"Text":"پس بنده ای از بندگان ما را یافتند که او را از نزد خود رحمتی داده و از پیشگاه خود دانشی ویژه به او آموخته بودیم"},{"SurahNumber":18,"VerseNumber":66,"Text":"موسی به او گفت: آیا [اذن می دهی که] من تو را [به این هدف] پیروی کنم که از آنچه به تو آموخته اند، مایه رشدی به من بیاموزی؟"},{"SurahNumber":18,"VerseNumber":67,"Text":"گفت: [ای موسی!] تو هرگز نمی توانی بر همراهی من شکیبایی ورزی"},{"SurahNumber":18,"VerseNumber":68,"Text":"و چگونه می توانی بر چیزی که به آن احاطه [علمی] نداری شکیبایی ورزی؟"},{"SurahNumber":18,"VerseNumber":69,"Text":"گفت: اگر خدا بخواهد، مرا شکیبا خواهی یافت، و هیچ فرمانی را از تو مخالفت نخواهم کرد"},{"SurahNumber":18,"VerseNumber":70,"Text":"گفت: [ای موسی!] اگر دنبال من آمدی، از هیچ چیز از من مپرس تا خودم درباره [حقیقتِ] آن با تو آغاز سخن کنم"},{"SurahNumber":18,"VerseNumber":71,"Text":"پس هر دو به راه افتادند تا وقتی که در کشتی سوار شدند، او شکافی در کشتی ایجاد کرد. موسی گفت: آیا آن را شکافتی تا سرنشینانش را غرق کنی؟ به راستی که کاری بسیار زشت کردی"},{"SurahNumber":18,"VerseNumber":72,"Text":"گفت: [ای موسی!] آیا نگفتم که تو هرگز نمی توانی بر همراهی من شکیبایی ورزی؟"},{"SurahNumber":18,"VerseNumber":73,"Text":"گفت: مرا بر آنچه از یاد بردم، مؤاخذه مکن و در کارم به من سخت مگیر"},{"SurahNumber":18,"VerseNumber":74,"Text":"پس [هر دو] به راه افتادند تا [زمانی که] به نوجوانی برخوردند؛ پس [بنده ما] او را کشت. موسی گفت: آیا شخص بی گناهی را بدون آنکه کسی را کشته باشد، کُشتی؟ به راستی که کاری بسیار ناپسند مرتکب شدی"}]}