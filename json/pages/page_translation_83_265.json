{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":4,"VerseNumber":27,"Text":"ထို့ပြင် အလ္လာဟ်အရှင်မြတ်သည် အသင်တို့ဘက်ကို (သနားကရုဏာ‌တော်နှင့်) လှည့်‌တော်မူရန်အတွက် ရည်ရွယ်‌တော်မူသည်။ သို့ရာတွင် (မိမိ၏)စိတ်အလိုဆန္ဒ ‌နောက်ကိုလိုက်‌သောသူများကမူ* အသင်တို့ အကြီးအကျယ် ယိမ်းယိုင်ချွတ်‌ချော်ရန်အတွက်ကိုသာ ရည်ရွယ်ကြသည်။"},{"SurahNumber":4,"VerseNumber":28,"Text":"အလ္လာဟ်အရှင်မြတ်သည် အသင်တို့၏(ဝန်ကို) ‌လျော့‌ပေါ့‌စေ‌တော်မူရန် (အသင်တို့၏အ‌ရေးကိစ္စများ လွယ်ကူမှုဖြစ်‌စေရန်) ရည်ရွယ်‌တော်မူသည်။* ထို့ပြင် လူသားသည် ချည့်နဲ့သူအဖြစ် ဖန်ဆင်းခြင်းခံခဲ့ရသည်။"},{"SurahNumber":4,"VerseNumber":29,"Text":"အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အချင်းချင်း သ‌ဘောတူ‌ကျေနပ်မှုနှင့် ‌ရောင်းဝယ်‌ဖောက်ကားမှု တစ်စုံတစ်ခု ပြုလုပ်ခြင်းမှလွဲ၍ အသင်တို့၏ ပစ္စည်းဥစ္စာများကို အသင်တို့အချင်းချင်း မတရား‌သောနည်းနှင့်* စားသုံးမှု မပြုကြနှင့်။ ထို့ပြင် အသင်တို့သည် အသင်တို့ကိုယ်အသင်တို့ သတ်ဖြတ်မှုလည်း မပြုကြနှင့်။* အမှန်စင်စစ် အလ္လာဟ်အရှင်မြတ်သည် အသင်တို့အ‌ပေါ် အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"},{"SurahNumber":4,"VerseNumber":30,"Text":"ထို့ပြင် အကြင်သူသည် ကျူးလွန်သည့်အဖြစ်နှင့်သာမက မတရားနှိပ်စက်သည့်အဖြစ်နှင့် ထိုအရာကိုပြုလုပ်လျှင် ငါအရှင်မြတ်သည် ထိုသူကို မကြာမီ ငရဲမီးထဲသို့ သွတ်သွင်း‌တော်မူမည်။ ၎င်းပြင် ထိုအရာသည် အလ္လာဟ်အရှင်မြတ်အတွက် လွယ်ကူသည်။"},{"SurahNumber":4,"VerseNumber":31,"Text":"အကယ်၍ အသင်တို့သည် အသင်တို့အား တားမြစ်ပြီးဖြစ်‌သော အပြစ်ကြီးများမှ ‌ရှောင်ကြဉ်ကြလျှင်* ငါအရှင်မြတ်သည် အသင်တို့၏ မ‌ကောင်းမှု(အ‌သေး)များကို အသင်တို့ထံမှ ဖယ်ရှား‌တော်မူပြီး အသင်တို့အား ဂုဏ်ရှိ‌သော‌နေရာသို့ ဝင်‌ရောက်‌စေ‌တော်မူမည်။"},{"SurahNumber":4,"VerseNumber":32,"Text":"ထို့ပြင် အလ္လာဟ်အရှင်မြတ်သည် အသင်တို့ထဲမှအချို့ကို အချို့ထက် သာလွန်‌စေ‌တော်မူခဲ့သည်ကို အသင်တို့ မလိုလားမ‌တောင့်တကြနှင့်။ ‌ယောက်ျားများအတွက် သူတို့ရှာ‌ဖွေဆည်းပူးခဲ့သည်များထဲမှ ‌ဝေစုရှိသည်။ ၎င်းပြင် မိန်းမများအတွက် သူမတို့ရှာ‌ဖွေဆည်းပူးခဲ့သည်များထဲမှ ‌ဝေစုရှိသည်။ ထို့ပြင် အသင်တို့သည် အလ္လာဟ်အရှင်မြတ်၏ ‌ကျေးဇူး‌တော်ကို အသနားခံ‌တောင်းယူကြပါ။ အမှန်စင်စစ် အလ္လာဟ်အရှင်မြတ်သည် အရာအားလုံးကို အလွန်သိ‌တော်မူ‌သောအရှင် ဖြစ်‌တော်မူသည်။"},{"SurahNumber":4,"VerseNumber":33,"Text":"ထို့ပြင် ငါအရှင်မြတ်သည် မိဘနှစ်ပါးနှင့် ‌ဆွေမျိုးသားချင်းများက ထားခဲ့‌သောအ‌မွေပစ္စည်းများနှင့်ပတ်သက်၍ သူတို့အသီးသီးအတွက် အ‌မွေစားအ‌မွေခံများကို သတ်မှတ်ထား‌တော်မူသည်။ ထို့ပြင် အသင်တို့ ကတိကဝတ်ပြုထား‌သောသူများကိုလည်း သူတို့၏ ‌ဝေစုကို ‌ပေးကြပါ။ အမှန်စင်စစ် အလ္လာဟ်အရှင်မြတ်သည် အရာအားလုံးကို မျက်‌မှောက်အသိသက်‌သေဖြစ်‌နေ‌တော်မူ‌သောအရှင် ဖြစ်‌တော်မူသည်။"}]}