{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":98,"VerseNumber":8,"Text":"Malipo yao , mbele ya Mola wao Siku ya Kiyama, ni Pepo ya makazi na utulivu yenye upeo wa uzuri, ambayo chini ya majumba yake ya fahari inapita mito; watakaa milele humo. Mwenyezi Mungu Ameridhika nao Akakubali amali zao njema. Na wao wameridhika na Yeye kwa maandalio Aliyowafanyia ya aina mbalimbali za takrima. Malipo mazuri hayo ni ya aliyemuogopa Mweyezi Mungu na akajiepusha na maasia"},{"SurahNumber":99,"VerseNumber":1,"Text":"Itakapotikiswa ardhi mtikiso wa nguvu"},{"SurahNumber":99,"VerseNumber":2,"Text":"Na ikatoa vilivyomo ndani yake: wafu na makandi"},{"SurahNumber":99,"VerseNumber":3,"Text":"Na akauliza binadamu, kwa babaiko, «Imezukiwa na nini?»"},{"SurahNumber":99,"VerseNumber":4,"Text":"Siku ya Kiyama ardhi itatoa habari ya mambo iliyofanyiwa ya uzuri na ubaya"},{"SurahNumber":99,"VerseNumber":5,"Text":"kwa kuwa Mwenyezi Mungu, Aliyetakasika na kutukuka, Ameiamuru itoe habari ya mambo iliyofanyiwa"},{"SurahNumber":99,"VerseNumber":6,"Text":"Siku hiyo wataondoka kutoka kwenye kisimamo cha Hesabu wakiwa makundi, ili Mwenyezi Mungu Awaoneshe waliyoyatenda, mazuri na mabaya, na Awalipe kwayo"},{"SurahNumber":99,"VerseNumber":7,"Text":"Yoyote mwenye kufanya jema wezani wa chungu mdogo atayaona malipo yake Akhera"},{"SurahNumber":99,"VerseNumber":8,"Text":"Na yoyote mwenye kufanya baya wezani wa chungu mdogo atayaona malipo yake Akhera"},{"SurahNumber":100,"VerseNumber":1,"Text":"Mwenyezi Mungu Anaapa kwa farasi wenye kwenda shoti katika njia Yake kumkabili adui, wakitoa sauti kwa kasi ya kukimbia. Haifai kwa kiumbe kuapa kwa asiyekuwa Mwenyezi Mungu. Kuapa kwa asiyekuwa Mwenyezi Mungu ni ushirikina"},{"SurahNumber":100,"VerseNumber":2,"Text":"Na wenye kutoa cheche za moto kwa kwato zao ngumu wanapokimbia kwa kasi"},{"SurahNumber":100,"VerseNumber":3,"Text":"Wenye kushambulia maadui kipindi cha asubuhi"},{"SurahNumber":100,"VerseNumber":4,"Text":"Wakarusha vumbi kwa mbio zao"},{"SurahNumber":100,"VerseNumber":5,"Text":"Wakautia kati, kwa kuuzunguka kwa vipando vyao, mkusanyiko wa maadui"},{"SurahNumber":100,"VerseNumber":6,"Text":"Hakika binadamu ni mkanushaji sana neema za Mola wake"},{"SurahNumber":100,"VerseNumber":7,"Text":"Na yeye anakubali ukanushaji wake"},{"SurahNumber":100,"VerseNumber":8,"Text":"Na yeye ana pupa sana la mali"},{"SurahNumber":100,"VerseNumber":9,"Text":"Kwani binadamu hajui linalomngojea mbele yake, pindi Mwenyezi Mungu Atakapowatoa wafu makaburini waende kuhesabiwa na kulipwa"}]}