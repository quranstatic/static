{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":33,"VerseNumber":23,"Text":"O kati ya bandimi, ezali na mibali ya bosembo, baye bakokisaki elaka na bango epai ya Allah. Basusu kati na bango mokano ya liwa ekomeli bango, basusu bazali kozela mpe oyo ya bango, kasi babongolaki te"},{"SurahNumber":33,"VerseNumber":24,"Text":"Mpo Allah afuta baye bazali koloba solo na bosôló bwa bango, mpe apesa etumbu na bato ya bilongi mibale soki alingi, to akolimbisa bango. Ya soló Allah azali molimbisi atonda ngolu"},{"SurahNumber":33,"VerseNumber":25,"Text":"Mpe Allah azongisaki mabe na bango (bapengwi), mpe bazuaki litomba moko te. Kasi Allah akoki na bandimi na bitumba (mpe asalisaka bango), mpe Allah azali makasi atonda nguya"},{"SurahNumber":33,"VerseNumber":26,"Text":"Mpe Allah, akitisaki basungi na bango ya bayuda okati na bandako na bango, kasi bazuaki bolamu te kati ya bato babuku mpe akotisaki bobangi ya makasi kati na mitema mia bango, bobomaki basusu kati na bango, mpe basusu bokangaki na boloko"},{"SurahNumber":33,"VerseNumber":27,"Text":"Mpe akitanisaki bino mabele na bango, bandako na bomengo na bango, mpe mabele mosusu oyo naino bonyati yango te, mpe Allah azali na makoki likolo ya biloko binso"},{"SurahNumber":33,"VerseNumber":28,"Text":"Eh ntoma! Loba na basi nayo: Soki bolingi bomoyi ya mokili na bisengo bia yango, boya napesa bino yango mpe nakabwana na bino na lolenge ya malamu"},{"SurahNumber":33,"VerseNumber":29,"Text":"Kasi soki bolingi Allah na motindami waye, na efandelo ya mokolo ya suka, ya soló Allah abombeli babongisi kati na bino (basi) lifuta linene"},{"SurahNumber":33,"VerseNumber":30,"Text":"Eh basi ya ntoma! Oyó kati na bino akoya na mabe oyo ezali polele na bilembo bimonani, tokobakisela ye etumbu mbala mibale. Mpe wana ezali pete тропа Allah"}]}