{"Id":64,"LanguageCodes":["bs","bos"],"Name":"bos-korkut","Author":"Korkut","Language":"Bosnian","Description":"Bosnian","Direction":"ltr","Source":"http://www.qurandatabase.org","Translations":[{"SurahNumber":76,"VerseNumber":6,"Text":"sa izvora iz kojeg će samo Allahovi štićenici piti, i koji će kuda hoće bez muke razvoditi"},{"SurahNumber":76,"VerseNumber":7,"Text":"Oni su zavjet ispunjavali plašeći se Dana čija će kob svuda prisutna biti"},{"SurahNumber":76,"VerseNumber":8,"Text":"i hranu su davali - mada su je i sami željeli - siromahu i siročetu i sužnju"},{"SurahNumber":76,"VerseNumber":9,"Text":"Mi vas samo za Allahovu ljubav hranimo, od vas ni priznanja ni zahvalnosti ne tražimo"},{"SurahNumber":76,"VerseNumber":10,"Text":"mi se Gospodara našeg bojimo, onog Dana kada će lica smrknuta i namrgođena biti"},{"SurahNumber":76,"VerseNumber":11,"Text":"I njih će Allah strahote toga Dana sačuvati i blaženstvo i radost im darovati"},{"SurahNumber":76,"VerseNumber":12,"Text":"i Džennetom i svilom ih za ono što su trpjeli nagraditi"},{"SurahNumber":76,"VerseNumber":13,"Text":"naslonjeni na divanima, oni u njemu ni mraz ni žegu neće osjetiti"},{"SurahNumber":76,"VerseNumber":14,"Text":"i blizu će im hladovina njegova biti, a plodovi njegovi će im na dohvat ruke stajati"},{"SurahNumber":76,"VerseNumber":15,"Text":"Služiće ih iz srebrenih posuda i čaša prozirnih"},{"SurahNumber":76,"VerseNumber":16,"Text":"prozirnih, od srebra, čiju će veličinu prema željama njihovim odrediti"},{"SurahNumber":76,"VerseNumber":17,"Text":"U njemu će iz čaše piće inbirom začinjeno piti"},{"SurahNumber":76,"VerseNumber":18,"Text":"sa izvora u Džennetu, koji će se Selsebil zvati"},{"SurahNumber":76,"VerseNumber":19,"Text":"Služiće ih vječno mlada posluga, - da ih vidiš, pomislio bi da su biser prosuti"},{"SurahNumber":76,"VerseNumber":20,"Text":"I kud god pogledaš, vidjećeš udobnost i carstvo prostrano"},{"SurahNumber":76,"VerseNumber":21,"Text":"Na njima će biti odijela od tanke zelene svile, i od teške svile, nakićeni narukvicama od srebra, i daće im Gospodar njihov da piju čisto piće"},{"SurahNumber":76,"VerseNumber":22,"Text":"To vam je nagrada; vaš trud je dostojan blagodarnosti"},{"SurahNumber":76,"VerseNumber":23,"Text":"Od vremena do vremena Mi objavljujemo Kur´an tebi"},{"SurahNumber":76,"VerseNumber":24,"Text":"zato izdrži do odluke Gospodara tvoga, i ne slušaj ni grješnika ni nevjernika njihova"},{"SurahNumber":76,"VerseNumber":25,"Text":"I spominji ime Gospodara svoga ujutro i predveče"}]}