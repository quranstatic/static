{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":86,"VerseNumber":1,"Text":"၁။ မိုးကောင်းကင်နှင့် နံနက်သောက်ရှုးကြယ်တို့ကို ငါသက်သေထူတော်မူ၏။"},{"SurahNumber":86,"VerseNumber":2,"Text":"၂။ နံနက်သောက်ရှုးကြယ်သည် အဘယ်အရာဖြစ်သည်ကို သင်တမန်တော်အား အဘယ်သူရှင်းလင်းပြောပြမည် နည်း။"},{"SurahNumber":86,"VerseNumber":3,"Text":"၃။ ထိုအရာသည် အလျှံပြောင်ပြောင်အရောင်တောက်ထွန်းသောဥက္ကာကြယ်နက္ခတ်ဖြစ်၏။"},{"SurahNumber":86,"VerseNumber":4,"Text":"၄။ အကယ်စင်စစ် လူသားတိုင်း၌ မိမိကို စောင့်ရှောက်သူတစ်ပါးရှိ၏။"},{"SurahNumber":86,"VerseNumber":5,"Text":"၅။ လူသားသည် မိမိကိုယ်ကို မည်သည့်အရာဝတ္ထုမှ ဖန်ဆင်းထားတော်မူသည်ကို စဉ်းစားဆင်ခြင်လော့။"},{"SurahNumber":86,"VerseNumber":6,"Text":"၆၊၇။ လူသားကို ကျောကုန်းနှင့်နံရိုးအကြားမှ ထုတ်ယူသောကလကရေကြည်ဖြင့် ဖန်ဆင်းတော်မူ၏။"},{"SurahNumber":86,"VerseNumber":7,"Text":"၆၊၇။ လူသားကို ကျောကုန်းနှင့်နံရိုးအကြားမှ ထုတ်ယူသောကလကရေကြည်ဖြင့် ဖန်ဆင်းတော်မူ၏။"},{"SurahNumber":86,"VerseNumber":8,"Text":"၈။ မုချဧကန်အရှင်မြတ်သည် လူသားကို သေပြီးသည်နောက် ပြန်ရှင်စေနိုင်တော်မူ၏။"},{"SurahNumber":86,"VerseNumber":9,"Text":"၉၊၁၀။ ထိမ်ချန် လျှို့ ဝှက်ထားသောအကြံအစည်များကို ထင်ရှားပေါ်လာစေသော စစ်ကြောသောနေ့တော်ကြီးဝယ် လူသား၌ တန်ခိုးအာဏာသော်လည်းကောင်း၊ ကူညီမည့်သူသော်လည်းကောင်း၊ လုံးဝရှိမည်မဟုတ်ချေ။"},{"SurahNumber":86,"VerseNumber":10,"Text":"၉၊၁၀။ ထိမ်ချန် လျှို့ ဝှက်ထားသောအကြံအစည်များကို ထင်ရှားပေါ်လာစေသော စစ်ကြောသောနေ့တော်ကြီးဝယ် လူသား၌ တန်ခိုးအာဏာသော်လည်းကောင်း၊ ကူညီမည့်သူသော်လည်းကောင်း၊ လုံးဝရှိမည်မဟုတ်ချေ။"},{"SurahNumber":86,"VerseNumber":11,"Text":"၁၁၊၁၂။ အဖန်တလဲလဲမိုးပေးသောအာကာသကိုသော်လည်းကောင်း၊ သီးပင်ပွင့်ပင်ပေါက်ထွက်လာဖို့ရာ မိမိကိုယ်ကိုမိမိဖွင့်ပေးသောကမ္ဘာမြေကြီးကိုသော်လည်းကောင်း၊ ငါသက်သေထူတော်မူ၏။"},{"SurahNumber":86,"VerseNumber":12,"Text":"၁၁၊၁၂။ အဖန်တလဲလဲမိုးပေးသောအာကာသကိုသော်လည်းကောင်း၊ သီးပင်ပွင့်ပင်ပေါက်ထွက်လာဖို့ရာ မိမိကိုယ်ကိုမိမိဖွင့်ပေးသောကမ္ဘာမြေကြီးကိုသော်လည်းကောင်း၊ ငါသက်သေထူတော်မူ၏။"},{"SurahNumber":86,"VerseNumber":13,"Text":"၁၃။ ဤကျမ်းတော်သည် တည်ကြည်ပြတ်သားသောဗျာဒိတ်တော်ဖြစ်၏။"},{"SurahNumber":86,"VerseNumber":14,"Text":"၁၄။ ဤကျမ်းမြတ်သည် အရွှန်းစကားမဟုတ်ချေ။"},{"SurahNumber":86,"VerseNumber":15,"Text":"၁၅။ သို့သော်မိစ္ဆာဒိဋ္ဌိတို့သည် သင်မိုဟမ္မဒ်အား ဆန့်ကျင်ဘက်ပြု၍ ဥပါယ်တမည်ကြံစည်ကြ၏။"},{"SurahNumber":86,"VerseNumber":16,"Text":"၁၆။ ငါလည်း သူတို့အား ဆန့်ကျင်၍ အကြံအစည်ထုတ်တော်မူ၏။"},{"SurahNumber":86,"VerseNumber":17,"Text":"၁၇။ ထို့ကြောင့်အယူလွဲသူတို့အား အပြစ်ဒဏ်ခတ်မည့်အချိန်ကာလကို ရွှေ့ဆိုင်းထားလော့၊ သူတို့အား သိမ်မွေ့စွာ ခေတ္တဆက်ဆံလော့။"},{"SurahNumber":87,"VerseNumber":1,"Text":"၁။ အတိုင်းထက်အလွန်မြင့်မြတ်သောသင်၏ အရှင်သခင်၏ နာမတော်ကို ချီးကျူးတသလော။"},{"SurahNumber":87,"VerseNumber":2,"Text":"၂။ အရှင်မြတ်သည် ဖန်ဆင်းတော်မူ၏၊ ထို့နောက်ဖျက်ဆီးတော်မူ၏။"},{"SurahNumber":87,"VerseNumber":3,"Text":"၃။ ပန်းတိုင်သတ်မှတ်တော်မူ၏၊ ထို့နောက်လမ်းညွှန်တော်မူ၏။"},{"SurahNumber":87,"VerseNumber":4,"Text":"၄။ စားကျက်ကို ဖန်ဆင်းတော်မူ၏။"},{"SurahNumber":87,"VerseNumber":5,"Text":"၅။ ထို့နောက် ထိုစားကျက်ကို ညိုမဲသောမြက်ငုတ်မြက်စဖြစ်စေတော်မူ၏။"},{"SurahNumber":87,"VerseNumber":6,"Text":"၆။ အို-တမန်တော်၊ သင်သည် ဤကုရ်အာန်ကျမ်းမြတ်ကို မမေ့မလျော့စေခြင်းငှာ ငါသည် သင့်အား သွန်သင်ပြသ တော်မူမည်။"},{"SurahNumber":87,"VerseNumber":7,"Text":"၇။ တမန်တော် သည် အလ္လာဟ်အရှငြ်မတ်သည် မေ့လိုတော်ရှိသည်ကို မေ့လျော့နိုင်၏ ၊ မုချဧကန ်အရှင်မြတ်သည် ဖော်ပြထားသောအရာ၊ လျှို့ဝှက်ထားသော အရာအလုံးစုံကို အကြွင်းမဲ့သိတော်မူ၏။"},{"SurahNumber":87,"VerseNumber":8,"Text":"၈။ ငါသည် သင်၏လမ်းကို သင်လွယ်လင့်တကူလျှောက်လိုက်နိုင်ရန် စီရင်တော်မူမည်။"},{"SurahNumber":87,"VerseNumber":9,"Text":"၉။ ထို့ကြောင့် လူသားတို့အား သတိပေးနှိုးဆော်လော့၊ သတိပေးနှိုးဆော်ခြင်းသည် အကျိုးရှိ၏။"},{"SurahNumber":87,"VerseNumber":10,"Text":"၁၀။ ကြောက်ရွံ့ရိုကျိုးသောသူသည် နာယူလိမ့်မည်။"},{"SurahNumber":87,"VerseNumber":11,"Text":"၁၁။ သို့သော်အကြောင်းကံဆိုးလှသောသူသည် တရားတော်ကို ကဲ့ရဲ့မည်။"},{"SurahNumber":87,"VerseNumber":12,"Text":"၁၂။ ထိုသူအား ကြီးမားသောမီးထဲသို့ ပစ်ချတော်မူမည်။"},{"SurahNumber":87,"VerseNumber":13,"Text":"၁၃။ ထိုသူတို့သည် ထိုမီးထဲတွင် မသေမရှင်ခံရလိမ့်မည်။"},{"SurahNumber":87,"VerseNumber":14,"Text":"၁၄၊၁၅။ သို့သော်မိမိကိုယ်ကို သန့်ရှင်းစေ၍ မိမိအရှင်သခင်၏ နာမတော်ကို သတိရလျက် ဆွလားသ်ဝတ်ပြုသောသူ မူကား အောင်မြင်၏။"},{"SurahNumber":87,"VerseNumber":15,"Text":"၁၄၊၁၅။ သို့သော်မိမိကိုယ်ကို သန့်ရှင်းစေ၍ မိမိအရှင်သခင်၏ နာမတော်ကို သတိရလျက် ဆွလားသ်ဝတ်ပြုသောသူ မူကား အောင်မြင်၏။"}]}