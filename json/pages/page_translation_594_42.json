{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":89,"VerseNumber":24,"Text":"O: “Kaş axirət həyatım üçün əvvəlcədən hazırlıq görəydim!”– deyəcəkdir"},{"SurahNumber":89,"VerseNumber":25,"Text":"O gün heç kəs Allahın verdiyi əzab kimi əzab verə bilməz"},{"SurahNumber":89,"VerseNumber":26,"Text":"və heç kəs Onun buxovladığı kimi buxovlaya bilməz"},{"SurahNumber":89,"VerseNumber":27,"Text":"O gün möminə deyiləcəkdir: “Ey arxayın olan kəs"},{"SurahNumber":89,"VerseNumber":28,"Text":"Razı qalmış və razılıq qazanmış halda öz Rəbbinə tərəf dön"},{"SurahNumber":89,"VerseNumber":29,"Text":"Mənim qullarımın cərgəsinə keç"},{"SurahNumber":89,"VerseNumber":30,"Text":"Cənnətimə daxil ol"},{"SurahNumber":90,"VerseNumber":1,"Text":"And içirəm bu şəhərə (Məkkəyə)"},{"SurahNumber":90,"VerseNumber":2,"Text":"Sən də o şəhərin sakinisən"},{"SurahNumber":90,"VerseNumber":3,"Text":"And olsun valideynə və onun törəməsinə"},{"SurahNumber":90,"VerseNumber":4,"Text":"Biz insanı çətinlik içində xəlq etdik"},{"SurahNumber":90,"VerseNumber":5,"Text":"O, heç kəsin ona gücü çatmayacağınımı güman edir"},{"SurahNumber":90,"VerseNumber":6,"Text":"O deyir: “Mən çoxlu var-dövlət sərf etmişəm!”"},{"SurahNumber":90,"VerseNumber":7,"Text":"O, heç kəsin onu görməyəcəyinimi zənn edir"},{"SurahNumber":90,"VerseNumber":8,"Text":"Məgər ona iki gözü Biz verməmişikmi"},{"SurahNumber":90,"VerseNumber":9,"Text":"Bir dillə iki dodaq verməmişikmi"},{"SurahNumber":90,"VerseNumber":10,"Text":"Onu iki yoxuşlu yola yönəltmədikmi"},{"SurahNumber":90,"VerseNumber":11,"Text":"O isə sərt yoxuşu aşmağa can atmadı"},{"SurahNumber":90,"VerseNumber":12,"Text":"Sən nə bilirsən ki, sərt yoxuş nədir"},{"SurahNumber":90,"VerseNumber":13,"Text":"O, bir kölə azad etməkdir"},{"SurahNumber":90,"VerseNumber":14,"Text":"və ya aclıq günündə möhtaca yemək verməkdir –"},{"SurahNumber":90,"VerseNumber":15,"Text":"qohumluq əlaqəsi çatan bir yetimə"},{"SurahNumber":90,"VerseNumber":16,"Text":"yaxud aclıqdan yerə uzanmış kasıba"},{"SurahNumber":90,"VerseNumber":17,"Text":"Sonra isə o, iman gətirən, bir-birinə səbir və mərhəmət tövsiyə edənlərdən olmaqdır"},{"SurahNumber":90,"VerseNumber":18,"Text":"Onlar sağ tərəf sahibləridir"},{"SurahNumber":90,"VerseNumber":19,"Text":"Ayələrimizi inkar edənlər isə sol tərəf sahibləridir"},{"SurahNumber":90,"VerseNumber":20,"Text":"Od onların üzərində qapanacaqdır"}]}