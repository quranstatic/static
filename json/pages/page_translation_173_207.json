{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":7,"VerseNumber":171,"Text":"E quando elevammo il Monte sopra di loro, come fosse un baldacchino, e temevano che sarebbe rovinato loro addosso, [dicemmo]: “Afferrate con forza ciò che vi abbiamo dato e ricordatevi di quel che contiene. Forse sarete timorati”"},{"SurahNumber":7,"VerseNumber":172,"Text":"E quando il Signore trasse, dai lombi dei figli di Adamo, tutti i loro discendenti e li fece testimoniare contro loro stessi [disse]: “Non sono il vostro Signore?”. Risposero: “Sì, lo attestiamo”, [Lo facemmo] perché nel Giorno della Resurrezione non diciate: “Veramente eravamo incoscienti”"},{"SurahNumber":7,"VerseNumber":173,"Text":"o diciate: “I nostri antenati erano associatori e noi siamo i loro discendenti: vorresti annientarci per quello che facevano questi inventori di nullità?”"},{"SurahNumber":7,"VerseNumber":174,"Text":"Così spieghiamo i Nostri segni. Forse ritorneranno [a Noi]"},{"SurahNumber":7,"VerseNumber":175,"Text":"Racconta loro la storia di colui cui avevamo dato Nostri segni e che li trascurò. Satana lo seguì e fu uno dei traviati"},{"SurahNumber":7,"VerseNumber":176,"Text":"Se avessimo voluto, lo avremmo elevato grazie a questi segni; ma si aggrappò alla terra e seguì le sue passioni. Fu come il cane che ansima se lo attacchi e ansima se lo lasci stare. Ecco a chi è simile il popolo che taccia di menzogna i Nostri segni. Racconta loro le storie, affinché riflettano"},{"SurahNumber":7,"VerseNumber":177,"Text":"Che cattivo esempio, quello del popolo che taccia di menzogna i Nostri segni e fa torto a se stesso"},{"SurahNumber":7,"VerseNumber":178,"Text":"Colui che è guidato da Allah è ben guidato, chi da Lui è traviato si perde"}]}