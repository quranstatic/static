{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":91,"VerseNumber":1,"Text":"سوگند به خورشيد و تابندگى‌اش،"},{"SurahNumber":91,"VerseNumber":2,"Text":"سوگند به مه چون پى [خورشيد] رود"},{"SurahNumber":91,"VerseNumber":3,"Text":"سوگند به روز چون [زمين را] روشن گرداند،"},{"SurahNumber":91,"VerseNumber":4,"Text":"سوگند به شب چو پرده بر آن پوشد،"},{"SurahNumber":91,"VerseNumber":5,"Text":"سوگند به آسمان و آن كس كه آن را برافراشت،"},{"SurahNumber":91,"VerseNumber":6,"Text":"سوگند به زمين و آن كس كه آن را گسترد،"},{"SurahNumber":91,"VerseNumber":7,"Text":"سوگند به نفس و آن كس كه آن را درست كرد؛"},{"SurahNumber":91,"VerseNumber":8,"Text":"سپس پليدكارى و پرهيزگارى‌اش را به آن الهام كرد،"},{"SurahNumber":91,"VerseNumber":9,"Text":"كه هر كس آن را پاك گردانيد، قطعاً رستگار شد،"},{"SurahNumber":91,"VerseNumber":10,"Text":"و هر كه آلوده‌اش ساخت، قطعاً درباخت"},{"SurahNumber":91,"VerseNumber":11,"Text":"[قوم‌] ثمود به سبب طغيان خود به تكذيب پرداختند"},{"SurahNumber":91,"VerseNumber":12,"Text":"آنگاه كه شقى‌ترينشان بر[پا] خاست"},{"SurahNumber":91,"VerseNumber":13,"Text":"پس فرستاده خدا به آنان گفت: «زنهار! ماده‌شتر خدا و [نوبت‌] آب‌خوردنش را [حرمت نهيد]»"},{"SurahNumber":91,"VerseNumber":14,"Text":"و[لى‌] دروغزنش خواندند و آن [ماده‌شتر] را پى كردند، و پروردگارشان به [سزاى‌] گناهشان بر سرشان عذاب آورد و آنان را با خاك يكسان كرد"},{"SurahNumber":91,"VerseNumber":15,"Text":"و از پيامد كار خويش، بيمى به خود راه نداد"},{"SurahNumber":92,"VerseNumber":1,"Text":"سوگند به شب چون پرده افكند،"},{"SurahNumber":92,"VerseNumber":2,"Text":"سوگند به روز چون جلوه‌گرى آغازد،"},{"SurahNumber":92,"VerseNumber":3,"Text":"و [سوگند به‌] آنكه نر و ماده را آفريد،"},{"SurahNumber":92,"VerseNumber":4,"Text":"كه همانا تلاش شما پراكنده است"},{"SurahNumber":92,"VerseNumber":5,"Text":"اما آنكه [حق خدا را] داد و پروا داشت،"},{"SurahNumber":92,"VerseNumber":6,"Text":"و [پاداش‌] نيكوتر را تصديق كرد،"},{"SurahNumber":92,"VerseNumber":7,"Text":"بزودى راه آسانى پيش پاى او خواهيم گذاشت"},{"SurahNumber":92,"VerseNumber":8,"Text":"و اما آنكه بخل ورزيد و خود را بى‌نياز ديد،"},{"SurahNumber":92,"VerseNumber":9,"Text":"و [پاداش‌] نيكوتر را به دروغ گرفت،"},{"SurahNumber":92,"VerseNumber":10,"Text":"بزودى راه دشوارى به او خواهيم نمود"},{"SurahNumber":92,"VerseNumber":11,"Text":"و چون هلاك شد، [ديگر] مال او به كارش نمى‌آيد"},{"SurahNumber":92,"VerseNumber":12,"Text":"همانا هدايت بر ماست"},{"SurahNumber":92,"VerseNumber":13,"Text":"و در حقيقت، دنيا و آخرت از آن ماست"},{"SurahNumber":92,"VerseNumber":14,"Text":"پس شما را به آتشى كه زبانه مى‌كشد هشدار دادم"}]}