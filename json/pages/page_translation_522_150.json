{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"گفت: اى رسولان، به چه كار آمده‌ايد؟"},{"SurahNumber":51,"VerseNumber":32,"Text":"گفتند: ما را بر مردمى تبهكار فرستاده‌اند،"},{"SurahNumber":51,"VerseNumber":33,"Text":"تا تكه‌هاى كلوخ بر سرشان بباريم،"},{"SurahNumber":51,"VerseNumber":34,"Text":"كه بر آنها از جانب پروردگارت براى متجاوزان نشان گذاشته‌اند"},{"SurahNumber":51,"VerseNumber":35,"Text":"پس همه كسانى را كه ايمان آورده بودند بيرون برديم"},{"SurahNumber":51,"VerseNumber":36,"Text":"و در آن شهر جز يك خانه از فرمانبرداران نيافتيم"},{"SurahNumber":51,"VerseNumber":37,"Text":"و در آن سرزمين براى كسانى كه از عذاب دردآور مى‌ترسند نشانى باقى گذاشتيم"},{"SurahNumber":51,"VerseNumber":38,"Text":"و عبرتى است در موسى آنگاه كه او را با برهانى آشكار نزد فرعون فرستاديم"},{"SurahNumber":51,"VerseNumber":39,"Text":"و او با همه نيرويش اعراض كرد و گفت: جادوگرى است يا ديوانه‌اى"},{"SurahNumber":51,"VerseNumber":40,"Text":"او و لشكرهايش را فروگرفتيم و به دريا افكنديم. و او مستوجب ملامت بود"},{"SurahNumber":51,"VerseNumber":41,"Text":"و نيز عبرتى است در قوم عاد آنگاه كه باد عقيم را بر آنها فرستاديم"},{"SurahNumber":51,"VerseNumber":42,"Text":"بر هيچ چيز نوزيد مگر آنكه چون استخوانى پوسيده‌اش بر جاى نهاد"},{"SurahNumber":51,"VerseNumber":43,"Text":"و نيز عبرتى است در قوم ثمود آنگاه كه به آنها گفته شد: تا زمانى چند برخوردار شويد"},{"SurahNumber":51,"VerseNumber":44,"Text":"آنان از فرمان پروردگارشان سرباز زدند و همچنان كه مى‌نگريستند صاعقه فروگرفتشان"},{"SurahNumber":51,"VerseNumber":45,"Text":"ايستادن نتوانستند و ياراى انتقام نداشتند"},{"SurahNumber":51,"VerseNumber":46,"Text":"و از پيش قوم نوح را فروگرفتيم، كه قومى نافرمان بودند"},{"SurahNumber":51,"VerseNumber":47,"Text":"و آسمان را به نيرو برافراشتيم و حقا كه ما تواناييم"},{"SurahNumber":51,"VerseNumber":48,"Text":"و زمين را گسترديم، و چه نيكو گسترندگانيم"},{"SurahNumber":51,"VerseNumber":49,"Text":"و از هر چيز جفتى بيافريده‌ايم، باشد كه عبرت گيريد"},{"SurahNumber":51,"VerseNumber":50,"Text":"پس به سوى خداوند بگريزيد. من شما را از جانب او بيم‌دهنده‌اى آشكارم"},{"SurahNumber":51,"VerseNumber":51,"Text":"و با خداى يكتا خداى ديگرى را مپرستيد. من شما را از جانب او بيم‌دهنده‌اى آشكارم"}]}