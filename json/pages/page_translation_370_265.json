{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":26,"VerseNumber":61,"Text":"၎င်းပြင် အုပ်စုနှစ်ခုလုံးသည် တစ်ဖက်နှင့်တစ်ဖက် ‌တွေ့မြင်ကြသည့်အခါ (တမန်‌တော်)မူစာ၏အ‌ပေါင်းအပါများက စင်စစ် ကျွန်ုပ်တို့သည် အမှန်ပင် အဖမ်းခံကြရပြီဟု ‌ပြောဆိုခဲ့ကြသည်။"},{"SurahNumber":26,"VerseNumber":62,"Text":"(တမန်‌တော်)မူစာက ‌ပြောသည်- လုံးဝ မဟုတ်‌ပေ။ အမှန်စင်စစ် ငါ့အား ‌မွေးမြူဖန်ဆင်း‌တော်မူ‌သော အရှင်မြတ်သည် ငါနှင့်အတူ ရှိ‌တော်မူသည်။ အရှင်မြတ်သည် ငါ့အား လမ်းညွှန်ကြားပြသ‌တော်မူလိမ့်မည်။"},{"SurahNumber":26,"VerseNumber":63,"Text":"ထို့‌နောက် ငါအရှင်မြတ်သည် (တမန်‌တော်)မူစာထံသို့ အသင်သည် အသင်၏‌တောင်‌ဝှေးဖြင့် ပင်လယ်ကို ရိုက်ခတ်လိုက်ပါဟု အမိန့်‌ပေး‌တော်မူခဲ့သည်။ ထိုအခါ ပင်လယ်သည် ကွဲသွားပြီး ‌ရေပြင်ကြီးများသည် ကြီးမားသည့်‌တောင်ကြီးများကဲ့သို့ ဖြစ်သွားခဲ့ကြသည်။"},{"SurahNumber":26,"VerseNumber":64,"Text":"ထို့ပြင် ငါအရှင်မြတ်သည် အခြားအုပ်စု(ဖြစ်‌သော ဖိရ်‌အောင်န်နှင့် အ‌ခြွေအရံများ)ကိုလည်း ထို‌နေရာသို့ နီးကပ်‌စေ‌တော်မူခဲ့သည်။"},{"SurahNumber":26,"VerseNumber":65,"Text":"ထို့ပြင် ငါအရှင်မြတ်သည် (တမန်‌တော်)မူစာနှင့် ၎င်း၏အ‌ပေါင်းအပါများအားလုံးကို ကယ်တင်‌တော်မူခဲ့သည်။"},{"SurahNumber":26,"VerseNumber":66,"Text":"ထို့ပြင် ငါအရှင်မြတ်သည် အခြားအုပ်စုကို နစ်မြုပ်ပစ်‌တော်မူခဲ့သည်။"},{"SurahNumber":26,"VerseNumber":67,"Text":"အမှန်စင်စစ် ထိုအထဲတွင် ကြီးကျယ်‌သော သက်‌သေလက္ခဏာတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ခဲ့ကြ‌ပေ။"},{"SurahNumber":26,"VerseNumber":68,"Text":"ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"},{"SurahNumber":26,"VerseNumber":69,"Text":"ထို့ပြင် အသင်သည် သူတို့‌ရှေ့၌ (တမန်‌တော်)အိဗ်ရာဟီမ်၏အ‌ကြောင်းကို ‌ပြောပြလိုက်ပါ။"},{"SurahNumber":26,"VerseNumber":70,"Text":"တစ်ခါက ၎င်း(တမန်‌တော်အိဗ်ရာဟီမ်)သည် ၎င်း၏ဖခင်နှင့် ၎င်း၏အမျိုးသားများအား ‌ပြောဆို‌မေးမြန်းခဲ့သည်- အသင်တို့သည် မည်သည့်အရာကို ကိုးကွယ်‌နေကြသနည်း။"},{"SurahNumber":26,"VerseNumber":71,"Text":"သူတို့က ‌ပြောကြသည်- ကျွန်ုပ်တို့သည် ရုပ်တုများကို ကိုးကွယ်ကြသည့်အပြင် ထိုရုပ်တုများအပါး၌ပင် အမြဲစွဲလမ်း တွယ်ကပ်လျက်ရှိကြသည်။"},{"SurahNumber":26,"VerseNumber":72,"Text":"၎င်း(တမန်‌တော်အိဗ်ရာဟီမ်)က ‌ပြောသည်- အသင်တို့ ဟစ်‌ခေါ်ကြသည့်အခါ ထိုရုပ်တုများသည် အသင်တို့(၏ဟစ်‌ခေါ်သံ)ကို ကြားကြသ‌လော။"},{"SurahNumber":26,"VerseNumber":73,"Text":"သို့မဟုတ် သူတို့သည် အသင်တို့အား ‌ကောင်းကျိုးပြုကြသ‌လော၊ သို့မဟုတ် ဆိုးကျိုးပြုကြသ‌လော။"},{"SurahNumber":26,"VerseNumber":74,"Text":"သူတို့က ‌ပြောဆိုကြသည်- ထိုသို့မဟုတ်‌ပေ။ စင်စစ် ကျွန်ုပ်တို့သည် ကျွန်ုပ်တို့၏အဘ၊ ဘိုး၊ ‌ဘေးများအား ဤသို့ပြုမူ‌နေကြသည်ကို ‌တွေ့ရှိခဲ့ကြခြင်းဖြစ်ပါသည်။"},{"SurahNumber":26,"VerseNumber":75,"Text":"၎င်း(တမန်‌တော်အိဗ်ရာဟီမ်)က ‌ပြောသည်- အသင်တို့သည် အသင်တို့ ကိုးကွယ်‌နေခဲ့သည့်အရာများကို စဉ်းစားကြည့်ကြသ‌လော။"},{"SurahNumber":26,"VerseNumber":76,"Text":"အသင်တို့နှင့် အသင်တို့၏‌ရှေး‌ဟောင်း အဘ၊ ဘိုး၊ ‌ဘေးများ။"},{"SurahNumber":26,"VerseNumber":77,"Text":"အဘယ့်‌ကြောင့်ဆို‌သော် အမှန်စင်စစ် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်မှလွဲ၍ သူတို့သည် ကျွန်ုပ်တို့၏ရန်သူများပင် ဖြစ်ကြသည်။"},{"SurahNumber":26,"VerseNumber":78,"Text":"ထိုအရှင်မြတ်သည် ကျွန်ုပ်အား ဖန်ဆင်း‌တော်မူခဲ့သည်။ ထို့ပြင် အရှင်မြတ်ပင် ကျွန်ုပ်အား လမ်းမှန်ညွှန်ကြားပြသ‌တော်မူသည်။"},{"SurahNumber":26,"VerseNumber":79,"Text":"ထို့ပြင် အရှင်မြတ်ပင် ကျွန်ုပ်အား ‌ကျွေး‌မွေး‌တော်မူသည်။ ထို့ပြင် အရှင်မြတ်ပင် ကျွန်ုပ်အား တိုက်‌ကျွေး‌တော်မူသည်။"},{"SurahNumber":26,"VerseNumber":80,"Text":"ထို့ပြင် ကျွန်ုပ်သည် ‌ရောဂါဖြစ်သည့်အခါ အရှင်မြတ်သည်ပင် ကျွန်ုပ်ကို ‌ပျောက်ကင်း‌စေ‌တော်မူသည်။"},{"SurahNumber":26,"VerseNumber":81,"Text":"ထို့ပြင် အရှင်မြတ်သည်ပင် ကျွန်ုပ်အား ‌သေ‌စေ‌တော်မူသည်။ ထို့ပြင် အရှင်မြတ်သည်ပင် ကျွန်ုပ်အား ရှင်‌စေ‌တော်မူမည်ဖြစ်သည်။"},{"SurahNumber":26,"VerseNumber":82,"Text":"ထို့ပြင် အရှင်မြတ်သည် တရားစီရင်မည့်‌နေ့တွင် ကျွန်ုပ်၏ချွတ်‌ချော်မှားယွင်းမှုများကို ခွင့်လွှတ်‌တော်မူလိမ့်မည်ဟု ကျွန်ုပ်‌မျှော်လင့်လျက်ရှိသည်။"},{"SurahNumber":26,"VerseNumber":83,"Text":"အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်အား ဉာဏ်ပညာကို ‌ပေးသနား‌တော်မူပါ။ ထို့ပြင် အရှင်မြတ်သည် ကျွန်ုပ်အား ‌ကောင်းမြတ်သည့်သူများနှင့်အတူ ‌ပေါင်းဖက်ပါဝင်‌စေ‌တော်မူပါ။"}]}