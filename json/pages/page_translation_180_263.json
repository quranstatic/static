{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":8,"VerseNumber":26,"Text":"၂၆။\tသင်တို့သည် အရေအတွက်အားဖြင့်နည်းပါး၍ ကမ္ဘာမြေပေါ်ဝယ် အင်အားချိနဲ့သဖြင့် လူတို့ သုတ်သင်ရှင်းလင်းပြစ်မည်ကို စိုးရိမ်ကြောင့်ကြရသောအခါ အသျှင်မြတ်သည် သင်တို့အား ခိုလှုံစရာ ပေးသနားတော်မူခြင်း၊ မိမိ၏ အစောင့်အရှောက်တော်အားဖြင့် သင်တို့ကို အင်အားဖြည့်တင်းတော် မူခြင်း၊ မွန်မြတ်သော ခဲဘွယ်ဘောဇဉ်များကို ပေးသနားတော်မူခြင်းတို့ကို သတိရကြလော့။ ယင်းသို့ ကျေးဇူးပြုတော်မူခြင်းမှာ သင်တို့သည် အသျှင်မြတ်၏ ဂုဏ်ကျေးဇူးတော်ကို ချီးကျူးဖို့ရာဖြစ်၏။"},{"SurahNumber":8,"VerseNumber":27,"Text":"၂၇။\tအို-ယုံကြည်သူအပေါင်းတို့ သင်တို့သည် အလ္လာဟ်အသျှင်မြတ်နှင့် အသျှင်မြတ်၏ တမန်တော်ကို သစ္စာမဖောက်ကြလင့်။ သင်တို့အား ယုံမှတ်အပ်နှံထားသည်များကို တမင်သစ္စာမဖောက်ကြလင့်။"},{"SurahNumber":8,"VerseNumber":28,"Text":"<၂၈။\tသင်တို့၏ စည်းစိမ်ဥစ္စာ၊ သားသမီး အေြ>ွခအရံတို့သည် သင်တို့အား စမ်းသပ်ဖို့ရာဖြစ်ကြကြောင်း အလ္လာဟ်အသျှင်မြတ်အထံတော်၌ ကြီးမားသောဆုတော်ရှိကြောင်းတို့ကို မှတ်သားကြလော့။"},{"SurahNumber":8,"VerseNumber":29,"Text":"၂၉။\tအို-ယုံကြည်သူအပေါင်းတို့ သင်တို့သည် အလ္လာဟ်အသျှင်မြတ်အမှုတော်ကို ကြေကုန်လျှင် အသျှင်ိ မြတ်သည် သင်တို့အား အမှားအမှန်ကို ခွဲခြားဖို့ရာ စံချိန်ပေးသနားတော်မူမည်။ သင်တို့ထံမှ မိမိတို့၏ မကောင်းစိတ်နှင့် မကောင်းမှုများကို ဖယ်ရှားတော်မူမည်။ သင်တို့ကို အပြစ်လွှတ်တော်မူမည်။ အလ္လာဟ်အသျှင်မြတ်သည် အနန္တကောင်းချီးမင်္ဂလာတော်သခင် ဖြစ်တော်မူ၏။"},{"SurahNumber":8,"VerseNumber":30,"Text":"၃ဝ။\tမယုံကြည်သူတို့သည် သင်မိုဟမ္မဒ်အား သေလောက်အောင် နာကျင်စေရန်ကိုသော်လည်းကောင်း၊ သတ်ပစ်ရန်ကိုသော်လည်းကောင်း၊ မောင်းနှင်ထုတ်ရန်ကိုသော်လည်းကောင်း ကြံစည်အားထုတ် သောအခါ သူတို့သည် အကြံထုတ်ကြ၏။ အလ္လာဟ်အသျှင်မြတ်လည်း အကြံထုတ်တော်မူ၏။ သို့သော် အလ္လာဟ်အသျှင်မြတ်သည် အကြံထုတ်သူအပေါင်းတို့၌ အထွဋ်အခေါင်ဖြစ်တော်မူ၏။"},{"SurahNumber":8,"VerseNumber":31,"Text":"၃၁။\tမိစ္ဆာဒိဌိတို့အား ငါအသျှင်မြတ်၏ နှုတ်ကပတ်တော်များကို ရွတ်ဖတ်ပြသောအခါ သူတို့သည် အကျွနု်ပ်တို့သည် ကြားကြပြီ။ အကျွနု်ပ်တို့သည် အလိုရှိလျှင် ယင်းဂါထာများကဲ့သို့ ဂါထာများကို ပြောဆိုစွမ်းနိုင်ကြ၏။ မှတ်သားကြလော့။ ဤကျမ်းသည် ရှေးဟောင်းတို့ဖန်တီးသောပုံပြင်ဝထ္ထုများ သာတည်း။ အခြားအရာတစ်စုံတစ်ခုမျှမဟုတ်ပေဟု ဆိုကြ၏။"},{"SurahNumber":8,"VerseNumber":32,"Text":"၃၂။\tသူတို့သည် အို-အလ္လာဟ်အသျှင်မြတ် ဤကျမ်းတော်သည် အသျှင်အထံတော်မှ သစ္စာတရားတော် အမှန်ပင်ဖြစ်ပါလျှင် အကျွနု်ပ်တို့အပေါ်သို့ ကျောက်စလစ်မိုး ရွာသွန်းစေတော်မူပါ။ သို့မဟုတ် နာကျင်ဖွယ်သော အပြစ်ဒဏ်အချို့ကို ချတော်မူပါဟု တင်လျှောက်ကြ၏။"},{"SurahNumber":8,"VerseNumber":33,"Text":"၃၃။\tသို့သော အလ္လာဟ်အသျှင်မြတ်သည် သူတို့အား သင်သည် သူတို့နှင့်အတူတကွရှိနေစဉ် အပြစ်ဒဏ် တပ်ရိုက်တော့မည်မဟုတ်ပေ။ သူတို့သည် ငါအသျှင်မြတ် အပြစ်လွှတ်တော်မူခြင်းကို ရှာမှီးနေစဉ် လည်း သူတို့ကို အပြစ်ဒဏ်ခတ်မည်မဟုတ်ပေ။"}]}