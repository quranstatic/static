{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":37,"VerseNumber":1,"Text":"سوگند به فرشتگان صف‌به‌صف [که برای عبادت پروردگار ایستاده‌اند]"},{"SurahNumber":37,"VerseNumber":2,"Text":"و سوگند به فرشتگانی که ابرها را می‌رانند"},{"SurahNumber":37,"VerseNumber":3,"Text":"و سوگند به فرشتگانی که قرآن تلاوت می‌کنند"},{"SurahNumber":37,"VerseNumber":4,"Text":"[که] بی‌تردید، معبود شما یکتاست"},{"SurahNumber":37,"VerseNumber":5,"Text":"[همان] پروردگار آسمان‌ها و زمین و آنچه میان آنهاست و پروردگار [خورشید در غروب‌گاه‌ها و] طلوع‌گاه‌ها"},{"SurahNumber":37,"VerseNumber":6,"Text":"به راستی که ما آسمان دنیا را با زیورِ ستارگان آراستیم"},{"SurahNumber":37,"VerseNumber":7,"Text":"و [آن را] از [دسترس] هر شیطان سرکشی حفظ کردیم"},{"SurahNumber":37,"VerseNumber":8,"Text":"[آن شیاطین، هرگز] نمی‌توانند [سخنان فرشتگان] عالم بالا را بشنوند و از هر سو [با شهاب‌های آتشین] تیرباران می‌شوند"},{"SurahNumber":37,"VerseNumber":9,"Text":"[از ورود آنان، به عالم فرشتگان جلوگیری می‌شود و همواره به] عقب رانده می‌شوند و عذابی جاودان [در پیش] دارند؛"},{"SurahNumber":37,"VerseNumber":10,"Text":"مگر کسی [از شیاطین] که ناگهان چیزی [از گفتگوی فرشتگان را] برباید که [در این صورت،] شهابی درخشان او را دنبال می‌کند"},{"SurahNumber":37,"VerseNumber":11,"Text":"پس از آنان [= کافران] بپرس که آیا آفرینش [پیکرهای] آنان سخت‌تر است یا آنچه که ما [از زمین و آسمان‌ها و جهان بیکران] آفریده‌ایم؛ [در حالی که] ما آنها از گِلى [بی‌ارزش و] چسبنده پدید آوردیم"},{"SurahNumber":37,"VerseNumber":12,"Text":"تو [از انکار آنان] در شگفتی و آنها [نیز سخنانت را دربارۀ قیامت] مسخره می‌کنند"},{"SurahNumber":37,"VerseNumber":13,"Text":"و چون پند داده ‌شوند، نمی‌پذیرند"},{"SurahNumber":37,"VerseNumber":14,"Text":"و چون نشانه‌ای [در مورد راستگویی پیامبر] می‌بینند، [آن را] به تمسخر می‌گیرند"},{"SurahNumber":37,"VerseNumber":15,"Text":"و می‌گویند: «این [قرآن، چیزی] نیست، مگر جادویی آشکار"},{"SurahNumber":37,"VerseNumber":16,"Text":"آیا هنگامی که مردیم و خاک و استخوان شدیم، برانگیخته خواهیم شد؟"},{"SurahNumber":37,"VerseNumber":17,"Text":"آیا پدران ما [نیز برانگیخته می‌شوند]؟»"},{"SurahNumber":37,"VerseNumber":18,"Text":"بگو: «آری؛ شما در حالی که خوار هستید [زنده می‌شوید]»"},{"SurahNumber":37,"VerseNumber":19,"Text":"[وقوع قیامت،] تنها با یک بانگ [سهمناک] است و ناگهان [همه از قبرها بیرون می‌آیند و در انتظار دستور پروردگار، وحشت قیامت را] نظاره می‌کنند"},{"SurahNumber":37,"VerseNumber":20,"Text":"و می‌گویند: «وای بر ما! این [همان] روز جزاست»"},{"SurahNumber":37,"VerseNumber":21,"Text":"[گفته می‌شود: «آری،] این همان روز داوری است که آن را انکار می‌کردید»"},{"SurahNumber":37,"VerseNumber":22,"Text":"[به فرشتگان گفته می‌شود:] «گرد آورید کسانی را که [با شرک به خویش] ستم کرده‌اند با [همفکران و] همانندهایشان و آنچه عبادت می‌کردند"},{"SurahNumber":37,"VerseNumber":23,"Text":"به جاى الله؛ و آنان را به راه دوزخ هدایت کنید"},{"SurahNumber":37,"VerseNumber":24,"Text":"و آنان را نگه دارید که قطعاً [پیش از رفتن به دوزخ] بازخواست خواهند شد»"}]}