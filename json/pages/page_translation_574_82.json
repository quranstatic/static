{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":73,"VerseNumber":1,"Text":"Ty zahalený"},{"SurahNumber":73,"VerseNumber":2,"Text":"Modli se v noci, kromě chvíle malé"},{"SurahNumber":73,"VerseNumber":3,"Text":"polovinu z ní, či uber z toho nemnoho"},{"SurahNumber":73,"VerseNumber":4,"Text":"či přidej k tomu něco a prozpěvuj Korán slavnostně"},{"SurahNumber":73,"VerseNumber":5,"Text":"Obtížíme tě záhy slovem nadmíru vážným"},{"SurahNumber":73,"VerseNumber":6,"Text":"na počátku noci jsou dojmy věru hlubší a přímější výrazem svým"},{"SurahNumber":73,"VerseNumber":7,"Text":"vždyť během dne starosti máš rozsáhlé"},{"SurahNumber":73,"VerseNumber":8,"Text":"Vzpomínej tedy jména Pána svého a oddej se Mu oddaně"},{"SurahNumber":73,"VerseNumber":9,"Text":"On Pánem je východu i západu a není božstva kromě Něho; učiň jej svým ochráncem"},{"SurahNumber":73,"VerseNumber":10,"Text":"a trpělivě snášej to, co oni hovoří, a vzdal se od nich vhodným odchodem"},{"SurahNumber":73,"VerseNumber":11,"Text":"Ponech Mně na starost ty, kdož za lháře tě mají a ve slastech si žijí, a popřej jim lhůtu krátkou"},{"SurahNumber":73,"VerseNumber":12,"Text":"My pouta máme pro ně a výheň ohnivou"},{"SurahNumber":73,"VerseNumber":13,"Text":"pokrm, jenž v hrdle dáví, a trest bolestný"},{"SurahNumber":73,"VerseNumber":14,"Text":"v den, kdy země a hory se budou třást a hory jak přesypy písečné se budou sesouvat"},{"SurahNumber":73,"VerseNumber":15,"Text":"A věru jsme k vám vyslali posla svědčícího proti vám, podobně jako jsme vyslali posla k Faraónovi předtím"},{"SurahNumber":73,"VerseNumber":16,"Text":"však Faraón neuposlechl posla tohoto; i uchvátili jsme jej uchvácením prudkým"},{"SurahNumber":73,"VerseNumber":17,"Text":"Jak chcete se chránit jste-li nevěřící přede dnem, jenž děti šedovlasými učiní"},{"SurahNumber":73,"VerseNumber":18,"Text":"v němž nebe se rozpoltí a slib o něm daný se vyplní"},{"SurahNumber":73,"VerseNumber":19,"Text":"Toto je vskutku připomenutí, a kdo chce, ať k Pánu svému cestu nastoupí"}]}