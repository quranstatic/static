{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":83,"VerseNumber":35,"Text":"سجے ہوئے تختوں پر بیٹھے (اپنی خوش حالی اور کافروں کی بدحالی کا) نظارہ کر رہے ہیں"},{"SurahNumber":83,"VerseNumber":36,"Text":"سو کیا کافروں کو اس (مذاق) کا پورا بدلہ دے دیا گیا جو وہ (مسلمانوں سے) کیا کرتے تھے"},{"SurahNumber":84,"VerseNumber":1,"Text":"جب (سب) آسمانی کرّے پھٹ جائیں گے"},{"SurahNumber":84,"VerseNumber":2,"Text":"اور اپنے رب کا حکمِ (اِنشقاق) بجا لائیں گے اور (یہی تعمیلِ اَمر) اُس کے لائق ہے"},{"SurahNumber":84,"VerseNumber":3,"Text":"اور جب زمین (ریزہ ریزہ کر کے) پھیلا دی جائے گی"},{"SurahNumber":84,"VerseNumber":4,"Text":"اور جو کچھ اس کے اندر ہے وہ اسے نکال باہر پھینکے گی اور خالی ہو جائے گی"},{"SurahNumber":84,"VerseNumber":5,"Text":"اور (وہ بھی) اپنے رب کا حکمِ (اِنشقاق) بجا لائے گی اور (یہی اِطاعت) اُس کے لائق ہے"},{"SurahNumber":84,"VerseNumber":6,"Text":"اے انسان! تو اپنے رب تک پہنچنے میں سخت مشقتیں برداشت کرتا ہے بالآخر تجھے اسی سے جا ملنا ہے"},{"SurahNumber":84,"VerseNumber":7,"Text":"پس جس شخص کا نامۂ اعمال اس کے داہنے ہاتھ میں دیا جائے گا"},{"SurahNumber":84,"VerseNumber":8,"Text":"تو عنقریب اس سے آسان سا حساب لیا جائے گا"},{"SurahNumber":84,"VerseNumber":9,"Text":"اور وہ اپنے اہلِ خانہ کی طرف مسرور و شاداں پلٹے گا"},{"SurahNumber":84,"VerseNumber":10,"Text":"اور البتہ وہ شخص جس کا نامۂ اعمال اس کی پیٹھ کے پیچھے سے دیا جائے گا"},{"SurahNumber":84,"VerseNumber":11,"Text":"تو وہ عنقریب موت کو پکارے گا"},{"SurahNumber":84,"VerseNumber":12,"Text":"اور وہ دوزخ کی بھڑکتی ہوئی آگ میں داخل ہوگا"},{"SurahNumber":84,"VerseNumber":13,"Text":"بیشک وہ (دنیا میں) اپنے اہلِ خانہ میں خوش و خرم رہتا تھا"},{"SurahNumber":84,"VerseNumber":14,"Text":"بیشک اس نے یہ گمان کر لیا تھا کہ وہ حساب کے لئے (اللہ کے پاس) ہرگز لوٹ کر نہ جائے گا"},{"SurahNumber":84,"VerseNumber":15,"Text":"کیوں نہیں! بیشک اس کا رب اس کو خوب دیکھنے والا ہے"},{"SurahNumber":84,"VerseNumber":16,"Text":"سو مجھے قَسم ہے شفق (یعنی شام کی سرخی یا اس کے بعد کے اُجالے) کی"},{"SurahNumber":84,"VerseNumber":17,"Text":"اور رات کی اور ان چیزوں کی جنہیں وہ (اپنے دامن میں) سمیٹ لیتی ہے"},{"SurahNumber":84,"VerseNumber":18,"Text":"اور چاند کی جب وہ پورا دکھائی دیتا ہے"},{"SurahNumber":84,"VerseNumber":19,"Text":"تم یقیناً طبق در طبق ضرور سواری کرتے ہوئے جاؤ گے"},{"SurahNumber":84,"VerseNumber":20,"Text":"تو انہیں کیا ہو گیا ہے کہ (قرآنی پیشین گوئی کی صداقت دیکھ کر بھی) ایمان نہیں لاتے"},{"SurahNumber":84,"VerseNumber":21,"Text":"اور جب ان پر قرآن پڑھا جاتا ہے تو (اللہ کے حضور) سجدہ ریز نہیں ہوتے"},{"SurahNumber":84,"VerseNumber":22,"Text":"بلکہ کافر لوگ (اسے مزید) جھٹلا رہے ہیں"},{"SurahNumber":84,"VerseNumber":23,"Text":"اور اللہ (کفر و عداوت کے اس سامان کو) خوب جانتا ہے جو وہ جمع کر رہے ہیں"},{"SurahNumber":84,"VerseNumber":24,"Text":"سو آپ انہیں دردناک عذاب کی بشارت دے دیں"},{"SurahNumber":84,"VerseNumber":25,"Text":"مگر جو لوگ ایمان لائے اور نیک عمل کرتے ہیں ان کے لئے غیر منقطع (دائمی) ثواب ہے"}]}