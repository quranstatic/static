{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":17,"VerseNumber":28,"Text":"၂၈။\tသို့သော်သင်သည် သင်၏ ကျေးဇူးတော်သခင်အထံတော်မှ မျှော်လင့်သောကောင်းကြီးမင်္ဂလာကို ရှာမှီးနေစဉ် သူတို့ကို မပေးကမ်းနိုင်ပဲ ကျောခိုင်းသွားရသော် သူတို့အား သနားကြင်နာနာပျော်ဖွယ်သောစကားကို ဆိုလော့။"},{"SurahNumber":17,"VerseNumber":29,"Text":"၂၉။\tထို့အပြင်သင်တို့သည် မိမိလက်ကို မြဲမြံစွာဆုပ်ပြီးလျှင် လည်ကုတ်ပေါ်သို့ ပိုး၍လည်း မထားလင့်။ လွန်စွာ ချဲ့ဖြန့်၍လည်း မထားလင့်။ လက်ဖွသူသည် ဥစ္စာကုန်ခန်းနွမ်းပါးသည့်အတွက် သတိနောင်တရလျက်၊ မိမိကိုယ်ကို မိမိအပြစ်တင်၍ ထိုင်နေရတတ်၏။"},{"SurahNumber":17,"VerseNumber":30,"Text":"၃ဝ။\tမှတ်သားလော့။ သင်၏ ကျေးဇူးတော်သခင်သည် အလိုတော်ရှိသူအား ရိက္ခာဥစ္စာပေါများကြွယ်ဝစေတော်မူ၏။ ဆင်းရဲနွမ်းပါးစေလိုတော်မူသူများအား ဥစ္စာပစ္စည်းကျပ်တည်းစေတော်မူ၏။ မှတ်သားကြလော့။ အရှင်မြတ်သည် မိမိကျေးကျွန်တို့ကို အမြဲသိတော်မူသောအရှင်၊ မြင်တော်မူသောအရှင်တည်း။"},{"SurahNumber":17,"VerseNumber":31,"Text":"၃၁။\tသင်တို့သည် ဆင်းရဲဒုက္ခရောက်မည်ဟု စိုးရိမ်ကြောင့်ကျသောကြောင့် သားငယ်သမီးငယ်တို့ကို မသတ်ဖြတ် ကြလင့်၊ ငါသည် သင်တို့နှင့်သင်တို့၏ သားသမီးတို့ကို ရိက္ခာပေးသနားတော်မူမည်။ မှတ်သားကြလော့။ ယင်းသို့သတ်ဖြတ်ခြင်းသည် ကြီးမားသောအပြစ်ဖြစ်၏။"},{"SurahNumber":17,"VerseNumber":32,"Text":"၃၂။\tထို့အပြင်သင်တို့သည် မတရားသောကာမမှုအနီးအပါးသို့ မချဉ်းကပ်ကြလင့်။ မှတ်သားကြလော့။ ထိုအမှုသည် အလွန်စက်ဆုတ်ရွံရှာဖွယ်ကောင်း၍ ညစ်ညမ်းဆိုးဝါးသောအပြုအမူဖြစ်၏။"},{"SurahNumber":17,"VerseNumber":33,"Text":"၃၃။\tတရားသဖြင့် သတ်ဖြတ်ခြင်းမှတပါး အသက်ကို မသတ်ရဟု အလ္လာဟ်အရှင်မြတ်ပညတ်တော်မူသောတရားတော် ကို ကျူးလွန်၍ သူတပါးအသက်ကို မသတ်ကြလင့်၊ အကြင်သူကို မတရားသတ်ဖြတ်အ့ံ။ ထိုသူ၏ အမွေစား အမွေခံအား လက်စားချေခွင့် ငါပေးသနားတော်မူ၏။ သို့သော်သူသည် သတ်ဖြတ်ရာ၌ လွန်ကျူးခြင်းကို မပြုရချေ။ မှတ်သားလော့။ လက်စားချေမှု၌ သူ့ကို ကူညီစောင့်ရှောက်တော်မူမည်။"},{"SurahNumber":17,"VerseNumber":34,"Text":"၃၄။\tမိဘမဲ့သူငယ်တို့အရွယ်ရောက်သည့်တိုင်အောင်၊ သူတို့၏ ဥစ္စာပစ္စည်းအနီးအပါးသို့ ထိုပစ္စည်းထက်သာသော ပစ္စည်းနှင့်မဟုတ်ပဲ မချဉ်းကပ်ကြလင့်။ ပဋီညာဉ်ဝန်ခံချက်ကို စောင့်စည်းကြလော့။ မှတ်သားကြလော့။ ထိုကတိ သစ္စာနှင့်စပ်လျဉ်း၍ စစ်ကြောစီရင်တော်မူမည်။"},{"SurahNumber":17,"VerseNumber":35,"Text":"၃၅။\tတင်းတောင်းစသည်တို့နှင့် ချိန်တွယ်သောအခါ အပြည့်အမှန်ချိန်တွယ်ကြလော့။ စည်းချိန်နှင့်ချိန်တွယ်သောအခါ အလေး၊ စည်းချိန်တို့ကို မှန်ကန်စေကြလော့။ ဤအပြုအမူသည် သင့်တင့်လျောက်ပတ်၍ အစွန်ဆုံးဘဝ၌ သာလွန်ကောင်းမြတ်၏။"},{"SurahNumber":17,"VerseNumber":36,"Text":"၃၆။\tအို-လူသား၊ သင်သည် မိမိမသိနားမလည်သောအရာတစုံတခုကို သိနားလည်သကဲ့သို့ မပြောမဆိုမပြုလုပ်လင့်။ မှတ်သားလော့။ နား၊ မျက်စိနှင့် စိတ်နှလုံးအားလုံးပင် စစ်ကြောမေးမြန်းခြင်းကို ခံရလတ့ံ။"},{"SurahNumber":17,"VerseNumber":37,"Text":"၃၇။\tထုုိ့အပြင် မဟာပထမဝီမြေကြီးပေါ်၌ မောမာပလွှားခြင်းဖြင့် မသွားမလာကုန်လင့်။ မှတ်သားလော့။ သင်သည် ကမ္ဘာမြေကြီးကို ခွဲမပစ်နိုင်၊ သို့မဟုတ် သင်သည် တောင်ထိပ်ကို မှီအောင် မဆန့်ကျင်နိုင်ချေ။"},{"SurahNumber":17,"VerseNumber":38,"Text":"၃၈။\tယခုပြဆိုခဲ့သောအရာများ၏ မကောင်းဆိုးသွမ်းခြင်းသည် သင်၏ ကျေးဇူးတော်သခင်၏ ရှေ့မှောက်တော်ဝယ် မုန်းတီးဖွယ်ရာဖြစ်၏။"}]}