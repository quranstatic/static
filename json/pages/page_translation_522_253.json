{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":51,"VerseNumber":31,"Text":"३१. (हजरत इब्राहीम अलै.) म्हणाले की अल्लाहने पाठविलेल्या (फरिश्त्यां) नो! तुमच्या (येण्याचा) हेतू काय"},{"SurahNumber":51,"VerseNumber":32,"Text":"३२. त्यांनी उत्तर दिले की आम्ही अपराधी लोकांकडे पाठविले गेलो आहोत"},{"SurahNumber":51,"VerseNumber":33,"Text":"३३. यासाठी की आम्ही त्याच्यावर (भाजलेल्या) मातीच्या दगडांचा वर्षाव करावा"},{"SurahNumber":51,"VerseNumber":34,"Text":"३४. जे तुमच्या पालनकर्त्यातर्फे चिन्हांकित झाले आहेत त्या मर्यादा भंग करणाऱ्यांकरिता"},{"SurahNumber":51,"VerseNumber":35,"Text":"३५. तेव्हा जेवढे ईमान राखणारे तिथे होते, आम्ही त्यांना तेथून काढले"},{"SurahNumber":51,"VerseNumber":36,"Text":"३६. आणि आम्हाला तिथे मुसलमानांचे फक्त एकच घर आढळले"},{"SurahNumber":51,"VerseNumber":37,"Text":"३७. आणि आम्ही तिथे त्यांच्यासाठी, जे दुःखदायक शिक्षा यातनेचे भय बाळगतात, एक पूर्ण चिन्ह सोडले"},{"SurahNumber":51,"VerseNumber":38,"Text":"३८. आणि मूसाच्या वृत्तांतात (ही आमच्यातर्फे तंबी आहे) जेव्हा आम्ही त्यांना फिरऔनकडे स्पष्ट प्रमाणासह पाठविले"},{"SurahNumber":51,"VerseNumber":39,"Text":"३९. तेव्हा त्याने आपल्या सामर्थ्याच्या घमेंडीत तोंड फिरविले, आणि म्हणाले, हा (एकतर) जादूगार आहे किंवा वेडसर आहे"},{"SurahNumber":51,"VerseNumber":40,"Text":"४०. शेवटी आम्ही त्याला आणि त्याच्या सैन्याला आपल्या शिक्षा-यातनेत धरून, समुद्रात टाकले. तो होताच निर्भर्त्सना करण्यायोग्य"},{"SurahNumber":51,"VerseNumber":41,"Text":"४१. त्याचप्रमाणे आदच्या लोकांमध्येही (आमच्यातर्फे तंबी आहे) जेव्हा आम्ही त्यांच्यावर वांझ (अशुभ) वादळ पाठविले"},{"SurahNumber":51,"VerseNumber":42,"Text":"४२. ते ज्या ज्या वस्तूवरून गेले, तिला जीर्ण हाडांप्रमाणे चूरेचूर करून टाकले"},{"SurahNumber":51,"VerseNumber":43,"Text":"४३. आणि समूद (च्या वृत्तांता) मध्येही (बोध) आहे, जेव्हा त्यांना सांगितले गेले की तुम्ही काही दिवसापर्यंत लाभ प्राप्त करून घ्या"},{"SurahNumber":51,"VerseNumber":44,"Text":"४४. परंतु त्यांनी आपल्या पालनकर्त्याच्या आदेशाचे पालन केले नाही, ज्याबद्दल त्यांना एका भयंकर गर्जनेने नष्ट करून टाकले आणि ते बघतच राहिले"},{"SurahNumber":51,"VerseNumber":45,"Text":"४५. मग ना तर ते उभे राहू शकले, आणि ना सूड घेऊ शकले"},{"SurahNumber":51,"VerseNumber":46,"Text":"४६. आणि नूह (अलै.) यांच्या जनसमूहाची देखील याच्या आधी (हीच अवस्था झाली होती) ते देखील मोठे अवज्ञाकारी लोक होते"},{"SurahNumber":51,"VerseNumber":47,"Text":"४७. आणि आकाशाला आम्ही (आपल्या) हातांनी बनविले आहे आणि निःसंशय, आम्ही व्यापक करणारे आहोत"},{"SurahNumber":51,"VerseNumber":48,"Text":"४८. आणि जमिनीला आम्ही बिछाईत बनविले आहे, तेव्हा आम्ही किती चांगले बिछाईत करणारे आहोत"},{"SurahNumber":51,"VerseNumber":49,"Text":"४९. आणि प्रत्येक वस्तूला आम्ही जोडी जोडीने निर्माण केले आहे,१ यासाठी की तुम्ही बोध ग्रहण करावा"},{"SurahNumber":51,"VerseNumber":50,"Text":"५०. तेव्हा तुम्ही अल्लाहकडे धाव घ्या. निःसंशय, मी तुम्हाला त्याच्यातर्फे खबरदार करणारा आहे"},{"SurahNumber":51,"VerseNumber":51,"Text":"५१. आणि अल्लाहसोबत दुसऱ्या कोणालाही उपास्य (दैवत) बनवू नका, निश्चितच, मी तुम्हाला त्याच्यातर्फे स्पष्टतः सावध करणारा आहे"}]}