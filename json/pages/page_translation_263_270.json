{"Id":270,"LanguageCodes":["nl","nld"],"Name":"nld-salomokeyzer","Author":"Salomo Keyzer","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":15,"VerseNumber":16,"Text":"Wij hebben de twaalf teekens in den hemel geplaatst en die in verschillende vormen voorgesteld voor hen, die acht geven"},{"SurahNumber":15,"VerseNumber":17,"Text":"Wij verdedigen deze tegen de aanslagen van iederen duivel welke met steenworpen werd teruggedreven"},{"SurahNumber":15,"VerseNumber":18,"Text":"Behalve hij, die aansluipt om te luisteren, en op wien dan eene zichtbare vlam wordt afgeschoten"},{"SurahNumber":15,"VerseNumber":19,"Text":"Wij hebben ook de aarde uitgespreid en vaste bergen daarop geplaatst, en wij hebben alle planten in eene bewonderingswaardige orde daaruit doen spruiten"},{"SurahNumber":15,"VerseNumber":20,"Text":"En wij hebben daarop levensbehoeften voor u geplaatst en voor de wezens, welke gij niet onderhoudt"},{"SurahNumber":15,"VerseNumber":21,"Text":"Er is geene zaak, waarvan de voorraadschuren niet in onze handen zijn, en wij deelen die slechts in eene bepaalde mate uit"},{"SurahNumber":15,"VerseNumber":22,"Text":"Wij zenden ook de winden, die de bezwangerde wolken voortstuwen en wij zenden water van den hemel waarvan wij u geven te drinken, en hetwelk gij niet bewaart"},{"SurahNumber":15,"VerseNumber":23,"Text":"Waarlijk, wij geven leven en doen sterven, en wij zijn de erfgenamen van alle dingen"},{"SurahNumber":15,"VerseNumber":24,"Text":"Wij kennen hen die vooruit gaan, en wij kennen hen die achterblijven"},{"SurahNumber":15,"VerseNumber":25,"Text":"En uw Heer zal hen op den laatsten dag verzamelen; want hij is alwetend en wijs"},{"SurahNumber":15,"VerseNumber":26,"Text":"Wij schiepen den mensch van gedroogde klei, van zwart slijk, in een vorm gebracht"},{"SurahNumber":15,"VerseNumber":27,"Text":"Vóór hem hadden wij reeds de geniussen uit een fijn vuur gemaakt"},{"SurahNumber":15,"VerseNumber":28,"Text":"En gedenk, toen de Heer tot de engelen zeide: Waarlijk, ik heb den mensch geschapen van gedroogde klei, van zwart slijk, in een vorm gebracht"},{"SurahNumber":15,"VerseNumber":29,"Text":"Als ik hem dus volkomen gevormd en mijn geest in hem geblazen zal hebben zult gij dan voor hem nedervallen en hem aanbidden"},{"SurahNumber":15,"VerseNumber":30,"Text":"En al de engelen baden Adam gezamenlijk aan"},{"SurahNumber":15,"VerseNumber":31,"Text":"Behalve Eblis, die weigerde met hen te zijn, welke hem aanbaden"}]}