{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":41,"VerseNumber":39,"Text":"Man sabagian dari tanda-tanda (kabasaratn- nya) kao nele’ dunia koa karikng man tandus, tapi kade’ Kami turuntatn ujatn ka’ atasnya, pasti ia bagarak man subur. Sabatolnya (Allah) nang ngidupatnnya pasti bisa ngidup- atn nang mati; sabatolnya Ia Mahakuasa atas sigana sasuatn"},{"SurahNumber":41,"VerseNumber":40,"Text":"Man sabatolnya urakng-urakng nang ngingkari’ tanda-tanda (kabasaratn) Kami, iaka’koa nana’ nana’ katele’atn dari Kami. Ahe ke’ urakng-urakng nang dinabakatn ka’ dalapm naraka nang labih edo’ ato ke’ iaka’koa nang atakng mang aman santosa ka’ ari kiamat? Pamuatlah ahe nang kita’ mao’! Sungguh Ia Maha Nele’ ahe nang kita’ karajaatn"},{"SurahNumber":41,"VerseNumber":41,"Text":"Sasunngguhnya urakng-urakng nang ngingkari’ Al-Quran waktu (al-Quran) koa disampeatn ka’ iaka’koa (iaka’koa koa pasti akan cilaka), man sasungguhnya (al-Quran) koa ialah Kitab nang mulia"},{"SurahNumber":41,"VerseNumber":42,"Text":"(nang) nana’ akan diatakngi’ oleh kabitalan baik dari depan mao’ pun dari balakang (ka’ masa lalu man nang akan atakng), nang dinuruntatn dari Tuhan Nang Mahabijaksana, Maha Tapuji"},{"SurahNumber":41,"VerseNumber":43,"Text":"Ahe nang kataatn (oleh urakng-urakng kapir) ka’ kao nana’ lain ialah ahe nang udah di kataatn ka’ rasul-rasul sanape’nyu. Sungguh, Tuhannyu ngampu’i’ amponan man siksa nang padih"},{"SurahNumber":41,"VerseNumber":44,"Text":"Man sakiranya Al-Quran Kami jadiatn sabage bacaan man bahasa salain bahasa Arab pasti iaka’koa bakata, “Ngahe nana’ dijalasatn ayat-ayatnya?” Ahe ke’ patut (al- Quran) dalapmbahasasalain bahasa Arab samintara (rasul), urakng arab? Kataatalah, “Al-Quran ialah patunjuk man panyambuh nto’ urakng-urakng nang baiman. Man urakng-urakng nang nana’ baiman ka’ tarenyekng iaka’koa ada panyumbat, man (AlQur’an) koa marupaatn kapatangan nto’ iaka’koa. 775 Iaka’koa koa (saparati) urakng- urakng nang dinyaru’ dari tampat nang jauh"},{"SurahNumber":41,"VerseNumber":45,"Text":"Man sungguh, udah Kami bare’atn ka’ Musa Kitab (Taurat) lalu disalishatnni’. Sakiranya nana’ ada kaputusatn nang dah de’e dari Tuhannyu, urakng-urakng kapir koa pasti udah dibinasaatni’. Man sasungguhnya iaka’koa banar-banar dalapm karaguan nang maih dalapm ka’ ia"},{"SurahNumber":41,"VerseNumber":46,"Text":"Sae ma’an ngarajaatn kabaikatn maka (pahalanya) nto’ diri’nya babaro man sae ma’an babuat jahat maka (dosanya) manjadi tanggungan diri’nya babaro. Man Tuhannyu sama sakali nana’ ngajalimi’ amba-amba- (Nya)"}]}