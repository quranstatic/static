{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":6,"VerseNumber":9,"Text":"و اگر فرستاده‌ى خويش را فرشته‌اى مى‌كرديم، حتما وى را به صورت مردى قرار مى‌داديم و [قهرا] امر را همچنان بر آنها مشتبه مى‌ساختيم [باز مى‌گفتند: اين هم بشرى است‌]"},{"SurahNumber":6,"VerseNumber":10,"Text":"و پيش از تو پيامبرانى به استهزا گرفته شدند، پس كيفر اين استهزا، گريبان ريشخند كنندگان را گرفت"},{"SurahNumber":6,"VerseNumber":11,"Text":"بگو: در زمين سير كنيد، سپس بنگريد كه سر انجام تكذيب كنندگان چگونه بوده است"},{"SurahNumber":6,"VerseNumber":12,"Text":"بگو: آنچه در آسمان‌ها و زمين است براى كيست؟ بگو: از آن خداست. او رحمت را بر خود مقرّر داشته و مسلما شما را در روز قيامت كه شكى در آن نيست گرد مى‌آورد. كسانى كه خويشتن را در زيان افكندند ايمان نمى‌آورند"},{"SurahNumber":6,"VerseNumber":13,"Text":"و آنچه در شب و روز قرار گرفته از آن اوست، و او شنواى داناست"},{"SurahNumber":6,"VerseNumber":14,"Text":"بگو: آيا غير خدا را كه آفريدگار آسمان‌ها و زمين است سرپرست خود گيرم، در حالى اوست كه مى‌خوراند و خورانده نمى‌شود؟ بگو: دستور يافته‌ام نخستين كسى باشم كه تسليم شده و [گفته است كه‌] هرگز از مشركان مباش"},{"SurahNumber":6,"VerseNumber":15,"Text":"بگو: من اگر پروردگارم را نافرمانى كنم، از عذاب روزى بزرگ بيم دارم"},{"SurahNumber":6,"VerseNumber":16,"Text":"هر كس در آن روز [عذاب‌] از وى برگردانده شود، حقا [خدا] به او رحم كرده است، و اين كاميابى آشكار است"},{"SurahNumber":6,"VerseNumber":17,"Text":"و اگر خداوند به تو گزندى رساند، كسى جز او برطرف كننده‌ى آن نيست و اگر خيرى به تو رساند، او بر هر كارى تواناست"},{"SurahNumber":6,"VerseNumber":18,"Text":"و او بربندگان خويش قاهر و چيره است، و او حكيم آگاه است"}]}