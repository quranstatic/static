{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":11,"VerseNumber":72,"Text":"Ia (bininya) bakata, ”sungguh ajaib, mungkin ke’ aku akan baranak. Padahal aku udah tuha, man laki ku pun (nia) udah miah tuha? Nian banar-banar sasuatu nang ajaib"},{"SurahNumber":11,"VerseNumber":73,"Text":"Iaka’koa (para mala’ekat) bakata, ”ngahe kao marasa heran tantang katatapan Allah? (koa ialah) rahmat man barkah Allah, dicurahatn ka’ kao ahlul bait! Sabatolnya Allah maha tartpuji, Maha Pangasih"},{"SurahNumber":11,"VerseNumber":74,"Text":"Maka katika rasa gali’ ilang dari Ibrahim, man kabar gambira udah atakng ka’ nya, iapun basoal jawap mang (para mala’ekat) kami tantang kaum Lut"},{"SurahNumber":11,"VerseNumber":75,"Text":"Ibrahim sungguh panyantun, lamut ati man suka kambali (kepada Allah)"},{"SurahNumber":11,"VerseNumber":76,"Text":"Wahe Ibrahim, tingalatn (pabincangan) koa, sungguh katatapatn tuhan nyu, udah atakng man iaka’koa koa akan ditimpa sesa nang nana bisa ditolak"},{"SurahNumber":11,"VerseNumber":77,"Text":"Man waktu para utusan kami (para mala’ekat) koa atatn ka’ Lut, ya marasa curiga man dadanya marasa sampit karana (kadatangan) nya ya (Lut) bakata bakata nian ari nang miah sulit"},{"SurahNumber":11,"VerseNumber":78,"Text":"Man kaumnya capat atakng ka’nya, man dari de’e iaka’koa salalu ngalakuatn pabuatan keji, Lut bakata, ”Wahe kaumku nianlah putrid-putri (nagari) ku iaka’koa labih suci bagi nyu maka batawakal lah ka’ Allah, man amelah kao, man camarkan dama ku ta hadap tamu ku nia. Nana’ ada ke’ ka’ antara nyu, urakng nang pane"},{"SurahNumber":11,"VerseNumber":79,"Text":"Iaka’koa nyawap, ”sabatolnya kao pasti nuan bahoa’ nana’ ada kainginan (syahwat) tahadap putrid-putri nyu, man kao tantu nu’an ahe nang (sabanarnya) kami kahandaki"},{"SurahNumber":11,"VerseNumber":80,"Text":"Ia (Lut) bakata, ”sakiranya aku ada kakuatan (nto’ manolaknyu) ato aku bisa balindung ka’ kaluarga nang kuat (tantu aku lakukan)"},{"SurahNumber":11,"VerseNumber":81,"Text":"Iaka’koa, (para mala’ekat) bakata, ”wahe Lut! Sabatolnya kami ialah para utusan tuhannyu maka nana’ akan bisa mangganggu kao, sabab koa ampuslah barsama kaluarga- nyu pada akhir malapm man ame ada seko’ (seurakng) urakng pun ka’ antara kao nang nele’ ka’ balakang, kecuali bininyu, sabatolnya ia (uga’) akan ditimpa (siksaan) nang manimpa iaka’koa, sabatolnya saat tajadinya siksaan nto’ iaka’koa koa, pada waktu subuh buke’ ke subuh koa udah samak"}]}