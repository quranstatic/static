{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":26,"VerseNumber":20,"Text":"၎င်း(တမန်‌တော်မူစာ)က ‌ပြောဆိုသည်- ကျွန်ုပ်သည် ထိုလုပ်ရပ်ကို ထိုစဉ်က မ‌တော်တဆ မှားယွင်းပြီး ပြုမိခဲ့ခြင်းသာဖြစ်သည်။"},{"SurahNumber":26,"VerseNumber":21,"Text":"ထို့‌နောက် ကျွန်ုပ်သည် အသင်တို့အား ‌ကြောက်ရွံ့သည့်အခါ အသင်တို့ထံမှ တိမ်း‌ရှောင်‌နေခဲ့သည်။ ထို့‌နောက် ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်က ကျွန်ုပ်ကို ပညာဉာဏ်အ‌မြော်အမြင်‌ပေးသနား‌တော်မူ၍ ကျွန်ုပ်ကို တမန်‌တော်များထဲတွင် အပါအဝင်ဖြစ်‌စေ‌တော်မူခဲ့သည်။"},{"SurahNumber":26,"VerseNumber":22,"Text":"ထို့ပြင် ထိုအရာသည် ‌ကျေးဇူး‌တော်တစ်ခုပင်ဖြစ်သည်။ ထို‌ကျေးဇူးနှင့် အသင်သည် ကျွန်ုပ်အ‌ပေါ်တွင် ဂုဏ်‌ဖော်ပြီး အစ္စရာအီလ်မျိုးနွယ်ဝင်များကို ကျွန်ပြုလုပ်ထားခြင်းပင်ဖြစ်သည်။"},{"SurahNumber":26,"VerseNumber":23,"Text":"ဖိရ်‌အောင်န်က ‌ပြောသည်- စကြဝဠာအ‌ပေါင်းကို ဖန်ဆင်း‌မွေးမြူ‌တော်မူ‌သောအရှင် ဆိုသည်မှာ မည်သည့်အရာနည်း။"},{"SurahNumber":26,"VerseNumber":24,"Text":"၎င်း(တမန်‌တော် မူစာ)က‌ပြောသည်- အကယ်၍ အသင်တို့သည် ယုံကြည်သူများဖြစ်ကြသည်ဆိုလျှင် (ထိုအရှင်သည်) မိုး‌ကောင်းကင်များ၊ ‌မြေပထဝီနှင့် ထိုမိုးနှင့်‌မြေကြားရှိသမျှအရာများအား ဖန်ဆင်း‌မွေးမြူ‌တော်မူ‌သောအရှင်မြတ်ပင် ဖြစ်သည်။"},{"SurahNumber":26,"VerseNumber":25,"Text":"သူ(ဖိရ်‌အောင်န်)က သူ၏အနီးတွင် ရှိကြသည့်သူများကို ‌ပြောသည်- အသင်တို့ ‌သေချာစွာ မကြားကြသ‌လော။"},{"SurahNumber":26,"VerseNumber":26,"Text":"၎င်း(တမန်‌တော် မူစာ)က‌ပြောသည်- (ထိုအရှင်မြတ်သည်) အသင်တို့အား ဖန်ဆင်း‌မွေးမြူ‌တော်မူ‌သောအရှင်ဖြစ်သည်သာမက အသင်တို့၏မတိုင်မီရှိခဲ့ကြ‌သော အဘ၊ ဘိုး၊ ‌ဘေးများအား ဖန်ဆင်း‌မွေးမြူ‌တော်မူ‌သောအရှင်မြတ်လည်း ဖြစ်‌တော်မူသည်။"},{"SurahNumber":26,"VerseNumber":27,"Text":"သူ(ဖိရ်‌အောင်န်)က‌ပြောသည်- အမှန်ပင် အသင်တို့ထံသို့ ‌စေလွှတ်ခြင်းခံရ‌သော တမန်‌တော်သည် မုချ ရူးသွပ်သူပင်ဖြစ်သည်။"},{"SurahNumber":26,"VerseNumber":28,"Text":"၎င်း(တမန်‌တော် မူစာ)က‌ပြောသည်- အကယ်၍ အသင်တို့သည် သိနားလည်ကြသည်ဆိုလျှင် (ထိုအရှင်မြတ်သည်) အ‌ရှေ့‌နေထွက်ရာအရပ်၊ အ‌နောက်‌နေဝင်ရာအရပ်နှင့် ထိုအရပ်၏နှစ်ခုကြားတွင်ရှိသမျှအရာများအား ဖန်ဆင်း‌မွေးမြူ‌တော်မူ‌သောအရှင်မြတ်ပင် ဖြစ်‌တော်မူသည်။"},{"SurahNumber":26,"VerseNumber":29,"Text":"သူ(ဖိရ်‌အောင်န်)က‌ပြောသည်- အမှန်ပင် အကယ်၍ အသင်သည် ကျွန်ုပ်မှလွဲ၍ အခြားကိုးကွယ်ရာတစ်ပါးကို ‌ရွေးချယ်ခဲ့လျှင် အမှန်စင်စစ် ကျွန်ုပ်သည် အသင့်အား အကျဉ်း‌ထောင်၌ချထားမည်။"},{"SurahNumber":26,"VerseNumber":30,"Text":"၎င်း(တမန်‌တော် မူစာ)က‌ပြောသည်- ကျွန်ုပ်သည် အသင်၏ထံသို့ ထင်ရှား‌သော တန်ခိုး‌တော်တစ်စုံတစ်ခု ယူ‌ဆောင်လာခဲ့လျှင်လည်း (ကျွန်ုပ်ကို အကျဉ်းချထားဦးမည်‌လော)။"},{"SurahNumber":26,"VerseNumber":31,"Text":"သူ(ဖိရ်‌အောင်န်)က‌ပြောသည်- သို့ဖြစ်လျှင် အကယ်၍ အသင်သည် အမှန်‌ပြောဆိုသူတစ်ဦးဖြစ်ခဲ့လျှင် ထိုအရာ(တန်ခိုး‌တော်)ကို ယူလာပါ။"},{"SurahNumber":26,"VerseNumber":32,"Text":"ထို့‌နောက်(တမန်‌တော်)မူစာသည် ၎င်း၏‌တောင်‌ဝှေးကို ပစ်ချလိုက်သည် ချက်ချင်းပင် ထင်ရှား‌သော ‌မြွေတစ်‌ကောင်ဖြစ်သွားခဲ့သည်။"},{"SurahNumber":26,"VerseNumber":33,"Text":"ထို့ပြင် (တမန်‌တော်)မူစာသည် ၎င်း၏လက်ကို ဆွဲထုတ်လိုက်သည့်အခါ ချက်ချင်းပင် ထိုလက်သည် ကြည့်ရှုသူများ‌ရှေ့၌ ဖြူ‌ဖွေး‌တောက်ပလျက်ရှိ‌နေခဲ့သည်။"},{"SurahNumber":26,"VerseNumber":34,"Text":"သူ(ဖိရ်‌အောင်န်)က သူ၏အနီးတွင်ရှိ‌သော မှူးကြီးမတ်ရာများအား ‌ပြောခဲ့သည်- အမှန်စင်စစ် ဤသူသည် ကျွမ်းကျင်‌သော‌မှော်ဆရာတစ်ဦးဖြစ်သည်။"},{"SurahNumber":26,"VerseNumber":35,"Text":"၎င်းသည် ၎င်း၏‌မှော်အတတ်ပညာဖြင့် အသင်တို့အား အသင်တို့၏တိုင်းပြည်မှ နှင်ထုတ်ရန် ကြံရွယ်‌နေသည်။ သို့ဖြစ်ရာ အသင်တို့သည် မည်သည့်အမိန့်(အကြံ)‌ပေးကြမည်နည်း။"},{"SurahNumber":26,"VerseNumber":36,"Text":"ထိုမှူးကြီးမတ်ရာများက ‌ပြောဆိုကြသည်- ဘုရင်မင်းမြတ်သည် ၎င်း(တမန်‌တော်မူစာ)နှင့် ၎င်း၏အစ်ကိုအား ဆိုင်းငံ့ထားပြီး မင်း‌စေများအား အမြို့မြို့အရွာရွာသို့ ‌စေလွှတ်‌တော်မူပါ။"},{"SurahNumber":26,"VerseNumber":37,"Text":"ထိုမင်း‌စေများသည် အလွန်ကျွမ်းကျင်‌သော‌မှော်ဆရာများအားလုံးကို ဘုရင်မင်းမြတ်ထံသို့ ‌ခေါ်‌ဆောင်လာကြမည်။"},{"SurahNumber":26,"VerseNumber":38,"Text":"ထို့‌နောက် ‌မှော်ဆရာများသည် သတ်မှတ်ထား‌သော‌နေ့၏ အထူးချိန်းဆိုထားသည့်အချိန်တွင် စု‌ဝေးခဲ့ကြရမည်။"},{"SurahNumber":26,"VerseNumber":39,"Text":"ထို့ပြင် လူများကိုလည်း ‌ပြောထားခဲ့သည်- အသင်တို့သည် စုရုံးကြမည့်သူများ‌လော(စုရုံးကြမည်‌လော)။"}]}