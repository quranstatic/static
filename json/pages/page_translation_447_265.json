{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":37,"VerseNumber":25,"Text":"အသင်တို့သည် အဘယ့်‌ကြောင့် အချင်းချင်း မကူညီကြသနည်း(ဟု ‌ငေါက်ငမ်းသည့်အ‌နေနှင့် ‌ပြောဆိုခံကြရမည်)။"},{"SurahNumber":37,"VerseNumber":26,"Text":"ထို့ပြင် သူတို့သည် ထို‌နေ့တွင် ဦး‌ခေါင်းငုံ့၌ အညံ့ခံကြမည်။"},{"SurahNumber":37,"VerseNumber":27,"Text":"ထို့ပြင် သူတို့သည် သူတို့အချင်းချင်း တစ်ဦးဘက်တစ်ဦးလှည့်ပြီး အပြန်အလှန် ‌မေးမြန်းကြမည်။"},{"SurahNumber":37,"VerseNumber":28,"Text":"သူတို့(ထဲမှ ‌နောက်လိုက်များ)က (‌ခေါင်း‌ဆောင်များကို) အမှန်စင်စစ် အသင်တို့သည် အင်အားအရှိန်အဝါနှင့် ကျွန်ုပ်တို့ထံသို့ လာ‌ရောက်‌လေ့ရှိခဲ့ကြသည်။"},{"SurahNumber":37,"VerseNumber":29,"Text":"သူတို့(‌ခေါင်း‌ဆောင်များ)က ‌ပြောကြမည်။ ထိုသို့မဟုတ်‌ပေ၊ အမှန်စင်စစ် အသင်တို့ကိုယ်တိုင် အီမာန်ယုံကြည်သူများ မဖြစ်ခဲ့ကြ‌ပေ။"},{"SurahNumber":37,"VerseNumber":30,"Text":"ထို့ပြင် ကျွန်ုပ်တို့အတွက် အသင်တို့အ‌ပေါ်တွင် မည်သည့်အာဏာလွှမ်းမိုးမှုမျှ မရှိခဲ့‌ပေ။ အမှန်စင်စစ် အသင်တို့ကိုယ်တိုင်ပင် ကျူး‌ကျော်‌သောင်းကျန်းသည့်သူများဖြစ်ခဲ့ကြသည်။"},{"SurahNumber":37,"VerseNumber":31,"Text":"သို့ဖြစ်ရာ ကျွန်ုပ်တို့သည် အမှန်စင်စစ် (ပြစ်ဒဏ်၏)အရသာကို မြည်းစမ်းမည့်သူများဖြစ်ကြသည်ဟု ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်၏မိန့်ကြားချက်သည် ကျွန်ုပ်တို့အားလုံးအ‌ပေါ်တွင် မှန်ကန်‌ကြောင်း ထင်ရှားခဲ့ပြီဖြစ်သည်။"},{"SurahNumber":37,"VerseNumber":32,"Text":"သို့ဖြစ်ရာ ကျွန်ုပ်တို့သည် အသင်တို့အား လမ်းလွဲ‌စေခဲ့ကြသည်။ အမှန်စင်စစ် ကျွန်ုပ်တို့ကိုယ်တိုင်လည်း လမ်းလွဲသူများပင် ဖြစ်ခဲ့ကြသည်။"},{"SurahNumber":37,"VerseNumber":33,"Text":"သို့ဖြစ်ရာ အမှန်စင်စစ် သူတို့အားလုံးသည် ထို‌နေ့၏ပြစ်ဒဏ်တွင် အတူတကွ ပါဝင်(ခံစား)သူများဖြစ်ကြမည်။"},{"SurahNumber":37,"VerseNumber":34,"Text":"အမှန်စင်စစ် ငါအရှင်မြတ်သည် အပြစ်ရှိသူများကို ဤသို့ပင် ပြုလုပ်‌လေ့ရှိ‌တော်မူသည်။"},{"SurahNumber":37,"VerseNumber":35,"Text":"အမှန်စင်စစ် “အလ္လာဟ်အရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ“ဟု သူတို့ ‌ပြောဆိုခံခဲ့ကြရသည့်အခါ သူတို့သည် မာန‌ထောင်‌နေခဲ့ကြသည်။"},{"SurahNumber":37,"VerseNumber":36,"Text":"ထို့ပြင် သူတို့က ကျွန်ုပ်တို့သည် ကဗျာဆရာ အရူးတစ်‌ယောက်၏အ‌ပြောနှင့် ကျွန်ုပ်တို့၏ကိုးကွယ်ရာများကို အမှန် စွန့်လွှတ်ကြရမည်‌လောဟု ‌ပြောဆို‌လေ့ရှိခဲ့ကြသည်။"},{"SurahNumber":37,"VerseNumber":37,"Text":"အမှန်စင်စစ် ၎င်း(တမန်‌တော်)သည် အမှန်တရားကို ယူ‌ဆောင်ခဲ့သည့်အပြင် (အခြား)တမန်‌တော်များအားလည်း (မှန်ကန်သည်ဟု)ယုံကြည်‌ထောက်ခံခဲ့သည်။"},{"SurahNumber":37,"VerseNumber":38,"Text":"အမှန်စင်စစ် သူတို့အားလုံးသည် နာကျင်‌စေ‌သော ပြစ်ဒဏ်ကို မြည်းစမ်းကြရမည့်သူများဖြစ်ကြသည်။"},{"SurahNumber":37,"VerseNumber":39,"Text":"ထို့ပြင် အသင်တို့သည် အသင်တို့ပြုလုပ်ခဲ့ကြ‌သောအရာများ၏ အစား‌ပေးခြင်းကို ခံကြရမည်ဖြစ်သည်။"},{"SurahNumber":37,"VerseNumber":40,"Text":"သို့ရာတွင် ‌ရွေးချယ်ခြင်းကို ခံခဲ့ကြရ‌သော အလ္လာဟ်အရှင်မြတ်၏ကျွန်များအတွက်ကမူ(မပါဝင်‌ပေ)၊"},{"SurahNumber":37,"VerseNumber":41,"Text":"ထိုသူများအတွက် သတ်မှတ်ထား‌သော အစားအစာရှိသည်။"},{"SurahNumber":37,"VerseNumber":42,"Text":"သူတို့သည် ဂုဏ်‌ပေးခြင်းခံကြရသည့်သူများဖြစ်ကြလျှက် (သူတို့အတွက်) သစ်သီးဝလံများရှိမည်။"},{"SurahNumber":37,"VerseNumber":43,"Text":"စည်းစိမ်နှင့်ပြည့်စုံ‌သော ဥယျာဉ်များတွင်၊"},{"SurahNumber":37,"VerseNumber":44,"Text":"မြင့်မား‌သော ထိုင်ခုံများ‌ပေါ်တွင် မျက်နှာချင်းဆိုင် ထိုင်လျက်ရှိကြမည်။"},{"SurahNumber":37,"VerseNumber":45,"Text":"သူတို့၏‌ရှေ့၌ စီး‌တွေ‌နေသည့်‌ချောင်းများမှ အရက်နှင့်ပြည့်လျှံ‌နေ‌သော အရက်ခွက်*များသည် လှည့်ပတ်‌နေလိမ့်မည်။"},{"SurahNumber":37,"VerseNumber":46,"Text":"အဖြူ‌ရောင်ဖြစ်ပြီး ‌သောက်သည့်သူများအတွက် အရသာပြည့်စုံသည့် (အရက်ဖြစ်မည်)။"},{"SurahNumber":37,"VerseNumber":47,"Text":"ထိုအရက်ထဲတွင် ဒုက္ခဖြစ်‌စေသည့်အရာမရှိ‌ပေ၊ ထို့ပြင် သူတို့သည် မူးပြီးသတိလစ်သွားကြမည်လည်း မဟုတ်‌ပေ။"},{"SurahNumber":37,"VerseNumber":48,"Text":"ထို့ပြင် သူတို့ထံတွင် မျက်လွှာချ‌နေ‌သော မျက်ဝန်းကျယ်ပြီး လှပ‌သော ကြင်ရာများလည်း ရှိကြမည်။"},{"SurahNumber":37,"VerseNumber":49,"Text":"ထိုကြင်ရာများသည် လျှို့ဝှက်ဖုံးအုပ်ထား‌သော ဥများကဲ့သို့ဖြစ်ကြလိမ့်မည်။"},{"SurahNumber":37,"VerseNumber":50,"Text":"ထို့‌နောက် သူတို့သည် သူတို့အချင်းချင်း တစ်ဦးဘက်တစ်ဦးလှည့်ပြီး အပြန်အလှန် ‌မေးမြန်းကြမည်။"},{"SurahNumber":37,"VerseNumber":51,"Text":"သူတို့ထဲမှ ‌ပြောဆိုသူတစ်ဦးက ‌ပြောဆိုမည်- အမှန်စင်စစ် ကျွန်ုပ်တွင် အ‌ဖော်တစ်ဦးရှိခဲ့ဖူးသည်။"}]}