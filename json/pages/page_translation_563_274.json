{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":67,"VerseNumber":13,"Text":"Om dere holder hemmelig eller gir høylytt til kjenne det dere sier, så vet Han hva som bor i hjertene"},{"SurahNumber":67,"VerseNumber":14,"Text":"Skulle ikke Han kjenne den Han har skapt? Han er den Uutgrunnelige, den Innsiktsfulle"},{"SurahNumber":67,"VerseNumber":15,"Text":"Han er det som gjorde jorden underdanig for dere. Så dra rundt på dens overflate og spis av Hans gaver. Til Ham fører oppstandelsen"},{"SurahNumber":67,"VerseNumber":16,"Text":"Kan dere være sikre på Ham som er i himmelen, at Han ikke lar jorden oppsluke dere, for se, den skjelver"},{"SurahNumber":67,"VerseNumber":17,"Text":"Kan dere være sikre på Ham som er i Himmelen, at Han ikke sender over dere en skur av småstein, så dere får vite hva Min advarsel innebærer"},{"SurahNumber":67,"VerseNumber":18,"Text":"De som levde før dem, kalte også sannhet for løgn, og hvordan var vel Min refselse"},{"SurahNumber":67,"VerseNumber":19,"Text":"Har de ikke sett på fuglene over seg som brer ut sine vinger og slår dem sammen? Intet holder dem oppe, unntatt den Barmhjertige. Han er observant for alle ting"},{"SurahNumber":67,"VerseNumber":20,"Text":"Hvem er det vel som er som en hærskare som hjelper dere, unntatt den Barmhjertige? De vantro er helt på avveie"},{"SurahNumber":67,"VerseNumber":21,"Text":"Hvem er det vel som gir dere livets underhold, om Han holder tilbake sitt underhold? Nei, de turer frem i oppsetsighet og motvilje"},{"SurahNumber":67,"VerseNumber":22,"Text":"Er vel den som går og faller hodekulls, best rettledet, eller den som vandrer raskt på rett vei"},{"SurahNumber":67,"VerseNumber":23,"Text":"Si: «Han er det som har frembrakt dere og gitt dere hørsel, syn og forstand. Hvor lite dere takker!»"},{"SurahNumber":67,"VerseNumber":24,"Text":"Si: «Han er det som har spredt dere på jorden. Og til Ham vil dere bli samlet inn.»"},{"SurahNumber":67,"VerseNumber":25,"Text":"Så sier de: «Når kommer så denne trussel, om dere snakker sant?»"},{"SurahNumber":67,"VerseNumber":26,"Text":"Si: «Kunnskapen beror hos Gud! Jeg er bare en klar advarer.»"}]}