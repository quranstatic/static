{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":70,"VerseNumber":40,"Text":"میں تمام مشرق و مغرب کے پروردگار کی قسم کھا کر کہتا ہوں کہ ہم قدرت رکھنے والے ہیں"},{"SurahNumber":70,"VerseNumber":41,"Text":"اس بات پر کہ ان کے بدلے ان سے بہتر افراد لے آئیں اور ہم عاجز نہیں ہیں"},{"SurahNumber":70,"VerseNumber":42,"Text":"لہذا انہیں چھوڑ دیجئے یہ اپنے باطل میں ڈوبے رہیں اور کھیل تماشہ کرتے رہیں یہاں تک کہ اس دن سے ملاقات کریں جس کا وعدہ کیا گیا ہے"},{"SurahNumber":70,"VerseNumber":43,"Text":"جس دن یہ سب قبروں سے تیزی کے ساتھ نکلیں گے جس طرح کسی پرچم کی طرف بھاگے جارہے ہوں"},{"SurahNumber":70,"VerseNumber":44,"Text":"ان کی نگاہیں جھکی ہوں گی اور ذلت ان پر چھائی ہوگی اور یہی وہ دن ہوگا جس کا ان سے وعدہ کیا گیا ہے"},{"SurahNumber":71,"VerseNumber":1,"Text":"بیشک ہم نے نوح کو ان کی قوم کی طرف بھیجا کہ اپنی قوم کو دردناک عذاب کے آنے سے پہلے ڈراؤ"},{"SurahNumber":71,"VerseNumber":2,"Text":"انہوں نے کہا اے قوم میں تمہارے لئے واضح طور پر ڈرانے والا ہوں"},{"SurahNumber":71,"VerseNumber":3,"Text":"کہ اللہ کی عبادت کرو اس سے ڈرو اور میری اطاعت کرو"},{"SurahNumber":71,"VerseNumber":4,"Text":"وہ تمہارے گناہوں کو بخش دے گا اور تمہیں ایک مقررہ وقت تک باقی رکھے گا اللہ کا مقررہ وقت جب آجائے گا تو وہ ٹالا نہیں جاسکتا ہے اگر تم کچھ جانتے ہو"},{"SurahNumber":71,"VerseNumber":5,"Text":"انہوں نے کہا پروردگار میں نے اپنی قوم کو دن میں بھی بلایا اور رات میں بھی"},{"SurahNumber":71,"VerseNumber":6,"Text":"پھر بھی میری دعوت کا کوئی اثر سوائے اس کے نہ ہوا کہ انہوں نے فرار اختیار کیا"},{"SurahNumber":71,"VerseNumber":7,"Text":"اور میں نے جب بھی انہیں دعوت دی کہ تو انہیں معاف کردے تو انہوں نے اپنی انگلیوں کو کانوں میں رکھ لیا اور اپنے کپڑے اوڑھ لئے اور اپنی بات پر اڑ گئے اور شدت سے اکڑے رہے"},{"SurahNumber":71,"VerseNumber":8,"Text":"پھر میں نے ان کو علی الاعلان دعوت دی"},{"SurahNumber":71,"VerseNumber":9,"Text":"پھر میں نے اعلان بھی کیا اور خفیہ طور سے بھی دعوت دی"},{"SurahNumber":71,"VerseNumber":10,"Text":"اور کہا کہ اپنے پروردگار سے استغفار کرو کہ وہ بہت زیادہ بخشنے والا ہے"}]}