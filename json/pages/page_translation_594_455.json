{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":89,"VerseNumber":24,"Text":"وہ کہے گا کہ کاش! میں نے اپنی (اس) زندگی کیلئے کچھ آگے بھیجا ہوتا۔"},{"SurahNumber":89,"VerseNumber":25,"Text":"پس اس دن نہ تو خدا کی طرح کوئی عذاب دے گا۔"},{"SurahNumber":89,"VerseNumber":26,"Text":"اور نہ اس کے باندھنے کی طرح کوئی باندھ سکے گا۔"},{"SurahNumber":89,"VerseNumber":27,"Text":"(ارشاد ہوگا) اے نفسِ مطمئن۔"},{"SurahNumber":89,"VerseNumber":28,"Text":"تو اس حالت میں اپنے پروردگار کی طرف چل کہ تواس سے راضی ہے اور وہ تجھ سے راضی ہے۔"},{"SurahNumber":89,"VerseNumber":29,"Text":"پس تُو میرے (خاص) بندوں میں داخل ہو جا۔"},{"SurahNumber":89,"VerseNumber":30,"Text":"اور میری جنت میں داخل ہو جا۔"},{"SurahNumber":90,"VerseNumber":1,"Text":"نہیں! میں قَسم کھاتا ہوں اس شہر کی۔"},{"SurahNumber":90,"VerseNumber":2,"Text":"درآنحالیکہ آپ(ص) اس شہر میں قیام پذیر ہیں۔"},{"SurahNumber":90,"VerseNumber":3,"Text":"اور قَسم کھاتا ہوں باپ (آدم(ع)) کی اوراس کی اولاد کی۔"},{"SurahNumber":90,"VerseNumber":4,"Text":"یقیناً ہم نے انسان کو محنت و مشقت کیلئے پیدا کیا ہے۔"},{"SurahNumber":90,"VerseNumber":5,"Text":"کیا وہ یہ خیال کرتا ہے کہ اس پر کوئی قابو نہ پاسکے گا۔"},{"SurahNumber":90,"VerseNumber":6,"Text":"وہ کہتا ہے کہ میں نے بہت سا مال اڑادیا۔"},{"SurahNumber":90,"VerseNumber":7,"Text":"کیا وہ خیال کرتا ہے کہ اسے کسی نے نہیں دیکھا۔"},{"SurahNumber":90,"VerseNumber":8,"Text":"کیا ہم نے اس کیلئے دو آنکھیں نہیں بنائیں؟"},{"SurahNumber":90,"VerseNumber":9,"Text":"اور ایک زبان اور دو ہونٹ؟"},{"SurahNumber":90,"VerseNumber":10,"Text":"اور ہم نے اسے دونوں راستے دکھا دئیے ہیں۔"},{"SurahNumber":90,"VerseNumber":11,"Text":"مگر وہ (نیکی کی) دشوار گزار گھاٹی سے نہیں گزرا۔"},{"SurahNumber":90,"VerseNumber":12,"Text":"اور تمہیں کیا معلوم کہ وہ دشوار گزار گھاٹی کیا ہے؟"},{"SurahNumber":90,"VerseNumber":13,"Text":"وہ کسی گردن کو (غلامی یا قرض سے) چھڑانا۔"},{"SurahNumber":90,"VerseNumber":14,"Text":"یا بھوک کے دن۔"},{"SurahNumber":90,"VerseNumber":15,"Text":"کسی یتیم رشتہ دار کو۔"},{"SurahNumber":90,"VerseNumber":16,"Text":"یاخاکسار مسکین کو کھانا کھلانا۔"},{"SurahNumber":90,"VerseNumber":17,"Text":"پھر وہ ان لوگوں میں سے بھی ہوتا جو ایمان لائے اور ایک دوسرے کو صبر کرنے اور رحم کرنے کی وصیت کی۔"},{"SurahNumber":90,"VerseNumber":18,"Text":"یہی لوگ داہنے (ہاتھ) والے ہیں۔"},{"SurahNumber":90,"VerseNumber":19,"Text":"اور جن لوگوں نے ہماری آیتوں کا انکار کیا وہ بائیں (ہاتھ والے ہیں)۔"},{"SurahNumber":90,"VerseNumber":20,"Text":"ان پر چَو طرفہ بند کی ہوئی آگ محیط ہوگی۔"}]}