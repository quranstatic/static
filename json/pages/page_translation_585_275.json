{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":80,"VerseNumber":1,"Text":"Iye anachita matsinya ndi kuyang’ana kumbali"},{"SurahNumber":80,"VerseNumber":2,"Text":"Chifukwa munthu wakhungu anadza kwa iye"},{"SurahNumber":80,"VerseNumber":3,"Text":"Ndipo iwe ungadziwe bwanji kuti mwina angadziyeretse"},{"SurahNumber":80,"VerseNumber":4,"Text":"Kapena iye adzalandira chenjezo ndipo chenjezo likanamupindulira kanthu kena"},{"SurahNumber":80,"VerseNumber":5,"Text":"Koma iye amene amadziyesa kuti sasowa kanthu"},{"SurahNumber":80,"VerseNumber":6,"Text":"Ameneyo ndiye amene uli naye ndi chidwi"},{"SurahNumber":80,"VerseNumber":7,"Text":"Kodi uli nazo chiani ngati iye sadziyeretsa"},{"SurahNumber":80,"VerseNumber":8,"Text":"Koma kwa iye amene amakuthamangira"},{"SurahNumber":80,"VerseNumber":9,"Text":"Ndipo iye amaopa"},{"SurahNumber":80,"VerseNumber":10,"Text":"Iwe siudamulabadire ayi"},{"SurahNumber":80,"VerseNumber":11,"Text":"Iyayi! Ndithudi chimenechi ndi chikumbutso"},{"SurahNumber":80,"VerseNumber":12,"Text":"Muloleni aliyense amene afuna kuti achilabadire"},{"SurahNumber":80,"VerseNumber":13,"Text":"Ichi chidalembedwa m’Buku la Mulungu lolemekezeka"},{"SurahNumber":80,"VerseNumber":14,"Text":"Loyeretsedwa ndi losungidwa bwino ndi loyera"},{"SurahNumber":80,"VerseNumber":15,"Text":"M’manja mwa Alembi"},{"SurahNumber":80,"VerseNumber":16,"Text":"Wolemekezeka ndipo womvera"},{"SurahNumber":80,"VerseNumber":17,"Text":"Atembereredwe munthu! Kodi ndi chiani chili kumuletsa kuthokoza"},{"SurahNumber":80,"VerseNumber":18,"Text":"Kodi Iye adamulenga kuchokera ku chiyani"},{"SurahNumber":80,"VerseNumber":19,"Text":"Kuchokera ku dontho la umuna, Iye adamulenga ndipo adamukonza bwino"},{"SurahNumber":80,"VerseNumber":20,"Text":"Ndipo Iye adamukonzera iye njira yapafupi"},{"SurahNumber":80,"VerseNumber":21,"Text":"Ndipo amamupha ndi kumusunga m’manda"},{"SurahNumber":80,"VerseNumber":22,"Text":"Ndithudi Iye adzamudzutsa monga momwe afunira"},{"SurahNumber":80,"VerseNumber":23,"Text":"Iyayi, koma munthu sanachite zimene Iye adamulamulira"},{"SurahNumber":80,"VerseNumber":24,"Text":"Mulekeni munthu kuti aganize za chakudya chake"},{"SurahNumber":80,"VerseNumber":25,"Text":"Kuti Ife timagwetsa mvula yambiri"},{"SurahNumber":80,"VerseNumber":26,"Text":"Ndipo timaphwanya nthaka"},{"SurahNumber":80,"VerseNumber":27,"Text":"Ndipo Ife Al-Takwir\t641 timameretsa njere"},{"SurahNumber":80,"VerseNumber":28,"Text":"Mphesa ndi Msipu"},{"SurahNumber":80,"VerseNumber":29,"Text":"Mitengo ya mafuta, ndi mitengo ya tende"},{"SurahNumber":80,"VerseNumber":30,"Text":"Ndi minda imene ili ndi mitengo yambiri"},{"SurahNumber":80,"VerseNumber":31,"Text":"Ndi mitengo ya zipatso ndi msipu"},{"SurahNumber":80,"VerseNumber":32,"Text":"Chakudya cha inu ndi ziweto zanu"},{"SurahNumber":80,"VerseNumber":33,"Text":"Koma pamene kulira kogonthetsa mkhutu kudzamveka"},{"SurahNumber":80,"VerseNumber":34,"Text":"Patsiku limene munthu adzakana m’bale wake"},{"SurahNumber":80,"VerseNumber":35,"Text":"Amai ake ndi bambo ake"},{"SurahNumber":80,"VerseNumber":36,"Text":"Mkazi wake ndi ana ake"},{"SurahNumber":80,"VerseNumber":37,"Text":"Chifukwa aliyense patsiku limeneli, adzakhala otangwanika ndi mavuto ake"},{"SurahNumber":80,"VerseNumber":38,"Text":"Patsiku limeneli padzakhala nkhope zambiri zowala"},{"SurahNumber":80,"VerseNumber":39,"Text":"Zosekerera ndi zachimwemwe chifukwa cha nkhani yabwino"},{"SurahNumber":80,"VerseNumber":40,"Text":"Ndipo pa tsikuli padzakhala nkhope zina zokutidwa ndi fumbi"},{"SurahNumber":80,"VerseNumber":41,"Text":"M’dima udzakuta iwo"},{"SurahNumber":80,"VerseNumber":42,"Text":"Awa adzakhala anthu osakhulupirira ndi ochita zoipa"}]}