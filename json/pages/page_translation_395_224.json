{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":28,"VerseNumber":78,"Text":"(Qaruna) aravuga ati \"Mu by’ukuri, ibi nabihawe kuberaubumenyi mfite\". Ese (Qaruna) ntiyamenye ko Allah yarimbuye ibisekuru mbere ye byamurushaga imbaraga no kurundanya imitungo? Kandi inkozi z’ibibi ntizizabazwa ibijyanye n’ibyahabyazo (kuko Allah abizi neza)"},{"SurahNumber":28,"VerseNumber":79,"Text":"Maze (Qaruna) arasohoka agera mu bantu be (yambaye) imirimbo ye, nuko babandi bakunda ubuzima bw’isi baravuga bati \"Iyaba twari dufite (imitungo) nk’iyahaweQaruna. Mu by’ukuri, we ni umunyamahirwe ahambaye"},{"SurahNumber":28,"VerseNumber":80,"Text":"Ariko babandi bahawe ubumenyi baravuga bati \"Muramenye! Ibihembo bya Allah ni byo byiza kuri wawundi wemeye akanakora ibikorwa byiza\". Kandi ibyo ntibibonwa (n’uwo ariwe wese) usibye abihangana"},{"SurahNumber":28,"VerseNumber":81,"Text":"Nuko we n’inzu ye tubarigitisha mu butaka, ntiyigera abona itsinda rimutabara ritari Allah. Kandi nawe ubwe ntiyashoboye kwitabara"},{"SurahNumber":28,"VerseNumber":82,"Text":"Maze abifuzaga urwego nk’urwe ku munsi wabanje, baravuga bati \"Burya bwose! Allah yongerera amafunguro uwo ashaka mu bagaragu be akanayagabanya (k’uwo ashaka). Iyo Allah ataza kutugirira ubuntu natwe yari kuturigitisha (mu butaka). Burya bwose! Abahakanyi ntibazakiranuka"},{"SurahNumber":28,"VerseNumber":83,"Text":"Ubwo buturo bwa nyuma (Ijuru) twabugeneye babandi badashaka kwishyira hejuru cyangwa ngo bakore ubwononnyi ku isi. Kandi iherezo ryiza ni iry’abatinyamana"},{"SurahNumber":28,"VerseNumber":84,"Text":"(Kuri uwo munsi), uzaba yarakozeicyiza (ku isi) azabona icyiza kikiruse, n’uzaba yarakoze ikibi (amenye ko) abakoze ibibi nta kindi bazahembwa kitari ibyo bakoraga"}]}