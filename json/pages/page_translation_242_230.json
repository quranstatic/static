{"Id":230,"LanguageCodes":["kmr"],"Name":"kmr-unknown","Author":"Unknown","Language":"Kurmanji","Description":"Kurmanji","Direction":"ltr","Source":"http://www.maktabah.org , http://donatequran.com/","Translations":[{"SurahNumber":12,"VerseNumber":53,"Text":"Û bi rastî ez canê xwe (ji wan kirinan, ji ber xwe) denaxime paqijîyê, loma ji pêştirê wî canê, ku Xudayê min li min dilovanîyê kirîye, hemî hewasa canan fermana bi sikatîyan dikin. Bi rastî Xudayê min baxişgerê dilovîn e"},{"SurahNumber":12,"VerseNumber":54,"Text":"Û serok ji bona koma xwe ra (aha) gotîye: \"Hûn ji min ra Yûsuf bînin; Ezê ewî hey ji bona xwe bi tenê ra xurî bikim. Îdî (piştî ku ewan çûn, Yûsuf anîne bal serok; Serok bi wî ra) mijûl bûye (serok di mijûlîya xwe da, ji Yûsuf ra) gotîye: \"Di îro da tu li bal me bi paydarî xweyê şûneke mezin î; (ji hemî xaxan jî) ewle yî"},{"SurahNumber":12,"VerseNumber":55,"Text":"(Yûsuf ji serok ra) gotîye: \"Tu (verihtina min) li ser xezîneyên zemîn bike. Bi rastî ez bi parisîyê rind dizanim"},{"SurahNumber":12,"VerseNumber":56,"Text":"(Dema serok bersiva Yûsuf da, jê ra got: \"Erê, me tu xistî serkarê xezîneyên zemîn, îdî tu çi divê, pêk bîne.\" Me litêkirina gotina Yûsuf, di dilê serok da bi cî anî) her wusa me ji bona Yûsuf ra di wê (welatî da ji pistî ferestîya wî ji zindanê) şûneke rûmetdarî pêk anîye. Ça diva wusa di zemîn da berewanî dikir (loma serok gustîl û gopal û taçê seroktîyê ji bona Yûsuf ra dabû). Em bi dilovanîya xwe (evan qencîyan) digihînên evînê xwe û em kirya qenckaran wunda nakin"},{"SurahNumber":12,"VerseNumber":57,"Text":"Û ji bona wanê (bi Yezdan) bawer kirine, parisya (mafê) biryarên Yezdan dikin, kirya para da çêtir e"},{"SurahNumber":12,"VerseNumber":58,"Text":"Biranê Yûsuf (ji bona zimhêr) hatibûne bal Yûsuf, gava çûne bal Yûsuf. Îdî ewî birayên xwe nîyandin. Lê birayên wî ewî ne nîyasî bûn"},{"SurahNumber":12,"VerseNumber":59,"Text":"Dema (Yûsuf ji wan pirsî, hûn kî ne? Ewan gotin: \"Em kurê Ye´qûb Pêxember in; danzdeh bira ne, birakî me li çolê wunda bû, birakî me ji bavê me heye, li bal bavê me maye.\") ji piştî tevdîra wan dît, barê wan dagirt, (Yûsuf) ji wan ra gotiye: \"Heke hûn carekî dinê hatin) ewî birayê we yê ji bavê we ye, ji min ra bînin. Ma qey hûn nabînin va ez para wî jî dipîvim? Ez qencê mexzûvanan im"},{"SurahNumber":12,"VerseNumber":60,"Text":"Heke hûn ewî (birayê xwe) ji min ra neynin, îdî li bal min ji bona we ra tu (zimhêr) pivandin tune ye û nêzîkê min jî nebin"},{"SurahNumber":12,"VerseNumber":61,"Text":"Ewan (birayên wî, ji wî ra) gotine: \"Bi rastî emê ewî ji bavê wî bixwazin; (bawer ke) emê (evê dilxwazîya e) pêk bînin"},{"SurahNumber":12,"VerseNumber":62,"Text":"Û (Yûsuf ji bona) xortên (paleyên) xwe ra gotîye: \"Hûn pûlên wan bixne nava barê wan. Bi rastî hêvî heye dema ewan bifetiline bal malîyên xwe, bi van (pûlan) bizanin, dibe ku para da bizivirin"},{"SurahNumber":12,"VerseNumber":63,"Text":"Dema (ewan) para da fetilîne bal bavê xwe (ji bavê xwe ra) gotine: \"Bavo! Heke tu birayê me (bi me ra neşînî) wê pîvandina (zimhêr ji me ra) bê birînê. Îdî tu birayê me bi me ra bişîne ku em (zimhêr) bipîvin, bi rastî emê ji wî ra parisvan bin"}]}