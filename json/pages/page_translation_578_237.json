{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":75,"VerseNumber":20,"Text":"(زیندوو کردنەوە ھەر دەبێت) بەڵکو ئێوە ھەر دونیاتان خۆش دەوێت"},{"SurahNumber":75,"VerseNumber":21,"Text":"گوێ بە ڕۆژی دوایی نادەن"},{"SurahNumber":75,"VerseNumber":22,"Text":"زۆر ڕوخسار لەو ڕۆژەدا گەشاوەن"},{"SurahNumber":75,"VerseNumber":23,"Text":"تەماشای پەروەردگاریان دەکەن"},{"SurahNumber":75,"VerseNumber":24,"Text":"وە زۆر ڕوخساریش لەو ڕۆژەدا گرژ وتاڵن"},{"SurahNumber":75,"VerseNumber":25,"Text":"دەزانن کە سزای پشت شکێن دەدرێن"},{"SurahNumber":75,"VerseNumber":26,"Text":"نەخێر (ئاوا ناچێتە سەر بۆتان، جا پەشیمان ببنەوە!) چونکە کاتێك کە گیان گەیشتە گەرو (لەکاتی کێشانیدا)"},{"SurahNumber":75,"VerseNumber":27,"Text":"ئەوسا (ھەندێك لەوانەی کە بەدەوریدان) دەڵێن: کەسێك نیە چارەسەری بکات وفریای بکەوێت؟"},{"SurahNumber":75,"VerseNumber":28,"Text":"(ئەو کەسەی گیانی دەکێشرێت) دڵنیایە ئەوەی (تووشی بووە مردن و) جیابوونەوەیە"},{"SurahNumber":75,"VerseNumber":29,"Text":"وە قاچ ولوولاقی بەیەکدا ئاڵا"},{"SurahNumber":75,"VerseNumber":30,"Text":"ڕاپێچکردن لەو ڕۆژەدا بۆ لای پەروەردگارتە"},{"SurahNumber":75,"VerseNumber":31,"Text":"جا (کافر) نەبڕوای ھێناو نە نوێژی کرد"},{"SurahNumber":75,"VerseNumber":32,"Text":"بەڵکو ئاینی بەدرۆ دەزانی وپشتی تێ دەکرد"},{"SurahNumber":75,"VerseNumber":33,"Text":"لە پاشان بە کەشخە وفیزەوە گەڕایەوە بۆ لای ماڵ ومنداڵی"},{"SurahNumber":75,"VerseNumber":34,"Text":"تیاچوون بۆ تۆ (ئەی ئادەمی بێ بڕوا)، ئەمجا تیاچوون بۆ تۆ"},{"SurahNumber":75,"VerseNumber":35,"Text":"دووبارە تیاچوون بۆ تۆ، ئەمجا تیاچوون بۆ تۆ"},{"SurahNumber":75,"VerseNumber":36,"Text":"ئایا مرۆڤ وا دادەنێت کە ھەروا بەرەڵا دەکرێت (وپشت گوێ دەخرێت)"},{"SurahNumber":75,"VerseNumber":37,"Text":"ئایا ئەو دڵۆپە ئاوێك نەبوو لەتۆو کە دەڕژێنرایە (منداڵدانەوە)؟"},{"SurahNumber":75,"VerseNumber":38,"Text":"لە پاشان بوو بە پارچە خوێنێك، ئەمجا دروستیكرد وڕێکی خست"},{"SurahNumber":75,"VerseNumber":39,"Text":"ئەمجا لەو تۆوە دوو جۆری دروستكرد نێر و مێ"},{"SurahNumber":75,"VerseNumber":40,"Text":"ئایا ئەو زاتە توانای نیە بەسەر ئەوەدا کە مردووان زیندوو بکاتەوە"},{"SurahNumber":76,"VerseNumber":1,"Text":"بێگومان بەسەر ئادەمی دا تێپەڕی ماوەیەکی زۆر لە ڕۆژگار کە شتێکی وانەبوو ناوببرێت"},{"SurahNumber":76,"VerseNumber":2,"Text":"بەڕاستی ئێمە ئادەمیزادمان دروست کرد لە دڵۆپێك ئاوی تێکەڵ لە گەلێ توخم تا تاقی بکەینەوە"},{"SurahNumber":76,"VerseNumber":3,"Text":"بێگومان ئێمە ڕێنموونیمان کرد بۆ ڕاستەڕێ، جا یان سوپاسگوزارە، وە یان نا سوپاس و سپڵە"},{"SurahNumber":76,"VerseNumber":4,"Text":"بەڕاستی ئێمە ئامادەمان کردووە بۆ بێ بڕوایان زنجییر وتەوقی زۆر (کە دەکرێتە گەردنیان) و ئاگری ھەڵگیرساو"},{"SurahNumber":76,"VerseNumber":5,"Text":"بێگومان چاکەکاران لە پەرداخێکدا (شەراب)دەخۆنەوە کە ئاوێتەکەی لە سەرچاوەی کافورەوەیە"}]}