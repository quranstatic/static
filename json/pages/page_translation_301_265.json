{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":18,"VerseNumber":62,"Text":"ထို့‌နောက် ၎င်းတို့နှစ်ဦးသည် (ထိုမြစ်ဆုံ‌နေရာမှ) ‌ရှေ့ကို‌ကျော်သွားသည့်အခါ (တမန်‌တော်)မူစာက ၎င်း၏တပည့်ကို ငါ၏ထံသို့ ငါတို့၏နံနက်စာ ယူလာခဲ့ပါ၊ အမှန်စင်စစ် ငါတို့သည် ငါတို့၏ ဤခရီး‌ကြောင့် ‌မောပန်းကြရပြီဖြစ်သည်ဟု ‌ပြောဆိုခဲ့သည်။"},{"SurahNumber":18,"VerseNumber":63,"Text":"၎င်း(တပည့်)က‌ပြောသည်- ကျွန်ုပ်တို့သည် ‌ကျောက်‌ဆောင်အနီး၌နားခဲ့ကြသည်ကို ကိုယ်‌တော် သတိရပါလိမ့်မည်။ ထိုအခါ ကျွန်ုပ်သည် အမှန်စင်စစ် ငါး(၏ ထူးဆန်းဖွယ်ရာအ‌ကြောင်း)ကို ကိုယ်‌တော့်အား ‌ပြောပြရန် ‌မေ့သွားခဲ့ပါသည်။ ထို့ပြင် ကျွန်ုပ်အား ထိုအရာကို သတိမရနိုင်‌အောင် ရှိုင်သွာန်ကပင် ‌မေ့‌လျော့‌စေခဲ့ပါသည်။ ထို့ပြင် ထိုငါးသည် မြစ်ထဲတွင် သူ၏လမ်းကို ထူးဆန်း(အံ့ဩဖွယ်)ပြုလုပ်သွားခဲ့ပါသည်။"},{"SurahNumber":18,"VerseNumber":64,"Text":"(တမန်‌တော်)မူစာက ထိုအရာကပင် ငါတို့ရှာ‌ဖွေ‌နေသည့်‌နေရာဖြစ်သည်ဟု ‌ပြောဆိုခဲ့သည်။ ထို့‌နောက် ၎င်းတို့နှစ်ဦးစလုံးသည် ၎င်းတို့၏‌နောက်‌ကြောင်းကို ပြန်‌လျှောက်ခဲ့ကြသည်။"},{"SurahNumber":18,"VerseNumber":65,"Text":"ထို့ပြင် ၎င်းတို့နှစ်ဦးသည် ငါအရှင်မြတ်၏ကျွန်များထဲမှ ကျွန်တစ်ဦး(ဖြစ်သူ ခိဿွ်ရ်)ကို ‌တွေ့ရှိကြသည်။ ငါအရှင်မြတ်သည် ထိုကျွန်ကို ငါအရှင်မြတ်ထံ‌တော်မှ ကရုဏာ‌တော်ကို ‌ပေးသနားထားပြီး ငါအရှင်မြတ်ထံ‌တော်မှ ပညာကို ၎င်းအား သင်‌ပေးထား‌တော်မူသည်။"},{"SurahNumber":18,"VerseNumber":66,"Text":"(တမန်‌တော်)မူစာက ၎င်းကို ‌ပြောဆိုသည်- အသင်သည် အသင် သင်ကြားပို့ချခြင်းခံရ‌သော ‌ကောင်းမြတ်သည့်ပညာကို ကျွန်ုပ်အားသင်‌ပေးရန် ကျွန်ုပ်သည် အသင်၏‌နောက်သို့ လိုက်၍ရပါမည်‌လော။"},{"SurahNumber":18,"VerseNumber":67,"Text":"၎င်း(ခိဿွ်ရ်)က‌ပြောသည်၊ အသင်သည် ကျွန်ုပ်နှင့်အတူ လုံးဝ သည်းခံ‌နေနိုင်မည် မဟုတ်‌ပေ။"},{"SurahNumber":18,"VerseNumber":68,"Text":"ထို့ပြင် အသင်သည် အသင် ခြုံငုံမသိနိုင်သည့်ကိစ္စနှင့်ပတ်သက်၍ မည်သို့ သည်းခံနိုင်မည်နည်း။"},{"SurahNumber":18,"VerseNumber":69,"Text":"၎င်း(တမန်‌တော်)မူစာက ‌ပြောဆိုသည်- အလ္လာဟ်အရှင်မြတ်အလိုရှိ‌တော်မူပါလျှင် အသင်သည် ကျွန်ုပ်ကို သည်းခံသူတစ်ဦးအဖြစ်နှင့် ‌တွေ့ရပါလိမ့်မည်။ ထို့ပြင် ကျွန်ုပ်သည် အသင်၏ မည်သည့်အမိန့်ကိုမှ ‌သွေဖည်မည် မဟုတ်ပါ။"},{"SurahNumber":18,"VerseNumber":70,"Text":"၎င်းက ‌ပြောဆိုသည်- အကယ်၍ အသင်သည် ကျွန်ုပ်နှင့်အတူ လိုက်ခဲ့လျှင် အသင့်အား ကျွန်ုပ်ကိုယ်တိုင် ထုတ်‌ဖော်မ‌ပြောပြ‌သေးသမျှ မည်သည့်ကိစ္စကိုမှ အသင်သည် ကျွန်ုပ်အား မ‌မေးပါနှင့်။"},{"SurahNumber":18,"VerseNumber":71,"Text":"ထို့‌နောက် ၎င်းတို့နှစ်ဦးသည် ‌လျှောက်သွားကြသည်။ ‌နောက်ဆုံးတွင် ၎င်းတို့နှစ်ဦးသည် ‌လှေ‌ပေါ်သို့ စီးနင်းကြသည့်အခါ ၎င်း(ခိဿွ်ရ်)က ထို‌လှေကို ‌ဖောက်ခဲ့သည်။ ၎င်း(တမန်‌တော်မူစာ)က‌ပြောသည်- အသင်သည် ဤ‌လှေ‌ပေါ်တွင်ရှိ‌သောသူများအား နစ်မြှပ်‌စေရန် ‌ဖောက်ခဲ့‌လေသ‌လော။ အမှန်ပင် အသင်သည် အလွန်ဆိုး‌သောအပြုအမူတစ်ခုကို ပြုလုပ်ခဲ့ပြီဖြစ်သည်။"},{"SurahNumber":18,"VerseNumber":72,"Text":"၎င်း(ခိဿွ်ရ်)က ‌ပြောဆိုသည်- အသင်သည် ကျွန်ုပ်နှင့်အတူ လုံးဝသည်းခံ‌နေနိုင်မည်မဟုတ်‌ပေဟု ကျွန်ုပ် အသင့်အား ‌ပြောခဲ့သည်မဟုတ်‌လော။"},{"SurahNumber":18,"VerseNumber":73,"Text":"၎င်း(တမန်‌တော်မူစာ)က‌ပြောသည်- အသင်သည် ကျွန်ုပ်‌မေ့‌လျော့ခဲ့‌သောကိစ္စနှင့်ပတ်သက်၍ ကျွန်ုပ်အား အ‌ရေးမယူပါနှင့်၊ ထို့ပြင် အသင်သည် ကျွန်ုပ်၏ကိစ္စတွင် ကျွန်ုပ်အ‌ပေါ်ကျပ်တည်း‌အောင် မလုပ်ပါနှင့်။"},{"SurahNumber":18,"VerseNumber":74,"Text":"ထို့‌နောက် ၎င်းတို့နှစ်ဦးသည် (‌ရှေ့ဆက်)‌လျှောက်သွားခဲ့ကြသည်။ ‌နောက်ဆုံးတွင် လူငယ်‌လေးတစ်ဦးကို‌တွေ့ကြသည်။ ထို့ပြင် ၎င်း(ခိဿွ်ရ်)က ထိုလူငယ်‌လေးကို သတ်လိုက်သည်။ ၎င်း(တမန်‌တော်မူစာ)က‌ပြောသည်- အသင်သည် စင်ကြယ်‌သောအသက်တစ်‌ချောင်းကို အသက်တစ်‌ချောင်း၏အစားလည်း မဟုတ်ဘဲနှင့် သတ်လိုက်သ‌လော။ အမှန်စင်စစ် အသင်သည် အလွန်ဆိုး‌သော အမှုကိစ္စတစ်ခုကို ကျူးလွန်ခဲ့ပြီဖြစ်သည်။"}]}