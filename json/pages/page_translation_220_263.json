{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":10,"VerseNumber":98,"Text":"၉၈။\tရှေးကာလက သုတ်သင်ရှင်းလင်းခြင်းခံရကြသောသူတို့အနက် တမန်တော်ယူနွတ်(စ်)သခင်၏ အသင်းသားတို့ ကဲ့သို့ ယုံကြည် ယုံကြည်မှုကြောင့် အကျိုးရှိသူအသင်းတစ်သင်းရှိလေလျှင်၊ တော်လေစွ။ သူတို့သည် ယုံကြည် ကြသောအခါ ဤလောက၌ အရှက်တကွဲဖြစ်သောဆင်းရဲဒုက္ခကို သူတို့ထံမှ ငါအရှင်မြတ်သည် ဖယ်ရှားတော်မူ၍ သူတို့အား ချမ်းသာသုခကို ခေတ္တခဏပေးသနားတော်မူ၏။"},{"SurahNumber":10,"VerseNumber":99,"Text":"၉၉။\tအကယ်၍ သင်၏ ကျေးဇူးတော်သခင်၊ အလိုတော်ရှိတော်မူပါလျှင် ကမ္ဘာမြေပြင်ပေါ်ရှိ ဝေနေယျသတ္တဝါအပေါင်း တို့သည် ညီညွတ်ယုံကြည်သူများဖြစ်ခဲ့ကြချေမည်။ အို-မိုဟမ္မဒ်၊ သင်သည် လူသားတို့ယုံကြည်သည့်တိုင်အောင် သူတို့ကို အတင်းအဓမ္မပြုလုပ်မည်လော။"},{"SurahNumber":10,"VerseNumber":100,"Text":"၁ဝဝ။\tလူသားသည် အလ္လာဟ်အရှင်မြတ်ခွင့်ပြုတော်မမူပဲ၊ တရားတော်ကို ယုံကြည်ဖို့ရာမဟုတ်ချေ။ အရှင်မြတ်သည် ဆင်ခြင်တုံတရားမရှိသောသူတို့ကို မိစ္ဆာအညစ်အကြေးနှင့် လိမ်းကျံထားတော်မူ၏။"},{"SurahNumber":10,"VerseNumber":101,"Text":"၁ဝ၁။\tဟောကြားလော့။ မိုးကောင်းကင်နှင့် ကမ္ဘာမြေပေါ်ဝယ်ရှိသည်တို့ကို ကြည့်ရှုကြလော့။ သို့သော်ကျမ်းတော်နှင့် သတိပေးသြဝါဒများသည် မယုံကြည်သူတို့အဖို့ အကျိုးမရှိချေ။"},{"SurahNumber":10,"VerseNumber":102,"Text":"၁ဝ၂။\tသူတို့အလျင်ကွယ်ပျောက်သွားသူတို့တွေ့ကြံုရသောအဖြစ်အပျက်မှတပါး အခြားအရာတစ်ခုခုကို သူတို့မျှော်ကိုး ကြသလော၊ ဟောကြားလော့။ သင်တို့မျှော်ကိုးကြလော့။ အကျွနု်ပ်လည်း သင်တို့နှင့်အတူ မျှော်လင့်သူအထဲတွင် ရှိ၏။"},{"SurahNumber":10,"VerseNumber":103,"Text":"၁ဝ၃။\tထိုအခါရှေးလွန်လေပြီးသောအခါ ကာလမှာကဲ့သို့ ငါအရှင်မြတ်၌ မိမိ၏ တမန်တော်များနှင့်ယုံကြည်သူများကို ကယ်နှုတ်တော်မူရန် တာဝန်ရှိ၏။"},{"SurahNumber":10,"VerseNumber":104,"Text":"၁ဝ၄။\tအို-မိုဟမ္မဒ်၊ ဟောကြားလော့၊ အို-လူသားအပေါင်းတို့၊ အကယ်၍သင်တို့သည် အကျွနု်ပ်၏ ဘာသာအယူဝါဒကို ယုံမှားသံသယရှိကြလျှင် မှတ်သားကြလော့။ အလ္လာဟ်အရှင်မြတ်မှတပါး သင်တို့ခဝပ်ကိုးကွယ်သောဘုရားယောင် များကို အကျွနု်ပ်သည် ဝပ်တွားရှိခိုးပူဇော်၏။ အကျွနု်ပ်သည် ယုံကြည်သူတို့ဘောင်တွင် ပါဝင်ရမည်ဟု ဗျာဒိတ်တော်လာပြီ။"},{"SurahNumber":10,"VerseNumber":105,"Text":"၁ဝ၅။\tအို-မိုဟမ္မဒ်၊ သင်သည် ဇာတိပကတိအားဖြင့် ဖြောင့်မတ်မှန်ကန်သဖြစ်သည့်အတိုင်း သင်သည် သမ္မာအယူဝါဒ ဘက်သို့ တည်တ့ံခိုင်မြဲစွာမျက်နှာမူလော့။ သင်သည် အလ္လာဟ်အရှင်မြတ်နှင့် ဘုရားတုဘုရားယောင်များကို တွဲဖက်သူတို့ဘောင်တွင် မပါဝင်လင့်။"},{"SurahNumber":10,"VerseNumber":106,"Text":"၁ဝ၆။\tအကျိုးအပြစ်မပေးစွမ်းနိုင်သောဘုရားတုဘုရားယောင်များကို အလ္လာဟ်အရှင်မြတ်နှင့်တွဲဖက်၍ ဝတ်ပြုပန်ထွာခြင်း မပြုလင့်။ ပြုလျှင် သင်သည် ပြစ်မှုကျုးလွန်သူတို့အထဲတွင် အပါအဝင်ဖြစ်ချေမည်။"}]}