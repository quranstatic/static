{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":11,"VerseNumber":82,"Text":"ထို့‌နောက် ငါအရှင်မြတ်၏အမိန့်‌တော် ‌ရောက်ရှိလာ‌သောအခါ ငါအရှင်မြတ်သည် ထိုမြို့ရွာအား အထက်‌အောက် လှန်ပစ်‌တော်မူခဲ့သည်။ ထို့ပြင် ငါအရှင်မြတ်သည် မြို့ရွာ‌ပေါ်သို့ ရွှံ့‌ဆေးအကျက်နှင့်ပြုလုပ်ထား‌သော‌ကျောက်ခဲမိုးကို ဆက်တိုက် ရွာသွန်းချ‌စေ‌တော်မူခဲ့သည်။"},{"SurahNumber":11,"VerseNumber":83,"Text":"(ထို‌ကျောက်ခဲများသည်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ တံဆိပ်ခတ်နှိပ်ပြီး*ဖြစ်သည်။ ထိုမြို့ရွာသည် မတရားကျူးလွန်ကြ‌သော(မက္ကဟ်မြို့သား)များနှင့် မ‌ဝေးကွာလှ‌ပေ။"},{"SurahNumber":11,"VerseNumber":84,"Text":"ထို့ပြင် မဒ်ယန်မြို့သားများထံသို့ သူတို့၏ညီအစ်ကိုဖြစ်‌သော (တမန်‌တော်)ရှိုအိုဗ်အား (‌စေလွှတ်‌တော်မူခဲ့သည်)။ ၎င်းက ‌ပြောသည်- အို- ငါ၏အမျိုးသားတို့၊ အသင်တို့သည် အလ္လာဟ်အရှင်မြတ်ကိုသာ ကိုးကွယ်ကြပါ။ အသင်တို့အတွင် ထိုအရှင်မြတ်မှလွဲ၍ အခြား ကိုးကွယ်ထိုက်‌သောအရှင် မရှိ‌ပေ။ ထို့ပြင် အသင်တို့သည် ပမာဏအခြင်အတွယ်နှင့် အချိန်အတွယ်ကို မ‌လျှော့ကြနှင့်။* အမှန်စင်စစ် ငါသည် အသင်တို့အား ‌ကောင်းမွန်စွာရှိ‌နေသည်ကို ‌တွေ့မြင်ရသည်။ ၎င်း‌နောက် အမှန်စင်စစ် ငါသည် အသင်တို့အ‌ပေါ်တွင် ဝန်းရံမည့်‌နေ့၏အပြစ်ဒဏ်ကို စိုးရိမ်သည်။"},{"SurahNumber":11,"VerseNumber":85,"Text":"ထို့ပြင် အို- ငါ၏အမျိုးသားတို့၊ အသင်တို့သည် ပမာဏအခြင်အတွယ်များနှင့် အ‌လေးအချိန်များကို (‌ပေးရမည့်အတိုင်း)ပြည့်ပြည့်ဝဝ‌ပေးကြပါ။ ထို့ပြင် အသင်တို့သည် လူများအား သူတို့၏ပစ္စည်းများကို ‌လျှော့မ‌ပေးကြနှင့်။ ထို့ပြင် အသင်တို့သည် ကမာ္ဘ‌မြေ၌ ဖျက်ဆီးသူများအဖြစ်နှင့် မ‌သောင်းကျန်းကြနှင့်။"},{"SurahNumber":11,"VerseNumber":86,"Text":"အကယ်၍ အသင်တို့သည် ယုံကြည်သူများဖြစ်ကြလျှင် အလ္လာဟ်အရှင်မြတ်(‌ပေးသနားသည့်အထဲမှ)ကျန်ရှိ‌သော(အမြတ်)ဟလာလ်သည် အသင်တို့အတွက် အ‌ကောင်းဆုံးပင်ဖြစ်သည်။* ထို့ပြင် ငါသည် အသင်တို့အား (ပြစ်ဒဏ်ခတ်မခံရ‌အောင်)ထိန်းသိမ်း‌စောင့်‌ရှောက်‌သောသူ(တာဝန်ခံ) မဟုတ်‌ပေ။"},{"SurahNumber":11,"VerseNumber":87,"Text":"သူတို့က ‌ပြောဆိုခဲ့ကြသည်- အို- (တမန်‌တော်)ရှုအိုင်ဗ်၊ အသင်၏စွလာသ်ဝတ်ပြုမှု(သာသနာ)သည် အသင့်အား ကျွန်ုပ်တို့၏အဘ၊ ဘိုး၊ ‌ဘေးများ ကိုးကွယ်‌သောအရာများအား ကျွန်ုပ်တို့ စွန့်လွှတ်ကြရန်နှင့် ကျွန်ုပ်တို့သည် ကျွန်ုပ်တို့၏ပစ္စည်းဥစ္စာများတွင် ကျွန်ုပ်တို့သ‌ဘောနှင့်ပြုလုပ်ကြသည်များကို ကျွန်ုပ်တို့ စွန့်လွှတ်ကြရန်အတွက် ‌စေခိုင်းသ‌လော။ အမှန်ပင် အသင်တစ်ဦးတည်းသာ အလွန်ဉာဏ်ရှိ‌သော အိ‌န္ဒြေနှင့်ပြည့်စုံ‌သောသူဖြစ်သ‌လော၊ ၎င်းပြင် အလွန်ရိုးသား‌ဖြောင့်မတ်သူ ဖြစ်သ‌လော။"},{"SurahNumber":11,"VerseNumber":88,"Text":"၎င်း(တမန်‌တော်)က ‌ပြောဆိုခဲ့သည်- အို- ငါ၏အမျိုးသားတို့၊ အကယ်၍ ငါသည် ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ သက်‌သေအ‌ထောက်အထား‌ပေါ်၌ တည်ရှိခဲ့ပြီး ငါအရှင်မြတ်သည် ငါ့အား အရှင်မြတ်ထံ‌တော်မှ ‌ကောင်းမွန်‌သော စားနပ်ရိက္ခာကို* ‌ပေးသနား‌တော်မူခဲ့လျှင် အသင်တို့သည် မည်သို့ယူဆကြမည်နည်း။ ၎င်း‌နောက် ငါသည် ငါကိုယ်တိုင် အသင်တို့အား တားမြစ်‌သောကိစ္စကို အသင်တို့နှင့်ဆန့်ကျင်ပြီး ကိုယ်တိုင်ပြုလုပ်ရန် မရည်ရွယ်‌ပေ။* ငါသည် ငါတတ်စွမ်းနိုင်သမျှ ပြုပြင်ရန်သာ ရည်ရွယ်သည်။* ထို့ပြင် ငါ၏စွမ်း‌ဆောင်နိုင်မှုသည် အလ္လာဟ်အရှင်မြတ်၏ကူညီမှုအ‌ပေါ်၌သာ မူတည်သည့်အတွက် ထိုအရှင်မြတ်အ‌ပေါ်၌သာ ယုံပုံအပ်နှင်းထားသည်။ ၎င်း‌နောက် ငါသည် ထိုအရှင်မြတ်ဘက်သို့ပင် ပြန်လှည့်မည်ဖြစ်သည်။"}]}