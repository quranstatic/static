{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":9,"VerseNumber":100,"Text":"၁၀၀။\tမူဟာဂျီရ်နှင့် အန်ဆာတို့အနက် ရှေးဦးပထမရှေ့ဆောင်သွားသူတို့၏ ကောင်းမှုပြုခြင်းနမူနာကို လိုက်နာဆောင် ရွက်သူများ၊ ဤလူများကို အလ္လာဟ်အရှင်မြတ်ကောင်းစွာနှစ်သက်တော်မူ၏။သူတို့ကလည်း အလ္လာဟ်အရှင်မြတ် ကောင်းစွာနှစ်သက်တော်မူ၏။သူတို့ကလည်း အရှင်မြတ်ကို ကောင်းစွာသဒ္ဓါကြည်ညိုမြတ်နိုးကြ၏။အရှင်မြတ် သည် သူတို့နေဖို့ရာအောက်တွင် မြစ်ချောင်းအသွယ်သွယ်စီးဆင်းလျက်ရှိသောနိဗ္ဗာန်ဥယျာဉ်တော်များကို အသင့် စီရင်ထားတော်မူ၏။သူတို့သည် ထိုဥယျာဉ်တော်များ၌ ထာဝရစံမြန်းကြမည်။ဤဆုလာဘ်တော်သည် မဟာ အောင်မြင်ခြင်းကြီးဖြစ်၏။"},{"SurahNumber":9,"VerseNumber":101,"Text":"၁ဝ၁။\tသင်တို့ပတ်ဝန်းကျင်တွင်ရှိသော ကျေးတောသားအာရဗ်လူမျိုးတို့အနက် အချို့သည် ယုံကြည်ဟန်ဆောင်သူများ ဖြစ်ကြ၏။မဒီနာမြို့တော်သူမြို့တော်သားများအနက်လည်း အချို့သည် ယုံကြည်ဟန်ဆောင်သူများဖြစ်ကြ၏။ထိုသူများကို သင်မိုဟမ္မဒ်မသိပေ။ငါသိတော်မူ၏။ငါသည် သူတို့ကို အပြစ်ဒဏ်နှစ်ကြိမ်နှစ်ခါပေးတော်မူမည်၊ ထို့နောက်သူတို့သည် အလွန်ပြင်းပြနာကျင်ဖွယ်သောအပြစ်ဒဏ်ကို ခံစားရလိမ့်မည်။"},{"SurahNumber":9,"VerseNumber":102,"Text":"၁ဝ၂။\tမိမိတို့အပြစ်များကို ဝန်ချတောင်းပန်သူများလည်းရှိကြ၏။သူတို့သည် သုစရိုက်မှုတစ်ခုကို ဒုစရိုက်မှုတစ်ခုနှင့် ရောပြွန်းထားကြ၏။အလ္လာဟ်အရှင်မြတ်သည် သူတို့ဘက်သို့ ကောင်းကြီးမင်္ဂလာတော်နှင့် လွှတ်တော်မူလိမ့်မည်၊ မှတ်သားကြလော့။အလ္လာဟ်အရှင်မြတ်ည် အပြစ်လွှတ်တော်မူ၏။ကောင်းကြီးမင်္ဂလာပေးတော်မူ၏။"},{"SurahNumber":9,"VerseNumber":103,"Text":"၁ဝ၃။\tသူတို့၏ထံမှ အလှုဒါနယူလော့။ထိုအလှုများအားဖြင့် သင်သည် သူတို့ကို သန့်ရှင်းစင်ကြယ်စေ၍ တရားပွားများ စေလိမ့်မည်။သူတို့အတွက် ဆုတောင်းလော့။သင်၏ ဆုပဋ္ဌာနာများသည် သူတို့အတွက် အေးချမ်းသာယာမှု ဖြစ်၏။အလ္လာဟ်အရှင်သည် အလုံးစုံကို ကြားတော်မူ၏။အလုံးစုံကို သိတော်မူ၏။"},{"SurahNumber":9,"VerseNumber":104,"Text":"၁ဝ၄။\tအလ္လာဟ်အရှင်မြတ်သည် မိမိ၏ ကျေးတော်မျိုးကျွန်တော်မျိုးတို့ထံမှ ဝန်ချတောင်းပန်ခြင်း၊ အလှုဒါနကို နှစ်သက်တော်မူကြောင်းကိုသော်လည်းကောင်း၊ အရှင်မြတ်သည် အပြစ်လွှတ်တော်မူသောအရှင်၊ ကောင်းကြီး မင်္ဂလာပေးတော်မူသောအရှင်ဖြစ်တော်မူကြောင်းကိုသော်လည်းကောင်း၊ သူတို့မသိကြဘူးလော။"},{"SurahNumber":9,"VerseNumber":105,"Text":"၁ဝ၅။\tသူတို့အား ဟောကြားလော့။သင်တို့သည် ကြိုက်သလိုပြုကျင့်ကြလော့။အလ္လာဟ်အရှင်မြတ်သည် သင်တို့ ပြုကျင့်မှုများကို မြင်တော်မူလတ္တံ့။အရှင်မြတ်၏ တမန်တော်နှင့် ယုံကြည်သူတို့လည်း မြင်ကြလတ္တံ့။ထို့နောက် သင်တို့သည် မမြင်ရသောအရာ၊ မြင်ရသောအရာတို့ကို သိတော်မူသောအရှင်မြတ်အထံတော်သို့ ပြန်လာကြ ရလိမ့်မည်။ထိုအခါအရှင်မြတ်သည်သင်တို့အား သင်တို့ကျင့်ကြံခဲ့သောအမှုအခင်းတို့ကို မိန့်ကြားတော်မူ လိမ့်မည်။"},{"SurahNumber":9,"VerseNumber":106,"Text":"၁ဝ၆။\tအရှင်မြတ်သည် သူတို့အား အပြစ်ဒဏ်ခတ်တော်မူမည်၊ သို့မဟုတ် အပြစ်လွှတ်တော်မူမည်ကို သိရန် အမိန့် ဗျာဒိတ်တော်ကို စောင့်ဆိုင်းနေကြသူများလည်း ရှိကြသေး၏။အလ္လာဟ်အရှင်မြတ်သည် သိတော်မူသောအရှင်၊ ပညာရှိတော်မူသောအရှင်ဖြစ်တော်မူ၏။"}]}