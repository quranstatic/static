{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":26,"VerseNumber":40,"Text":"သို့မှသာ ကျွန်ုပ်တို့သည် ‌မှော်ဆရာများ(၏လမ်းစဉ်)ကိုပင် အကယ်၍ သူတို့ ‌အောင်နိုင်ကြမည်ဆိုလျှင် လိုက်နာနိုင်ကြမည်ဖြစ်သည်။"},{"SurahNumber":26,"VerseNumber":41,"Text":"ထို့‌နောက် ‌မှော်ဆရာများ ‌ရောက်ရှိလာကြသည့်အခါ သူတို့က ဖိရ်‌အောင်န်ကို အကယ်၍ ကျွန်ုပ်တို့သည် ‌အောင်နိုင်သူများဖြစ်ခဲ့ကြလျှင် အမှန်ပင် ကျွန်ုပ်တို့သည် ဆုလာဘ်ကို မုချရရှိကြမည်‌လောဟု ‌ပြောဆိုကြသည်။"},{"SurahNumber":26,"VerseNumber":42,"Text":"သူ(ဖိရ်‌အောင်န်)က‌ပြောသည်- ဟုတ်သည်။ ထို့ထက်မက ထိုသို့ဖြစ်ခဲ့လျှင် အမှန်ပင် အသင်တို့သည် အနီးကပ်(မင်းမှုထမ်း)သည့်သူများထဲတွင် အပါအဝင်ဖြစ်လိမ့်မည်။"},{"SurahNumber":26,"VerseNumber":43,"Text":"(တမန်‌တော်)မူစာက သူတို့(‌မှော်ဆရာများ)ကို‌ပြောသည်- အသင်တို့သည် အသင်တို့ ပစ်ချမည့်အရာများကို ပစ်ချကြပါ။"},{"SurahNumber":26,"VerseNumber":44,"Text":"ထို့‌နောက် ‌မှော်ဆရာများသည် သူတို့၏ကြိုးများနှင့် သူတို့၏တုတ်များကို ပစ်ချခဲ့ကြသည်။ ထို့ပြင် သူတို့က ‌ပြောဆိုခဲ့ကြသည်- ဖိရ်‌အောင်န်ဘုရင်၏တန်ခိုး‌တော်အား တိုင်တည်ကျိန်ဆိုပါသည်၊ အမှန်စင်စစ် ကျွန်ုပ်တို့ပင် ‌အောင်နိုင်သူများဖြစ်ကြမည်။"},{"SurahNumber":26,"VerseNumber":45,"Text":"ထို့‌နောက်(တမန်‌တော်)မူစာသည် ၎င်း၏‌တောင်‌ဝှေးကို ပစ်ချလိုက်သည်နှင့် ချက်ချင်းပင်(‌မြွေနဂါးဖြစ်သွား၍) ‌မှော်ဆရာများက လှည့်စားထား‌သောအရာများကို မျိုချလိုက်‌တော့သည်။"},{"SurahNumber":26,"VerseNumber":46,"Text":"ထို့‌နောက် ‌မှော်ဆရာများသည် ဝပ်တွားပြီး ဦးချကြ‌တော့သည်။"},{"SurahNumber":26,"VerseNumber":47,"Text":"သူတို့က ‌ပြောဆိုကြသည်- ကျွန်ုပ်တို့သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်ကို ယုံကြည်ကြပါပြီဖြစ်သည်။"},{"SurahNumber":26,"VerseNumber":48,"Text":"(ထိုအရှင်သည်)မူစာနှင့်ဟာရူန်တို့အား ဖန်ဆင်း‌မွေးမြူ‌တော်မူ‌သောအရှင်မြတ် ဖြစ်‌တော်မူသည်။"},{"SurahNumber":26,"VerseNumber":49,"Text":"သူ(ဖိရ်‌အောင်န်)က‌ပြောသည်- အသင်တို့အား ကျွန်ုပ် ခွင့်မပြုမီ အသင်တို့သည် ၎င်း(မူစာ)ကို ယုံကြည်ခဲ့ကြသည်။ အမှန်ပင် ၎င်းသည် အသင်တို့အား ‌မှော်အတတ်ပညာ သင်ကြား‌ပေးခဲ့‌သော အသင်တို့၏အကြီးအကဲဖြစ်သည်။ သို့ဖြစ်ရာ မကြာမီ အသင်တို့ သိကြရမည်။ ငါ(ဖိရ်‌အောင်ဘုရင်)သည် အသင်တို့၏လက်များနှင့်‌ခြေများကို ဘက်လွှဲပြီး အမှန်ပင် ဖြတ်ပစ်မည်။ ထို့ပြင် အမှန်ပင် ငါသည် အသင်တို့အားလုံးကို လက်ဝါးကပ်တိုင်တင်မည်။"},{"SurahNumber":26,"VerseNumber":50,"Text":"သူတို့က ‌ပြောကြသည်- (ကျွန်ုပ်တို့မှာ) လုံးဝ အကျိုးယုတ်ပျက်စီးမှုရှိမည် မဟုတ်‌ပေ။ အမှန်စင်စစ် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ ပြန်သွားရမည့်သူများပင်ဖြစ်သည်။"},{"SurahNumber":26,"VerseNumber":51,"Text":"အမှန်စင်စစ် ကျွန်ုပ်တို့သည် ပထမဦးဆုံး အီမာန်ယုံကြည်သူများဖြစ်သည့်အတွက် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်က ကျွန်ုပ်တို့၏အပြစ်များကို ခွင့်လွှတ်ချမ်းသာ‌ပေး‌တော်မူလိမ့်မည်ဟု ကျွန်ုပ်တို့ ‌မျှော်လင့်ကြပါသည်။"},{"SurahNumber":26,"VerseNumber":52,"Text":"ထို့ပြင် ငါအရှင်မြတ်သည် (တမန်‌တော်)မူစာထံသို့ ဝဟီအမိန့်‌တော် ထုတ်ပြန်‌တော်မူခဲ့သည်။ အသင်သည် ငါအရှင်မြတ်၏ကျွန်များကို ညအချိန်တွင် ‌ခေါ်‌ဆောင်သွားပါ။ အမှန်ပင် အသင်တို့သည် ‌နောက်မှ လိုက်လံခြင်းကို ခံကြရမည့်သူများဖြစ်ကြသည်။"},{"SurahNumber":26,"VerseNumber":53,"Text":"ထို့‌နောက် ဖိရ်‌အောင်န်သည် မင်း‌စေများကို အမြို့မြို့အရွာရွာတွင် ‌စေလွှတ်ခဲ့သည်။"},{"SurahNumber":26,"VerseNumber":54,"Text":"အမှန်စင်စစ် ဤသူများသည် အနည်းငယ်မျှသာရှိ‌သော အုပ်စုက‌လေးပင်ဖြစ်သည်။"},{"SurahNumber":26,"VerseNumber":55,"Text":"ထို့ပြင် အမှန်ပင် သူတို့သည် ကျွန်ုပ်တို့အား ‌ဒေါသဖြစ်‌အောင် လုပ်သူများဖြစ်ကြသည်။"},{"SurahNumber":26,"VerseNumber":56,"Text":"ထို့ပြင် အမှန်ပင် ကျွန်ုပ်တို့သည် လက်နက်ကိရိယာ တန်ဆာပလာများနှင့် အဆင်သင့်ဖြစ်‌နေ‌သောအုပ်စု ဖြစ်သည်။ (ကျွန်ုပ်တို့သည် စိုးရိမ်ကြသည့်အုပ်စုဖြစ်သည်)။"},{"SurahNumber":26,"VerseNumber":57,"Text":"ထို့‌နောက် ငါအရှင်မြတ်သည် သူတို့ကို ဥယျာဉ်များနှင့် စမ်း‌ချောင်းများမှ ထုတ်ပစ်‌တော်မူခဲ့သည်။"},{"SurahNumber":26,"VerseNumber":58,"Text":"ထို့ပြင် စု‌ဆောင်းထားသည့် ‌ရွှေ‌ငွေများနှင့်၊ ခမ်းနားသည့်‌နေအိမ်များကပါ (ထုတ်ပစ်‌တော်မူခဲ့သည်)။"},{"SurahNumber":26,"VerseNumber":59,"Text":"ဤသို့ပင်၊ ထို့ပြင် ငါအရှင်မြတ်သည် ထိုပစ္စည်းများကို အစ္စရာအီလ်မျိုးနွယ်ဝင်များအား အ‌မွေအဖြစ် ပိုင်ဆိုင်‌စေ‌တော်မူခဲ့သည်။"},{"SurahNumber":26,"VerseNumber":60,"Text":"ထို့‌နောက် ထိုသူ(ဖိရ်‌အောင်န်နှင့် အ‌ခြွေအရံ)များသည် အစ္စရာအီလ်မျိုးနွယ်ဝင်များကို ‌နေထွက်ချိန်၌ ‌နောက်မှလိုက်၍ မီသွားခဲ့ကြသည်။"}]}