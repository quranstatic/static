{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":2,"VerseNumber":203,"Text":"ထို့ပြင် အသင်တို့သည် ‌ရေတွက်ထားသည့်ရက်အချို့၌* အလ္လာဟ်အရှင်မြတ်အား သတိရ တသကြပါ။ ထို့‌နောက် အကြင်သူသည် နှစ်ရက်အတွင်း* လျင်မြန်စွာပြန်ခဲ့လျှင် ထိုသူအ‌ပေါ်တွင် မည်သည့်အပြစ်မျှ မရှိ‌ပေ။ ထို့ပြင် အကြင်သူသည် ‌နောက်ကျ‌နေခဲ့လျှင်လည်း* ထိုသူအ‌ပေါ်တွင် မည်သည့်အပြစ်မျှ မရှိ‌ပေ။ (ဤသည်မှာ) အပြစ်‌ရှောင်‌သောသူများအတွက်ဖြစ်သည်။ ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ပြီး အပြစ်‌ရှောင် ‌ကောင်းကျိုး‌ဆောင်ကြပါ။ ၎င်းပြင် အသင်တို့သည် အရှင်မြတ်ထံတွင် စုရုံးကြရမည်ကိုလည်း သိရှိ(ယုံကြည်)ထားကြပါ။"},{"SurahNumber":2,"VerseNumber":204,"Text":"ထို့ပြင် လူများတွင် ဤသို့‌သောလူလည်းရှိသည်၊ သူ၏‌လောကီ‌ရေးရာစကားများသည် အသင့်အား စိတ်ဝင်စားမှုဖြစ်‌စေသည်။ ၎င်းပြင် သူသည် သူ၏စိတ်ထဲ၌ရှိသည်များနှင့်ပတ်သက်၍ အလ္လာဟ်အရှင်မြတ်ကိုပါ သက်‌သေထူလိုက်‌သေးသည်။ ထိုသူသည် အခက်ထန်ဆုံး ရန်လိုသူဖြစ်သည်။"},{"SurahNumber":2,"VerseNumber":205,"Text":"ထို့ပြင် ထိုသူသည် ပြန်သွားသည့်အခါ ‌မြေ‌ပေါ်တွင် ဖျက်လိုဖျက်ဆီးပြုလုပ်ရန်၊ လယ်ယာများကို ဖျက်ဆီးရန်နှင့် တိရစာ္ဆန်များကို မျိုးဖြုတ်သတ်ဖြတ်ပစ်ရန် ကြိုးစားသည်။ ထို့ပြင် အလ္လာဟ်အရှင်မြတ်သည် ဖျက်ဆီးမှုကို နှစ်သက်‌တော်မမူ‌ပေ။"},{"SurahNumber":2,"VerseNumber":206,"Text":"ထို့ပြင် ထိုသူကို အသင်သည် အလ္လာဟ်အရှင်မြတ်အား ‌ကြောက်ပါဟု ‌ပြောခံခဲ့ရသည့်အခါ (သူ၏)ဂုဏ်သိက္ခာသည် သူ့အား မ‌ကောင်းမှုဘက်သို့ ဆွဲ‌ဆောင်သွားခဲ့သည်။ သို့ဖြစ်ရာ ထိုသူအတွက် ဂျဟန္နမ်ငရဲဘုံသည် လုံ‌လောက်သည်။ ၎င်းပြင် အမှန်စင်စစ် ငရဲဘုံသည် အဘယ်မျှ ဆိုးဝါးလိုက်သည့်‌နေရာဌာန ဖြစ်လိုက်သနည်း။"},{"SurahNumber":2,"VerseNumber":207,"Text":"ထို့ပြင် လူများတွင် အချို့သည် အလ္လာဟ်အရှင်မြတ်၏ သ‌ဘောတူနှစ်သက်မှုကို ရလိုသည့်အတွက် ထိုသူ၏အသက်ကို‌ရောင်းချ(စွန့်လှူ)သည်။ ထို့ပြင် အလ္လာဟ်အရှင်မြတ်သည် (ထို)ကျွန်များကို အလွန်ကြင်နာ‌တော်မူ‌သောအရှင် ဖြစ်‌တော်မူသည်။"},{"SurahNumber":2,"VerseNumber":208,"Text":"အို- အီမာန်ယုံကြည်သူအ‌ပေါင်းတို့၊ အသင်တို့သည် အစ္စလာမ်ထဲသို့ လုံးလုံးလျားလျား ဝင်‌ရောက်ကြပါ၊ ထို့ပြင် ရှိုင်သွာန်၏‌လျှောက်လှမ်းမှုများ‌နောက်ကို ဖဝါး‌ခြေထပ် မလိုက်ကြနှင့်၊ အမှန်စင်စစ် ထိုရှိုင်သွာန်သည် အသင်တို့အတွက် ထင်ရှားသည့်ရန်သူဖြစ်သည်။"},{"SurahNumber":2,"VerseNumber":209,"Text":"၎င်းပြင် ထင်ရှားသည့် သက်‌သေလက္ခဏာများသည် အသင်တို့ထံသို့ ‌ရောက်ရှိလာပြီး‌နောက်တွင်မှ အသင်တို့သည် ချွတ်‌ချော်လွဲမှားသွားခဲ့ကြလျှင် အမှန်စင်စစ် အလ္လာဟ်အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်ကို အသင်တို့ သိထားလိုက်ကြပါ။"},{"SurahNumber":2,"VerseNumber":210,"Text":"သူတို့သည် သူတို့ထံ အလ္လာဟ်အရှင်မြတ်သည် ‌ကောင်းကင်တမန်များနှင့်တကွ တိမ်များမိုးကာ ကြွ‌ရောက်လာပြီး (စီရင်ချက်ချကာ) ကိစ္စပြီးဆုံးသွားသည်ကိုသာ ‌စောင့်‌မျှော်‌နေကြသည်။"}]}