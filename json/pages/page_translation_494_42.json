{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":43,"VerseNumber":61,"Text":"Həqiqətən, İsanın yer üzünə enməsi Saatın yaxınlaşmasının əlamətidir. Qiyamətə şəkk etməyin və Mənə tabe olun. Budur, düz yol"},{"SurahNumber":43,"VerseNumber":62,"Text":"Şeytan sizi doğru yoldan döndərməsin. Şübhəsiz ki, o sizin açıq-aydın düşməninizdir"},{"SurahNumber":43,"VerseNumber":63,"Text":"İsa aydın dəlillərlə gəldiyi zaman dedi: “Mən sizə hikmət gətirmişəm və barəsində ziddiyyətə düşdüyünüz bəzi şeyləri izah etmək üçün gəlmişəm. Allahdan qorxun və mənə itaət edin"},{"SurahNumber":43,"VerseNumber":64,"Text":"Həqiqətən, Allah mənim də Rəbbim, sizin də Rəbbinizdir. Elə isə Ona ibadət edin! Budur düz yol!”"},{"SurahNumber":43,"VerseNumber":65,"Text":"Firqələr öz aralarında ixtilafa düşdülər. Ağrılı-acılı bir günün əzabından vay zalımların halına"},{"SurahNumber":43,"VerseNumber":66,"Text":"Onlar özləri də hiss etmədən o Saatın qəflətən onlara gəlməsindən başqa bir şeymi gözləyirlər"},{"SurahNumber":43,"VerseNumber":67,"Text":"O gün müttəqilərdən başqa bütün dostlar bir-birinə düşmən kəsiləcəklər"},{"SurahNumber":43,"VerseNumber":68,"Text":"Ey qullarım! Həmin gün sizə qorxu yoxdur və siz heç kədərlənməyəcəksiniz də"},{"SurahNumber":43,"VerseNumber":69,"Text":"Siz ayələrimizə iman gətirib müsəlman olmusunuz"},{"SurahNumber":43,"VerseNumber":70,"Text":"Siz də, zövcələriniz də fərəhlə Cənnətə daxil olun"},{"SurahNumber":43,"VerseNumber":71,"Text":"Onlar üçün qızıl sinilər və piyalələr dolandırılacaqdır. Orada nəfslərin istədiyi və gözlərə xoş gələn hər şey olacaqdır. Siz orada əbədi qalacaqsınız"},{"SurahNumber":43,"VerseNumber":72,"Text":"Xeyirxah əməllərinizin nəticəsi kimi varis olduğunuz Cənnət budur"},{"SurahNumber":43,"VerseNumber":73,"Text":"Orada sizin üçün bol-bol meyvələr vardır, onlardan yeyəcəksiniz"}]}