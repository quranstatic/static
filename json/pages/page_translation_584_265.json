{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":79,"VerseNumber":16,"Text":"တစ်ခါက(တမန်‌တော်)မူစာအား ‌မွေးမြူဖန်ဆင်း‌တော်မူ‌သောအရှင်မြတ်က ၎င်းကို သွုဝါဟူသည့် ထွတ်မြတ်‌သော ‌တောင်ကြားအရပ်တွင် ဟစ်‌ခေါ်ခဲ့သည်။"},{"SurahNumber":79,"VerseNumber":17,"Text":"အသင်သည် ဖိရ်‌အောင်န်ထံသို့ သွားပါ။ အမှန်စင်စစ် သူသည် အလွန်ဆိုးသွမ်း‌သောင်းကျန်း(ရက်စက်ကြမ်းကြုတ်)‌နေပြီဖြစ်သည်။"},{"SurahNumber":79,"VerseNumber":18,"Text":"ထို့‌နောက် (အို-တမန်‌တော်)အသင် ‌ပြောလိုက်ပါ- (အို-ဖိရ်‌အောင်န် )၊ အသင့်တွင် အသင် သန့်ရှင်းစင်ကြယ် အပြစ်ကင်းရန်အတွက်နှင့်၊"},{"SurahNumber":79,"VerseNumber":19,"Text":"ကျွန်ုပ်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ အသင့်အား လမ်းညွှန်‌ပေးရန်အတွက် ဆန္ဒရှိသ‌လော။ သို့ဖြစ်လျှင် အသင်သည် (အရှင်မြတ်အား)‌ကြောက်ရွံ့‌လေးစားသူဖြစ်လာမည်။"},{"SurahNumber":79,"VerseNumber":20,"Text":"ထို့ပြင် ၎င်းသည်ဖိရ်‌အောင်န်ကို အကြီးကျယ်ဆုံး သက်‌သေလက္ခဏာ တန်ခိုး‌တော်ကို ပြသခဲ့သည်။"},{"SurahNumber":79,"VerseNumber":21,"Text":"ထို့‌နောက်လည်း သူသည် မဟုတ်မမှန်ဟု စွပ်စွဲငြင်းပယ်ခဲ့သည့်အပြင် (၎င်း၏ မိန့်ကြားချက်များကိုလည်း)ဖီဆန်ခဲ့သည်။"},{"SurahNumber":79,"VerseNumber":22,"Text":"ထို့‌နောက် သူသည် ‌ကျောခိုင်းပြီး (ဆူပူ‌သောင်းကျန်းရန်)ကြိုးပမ်း‌တော့သည်။"},{"SurahNumber":79,"VerseNumber":23,"Text":"၎င်းပြင် ထိုဖိရ်‌အောင်န်သည် (တိုင်းသူပြည်သားများအား)စုရုံးပြီးဟစ်‌အော်(‌ကြေညာ)ခဲ့သည်။"},{"SurahNumber":79,"VerseNumber":24,"Text":"“ငါပင် အသင်တို့၏ အကြီးဆုံးအရှင်ဖြစ်သည်” ဟု ‌ပြောဆိုခဲ့သည်။"},{"SurahNumber":79,"VerseNumber":25,"Text":"သို့ဖြစ်ရာ အလ္လာဟ်အရှင်မြတ်သည် သူ့အား တမလွန်ဘဝ၏ပြစ်ဒဏ်နှင့် ဤဘဝ၏ပြစ်ဒဏ်ကို အ‌ရေးယူကွပ်မျက်‌တော်မူခဲ့သည်။ ###၂"},{"SurahNumber":79,"VerseNumber":26,"Text":"အမှန်စင်စစ် ထိုအထဲတွင် (အရှင်မြတ်ကို)‌ကြောက်ရွံ့ ရို‌သေသူများအတွက် သင်ခန်းစာရယူစရာအမှန်ပင်ရှိသည်။"},{"SurahNumber":79,"VerseNumber":27,"Text":"အသင်တို့အား ဖန်ဆင်း‌တော်မူခြင်းသည် ပိုခက်သ‌လော၊ သို့မဟုတ်မိုး‌ကောင်းကင်ကို ဖန်ဆင်းခြင်းသည်ပိုခက်သ‌လော။ အရှင်မြတ်သည် ထိုမိုး‌ကောင်းကင်ကို ပြုလုပ်(ဖန်ဆင်း)‌တော်မူခဲ့သည်။"},{"SurahNumber":79,"VerseNumber":28,"Text":"အရှင်မြတ်သည် ထို မိုး‌ကောင်းကင်၏မျက်နှာကြက်ကို မြင့်မားစွာ ပြုလုပ်‌တော်မူခဲ့သည်။ ထို့‌နောက် ထိုမိုး‌ကောင်းကင်ကို အပြစ်အနာအဆာ ကင်းမဲ့‌အောင် ‌နေသားတကျပြုလုပ်‌တော်မူခဲ့သည်။"},{"SurahNumber":79,"VerseNumber":29,"Text":"ထို့ပြင် အရှင်မြတ်သည် ထိုမိုး‌ကောင်းကင်၏ညကို‌မှောင်မိုက်‌စေ‌တော်မူခဲ့ပြီး သူ၏‌နေ့ကိုမူ (လင်းဝင်း)ထင်ရှား‌စေ‌တော်မူခဲ့သည်။"},{"SurahNumber":79,"VerseNumber":30,"Text":"ထို့ပြင် အရှင်မြတ်သည်ထို့‌နောက်တွင် ‌မြေပထဝီကို ဖြန့်ခင်း‌တော်မူခဲ့သည်။"},{"SurahNumber":79,"VerseNumber":31,"Text":"အရှင်မြတ်သည် ထို‌မြေပထဝီမှ ‌ရေနှင့်အပင်များကိုထွက်‌စေ‌တော်မူခဲ့သည်။"},{"SurahNumber":79,"VerseNumber":32,"Text":"ထို့ပြင် အရှင်မြတ်သည်‌တောင်များကို (ထို‌မြေတွင်)‌ကျောက်ဆူး(အဖြစ်)ချထား‌တော်မူသည်။"},{"SurahNumber":79,"VerseNumber":33,"Text":"အသင်တို့နှင့် အသင်တို့၏ တိရစ္ဆာန်များ၏ အကျိုးအတွက်ဖြစ်သည်။"},{"SurahNumber":79,"VerseNumber":34,"Text":"ထို့‌နောက် ထိုကြီးကျယ်‌သော ‌ဘေးဒုက္ခကြီးဆိုက်‌ရောက်လာခဲ့သည့်အခါ၊"},{"SurahNumber":79,"VerseNumber":35,"Text":"ထို‌နေ့တွင် လူသားများသည် သူတို့ပြုလုပ်ခဲ့သမျှကို သတိရကြမည်ဖြစ်သည်။"},{"SurahNumber":79,"VerseNumber":36,"Text":"ထို့ပြင် ဂျဟန္နမ်ငရဲသည် ကြည့်ရှုသည့်သူများ၏‌ရှေ့၌ ထင်ရှားစွာ‌ပေါ်လာ‌စေခြင်းခံရမည်။"},{"SurahNumber":79,"VerseNumber":37,"Text":"ထို့ပြင် အကြင်သူသည် အလွန်‌သွေဖည်ခဲ့သည်။"},{"SurahNumber":79,"VerseNumber":38,"Text":"ထို့ပြင် သူသည် ‌လောကီဘဝကို ဦးစား‌ပေးခဲ့သည်။"},{"SurahNumber":79,"VerseNumber":39,"Text":"သို့ဖြစ်ရာ အမှန်စင်စစ် ဂျဟန္နမ် ငရဲမီးသည် (သူ့အတွက်)ခိုကိုးရာဌာန ဖြစ်လိမ့်မည်။"},{"SurahNumber":79,"VerseNumber":40,"Text":"ထို့ပြင် အကြင်သူသည် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့တွင် မတ်တတ်ရပ် (ပြီးအစစ်‌ဆေးခံ)ရမည်ကို ‌ကြောက်ရွံ့စိုးရိမ်ခဲ့သည်။ ထို့ပြင် သူသည်စိတ်ကိုလည်း (မ‌ကောင်းသည့်)အလိုဆန္ဒများမှတားမြစ်ခဲ့သည်။"},{"SurahNumber":79,"VerseNumber":41,"Text":"သို့ဖြစ်ရာ အမှန်စင်စစ် ဂျန္နသ်သုခဘုံသည် (သူ၏)ခိုကိုးရာ‌နေရာဖြစ်လိမ့်မည်။"},{"SurahNumber":79,"VerseNumber":42,"Text":"သူတို့သည် အသင့်အားကိယာမသ်‌နေ့နှင့် ပတ်သက်၍ ထို‌နေ့သည် မည်သည့်အခါ ဆိုက်‌ရောက်မည်နည်းဟု ‌မေးမြန်းကြသည်။"},{"SurahNumber":79,"VerseNumber":43,"Text":"ထို‌နေ့ကို ထုတ်‌ဖော်‌ပြောပြရန်အသင်နှင့် မည်သို့ပတ်သက်သနည်း။"},{"SurahNumber":79,"VerseNumber":44,"Text":"ထို‌နေ့၏ ဆုံးခန်းတိုင်ခြင်း(အသိ)သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်၌သာဖြစ်သည်။"},{"SurahNumber":79,"VerseNumber":45,"Text":"အသင်သည် ထိုကိယာမသ်‌နေ့ကို ‌ကြောက်ရွံ့စိုးရိမ်သည့်သူများကို သတိ‌ပေးနှိုး‌ဆော်သူသာဖြစ်သည်။"},{"SurahNumber":79,"VerseNumber":46,"Text":"သူတို့သည်ထို ကိယာမသ်ကို‌တွေ့မြင်ကြသည့်‌နေ့တွင် သူတို့သည် (‌လောကတွင်)တစ်ည‌နေမျှ၊ သို့မဟုတ် ထို ည‌နေ၏ တစ်နံနက်ခင်းမျှသာ ‌နေထိုင်ခဲ့ကြသကဲ့သို့ ထင်မှတ်ကြလိမ့်မည်။"}]}