{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":20,"VerseNumber":99,"Text":"Так Ми розповідаємо тобі звістки про те, що вже минуло. І Ми дали тобі від Себе нагадування"},{"SurahNumber":20,"VerseNumber":100,"Text":"І хто відвернеться від цього, той понесе в День Воскресіння важкий тягар"},{"SurahNumber":20,"VerseNumber":101,"Text":"І буде він із ним вічно. Який же лихий цей тягар"},{"SurahNumber":20,"VerseNumber":102,"Text":"Того Дня засурмлять у ріг, і буде зібрано грішників, і будуть вони синьоокі"},{"SurahNumber":20,"VerseNumber":103,"Text":"Вони розмовлятимуть одне з одним пошепки: «Воістину, ви пробули там лише днів із десять!»"},{"SurahNumber":20,"VerseNumber":104,"Text":"Ми краще знаємо про те, що вони кажуть — навіть коли говорить найкращий із них: «Ви пробули там тільки день!»"},{"SurahNumber":20,"VerseNumber":105,"Text":"Тебе запитують про гори. Скажи: «Мій Господь розвіє їх на порох"},{"SurahNumber":20,"VerseNumber":106,"Text":"і перетворить на рівну пустелю"},{"SurahNumber":20,"VerseNumber":107,"Text":"І ти не побачиш там ні урвища, ні пагорба!»"},{"SurahNumber":20,"VerseNumber":108,"Text":"Того Дня вони підуть за глашатаєм і не зможуть ухилитися від нього. Голоси будуть смиренні перед Милостивим, і ти не почуєш нічого, крім шепоту"},{"SurahNumber":20,"VerseNumber":109,"Text":"Того Дня не допоможе нічиє заступництво — крім тих, кому дозволив це Милостивий і чиїм словом Він задоволений"},{"SurahNumber":20,"VerseNumber":110,"Text":"Він знає їхнє минуле й майбутнє, а вони не здатні осягнути Його знанням"},{"SurahNumber":20,"VerseNumber":111,"Text":"І будуть вони принижені перед Живим, Сущим. І розчарується той, хто ніс тягар своєї несправедливості"},{"SurahNumber":20,"VerseNumber":112,"Text":"А хто робив добро й був віруючим, той нехай не боїться ні несправедливості, ні образи"},{"SurahNumber":20,"VerseNumber":113,"Text":"Так Ми зіслали Коран арабською мовою та роз’яснили в ньому погрози. Можливо, вони боятимуться, або ж він буде їм нагадуванням"}]}