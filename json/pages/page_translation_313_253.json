{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":20,"VerseNumber":13,"Text":"१३. आणि मी तुमची निवड केली आहे. आता जी वहयी (प्रकाशना) केली जाईल तिला लक्षपूर्वक ऐका"},{"SurahNumber":20,"VerseNumber":14,"Text":"१४. निःसंशय, मीच अल्लाह आहे. माझ्याखेरीज उपासना करण्यायोग्य दुसरा कोणीही नाही, यास्तव तुम्ही माझीच उपासना करा आणि माझ्या स्मरणार्थ नमाज कायम करा"},{"SurahNumber":20,"VerseNumber":15,"Text":"१५. कयामत हमखास येणार आहे, जिला मी गुप्त ठेवू इच्छितो यासाठी की प्रत्येक माणसाला तो मोबदला प्रदान केला जावा, जो त्याने प्रयत्न केला असेल"},{"SurahNumber":20,"VerseNumber":16,"Text":"१६. तेव्हा आता यावर ईमान राखण्यापासून तुम्हाला अशा माणसाने रोखू नये, जो यावर ईमान राखत नसेल आणि आपल्या इच्छा आकांक्षांच्या मागे धावत असेल, अन्यथा तुम्ही नाश पावाल"},{"SurahNumber":20,"VerseNumber":17,"Text":"१७. आणि हे मूसा! तुमच्या उजव्या हातात काय आहे"},{"SurahNumber":20,"VerseNumber":18,"Text":"१८. उत्तर दिले, ही माझी लाठी आहे, जिच्यावर मी टेका (आधार) घेतो आणि जिच्याद्वारे मी आपल्या शेळ्यांकरिता झाडाची पाने खाली पाडून घेतो आणि तिच्यापासून मला दुसरेही अनेक फायदे आहेत"},{"SurahNumber":20,"VerseNumber":19,"Text":"१९. (अल्लाहने) फर्माविले, हे मूसा, तिला (हातातून) खाली टाका"},{"SurahNumber":20,"VerseNumber":20,"Text":"२०. तेव्हा खाली टाकताच साप बनून धावू लागली"},{"SurahNumber":20,"VerseNumber":21,"Text":"२१. फर्माविले निर्भय होऊन तिला धरा, आम्ही तिला त्याच पहिल्या अवस्थेत पुन्हा आणू"},{"SurahNumber":20,"VerseNumber":22,"Text":"२२. आणि आपला हात आपल्या काखेत (बगलेत) घाला, तेव्हा तो सफेद, प्रकाशमान होताना बाहेर निघेल, मात्र कसल्याही व्यंग-दोष आणि आजाराविना. हा दुसरा ईश-चमत्कार आहे"},{"SurahNumber":20,"VerseNumber":23,"Text":"२३. हे अशासाठी की आम्ही तुम्हाला आपल्या मोठमोठ्या निशाण्या दाखवू इच्छितो"},{"SurahNumber":20,"VerseNumber":24,"Text":"२४. आता, तुम्ही फिरऔनकडे जा, त्याने मोठा उत्पात माजविला आहे"},{"SurahNumber":20,"VerseNumber":25,"Text":"२५. (मूसा) म्हणाले, हे माझ्या पालनकर्त्या! माझी छाती माझ्याकरिता उघड (मोकळी) कर"},{"SurahNumber":20,"VerseNumber":26,"Text":"२६. आणि माझे कार्य माझ्यासाठी सोपे कर"},{"SurahNumber":20,"VerseNumber":27,"Text":"२७. आणि माझ्या जीभेची गाठ सोडव"},{"SurahNumber":20,"VerseNumber":28,"Text":"२८. यासाठी की लोकांनी माझे म्हणणे चांगल्या प्रकारे समजू शकावे"},{"SurahNumber":20,"VerseNumber":29,"Text":"२९. आणि माझा वजीर माझ्या कुटुंबीयांपैकी बनव"},{"SurahNumber":20,"VerseNumber":30,"Text":"३०. (अर्थात) माझा भाऊ हारूनला"},{"SurahNumber":20,"VerseNumber":31,"Text":"३१. तू त्याच्याद्वारे माझी कंबर मजबूत कर"},{"SurahNumber":20,"VerseNumber":32,"Text":"३२. आणि त्याला माझ्या कार्यात सहाय्यक बनव"},{"SurahNumber":20,"VerseNumber":33,"Text":"३३. यासाठी की आम्ही दोघांनी तुझी खूप खूप स्तुती-प्रशंसा वर्णन करावी"},{"SurahNumber":20,"VerseNumber":34,"Text":"३४. आणि तुझे अधिकाधिक स्मरण करावे"},{"SurahNumber":20,"VerseNumber":35,"Text":"३५. निःसंशय, तू आमची चांगल्या प्रकारे देखभाल करणारा आहेस"},{"SurahNumber":20,"VerseNumber":36,"Text":"३६. (अल्लाहने) फर्माविले, हे मूसा! तुमच्या सर्व मागण्या पूर्ण केल्या गेल्या"},{"SurahNumber":20,"VerseNumber":37,"Text":"३७. आणि आम्ही तर तुमच्यावर आणखी एकदा याहून मोठा उपकार केला आहे"}]}