{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":23,"VerseNumber":60,"Text":"dhe që, kur japin atë që japin, zemrat e tyre i kanë plot frikë, ngaqë do të kthehen te Zoti i tyre"},{"SurahNumber":23,"VerseNumber":61,"Text":"ata nxitojnë të bëjnë vepra të mira dhe për këto punë janë të parët"},{"SurahNumber":23,"VerseNumber":62,"Text":"Ne nuk ngarkojmë askënd përtej mundësive të tij; te Ne është Libri që flet të vërtetën dhe askujt nuk do t’i bëhet padrejtësi"},{"SurahNumber":23,"VerseNumber":63,"Text":"Por zemrat e tyre[219] janë mospërfillëse ndaj këtij (Kurani). Ata kanë punë të tjera më të këqija se këto e të cilat po vazhdojnë t’i bëjnë"},{"SurahNumber":23,"VerseNumber":64,"Text":"Por kur i dënuam pasanikët e tyre (në betejën e Bedrit), atëherë ata vajtonin"},{"SurahNumber":23,"VerseNumber":65,"Text":"(U thuhet): “Mos u lutni sot! Ju nuk do të keni ndihmë prej Nesh"},{"SurahNumber":23,"VerseNumber":66,"Text":"Juve ju janë lexuar vargjet e Mia, por ju tërhiqeshit mbrapa"},{"SurahNumber":23,"VerseNumber":67,"Text":"me kryelartësi! Ju flisnit kotësi për të (Kuranin), si dikush që rrëfen natën përralla.”"},{"SurahNumber":23,"VerseNumber":68,"Text":"Vallë, a nuk kanë medituar ata mbi Fjalën (Kuranin) apo atyre u ka ardhur ajo që nuk u kishte ardhur të parëve të tyre"},{"SurahNumber":23,"VerseNumber":69,"Text":"Apo ata nuk e kanë njohur të Dërguarin e tyre, prandaj e mohojnë atë"},{"SurahNumber":23,"VerseNumber":70,"Text":"Apo thonë: “Ai është i çmendur”? Jo, ai ua sjell të Vërtetën atyre, por shumica prej tyre e urrejnë të Vërtetën"},{"SurahNumber":23,"VerseNumber":71,"Text":"Sikur e Vërteta të ishte sipas dëshirave të tyre, atëherë do të shkatërroheshin qiejt dhe Toka dhe gjithçka që gjendet në to. Ne u kemi dërguar atyre Këshillën (Kuranin), por ata shmangen nga ajo"},{"SurahNumber":23,"VerseNumber":72,"Text":"A po kërkon shpërblim prej tyre? Shpërblimi i Zotit tënd është më i mirë. Ai është më i miri i furnizuesve"},{"SurahNumber":23,"VerseNumber":73,"Text":"Ti i fton ata në rrugën e drejtë"},{"SurahNumber":23,"VerseNumber":74,"Text":"por ata që nuk besojnë jetën tjetër, shmangen nga rruga e drejtë"}]}