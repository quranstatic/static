{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":11,"VerseNumber":98,"Text":"၉၈။\tဖွာရောမင်းသည် ရှင်ပြန်ထမြောက်ရသောနေ့တော်ကြီး၌ မိမိအမျိုးသားတို့ရှေ့မှ သွား၍ သူတို့ကို ရေခပ်ချိုးရန် နေရာအတွက် ငရဲမီးထဲသို့ ဦးဆောင်သွားလိမ့်မည်။ ဤရေစခန်းသည် ဒုက္ခများသောနေရာဖြစ်၏။"},{"SurahNumber":11,"VerseNumber":99,"Text":"၉၉။\tအရှင်မြတ်၏ ကျိန်ဆဲခြင်းအား သူတို့နောက်သို့ ထက်ကြပ်မကွာ ဤမျက်မှောက်ဘဝနောင်တမလွန်နှစ်ပါးသော ဘဝတွင် လိုက်စေတော်မူ၏။ သူတို့အား ပေးရမည့်ဆုတော်မှာ ဆင်းရဲဒုက္ခကြီးသာဖြစ်၏။"},{"SurahNumber":11,"VerseNumber":100,"Text":"၁ဝဝ။\tထိုအကြောင်းမှာ ရှေးလွန်လေပြီးသောကာလတွင် ငါဖျက်ဆီးပစ်တော်မူသောမြို့ရွာ၊ နယ်ပယ်၏ အကြောင်းအရာ အချို့ဖြစ်၏။ မိုဟမ္မဒ်၊ ငါသည် သင့်အား ထိုအကြောင်းအရာကို ဗျာဒိတ်ပေးတော်မူ၏။ ထိုမြို့ရွာများအနက် အချို့ကား ယခုတိုင်တည်ရှိနေသေး၏။ အချို့ကား ပျက်စီးသွားကြပြီ။"},{"SurahNumber":11,"VerseNumber":101,"Text":"၁ဝ၁။\tငါသည် သူတို့အား ပြစ်မှားတော်မမူချေ။ သို့သော်သူတို့သည် မိမိကိုယ်ကို မိမိပြစ်မှားကြ၏။ သင်၏ အရှင်သခင် ၏ အမိန့်တော်ကျရောက်သောအခါ အရှင်မြတ်မှတပါး သူတို့ကိုးကွယ်ကြသောဘုရားတုတို့သည် သူတို့ကို အကျိုးမပြုချေ။ ထိုဘုရားပျက်တို့သည် သူတို့အား ပျက်စီးဆုံးရှုံးခြင်းမှတပါး ဘာမျှမပေးချေ။"},{"SurahNumber":11,"VerseNumber":102,"Text":"၁ဝ၂။\tထိုမြို့ရွာများသည် ဒုစရိုက်မကောင်းမှုကို ကျူးလွန်နေစဉ် သင်တို့၏ အရှင်သခင်သည် သူတို့ကို ယခင်ကဲ့သို့ ဖမ်းဆီးကွပ်မျက်တော်မူ၏။ မှတ်သားကြလော့။ အရှင်မြတ်၏ ဖမ်းဆီးခြင်းသည် အလွန်ပြင်းပြနာကျယ်ဖွယ် ဖြစ်၏။ ခိုင်မာပြင်းထန်၏။"},{"SurahNumber":11,"VerseNumber":103,"Text":"၁ဝ၃။\tမှတ်သားကြလော့။ ဤအချင်းအရာ၌ နောင်တမလွန်ဘဝ၏ အပြစ်ဒဏ်ကို ထိပ်လန့်သူတို့အဖို့အရာ သက်သေ သာဓကတော်ကြီးတစ်ပါးအမှန်ပါရှိ၏။ ထို့နေ့တော်ကြီးကား လူသားအပေါင်းတို့ကို စုရုံးမည့်နေ့တော်ကြီးဖြစ်၏။ မျက်ဝါးထင်ထင်မြင်ရမည့်နေ့ဖြစ်၏။"},{"SurahNumber":11,"VerseNumber":104,"Text":"၁ဝ၄။\tငါအရှင်မြတ်သည် ထိုနေ့တော်ကြီးကို ချိန်းချက်သတ်မှတ်ထားသောအခါကာလတိုင်အောင်သာ ရွှေ့ဆိုင်းထား တော်မူ၏။"},{"SurahNumber":11,"VerseNumber":105,"Text":"၁ဝ၅။\tတရားစီရင်တော်မူသောနေ့တော်ကြီးကျရောက်လာသောအခါ အရှင်မြတ်၏ ခွင့်ပြုတော်မူချက်ဖြင့်မှတပါး မည်သည့်ဝိညာဉ်မျှ ပြောဆိုလိမ့်မည်မဟုတ်ချေ။ သူတို့အနက် အချို့သည် စိတ်ညစ်ကြလတ့ံ။ အချို့ကား စိတ်ရွှင်လန်းကြလတ့ံ။"},{"SurahNumber":11,"VerseNumber":106,"Text":"၁ဝ၆။\tထိုနေ့တော်ကြီး၌ စိတ်ညစ်ရမည့်သူတို့သည် အဝီစိငရဲအတွင်း၌ ရှိကြလတ့ံ။ ငရဲပြည်၌ ညည်းညူခြင်း၊ ငိုကြွေး မြည်တမ်းခြင်းတို့သည် သူတို့၏ ဝေစုဖြစ်ကြလတ့ံ။"},{"SurahNumber":11,"VerseNumber":107,"Text":"၁ဝ၇။\tသင်၏ အရှင်သခင်အလိုရှိတော်မူသည်မှတပါး သူတို့သည် ငရဲမီးထဲ၌ မိုးမြေတည်ရှိသမျှကာလပတ်လုံး ခံစား ကြရလတ့ံ။ မှတ်သားလော့။ သင်၏ ကျေးဇူးတော်သခင်သည် မိမိအလိုရှိရာကို စီရင်တော်မူသောအရှင်ဖြစ်တော် မူ၏။"},{"SurahNumber":11,"VerseNumber":108,"Text":"၁ဝ၈။\tထိုနေ့တော်ကြီး၌ စိတ်ရွှင်လန်းရမည့်သူများမှာမူကား သင်၏ အရှင်သခင်အလိုရှိတော်မူသည်မှတပါး နိဗ္ဗာန် ဥယျာဉ်တော်ကြီးအတွင်း၌ မိုးမြေတည်ရှိသမျှကာလပတ်လုံးစံမြန်းရကြလတ့ံ။ ဥယျာဉ်တော်သည် မကုန်မခန်းနိုင် သောဆုတော်ဖြစ်၏။"}]}