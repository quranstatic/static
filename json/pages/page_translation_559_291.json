{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":65,"VerseNumber":6,"Text":"Lăsaţi-le pe aceste femei să locuiască acolo unde locuiţi şi voi, după putinţa voastră. Nu le pricinuiţi suferinţe ca să le strâmtoraţi. Dacă sunt însărcinate aveţi grijă de ele până când nasc. Dacă alăptează copilul avut de la voi, daţi-le răsplata lor. Învoiţi-vă între voi cum se cuvine, însă dacă vă faceţi greutăţi unul altuia, atunci să-l alăpteze alta"},{"SurahNumber":65,"VerseNumber":7,"Text":"Cel care trăieşte în îndestulare, să plătească după puterea sa. Cel care nu are decât cu ce trăi, să plătească după cum i-a dat Dumnezeu. Dumnezeu nu împovărează pe nimeni decât pe măsura putinţei pe care i-a dat-o. Dumnezeu va face ca după greutate să vină uşurare"},{"SurahNumber":65,"VerseNumber":8,"Text":"Câte cetăţi n-au dat ascultare Poruncilor Domnului lor şi ale trimişilor Săi! Noi le-am judecat cu asprime şi le-am osândit la o osândă fără seamăn"},{"SurahNumber":65,"VerseNumber":9,"Text":"Ele au gustat urmarea faptelor lor, iar sfârşitul faptelor lor a fost pierirea"},{"SurahNumber":65,"VerseNumber":10,"Text":"Dumnezeu le-a pregătit osândă aspră. Temeţi-vă de Dumnezeu, voi cei dăruiţi cu minte şi care credeţi! Dumnezeu a pogorât asupra voastră o amintire"},{"SurahNumber":65,"VerseNumber":11,"Text":"Un trimis vă recită versetele desluşite ale lui Dumnezeu ca să vă scoată din întunecimi către lumină, pe voi, cei care credeţi şi făptuiţi binele. Dumnezeu îi va lăsa să intre în Grădinile pe sub care curg râuri, unde vor veşnici. Dumnezeu le face o frumoasă dăruire"},{"SurahNumber":65,"VerseNumber":12,"Text":"Dumnezeu este Cel ce a creat şapte ceruri şi pământul deopotrivă cu ele. Porunca pogoară între ele ca să ştiţi că Dumnezeu are putere asupra tuturor şi asupra tuturor se întinde ştiinţa Sa"}]}