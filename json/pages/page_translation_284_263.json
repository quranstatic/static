{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":17,"VerseNumber":18,"Text":"၁၈။\tအကြင်သူသည် ခေတ္တခဏမျှဖြစ်သောလောကီစည်းစိမ်ကို လိုချင်တပ်မက်မောအ့ံ။ ငါသည် အလိုတော်ရှိသူအား ငါပေးလိုသောစည်းစိမ်ကို ပေးသနားတော်မူ၏။ ထို့နောက်ထိုသူအတွက် ငါသည် အဝီစိငရဲကို သတ်မှတ်ထား တော်မူ၏။ သူသည် ငါအပြစ်ဒဏ်ခတ်၍ စွန့်ပစ်ထားသာသူအဖြစ်ဖြင့် ငရဲမီး၏ အပူဒဏ်ကို ခံစားရလတ့ံ။"},{"SurahNumber":17,"VerseNumber":19,"Text":"၁၉။\tအကြင်သူတို့သည် နောင်တမလွန်ဘဝကို မက်မောကြ၏။ ယုံကြည်သူအဖြစ်ဖြင့် ထိုဘဝအတွက် လိုအပ်သော ကြိုးစားမှုနှင့် ကြိုးစားအ့ံ။ ထိုသူတို့၏ ကြိုးစားမှုကို သူတို့၏ ကျေးဇူးတော်သခင်သည် နှစ်ခြိုက်တော်မူ၏။"},{"SurahNumber":17,"VerseNumber":20,"Text":"၂ဝ။\tငါသည် နောင်တမလွန်ဘဝကို မြတ်နိုးသောသူတို့ကိုလည်းကောင်း၊ ဤဘဝကို မက်မောသောသူတို့ကိုသော် လည်းကောင်း၊ လူတိုင်းကိုပင် သင်၏ အရှင်သခင်၏ ကျေးဇူးတော်ကို မည်သည့်အခါမှ ပိတ်ပင်တားဆီးမထား နိုင်ချေ။"},{"SurahNumber":17,"VerseNumber":21,"Text":"၂၁။\tတမန်တော် ငါသည် အချို့သောသူကို အချို့သောသူထက် မည်သို့သာလွန်နှစ်သက်တော်မူသည်ကို ကြည့်ရှု ကြလော့။ အမှန်မှာ နောင်တမလွန်ဘဝသည် သာ၍ ကြီးကျယ်မြင့်မြတ်၍ လိုလားဖွယ်ကောင်းလှ၏။"},{"SurahNumber":17,"VerseNumber":22,"Text":"၂၂။\tလူသား သင်သည် အပြစ်တင်ခံရခြင်းနှင့် စွန့်ပစ်ခြင်းတို့မှ ကင်းဝေးစိမ့်သောငှာ အလ္လာဟ်အရှင်မြတ်နှင့် အခြားဘုရားကို မတွဲဖက်လင့်။"},{"SurahNumber":17,"VerseNumber":23,"Text":"၂၃။\tလူသားတို့ သင်တို့၏ ကျေးဇူးတော်သခင်သည် သင်တို့အား သင်တို့သည် အရှင်မြတ်မှတပါး မည်သည်ကိုမျှ မကိုးကွယ်ကြကုန်လင့်။ သင်တို့သည် မိမိတို့မိဘနှစ်ပါးအား သနားကြင်နာခြင်းပြုကြလော့။ မိဘတပါးသော် လည်းကောင်း၊ မိဘတပါးသော်လည်းကောင်း၊ နှစ်ပါးသော်လည်းကောင်း၊ သင်တို့မျက်မှောက်၌ သက်ရွယ်ကြီးရင့် အိုမင်းခြင်းသို့ ဆိုက်ရောက်လာလျှင် သူတို့အား ဆောင့်အောင့်မြည်တမ်းမှုကိုသော်လည်းကောင်း၊ မကြည့်မရှု တွန်းလှန်မှုကိုသော်လည်းကောင်း၊ မပြုကြကုန်လင့်။ သူတို့အား ယုယရိုသေ၍ သာယာနာပျော်ဖွယ်သောစကား ကိုသာ ဆိုကြလော့။"},{"SurahNumber":17,"VerseNumber":24,"Text":"၂၄။\tသင်တို့သည် မိဘတို့အား ဂရုဏာသဘောနှင့်ခယရိုသေခြင်းအတောင်ကို နှိမ့်ချကြလော့။ ၎င်းအပြင်မိဘတို့ အတွက် အို-အကျွနု်ပ်၏ ကျေးဇူးတော်သခင် အကျွနု်ပ်၏ မိဘနှစ်ပါးသည် အကျွနု်ပ်အား ငယ်စဉ်တောင်ကျေး ကလေးဘဝတွင် ကျွေးမွေးပြုစုသကဲ့သို့ အရှင်ကလည်း ထိုမိဘနှစ်ပါးကို သနားစောင့်ရှောက်ချီးမြှောက်တော်မူပါ ဟု ဆုတောင်းပဌနာပြုကြလော့။"},{"SurahNumber":17,"VerseNumber":25,"Text":"၂၅။\tသင်တို့၏ ကျေးဇူးတော်သခင်သည် သင်တို့၏ စိတ်နှလုံးတွင်းရှိသည်များကို ကောင်းစွာသိမြင်တော်မူ၏။ အကယ်၍သင်တို့သည် အကျင့်သီလကောင်းသူတို့ဖြစ်ကြလျှင် အရှင်မြတ်သည် မိမိဘက်တော်သို့ လှည့်သူ တို့အား မုချဧကန်အမြဲပင်အပြစ်လွှတ်တော်မူ၏။"},{"SurahNumber":17,"VerseNumber":26,"Text":"၂၆။\tသင်တို့သည် မိမိတို့သားချင်းအား သူရထိုက်သောအထောက်အပံ့ကို ပေးလော့။ ထို့အပြင်သူတောင်းစားခရီးသွား အာဂန္တုတို့ကိုလည်း ပေးကမ်းလှုဒါန်းလော့။ သင်တို့သည် မိမိဥစ္စာပစ္စည်းကို အချည်းနှီးအကျိုးမဲ့မဖြုန်းတီးကြလင့်။"},{"SurahNumber":17,"VerseNumber":27,"Text":"၂၇။\tမှတ်သားကြလော့။ ဥစ္စာပစ္စည်းဖြုန်းတီးသူသည် ရှိုင်တန်မာရ်နတ်များ၏ ညီအစ်ကိုများဖြစ်ကြ၏။ ရှိုင်တန် မာရ်နတ်သည် မိမိ၏ ကျေးဇူးတော်သခင်အား အမြဲကျေးဇူးကန်းသူဖြစ်၏။"}]}