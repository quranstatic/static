{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":83,"VerseNumber":35,"Text":"അവര്‍ ചാരുമഞ്ചങ്ങളിലിരുന്ന് ഇവരെ നോക്കിക്കൊണ്ടിരിക്കും"},{"SurahNumber":83,"VerseNumber":36,"Text":"സത്യനിഷേധികള്‍ക്ക് അവര്‍ പ്രവര്‍ത്തിച്ചുകൊണ്ടിരുന്നതിന് പ്രതിഫലം കിട്ടിക്കഴിഞ്ഞോ എന്ന്"},{"SurahNumber":84,"VerseNumber":1,"Text":"ആകാശം പൊട്ടിപ്പിളരുമ്പോള്‍"},{"SurahNumber":84,"VerseNumber":2,"Text":"അത് തന്റെ നാഥന്ന് കീഴ്പ്പെടുമ്പോള്‍!- അത് അങ്ങനെ ചെയ്യാന്‍ കടപ്പെട്ടിരിക്കുന്നുവല്ലോ"},{"SurahNumber":84,"VerseNumber":3,"Text":"ഭൂമി പരത്തപ്പെടുമ്പോള്‍"},{"SurahNumber":84,"VerseNumber":4,"Text":"അതിനകത്തുള്ളതിനെ പുറത്തേക്ക് തള്ളുകയും അത് ശൂന്യമായിത്തീരുകയും"},{"SurahNumber":84,"VerseNumber":5,"Text":"അത് അതിന്റെ നാഥന്ന് കീഴ്പ്പെടുകയും ചെയ്യുമ്പോള്‍! -അങ്ങനെ ചെയ്യാന്‍ അത് കടപ്പെട്ടിരിക്കുന്നുവല്ലോ"},{"SurahNumber":84,"VerseNumber":6,"Text":"അല്ലയോ മനുഷ്യാ; നീ നിന്റെ നാഥനിലേക്ക് കടുത്ത ക്ളേശത്തോടെ ചെന്നെത്തുന്നവനാണ്; അങ്ങനെ അവനുമായി കണ്ടുമുട്ടുന്നവനും"},{"SurahNumber":84,"VerseNumber":7,"Text":"എന്നാല്‍ തന്റെ കര്‍മപുസ്തകം വലതു കയ്യില്‍ നല്‍കപ്പെടുന്നവനോ"},{"SurahNumber":84,"VerseNumber":8,"Text":"അവന് നിസ്സാരമായ വിചാരണയേ ഉണ്ടാവുകയുള്ളൂ"},{"SurahNumber":84,"VerseNumber":9,"Text":"അവന്‍ തന്റെ വീട്ടുകാരുടെ അടുത്തേക്ക് സന്തോഷത്തോടെ മടങ്ങിച്ചെല്ലും"},{"SurahNumber":84,"VerseNumber":10,"Text":"എന്നാല്‍ കര്‍മപുസ്തകം തന്റെ പിന്‍ഭാഗത്തൂടെ നല്‍കപ്പെടുന്നവനോ"},{"SurahNumber":84,"VerseNumber":11,"Text":"അവന്‍ “നാശമേ”യെന്ന് വിലപിച്ചു കൊണ്ടിരിക്കും"},{"SurahNumber":84,"VerseNumber":12,"Text":"ആളിക്കത്തുന്ന നരകത്തീയില്‍ കത്തിയെരിയും"},{"SurahNumber":84,"VerseNumber":13,"Text":"തീര്‍ച്ചയായും അവന്‍ തന്റെ കുടുംബക്കാര്‍ക്കിടയില്‍ ആഹ്ളാദത്തോടെ കഴിയുന്നവനായിരുന്നു"},{"SurahNumber":84,"VerseNumber":14,"Text":"താന്‍ മടങ്ങിവരില്ലെന്നാണ് അവന്‍ കരുതിയത്"},{"SurahNumber":84,"VerseNumber":15,"Text":"എന്നാല്‍ ഉറപ്പായും അവന്റെ നാഥന്‍ അവനെ സൂക്ഷ്മമായി നിരീക്ഷിക്കുന്നവനായിരുന്നു"},{"SurahNumber":84,"VerseNumber":16,"Text":"ഞാനിതാ സത്യംചെയ്യുന്നു; സൂര്യാസ്തമയ സമയത്തെ ശോഭകൊണ്ട്"},{"SurahNumber":84,"VerseNumber":17,"Text":"രാത്രിയും അതുള്‍ക്കൊള്ളുന്നതുകൊണ്ടും"},{"SurahNumber":84,"VerseNumber":18,"Text":"ചന്ദ്രന്‍ സാക്ഷി- അതു പൂര്‍ണത പ്രാപിക്കുമ്പോള്‍"},{"SurahNumber":84,"VerseNumber":19,"Text":"നിശ്ചയമായും നിങ്ങള്‍ പടിപടിയായി പുരോഗമിച്ചുകൊണ്ടിരിക്കും"},{"SurahNumber":84,"VerseNumber":20,"Text":"എന്നിട്ടും അവര്‍ക്കെന്തു പറ്റി, അവര്‍ വിശ്വസിക്കുന്നില്ലല്ലോ"},{"SurahNumber":84,"VerseNumber":21,"Text":"ഖുര്‍ആന്‍ ഓതിക്കേള്‍പിക്കുമ്പോള്‍ സാഷ്ടാംഗം പ്രണമിക്കുന്നുമില്ല"},{"SurahNumber":84,"VerseNumber":22,"Text":"എന്നല്ല; സത്യനിഷേധികള്‍ അതിനെ കളവാക്കി തള്ളുകയാണ്"},{"SurahNumber":84,"VerseNumber":23,"Text":"അവര്‍ മനസ്സില്‍ സൂക്ഷിക്കുന്നവയൊക്കെയും നന്നായറിയുന്നവനാണ് അല്ലാഹു"},{"SurahNumber":84,"VerseNumber":24,"Text":"അതിനാല്‍ നീ അവര്‍ക്ക് നോവേറിയ ശിക്ഷയെ സംബന്ധിച്ച് വിവരമറിയിക്കുക"},{"SurahNumber":84,"VerseNumber":25,"Text":"സത്യവിശ്വാസം സ്വീകരിക്കുകയും സല്‍ക്കര്‍മങ്ങള്‍ പ്രവര്‍ത്തിക്കുകയും ചെയ്തവര്‍ക്കൊഴികെ. അവര്‍ക്ക് അറുതിയില്ലാത്ത പ്രതിഫലമുണ്ട്"}]}