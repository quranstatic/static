{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":83,"VerseNumber":35,"Text":"ထိုယုံကြည်သူများသည် မြင့်မားသည့်ထိုင်ခုံများ‌ပေါ်တွင် စံမြန်းပြီး ကြည့်ရှု‌နေကြမည်။"},{"SurahNumber":83,"VerseNumber":36,"Text":"ကာဖိရ်များသည် သူတို့ ပြုလုပ်ခဲ့ကြ‌သော လုပ်ရပ်များ၏အကျိုး‌ပေးဆပ်ခြင်းကိုခံကြရပြီမဟုတ်‌လော။"},{"SurahNumber":84,"VerseNumber":1,"Text":"မိုး‌ကောင်းကင်သည် အက်ကွဲသွားသည့်အခါ၊"},{"SurahNumber":84,"VerseNumber":2,"Text":"ထို့ပြင် ထိုမိုး‌ကောင်းကင်သည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်ကိုနား‌ထောင်(နာခံ)မည်။ ၎င်းပြင် သူသည် (ထိုသို့နာခံရန်သာ)ထိုက်သည်။ ###၁"},{"SurahNumber":84,"VerseNumber":3,"Text":"ထို့ပြင် ‌မြေပထဝီသည် ဆွဲဖြန့်ခြင်းခံရသည့်အခါ၊"},{"SurahNumber":84,"VerseNumber":4,"Text":"ထို့ပြင် ထို‌မြေပထဝီသည် သူ့အတွင်း၌ ရှိ‌သော အရာဝတ်္ထုများကို ထုတ်ပြီးလျှင် ဗလာချည်းဖြစ်သွားမည်။ ###၂"},{"SurahNumber":84,"VerseNumber":5,"Text":"ထို့ပြင် ထို‌မြေပထဝီသည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်ကို နား‌ထောင်(နာခံ)မည်။ ထို့ပြင် ထို‌မြေပထဝီသည်(ထိုသို့နာခံရန်သာ)ထိုက်သည်။"},{"SurahNumber":84,"VerseNumber":6,"Text":"အို-လူသား၊ အမှန်စင်စစ် အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ ‌ရောက်ရှိသည်အထိ(‌သေသည်အထိ) ပင်ပန်းစွာ ကြိုးပမ်း‌ဆောင်ရွက်ရမည်ဖြစ်သည်။ ထို့ပြင်(အသင်သည်) ထိုကြိုးပမ်းမှု(၏ရလဒ်အကျိုး)ကို ‌တွေ့ရှိရမည်ဖြစ်သည်။"},{"SurahNumber":84,"VerseNumber":7,"Text":"မည်သို့ပင်ဖြစ်‌စေ၊ ထိုအခါတွင် မိမိ၏မှတ်တမ်းကို မိမိ၏လက်ယာဘက်လက်ထဲတွင်‌ပေးခြင်းကိုခံရသူသည်၊"},{"SurahNumber":84,"VerseNumber":8,"Text":"လွယ်ကူသည့်စစ်‌ဆေးမှုကို မကြာမီစစ်‌ဆေးခြင်းခံရမည်ဖြစ်သည်။"},{"SurahNumber":84,"VerseNumber":9,"Text":"ထို့ပြင် သူသည်သူ၏အိမ်သူအိမ်သားများထံသို့ ဝမ်း‌မြောက်‌ပျော်ရွှင်စွာဖြင့် ပြန်လာမည်။"},{"SurahNumber":84,"VerseNumber":10,"Text":"ထို့ပြင် မည်သို့ပင်ဖြစ်‌စေ၊ မိမိ၏မှတ်တမ်းကို မိမိ၏‌နောက်‌ကျောဘက်မှ‌ပေးခြင်းခံရသူကမူ၊"},{"SurahNumber":84,"VerseNumber":11,"Text":"သို့ဖြစ်ရာ သူသည်မကြာမီ‌သေခြင်းကိုဟစ်‌ခေါ်မည်။"},{"SurahNumber":84,"VerseNumber":12,"Text":"ထို့ပြင် သူသည်မီး‌တောက်မီးလျှံထဲသို့ဝင်ရမည်။"},{"SurahNumber":84,"VerseNumber":13,"Text":"အမှန်စင်စစ် သူသည် သူ၏အိမ်သူ အိမ်သားများထဲတွင် (ဤဘဝတွင်)‌ပျော်ရွှင်စွာ ရှိခဲ့သည်။"},{"SurahNumber":84,"VerseNumber":14,"Text":"အမှန်စင်စစ် သူသည် (သူ၏အရှင်မြတ်ထံ‌တော်သို့)လုံးဝ ပြန်သွားရမည်မဟုတ်‌ပေဟု ထင်မှတ်ခဲ့သည်။"},{"SurahNumber":84,"VerseNumber":15,"Text":"အဘယ့်‌ကြောင့် မဟုတ်ရမည်နည်း၊ အမှန်ပင် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူ့ကို မြင်‌နေ‌တော်မူသည်။"},{"SurahNumber":84,"VerseNumber":16,"Text":"ထို့‌နောက် ငါအရှင်မြတ်သည် ‌နေဝင်ပြီး ‌ရောင်နီကိုသက်‌သေထူ‌တော်မူသည်။"},{"SurahNumber":84,"VerseNumber":17,"Text":"ထို့ပြင် ညနှင့် ထိုညက ဖုံးလွှမ်းသည့်အရာကို(သက်‌သေထူ‌တော်မူသည်)။"},{"SurahNumber":84,"VerseNumber":18,"Text":"ထို့ပြင် လပြည့်လာသည့်အခါထိုလကို (သက်‌သေထူ‌တော်မူသည်)။"},{"SurahNumber":84,"VerseNumber":19,"Text":"အမှန်ပင် အသင်တို့သည် တစ်ဆင့်မှတစ်ဆင့်သို့ တက်ကြရမည်ဖြစ်သည်။"},{"SurahNumber":84,"VerseNumber":20,"Text":"ထို့‌နောက်လည်း သူတို့သည် အဘယ့်‌ကြောင့်မယုံကြသနည်း။"},{"SurahNumber":84,"VerseNumber":21,"Text":"ထို့ပြင် သူတို့‌ရှေ့၌ ကုရ်အာန်ကျမ်း‌တော်မြတ်ဖတ်ကြားသည့်အခါ သူတို့သည် စဂျ်ဒဟ်ဦးချခြင်းမပြုကြ‌ပေ။"},{"SurahNumber":84,"VerseNumber":22,"Text":"ဤမျှသာမက အမှန်စင်စစ် မယုံကြည်ကြသည့် သူများသည်မဟုတ်မမှန်ဟု ပင်ငြင်းပယ်ကြ‌သေးသည်။"},{"SurahNumber":84,"VerseNumber":23,"Text":"ထို့ပြင် အလ္လာဟ်အရှင်မြတ်သည် သူတို့ လျှို့ဝှက်မျိုသိပ်ထားသည်များကို အသိဆုံးအရှင် ဖြစ်‌တော်မူသည်။"},{"SurahNumber":84,"VerseNumber":24,"Text":"သို့ဖြစ်ရာ အသင်(တမန်‌တော်)သည် သူတို့အားအလွန်နာကျင်‌စေ‌သော ပြစ်ဒဏ်နှင့် သတင်း‌ကောင်း ‌ပေးလိုက်ပါ။"},{"SurahNumber":84,"VerseNumber":25,"Text":"သို့ရာတွင် အီမာန် ယုံကြည်ပြီး ‌ကောင်းမြတ်‌သော လုပ်ရပ်များကို ပြုလုပ်ကြသည့်သူများအတွက်ကမူ အဆုံးမရှိ‌သော အကျိုး‌ကျေးဇူးရှိသည်။"}]}