{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":15,"VerseNumber":32,"Text":"இப்லீஸே! சிரம் பணிந்தவர்களுடனே நீயும் சேராமல் (விலகி) இருந்ததற்குக் காரணம் என்ன?\" என்று (இறைவன்) கேட்டான்"},{"SurahNumber":15,"VerseNumber":33,"Text":"அதற்கு இப்லீஸ், \"ஓசை தரும் கருப்பான களிமண்ணிலிருந்து, நீ படைத்துள்ள (ஒரு) மனிதனுக்கு நான் சிரம் பணிவதற்கில்லை!\" என்று கூறினான்"},{"SurahNumber":15,"VerseNumber":34,"Text":"அவ்வாறாயின், நீ இங்கிருந்து வெளியேறிவிடு நிச்சயமாக நீ விரட்டப்பட்டவனாக இருக்கிறாய்"},{"SurahNumber":15,"VerseNumber":35,"Text":"மேலும், நிச்சயமாக நியாயத் தீர்ப்பு நாள் வரை உன் மீது சாபம் உண்டாவதாக!\" என்று (இறைவனும்) கூறினான்"},{"SurahNumber":15,"VerseNumber":36,"Text":"என்னுடைய இறைவனே! இறந்தவர்கள் எழுப்பப்படும் நாள்வரை எனக்கு அவகாசம் கொடுப்பாயாக!\" என்று இப்லீஸ் கூறினான்"},{"SurahNumber":15,"VerseNumber":37,"Text":"நிச்சயமாக, நீ அவகாசம் அளிக்கப்பட்டோரில் ஒருவானாவாய்"},{"SurahNumber":15,"VerseNumber":38,"Text":"குறிப்பிட்ட நேரத்தின் நாள் வரும் வரையில்\" என்று அல்லாஹ் கூறினான்"},{"SurahNumber":15,"VerseNumber":39,"Text":"(அதற்கு இப்லீஸ்,) \"என் இறைவனே! என்னை நீ வழிகேட்டில் விட்டுவிட்டதால், நான் இவ்வுலகில் (வழி கேட்டைத்தரும் அனைத்தையும்) அவர்களுக்கு அழகாகத் தோன்றும்படி செய்து (அதன் மூலமாக) அவர்கள் அனைவரையும் வழிகெடுத்தும் விடுவேன்"},{"SurahNumber":15,"VerseNumber":40,"Text":"அவர்களில் அந்தரங்க - சுத்தியுள்ள (உன்னருள் பெற்ற) உன் நல்லடியார்களைத் தவிர\" என்று கூறினான்"},{"SurahNumber":15,"VerseNumber":41,"Text":"(அதற்கு இறைவன் \"அந்தரங்க சுத்தியுள்ள என் நல்லடியார்களின்) இந்த வழி, என்னிடம் (வருவதற்குரிய) நேரான வழியாகும்"},{"SurahNumber":15,"VerseNumber":42,"Text":"நிச்சயமாக என் அடியார்கள் மீது உனக்கு எவ்வித அதிகாரமும் இல்லை - உன்னைப் பின்பற்றி வழிகெட்டவர்களைத் தவிர\" என்று கூறினான்"},{"SurahNumber":15,"VerseNumber":43,"Text":"நிச்சயமாக (உன்மைப் பின்பற்றும்) அனைவருக்கும் நரகம் வாக்களிக்கப்பட்ட இடமாகும்"},{"SurahNumber":15,"VerseNumber":44,"Text":"அதற்கு ஏழு வாசல்கள் உண்டு; அவ்வாசல்கள் ஒவ்வொன்றும் பங்கிடப்பட்ட (தனித்தனிப்) பிரிவினருக்கு உரியதாகும்"},{"SurahNumber":15,"VerseNumber":45,"Text":"நிச்சயமாக பயபக்தியுடையவர்கள் சுவனபதிகளிலும், நீரூற்றுகளிலும் (சுகம் பெற்று) இருப்பார்கள்"},{"SurahNumber":15,"VerseNumber":46,"Text":"(அவர்களை நோக்கி) \"சாந்தியுடனும், அச்சமற்றவர்களாகவும் நீங்கள் இதில் நுழையுங்கள்\" (என்று கூறப்படும்)"},{"SurahNumber":15,"VerseNumber":47,"Text":"மேலும், அவர்களுடைய நெஞ்சங்களிலிருந்து குரோதத்தை நாம் நீக்கி விடுவோம்; (எல்லோரும்) சகோதரர்களாக ஒருவரையொருவர் முன்னோக்கி அரியாசனங்களில் (ஆனந்தமாக) அமர்ந்திருப்பார்கள்"},{"SurahNumber":15,"VerseNumber":48,"Text":"அவற்றில் அவர்களுக்கு எவ்வித சிரமமும் ஏற்படாது அவற்றிலிருந்து அவர்கள் வெளியேற்றப்படுபவர்களுமல்லர்"},{"SurahNumber":15,"VerseNumber":49,"Text":"(நபியே!) என் அடியார்களிடம் அறிவிப்பீராக \"நிச்சயமாக நான் மிக்க மன்னிப்போனாகவும், மிக்க அன்புடையவனாகவும் இருக்கின்றேன்"},{"SurahNumber":15,"VerseNumber":50,"Text":"(ஆயினும்) நிச்சயமாக என்னுடைய வேதனையும் நோவினைமிக்கதாகவே இருக்கும்\" (என்றும் சொல்லும்)"},{"SurahNumber":15,"VerseNumber":51,"Text":"இன்னும், இப்றாஹீமின் விருந்தினர்களைப் பற்றியும் அவர்களுக்கு அறிவிப்பீராக"}]}