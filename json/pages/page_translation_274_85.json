{"Id":85,"LanguageCodes":["da","dan"],"Name":"dan-vandetaal","Author":"Van De Taal","Language":"Danish","Description":"Danish","Direction":"ltr","Source":"https://www.alqurantranslation.com/","Translations":[{"SurahNumber":16,"VerseNumber":65,"Text":"En Allah heeft water uit de hemel nedergezonden en er de aarde na haar dood mee opgewekt. Daarin is voorzeker een teken voor een volk, dat wil luisteren"},{"SurahNumber":16,"VerseNumber":66,"Text":"Ook het vee bevat voorzeker een les voor u. Wij geven u van hetgeen in hun buik is, van tussen het uitwerpsel en het bloed, n.l. melk, zuiver en aangenaam voor degenen die drinken"},{"SurahNumber":16,"VerseNumber":67,"Text":"En van de vrucht der dadelpalmen en druiven maakt gij een bedwelmende drank en een goed voedsel. Voorwaar, daarin is een teken voor een volk dat zijn verstand gebruikt"},{"SurahNumber":16,"VerseNumber":68,"Text":"En uw Heer heeft de bij bezield, (zeggende): \"Maakt huizen in de heuvels en in de bomen en in hetgeen men bouwt"},{"SurahNumber":16,"VerseNumber":69,"Text":"Eet dan van alle soorten vruchten en volgt onderdanig de wegen van uw Heer.\" Er komt uit hun buik een vloeistof (honing) van verschillende tinten voort waarin genezing is voor de mens. Voorzeker, daarin is een teken voor een volk dat nadenkt"},{"SurahNumber":16,"VerseNumber":70,"Text":"En Allah schept u, dan doet Hij u sterven, en er zijn sommigen onder u die een hoge ouderdom bereiken, waardoor zij na kennis te hebben vergaard, niets meer weten. Voorzeker, Allah is Alwetend, Almachtig"},{"SurahNumber":16,"VerseNumber":71,"Text":"En Allah heeft sommigen uwer boven anderen in levensonderhoud bevoorrecht. Maar degenen die Hij bevoordeelde geven hun bezit niet aan hun ondergeschikten, zodat deze er gelijk in zullen worden. Willen zij de gunst van Allah dan verloochenen"},{"SurahNumber":16,"VerseNumber":72,"Text":"En Allah heeft uit uw midden echtgenoten voor u gemaakt en heeft u van uw echtgenoten kinderen en kleinkinderen geschonken en u van goede dingen voorzien. Willen zij dan in valse dingen geloven en de gunst van Allah verloochenen"}]}