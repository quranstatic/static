{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":3,"VerseNumber":166,"Text":"और दोनों गिरोह की मुठभेड़ के दिन जो कुछ तुम्हारे सामने आया वह अल्लाह ही की अनुज्ञा से आया और इसलिए कि वह जान ले कि ईमानवाले कौन है"},{"SurahNumber":3,"VerseNumber":167,"Text":"और इसलिए कि वह कपटाचारियों को भी जान ले जिनसे कहा गया कि \"आओ, अल्लाह के मार्ग में युद्ध करो या दुश्मनों को हटाओ।\" उन्होंने कहा, \"यदि हम जानते कि लड़ाई होगी तो हम अवश्य तुम्हारे साथ हो लेते।\" उस दिन वे ईमान की अपेक्षा अधर्म के अधिक निकट थे। वे अपने मुँह से वे बातें कहते है, जो उनके दिलों में नहीं होती। और जो कुछ वे छिपाते है, अल्लाह उसे भली-भाँति जानता है"},{"SurahNumber":3,"VerseNumber":168,"Text":"ये वही लोग है जो स्वयं तो बैठे रहे और अपने भाइयों के विषय में कहने लगे, \"यदि वे हमारी बात मान लेते तो मारे न जाते।\" कह तो, \"अच्छा, यदि तुम सच्चे हो, तो अब तुम अपने ऊपर से मृत्यु को टाल देना।"},{"SurahNumber":3,"VerseNumber":169,"Text":"तुम उन लोगों को जो अल्लाह के मार्ग में मारे गए है, मुर्दा न समझो, बल्कि वे अपने रब के पास जीवित हैं, रोज़ी पा रहे हैं"},{"SurahNumber":3,"VerseNumber":170,"Text":"अल्लाह ने अपनी उदार कृपा से जो कुछ उन्हें प्रदान किया है, वे उसपर बहुत प्रसन्न है और उन लोगों के लिए भी ख़ुश हो रहे है जो उनके पीछे रह गए है, अभी उनसे मिले नहीं है कि उन्हें भी न कोई भय होगा और न वे दुखी होंगे"},{"SurahNumber":3,"VerseNumber":171,"Text":"वे अल्लाह के अनुग्रह और उसकी उदार कृपा से प्रसन्न हो रहे है और इससे कि अल्लाह ईमानवालों का बदला नष्ट नहीं करता"},{"SurahNumber":3,"VerseNumber":172,"Text":"जिन लोगों ने अल्लाह और रसूल की पुकार को स्वीकार किया, इसके पश्चात कि उन्हें आघात पहुँच चुका था। इन सत्कर्मी और (अल्लाह का) डर रखनेवालों के लिए बड़ा प्रतिदान है"},{"SurahNumber":3,"VerseNumber":173,"Text":"ये वही लोग है जिनसे लोगों ने कहा, \"तुम्हारे विरुद्ध लोग इकट्ठा हो गए है, अतः उनसे डरो।\" तो इस चीज़ ने उनके ईमान को और बढ़ा दिया। और उन्होंने कहा, \"हमारे लिए तो बस अल्लाह काफ़ी है और वही सबसे अच्छा कार्य-साधक है।"}]}