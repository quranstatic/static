{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":86,"VerseNumber":1,"Text":"سوگند به آسمان و آن اختر شبگرد"},{"SurahNumber":86,"VerseNumber":2,"Text":"و تو چه دانى كه اختر شبگرد چيست؟"},{"SurahNumber":86,"VerseNumber":3,"Text":"آن اختر فروزان"},{"SurahNumber":86,"VerseNumber":4,"Text":"هيچ كس نيست مگر اينكه نگاهبانى بر او [گماشته شده‌] است"},{"SurahNumber":86,"VerseNumber":5,"Text":"پس انسان بايد بنگرد كه از چه آفريده شده است؟"},{"SurahNumber":86,"VerseNumber":6,"Text":"از آب جهنده‌اى خلق شده،"},{"SurahNumber":86,"VerseNumber":7,"Text":"[كه‌] از صلب مرد و ميان استخوانهاى سينه زن بيرون مى‌آيد"},{"SurahNumber":86,"VerseNumber":8,"Text":"در حقيقت، او [= خدا] بر بازگردانيدن وى بخوبى تواناست"},{"SurahNumber":86,"VerseNumber":9,"Text":"آن روز كه رازها [همه‌] فاش شود،"},{"SurahNumber":86,"VerseNumber":10,"Text":"پس او را نه نيرويى ماند و نه يارى"},{"SurahNumber":86,"VerseNumber":11,"Text":"سوگند به آسمان بارش‌انگيز،"},{"SurahNumber":86,"VerseNumber":12,"Text":"سوگند به زمين شكافدار [آماده كشت‌]،"},{"SurahNumber":86,"VerseNumber":13,"Text":"[كه‌] در حقيقت، قرآن گفتارى قاطع و روشنگر است؛"},{"SurahNumber":86,"VerseNumber":14,"Text":"و آن شوخى نيست"},{"SurahNumber":86,"VerseNumber":15,"Text":"آنان دست به نيرنگ مى‌زنند"},{"SurahNumber":86,"VerseNumber":16,"Text":"و [من نيز] دست به نيرنگ مى‌زنم"},{"SurahNumber":86,"VerseNumber":17,"Text":"پس كافران را مهلت ده، و كمى آنان را به حال خود واگذار"},{"SurahNumber":87,"VerseNumber":1,"Text":"نام پروردگار والاى خود را به پاكى بستاى"},{"SurahNumber":87,"VerseNumber":2,"Text":"همان كه آفريد و هماهنگى بخشيد"},{"SurahNumber":87,"VerseNumber":3,"Text":"و آنكه اندازه‌گيرى كرد و راه نمود"},{"SurahNumber":87,"VerseNumber":4,"Text":"و آنكه چمنزار را برآورد؛"},{"SurahNumber":87,"VerseNumber":5,"Text":"و پس [از چندى‌] آن را خاشاكى تيره‌گون گردانيد"},{"SurahNumber":87,"VerseNumber":6,"Text":"ما بزودى [آيات خود را به وسيله سروش غيبى‌] بر تو خواهيم خواند، تا فراموش نكنى؛"},{"SurahNumber":87,"VerseNumber":7,"Text":"جز آنچه خدا خواهد، كه او آشكار و آنچه را كه نهان است مى‌داند"},{"SurahNumber":87,"VerseNumber":8,"Text":"و براى تو آسانترين [راه‌] را فراهم مى‌گردانيم"},{"SurahNumber":87,"VerseNumber":9,"Text":"پس پند ده، اگر پند سود بخشد"},{"SurahNumber":87,"VerseNumber":10,"Text":"آن كس كه ترسد، بزودى عبرت گيرد"},{"SurahNumber":87,"VerseNumber":11,"Text":"و نگون‌بخت، خود را از آن دور مى‌دارد؛"},{"SurahNumber":87,"VerseNumber":12,"Text":"همان كس كه در آتشى بزرگ در آيد؛"},{"SurahNumber":87,"VerseNumber":13,"Text":"آنگاه نه در آن مى‌ميرد و نه زندگانى مى‌يابد"},{"SurahNumber":87,"VerseNumber":14,"Text":"رستگار آن كس كه خود را پاك گردانيد؛"},{"SurahNumber":87,"VerseNumber":15,"Text":"و نام پروردگارش را ياد كرد و نماز گزارد"}]}