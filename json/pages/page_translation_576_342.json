{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":74,"VerseNumber":18,"Text":"Ai mendoi dhe kurdisi (kundër Kuranit)"},{"SurahNumber":74,"VerseNumber":19,"Text":"dhe qoftë mallkuar, si kurdisi"},{"SurahNumber":74,"VerseNumber":20,"Text":"Dhe sërish qoftë mallkuar, si kurdisi"},{"SurahNumber":74,"VerseNumber":21,"Text":"Pastaj vështroi rreth vetes"},{"SurahNumber":74,"VerseNumber":22,"Text":"mblodhi vetullat e u vrenjt"},{"SurahNumber":74,"VerseNumber":23,"Text":"pastaj u kthye i kapardisur"},{"SurahNumber":74,"VerseNumber":24,"Text":"dhe tha: “Ky (Kuran) nuk është gjë tjetër, veçse magji e trashëguar"},{"SurahNumber":74,"VerseNumber":25,"Text":"Këto janë vetëm fjalë të një vdekatari!”"},{"SurahNumber":74,"VerseNumber":26,"Text":"Do ta hedh në Sekar (Xhehenem)"},{"SurahNumber":74,"VerseNumber":27,"Text":"E si mund ta dish ti tamam se çfarë është Sekari (zjarri përvëlues)"},{"SurahNumber":74,"VerseNumber":28,"Text":"Ai nuk lë gjë dhe nuk kursen asgjë"},{"SurahNumber":74,"VerseNumber":29,"Text":"lëkurat i shkrumbon"},{"SurahNumber":74,"VerseNumber":30,"Text":"Atij i rrinë roje nëntëmbëdhjetë (engjëj)"},{"SurahNumber":74,"VerseNumber":31,"Text":"Ne kemi bërë rojtarë të zjarrit vetëm engjëjt dhe numrin e tyre e kemi bërë sprovë (objekt polemikash) për jobesimtarët, me qëllim që të binden ata që u është dhënë Libri e t’u shtohet besimi atyre që besojnë; që të mos dyshojnë ata që u është dhënë Libri dhe besimtarët e vërtetë dhe që të thonë ata që kanë sëmundjen e dyshimit në zemër dhe jobesimtarët: “Ç’ka dashur të thotë Allahu me këtë shembull?” Kështu, Allahu lë në humbje atë që do dhe çon në rrugë të drejtë atë që do. Askush tjetër, përveç Tij, nuk e di numrin e ushtrisë së Zotit tënd. Ky është vetëm një përkujtesë për njerëzit"},{"SurahNumber":74,"VerseNumber":32,"Text":"Kurrsesi! Betohem për Hënën"},{"SurahNumber":74,"VerseNumber":33,"Text":"për natën që largohet"},{"SurahNumber":74,"VerseNumber":34,"Text":"e për agimin që zbardhëllon"},{"SurahNumber":74,"VerseNumber":35,"Text":"se ai (Xhehenemi) është vërtet një nga fatkeqësitë më të mëdha"},{"SurahNumber":74,"VerseNumber":36,"Text":"paralajmërim për njerëzit"},{"SurahNumber":74,"VerseNumber":37,"Text":"për ata nga ju që dëshirojnë të ecin përpara (me vepra të mira) ose të kthehen mbrapsht (me vepra të këqija)"},{"SurahNumber":74,"VerseNumber":38,"Text":"Çdo njeri është peng i veprave të veta"},{"SurahNumber":74,"VerseNumber":39,"Text":"përveç njerëzve të krahut të djathtë"},{"SurahNumber":74,"VerseNumber":40,"Text":"të cilët në kopshtet e Xhenetit pyesin njëri-tjetrin"},{"SurahNumber":74,"VerseNumber":41,"Text":"për keqbërësit"},{"SurahNumber":74,"VerseNumber":42,"Text":"“Çfarë ju ka sjellë në Sekar?”"},{"SurahNumber":74,"VerseNumber":43,"Text":"Ata do të përgjigjen: “Nuk ishim nga ata që falnin namaz"},{"SurahNumber":74,"VerseNumber":44,"Text":"dhe as prej atyre që i ushqenin të varfrit"},{"SurahNumber":74,"VerseNumber":45,"Text":"Ne lëshoheshim në biseda të kota me llafazanët"},{"SurahNumber":74,"VerseNumber":46,"Text":"dhe mohonim Ditën e Llogarisë"},{"SurahNumber":74,"VerseNumber":47,"Text":"derisa na erdhi vdekja.”"}]}