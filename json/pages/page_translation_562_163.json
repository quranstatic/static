{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"بزرگ و بزرگوار است آن كه پادشاهى به دست اوست و او بر هر چيزى تواناست"},{"SurahNumber":67,"VerseNumber":2,"Text":"آن كه مرگ و زندگى را بيافريد تا شما را بيازمايد كه كدام يك از شما نيكوكارتر است، و اوست تواناى بى‌همتا و آمرزگار"},{"SurahNumber":67,"VerseNumber":3,"Text":"آن كه هفت آسمان را مطابق- يا بر- يكديگر بيافريد. در آفرينش خداى رحمان هيچ تفاوت- اختلاف و خلل و بى‌نظمى- نمى‌بينى پس ديگر بار ديده را بگردان و بنگر، آيا هيچ شكافى- خلل و نقصى- مى‌بينى؟"},{"SurahNumber":67,"VerseNumber":4,"Text":"سپس بار ديگر نيز ديده بگردان و بنگر تا ديده‌ات خوار و فرومانده به سويت بازگردد- بى‌آنكه عيب و نقصى در آسمانها بيابد"},{"SurahNumber":67,"VerseNumber":5,"Text":"و هر آينه آسمان دنيا- نزديكتر به زمين- را به چراغهايى- ستارگان- بياراستيم و آنها"},{"SurahNumber":67,"VerseNumber":6,"Text":"و كسانى را كه به پروردگارشان كافر شدند عذاب دوزخ است، و بد بازگشتگاهى است"},{"SurahNumber":67,"VerseNumber":7,"Text":"چون در آن افكنده شوند، در حالى كه مى‌جوشد- و آنها را فرو مى‌برد- آوازى دلخراش مانند آواز خران از آن بشنوند"},{"SurahNumber":67,"VerseNumber":8,"Text":"نزديك است كه از خشم پاره پاره شود. هر گاه گروهى- از دوزخيان- در آن افكنده شوند، نگهبانانش [به نكوهش و سرزنش‌] از آنها پرسند: مگر شما را بيم‌كننده‌اى نيامد؟"},{"SurahNumber":67,"VerseNumber":9,"Text":"گويند: چرا، همانا ما را بيم‌كننده آمد، ولى تكذيب كرديم و گفتيم: خدا هيچ چيز فرونفرستاده است، شما جز در گمراهى بزرگ نيستيد"},{"SurahNumber":67,"VerseNumber":10,"Text":"و گويند: اگر ما مى‌شنيديم و خِرَد را كار مى‌بستيم در زمره دوزخيان نبوديم"},{"SurahNumber":67,"VerseNumber":11,"Text":"پس به گناه خويش اقرار كنند، پس نابودى باد اهل آتش افروخته را"},{"SurahNumber":67,"VerseNumber":12,"Text":"همانا كسانى كه از پروردگارشان در نهان مى‌ترسند، آمرزش و مزد بزرگ دارند"}]}