{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":85,"VerseNumber":1,"Text":"Demi langit nang mampunyai gugusan bintang"},{"SurahNumber":85,"VerseNumber":2,"Text":"Man demi ari nang di janjiatn"},{"SurahNumber":85,"VerseNumber":3,"Text":"Demi nang manyaksiatn man nang di saksiatn"},{"SurahNumber":85,"VerseNumber":4,"Text":"Binasalah urakng-urakng nang mamuat parit (yakoa para pambasar Najran ka’ Yaman)"},{"SurahNumber":85,"VerseNumber":5,"Text":"Nang barapi (nang mampunyai) ongotn"},{"SurahNumber":85,"VerseNumber":6,"Text":"Katika ia iaka’koa duduk ka’ sakitarnya"},{"SurahNumber":85,"VerseNumber":7,"Text":"Sedang ia iaka’koa manyaksiatn ahe ia nang iaka’koa pamuat tahadap urakng-urakng mukmin"},{"SurahNumber":85,"VerseNumber":8,"Text":"Man ia iaka’koa nyiksa urakng-urakng mukmin koa ingge karana (urakng-urakng mukmin koa) baiman ka’ Allah nang maha pakasa maha tapuji"},{"SurahNumber":85,"VerseNumber":9,"Text":"Nang mamiliki karajaan langit man bumi, man Allah maha manyaksiatn sagala suasana"},{"SurahNumber":85,"VerseNumber":10,"Text":"Sungguh, urakng-urakng nang ngatangan cobaan (bancana, mambunuh, manyiksa) ka’ urakng-urakng mukmin man laki man nang bini lalu ia iaka’koa nana’ batobat, maka ia iaka’koa akan namu azab (naraka) nang mambakar"},{"SurahNumber":85,"VerseNumber":11,"Text":"Sungguh, urakng-urakng nang baiman man ngarajaatn kabajikkatn, ia iaka’koa akan namu saruga nang mangalir ka’ abahnya sunge-sunge koalah kamanangan nang agung"},{"SurahNumber":85,"VerseNumber":12,"Text":"Sungguh, azab Tuhannyu miah karas"},{"SurahNumber":85,"VerseNumber":13,"Text":"Sungguh, ialah nang mulai panciptaan (mahluk) man nang ngiduppatn nya (kambali)"},{"SurahNumber":85,"VerseNumber":14,"Text":"Man ia nang maha pangampon, maha pangasih"},{"SurahNumber":85,"VerseNumber":15,"Text":"Nang mamiliki Arsy, agi’ maha mulia"},{"SurahNumber":85,"VerseNumber":16,"Text":"Maha kuasa babuat ahe nang ia kahandaki"},{"SurahNumber":85,"VerseNumber":17,"Text":"Udah ke’ sampe ka’ kao barita tantang bala tantara (panantang)"},{"SurahNumber":85,"VerseNumber":18,"Text":"(Yakoa) Fir’aun man Samud"},{"SurahNumber":85,"VerseNumber":19,"Text":"Memang urakng-urakng kafir (salalu) mandustaatn"},{"SurahNumber":85,"VerseNumber":20,"Text":"Padahal Allah ngapong dari balakang ia iaka’koa (sahingga nana’ dapat lolos)"},{"SurahNumber":85,"VerseNumber":21,"Text":"Bahkan (nang di dustakan koa) ialah Al qur’an nang mulia"},{"SurahNumber":85,"VerseNumber":22,"Text":"Nang (tasimpan) dalapm (tampat) nang tajaga (lauh mahfuz) a"}]}