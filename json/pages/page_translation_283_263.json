{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":17,"VerseNumber":8,"Text":"၈။\tသင်တို့၏ ကျေးဇူးတော်သခင်သည် သင်တို့အား ကောင်းကြီးမင်္ဂလာတော်ပေးသနားတော်မူကောင်း ပေးသနား တော်မူချေမည်။ သို့သော်သင်တို့သည် တဖန်ပြစ်မှုကြီးကို ကျူးလွန်လျှင် ငါ အပြစ်ဒဏ်တဖန်ခတ်တော်မူမည်။ ငါသည် မယုံကြည်သူတို့အတွက် အဝီစိငရဲကို ထောင်အဖြစ် သတ်မှတ်ထားတော်မူ၏။"},{"SurahNumber":17,"VerseNumber":9,"Text":"၉။\tမှတ်သားကြလော့။ ဤကုရ်အာန်ကျမ်းတော်မြတ်သည် အဖြောင့်မတ်ဆုံးသောလမ်းကို ညွှန်ပြ၏ သုစရိုက် ကောင်းမှုကို ပွားများသောယုံကြည်သူတို့အား ၎င်းတို့၏ ဝေစုသည် ဆုတော်ကြီးဖြစ်ကြောင်း သတင်းကောင်း ကိုလည်း ပေး၏။"},{"SurahNumber":17,"VerseNumber":10,"Text":"၁ဝ။\tထို့အပြင် နောင်တမလွန်ဘဝ၌ မယုံကြည်သူတို့အား ငါသည် သူတို့အဖို့အရာ အလွန်ပြင်းပြနာကျင်ဖွယ်ကောင်း လှသောအပြစ်ဒဏ်ကို စီရင်ထားတော်မူကြောင်း သတင်းဆိုးကိုလည်း ပေး၏။"},{"SurahNumber":17,"VerseNumber":11,"Text":"၁၁။\tလူသားသည် ကောင်းကြီးမင်္ဂလာကို ဆုတောင်းသကဲ့သို့ အမင်္ဂလာကိုလည်း ဆုတောင်း၏။ အကြောင်းမူကား လူသားသည် အမြဲပင်စိတ်မြန်ကိုယ်မြန်ပြုလုပ်တတ်၏။"},{"SurahNumber":17,"VerseNumber":12,"Text":"၁၂။\tငါအရှင်မြတ်သည် ညဉ့်နှင့်နေ့ကို သာဓကတော်ကြီးနှစ်ပါးဖြစ်တော်မူ၏။ ထို့နောက်မှောင်မိုက်ခြင်းကို ညဉ့်၏ လက္ခဏာ၊ အလင်းရောင်ကို နေ့၏ လက္ခဏာဖြစ်စေတော်မူ၏။ နေ့မှာ သင်တို့သည် သင်တို့၏ ကျေးဇူးတော် သခင်၏ ကောင်းကြီးမင်္ဂလာတော်ကို ရှာမှီးဖို့ရာဖြစ်၏။ ယင်းသို့ညဉ့်နှင့်နေ့ကို ဖန်ဆင်းတော်မူခြင်းအကြောင်းမှာ နှစ်လရက်ရေတွက်ဖို့ရာနှင့် ၎င်းတို့အရေအတွက်ကို သိဖို့ရာ ဖြစ်၏။ ငါသည် အရာတိုင်းကို ရှင်းလင်းထင်ရှားစွာ ရှင်းလင်းထားတော်မူ၏။"},{"SurahNumber":17,"VerseNumber":13,"Text":"၁၃။\tငါသည် လူသားတိုင်း၏ ပြုကျင့်မှုစာရင်းကို သူ၏ လည်ပင်း၌ ဆွဲထားတော်မူ၏။ ထို့အပြင်ငါသည် ရှင်ပြန် ထမြောက်ရသောနေ့တော်ကြီး၌ သူ့အတွက် စာရင်းစာအုပ်ကြီးကို ထုတ်ဆောင်လာလတ့ံ။ သူသည် ထိုစာအုပ် ကြီးကို မိမိရှေ့မှောက်တွင် ဖွင့်လှန်ထားသည်ကို တွေ့ရလတ့ံ။"},{"SurahNumber":17,"VerseNumber":14,"Text":"၁၄။\tထိုအခါသူ့အား ဟယ်-လူသား သင်သည် မိမိစာရင်းစာအုပ်ကို ဖတ်ကြည့်လော့။ သင်၏ ဝိညာဉ်သည် သင့် ကို စာရင်းစစ်သူအဖြစ်ဖြင့် ဤနေ့တော်ကြီး၌ လုံလောက်၏ဟု ဗျာဒိတ်ပေးတော်မူလတ့ံ။"},{"SurahNumber":17,"VerseNumber":15,"Text":"၁၅။\tအကြင်သူသည် လမ်းမှန်ကို လျှောက်လိုက်အ့ံ။ ထိုသူသည် မိမိဝိညာဉ်ကောင်းစားဖို့ရာသာ လမ်းမှန်ကို လိုက်သည်မည်၏။ အကြင်သူသည် မှားယွင်းအ့ံ။ ထိုသူသည် မိမိဝိညာဉ်၏ နစ်နာဖို့ရာသာ မှားယွင်းသည် မည်၏။ မိမိဝန်ထုပ်ဝန်ပိုးကို ရွက်ဆောင်နေရသူသည် သူတပါး၏ ဝန်ထုပ်ကို မရွက်ဆောင်နိုင်ချေ။ ငါသည် တမန်တော်တပါးပါးကို စေလွှတ်တော်မမူပဲ၊ အမျိုးတမျိုးကို အပြစ်ဒဏ်ခတ်နှိပ်တော်မမူချေ။"},{"SurahNumber":17,"VerseNumber":16,"Text":"၁၆။\tငါသည် မြို့ရွာနယ်ပယ်တခုခုကို ဖျက်ဆီးတော်မူလိုလျှင် ထိုအရပ်ဒေသ၌ လောကီစည်းစိမ်တွင် ယဇ်မူးနေသော သူတို့ထံသို့ ပညတ်တော်ချပေးတော်မူ၏။ သူတို့သည် ငါ၏ ပညတ်တော်ကို ကျူးလွန်ကြ၏။ ထို့ကြောင့်အပြစ် ဒဏ်ခတ်မည်ဆိုသည့်ဗျာဒိတ်တော်သည် အတည်ဖြစ်၏။ ထိုအခါငါသည် ထိုမြို့နယ်ပယ်ကိ ညက်ညက်ကျေ အောင် ချေတော်မူ၏။"},{"SurahNumber":17,"VerseNumber":17,"Text":"၁၇။\tငါသည် တမန်တော်နူဟိုလက်ထက်တော်မှစ၍ များလှစွာသောလူမျိုးအဆက်ဆက်ကို ဖယ်ရှားသုတ်သင်တော် မူလိုက်၏။ အလ္လာဟ်အရှင်မြတ်သည် မိမိ၏ ကျေးကျွန်တို့၏ အပြစ်များကို သိတော်မူသောအရှင်၊ မြင်တော်မူ သောအရှင်အဖြစ်ဖြင့် လုံလောက်တော်မူ၏။"}]}