{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":74,"VerseNumber":48,"Text":"حال شفاعت شفیعان سودشان ندهد"},{"SurahNumber":74,"VerseNumber":49,"Text":"ایشان را چه می‌شود که از اندرز رویگردانند"},{"SurahNumber":74,"VerseNumber":50,"Text":"گویی درازگوشانی رمانند"},{"SurahNumber":74,"VerseNumber":51,"Text":"که از شیر می‌گریزند"},{"SurahNumber":74,"VerseNumber":52,"Text":"بلکه هر یک از ایشان می‌خواهد که به او نامه‌هایی سرگشاده دهند"},{"SurahNumber":74,"VerseNumber":53,"Text":"حاشا، حق این است که از آخرت نمی‌ترسند"},{"SurahNumber":74,"VerseNumber":54,"Text":"حاشا، آن پندآموزی است‌"},{"SurahNumber":74,"VerseNumber":55,"Text":"و هر کس خواهد از آن پندگیرد"},{"SurahNumber":74,"VerseNumber":56,"Text":"و پند نگیرند مگر آنکه خدا خواهد، اوست که سزاوار پرهیز ورزیدن است، و سزاوار آمرزگاری‌"},{"SurahNumber":75,"VerseNumber":1,"Text":"سوگند به روز قیامت می‌خورم‌"},{"SurahNumber":75,"VerseNumber":2,"Text":"و سوگند به نفس ملامت‌گر"},{"SurahNumber":75,"VerseNumber":3,"Text":"آیا انسان چنین می‌پندارد که هرگز استخوانهای [پوسیده و پراکنده‌] او را گرد نمی‌آوریم؟"},{"SurahNumber":75,"VerseNumber":4,"Text":"حق این است که تواناییم بر این که سرانگشتهای او را فراهم آوریم‌"},{"SurahNumber":75,"VerseNumber":5,"Text":"بلکه انسان می‌خواهد در مهلتی که در پیش دارد، فسق و فجور کند"},{"SurahNumber":75,"VerseNumber":6,"Text":"[از سر استکبار] می‌پرسد روز قیامت چه وقت است؟"},{"SurahNumber":75,"VerseNumber":7,"Text":"آنگاه که دیدگان خیره شود"},{"SurahNumber":75,"VerseNumber":8,"Text":"و ماه تیره شود"},{"SurahNumber":75,"VerseNumber":9,"Text":"و خورشید و ماه فرا یکدیگر آورده شوند"},{"SurahNumber":75,"VerseNumber":10,"Text":"انسان گوید در چنین روزی گریزگاه کجاست؟"},{"SurahNumber":75,"VerseNumber":11,"Text":"حاشا، پناهی نیست‌"},{"SurahNumber":75,"VerseNumber":12,"Text":"سرانجام [همه چیز و همه کار] با پروردگار توست‌"},{"SurahNumber":75,"VerseNumber":13,"Text":"در این روز انسان را از آنچه پیش فرستاده یا باز پس داشته است آگاه سازند"},{"SurahNumber":75,"VerseNumber":14,"Text":"حق این است که انسان بر نفس خود بصیر است‌"},{"SurahNumber":75,"VerseNumber":15,"Text":"ولو بهانه‌هایش را در میان آورد"},{"SurahNumber":75,"VerseNumber":16,"Text":"زبانت را به [بازخوانی وحی‌] مجنبان که در کار آن شتاب کنی‌"},{"SurahNumber":75,"VerseNumber":17,"Text":"گردآوری و بازخوانی آن بر عهده ماست‌"},{"SurahNumber":75,"VerseNumber":18,"Text":"و چون آن را باز خوانیم، از بازخوانی‌اش پیروی کن‌"},{"SurahNumber":75,"VerseNumber":19,"Text":"سپس شرح و بیان آن بر عهده ماست‌"}]}