{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":72,"VerseNumber":1,"Text":"Ithi, “kwambulwa kumina ukuthi lilalele iqembu lamajinn ngakho-ke lathi ngempela siyizwile iQur’an emangalisayo"},{"SurahNumber":72,"VerseNumber":2,"Text":"Eholela endleleni elungile ngakho-ke sikholelwe kuyona futhi asisoze senzele iNkosi yethu namuntu umhlanganyeli ekuyikhonzeni"},{"SurahNumber":72,"VerseNumber":3,"Text":"Futhi yona, abuphakanyiswe ubukhulu beNkosi yethu ayizange ithathe unkosikazi nendodana"},{"SurahNumber":72,"VerseNumber":4,"Text":"Futhi izithutha phakathi kwethu zazisho ngoMvelinqangi okubi kakhulu (ukungahloniphi)"},{"SurahNumber":72,"VerseNumber":5,"Text":"Futhi sasicabanga ukuthi abantu namajinn abasoze bamqambele uMvelinqangi amanga"},{"SurahNumber":72,"VerseNumber":6,"Text":"Futhi ngasosonke isikhathi amadoda angabantu ayefuna isiphephelo emadodeni angamajinn ngakho-ke babanezelela ngomthwalo (wezono)"},{"SurahNumber":72,"VerseNumber":7,"Text":"Futhi bona bacabanga njengoba nanicabanga ukuthi akasoze uMvelinqangi avuse (athumele ngisho) noyedwa"},{"SurahNumber":72,"VerseNumber":8,"Text":"Futhi sasifuna ukufinyelela ezulwini, kepha salifica ligcwaliswe ngabaqaphi abaqatha namalangabi omlilo"},{"SurahNumber":72,"VerseNumber":9,"Text":"Futhi sasijwayele ukuhlala lapho phakathi (sibe) sezimweni zokulalela kepha noma ngabe ngubani olalelayo manje uzozitholela umlilo (ilangabi) elivuthayo"},{"SurahNumber":72,"VerseNumber":10,"Text":"Futhi asazi noma okubi kuqondiswe kulabo abasemhlabeni noma iNkosi yabo ihlose ngabo ukuholeka"},{"SurahNumber":72,"VerseNumber":11,"Text":"Futhi abanye phakathi kwethu bangabalungileyo futhi abanye phakathi kwethu abayikona lokho, sasiyizindlela ezehlukene"},{"SurahNumber":72,"VerseNumber":12,"Text":"Futhi sasicabanga ukuthi asisoze siphunyuke kuMvelinqangi emhlabeni futhi angeke siphunyuke kuyena ngokubaleka"},{"SurahNumber":72,"VerseNumber":13,"Text":"Futhi ngenkathi sizwa ukuholwa sakholelwa kukona, ngakho- ke noma ngabe ngubani okholwa eNkosini yakhe manjalo akesabi ukunciphiselwa noma umthwalo wokwehlulelwa"}]}