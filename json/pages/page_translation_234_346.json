{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":11,"VerseNumber":109,"Text":"Për adhurimin që bëjnë këta (idhujtarët), ti mos ki dyshim (se është i kotë). Nuk adhurojnë tjetër vetëm si adhuronin më parë prindërit e tyre, e Ne do t´ua japim pjesën e tyre pa mangësi"},{"SurahNumber":11,"VerseNumber":110,"Text":"Ne edhe Musait i patëm dhënë librin, e u bë përçarje rreth tij, e sikur të mos ishte vendimi i Zotit tënd i përcaktuar më herët, me siguri do të kryhej (dënimi kundër tyre). Vërtet, ata (populli yt) kanë shprehur dyshim rreth tij"},{"SurahNumber":11,"VerseNumber":111,"Text":"S´ka tjetër, vetëm se secilit prej tyre Zoti yt do t´u përmbushë veprat e tyre, se Ai është i njohur hollësisht për atë që veprojnë"},{"SurahNumber":11,"VerseNumber":112,"Text":"Ti (Muhammed) përqëndrohu vendosmërisht ashtu si je i urdhëruar, e bashkë me ty edhe ata që u penduan (prej idhujtarisë), e mos tejkaloni (kufijtë e caktuar), se më të vërtetë Ai është shikues i asaj që veproni"},{"SurahNumber":11,"VerseNumber":113,"Text":"Dhe mos anoni kah ata që bënë zullum, e për atë shkak t´ju kapë zjarri, sepse përveç All-llahut nuk keni mbrojtës, e mbeteni të pandihmuar"},{"SurahNumber":11,"VerseNumber":114,"Text":"Dhe fale namazin në dy skajet e ditës, e edhe në orët e afërta (me ditën) të natës. S´ka dyshim se veprat e mira i shlyejnë ato të këqijat. Kjo është një këshillë për ata që pranojnë këshillat"},{"SurahNumber":11,"VerseNumber":115,"Text":"Dhe ti, jij i durueshëm, se All-llahu nuk ua humb shpërblimin bamirësve"},{"SurahNumber":11,"VerseNumber":116,"Text":"E përse të mos ketë pasur nga breznitë që ishin para jush, të zotët e mendjes e të nderit që t´i ndalonin çrregullimin e kaosin në tokë, përveç një pakice, të cilët i shpëtuam (ngase u frenuan nga të këqijat), e ata që ishin mizorë u dhanë pas kënaqësive"},{"SurahNumber":11,"VerseNumber":117,"Text":"E Zoti yt nuk është që të shkatërrojë mizorisht vendet, nëse banorët e tyre janë punëmirë"}]}