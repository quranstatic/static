{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":37,"VerseNumber":52,"Text":"ඔහු (මට) ‘නියත වශයෙන්ම ඔබ මෙය විශ්වාස කරන්නෙහිද"},{"SurahNumber":37,"VerseNumber":53,"Text":"කිමෙක්ද! අපි මරණයට පත් වී (දිරාපත්ව) ඇට කටු හා පස් බවට පත් වූ පසු (නැගිට්ටවනු ලබන්නෙමුද?) නියත වශයෙන්ම (අපගේ අපරාධයන්ට සරිලන) ඵලවිපාක දෙනු ලබන්නෙමුද?”යි (සමච්චලයෙන් මෙන්) පවසමින් සිටියේය"},{"SurahNumber":37,"VerseNumber":54,"Text":"“(එබැවින් ඔහුව) ඔබ බලන්නට කැමති වන්නෙහුද?”යි පවසා"},{"SurahNumber":37,"VerseNumber":55,"Text":"ඔහුව එබී බලා ඔහු නිරය මධ්‍යයේ සිටිනු දැක"},{"SurahNumber":37,"VerseNumber":56,"Text":"(ඔහුට) “අල්ලාහ් මත සත්තකින්ම! ඔබ මාව විනාශ කර දමන්නටම අදහස් කළෙහිය”"},{"SurahNumber":37,"VerseNumber":57,"Text":"“මගේ දෙවියන්ගේ දයාව මා හට (ලැබී) නොතිබුණේ නම්, මමත් (නිරයට) ගෙන එනු ලබන්නනගෙන් කෙනෙකු වශයෙන් සිටින්නට ඉඩ තිබුණි”"},{"SurahNumber":37,"VerseNumber":58,"Text":"“(තවත් වරක්ද) අපි මරණයට පත් වන්නෙමුද?”"},{"SurahNumber":37,"VerseNumber":59,"Text":"“(නැවතත් පණ ලැබී ඇති) අපට කළින් මරණයට වඩා වෙන කිසිවක් නැත. (මින් පසු අපි කිසිදාක මැරෙන්නේම නැත. ස්වර්ගයෙහි සිටින) අපි දඬුවමට ඇතුළු කරනු ලබන්නේද නැත” යයි පවසනු ඇත"},{"SurahNumber":37,"VerseNumber":60,"Text":"“නියත වශයෙන්ම මෙයම ඉමහත් වූ භාග්‍යයක් වන්නේය”"},{"SurahNumber":37,"VerseNumber":61,"Text":"“යම්කිසි හොඳක් කළ හැකි අය සියල්ලන්ම මෙවැනි (භාග්‍යය අත් කර ගැනීම) සඳහා මහන්සි විය යුතුය”"},{"SurahNumber":37,"VerseNumber":62,"Text":"(අල්ලාහ්ගේ සන්නිධානයෙන් ලැඛෙණ) මෙය උසස් වූ (භෝජණ) සංග්‍රහයද? නැතහොත් (නිරයෙහි ඇති) සක්කුම් නමැති (තිත්ත දුගඳ වෑහෙණ) ගසද"},{"SurahNumber":37,"VerseNumber":63,"Text":"(මිනිසුනේ!) නියත වශයෙන්ම අපි මෙම අපරාධකාරයින්ට එක් පිරික්සුමක් බවටම පත් කර ඇත්තෙමු"},{"SurahNumber":37,"VerseNumber":64,"Text":"ඇත්තෙන්ම එය නිරයෙහි යට මට්ටමේ සිට ඉකුත් වන ගසකි"},{"SurahNumber":37,"VerseNumber":65,"Text":"එහි අතු නයින්ගේ පෙනය මෙන් ඇත්තේය"},{"SurahNumber":37,"VerseNumber":66,"Text":"නියත වශයෙන්ම ඔවුන් (තමන්ගේ කුස-ගින්නේ දරුණුභාවය නිසා) එයද අනුභව කරන්නාහ. එමගින් ඔවුන්ගේ කුස පුරවා ගන්නාහ. (නමුත් ඔවුන්ගේ කුස-ගින්න නිවෙන්නේ නැත)"},{"SurahNumber":37,"VerseNumber":67,"Text":"පසුව, නියත වශයෙන්ම උතුරණ සැරව මිශ්‍ර (ලෝදිය) එහිදී ඔවුන්ට (පානයක් වශයෙන්) දෙනු ලැබේ"},{"SurahNumber":37,"VerseNumber":68,"Text":"පසුවත් ඔවුන් යන තැන නියත වශයෙන්ම නිරයයි"},{"SurahNumber":37,"VerseNumber":69,"Text":"මොවුන් තමන්ගේ මුතුන් මිත්තන්ව ඇත්තෙන්ම දුර්මාර්ගිකයින් වශයෙන්ම දුටුවහ"},{"SurahNumber":37,"VerseNumber":70,"Text":"(එසේ තිබියදී) ඔවුන්ගේ පා සටහන්ම අනුගමනය කරමින් දිව්වාහ"},{"SurahNumber":37,"VerseNumber":71,"Text":"මොවුන්ට පෙරද, පෙර විසූ අයගෙන් බොහොමයක් දෙනා නියත වශයෙන්ම (මේ අන්දමටම) මාර්ගය වැරද ගියහ"},{"SurahNumber":37,"VerseNumber":72,"Text":"නියත වශයෙන්ම අපි ඔවුන්ටද බිය ගන්වා අනතුරු අඟවන (අපගේ) දූතයින්ව යැව්වෙමු"},{"SurahNumber":37,"VerseNumber":73,"Text":"එබැවින් බිය ගන්වා අනතුරු අඟවන ලද මොවුන්ගේ අවසානය කෙසේ වූයේද යන්න (නබියේ!) ඔබ බලනු"},{"SurahNumber":37,"VerseNumber":74,"Text":"පරිශුද්ධ වූ අදහස් ඇති අල්ලාහ්ගේ වහලූන් මිස, (අන් අය සියල්ලන්ම අපගේ දඬුවමට ලක් වන්නාහ)"},{"SurahNumber":37,"VerseNumber":75,"Text":"නූහ් (නබි උදව් උපකාර ඉල්ලා ප්‍රාර්ථනා කර) අපව ආරාධනා කළේය. අපිම (ප්‍රාර්ථනාවන්ට) පිළිතුරු දෙන්නන්ගෙන් ඉතාමත් උසස්වන්තයෙකි"},{"SurahNumber":37,"VerseNumber":76,"Text":"එබැවින් ඔහුවද, ඔහුගේ පවුලේ උදවියද ඉමහත් වූ අමාරුකමෙන් බේරා ගත්තෙමු"}]}