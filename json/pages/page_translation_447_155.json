{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":37,"VerseNumber":25,"Text":"[از دوزخیان می‌پرسند:] «چرا [مانند دنیا] از یكدیگر حمایت نمى‌كنید؟»"},{"SurahNumber":37,"VerseNumber":26,"Text":"بلکه امروز [همگی] تسلیم [امرِ پروردگار] هستند"},{"SurahNumber":37,"VerseNumber":27,"Text":"و سرزنش‌کنان به یکدیگر رو می‌کنند"},{"SurahNumber":37,"VerseNumber":28,"Text":"[و به رهبران و بزرگان خود] می‌گویند: «شما [برای به کفر کشاندنِ ما، با ادعای دین راستین و] از موضع حق به سراغمان می‌آمدید»"},{"SurahNumber":37,"VerseNumber":29,"Text":"[رهبرانشان] می‌گویند: «[ما مقصر نیستیم؛] بلکه شما خود ایمان نداشتید؛"},{"SurahNumber":37,"VerseNumber":30,"Text":"و ما هیچ تسلطى بر شما نداشتیم؛ بلکه شما خود گروهى سرکش بودید"},{"SurahNumber":37,"VerseNumber":31,"Text":"[اکنون] فرمان مجازاتِ پروردگارمان بر ما محقق شده و به راستی، ما [همگی عذاب دوزخ را] خواهیم چشید"},{"SurahNumber":37,"VerseNumber":32,"Text":"شما را گمراه نمودیم [چرا که] در حقیقت، خود نیز گمراه بودیم»"},{"SurahNumber":37,"VerseNumber":33,"Text":"یقیناً آن روز [همۀ آنان] در عذاب شریکند"},{"SurahNumber":37,"VerseNumber":34,"Text":"بی‌تردید، ما با گناهکاران اینچنین [رفتار] می‌کنیم"},{"SurahNumber":37,"VerseNumber":35,"Text":"آنان بودند كه وقتی به آنان گفته مى‌شد: «معبودی [به‌حق] جز الله نیست» سرکشی [و تکبر] می‌کردند"},{"SurahNumber":37,"VerseNumber":36,"Text":"و می‌گفتند: «آیا ما معبودانمان را به خاطر [سخن] شاعری دیوانه رها کنیم؟»"},{"SurahNumber":37,"VerseNumber":37,"Text":"[چنین نیست] بلکه او حق [= توحید] را آورده و پیامبران [پیشین] را تصدیق کرده است"},{"SurahNumber":37,"VerseNumber":38,"Text":"شما [کافران] قطعاً عذاب دردناک [دوزخ] را می‌چشید"},{"SurahNumber":37,"VerseNumber":39,"Text":"و جز [در برابر] آنچه می‌کردید مجازات نمی‌شوید"},{"SurahNumber":37,"VerseNumber":40,"Text":"[همه عذاب می‌بینند؛] مگر بندگان مخلص الله"},{"SurahNumber":37,"VerseNumber":41,"Text":"آنان [در پیشگاهِ پروردگار،] روزیِ مشخصی دارند"},{"SurahNumber":37,"VerseNumber":42,"Text":"[انواع] میوه‌ها [را در اختیار خواهند داشت] و گرامی داشته می‌شوند"},{"SurahNumber":37,"VerseNumber":43,"Text":"در باغ‌های پرنعمت [بهشت]؛"},{"SurahNumber":37,"VerseNumber":44,"Text":"در حالی که مقابل یکدیگر بر تخت‌ها [تکیه زده‌اند]؛"},{"SurahNumber":37,"VerseNumber":45,"Text":"جامی از شراب ناب [و زلال] پیرامونشان می‌گردانند؛"},{"SurahNumber":37,"VerseNumber":46,"Text":"[شرابی روشن و] سپید که برای نوشندگانش لذت‌بخش است؛"},{"SurahNumber":37,"VerseNumber":47,"Text":"[شرابی كه خماری و] سردردى در نوشیدنش نیست و از آن مست نمی‌گردند"},{"SurahNumber":37,"VerseNumber":48,"Text":"و نزدشان زنانی زیباچشم است که تنها [به شوهران خود] نظر دارند [و تنها به آنها عشق می‌ورزند]"},{"SurahNumber":37,"VerseNumber":49,"Text":"[زنانی که] گویی پردۀ سفید داخلی تخم [پرندگان] هستند که [از دسترس همگان] پنهان مانده‌اند"},{"SurahNumber":37,"VerseNumber":50,"Text":"[بهشتیان دربارۀ رخدادهای دنیا صحبت می‌کنند و] برخی از آنان پرسش‌کنان رو به برخی دیگر می‌کنند"},{"SurahNumber":37,"VerseNumber":51,"Text":"یکی از آنان می‌گوید: «من [در دنیا] همنشینی داشتم"}]}