{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":43,"Text":"ထို့ပြင် ငါအရှင်မြတ်သည် အသင်(တမန်‌တော်)၏မတိုင်မီ လူသား‌ယောက်ျားများမှလွဲ၍ (တမန်‌တော်များအဖြစ်)‌စေလွှတ်‌တော်မမူခဲ့‌ပေ။ ငါအရှင်မြတ်သည် ထိုတမန်‌တော်များထံသို့ ဝဟီ အမိန့်‌တော်ပို့ချ‌တော်မူခဲ့သည်။ သို့ဖြစ်ရာ အကယ်၍ အသင်တို့သည် မသိကြလျှင် ကျမ်းဂန်ရရှိ‌သောသူများအား ‌မေးမြန်းကြည့်ကြပါ။"},{"SurahNumber":16,"VerseNumber":44,"Text":"(ငါအရှင်မြတ်သည် တမန်‌တော်များကို) ထင်ရှား‌သော သက်‌သေသာဓကများ၊ ကျမ်းဂန်များနှင့်တကွ* (‌စေလွှတ်‌တော်မူခဲ့သည်)။ ထို့ပြင် ငါအရှင်မြတ်သည် အသင်၏ထံသို့လည်း ကျမ်းဂန်(ကုရ်အာန်)ကို အသင်သည် လူသားများအား သူတို့ထံချ‌ပေးခံရ‌သော အမိန့်‌တော်များကို ထင်ရှား ရှင်းလင်းပြသ‌စေရန်အတွက်နှင့် သူတို့ စဉ်းစားဆင်ခြင်းကြရန်အတွက် ချ‌ပေး‌တော်မူခဲ့သည်။"},{"SurahNumber":16,"VerseNumber":45,"Text":"အကြင်သူများသည် စိတ်‌အေး‌နေကြသ‌လော၊ ထိုသူများသည် မ‌ကောင်း‌သောအကြံအစည်များအား လျှို့ဝှက်ကြံစည်ခဲ့ကြသည်။ ထိုသူများအား အလ္လာဟ်အရှင်မြတ်သည် ‌မြေမျို‌စေ‌တော်မူမည်ကို၊ သို့မဟုတ် သူတို့ထံသို့ သူတို့မထင်မှတ်‌သော‌နေရာမှ ပြစ်ဒဏ်‌ရောက်လာမည်ကို (စိုးရိမ်မှုကင်းပြီး စိတ်‌အေး‌နေကြသ‌လော)။"},{"SurahNumber":16,"VerseNumber":46,"Text":"သို့မဟုတ် အရှင်မြတ်သည် သူတို့အား သူတို့သွားလာ‌နေစဉ် ဖမ်းဆီးကွပ်မျက်‌တော်မူမည်ကို (မစိုးရိမ်ကြသ‌လော)။ ထိုသို့(ဖမ်းဆီး‌တော်မူမည်)ဆိုလျှင် သူတို့သည် (အရှင်မြတ်ကို) မစွမ်း‌ဆောင်နိုင်‌အောင် တားဆီးနိုင်သူများ မဟုတ်‌ပေ။"},{"SurahNumber":16,"VerseNumber":47,"Text":"သို့မဟုတ် အရှင်မြတ်သည် သူတို့အား တဖြည်းဖြည်း အ‌ရေးယူ‌တော်မူမည်ကို(မစိုးရိမ်ကြသ‌လော)။ ၎င်း‌နောက် အမှန်စင်စစ် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလွန်နူးညံ့သိမ်‌မွေ့‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"},{"SurahNumber":16,"VerseNumber":48,"Text":"အရှင်မြတ်ဖန်ဆင်း‌တော်မူ‌သောအရာထဲမှ အကြင်အရာများကို သူတို့ မမြင်ကြသ‌လော။ ထိုအရာများ၏အရိပ်များသည် လက်ယာဘက်နှင့် လက်ဝဲဘက်မှ ယိမ်းပြီး သူတို့သည် သူတို့၏ကျိုးနွံမှုကို ထင်ရှားစွာပြသကြလျက် အလ္လာဟ်အရှင်မြတ်၏‌ရှေ့၌ စဂ်ျဒဟ်ဦးချ‌နေကြသည်။"},{"SurahNumber":16,"VerseNumber":49,"Text":"ထို့ပြင် မိုး‌ကောင်းကင်များနှင့် ‌မြေပထဝီတွင် ရှိသမျှသွားလာလှုပ်ရှား‌နေ‌သော သက်ရှိသတ္တဝါများနှင့် ‌ကောင်းကင်တမန်များအားလုံးသည် အလ္လာဟ်အရှင်မြတ်(၏ အမိန့်‌တော်ကို လိုက်နာ) စဂ်ျဒဟ်ဦးချကြသည်။ ၎င်း‌နောက် သူတို့သည် မာနမ‌ထောင်ကြ‌ပေ။"},{"SurahNumber":16,"VerseNumber":50,"Text":"သူတို့သည် သူတို့အထက်တွင် ရှိ‌နေ‌တော်မူ‌သော၊ သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ကို ‌ကြောက်ရွံ့ကြသည်။ ထို့ပြင် သူတို့သည် သူတို့အား (အမိန့်‌တော်‌ပေးခြင်းခံရ‌သော)အမိန့်‌တော်များကို လိုက်နာ‌ဆောင်ရွက်ကြသည်။"},{"SurahNumber":16,"VerseNumber":51,"Text":"ထို့ပြင် အလ္လာဟ်အရှင်မြတ်က မိန့်ကြား‌တော်မူသည်- “အသင်တို့သည် ကိုးကွယ်ထိုက်‌သောအရှင်နှစ်ပါး(ရှိသည်ဟု ယူဆကိုးကွယ်မှု)မပြုလုပ်ကြနှင့်။ ထိုကိုးကွယ်ထိုက်‌သောအရှင်သည် တစ်ပါးတည်းပင်ဖြစ်‌တော်မူသည်။ သို့ဖြစ်ရာ အသင်တို့သည် ငါအရှင်မြတ်ကိုသာ ‌ကြောက်ရွံ့ကြပါ။“"},{"SurahNumber":16,"VerseNumber":52,"Text":"ထို့ပြင် မိုး‌ကောင်းကင်များတွင်ရှိကြ‌သောအရာအားလုံးနှင့် ‌မြေပထဝီတွင်ရှိ‌သောအရာအားလုံးကို အရှင်မြတ်ပင် ပိုင်ဆိုင်‌တော်မူသည်။ ထို့ပြင် အရှင်မြတ်၏အိဗာဒသ် ခဝပ်မှုကို အမြဲမပြတ် ပြုလုပ်ရမည်ဖြစ်သည်။* သို့ဖြစ်ရာ အသင်တို့သည် အလ္လာဟ်အရှင်မြတ်အပြင် အခြားအရာများအား ‌ကြောက်ရွံ့ကြသ‌လော။"},{"SurahNumber":16,"VerseNumber":53,"Text":"ထို့ပြင် အသင်တို့ထံတွင် မည်သည့်‌ကျေးဇူး‌တော်ပင်ရှိသည်ဖြစ်‌စေ အလ္လာဟ်အရှင်မြတ်ထံ‌တော်မှ ‌ကျေးဇူးပင်ဖြစ်သည်။ ထို့‌နောက် အသင်တို့တွင် ဒုက္ခ‌ရောက်‌သောအခါတွင် အသင်တို့သည် အရှင်မြတ်ထံ‌တော်သို့ပင် ဟစ်‌ခေါ် ပန်ကြားကြသည်။"},{"SurahNumber":16,"VerseNumber":54,"Text":"ထို့‌နောက်တစ်ခါ အရှင်မြတ်သည် ‌ဘေးဒုက္ခကို အသင်တို့ထံမှ ဖယ်ရှား‌တော်မူလိုက်‌သောအခါ အသင်တို့ထဲမှ လူတစ်စုသည် ချက်ချင်းပင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်နှင့် တွဲဖက်ကိုးကွယ်ကြသည်။"}]}