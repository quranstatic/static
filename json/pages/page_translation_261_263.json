{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":14,"VerseNumber":43,"Text":"၄၃။\tထိုနေ့တော်ကြီး၌ သူတို့သည် ကြောက်ရွံ့ထိတ်လန့်ခြင်းဖြင့် ပြေးလာကြရလတ့ံ။ ထိုအခါသူတို့သည် ခေါင်းမော့ ထားကြလတ့ံ။ မိမိတို့ဘက်သို့ လှည့်ကြည့်ကြမည်မဟုတ်။ သူတို့၏ စိတ်နှလုံးများသည် လေကဲ့သို့ တုန်လှုပ်နေ ကြလတ့ံ။"},{"SurahNumber":14,"VerseNumber":44,"Text":"၄၄။\tတမန်တော်၊ လူသားအပေါင်းတို့အား သူတို့ထံသို့ အပြစ်ဒဏ်တော်ကြီးဆိုက်ရောက်လာမည့်နေ့တော်ကြီး အကြောင်းကို သတိပေးဟောကြားလော့။ ထိုအခါဒုစရိုက်ပြစ်မှုကျူးလွန်ခဲ့သူတို့သည် အကျွနု်ပ်တို့၏ ကျေးဇူး တော်သခင်၊ အကျွနု်ပ်တို့အား လောကကြီး၌ အချိန်အနည်းငယ်မျှပြန်လွှတ်တော်မူပါ။ အကျွနု်ပ်တို့သည် အရှင်၏ ဗျာဒိတ်တော်ကို နာခံ၍ တမန်တော်များနောက်သို့ လိုက်ပါမည်ဟု တင်လျှောက်ကြ၏။ သူတို့ရမည့် အဖြေတော်မှာ နင်တို့သည် အထက်အခါက အကျွနု်ပ်တို့သည် မသေ၊ အမြဲနေကြရလတ့ံဟု ကျိန်ဆိုခဲ့ကြသည် မဟုတ်လော။"},{"SurahNumber":14,"VerseNumber":45,"Text":"၄၅။\tနင်တို့သည် နင်တို့အလျင် မိမိတို့ကိုယ်ကို မိမိတို့ပြစ်မှားမိသူ၊ ရှေးလူဟောင်းတို့နေရာထိုင်ခင်းတွင် နေခဲ့ကြသည် မဟုတ်လော။ ငါအရှင်မြတ်သည် ထိုလူဟောင်းများကို အဘယ်သို့စီရင်တော်မူကြောင်း၊ နင်တို့အတွက် အဘယ် သို့နမူနာပုံစံဖြစ်စေတော်မူကြောင်းများကို နင်တို့ထင်ရှားစွာမသိမမြင်ကြသလော။"},{"SurahNumber":14,"VerseNumber":46,"Text":"၄၆။\tအမှန်မှာ မိစ္ဆာမိုက်တို့သည် သူတို့၏ ဥပါယ်တမည်ကို လုပ်ကြံပြီး တောတောင်ကို ရွှေ့ဖို့ရာ ကြီးမားသော အကြံအစည်ကို ကြံစည်အားထုတ်ငြားသော်လည်း သူတို့၏ အကြံမှာ အလ္လာဟ်နှင့်ရှိတော်မူ၍ အချည်းနှီးသာ ဖြစ်ချေ၏။"},{"SurahNumber":14,"VerseNumber":47,"Text":"၄၇။\tထို့ကြောင့်အလ္လာဟ်အရှင်မြတ်သည် မိမိ၏ တမန်တော်များအား ပေးသနားတော်မူသောကတိတော်ကို တည် တော်မူမည်မဟုတ်ဟု သင်မထင်မှတ်လင့်။ မှတ်သားလော့၊ အလ္လာဟ်အရှင်မြတ်သည် အနန္တတန်ခိုးတော်နှင့် ပြည့်စုံတော်မူ၏။ ဒုစရိုက်ကောင်များကို လက်စားချေနိုင်တော်မူ၏။"},{"SurahNumber":14,"VerseNumber":48,"Text":"၄၈။\tကမ္ဘာမြေကြီးနှင့် မိုးကောင်းကင်ကို ကမ္ဘာမြေကြီးနှင့်မိုးကောင်းကင်မဟုတ်သောအဖြစ်သို့ ပြောင်းတော်မူသော နေ့တော်ကြီး၌ လူသားအပေါင်းတို့သည် တဆူတည်းသောအနန္တတန်ခိုးတော်အရှင်၊ အလ္လာဟ်အရှင်မြတ်ရှေ့တော် သို့ ဝင်ကြရလတ့ံ။"},{"SurahNumber":14,"VerseNumber":49,"Text":"၄၉။\tထိုနေ့တော်ကြီး၌ သင်တမန်တော်သည် အပြစ်ရှိသူများကို စုရုံး၍ သံကြိုးနှင့်ပူးတွဲချည်နှောင်ထားသည်ကို မြင်ရလတ့ံ။"},{"SurahNumber":14,"VerseNumber":50,"Text":"၅ဝ။\tသူတို့၏ ဝတ်စားတန်ဆာသည် ကတ္တရာစေးအတိဖြစ်လတ့ံ။ သူတို့၏ မျက်နှာကို မီးတောက်မီးလျှံဖုံးလွှမ်း ထားလတ့ံ။"},{"SurahNumber":14,"VerseNumber":51,"Text":"၅၁။\tအလ္လာဟ်အရှင်မြတ်သည် ဝိညာဉ်တစ်ခုစီအား မိမိပြုကျင့်ဆည်းပူးခဲ့သောအမှု၏ အကျိုးအပြစ်ကို ပြန်ဆပ်တော် မူရန် ယင်းကဲ့သို့လူသားတို့ကို စုဝေးစေတော်မူ၏။"},{"SurahNumber":14,"VerseNumber":52,"Text":"၅၂။\tဤကုရ်အာန်ကျမ်းတော်မြတ်သည် စာရင်းရှင်းမှု၌ လျင်မြန်တော်မူ၏။ ရှင်းလင်းထင်ရှားသောဗျာဒိတ်တော် ဖြစ်၏။ သူတို့ကို ကျမ်းတော်မြတ်အားဖြင့် သွန်သင်ဆုံးမသတိပေးရန်သော်လည်းကောင်း၊ အရှင်မြတ်သည် တဆူတည်းသောအရှင်သခင်ဖြစ်ကြောင်းကို သူတို့သိနားလည်ရန်သော်လည်းကောင်း၊ စဉ်းစားဆင်ခြင်တတ်သော ပုဂ္ဂိုလ်တို့သည် သတိတရားရရှိရန်သော်လည်းကောင်း၊ ဤကျမ်းတော်မြတ်ကို ပြဋ္ဌာန်းချပေးသနားတော်မူ၏။"}]}