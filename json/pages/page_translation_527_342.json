{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":53,"VerseNumber":27,"Text":"Vërtet, ata që nuk besojnë në jetën tjetër, u japin engjëjve emra femërorë"},{"SurahNumber":53,"VerseNumber":28,"Text":"Ata nuk kanë asnjë njohuri për këtë, por ndjekin vetëm hamendjen, ndonëse hamendja nuk mund ta zëvendësojë aspak të vërtetën"},{"SurahNumber":53,"VerseNumber":29,"Text":"Andaj, ti (o Muhamed) largohu prej atij, që i kthen kurrizin Kuranit dhe, që dëshiron vetëm jetën e kësaj bote"},{"SurahNumber":53,"VerseNumber":30,"Text":"Kaq arrin gjithë dija e tyre! Në të vërtetë, Zoti yt i njeh më së miri ata që janë shmangur nga rruga e Tij dhe ata që ndjekin rrugën e drejtë"},{"SurahNumber":53,"VerseNumber":31,"Text":"Allahut i përket gjithçka që gjendet në qiej dhe në Tokë, për t’i dënuar ata që bëjnë keq, sipas veprave të veta e, për t’i shpërblyer ata që bëjnë mirë, me shpërblimin më të mirë"},{"SurahNumber":53,"VerseNumber":32,"Text":"Për ata që ruhen prej gjynaheve të mëdha dhe veprave imorale, përveç gjynaheve të vogla, me të vërtetë, Zoti yt është i Gjerë në falje. Ai ju njeh mjaft mirë, qysh se ju krijoi nga dheu dhe qysh se keni qenë embrion në barkun e nënave tuaja. Prandaj, mos u lavdëroni me pafajësinë tuaj! Ai i njeh më së miri ata që ruhen nga gjynahet"},{"SurahNumber":53,"VerseNumber":33,"Text":"A e ke vënë re atë që shmanget (nga e vërteta)"},{"SurahNumber":53,"VerseNumber":34,"Text":"dhe jep pak e pa qejf"},{"SurahNumber":53,"VerseNumber":35,"Text":"A i di ai vallë gjërat e padukshme, a i sheh ato"},{"SurahNumber":53,"VerseNumber":36,"Text":"Vallë, a nuk ka dëgjuar ai për atë që thuhet në Shkrimet e Musait"},{"SurahNumber":53,"VerseNumber":37,"Text":"dhe të Ibrahimit - i cili i plotësoi detyrimet"},{"SurahNumber":53,"VerseNumber":38,"Text":"se askush nuk do t’i mbartë gjynahet e tjetrit"},{"SurahNumber":53,"VerseNumber":39,"Text":"dhe se njeriu do të ketë vetëm atë për të cilën ka punuar"},{"SurahNumber":53,"VerseNumber":40,"Text":"se përpjekjet e tij do të shihen"},{"SurahNumber":53,"VerseNumber":41,"Text":"dhe se do të shpërblehet me shpërblim të plotë"},{"SurahNumber":53,"VerseNumber":42,"Text":"se te Zoti yt do të jetë kthimi"},{"SurahNumber":53,"VerseNumber":43,"Text":"se Ai jep gazin dhe vajin"},{"SurahNumber":53,"VerseNumber":44,"Text":"dhe se Ai jep vdekjen dhe jetën"}]}