{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":86,"VerseNumber":1,"Text":"Pali kumwamba ndi pali Nyenyezi yowala"},{"SurahNumber":86,"VerseNumber":2,"Text":"Kodi chidzakudziwitsa kuti Nyenyezi yowala ndi chiani"},{"SurahNumber":86,"VerseNumber":3,"Text":"Ndi Nyenyezi yowala kothobwetsa maso"},{"SurahNumber":86,"VerseNumber":4,"Text":"Ndithudi moyo uliwonse uli ndi mtetezi wake"},{"SurahNumber":86,"VerseNumber":5,"Text":"Tamulekani munthu kuti aganize kuti adalengedwa kuchokera ku chiyani"},{"SurahNumber":86,"VerseNumber":6,"Text":"Iye adalengedwa kuchokera ku madzi otuluka"},{"SurahNumber":86,"VerseNumber":7,"Text":"Amene amatuluka kuchokera pakati pa pfupa la munsana ndi nthiti"},{"SurahNumber":86,"VerseNumber":8,"Text":"Ndithudi Iye ali ndi mphamvu zomudzutsa"},{"SurahNumber":86,"VerseNumber":9,"Text":"Pa tsiku limene zinthu zobisika zidzayesedwa"},{"SurahNumber":86,"VerseNumber":10,"Text":"Ndipo adzakhala wopanda mphamvu kapena womuthandiza"},{"SurahNumber":86,"VerseNumber":11,"Text":"Pali mtambo umene umapereka mvula kawiri kawiri"},{"SurahNumber":86,"VerseNumber":12,"Text":"Ndi pali dziko lapansi limene limang’ambika"},{"SurahNumber":86,"VerseNumber":13,"Text":"Ndithudi! Awa ndi mawu amene amasiyanitsa"},{"SurahNumber":86,"VerseNumber":14,"Text":"Si nthabwala ayi"},{"SurahNumber":86,"VerseNumber":15,"Text":"Ndithudi iwo Al-A’la\t649 ali kukonza chiwembu"},{"SurahNumber":86,"VerseNumber":16,"Text":"Ndipo Inenso ndili kukonza chiwembu"},{"SurahNumber":86,"VerseNumber":17,"Text":"Motero apatse nthawi anthu osakhulupirira. Ndipo chita nawo mwamtendere pa kanthawi kochepa"},{"SurahNumber":87,"VerseNumber":1,"Text":"Lemekeza dzina la Ambuye wako wapamwambamwamba"},{"SurahNumber":87,"VerseNumber":2,"Text":"Amene adalenga zonse ndi kuzikonza bwinobwino"},{"SurahNumber":87,"VerseNumber":3,"Text":"Amene adalamula tsogolo lawo ndi kuwatsogolera"},{"SurahNumber":87,"VerseNumber":4,"Text":"Amene amameretsa msipu"},{"SurahNumber":87,"VerseNumber":5,"Text":"Ndipo amausanduliza kukhala udzu ouma"},{"SurahNumber":87,"VerseNumber":6,"Text":"Tidzakuphunzitsa kulakatula chivumbulutso chathu ndipo sudzaiwala"},{"SurahNumber":87,"VerseNumber":7,"Text":"Kupatula chokhacho chimene Mulungu amafuna. Ndithudi Iye amadziwa chilichonse chooneka ndi chobisika"},{"SurahNumber":87,"VerseNumber":8,"Text":"Ndipo Ife tidzakufupikitsira, m’njira yaifupi"},{"SurahNumber":87,"VerseNumber":9,"Text":"Motero kumbutsa mwina chikumbutso chingawathandize"},{"SurahNumber":87,"VerseNumber":10,"Text":"Chikumbutso chidzalandiridwa ndi iye amene amaopa Mulungu"},{"SurahNumber":87,"VerseNumber":11,"Text":"Koma munthu wochimwa adzachisiya"},{"SurahNumber":87,"VerseNumber":12,"Text":"Amene adzaponyedwa mu ng’anjo yamoto ndi kulawa ululu wake"},{"SurahNumber":87,"VerseNumber":13,"Text":"Mmene iye sadzafa kapena kukhala ndi moyo"},{"SurahNumber":87,"VerseNumber":14,"Text":"Zoonadi iye amene adziyeretsa adzakhala wopambana"},{"SurahNumber":87,"VerseNumber":15,"Text":"Amene amakumbukira dzina la Ambuye wake ndipo amapemphera panthawi yake"}]}