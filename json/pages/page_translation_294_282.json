{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":18,"VerseNumber":5,"Text":"Ani oni nie posiadają o tym wiedzy, ani ich ojcowie. To słowo wielkiej wagi, które wychodzi z ich ust! Oni głoszą jedynie kłamstwo"},{"SurahNumber":18,"VerseNumber":6,"Text":"I być może, jesteś gotów zadręczyć się ze zmartwienia, śledząc ich postępowanie, jeśli oni nie uwierzą w to opowiadanie"},{"SurahNumber":18,"VerseNumber":7,"Text":"My uczyniliśmy to, co jest na ziemi, jej ozdobą, abyśmy mogli wypróbować, który z nich jest lepszy w działaniu"},{"SurahNumber":18,"VerseNumber":8,"Text":"Lecz, zaprawdę, My uczynimy z niej nagą ziemię"},{"SurahNumber":18,"VerseNumber":9,"Text":"Czy ty sądzisz, że mieszkańcy groty i Ar-Rakim są czymś osobliwym wśród Naszych znaków"},{"SurahNumber":18,"VerseNumber":10,"Text":"Oto młodzieńcy schronili się do groty i powiedzieli: \"Panie nasz! Daj nam miłosierdzie pochodzące od Ciebie i przygotuj nam słuszną drogę w naszej sprawie"},{"SurahNumber":18,"VerseNumber":11,"Text":"Przeto w tej grocie opieczętowaliśmy ich uszy - na wiele lat"},{"SurahNumber":18,"VerseNumber":12,"Text":"Potem wskrzesiliśmy ich, aby się dowiedzieć, która z dwóch grup lepiej obliczy, jak długo oni tam przebywali"},{"SurahNumber":18,"VerseNumber":13,"Text":"My opowiemy ci ich historię zgodnie z prawdą. Byli to młodzieńcy, którzy uwierzyli w swojego Pana, i My pomnożyliśmy ich drogę prostą"},{"SurahNumber":18,"VerseNumber":14,"Text":"I umocniliśmy ich serca, kiedy powstali i powiedzieli: \"Pan nasz, Pan niebios i ziemi. Nie będziemy wzywać żadnego boga, oprócz Niego; bo powiedzielibyśmy wówczas obrzydliwe kłamstwo"},{"SurahNumber":18,"VerseNumber":15,"Text":"Ci nasi ludzie wzięli sobie bogów poza Nim. Gdyby oni chociaż przynieśli ze sobą jasny dowód! Czyż jest ktoś bardziej niesprawiedliwy aniżeli ten, kto wymyślił kłamstwo przeciwko Bogu"}]}