{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":81,"VerseNumber":1,"Text":"آنگاه که خورشید تاریک شود"},{"SurahNumber":81,"VerseNumber":2,"Text":"و آنگاه که ستارگان رو به خاموشی نهند"},{"SurahNumber":81,"VerseNumber":3,"Text":"و آنگاه که کوهها روان کرده شوند"},{"SurahNumber":81,"VerseNumber":4,"Text":"و آنگاه که شتران آبستن ده‌ماهه‌[ی بس عزیز] وانهاده گردند"},{"SurahNumber":81,"VerseNumber":5,"Text":"و آنگاه که جانوران گرد آورده شوند"},{"SurahNumber":81,"VerseNumber":6,"Text":"و آنگاه که دریاها افروخته گردد"},{"SurahNumber":81,"VerseNumber":7,"Text":"و آنگاه که جانها را قرین همدگر کنند"},{"SurahNumber":81,"VerseNumber":8,"Text":"و آنگاه که از دختر زنده به گور شده پرسیده شود"},{"SurahNumber":81,"VerseNumber":9,"Text":"که به کدامین گناه [به ناحق‌] کشته شده است‌"},{"SurahNumber":81,"VerseNumber":10,"Text":"و چون کارنامه‌ها گشوده شود"},{"SurahNumber":81,"VerseNumber":11,"Text":"و چون آسمان پاره پاره گردد"},{"SurahNumber":81,"VerseNumber":12,"Text":"و چون دوزخ فروزانده گردد"},{"SurahNumber":81,"VerseNumber":13,"Text":"و چون بهشت نزدیک آورده شود"},{"SurahNumber":81,"VerseNumber":14,"Text":"هر کس بداند که چه آماده ساخته است‌"},{"SurahNumber":81,"VerseNumber":15,"Text":"پس سوگند می‌خورم به اختران باز گردنده‌"},{"SurahNumber":81,"VerseNumber":16,"Text":"سیارگان پنهان رونده‌"},{"SurahNumber":81,"VerseNumber":17,"Text":"و سوگند به شب چون برود"},{"SurahNumber":81,"VerseNumber":18,"Text":"و سوگند به صبح چون بدمد"},{"SurahNumber":81,"VerseNumber":19,"Text":"که آن بر خوانده پیام‌آوری گرامی است‌"},{"SurahNumber":81,"VerseNumber":20,"Text":"نیرومندی که نزد [خداوند] صاحب عرش، صاحب مقام است‌"},{"SurahNumber":81,"VerseNumber":21,"Text":"در آنجا فرمانش برند و امینش شمرند"},{"SurahNumber":81,"VerseNumber":22,"Text":"و همسخن شما دیوانه نیست‌"},{"SurahNumber":81,"VerseNumber":23,"Text":"و به راستی او [جبرئیل‌] را در افق آشکار دیده است‌"},{"SurahNumber":81,"VerseNumber":24,"Text":"و او در [گزاردن‌] وحی غیبی، بخیل نیست‌"},{"SurahNumber":81,"VerseNumber":25,"Text":"و آن سخن شیطان مطرود نیست‌"},{"SurahNumber":81,"VerseNumber":26,"Text":"پس به کجا می‌روید؟"},{"SurahNumber":81,"VerseNumber":27,"Text":"آن جز پندآموزی برای جهانیان نیست‌"},{"SurahNumber":81,"VerseNumber":28,"Text":"برای هر کس از شما که بخواهد راستی و درستی پیشه کند"},{"SurahNumber":81,"VerseNumber":29,"Text":"و نخواهید مگر آنچه خداوند، که پروردگار جهانیان است، بخواهد"}]}