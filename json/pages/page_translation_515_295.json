{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":48,"VerseNumber":29,"Text":"Intumwa y’Imana Muhammadi (aui) niyo ntumwa y’Imana hamwe n’abari kumwe nayo n’abafise imitima rugabo imbere y’abahakanyi b’Imana y’ukuri, naba giriranira ikigongwe bamwe n’abandi, rero uzoba bona bunamye n’ugushira imitwe yabo hasi barondera imigisha y’Imana n’impuhwe zayo, ibimenyetso bibaranga nibi boneka kumaso yabo kubera ukwunamika imitwe yabo hasi, ubwo nibwo burorero buri mu gitabu gitagatifu ca Taurati n’akandi karorero ni mugitabu c’Injili, nkuko igiterwa casohoye amashami yaco n’ukugiha inguvu kika vyibuha kigahagarara neza hejuru y’igishitsi c’ayo n’ukunezereza abagiteye kugira ngo gishavuze abahakanyi b’Imana y’ukuri kurico, n’Imana yarabemereye abayemeye bimwe bivuye k’umutima n’ukugira ibikorwa vyiza muribo hamwe n’ikigongwe n’impembo niniya cane"},{"SurahNumber":49,"VerseNumber":1,"Text":"Mwebwe mwemeye Imana y’ukuri, ntimu tanguze kuvuga imbere y’Imana ijambo n’imbere y’intumwa yiwe, kandi mutinye Imana yanyu y’ukuri mu vy’ukuri niyo yumva kandi niyo nyene ubumenyi buhagije"},{"SurahNumber":49,"VerseNumber":2,"Text":"Mwebwe mwemeye Imana yanyu y’ukuri ntimuduze amajwi yanyu gusumba ijwi ry’intumwa y’Imana kandi ntimu muvugishe kw’ijwi ry’inguvu nk’uko muvugana bamwe n’abandi, ntihaze haboneke ibikorwa vyanyu bibura imigisha namwe mutabizi"},{"SurahNumber":49,"VerseNumber":3,"Text":"Mu vy’ukuri bamwe bacisha bugufi amajwi yabo imbere y’intumwa y’Imana, abo nibo Imana yasukuye imitima yabo mugutinya Imana yabo, rero kuribo hazoba ikigongwe hamwe n’imihezagiro mininiya cane"},{"SurahNumber":49,"VerseNumber":4,"Text":"Bamwe baguhamagarira inyuma y’impome z’ivyumba, benshi muribo ntana kimwe bazi"}]}