{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":86,"VerseNumber":1,"Text":"வானத்தின் மீது சத்தியமாக! தாரிக் மீதும் சத்தியமாக"},{"SurahNumber":86,"VerseNumber":2,"Text":"தாரிக் என்னவென்று உமக்கு அறிவித்தது எது"},{"SurahNumber":86,"VerseNumber":3,"Text":"அது இலங்கும் ஒரு நட்சத்திரம்"},{"SurahNumber":86,"VerseNumber":4,"Text":"ஒவ்வொரு ஆத்மாவுக்கு ஒரு பாதுகாவலர் இல்லாமலில்லை"},{"SurahNumber":86,"VerseNumber":5,"Text":"மனிதன் எதிலிருந்து படைக்கப்பட்டான் என்பதை கவனிக்கட்டும்"},{"SurahNumber":86,"VerseNumber":6,"Text":"குதித்து வெளிப்படும் (ஒரு துளி) நீரினால் படைக்கப்பட்டான்"},{"SurahNumber":86,"VerseNumber":7,"Text":"முதுகந் தண்டிற்கும், விலா எலும்புகளுக்கும் இடையிலிருந்து அது வெளியாகிறது"},{"SurahNumber":86,"VerseNumber":8,"Text":"இறைவன் (மனிதன் இறந்த பின் அவனை உயிர்ப்பித்து) மீட்டும் சக்தியுடையவன்"},{"SurahNumber":86,"VerseNumber":9,"Text":"இரகசியங்கள் யாவும் வெளிப்பட்டுவிடும் அந்நாளில்"},{"SurahNumber":86,"VerseNumber":10,"Text":"மனிதனுக்கு எந்த பலமும் இராது, (அவனுக்கு) உதவி செய்பவனும் இல்லை"},{"SurahNumber":86,"VerseNumber":11,"Text":"(திரும்பத் திரும்பப்) பொழியும் மழையை உடைய வானத்தின் மீது சத்தியமாக"},{"SurahNumber":86,"VerseNumber":12,"Text":"(தாவரங்கள் முளைப்பதற்குப்) பிளவு படும் பூமியின் மீதும் சத்தியமாக"},{"SurahNumber":86,"VerseNumber":13,"Text":"நிச்சயமாக இது (குர்ஆன் சத்தியத்தையும், அசத்தியத்தையும்) பிரித்து அறிவிக்கக்கூடிய வாக்காகும்"},{"SurahNumber":86,"VerseNumber":14,"Text":"அன்றியும், இது வீணான (வார்த்தைகளைக் கொண்ட)து அல்ல"},{"SurahNumber":86,"VerseNumber":15,"Text":"நிச்சயமாக அவர்கள் (உமக்கெதிராகச்) சூழ்ச்சி செய்கிறார்கள்"},{"SurahNumber":86,"VerseNumber":16,"Text":"நானும் (அவர்களுக்கெதிராகச்) சூழ்ச்சி செய்கிறேன்"},{"SurahNumber":86,"VerseNumber":17,"Text":"எனவே, காஃபிர்களுக்கு நீர் அவகாசமளிப்பீராக, சொற்பமாக அவகாசம் அளிப்பீராக"},{"SurahNumber":87,"VerseNumber":1,"Text":"(நபியே!) மிக்க மேலானவனான உம்முடைய இறைவனின் திருநாமத்தை(த் தியானித்து) தஸ்பீஹு செய்வீராக"},{"SurahNumber":87,"VerseNumber":2,"Text":"அவனே (யாவற்றையும்) படைத்துச் செவ்வையாக்கினான்"},{"SurahNumber":87,"VerseNumber":3,"Text":"மேலும், அவனே (அவற்றுக்கு வேண்டிய அனைத்தையும்) அளவுபட நிர்ணயித்து (அவற்றைப் பெறுவதற்கு) நேர்வழி காட்டினான்"},{"SurahNumber":87,"VerseNumber":4,"Text":"அன்றியும் அவனே (கால் நடைகளுக்கென) மேய்ச்சலுக்குரியவற்றையும் வெளியாக்கினான்"},{"SurahNumber":87,"VerseNumber":5,"Text":"பின்னர் அவற்றை உலர்ந்த கூளங்களாக ஆக்கினான்"},{"SurahNumber":87,"VerseNumber":6,"Text":"(நபியே!) நாம் உமக்கு ஓதக்கற்றுக் கொடுப்போம்; அதனால் நீர் அதை மறக்கமாட்டீர்"},{"SurahNumber":87,"VerseNumber":7,"Text":"அல்லாஹ் நாடியதை அல்லாமல் - நிச்சயமாக, அவன் வெளிப்படையானதையும் மறைந்திருப்பதையும் அறிகிறான்"},{"SurahNumber":87,"VerseNumber":8,"Text":"அன்றியும், இலேசான (மார்க்கத்)தை நாம் உமக்கு எளிதாக்குவோம்"},{"SurahNumber":87,"VerseNumber":9,"Text":"ஆகவே, நல்லுபதேசம் பயனளிக்குமாயின், நீர் உபதேசம் செய்வீராக"},{"SurahNumber":87,"VerseNumber":10,"Text":"(அல்லாஹ்வுக்கு) அஞ்சுபவன் விரைவில் உபதேசத்தை ஏற்பான்"},{"SurahNumber":87,"VerseNumber":11,"Text":"ஆனால் துர்பாக்கியமுடையவனோ, அதை விட்டு விலகிக் கொள்வான்"},{"SurahNumber":87,"VerseNumber":12,"Text":"அவன் தான் பெரும் நெருப்பில் புகுவான்"},{"SurahNumber":87,"VerseNumber":13,"Text":"பின்னர், அதில் அவன் மரிக்கவும் மாட்டான்; வாழவும் மாட்டான்"},{"SurahNumber":87,"VerseNumber":14,"Text":"தூய்மையடைந்தவன், திட்டமாக வெற்றி பெறுகிறான்"},{"SurahNumber":87,"VerseNumber":15,"Text":"மேலும், அவன் தன் இறைவனுடைய நாமத்தைத் துதித்துக் கொண்டும், தொழுது கொண்டும் இருப்பான்"}]}