{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":20,"VerseNumber":13,"Text":"र मैले तिमीलाई रोजीसकेको छु । अब जे (वह्य) अल्लाहको सन्देश गरिन्छ, त्यसलाई राम्ररी सुन ।"},{"SurahNumber":20,"VerseNumber":14,"Text":"निःसन्देह म नै अल्लाह हूँ, म बाहेक अरु कोही सत्य पूज्य छैन, तसर्थ, तिमीले मेरो उपासना गर्नेगर र मेरो स्मरणको निम्ति नमाज पढ्नेगर ।"},{"SurahNumber":20,"VerseNumber":15,"Text":"निश्चय नै कियामत आउनेवाला छ, जसलाई म गोप्य राख्न चाहन्छु ताकि प्रत्येक मानिसलाई त्यो प्रतिफल प्रदान गरियोस् जसको उसले प्रयास गरेको छ ।"},{"SurahNumber":20,"VerseNumber":16,"Text":"अतः अब त्यसको विश्वासबाट तिमीलाई कुनै यस्तो व्यक्तिले नरोकोस् जसले कि यसमा विश्वास गर्दैन र आफ्नो इच्छाको पूर्तिमा लागेको छ, अन्यथा तिमी नष्ट भइहाल्नेछौ ।"},{"SurahNumber":20,"VerseNumber":17,"Text":"हे मूसा ‘‘तिम्रो यस दायाँ हातमा के छ’’"},{"SurahNumber":20,"VerseNumber":18,"Text":"उसले जवाफ दियो कि ‘‘यो मेरो लठ्ठी हो । म यसमा अडेस लगाउछु र यसबाट आफ्नो बाख्राहरूको निम्ति पातहरू झार्छु र यसबाट मेरा अन्य आवश्यकताहरू पनि पूरा हुन्छन् ।’’"},{"SurahNumber":20,"VerseNumber":19,"Text":"आदेश दियो, ‘‘हे मूसा त्यसलाई हातबाट तल खसालिदेऊ’’ ।"},{"SurahNumber":20,"VerseNumber":20,"Text":"खसाल्ने बित्तिकै त्यो सर्प बनेर चल्न थाल्यो ।"},{"SurahNumber":20,"VerseNumber":21,"Text":"आदेश भयो ‘‘निर्भीक भई त्यसलाई समातिहाल, हामीले यसलाई त्यही पहिलेकै अवस्थामा ल्याइदिनेछौं’’ ।"},{"SurahNumber":20,"VerseNumber":22,"Text":"र आफ्नो हात आफ्नो छेउमा राख, अनि त्यो बिना कुनै अवगुण चम्किदै अर्को चमत्कारको रूपमा निस्कनेछ ।"},{"SurahNumber":20,"VerseNumber":23,"Text":"यो यसकारण कि हामीले आफ्ना ठूला ठूला निशानीहरू तिमीलाई देखाउन चाहन्छौं ।"},{"SurahNumber":20,"VerseNumber":24,"Text":"अब तिमी फिरऔनकहाँ जाऊ उसले ठूलो उत्पात मचाइरहेको छ ।"},{"SurahNumber":20,"VerseNumber":25,"Text":"(मूसाले भने) मेरो पालनकर्ता मेरो छाती मेरो निम्ति खोलिदेऊ ।"},{"SurahNumber":20,"VerseNumber":26,"Text":"र मेरो काम मेरो निम्ति सजिलो बनाइदेऊ ।"},{"SurahNumber":20,"VerseNumber":27,"Text":"र मेरो भाषाको अप्ठ्यारोपना हटाइदेऊ ।"},{"SurahNumber":20,"VerseNumber":28,"Text":"जसबाट मानिसहरू मेरो कुरा बुझ्न सकुन् ।"},{"SurahNumber":20,"VerseNumber":29,"Text":"र मेरा घरवालाहरूमध्ये एउटालाई मेरो मन्त्री बनाइदेऊ ।"},{"SurahNumber":20,"VerseNumber":30,"Text":"मेरो भाइ हारूनालाई ।"},{"SurahNumber":20,"VerseNumber":31,"Text":"उसबाट मेरो शक्ति सुदृढ गर ।"},{"SurahNumber":20,"VerseNumber":32,"Text":"र उसलाई मेरो काममा शामेल गराइदेऊ"},{"SurahNumber":20,"VerseNumber":33,"Text":"जसबाट हामीले धेरैभन्दा धेरै तिम्रो गुणगान गरौं ।"},{"SurahNumber":20,"VerseNumber":34,"Text":"र तिमीलाई हामीले धेरै याद गरौं ।"},{"SurahNumber":20,"VerseNumber":35,"Text":"निश्चय नै तिमी हाम्रो राम्रोसँग देखभाल गर्नेवाला हौ ।"},{"SurahNumber":20,"VerseNumber":36,"Text":"अल्लाहबाट आदेश भयो, ‘‘मूसा’’ तिम्रो सबै प्रार्थना स्वीकार गरियो ।"},{"SurahNumber":20,"VerseNumber":37,"Text":"हामीले त तिमीमाथि एकपटक अरु पनि ठूलो उपकार गरिसकेका छौं ।"}]}