{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":68,"VerseNumber":43,"Text":"వారి చూపులు క్రిందికి వంగి ఉంటాయి. అవమానం వారిని క్రమ్ముకుంటూ ఉంటుంది. వారు మంచి స్థితిలో (క్షేమంగా) ఉన్నప్పుడు కూడా సాష్టాంగ ప్రణామాల కోసం పిలువబడేవారు"},{"SurahNumber":68,"VerseNumber":44,"Text":"సరే! ఇక నన్నూ, ఈ విషయాన్ని ధిక్కరించేవారిని వదలి పెట్టు. మేము వారిని, వారికి ఏ మాత్రం తట్టని రీతిలో క్రమ క్రమంగా (పతనం వైపు) లాగుతూ పోతున్నాము"},{"SurahNumber":68,"VerseNumber":45,"Text":"నేను వారికి కొంత గడువు ఇస్తాను. నిశ్చయంగా నా వ్యూహం చాలా గట్టిది"},{"SurahNumber":68,"VerseNumber":46,"Text":"(ఓ ప్రవక్తా!) నువ్వు వారి దగ్గర ఏదన్నా వేతనం అడుగుతున్నావా, మరి దాని భారంతో వారు కృంగిపోతున్నారా"},{"SurahNumber":68,"VerseNumber":47,"Text":"పోనీ, వారి వద్ద రహస్య జ్ఞానం ఉందా? తద్వారా వారు లిఖిస్తున్నారా"},{"SurahNumber":68,"VerseNumber":48,"Text":"కనుక (ఓ ప్రవక్తా!) నీవు నీ ప్రభువు నిర్ణయం జరిగేవరకూ ఓపికపట్టు. చేపవాని మాదిరిగా అయిపోకు. అప్పుడతను దుఖితుడై మమ్మల్ని మొర పెట్టుకున్నాడు"},{"SurahNumber":68,"VerseNumber":49,"Text":"అతని ప్రభువు అనుగ్రహమే గనక అతనికి తోడ్పడకుండా ఉంటే నిశ్చయంగా అతను నిందార్హ స్థితిలో, కటిక మైదానంలోకి విసిరివేయబడేవాడు"},{"SurahNumber":68,"VerseNumber":50,"Text":"అయితే అతని ప్రభువు అతణ్ణి (మళ్ళి) ఎన్నుకున్నాడు. అతణ్ణి సజ్జనులలో చేర్చాడు"},{"SurahNumber":68,"VerseNumber":51,"Text":"ఈ అవిశ్వాసులు ఖుర్ఆన్ ను విన్నప్పుడల్లా తమ వాడి చూపులతో నిన్ను జారించి పడవేసినట్లే ఉంటారు. ఖచ్చితంగా ఇతడు పిచ్చివాడే” అని అంటారు"},{"SurahNumber":68,"VerseNumber":52,"Text":"నిజానికి ఇది (ఈ ఖుర్ఆన్) సకల లోకాల వారికి ఆసాంతం హితబోధిని"},{"SurahNumber":69,"VerseNumber":1,"Text":"జరిగి తీరేది"},{"SurahNumber":69,"VerseNumber":2,"Text":"ఏమిటా జరిగి తీరేది"},{"SurahNumber":69,"VerseNumber":3,"Text":"ఆ జరిగి తీరే దాని గురించి నీకేం తెలుసు"},{"SurahNumber":69,"VerseNumber":4,"Text":"తట్టేటటువంటి విపత్తును సమూదు, ఆదు జనులు ధిక్కరించారు"},{"SurahNumber":69,"VerseNumber":5,"Text":"(పర్యవసానంగా) సమూదు వారు అత్యంత భయంకరమైన కేక ద్వారా అంత మొందించబడ్డారు"},{"SurahNumber":69,"VerseNumber":6,"Text":"ఆదు వారు ప్రచండమైన పెనుగాలుల ద్వారా నాశనం చేయబడ్డారు"},{"SurahNumber":69,"VerseNumber":7,"Text":"వాటిని అల్లాహ్ వారిపై నిరంతరం ఏడు రాత్రులు , ఎనిమిది పగళ్ళు విధించాడు. (నీవు గనక అక్కడ ఉండి ఉంటే) వారు అక్కడ బోసిపోయిన ఖర్జూరపు బొద్దులవలే నేలకొరిగి పడి ఉండటం చూసేవాడివి"},{"SurahNumber":69,"VerseNumber":8,"Text":"మరి వారిలో ఎవడైనా మిగిలి ఉన్నట్లు నీకు కనిపిస్తున్నాడా"}]}