{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":7,"VerseNumber":105,"Text":"అల్లాహ్ ను గురించి సత్యం తప్ప మరే విషయాన్ని పలకని బాధ్యత గలవాడను. వాస్తవానికి, నేను మీ వద్దకు, మీ ప్రభువు తరఫు నుండి స్పష్టమైన సూచనలు తీసుకొని వచ్చాను, కావున ఇస్రాయీల్ సంతతి వారిని నా వెంట పోనివ్వు"},{"SurahNumber":7,"VerseNumber":106,"Text":"(ఫిర్ఔన్) అన్నాడు: \"నీవు ఏదైనా సూచనను తీసుకొని వచ్చి ఉంటే - నీవు సత్యవంతుడవే అయితే - దానిని తీసుకొనిరా"},{"SurahNumber":7,"VerseNumber":107,"Text":"అప్పుడు (మూసా) తన చేతికర్రను విసిరాడు, అకస్మాత్తుగా అది ఒక స్పష్టమైన పెద్ద సర్పంగా (సుఅబాన్ గా) మారిపోయింది"},{"SurahNumber":7,"VerseNumber":108,"Text":"మరియు అతడు తన చేతిని బయటికి తీశాడు. ఇక అది చూసే వారికి తెల్లగా మెరుస్తూ కనిపించింది"},{"SurahNumber":7,"VerseNumber":109,"Text":"(ఇది చూసి), ఫిర్ఔన్ జాతి నాయకులు అన్నారు: \"నిశ్చయంగా, ఇతడు నేర్పు గల ఒక గొప్ప మాంత్రికుడు"},{"SurahNumber":7,"VerseNumber":110,"Text":"(ఫిర్ఔన్ అన్నాడు): \"ఇతడు మిమ్మల్ని మీ భూమి నుండి వెడల గొట్ట గోరుతున్నాడు. అయితే! మీ సలహా ఏమిటి"},{"SurahNumber":7,"VerseNumber":111,"Text":"వారన్నారు: \"అతనికి (మూసాకు) మరియు అతని సోదరునికి కొంత వ్యవధి నిచ్చి, అన్ని నగరాలకు బంటులను పంపు"},{"SurahNumber":7,"VerseNumber":112,"Text":"వారు నిపుణులైన ప్రతి మాంత్రికుణ్ణి నీ వద్దకు తీసుకొని వస్తారు"},{"SurahNumber":7,"VerseNumber":113,"Text":"మరియు మాంత్రికులందరూ ఫిర్ఔన్ వద్దకు వచ్చి: \"ఒకవేళ మేము గెలిస్తే మాకు ప్రతిఫలం తప్పకుండా ఉంటుంది కదా!\" అని అన్నారు"},{"SurahNumber":7,"VerseNumber":114,"Text":"(ఫిర్ఔన్) అన్నాడు: \"అవును, నిశ్చయంగా మీరు నా సాన్నిధ్యాన్ని కూడా పొందుతారు"},{"SurahNumber":7,"VerseNumber":115,"Text":"వారన్నారు: \"ఓ మూసా! (ముందు) నీవు విసురుతావా? లేక మేము విసరాలా"},{"SurahNumber":7,"VerseNumber":116,"Text":"(మూసా) అన్నాడు: \"(ముందు) మీరే విసరండి!\" వారు (తమ కర్రలను) విసిరి, ప్రజల చూపులను మంత్రముగ్ధం చేస్తూ వారికి భయం కలిగించే ఒక అద్భుతమైన మాయాజాలాన్ని ప్రదర్శించారు"},{"SurahNumber":7,"VerseNumber":117,"Text":"మేము మూసాకు: \"నీ చేతికర్రను విసురు.\" అని ఆదేశమిచ్చాము. అప్పుడది వారి (మాంత్రికుల) బూటక (మాయాజాలాన్ని) మ్రింగి వేసింది"},{"SurahNumber":7,"VerseNumber":118,"Text":"ఈ విధంగా సత్యం స్థాపితమయ్యింది మరియు వారు (మాంత్రికులు) చేసిందంతా విఫలమయ్యింది"},{"SurahNumber":7,"VerseNumber":119,"Text":"ఈ విధంగా వారక్కడ అపజయం పొంది అవమానంతో కృంగిపోయారు"},{"SurahNumber":7,"VerseNumber":120,"Text":"మరియు మాంత్రికులు సాష్టాంగ పడ్డారు"}]}