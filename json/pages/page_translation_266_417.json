{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":15,"VerseNumber":71,"Text":"(Lut:) \"(Niyetli olduğunuz şeyi) ille yapacaksanız,\" dedi, \"işte bunlar benim kızlarım, (onları alın)"},{"SurahNumber":15,"VerseNumber":72,"Text":"(Fakat melekler Lut´a:) \"Canı sağolasıca!\" dediler, \"(Onlar bu durumda seni hiç dinlerler mi?) Baksana, (şehvetten) gözleri dönmüş, körcesine sendeleyip, öteye beriye sarkıntılık yapıp duruyorlar"},{"SurahNumber":15,"VerseNumber":73,"Text":"Ve derken, tan yeri ağarırken, (hak ettikleri azabın) gürültüsü apansız yakaladı onları"},{"SurahNumber":15,"VerseNumber":74,"Text":"ve böylece (bu günahkar şehirlerin) altını üstüne getirdik; belirlenmiş cezanın infazı için üzerlerine püskürtü halinde sert taşlar yağdırdık"},{"SurahNumber":15,"VerseNumber":75,"Text":"Şüphesiz, bütün bunlarda, işaretlerden anlam çıkarmasını bilen kimseler için çıkarılacak nice dersler vardır"},{"SurahNumber":15,"VerseNumber":76,"Text":"Çünkü, gerçekten de (sözü geçen) bu (şehirler) bugün hala yerinde durmakta olan bir yol üzerindeydiler"},{"SurahNumber":15,"VerseNumber":77,"Text":"Şüphesiz, bütün bunlarda (Allah´a) inanan kimseler için çıkarılacak bir ders vardır"},{"SurahNumber":15,"VerseNumber":78,"Text":"(Medyen´in) ağaçlı vadilerinin sakinleri de, doğrusu, ıslah olmaz zalim kimselerdi"},{"SurahNumber":15,"VerseNumber":79,"Text":"Ve bu yüzden onları da hak ettikleri cezaya uğrattık. Gerçek şu ki, sözü geçen her iki (günahkar toplum) da, (bugün dahi) görülebilen bir ana yol üzerinde yaşamaktaydılar"},{"SurahNumber":15,"VerseNumber":80,"Text":"Ve (benzer biçimde), Hicr halkı da (Bizim) gönderdiklerimizi yalanlamaya kalkıştılar"},{"SurahNumber":15,"VerseNumber":81,"Text":"Oysa, onlara mesajlarımızı bahşetmiştik; ne var ki, onlara inatla sırt çevirdiler"},{"SurahNumber":15,"VerseNumber":82,"Text":"güya, dağları yontarak kendilerine güvenli konutlar yapıyorlardı"},{"SurahNumber":15,"VerseNumber":83,"Text":"ama sonunda, (bir) sabah erkenden onları da (hak ettikleri azabın) gürültüsü apansız yakalayıverdi"},{"SurahNumber":15,"VerseNumber":84,"Text":"ellerine geçirdikleri (güç) kendilerine bir yarar sağlamadı"},{"SurahNumber":15,"VerseNumber":85,"Text":"İmdi, (unutma ki,) Biz gökleri ve yeri ve bu ikisi arasında var olan her şeyi, onları (içsel) bir gerçekliğe bağlı kılmadan yaratmadık; (Bu gerçeğin bütünüyle apaçık ortaya çıkacağı) Saat mutlaka gelecektir. Bunun içindir ki, (insanların kusurlarını) güzel, katıksız bir olgunlukla karşıla"},{"SurahNumber":15,"VerseNumber":86,"Text":"çünkü, senin Rabbindir, her şeyin özünü bilen ve her şeyin gerçek ve mutlak Yaratıcısı"},{"SurahNumber":15,"VerseNumber":87,"Text":"Ve gerçek şu ki, Biz sana sık sık tekrarlanan (ayetlerden oluşan) yedili (bir sure) bahşettik ve (böylece senin önüne) yüce Kur´an´ı (açıp serdik)"},{"SurahNumber":15,"VerseNumber":88,"Text":"(O halde, hakkı inkar eden) birtakım kimselere verdiğimiz dünyevi zenginliklerden yana gözünü çevirme. Ve (seni umursamıyorlar diye) onlar için üzülme; fakat müminlere kol kanat ger"},{"SurahNumber":15,"VerseNumber":89,"Text":"ve de ki: \"Haberiniz olsun, ben (Allah´ın vaad ettiği) açık sözlü uyarıcıyım"},{"SurahNumber":15,"VerseNumber":90,"Text":"(Bir ilahi kelam bağışladık sana), tıpkı onu (sonradan) bölüp parçalayanlara indirdiğimiz gibi"}]}