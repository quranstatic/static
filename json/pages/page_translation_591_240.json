{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":86,"VerseNumber":1,"Text":"Ndayira e ggulu ne munyeenye ezirabika e kiro"},{"SurahNumber":86,"VerseNumber":2,"Text":"Naye omanyi e munyeenye ezirabika ekiro kye ki"},{"SurahNumber":86,"VerseNumber":3,"Text":"Z’emunyeenye ezaaka ennyo ekitangaala kyazo ne kiyita mu nzikiza ne kituuka ku nsi"},{"SurahNumber":86,"VerseNumber":4,"Text":"Buli muntu yenna aliko abakuumi (Ba Malayika)"},{"SurahNumber":86,"VerseNumber":5,"Text":"Kale nno omuntu yalibadde atunuulira kye yatondebwamu"},{"SurahNumber":86,"VerseNumber":6,"Text":"Yatondebwa ng’aggyibwa mu mazzi agasambattuka"},{"SurahNumber":86,"VerseNumber":7,"Text":"Nga gava wakati w’omugongo gw'omusajja n’amasaabiro g'omukazi"},{"SurahNumber":86,"VerseNumber":8,"Text":"Mazima ddala oyo (Katonda) asobolera ddala okumuzzaawo"},{"SurahNumber":86,"VerseNumber":9,"Text":"Ku lunaku ebyama byonna lwe biribikkulwa"},{"SurahNumber":86,"VerseNumber":10,"Text":"Omuntu tagenda kuba na maanyi gonna yadde omutaasa"},{"SurahNumber":86,"VerseNumber":11,"Text":"Era ndayira e ggulu ewava e nkuba etonnya nga e ddingana"},{"SurahNumber":86,"VerseNumber":12,"Text":"Ne ndayira n’ettaka eryeyasa olw’okumeza e bimera"},{"SurahNumber":86,"VerseNumber":13,"Text":"Mazima ddala yo (Kur'ani) kigambo ekyawula wakati w’amazima n’obulimba"},{"SurahNumber":86,"VerseNumber":14,"Text":"Kur'ani si ya lusaago"},{"SurahNumber":86,"VerseNumber":15,"Text":"Mazima abatakkiriza basala e nkwe"},{"SurahNumber":86,"VerseNumber":16,"Text":"Nange nenkola enteekateeka (zange)"},{"SurahNumber":86,"VerseNumber":17,"Text":"Abatakkiriza balindirize, nange mbawadde akaseera katono"},{"SurahNumber":87,"VerseNumber":1,"Text":"Tendereza erinnya ly’omulabiriziwo owa waggulu"},{"SurahNumber":87,"VerseNumber":2,"Text":"Oyo eyatonda n'atereeza"},{"SurahNumber":87,"VerseNumber":3,"Text":"Era eyateekateeka buli kintu n'akyenkanyankanya"},{"SurahNumber":87,"VerseNumber":4,"Text":"Era oyo ameza omuddo oguliibwa e bisolo"},{"SurahNumber":87,"VerseNumber":5,"Text":"Oluvanyuma agufuula omukalu"},{"SurahNumber":87,"VerseNumber":6,"Text":"Tujja kukusomesa (Kur'ani) obeere nga teweerabira"},{"SurahNumber":87,"VerseNumber":7,"Text":"Okugyako ebyo Katonda by’anaaba ayagadde okukwerabiza. Katonda y’amanyi ebyogerwa mu lwatu ne mu kyama"},{"SurahNumber":87,"VerseNumber":8,"Text":"Tujja kukwanguyiza amateeka gabeere mangu"},{"SurahNumber":87,"VerseNumber":9,"Text":"Kale buulirira, okubuulirira bwe kuba nga kunaagasa"},{"SurahNumber":87,"VerseNumber":10,"Text":"Anaaganyulwa oyo atya Katonda"},{"SurahNumber":87,"VerseNumber":11,"Text":"Omwonoonyi ajja ku kwesamba (okubuulirira okwo)"},{"SurahNumber":87,"VerseNumber":12,"Text":"Oyo alyesogga omuliro ogwamaanyi"},{"SurahNumber":87,"VerseNumber":13,"Text":"Ng’amaze (okusonsekebwa mu muliro ogwo), tagenda kufa wadde okufuna obulamu (obwesiimisa)"},{"SurahNumber":87,"VerseNumber":14,"Text":"Mazima yeesiimye omuntu e yeetukuza"},{"SurahNumber":87,"VerseNumber":15,"Text":"N’ayogera ku linnya ly’omuleziwe olwo nno n’asaala"}]}