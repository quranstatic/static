{"Id":96,"LanguageCodes":["dv","div"],"Name":"div-officeofthepres","Author":"Office Of The President Of Maldives","Language":"Divehi","Description":"Divehi","Direction":"rtl","Source":"http://tanzil.net","Translations":[{"SurahNumber":56,"VerseNumber":17,"Text":"ޒުވާންކަންމަތީ ދެމިތިބޭ ޒުވާން ފިރިހެންކުދިން، އެއުރެންގެ خدمة ގައި ބުރުޖަހާނެތެވެ"},{"SurahNumber":56,"VerseNumber":18,"Text":"ތަށިތަކަކާއި، ކުރާތަކަކާއިގެންނެވެ. އަދި ހިނގަހިނގާ ހުންނަ އާރަކުން ނެގޭ ރާތަށިތަކަކާއިގެންނެވެ"},{"SurahNumber":56,"VerseNumber":19,"Text":"އޭގެސަބަބުން އެއުރެންނަށް ބޮލުގެ ރިހުމެއް ނުލިބޭނެތެވެ. އަދި މަސްތުވުމެއްވެސް ނުމެލިބޭނޭމެއެވެ"},{"SurahNumber":56,"VerseNumber":20,"Text":"އަދި އެއުރެން ބޭނުންގޮތަކަށް ނަގާނޭ މޭވާތަކާއިގެންނެވެ"},{"SurahNumber":56,"VerseNumber":21,"Text":"އަދި އެއުރެން ހިތްއެދޭ ބާވަތްތަކުގެ ދޫނިސޫފާސޫފީގެ މަހާއިގެންނެވެ"},{"SurahNumber":56,"VerseNumber":22,"Text":"އަދި ކަޅިރަވަ ރީތި، حورالعين ން ތިބޭނެއެވެ"},{"SurahNumber":56,"VerseNumber":23,"Text":"(އެކަނބަލުން) ރައްކާތެރިކުރައްވާފައިވާ ރަންމުތްތަކަކާ އެއްފަދަވެގެންވެއެވެ"},{"SurahNumber":56,"VerseNumber":24,"Text":"(އެއީ) އެއުރެން ކޮށްއުޅުނު عمل ތަކަށް ޖަޒާއެއް ކަމުގައެވެ"},{"SurahNumber":56,"VerseNumber":25,"Text":"ބޭކާރު ބަސްތަކެއްވެސް، އަދި ކުށްވެރިކުރަނިވި ބަސްތަކެއްވެސް، އެތާކު އެއުރެންނަކަށް ނީވޭނެތެވެ"},{"SurahNumber":56,"VerseNumber":26,"Text":"އެހެނެއްކަމަކު (އެއުރެންނަށް އިވޭނީ) سلام ހުށްޓޭ، سلام ހުށްޓޭ، ބުނެވޭ އަޑެވެ"},{"SurahNumber":56,"VerseNumber":27,"Text":"ކަނާތްފަރާތުގެ މީހުންނެވެ. ކަނާތްފަރާތުގެ މީހުންނީ، ކޮންބަޔެއްހެއްޔެވެ؟"},{"SurahNumber":56,"VerseNumber":28,"Text":"(އެއުރެންވަނީ) ކަށިނެތް، ކުންނާރު ގަސްތަކުގެ ތެރޭގައެވެ"},{"SurahNumber":56,"VerseNumber":29,"Text":"ކެޔޮވައްތައް އެތުރިފައިވާ ފަތްކެޔޮ ގަސްތަކުގެ ތެރޭގައެވެ"},{"SurahNumber":56,"VerseNumber":30,"Text":"އަދި ފެތުރިގެންވާ ހިޔަލުގައެވެ"},{"SurahNumber":56,"VerseNumber":31,"Text":"އަދި އަބަދަށް އޮހިއޮހިހުންނަ ފެން، އެއުރެންނަށް ލިބޭނެއެވެ"},{"SurahNumber":56,"VerseNumber":32,"Text":"އަދި ގިނަގުނަވެގެންވާ މޭވާތައްވެސްމެއެވެ"},{"SurahNumber":56,"VerseNumber":33,"Text":"ހުސްވުމެއްނުވާ، އަދި މަނާވުމެއްނުވާ މޭވާއެވެ"},{"SurahNumber":56,"VerseNumber":34,"Text":"އަދި އުފުލިގެންވާ ދާންތަކެވެ"},{"SurahNumber":56,"VerseNumber":35,"Text":"ހަމަކަށަވަރުން، އަލުން އާ އުފެއްދެވުމަކުން ތިމަންރަސްކަލާނގެ އެކަނބަލުން (އެބަހީ: ސުވަރުގޭގެ އަންހެނުން) އުފެއްދެވީމެވެ"},{"SurahNumber":56,"VerseNumber":36,"Text":"ފަހެ، بِكر ވެރި ބަޔަކު ކަމުގައި ތިމަންރަސްކަލާނގެ އެކަނބަލުން ލެއްވީމެވެ"},{"SurahNumber":56,"VerseNumber":37,"Text":"ފިރިންދެކެ ލޯބިވާ، އެއްފުރާގެ ބަޔަކު ކަމުގައެވެ"},{"SurahNumber":56,"VerseNumber":38,"Text":"ކަނާތްފަރާތުގެ މީހުންނަށްޓަކައެވެ"},{"SurahNumber":56,"VerseNumber":39,"Text":"އިސްވެދިޔަ މީހުންގެ ތެރެއިން (އެބަހީ: އިސްވެދިޔަ أمّة ތަކުގެ މީހުންގެ ތެރެއިން) ގިނަބަޔެކެވެ"},{"SurahNumber":56,"VerseNumber":40,"Text":"އަދި ފަހުގެ މީހުންގެ ތެރެއިންވެސް (އެބަހީ: محمد ނަބިއްޔާގެ أمّة ގެ މީހުންގެ ތެރެއިންވެސް) ގިނަބަޔެކެވެ"},{"SurahNumber":56,"VerseNumber":41,"Text":"ވާތްފަރާތުގެ މީހުންނެވެ. ވާތްފަރާތުގެ މީހުންނީ، ކޮންބަޔެއްހެއްޔެވެ؟"},{"SurahNumber":56,"VerseNumber":42,"Text":"(އެއުރެންވަނީ، ލޯލިތަކުގެ ބުޑުތައް ފޫވައްޓައިފަނިވި) ހޫނު ވައިގެތެރޭގައެވެ. އަދި ކެކިކެކިހުންނަ ހޫނުފެނުގެ ތެރޭގައެވެ"},{"SurahNumber":56,"VerseNumber":43,"Text":"އަދި ކަޅުކުލައިގެ ދުމަކުން އުފެދޭ ހިޔަނިގަނޑެއްގެ ތެރޭގައެވެ"},{"SurahNumber":56,"VerseNumber":44,"Text":"ފިންޏެއްވެސް ނޫނެވެ. އަދި އަރާމެއްވެސް ނޫނެވެ"},{"SurahNumber":56,"VerseNumber":45,"Text":"ހަމަކަށަވަރުން، އޭގެކުރިން އެއުރެންވީ، ތަނަވަސްކަމުގައި ހައްދުފަހަނަޅައިފައިވާ ބަޔަކު ކަމުގައެވެ"},{"SurahNumber":56,"VerseNumber":46,"Text":"އަދި ބޮޑުވެގެންވާ ފާފަވެރިކަމުގެ މަތީގައި ދެމިތިބޭ ބަޔަކުކަމުގައި އެއުރެންވޫއެވެ"},{"SurahNumber":56,"VerseNumber":47,"Text":"އަދި އެއުރެން ބުނާކަމުގައިވިއެވެ. ތިމަންމެން މަރުވެ، ވެއްޔަށާއި ކަށިތަކަކަށް ވެއްޖެހިނދު، އަލުން ދިރުމަކަށް ފޮނުއްވާނޭ ބަޔަކުކަމުގައި ހަމަކަށަވަރުން، ތިމަންމެން ވޭހެއްޔެވެ؟"},{"SurahNumber":56,"VerseNumber":48,"Text":"އަދި ތިމަންމެންގެ އިސްވެދިޔަ ކާބަފައިންވެސް ހެއްޔެވެ؟"},{"SurahNumber":56,"VerseNumber":49,"Text":"އަދި ތިމަންމެންގެ އިސްވެދިޔަ ކާބަފައިންވެސް ހެއްޔެވެ؟"},{"SurahNumber":56,"VerseNumber":50,"Text":"ކަލޭގެފާނު ވިދާޅުވާށެވެ! ހަމަކަށަވަރުން، އިސްވެދިޔަ މީހުންނާއި، ފަހުން އަންނާނޭ މީހުންނީ، އެނގިގެންވާ ދުވަހެއްގެ ކަނޑައަޅުއްވާފައިވާ ވަގުތަކަށް އެއްކުރައްވާނޭ ބަޔަކުކަން ކަށަވަރެވެ"}]}