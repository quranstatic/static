{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":40,"VerseNumber":78,"Text":"En Wij hebben al voor jouw tijd gezanten gezonden. Onder hen zijn er over wie Wij jou verteld hebben en onder hen zijn er over wie Wij jou niet verteld hebben. Het komt een gezant niet toe een teken te brengen zonder Gods toestemming. Maar wanneer Gods beschikking komt wordt naar waarheid beslist. En zij die zeggen dat het niet waar is zullen verloren zijn"},{"SurahNumber":40,"VerseNumber":79,"Text":"God is het die voor jullie het vee gemaakt heeft om erop te rijden en om ervan te eten"},{"SurahNumber":40,"VerseNumber":80,"Text":"Jullie hebben daarmee allerlei nuttigheden. En ook kunnen jullie erop iets bereiken wat jullie na aan het hart ligt. Op hen en ook op de schepen worden jullie gedragen"},{"SurahNumber":40,"VerseNumber":81,"Text":"En Hij laat jullie Zijn tekenen zien. Welk teken van God verwerpen jullie dan"},{"SurahNumber":40,"VerseNumber":82,"Text":"Hebben zij dan niet op de aarde rondgereisd en ernaar gekeken hoe het einde was van hen die er vóór hen waren? Zij waren meer dan hen en sterker en lieten meer sporen achter op de aarde, maar wat zij ten uitvoer hadden gebracht baatte hun niet"},{"SurahNumber":40,"VerseNumber":83,"Text":"Toen dan Onze gezanten met de duidelijke bewijzen tot hen kwamen verheugden zij zich over wat zij aan kennis hadden, maar zij werden ingesloten door dat waarmee zij de spot dreven"},{"SurahNumber":40,"VerseNumber":84,"Text":"En toen zij Ons geweld zagen zeiden zij: \"Wij geloven in God alleen en wij hechten geen geloof aan wat wij aan Hem als metgezellen toegevoegd hebben"},{"SurahNumber":40,"VerseNumber":85,"Text":"Maar zij hadden geen nut van hun geloof toen zij Ons geweld zagen. Het was Gods gebruikelijke behandeling die reeds eerder te midden van Zijn dienaren had plaatsgevonden. Daar hadden de ongelovigen dus verloren"}]}