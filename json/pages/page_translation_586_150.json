{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":81,"VerseNumber":1,"Text":"چون خورشيد بى‌فروغ شود،"},{"SurahNumber":81,"VerseNumber":2,"Text":"و چون ستارگان فرو ريزند،"},{"SurahNumber":81,"VerseNumber":3,"Text":"و چون كوه‌ها از جاى خود بشوند،"},{"SurahNumber":81,"VerseNumber":4,"Text":"و چون شتران آبستن به حال خود رها شوند،"},{"SurahNumber":81,"VerseNumber":5,"Text":"و چون وحوش گرد آورده شوند،"},{"SurahNumber":81,"VerseNumber":6,"Text":"و چون درياها آتش گيرند،"},{"SurahNumber":81,"VerseNumber":7,"Text":"و چون روحها با تنها قرين گردند،"},{"SurahNumber":81,"VerseNumber":8,"Text":"و چون از دختر زنده به گور شده پرسيده شود كه‌"},{"SurahNumber":81,"VerseNumber":9,"Text":"به چه گناهى كشته شده است،"},{"SurahNumber":81,"VerseNumber":10,"Text":"و چون صحيفه‌ها باز شوند،"},{"SurahNumber":81,"VerseNumber":11,"Text":"و چون آسمان از جاى خود كنده شود،"},{"SurahNumber":81,"VerseNumber":12,"Text":"و چون جهنم افروخته گردد،"},{"SurahNumber":81,"VerseNumber":13,"Text":"و چون بهشت را پيش آورند،"},{"SurahNumber":81,"VerseNumber":14,"Text":"هر كس بداند كه چه حاضر آورده است"},{"SurahNumber":81,"VerseNumber":15,"Text":"سوگند به ستارگان بازگردنده،"},{"SurahNumber":81,"VerseNumber":16,"Text":"سيركننده غايب شونده،"},{"SurahNumber":81,"VerseNumber":17,"Text":"و سوگند به شب چون تاريك شود،"},{"SurahNumber":81,"VerseNumber":18,"Text":"و سوگند به صبح چون بدمد،"},{"SurahNumber":81,"VerseNumber":19,"Text":"كه اين سخن رسولى بزرگوار است"},{"SurahNumber":81,"VerseNumber":20,"Text":"نيرومند، در نزد خداوند عرش، صاحب مكانت،"},{"SurahNumber":81,"VerseNumber":21,"Text":"آنجا مطاع امين"},{"SurahNumber":81,"VerseNumber":22,"Text":"و همصحبت شما ديوانه نيست"},{"SurahNumber":81,"VerseNumber":23,"Text":"هر آينه او را در افق روشن ديده است"},{"SurahNumber":81,"VerseNumber":24,"Text":"و آنچه را از غيب به او گويند دريغ نمى‌دارد"},{"SurahNumber":81,"VerseNumber":25,"Text":"و آن سخن، سخن شيطان رجيم نيست"},{"SurahNumber":81,"VerseNumber":26,"Text":"پس به كجا مى‌رويد؟"},{"SurahNumber":81,"VerseNumber":27,"Text":"اين كتاب پندى است براى جهانيان"},{"SurahNumber":81,"VerseNumber":28,"Text":"براى هر كس از شما كه بخواهد به راه راست افتد"},{"SurahNumber":81,"VerseNumber":29,"Text":"و شما نمى‌خواهيد مگر آنچه را كه پروردگار جهانيان خواسته باشد"}]}