{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":75,"VerseNumber":20,"Text":"၂၀၊၂၁။ အို-လူသားတို့၊ သင်တို့သည် မှားလေစွ၊ ခေတ္တခဏမျှဖြစ်သောဤဘဝကိုသာ မက်မောခင်တွယ်ကြ၏၊ နောင် တမလွန်ဘဝကို ဂရုမပြုစွန့်လွှကြ၏။"},{"SurahNumber":75,"VerseNumber":21,"Text":"၂၀၊၂၁။ အို-လူသားတို့၊ သင်တို့သည် မှားလေစွ၊ ခေတ္တခဏမျှဖြစ်သောဤဘဝကိုသာ မက်မောခင်တွယ်ကြ၏၊ နောင် တမလွန်ဘဝကို ဂရုမပြုစွန့်လွှကြ၏။"},{"SurahNumber":75,"VerseNumber":22,"Text":"၂၂၊၂၃။ ထိုနေ့တော်ကြီး၌ အချို့မျက်နှာများသည် ရွှင်လန်းတောက်ပလျက် မိမိတို့၏ အရှင်သခင်အား ဖူးမျော်ကြည့်ရှုလျက် ရှိနေကြလိမ့်မည်။"},{"SurahNumber":75,"VerseNumber":23,"Text":"၂၂၊၂၃။ ထိုနေ့တော်ကြီး၌ အချို့မျက်နှာများသည် ရွှင်လန်းတောက်ပလျက် မိမိတို့၏ အရှင်သခင်အား ဖူးမျော်ကြည့်ရှုလျက် ရှိနေကြလိမ့်မည်။"},{"SurahNumber":75,"VerseNumber":24,"Text":"၂၄။ ထို့အပြင် ထိုနေ့တော်ကြီး၌ အခြားမျက်နှာများသည် မရွှင်လန်း၊ ညှိုးနွမ်းလျက် ရှိနေကြလိမ့်မည်။"},{"SurahNumber":75,"VerseNumber":25,"Text":"၂၅။ သူတို့အပေါ်သို့ ဘေးဆိုးကြီးဆိုက်ရောက်လုနီးဖြစ်ကြောင်းကို သင်တမန်တော်သိရလတံ့။"},{"SurahNumber":75,"VerseNumber":26,"Text":"၂၆။ သို့သော်လူသား၏ အသက်ဝိညာဉ် လည်မျိုသို့ရောက်သောအခါ။"},{"SurahNumber":75,"VerseNumber":27,"Text":"၂၇။ သူ့ကို ယခုကယ်နိုင်သည့်မျက်လှည့်ဆရာဘယ်မှာနည်းဟု လူများဆိုကြ၏။"},{"SurahNumber":75,"VerseNumber":28,"Text":"၂၈။ ထိုအခါသူသည် မိမိလောကနှင့် ခွဲခွာရမည့်အချိန်ကျရောက်လာကြောင်း တပ်ရာသေချာသိ၏။"},{"SurahNumber":75,"VerseNumber":29,"Text":"၂၉။ ထို့အပြင်နာကျင်ခြင်းဒုက္ခသည် တစ်ခုပြီးတစ်ခု သူ့ကို ဖိစီးနှိပ်စက်၏။"},{"SurahNumber":75,"VerseNumber":30,"Text":"၃၀။ ထိုနေ့တော်ကြီး၌ သင်၏အရှင်သခင်အထံတော်သို့သာ မောင်းနှင်ခြင်းရှိမည်။"},{"SurahNumber":75,"VerseNumber":31,"Text":"၃၁။ အကြောင်းမူကား သူသည် မယုံမကိုးစား ဆွလားသ်လည်းမပြုချေ။"},{"SurahNumber":75,"VerseNumber":32,"Text":"၃၂။ သို့သော် သူသည် ငြင်းပယ်တော်လှန်၏။"},{"SurahNumber":75,"VerseNumber":33,"Text":"၃၃။ ထို့နောက် သူသည် မိမိသားချင်းများထံသို့ မာန်မာနထောင်လွှားပျော်ရွှင်စွာပြန်သွား၏။"},{"SurahNumber":75,"VerseNumber":34,"Text":"၃၄။ အို-လူသား၊ အပြစ်ဒဏ်တော်သည် သင်နှင့်နီးကပ်လာပြီ၊ ပိုမိုနီးကပ်လာပြီ။"},{"SurahNumber":75,"VerseNumber":35,"Text":"၃၅။ တဖန်သာ၍ နီးကပ်လာပြီ၊ သာ၍သာ၍ နီးကပ်လာပြီ။"},{"SurahNumber":75,"VerseNumber":36,"Text":"၃၆။ သူ့ကို ပေါက်လွှတ်မဲ့စား ထားမည်ဟု လူသားအောက်မေ့သလော။"},{"SurahNumber":75,"VerseNumber":37,"Text":"၃၇။ စင်စစ်မူကား လူသားသည် ပန်းထွက်လာသောကလကရေကြည်ပေါက်ကလေးမဟုတ်ခဲ့သလော။"},{"SurahNumber":75,"VerseNumber":38,"Text":"၃၈။ ထိုကလကရေကြည်မှ သွေးခဲဖြစ်လာ၏၊ ထို့နောက်အလ္လာဟ်အရှင်မြတ်သည် သူ့ကို ပုံသဏ္ဍာန်ပေး၍ အဆင်း အင်္ဂါညီညွတ်စွာဖန်ဆင်းတော်မူ၏။"},{"SurahNumber":75,"VerseNumber":39,"Text":"၃၉။ ထို့နောက် သူမှ အဖိုအမနှစ်မျိုးနှစ်စုံဖန်ဆင်းတော်မူ၏။"},{"SurahNumber":75,"VerseNumber":40,"Text":"၄၀။ ယင်းကဲ့သို့ ဖန်ဆင်းတော်မူထသောအရှင်မြတ်သည် လူသေကို ပြန်ရှင်စေခြင်းငှာစွမ်းနိုင်သည်မဟုတ်လော။"},{"SurahNumber":76,"VerseNumber":1,"Text":"၁။ လူသားကို အမှတ်မရသောအချိန်ကာလသည် လူသားအပေါင်းသို့ မရောက်လာဘူးလော။"},{"SurahNumber":76,"VerseNumber":2,"Text":"၂။ အကယ်စင်စစ်ငါသည် လူသားကို စုံစမ်းဖို့ရာ ပျစ်သောအရည်တစ်စက်မှ ဖန်ဆင်းတော်မူ၏၊ ထို့ကြောင့်သူ့အားကြားခြင်း၊ မြင်ခြင်း၊ အရည်အချင်းတို့ကို ပေးသနားတော်မူ၏။"},{"SurahNumber":76,"VerseNumber":3,"Text":"၃။ လူသားသည် ငါ၏ကျေးဇူးတော်ကို သိသော်လည်းကောင်း၊ မယုံကြည်သော်လည်းကောင်း၊ ငါသည် သူ့အားလမ်းတော်ကို ပြသတော်မူပြီ။"},{"SurahNumber":76,"VerseNumber":4,"Text":"၄။ သို့သော် မိစ္ဆာဒိဋ္ဌိတို့အတွက် ငါသည် မီးသံကြိုးမီးလည်ထိပ်နှင့် မီးတောက်မီးလျှံများကို အသင့်စီရင်ထားတော်မူပြီ။"},{"SurahNumber":76,"VerseNumber":5,"Text":"၅။ သူတော်ကောင်းတို့မူကား ရေသောက်ခွက်မှ မွှေးကြိုင်ပျံ့သင်းသော ပရုပ်ရောနှောပါရှိသော အရည်ကို သောက်ကြရမည်။"}]}