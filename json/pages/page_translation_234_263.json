{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":11,"VerseNumber":109,"Text":"၁ဝ၉။\tထို့ကြောင့်သင်တမန်တော်သည် ဤမိစ္ဆာမိုက်တို့ကိုးကွယ်သည့်ဘုရားတုများနှင့်စပ်လျဉ်း၍ စိတ်စနောင့်စနိုး မရှိလင့်၊ သူတို့သည် မိရိုးဖလာကို ဆည်းကပ်ကြ၏။ မှတ်သားလော့။ ငါအရှင်မြတ်သည် သူတို့အား ၎င်းတို့ ရထိုက်သောအပြစ်ဒဏ်ကို မလျှော့ပေါ့ပဲ အပြည့်အစုံပေးတော်မူလိမ့်မည်။"},{"SurahNumber":11,"VerseNumber":110,"Text":"၁၁ဝ။\tထို့အပြင်ငါအရှင်မြတ်သည် တမန်တော်မူစာအား ကျမ်းတော်တစ်စောင် မုချအမှန်ထုတ်ပြန်ပေးသနားတော် မူ၏။ ထိုကျမ်းတော်နှင့်ပတ်သက်၍ အငြင်းအခုံပွားကြ၏။ သင်၏ အရှင်သခင်သည် အထံတော်မှ အမိန့်တော် ထွက်မသွားခဲ့လျှင် သူတို့၏ အမှုကို သူတို့အလည်ကြားတွင် စီရင်ဆုံးဖြတ်တော်မူပြီးလတ့ံ။ မှတ်သားလော့။ သူတို့သည် ထိုကျမ်းတော်ကြီးကို ကြီးစွာယုံမှားသံသယဖြစ်ကြ၏။"},{"SurahNumber":11,"VerseNumber":111,"Text":"၁၁၁။\tမှတ်သားလော့၊ သင်၏ အရှင်သခင်သည် သူတစ်ဦးစီအား သူ၏ ပြုကျင့်မှုအားလုံးကို အမှန်အကန်ပြန်ဆပ်တော် မူလိမ့်မည်။ မှတ်သားလော့။ အရှင်မြတ်သည် သူတို့ပြုကျင့်သမျှတို့ကို အကြွင်းမဲ့သိမြင်တော်မူ၏။"},{"SurahNumber":11,"VerseNumber":112,"Text":"၁၁၂။\tထို့ကြောင့် သင်သည် သင့်အား မိန့်တော်မူသည့်အတိုင်း တရားလမ်းမှန်ကို လိုက်လျှောက်လော့။ သင်နှင့် အတူတကွ အလ္လာဟ်အရှင်မြတ်ဘက်တော်သို့ လှည့်သူတို့ကိုလည်း ယင်းသို့ကျင့်ကြံကြလော့။ သင်တို့သည် မကျူးလွန်ကြလင်။ မှတ်သားကြလော့။ အလ္လာဟ်အရှင်မြတ်သည် သင်တို့ပြုကျင့်သည်ကို မြင်တော်မူသော အရှင်တည်း။"},{"SurahNumber":11,"VerseNumber":113,"Text":"၁၁၃။\tသင်တို့အား ငရဲမီးမထိစိမ့်သောငှာ သင်တို့သည် ဒုစရိုက်မှုကျူးလွန်သူတို့ဘက်သို့ မယိမ်းမယိုင်ကြလင့်။ အလ္လာဟ်အရှင်မြတ်မှ သင်တို့အား စောင့်ရှောက်သည့်အဆွေခင်ပွန်းမရှိချေ။ ထို့နောက်သင်တို့သည် အကူအညီ ခံရကြမည်မဟုတ်ချေ။"},{"SurahNumber":11,"VerseNumber":114,"Text":"၁၁၄။\tသင်တို့သည် နေ့အစအဆုံး၌သော်လည်းကောင်း၊ ညဉ့်အခါ၌သော်လည်းကောင်း၊ ဆွလတ်ပြုကြလော့။ မှတ်သား ကြလော့။ ကုသိုလ်ကောင်းမှုများသည် အကုသိုလ်မကောင်းမှုများကို ချေဖျက်ပစ်ကြ၏။ ဤပညတ်တော်သည် ဂရုစိုက်သူတို့အဖို့ သတိပေးပညတ်တော်ဖြစ်၏။"},{"SurahNumber":11,"VerseNumber":115,"Text":"၁၁၅။\tတမန်တော်မိုဟမ္မဒ်၊ သင်၌ ခန္တီပါရမီရှိလော့။ အရှင်မြတ်သည် သူတော်ကောင်းတို့၏ လုပ်ခများကို အကျိုးမဲ့ အချည်းနှီးဖြစ်စေတော်မမူချေ။"},{"SurahNumber":11,"VerseNumber":116,"Text":"၁၁၆။\tသင်တို့ထက်ရှေးကျသောရှေးလူဟောင်းအဆက်ဆက်ထဲတွင် သူတို့ထဲမှ ငါအရှင်မြတ်ကယ်နှုတ်တော်မူလေသော လူအနည်းငယ်ကဲ့သို့ မိမိတို့အမျိုးသားတို့ကို ကမ္ဘာမြေပေါ်တွင် ပျက်စီးရာပျက်စီးကြောင်းမကြံစည်ဖို့ရာ တားမြစ် သူပညာရှိ ရှိလေလျှင် တော်လေစွ၊ မကောင်းမှုကျူးလွန်သောသူတို့သည် မိမိတို့အား အထူးပျော်ရွှင်စေဖို့ရာ ပေးသောစည်းစိမ်လမ်းကို လိုက်ကြ၏။ သူတို့သည် အပြစ်ရှိသူများဖြစ်ကြ၏။"},{"SurahNumber":11,"VerseNumber":117,"Text":"၁၁၇။\tအမှန်မှာ သင်၏ အရှင်သခင်သည် မည်သည့်မြို့ရွာကိုမှ မြို့သူမြို့သားတို့တရားမှန်ကို ကျင့်သုံးနေစဉ်ကာလတွင် မတရားဖြိုဖျက်တော်မမူချေ။"}]}