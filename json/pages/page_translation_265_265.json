{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":15,"VerseNumber":52,"Text":"တစ်ခါက ထိုဧည့်သည်များသည် ၎င်း(တမန်‌တော်အိဗ်ရာဟီမ်)ထံသို့ ဝင်‌ရောက်ခဲ့ကြသည်။ သူတို့က စလာမ်ငြိမ်းချမ်းသာယာမှု သက်‌ရောက်ပါ‌စေဟု ‌ပြောဆိုခဲ့ကြသည်။ ၎င်း(တမန်‌တော်အိဗ်ရာဟီမ်)က အမှန်စင်စစ် ကျွန်ုပ်တို့သည် အသင်တို့အား စိုးရိမ်ကြပါသည်ဟု ‌ပြောဆိုခဲ့သည်။"},{"SurahNumber":15,"VerseNumber":53,"Text":"ထိုဧည့်သည်များက ‌ပြောခဲ့ကြသည်- အသင်မ‌ကြောက်ပါနှင့်၊ အမှန်စင်စစ် ကျွန်ုပ်တို့သည် အသင့်အား အလွန်အသိဉာဏ်ပညာနှင့်ပြည့်စုံ‌သော သား‌တော်တစ်ပါးရရှိမည့်အ‌ကြောင်း သတင်း‌ကောင်း‌ပေးကြပါသည်။"},{"SurahNumber":15,"VerseNumber":54,"Text":"၎င်း(တမန်‌တော်အိဗ်ရာဟီမ်)က ကျွန်ုပ်တွင် အိုမင်းရင့်‌ရော်မှုဆိုက်‌ရောက်‌နေပါလျက် အသင်တို့သည် ကျွန်ုပ်အား သတင်း‌ကောင်း‌ပေးကြသ‌လော၊ သို့ဖြစ်ရာ အသင်တို့သည် မည်သည့်အရာနှင့် သတင်း‌ကောင်း‌ပေးကြသနည်းဟု ‌ပြောဆို‌မေးမြန်းခဲ့သည်။"},{"SurahNumber":15,"VerseNumber":55,"Text":"သူတို့က ‌ပြောဆိုခဲ့ကြသည်- ကျွန်ုပ်တို့သည် အသင့်အား အမှန်(ဖြစ်မည့်အရာ)နှင့်ပတ်သက်၍ သတင်း‌ကောင်း‌ပေးကြခြင်းဖြစ်ပါသည်။ သို့ဖြစ်ရာ အသင်သည် ‌မျှော်လင့်ချက်မဲသည့်သူများထဲမှ မဖြစ်‌လေနှင့်။"},{"SurahNumber":15,"VerseNumber":56,"Text":"၎င်းက ‌ပြောဆိုခဲ့သည်- ထို့‌နောက် လမ်းလွဲသူများမှလွဲ၍ မည်သူသည် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်၏ကရုဏာ‌တော်မှ ‌မျှော်လင့်ချက်ကင်းပါမည်နည်း။ (လမ်းလွဲသူများသာ ‌မျှော်လင့်ချက်ကင်းမဲ့ကြသည်)။"},{"SurahNumber":15,"VerseNumber":57,"Text":"၎င်းက ဆက်လက်‌ပြောဆိုခဲ့သည်- အို- ‌စေလွှတ်ခြင်းခံရ‌သောသူများ၊ ထို့‌နောက် အသင်တို့သည် မည်သည့်ကိစ္စရှိပါ‌သေးသနည်း။"},{"SurahNumber":15,"VerseNumber":58,"Text":"သူတို့က ‌ပြောဆိုခဲ့ကြသည်- အမှန်စင်စစ် ကျွန်ုပ်တို့သည် အပြစ်ကျူးလွန်ကြ‌သော အမျိုးသားများထံသို့ ‌စေလွှတ်ခြင်းခံရခြင်း ဖြစ်ကြပါသည်။"},{"SurahNumber":15,"VerseNumber":59,"Text":"သို့ရာတွင် (တမန်‌တော်)လူသွ်၏မိသားစုမှာမူ မပါဝင်‌ပေ။ အမှန်စင်စစ် ကျွန်ုပ်တို့သည် သူတို့အားလုံးကို ကယ်တင်မည့်သူများဖြစ်ကြပါသည်။"},{"SurahNumber":15,"VerseNumber":60,"Text":"သို့ရာတွင် (တမန်‌တော်)လူသွ်၏ကြင်ရာမှလွဲ၍၊ ထိုကြင်ရာနှင့်ပတ်သက်၍ (အရှင်မြတ်က မိန့်‌တော်မူသည်) အမှန်စင်စစ် ထိုသူမသည် ‌နောက်ကျန်ရစ်‌နေမည့်သူမျာထဲ၌ တစ်ဦးအပါအဝင်ဖြစ်မည်ဟု ငါအရှင်မြတ် သတ်မှတ်‌တော်မူပြီးဖြစ်သည်။"},{"SurahNumber":15,"VerseNumber":61,"Text":"ထို့‌နောက် (‌စေလွှတ်ခြင်းခံကြရ)သူတို့သည် (တမန်‌တော်)လူသွ်၏အိမ်‌ထောင်စုထံသို့ ‌ရောက်ရှိကြ‌သောအခါ။"},{"SurahNumber":15,"VerseNumber":62,"Text":"၎င်းက ‌ပြောဆိုသည်- အမှန်စင်စစ် အသင်တို့သည် သူစိမ်းများပင်ဖြစ်ကြသည်။"},{"SurahNumber":15,"VerseNumber":63,"Text":"သူတို့က ‌ပြောဆိုကြသည်- ထိုသို့မဟုတ်‌ပေ၊ အမှန်စင်စစ် ကျွန်ုပ်တို့သည် အသင်၏ထံသို့ သူတို့ သံသယဖြစ်‌နေကြ‌သောကိစ္စကို ယူ‌ဆောင်လာခဲ့ကြခြင်းဖြစ်ပါသည်။"},{"SurahNumber":15,"VerseNumber":64,"Text":"ထို့ပြင် ကျွန်ုပ်တို့သည် အသင်၏ထံသို့ အမှန်ဖြစ်မည့်ကိစ္စကို ယူ‌ဆောင်လာခဲ့ကြပါသည်။ ထို့ပြင် အမှန်ပင် ကျွန်ုပ်တို့သည် အမှန်‌ပြောဆိုသူများဖြစ်ကြပါသည်။"},{"SurahNumber":15,"VerseNumber":65,"Text":"သို့ဖြစ်ရာ အသင်သည် အသင်၏အိမ်သူအိမ်သားများအား ည၏အစိတ်အပိုင်း တစ်စုံတစ်ခု(အချိန်တစ်ချိန်)တွင် ‌ခေါ်‌ဆောင်ပြီး ထွက်ခွာသွားပါ။* ထို့‌နောက် အသင်သည် အသင်သည် သူတို့၏‌နောက်မှလိုက်သွားပါ။ ၎င်း‌နောက် အသင်တို့ထဲမှ မည်သူမှ ‌နောက်ပြန် လှည့်မကြည့်ရ‌ပေ။ ၎င်း‌နောက် အသင်တို့သည် အသင်တို့ အမိန့်‌ပေးခြင်းခံရ‌သော‌နေရာထံသို့သာ သွားကြပါ။"},{"SurahNumber":15,"VerseNumber":66,"Text":"ထို့ပြင် ငါအရှင်မြတ်သည် (တမန်‌တော်)လူသွ်ထံသို့ ထိုဆုံးဖြတ်ချက် ‌ပေးပို့‌တော်မူခဲ့သည်- “အမှန်စင်စစ် ဤမြို့သားများ၏အ‌ခြေအမြစ်သည် နံနက်မိုးလင်းချိန်တွင် ဖြတ်‌တောက်ပြီးဖြစ်လိမ့်မည်။“"},{"SurahNumber":15,"VerseNumber":67,"Text":"ထို့‌နောက် မြို့သားများသည် ဝမ်း‌မြောက်ဝမ်းသာစွာ လာခဲ့ကြသည်။"},{"SurahNumber":15,"VerseNumber":68,"Text":"၎င်း(တမန်‌တော်လူသွ်)က ‌ပြောဆိုခဲ့သည်- အမှန်စင်စစ် ဤသူများသည် ငါ၏ဧည့်သည်များပင် ဖြစ်ကြသည့်အတွက် အသင်တို့သည် ငါ့အား အရှက်မခွဲကြနှင့်။"},{"SurahNumber":15,"VerseNumber":69,"Text":"ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ငါ့အား ‌သေးသိမ်‌အောင် မပြုကြနှင့်။"},{"SurahNumber":15,"VerseNumber":70,"Text":"သူတို့က ‌ပြောဆိုခဲ့ကြသည်- ကျွန်ုပ်တို့သည် အသင့်အား လူများ(မတည်းခိုကြရန်)မှ တားမြစ်ခဲ့ကြသည် မဟုတ်‌လော။"}]}