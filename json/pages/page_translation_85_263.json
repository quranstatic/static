{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":4,"VerseNumber":38,"Text":"၃၈။\tမိမိ၏ဥစ္စာစီးပွားကို လူမြင်ဖို့ရာ သုံးစွဲလှူဒါန်းသော အလ္လာဟ်အသျှင်မြတ်နှင့် တရားစီရင်တော်မူမည့် နေ့တော်ကြီးကို မယုံကြည်သောသူတို့လည်း ယင်းအပြစ်ဒဏ်ကို ခံစားကြရမည်။ အကြင်သူသည် ရှိုင်တန်မာရ်နတ်နှင့် အဆွေခင်ပွန်းဖွဲ့၏။ ထိုသူမှာ မိတ်ဆွေဆိုးရှိ၏။"},{"SurahNumber":4,"VerseNumber":39,"Text":"၃၉။\tအလ္လာဟ်အသျှင်မြတ်သည် သူတို့နှင့် သူတို့ပြုလုပ်မှုတို့ကို အကြွင်းမရှိ သိမြင်တော်မူ၏။ သူတို့သည် အလ္လာဟ်အသျှင်မြတ်နှင့် နောက်ဆုံးနေ့တော်ကြီးကို ယုံကြည်ကြ၍ မိမိတို့အား အသျှင်မြတ် ပေးသနားတော်မူသော ဥစ္စာပစ္စည်းမှ အလှူဒါနပေးကြလျှင် သူတို့၌ မည်သည့်ကြောက်ရွံ့စိုးရိမ်စရာ ရှိသနည်း။"},{"SurahNumber":4,"VerseNumber":40,"Text":"၄ဝ။\tမှတ်သားကြလော့။ အလ္လာဟ်အသျှင်မြတ်သည် မြှူမှုန်တစ်မှုန်ခန့်မျှ မတရားပြုတော်မမူပေ။ ကောင်းမှုတစ်ခုရှိလျှင် ထိုကောင်းမှုကို အသျှင်မြတ်သည် နှစ်ဆဖြစ်စေတော်မူမည်။ ထိုကောင်းမှု ပြုသူအား အထံတော်မှ ကြီးမားသော ဆုလာဘ်ပေးသနားတော်မူလတ္တံ့။"},{"SurahNumber":4,"VerseNumber":41,"Text":"၄၁။\tသို့သော် ငါအသျှင်မြတ်သည် လူမျိုးတိုင်းမှ သက်သေတော်တစ်ယောက်စီခေါ်ယူသောနေ့တော်ကြီး၌ သူတို့သည် အဘယ်သို့ရှိကြမည်နည်း။ အို-မိုဟမ္မဒ် ငါသည် သင့်အား ဤသူများ၏ဆန့်ကျင်ဘက် သက်သေအဖြစ်ဖြင့် ခေါ်ယူတော်မူမည်။"},{"SurahNumber":4,"VerseNumber":42,"Text":"၄၂။\tထိုနေ့တော်ကြီး၌ အယူဝါဒမှောက်မှား၍အလ္လာဟ်အသျှင်မြတ်၏ တမန်တော်၏ သြဝါဒတော်ကို မလိုက်နာခဲ့ကြသောသူတို့သည် မိမိတို့ကို မြေနှင့်အညီ မြှုပ်နှံထားလိုကြလိမ့်မည်။ သူတို့သည် တစ်စုံတစ်ခုသောအရာကိုမှ အလ္လာဟ်အသျှင်မြတ်အထံတော်မှ လျှို့ဝှက်၍ မထားနိုင်ကြပေ။"},{"SurahNumber":4,"VerseNumber":43,"Text":"၄၃။\tအို-ယုံကြည်သူတို့ သင်တို့သည် မူးယစ်နေသောအခါ မိမိတို့မြွက်ဆိုသောအရာကို သိနားလည်းသည့် တိုင်အောင်၎င်း၊ သင်တို့သည် ခရီးသွားလာနေစဉ်မဟုတ်ဘဲ ကိုယ်မသန့်စင်သောအခါ သင်တို့ ရေချိုးပြီးသည့်တိုင်အောင်၎င်း၊ ဆွလာသ်ဝတ်ပြုမှုကို မချဉ်းကပ်ကြလင့်။ သင်တို့သည် နာမကျန်း ဖြစ်လျှင်သော်လည်းကောင်း၊ ခရီးဝေးသွားလာနေလျှင်သော်လည်းကောင်း၊ ကျင်ကြီးကျင်ငယ်စွန့်ပြီး လျှင်သော်လည်းကောင်း၊ မိန်းမများနှင့် ထိကိုင်စပ်ရှက်ပြီးလျှင်သော်လည်းကောင်း၊ ရေချိုးရန် ရေမရကြလျှင် သန့်ရှင်းသောမြေပြင်သို့သွား၍ သင်တို့၏မျက်နှာများ၊ လက်များကို မြေမှုန်နှင့် ပွတ်တိုက်ကြလော့။ မှတ်သားကြလော့။ အလ္လာဟ်အသျှင်မြတ်သည် ကျေးဇူးပြုတော်မူသော၊ အပြစ်လွှတ်တော်မူသောအသျှင် ဖြစ်တော်မူ၏။"},{"SurahNumber":4,"VerseNumber":44,"Text":"၄၄။\tအို-တမန်တော် ရှေးကျမ်းတော် တစ်စိတ်တစ်ပိုင်းကိုရရှိသောသူတို့သည် အမှားကိုပယ်ကြ၍ သင်တို့အား လမ်းမှန်မှ တိမ်းစောင်းစေရန် ကြိုးစားအားထုတ်နေကြသည်ကို သင်သည် မမြင်သလော။"}]}