{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":52,"VerseNumber":15,"Text":"Maka ahe ke’ nian seher? Ato’ ke’ kita’ nana’ nele’"},{"SurahNumber":52,"VerseNumber":16,"Text":"Tama’lah ka’ dalapmnya (rasaatnlah angat apinya) mao’ kita’ basabar ato’ nana’ sama ma’an ka’ kita’. Sasungguhnya kita’ ngge’ dimare’ balasatn atas ahe nang udah kita’ karajaatn"},{"SurahNumber":52,"VerseNumber":17,"Text":"Sasungguhnya urakng-urakng nang batakwa ada ka’ dalapm saruga man kanyamanan"},{"SurahNumber":52,"VerseNumber":18,"Text":"Iaka’koa barepo-repo mang ahe nang dibare’atn Tuhan ka’ iaka’koa. Man Tuhan maliharanya ka’koa dari ajab naraka"},{"SurahNumber":52,"VerseNumber":19,"Text":"(Di kutaatn ka’ iaka’koa), “Makatn man nyocoklah mang rasa nyaman sabage balasatn dari ahe nang udah kita’ karajaatn"},{"SurahNumber":52,"VerseNumber":20,"Text":"Iaka’koa basanar ka’ atas pane-pane nang tasusun man kami bare’atn ka’ iaka’koa pasangan Bidaddari nang bamata gagas"},{"SurahNumber":52,"VerseNumber":21,"Text":"Man urakng—urakng nang baiman, mang anak ucu’nya ka’koa nang ngikutinya dalapm kaimanan, kami patamuan iaka’koa mang anak ucu’nya (ka’ dalapm saruga), man kami nana’ ngurangi’ saebetpun pahala amal (kabajikatn)nya ka’koa, satiap urakng taikat mang ahe nang ia karajaatn"},{"SurahNumber":52,"VerseNumber":22,"Text":"Man kami barentatn ka’ iaka’koa tambahati barupa buah-buahatn man degeng dari sagala janis nang iaka’koa mao’"},{"SurahNumber":52,"VerseNumber":23,"Text":"(Ka’ dalapm saruga koa) iaka’koa saling nguluatn galas nang isi’nya nana (nimbulatn) ucapatn nang nana’ bapa’edah ato pun pabuatatn dosa"},{"SurahNumber":52,"VerseNumber":24,"Text":"Man ka’ sakitar nya ka’koa ada kamuda’- kamuda’ nang bakulilikng nto’ (ngalayani) nyaka’koa, sa’akan-akan iaka’koa mutiara nang tasimpan"},{"SurahNumber":52,"VerseNumber":25,"Text":"Man sabagiatn nya ka’koa ba adap-adapatn seko’ man nang lain salaing batagur"},{"SurahNumber":52,"VerseNumber":26,"Text":"Iaka’koa bakata, “sasungguhnya kami de’e, waktu ada ka’ tangah –tangah kaluarga kami marasa gali’ (ka’ ajaib)”"},{"SurahNumber":52,"VerseNumber":27,"Text":"Maka Allah marentatn ka’ kami karunia man malihara kami dari ajab naraka"},{"SurahNumber":52,"VerseNumber":28,"Text":"Sasungguhnya kami nyambah-Nya dari de’e, ialah nang maha ngalimpahatn kabaikatn, Maha Panyayang.”"},{"SurahNumber":52,"VerseNumber":29,"Text":"Maka paringatatnlah, karana mang nikmat Tuhannyu kao (Muhammad) buke’lah saurakng panyantet man buke’ uga’ urakng gila"},{"SurahNumber":52,"VerseNumber":30,"Text":"Sampe iaka’koa bakata, “ia adalah saurakng panya’ir nang kami tunggu-tunggu cilaka nimpa’nya”"},{"SurahNumber":52,"VerseNumber":31,"Text":"Kataatnlah (Muhammad), “tungguhlah! Sasungguhnya akupun tamasok urakng nang gi’ tagah nunggu barage kita’”"}]}