{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":97,"VerseNumber":1,"Text":"ما [قرآن را] در شب قدر نازل كرديم"},{"SurahNumber":97,"VerseNumber":2,"Text":"و از شب قدر، چه آگاهت كرد"},{"SurahNumber":97,"VerseNumber":3,"Text":"شب قدر از هزار ماه ارجمندتر است"},{"SurahNumber":97,"VerseNumber":4,"Text":"در آن [شب‌] فرشتگان، با روح، به فرمان پروردگارشان، براى هر كارى [كه مقرّر شده است‌] فرود آيند؛"},{"SurahNumber":97,"VerseNumber":5,"Text":"[آن شب‌] تا دمِ صبح، صلح و سلام است"},{"SurahNumber":98,"VerseNumber":1,"Text":"كافران اهل كتاب و مشركان، دست‌بردار نبودند تا دليلى آشكار بر ايشان آيد"},{"SurahNumber":98,"VerseNumber":2,"Text":"فرستاده‌اى از جانب خدا كه [بر آنان‌] صحيفه‌هايى پاك را تلاوت كند،"},{"SurahNumber":98,"VerseNumber":3,"Text":"كه در آنها نوشته‌هاى استوار است"},{"SurahNumber":98,"VerseNumber":4,"Text":"و اهل كتاب دستخوش پراكندگى نشدند، مگر پس از آنكه برهان آشكار براى آنان آمد"},{"SurahNumber":98,"VerseNumber":5,"Text":"و فرمان نيافته بودند جز اينكه خدا را بپرستند، و در حالى كه به توحيد گراييده‌اند، دين [خود] را براى او خالص گردانند، و نماز برپا دارند و زكات بدهند، و دين [ثابت و] پايدار همين است"},{"SurahNumber":98,"VerseNumber":6,"Text":"كسانى از اهل كتاب كه كفر ورزيده‌اند و [نيز] مشركان در آتش دوزخند، [و] در آن همواره مى‌مانند؛ اينانند كه بدترين آفريدگانند"},{"SurahNumber":98,"VerseNumber":7,"Text":"در حقيقت كسانى كه گرويده و كارهاى شايسته كرده‌اند، آنانند كه بهترين آفريدگانند"}]}