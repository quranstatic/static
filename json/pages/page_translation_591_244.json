{"Id":244,"LanguageCodes":["ml","mal"],"Name":"mal-abdulhameedmada","Author":"Abdul Hameed Madani And Kunhi Mohammed","Language":"Malayalam","Description":"Malayalam","Direction":"ltr","Source":"https://qurancomplex.gov.sa/","Translations":[{"SurahNumber":86,"VerseNumber":1,"Text":"ആകാശം തന്നെയാണ, രാത്രിയില്‍ വരുന്നതു തന്നെയാണ സത്യം"},{"SurahNumber":86,"VerseNumber":2,"Text":"രാത്രിയില്‍ വരുന്നത് എന്നാല്‍ എന്താണെന്ന് നിനക്കറിയുമോ"},{"SurahNumber":86,"VerseNumber":3,"Text":"തുളച്ച് കയറുന്ന നക്ഷത്രമത്രെ അത്‌"},{"SurahNumber":86,"VerseNumber":4,"Text":"തന്‍റെ കാര്യത്തില്‍ ഒരു മേല്‍നോട്ടക്കാരനുണ്ടായിക്കൊണ്ടല്ലാതെ യാതൊരാളുമില്ല"},{"SurahNumber":86,"VerseNumber":5,"Text":"എന്നാല്‍ മനുഷ്യന്‍ ചിന്തിച്ചു നോക്കട്ടെ താന്‍ എന്തില്‍ നിന്നാണ് സൃഷ്ടിക്കപ്പെട്ടിരിക്കുന്നത് എന്ന്‌"},{"SurahNumber":86,"VerseNumber":6,"Text":"തെറിച്ചു വീഴുന്ന ഒരു ദ്രാവകത്തില്‍ നിന്നത്രെ അവന്‍ സൃഷ്ടിക്കപ്പെട്ടിരിക്കുന്നത്‌"},{"SurahNumber":86,"VerseNumber":7,"Text":"മുതുകെല്ലിനും, വാരിയെല്ലുകള്‍ക്കുമിടയില്‍ നിന്ന് അത് പുറത്തു വരുന്നു"},{"SurahNumber":86,"VerseNumber":8,"Text":"അവനെ (മനുഷ്യനെ) തിരിച്ചുകൊണ്ടു വരാന്‍ തീര്‍ച്ചയായും അവന്‍ (അല്ലാഹു) കഴിവുള്ളവനാകുന്നു"},{"SurahNumber":86,"VerseNumber":9,"Text":"രഹസ്യങ്ങള്‍ പരിശോധിക്കപ്പെടുന്ന ദിവസം"},{"SurahNumber":86,"VerseNumber":10,"Text":"അപ്പോള്‍ അവന് (മനുഷ്യന്‌) യാതൊരു ശക്തിയോ, സഹായിയോ ഉണ്ടായിരിക്കുകയില്ല"},{"SurahNumber":86,"VerseNumber":11,"Text":"ആവര്‍ത്തിച്ച് മഴപെയ്യിക്കുന്ന ആകാശത്തെക്കൊണ്ടും"},{"SurahNumber":86,"VerseNumber":12,"Text":"സസ്യലതാദികള്‍ മുളപ്പിക്കുന്ന ഭൂമിയെക്കൊണ്ടും സത്യം"},{"SurahNumber":86,"VerseNumber":13,"Text":"തീര്‍ച്ചയായും ഇതു നിര്‍ണായകമായ ഒരു വാക്കാകുന്നു"},{"SurahNumber":86,"VerseNumber":14,"Text":"ഇതു തമാശയല്ല"},{"SurahNumber":86,"VerseNumber":15,"Text":"തീര്‍ച്ചയായും അവര്‍ (വലിയ) തന്ത്രം പ്രയോഗിച്ചു കൊണ്ടിരിക്കും"},{"SurahNumber":86,"VerseNumber":16,"Text":"ഞാനും (വലിയ) തന്ത്രം പ്രയോഗിച്ചു കൊണ്ടിരിക്കും"},{"SurahNumber":86,"VerseNumber":17,"Text":"ആകയാല്‍ (നബിയേ,) നീ സത്യനിഷേധികള്‍ക്ക് കാലതാമസം നല്‍കുക. അല്‍പസമയത്തേക്ക് അവര്‍ക്ക് താമസം നല്‍കിയേക്കുക"},{"SurahNumber":87,"VerseNumber":1,"Text":"അത്യുന്നതനായ നിന്‍റെ രക്ഷിതാവിന്‍റെ നാമം പ്രകീര്‍ത്തിക്കുക"},{"SurahNumber":87,"VerseNumber":2,"Text":"സൃഷ്ടിക്കുകയും, സംവിധാനിക്കുകയും ചെയ്ത (രക്ഷിതാവിന്‍റെ)"},{"SurahNumber":87,"VerseNumber":3,"Text":"വ്യവസ്ഥ നിര്‍ണയിച്ചു മാര്‍ഗദര്‍ശനം നല്‍കിയവനും"},{"SurahNumber":87,"VerseNumber":4,"Text":"മേച്ചില്‍ പുറങ്ങള്‍ ഉല്‍പാദിപ്പിച്ചവനും"},{"SurahNumber":87,"VerseNumber":5,"Text":"എന്നിട്ട് അതിനെ ഉണങ്ങിക്കരിഞ്ഞ ചവറാക്കി തീര്‍ത്തവനുമായ (രക്ഷിതാവിന്‍റെ നാമം)"},{"SurahNumber":87,"VerseNumber":6,"Text":"നിനക്ക് നാം ഓതിത്തരാം. നീ മറന്നുപോകുകയില്ല"},{"SurahNumber":87,"VerseNumber":7,"Text":"അല്ലാഹു ഉദ്ദേശിച്ചതൊഴികെ. തീര്‍ച്ചയായും അവന്‍ പരസ്യമായതും, രഹസ്യമായിരിക്കുന്നതും അറിയുന്നു"},{"SurahNumber":87,"VerseNumber":8,"Text":"കൂടുതല്‍ എളുപ്പമുള്ളതിലേക്ക് നിനക്ക് നാം സൌകര്യമുണ്ടാക്കിത്തരുന്നതുമാണ്‌"},{"SurahNumber":87,"VerseNumber":9,"Text":"അതിനാല്‍ ഉപദേശം ഫലപ്പെടുന്നുവെങ്കില്‍ നീ ഉപദേശിച്ചു കൊള്ളുക"},{"SurahNumber":87,"VerseNumber":10,"Text":"ഭയപ്പെടുന്നവര്‍ ഉപദേശം സ്വീകരിച്ചു കൊള്ളുന്നതാണ്‌"},{"SurahNumber":87,"VerseNumber":11,"Text":"ഏറ്റവും നിര്‍ഭാഗ്യവാനായിട്ടുള്ളവന്‍ അതിനെ (ഉപദേശത്തെ) വിട്ടകന്നു പോകുന്നതാണ്‌"},{"SurahNumber":87,"VerseNumber":12,"Text":"വലിയ അഗ്നിയില്‍ കടന്ന് എരിയുന്നവനത്രെ അവന്‍"},{"SurahNumber":87,"VerseNumber":13,"Text":"പിന്നീട് അവന്‍ അതില്‍ മരിക്കുകയില്ല. ജീവിക്കുകയുമില്ല"},{"SurahNumber":87,"VerseNumber":14,"Text":"തീര്‍ച്ചയായും പരിശുദ്ധി നേടിയവര്‍ വിജയം പ്രാപിച്ചു"},{"SurahNumber":87,"VerseNumber":15,"Text":"തന്‍റെ രക്ഷിതാവിന്‍റെ നാമം സ്മരിക്കുകയും എന്നിട്ട് നമസ്കരിക്കുകയും (ചെയ്തവന്‍)"}]}