{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":23,"VerseNumber":28,"Text":"do archy uved' ze všech druhů po páru a také svou rodinu, kromě toho z ní, o němž již dříve slovo bylo vyřčeno. A nepřimlouvej se u Mne za ty, kdož nespravedliví byli, neboť ti budou utopeni! A až se usadíš ty, a kdož s tebou jsou, v arše, tehdy prones:, Chvála Bohu, jenž zachránil nás před lidem nespravedlivým"},{"SurahNumber":23,"VerseNumber":29,"Text":"A rci dále:, Pane můj, dej mi sestoupit na místě požehnaném, vždyť Tys nejlepší z těch, kdož sestoupit dávají"},{"SurahNumber":23,"VerseNumber":30,"Text":"A věru jsou v tom znamení a My vskutku jsme byli těmi, kdož zkouškám podrobují"},{"SurahNumber":23,"VerseNumber":31,"Text":"Po nich pak dali jsme vyrůst dalšímu pokolení"},{"SurahNumber":23,"VerseNumber":32,"Text":"a vyslali jsme k nim proroka z nich, aby hlásal: \"Uctívejte Boha a nemějte božstva jiného kromě Něho. Což nebudete bohabojní"},{"SurahNumber":23,"VerseNumber":33,"Text":"A řekli velmoži z lidu jeho, ti, kdož nevěřícími byli a za lež setkání se světem budoucím prohlásili, a ti, které jsme v životě pozemském zámožnými učinili: \"Tohle je pouze smrtelník jako vy. On z toho jí, co i vy jíte, a pije z toho, co i vy pijete"},{"SurahNumber":23,"VerseNumber":34,"Text":"Uposlechnete-li smrtelníka vám podobného, tedy zajisté ztrátu utrpíte"},{"SurahNumber":23,"VerseNumber":35,"Text":"Což neslibuje vám, že poté, co zemřete a prachem a kostmi se stanete, z hrobů vyvedeni budete"},{"SurahNumber":23,"VerseNumber":36,"Text":"Jak chybné, jak chybné je to, co je vám slibováno"},{"SurahNumber":23,"VerseNumber":37,"Text":"Není života jiného než tohoto pozemského; umíráme a žijeme, však nikdy vzkříšeni nebudeme"},{"SurahNumber":23,"VerseNumber":38,"Text":"A je to člověk pouze, jenž o Bohu lež si vymyslil a my mu neuvěříme"},{"SurahNumber":23,"VerseNumber":39,"Text":"Zvolal: \"Pane můj, pomoz mi za to, že za lháře mne prohlašují"},{"SurahNumber":23,"VerseNumber":40,"Text":"Odpověděl: \"Za chviličku budou věru mezi těmi, kdož litují"},{"SurahNumber":23,"VerseNumber":41,"Text":"A uchvátilo je vzkřiknutí skutečně a učinili jsme je podobnými pěně. Pryč s lidem nespravedlivým"},{"SurahNumber":23,"VerseNumber":42,"Text":"Po nich jsme pak dali vzniknout jiným pokolením"}]}