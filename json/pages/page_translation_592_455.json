{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":87,"VerseNumber":16,"Text":"مگر تم لوگ دنیا کی زندگی کو (آخرت پر) ترجیح دیتے ہو۔"},{"SurahNumber":87,"VerseNumber":17,"Text":"حالانکہ آخرت بہتر ہے اور پائیدار ہے۔"},{"SurahNumber":87,"VerseNumber":18,"Text":"یقیناً یہ بات پہلے صحیفوں میں بھی ہے۔"},{"SurahNumber":87,"VerseNumber":19,"Text":"یعنی ابراہیم(ع) اور موسیٰ(ع) کے صحیفوں میں۔"},{"SurahNumber":88,"VerseNumber":1,"Text":"کیا تمہیں (کائنات پر) چھا جانے والی (مصیبت یعنی قیامت) کی خبر پہنچی ہے؟"},{"SurahNumber":88,"VerseNumber":2,"Text":"اس دن کچھ چہرے ذلیل (اترے ہوئے) ہوں گے۔"},{"SurahNumber":88,"VerseNumber":3,"Text":"سخت محنت کرنے والے (نڈھال اور) تھکے ماندے ہوں گے۔"},{"SurahNumber":88,"VerseNumber":4,"Text":"وہ دہکتی ہوئی آگ میں پڑیں گے (اور جھلسیں گے)۔"},{"SurahNumber":88,"VerseNumber":5,"Text":"انہیں کھولتے ہوئے چشمہ کا پانی پلایا جائے گا۔"},{"SurahNumber":88,"VerseNumber":6,"Text":"(وہاں) ان کیلئے کوئی کھانا نہ ہوگا سوائے خاردار جھاڑ کے۔"},{"SurahNumber":88,"VerseNumber":7,"Text":"جو نہ (انہیں) موٹا کرے گا اور نہ بھوک دور کرے گا۔"},{"SurahNumber":88,"VerseNumber":8,"Text":"(اور) کچھ چہرے اس دن تر و تازہ (اور با رونق) ہوں گے۔"},{"SurahNumber":88,"VerseNumber":9,"Text":"اپنی کاوش و کوشش پر خوش اور مطمئن ہوں گے۔"},{"SurahNumber":88,"VerseNumber":10,"Text":"(اور) عالیشان جنت میں ہوں گے۔"},{"SurahNumber":88,"VerseNumber":11,"Text":"جہاں وہ کوئی بےہودہ بات نہیں سنیں گے۔"},{"SurahNumber":88,"VerseNumber":12,"Text":"اس میں چشمہ رواں دواں ہوگا۔"},{"SurahNumber":88,"VerseNumber":13,"Text":"اس میں اونچے اونچے تخت (بچھے ہوئے) ہوں گے۔"},{"SurahNumber":88,"VerseNumber":14,"Text":"اور جام و ساغر رکھے ہوں گے۔"},{"SurahNumber":88,"VerseNumber":15,"Text":"اور گاؤ تکیے قطار در قطار لگے ہوئے ہوں گے۔"},{"SurahNumber":88,"VerseNumber":16,"Text":"اور طرح طرح کے نفیس فرش و فروش بچھے ہوئے ہوں گے۔"},{"SurahNumber":88,"VerseNumber":17,"Text":"کیا یہ لوگ اونٹ کو (غور سے) نہیں دیکھتے کہ وہ کیونکر پیدا کیا گیا ہے؟"},{"SurahNumber":88,"VerseNumber":18,"Text":"اور آسمان کی طرف نہیں دیکھتے کہ کیسے بلند کیا گیا ہے۔"},{"SurahNumber":88,"VerseNumber":19,"Text":"اور پہاڑوں کی طرف نہیں دیکھتے کہ کیونکر کھڑے کئے گئے ہیں؟"},{"SurahNumber":88,"VerseNumber":20,"Text":"اور زمین کی طرف نہیں دیکھتے کہ کیسے بچھائی گئی ہے۔"},{"SurahNumber":88,"VerseNumber":21,"Text":"پس(اے رسول(ص)) آپ(ص) نصیحت کیجئے (اور سمجھائیے) کہ آپ(ص) نصیحت کرنے (اور سمجھانے) والے ہیں۔"},{"SurahNumber":88,"VerseNumber":22,"Text":"آپ(ص) ان پر داروغہ نہیں ہیں۔"},{"SurahNumber":88,"VerseNumber":23,"Text":"ہاں البتہ جو شخص رُوگردانی کرے گا اور کفر کرے گا۔"},{"SurahNumber":88,"VerseNumber":24,"Text":"تو اللہ اس کو بڑا عذاب دے گا۔"},{"SurahNumber":88,"VerseNumber":25,"Text":"یقیناً ان کی بازگشت ہماری طرف ہے۔"},{"SurahNumber":88,"VerseNumber":26,"Text":"پھر بیشک ان کا حساب کتاب ہمارے ذمہ ہے۔"}]}