{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":15,"VerseNumber":71,"Text":"Гуфт: «Агар қасде доред, инак духтарони ман ҳастанд»"},{"SurahNumber":15,"VerseNumber":72,"Text":"Ба ҷони ту савганд, ки онҳо дар мастии худ саргашта буданд"},{"SurahNumber":15,"VerseNumber":73,"Text":"Чун субҳ бидамид, ононро фарёд фурӯ гирифт"},{"SurahNumber":15,"VerseNumber":74,"Text":"Шаҳрро зеру забар кардем ва бороне аз сиҷҷил бар онон боронидем"},{"SurahNumber":15,"VerseNumber":75,"Text":"Дар ин ибратҳост барои ибратгирандагон"},{"SurahNumber":15,"VerseNumber":76,"Text":"Ва он шаҳр акнун дар сари роҳи корвониён аст"},{"SurahNumber":15,"VerseNumber":77,"Text":"Ва мӯъминонро дар он ибратест"},{"SurahNumber":15,"VerseNumber":78,"Text":"Ва мардуми Айка низ ситамкор буданд"},{"SurahNumber":15,"VerseNumber":79,"Text":"Аз онҳо интиқом гирифтем ва шаҳрҳои он ду қавм ошкоро бар сари роҳанд"},{"SurahNumber":15,"VerseNumber":80,"Text":"Мардуми Ҳиҷр низ паёмбаронро ба дурӯғ нисбат доданд"},{"SurahNumber":15,"VerseNumber":81,"Text":"Оёти Худро бар онон расонидем, вале аз он рӯй мегардонданд"},{"SurahNumber":15,"VerseNumber":82,"Text":"Хонаҳои худро, то тинҷ бошанд, дар куҳҳо меканданд"},{"SurahNumber":15,"VerseNumber":83,"Text":"Субҳгоҳон ононро фарёд фурӯ гирифт"},{"SurahNumber":15,"VerseNumber":84,"Text":"Кирдорашон аз онҳо дафъи бало накард"},{"SurahNumber":15,"VerseNumber":85,"Text":"Осмонҳову замин ва он чиро, ки миёни онҳост, ба ғайри ҳақ наёфаридаем. Ва бешак қиёмат фаро мерасад. Пас гузашт кун, гузаште некӯ"},{"SurahNumber":15,"VerseNumber":86,"Text":"Албатта Парвардигори ту офаринандае доност"},{"SurahNumber":15,"VerseNumber":87,"Text":"Мо сабъаммасонӣ ва Қуръони бузургро ба ту додем"},{"SurahNumber":15,"VerseNumber":88,"Text":"Агар баъзе аз мардону занонашонро ба чизе баҳравар сохтаем, ту ба он нигоҳ макун. Ва ғами онҳоро махӯр. Ва дар баробари мӯъминон фурӯтан (хоксор) бош"},{"SurahNumber":15,"VerseNumber":89,"Text":"Ва бигӯ: «Ман бимдиҳандае равшангарам»"},{"SurahNumber":15,"VerseNumber":90,"Text":"Ҳамонанди азобе, ки бар тақсимкунандагон нозил кардем"}]}