{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":80,"VerseNumber":1,"Text":"၎င်း(တမန်‌တော် )သည် မျက်‌မှောင်ကြုတ်ခဲ့သည့်အပြင် မျက်နှာလည်း လွှဲခဲ့သည်။"},{"SurahNumber":80,"VerseNumber":2,"Text":"၎င်း၏ထံသို့ မျက်မမြင်ဝင်‌ရောက်လာသည့်အတွက်‌ကြောင့် ဖြစ်သည်။"},{"SurahNumber":80,"VerseNumber":3,"Text":"အသင်သိပါ၏‌လော၊ ထိုမျက်မမြင်သည် စင်ကြယ်သန့်ရှင်းသူ ဖြစ်‌ကောင်းဖြစ်သွားနိုင်သည်။"},{"SurahNumber":80,"VerseNumber":4,"Text":"သို့မဟုတ် သူသည် တရားရသွားနိုင်သည်။ ထို့‌နောက် ဆုံးမဩဝါဒသည် သူ့အား အကျိုးဖြစ်ထွန်း‌စေနိုင်မည်။"},{"SurahNumber":80,"VerseNumber":5,"Text":"မည်သို့ပင်ဖြစ်‌စေ၊ အကြင်သူသည် ဂရုမစိုက်ဘဲ လျစ်လျူရှု‌နေခဲ့သည်။"},{"SurahNumber":80,"VerseNumber":6,"Text":"ထို့‌နောက်လည်း အသင်သည် ထိုသူ့ကိုမူ ဂရုစိုက်အ‌ရေး‌ပေး‌နေသည်။"},{"SurahNumber":80,"VerseNumber":7,"Text":"ထိုသူ မစင်ကြယ်သည့်အတွက် အသင်၏အ‌ပေါ်တွင်လည်း တာဝန်မရှိပါဘဲလျက်။"},{"SurahNumber":80,"VerseNumber":8,"Text":"ထို့ပြင် မည်သို့ပင်ဖြစ်‌စေ၊ အကြင်သူသည် အသင့်ထံသို့ ‌ပြေးလွှားလျက်‌ရောက်လာခဲ့သည်။"},{"SurahNumber":80,"VerseNumber":9,"Text":"ထိုသူသည် (အရှင်မြတ်ကို)‌ကြောက်ရွံ့‌လေးစားသူလည်းဖြစ်လျက်။"},{"SurahNumber":80,"VerseNumber":10,"Text":"ထိုသို့ဖြစ်ပါလျက်နှင့် အသင်သည်ထိုသူ့ကိုမူ အ‌ရေးမ‌ပေးဘဲ လျစ်လျူရှုခဲ့သည်။ ###၁"},{"SurahNumber":80,"VerseNumber":11,"Text":"(အသင်သည် ) ဤသို့လုံးဝမလုပ်ပါနှင့်၊ ဤ(စူရဟ်ကဏ္ဍ)သည် ဆုံးမဩဝါဒပင်ဖြစ်သည်။"},{"SurahNumber":80,"VerseNumber":12,"Text":"ထို့‌နောက် အလိုရှိသူသည် ထိုဆုံးမဩဝါဒကို ‌လေ့လာကျက်မှတ်လိမ့်မည်။"},{"SurahNumber":80,"VerseNumber":13,"Text":"(ထိုဆုံးမဩဝါဒသည်) ဂုဏ်ကျက်သ‌ရေရှိ‌သော စာရွက်များ‌ပေါ်တွင် (‌ရေးထားခြင်း)ဖြစ်သည်။"},{"SurahNumber":80,"VerseNumber":14,"Text":"မြင့်မြတ်‌သော ၊ စင်ကြယ်‌သော (စာရွက်များ) ဖြစ်သည်။"},{"SurahNumber":80,"VerseNumber":15,"Text":"(ထိုစာရွက်များသည်) ‌ရေးသားကြ‌သော ‌ကောင်းကင်တမန်များ၏ လက်ထဲတွင် ရှိကြသည်။"},{"SurahNumber":80,"VerseNumber":16,"Text":"(သူတို့သည်) ဂုဏ်ရှိ‌သောသူ၊ မြင့်မြတ်‌သောသူ(‌ကောင်းကင်တမန်)များဖြစ်ကြသည်။"},{"SurahNumber":80,"VerseNumber":17,"Text":"လူသားသည် ပျက်စီးပါ‌စေ၊ သူသည် အဘယ်မျှ ‌ကျေးဇူးကန်းလိုက်သနည်း။"},{"SurahNumber":80,"VerseNumber":18,"Text":"အရှင်မြတ်သည် သူ့အား မည်သည့်အရာမှ ဖန်ဆင်း‌တော်မူခဲ့သနည်း။"},{"SurahNumber":80,"VerseNumber":19,"Text":"သုက်ရည်တစ်စက်မှ ဖန်ဆင်း‌တော်မူခဲ့ခြင်းဖြစ်သည်။ ထို့ပြင် အရှင်မြတ်သည် သူ့အားစနစ်တကျချိန်ဆစီမံပြုလုပ်‌တော်မူသည်။"},{"SurahNumber":80,"VerseNumber":20,"Text":"ထို့‌နောက် အရှင်မြတ်သည် သူ့အတွက်လမ်းကို လွယ်ကူ‌စေ‌တော်မူခဲ့သည်။"},{"SurahNumber":80,"VerseNumber":21,"Text":"ထို့‌နောက် အရှင်မြတ်သည် သူ့ကို ‌သေဆုံး‌စေ‌တော်မူသည်။ ထို့ပြင် အရှင်မြတ်သည် သူ့ကို သချုႋင်းထဲသို့ မြှုပ်နှံ‌စေ‌တော်မူသည်။"},{"SurahNumber":80,"VerseNumber":22,"Text":"ထို့‌နောက် အရှင်မြတ်သည် အလိုရှိ‌တော်မူသည့်အခါ သူ့ကို ရှင်ပြန်ထ‌စေ‌တော်မူမည်။"},{"SurahNumber":80,"VerseNumber":23,"Text":"(ကာဖိရ် များ ‌ပြောကြသကဲ့သို့) လုံးဝမဟုတ်‌ပေ၊ လူသားသည် သူ့ကို အရှင်မြတ်က အမိန့်‌ပေး‌တော်မူသည်များကို ‌ကျေပွန်‌အောင် မထမ်း‌ဆောင်ရ‌သေး‌ပေ။ ###၁"},{"SurahNumber":80,"VerseNumber":24,"Text":"ထို့ပြင် လူသားသည် သူ့အစားအစာကိုကြည့်ရှု စဉ်းစားသင့်သည်။"},{"SurahNumber":80,"VerseNumber":25,"Text":"အမှန်စင်စစ် ငါအရှင်မြတ်သည် (မိုး)‌ရေကို ရွာသွန်း‌စေ‌တော်မူခဲ့သည်။"},{"SurahNumber":80,"VerseNumber":26,"Text":"ထို့ပြင် ငါအရှင်မြတ်သည်‌မြေပထဝီကို (အံ့ဩဖွယ်ရာကဲ့သို့)ခွဲ‌တော်မူခဲ့သည်။"},{"SurahNumber":80,"VerseNumber":27,"Text":"ထို့ပြင် ငါအရှင်မြတ်သည် ထို ‌မြေပထဝီတွင် ‌ကောက်ပဲသီးနှံကို ‌ပေါက်‌ရောက်‌စေ‌တော်မူခဲ့သည်။"},{"SurahNumber":80,"VerseNumber":28,"Text":"စပျစ်ပင်၊ စိမ်းစို‌သောဟင်းသီးဟင်းရွက်ပင်၊"},{"SurahNumber":80,"VerseNumber":29,"Text":"သံလွင်ပင်၊ စွန်ပလွံပင်၊"},{"SurahNumber":80,"VerseNumber":30,"Text":"ထူထပ်‌သောဥယျာဉ်များ၊"},{"SurahNumber":80,"VerseNumber":31,"Text":"သစ်သီးဝလံများ၊ ကျွဲနွားတိရစ္ဆာန်များ၏အစားအစာများ (ကို ‌ပေါက်‌ရောက်‌စေ‌တော်မူခဲ့သည်)။"},{"SurahNumber":80,"VerseNumber":32,"Text":"အသင်တို့နှင့် အသင်တို့၏ တိရစာဩန်များ၏ အကျိုးအတွက် ဖြစ်သည်။"},{"SurahNumber":80,"VerseNumber":33,"Text":"ထို့‌နောက် နားပင်း‌စေသည့်အသံသည် (ထွက်‌ပေါ်)လာသည့်အခါ၊"},{"SurahNumber":80,"VerseNumber":34,"Text":"ထို‌နေ့တွင် လူသားသည် ထွက်‌ပြေး(တိမ်း‌ရှောင်)မည်၊ သူ၏ညီအစ်ကိုထံမှလည်း‌ကောင်း၊"},{"SurahNumber":80,"VerseNumber":35,"Text":"သူ၏ မိခင်နှင့် ဖခင်ထံမှလည်း‌ကောင်း၊"},{"SurahNumber":80,"VerseNumber":36,"Text":"သူ၏ ဇနီးကြင်ရာထံမှလည်း‌ကောင်း၊ သူ၏ သားသမီးများထံမှလည်း‌ကောင်း၊ (ထွက်‌ပြေးတိမ်း‌ရှောင်‌နေလိမ့်မည်)။"},{"SurahNumber":80,"VerseNumber":37,"Text":"ထို‌နေ့တွင် လူတိုင်း၌ (အခြားမည်သည့်အရာကိုမျှ)ဂရုမစိုက်ဘဲ လုံးပန်း‌နေ‌စေမည့် အ‌ရေးကိစ္စတစ်ခုစီရှိ‌နေမည်ဖြစ်သည်။"},{"SurahNumber":80,"VerseNumber":38,"Text":"ထို‌နေ့တွင် မျက်နှာအ‌မြောက်အမြားသည် လင်းဝင်း‌တောက်ပ‌နေကြလိမ့်မည်။"},{"SurahNumber":80,"VerseNumber":39,"Text":"ရယ်‌မောရွှင်မြူး‌နေကြမည်။"},{"SurahNumber":80,"VerseNumber":40,"Text":"ထို့ပြင် ထို‌နေ့၌ မျက်နှာအ‌မြောက်အမြား၏ အ‌ပေါ်များတွင်မူ မြူမှုန်များရှိ‌နေမည်။"},{"SurahNumber":80,"VerseNumber":41,"Text":"ထိုမျက်နှာများ‌ပေါ်တွင် အ‌မှောင်သည် ဖုံးလွှမ်း‌နေမည်။"},{"SurahNumber":80,"VerseNumber":42,"Text":"ထိုသူများပင် ကာဖိရ်များ၊ ဆိုးသွမ်းသူများ ဖြစ်ကြသည်။"}]}