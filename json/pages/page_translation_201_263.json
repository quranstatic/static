{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":9,"VerseNumber":87,"Text":"၈၇။\tသူတို့သည် အသုံးမကျသူတို့နှင့် အတူတကွနေထိုင်ခြင်းဖြင့် တင်းတိမ်ရောင့်ရဲကြ၏။သူတို့၏ စိတ်နှလုံးကို တံဆိပ်ခတ်နှိပ်ထားတော်မူ၏။ထို့ကြောင့်သူတို့သည် မသိနားမလည်ကြပေ။"},{"SurahNumber":9,"VerseNumber":88,"Text":"၈၈။\tသို့သော်တမန်တော်နှင့် တမန်တော်အား ယုံကြည်သူတို့သည် မိမိတို့အသက်စည်းစိမ်ဥစ္စာများအားဖြင့် ကြိုးစား ကြ၏။ဤလူများသည် သူတို့အတွက် ကောင်းကြီးမင်္ဂလာတော်များရှိသောလူများဖြစ်ကြ၏။ဤလူများသည် အောင်မြင်သူများဖြစ်ကြ၏။"},{"SurahNumber":9,"VerseNumber":89,"Text":"၈၉။\tအလ္လာဟ်အရှင်မြတ်သည် သူတို့အတွက် သူတို့ထာဝရခံစားရမည့်၊ အောက်တွင် မြစ်ချောင်းအသွယ်သွယ်စီးဆင်း လျက်ရှိသောသုခဥယျာဉ်တော်များကို အသင့်စီစဉ်ထားတော်မူ၏။ဤအောင်မြင်ခြင်းသည် အမြင့်မြတ်ဆုံးသော အောင်ဆုကြီးဖြစ်၏။"},{"SurahNumber":9,"VerseNumber":90,"Text":"၉၀။\tအာရဗ်လူမျိုးတောသားများအနက် အကြောင်းပြစရာရှိသောသူများသည် ချမ်းသာခွင့်တောင်းရန် လာကြ၏။အလ္လာဟ်အရှင်မြတ်နှင့် အရှင်မြတ်၏ တမန်တော်ကို လိမ်သောသူတို့သည် အိမ်တွင် ထိုင်နေကြ၏။သူတို့အနက် မယုံကြည်သူတို့အပေါ်သို့ အလွန်ကြီးလေးသောအပြစ်ဒဏ်တော်ဆိုက်ရောက်လာလိမ့်မည်။"},{"SurahNumber":9,"VerseNumber":91,"Text":"၉၁။\tအားနည်းချိနဲ့သူများ၊ မကျန်းမမာသူများ၊ ဆင်းရဲနွမ်းပါးသူများသည် အလ္လာဟ်အရှင်မြတ်နှင့် အရှင်မြတ်၏ တမန်တော်အပေါ်၌ သစ္စာရှိကြလျှင် သူတို့သည် စစ်တိုက်မလိုက်ကြသောကြောင့် အပြစ်မသင့်ကြပေ။သူတော် ကောင်းတို့အား အပြစ်တင်လမ်းမရှိပေ။အလ္လာဟ်အရှင်မြတ်သည် အပြစ်လွှတ်တော်မူ၏။ကောင်းကြီးမင်္ဂလာ ပေးသနားတော်မူ၏။"},{"SurahNumber":9,"VerseNumber":92,"Text":"၉၂။\tအကြင်သူတို့သည် စစ်တိုက်လိုက်ချင်၍ သင့်ထံ စီးစရာလာတောင်းသောအခါ သင်သည် သူတို့အား အကျွနု်ပ် သည် သင်တို့အတွက် စီးစရာမရနိုင်ဟု ပြန်ပြော၏။ထိုအခါသူတို့သည် မျက်ရည်ယိုစီးကျလျက် ပြန်သွားကြ၏။သူတို့သည် စစ်အတွက် သုံးစရာပစ္စည်းမရှိ၍ ဝမ်းနည်းကြ၏။ထိုသူတို့အတွက် စစ်တိုက်မလိုက်သောကြောင့် အပြစ်သင့်ကြပေ။"},{"SurahNumber":9,"VerseNumber":93,"Text":"၉၃။\tဥစ္စာပစ္စည်းရှိလျက် အိမ်တွင်ကျန်ရစ်ခွင့်တောင်းသူများကိုသာ အပြစ်တင်စရာရှိ၏။သူတို့သည် အသုံးမဝင်သော သူတို့နှင့်အတူကျန်ရစ်ရခြင်းနှင့် တင်းတိမ်ရောင့်ရဲကြ၏။အလ္လာဟ်အရှင်မြတ်သည် သူတို့၏ စိတ်နှလုံးကို တံဆိပ်ခတ်နှိပ်ထားတော်မူသည်။ထို့ကြောင့်သူတို့သည် အသိပညာကင်းမဲ့ကြ၏။"}]}