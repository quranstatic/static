{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":70,"VerseNumber":40,"Text":"Ayrô mawqooqii kee ayrô kormaami Rabbil (Yalli isi nafsi edde faxak) xiibita diggah nanu dudda linoomul"},{"SurahNumber":70,"VerseNumber":41,"Text":"Keenik yayse mara ciggiilisnaamal, kaadu hebeltô seehadayti keenik nek mayassaqqa, ken bayisnam fannek abe nee kaltam matan"},{"SurahNumber":70,"VerseNumber":42,"Text":"Toysa usun Sinni baatilit giirisoonay ken ixxic, kaadu sinni addunyal digritoonay ken ixxic ken ayróy (woh Qhiyaamah ayró kinnuk) kah xagnisimeenit ongoorowwu iyyaanam fanah"},{"SurahNumber":70,"VerseNumber":43,"Text":"Magooqak sissikuk yawqen ayró, addunyal sinni yallittey xeet kee cooxuk tanî fanah tet yaqbudoonuh asassakuk kah gexak sugen innah"},{"SurahNumber":70,"VerseNumber":44,"Text":"Intiita keenik meesih rammitak buraa kee qunxaané ken buulta, woh addunyal kah xagnisimak sugen ayró (Qhiyaamah ayró kinnuk) kinni"},{"SurahNumber":71,"VerseNumber":1,"Text":"Diggah, nanu Nabii Nuuc kay marâ fanah kaa rubneh, qansarissa digaalá keenih tamaatek naharal, ku mara meesis iyyaanamal"},{"SurahNumber":71,"VerseNumber":2,"Text":"Nabii Nuuc iyyeh: yi maraw! Diggah anu siinih meesisso kak baxxaqqa le farmoyta kinniyo"},{"SurahNumber":71,"VerseNumber":3,"Text":"Yalla uqbudaay qibaada kaah caglisa, kaadu kaak meesitaay, yamri oggola"},{"SurahNumber":71,"VerseNumber":4,"Text":"Tohul sin dambitte siinih cabeleeh, qumri siinih wadirroyse le yimixxige waktî fanah, Diggah Yalli mekle wakti (Raba kinnuk) yamaate waqdi, mawadirroysima, isin woh yaaxige mará akkinnitoonuy iimaanâ fanah asissikuk tenen"},{"SurahNumber":71,"VerseNumber":5,"Text":"Nabii Nuuc iyyeh:yi Rabbow diggah, anu inni mara kol yaamanoonuh baraay laqó ken seeceh"},{"SurahNumber":71,"VerseNumber":6,"Text":"Tokkel Yi seeco tu keenih mossinna kudimik sá"},{"SurahNumber":71,"VerseNumber":7,"Text":"Kaadu diggah, anu keenih seecinnaanih waqdi dambi keenih cabtuh sinni feeraari sinni aytiitat heeniih (axcem yaabbeenimik) sinni sarat yumbududeeniih, (yoo yableenimik) koroosannul yeedeeniih, kaxxa mariinoh kaxxa mariiniten iimaan oggolaanamak"},{"SurahNumber":71,"VerseNumber":8,"Text":"Tohih lakal diggah, anu xongolo fayya haak keenih seece"},{"SurahNumber":71,"VerseNumber":9,"Text":"Tohih lakal diggah, anu xongolo fayya keenih heeh, tutuccah tutuccu keenit exce"},{"SurahNumber":71,"VerseNumber":10,"Text":"Tokkel sinni Rabbil dambi cabti essirita keenik exce, diggah usuk maggom dambi cabti li kinnik"}]}