{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":97,"VerseNumber":1,"Text":"SE, VI har uppenbarat denna [heliga Skrift] under Allmaktens Natt"},{"SurahNumber":97,"VerseNumber":2,"Text":"Och vad kan låta dig förstå vad Allmaktens Natt betyder"},{"SurahNumber":97,"VerseNumber":3,"Text":"Allmaktens Natt är mera värd än tusen månader"},{"SurahNumber":97,"VerseNumber":4,"Text":"då stiger änglarnas härskaror och Anden ned med sin Herres tillstånd för [att utföra] alla [Hans] uppdrag"},{"SurahNumber":97,"VerseNumber":5,"Text":"Den [Natten andas] fred till dess dagen gryr"},{"SurahNumber":98,"VerseNumber":1,"Text":"DE SOM framhärdar i att förneka sanningen, antingen de är efterföljare av äldre tiders uppenbarelser eller sådana som sätter gudar vid Guds sida, utestängdes inte [från Guds nåd] förrän det klara vittnesbördet hade nått dem"},{"SurahNumber":98,"VerseNumber":2,"Text":"ett sändebud från Gud, som framförde rena, oförvanskade budskap"},{"SurahNumber":98,"VerseNumber":3,"Text":"med sanna, klara och evigt giltiga påbud"},{"SurahNumber":98,"VerseNumber":4,"Text":"De som i äldre tid fick ta emot uppenbarelser söndrades [i tron] först sedan de nåtts av detta klara vittnesbörd"},{"SurahNumber":98,"VerseNumber":5,"Text":"Men inga andra påbud gavs dem än att dyrka Gud med ren och uppriktig tro liksom de som i gångna tider sökte sanningen, och att förrätta bönen och att hjälpa de behövande. Detta är den sanna, i människans natur nedlagda religionens klara och evigt giltiga [påbud]"},{"SurahNumber":98,"VerseNumber":6,"Text":"På dem som [trots detta] framhärdar i att förneka sanningen, antingen de är efterföljare av äldre tiders uppenbarelser eller sådana som sätter gudar vid Guds sida, väntar helvetets eld, och där skall de förbli till evig tid; de är de uslaste av alla skapade varelser"},{"SurahNumber":98,"VerseNumber":7,"Text":"Men de som tror och lever ett rättskaffens liv, de är de bästa av alla skapade varelser"}]}