{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":76,"VerseNumber":26,"Text":"၂၆။ ထို့အပြင်အရှင်မြတ်အား ညဉ့်ဦးယံ၌ ဆွလားသ်ဝတ်ပြုလော့၊ ထိုညဉ့်မှာပင် အချိန်ကြာမြင့်စွာ အရှင်မြတ်၏ ကျေးဇူးတော်ဂုဏ်တော်များကို ရင့်ကျူးလော့။"},{"SurahNumber":76,"VerseNumber":27,"Text":"၂၇။ စင်စစ်အားဖြင့် ဤလူများသည် ခေတ္တ ခဏသာဖြစ်သောဤဘဝကို နှစ်သက်မြတ်နိုးကြ၏၊ ပြင်းထန်ကြောက်မက် ဖွယ်နေ့တော်ကြီးကို အရေးမစိုက်မေ့လျော့နေကြ၏။"},{"SurahNumber":76,"VerseNumber":28,"Text":"၂၈။ ငါသည် ထိုသူတို့ကို ဖန်ဆင်းတော်မူ၏၊ သူတို့၏ ကိုယ်ခန္ဓာကို အင်အားဖြည့်တင်းကြံ့ခိုင်စေတော်မူ၏၊ သို့သော်ငါသည် အလိုတော်ရှိသောအခါ ထိုသူတို့အားလုံးကို ကွပ်မျက်တော်မူပြီးလျှင် သူတို့အစားသူတို့နှင့် တူသောအခြားလူတို့ကို ယူခဲ့နိုင်တော်မူ၏။"},{"SurahNumber":76,"VerseNumber":29,"Text":"၂၉။ စင်စစ်အားဖြင့် ဤကုရ်အာန်ကျမ်းမြတ်သည် အဆုံးအမကျမ်းတော်မြတ်ဖြစ်၏၊ အလိုရှိသူမည်သူမဆို မိမိအရှင် သခင်အထံတော်သို့ ရောက်ရာလမ်းတော်ကို ယူနိုင်စေရန်ဖြစ်၏။"},{"SurahNumber":76,"VerseNumber":30,"Text":"၃၀။ သို့သော် သင်တို့သည် အလ္လာဟ်အရှင်မြတ်အလိုတော်မရှိပဲ ထိုလမ်းကို ယူမည်မဟုတ်၊ စင်စစ်အားဖြင့်အလ္လာဟ် အရှင်မြတ်သည် သိတော်မူသောအရှင်၊ သဗ္ဗညုတ ဉာဏ်တော်ရှင်ဖြစ်တော်မူ၏။"},{"SurahNumber":76,"VerseNumber":31,"Text":"၃၁။ အရှင်မြတ်သည် အလိုတော်ရှိသူအား အရှင်မြတ်၏ ကောင်းကြီးမင်္ဂလာအတွင်းသို့ ဝင်စေတော်မူ၏၊ သို့သော် ဆိုးယုတ်မိုက်မဲသော ဒုစရိုက်ကောင်များအဖို့ မူကား အလွန်ပြင်းပြနာကျင်ဖွယ်သောအပြစ်ဒဏ်တော်ကြီးကို အသင့် စီရင်ထားတော်မူ၏။"},{"SurahNumber":77,"VerseNumber":1,"Text":"၁။ လေပြင်းလေညှင်းများကို လွှတ်သောကောင်းကင်တမန်များအားဖြင့်လည်းကောင်း။"},{"SurahNumber":77,"VerseNumber":2,"Text":"၂။ လေပြင်းမုန်တိုင်းများကို လွှတ်သောကောင်းကင်တမန်များအားဖြင့်လည်းကောင်း။"},{"SurahNumber":77,"VerseNumber":3,"Text":"၃။ မဟာပထဝီမြေကြီး၏ ဟင်းသီးဟင်းရွက်ပင်များကို ပြန်ရှင်စေသောကောင်းကင်တမန်တော်များအားဖြင့် လည်းကောင်း။"},{"SurahNumber":77,"VerseNumber":4,"Text":"၄။ စပါးလှေ့သည့်လေများကို လွှတ်သောကောင်းကင်တမန်များအားဖြင့်လည်းကောင်း။"},{"SurahNumber":77,"VerseNumber":5,"Text":"၅၊၆။ အပြစ်လွှတ်တော်မူမည့် အကြောင်း(သို့မဟုတ်) အပြစ်ပေးတော်မူမည့်အကြောင်းကြေငြာသည့်သတိပေးနှိုးဆော် ကျမ်းမြတ်ကို ယူဆောင်လာသောတမန်တော်များအားဖြင့်လည်းကောင်း။"},{"SurahNumber":77,"VerseNumber":6,"Text":"၅၊၆။ အပြစ်လွှတ်တော်မူမည့် အကြောင်း(သို့မဟုတ်) အပြစ်ပေးတော်မူမည့် အကြောင်းကြေငြာသည့် သတိပေးနှိုးဆော် ကျမ်းမြတ်ကို ယူဆောင်လာသော တမန်တော်များအားဖြင့်လည်းကောင်း။"},{"SurahNumber":77,"VerseNumber":7,"Text":"၇။ သင်တို့အား ပေးတော်မူသော ကတိသစ္စာတော်သည် မုချဧကန်ပြည့်စုံရမည်သာတည်း။"},{"SurahNumber":77,"VerseNumber":8,"Text":"၈။ ထို့ကြောင့်ကြယ်များကို ဝင်စေတော်မူသောအခါ။"},{"SurahNumber":77,"VerseNumber":9,"Text":"၉။ မိုးကောင်းကင်ကို ကွဲအက်ပြိုပျက်စေတော်မူသောအခါ။"},{"SurahNumber":77,"VerseNumber":10,"Text":"၁၀။ တောင်များကြေမွ၍ အနှံ့အပြားလွင့်စေတော်မူသော အခါ။"},{"SurahNumber":77,"VerseNumber":11,"Text":"၁၁။ တမန်တော်တို့စုဝေးစေဖို့ရာ သတ်မှတ်ချိန်းချက်ထားတော်မူသော အချိန်ကျရောက်လာသော အခါ။"},{"SurahNumber":77,"VerseNumber":12,"Text":"၁၂။ အဘယ်နေ့ရက်အတွက် အချိန်ကို ချိန်းချက်ထားတော်မူသနည်း။"},{"SurahNumber":77,"VerseNumber":13,"Text":"၁၃။ ဆုံးဖြတ်စီရင်တော်မူသောနေ့တော်ကြီးအတွက် ချိန်းထားတော်မူ၏။"},{"SurahNumber":77,"VerseNumber":14,"Text":"၁၄။ အေ-တမန်တော်၊ ယင်း စီရင်ဆုံးဖြတေ် တာမ် ူသောနေ့တော်ကြီးသည် မည်သည်ဖြစ်သည်ကို သင့်အား အဘယ်သူ ရှင်းလင်းပြောပြမည်နည်း။"},{"SurahNumber":77,"VerseNumber":15,"Text":"၁၅။ ထိုနေ့တော်ကြီး၌ တရားတော်ကို ငြင်းပယ်သူအားလုံးသည် ပျက်စီးခြင်းမက ပျက်စီးဆုံးရှုံးရမည်သာတည်း။"},{"SurahNumber":77,"VerseNumber":16,"Text":"၁၆။ ငါသည် ရှေးလူဟောင်းအဆက်ဆက်တို့ကို သုတ်သင်ရှင်းလင်းတော်မူခဲ့ပြီမဟုတ်လော။"},{"SurahNumber":77,"VerseNumber":17,"Text":"၁၇။ ထို့နောက်နောက်လူများကိုလည်း ရှေးလူတို့နောက်သို့ လိုက်စေတော်မူသည်မဟုတ်လော။"},{"SurahNumber":77,"VerseNumber":18,"Text":"၁၈။ ငါသည် အပြစ်ရှိသူအပေါင်းတို့ကို ယင်းသို့ကွပ်မျက်စီရင်တော်မူ၏။"},{"SurahNumber":77,"VerseNumber":19,"Text":"၁၉။ ထိုနေ့တော်ကြီး၌ တရားတော်ကို ငြင်းပယ်သူအားလုံးသည် ပျက်စီးခြင်းမက ပျက်စီးဆုံးရှုံးရမည်သာတည်း။"}]}