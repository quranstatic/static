{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":21,"VerseNumber":11,"Text":"Скільки Ми знищили селищ, жителі яких були несправедливими! Після них Ми створили інші народи"},{"SurahNumber":21,"VerseNumber":12,"Text":"Коли вони відчули Нашу міць, то почали тікати звідти"},{"SurahNumber":21,"VerseNumber":13,"Text":"Не тікайте! Поверніться туди, де ви розкошували, де житла ваші! Можливо, вас запитають"},{"SurahNumber":21,"VerseNumber":14,"Text":"Вони говорили: «Горе нам! Воістину, ми були несправедливими"},{"SurahNumber":21,"VerseNumber":15,"Text":"Вони голосили так, доки Ми не перетворили їх на зів’ялу ниву"},{"SurahNumber":21,"VerseNumber":16,"Text":"Ми не створювали небес, землі й того, що між ними, бавлячись"},{"SurahNumber":21,"VerseNumber":17,"Text":"Коли б Ми прагнули забави, то зробили б її з того, що маємо — якби взагалі це робили"},{"SurahNumber":21,"VerseNumber":18,"Text":"Та ж ні! Ми вражаємо істиною брехню, й вона трощить її. І та зникає! Горе вам за те, що ви вигадуєте"},{"SurahNumber":21,"VerseNumber":19,"Text":"Йому належать усі, хто на небесах і на землі! А ті, хто поряд із Ним, не гордують поклонінням Йому й не втомлюються"},{"SurahNumber":21,"VerseNumber":20,"Text":"Вони невтомно прославляють Його вночі та вдень"},{"SurahNumber":21,"VerseNumber":21,"Text":"Невже вони роблять собі із землі богів, які були б здатні воскрешати"},{"SurahNumber":21,"VerseNumber":22,"Text":"Якби були інші боги, крім Аллага, то [небеса і земля] зруйнувалися б. Аллаг, Господь трону, пречистий від того, що Йому приписують"},{"SurahNumber":21,"VerseNumber":23,"Text":"Його не запитають про те, що Він робить, — запитають їх"},{"SurahNumber":21,"VerseNumber":24,"Text":"Невже крім Нього вони беруть собі інших богів? Скажіть: «Наведіть свій доказ! Ось нагадування для тих, хто зі мною, і нагадування для тих, хто був раніше за мене!» Але більшість із них не знає істини. Вони відвертаються"}]}