{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":38,"VerseNumber":27,"Text":"Oo uma aanu abuurin samooyinka iyo arlada iyo waxa u dhexeeya ujeeddo la’aan. Sidaasu waa malaha kuwa xaqa diida. Ee hoog waxaa leh kuwa xaqa diida xagga Naarta ah"},{"SurahNumber":38,"VerseNumber":28,"Text":"Ma waxaanu la mid dhignaa kuwa (Xaqa) rumeysan oo samaha fala sida kuwa ku fala fasahaad arlada? mise ma waxaanu ka dhignaa kuwa iska jira xumaha sida faajiriinta"},{"SurahNumber":38,"VerseNumber":29,"Text":"(Kani) waa Kitaab aan kuu soo waxyoonnay barako badan si ay uga fiirsadaan Aayadihiisa iyo si ay wax garadku ugu waantoobaan"},{"SurahNumber":38,"VerseNumber":30,"Text":"Oo Waxaan Daawuud siinnay Sulaymaan. Wacanaa addoonku. hubaal, wuxuu ahaa mid noo soo laabasho badan"},{"SurahNumber":38,"VerseNumber":31,"Text":"Waa tii loo soo bandhigay goor galab ah (fardo) sugan marka ay taagan yihiin oo aad u dheereeya marka ay ordayaan"},{"SurahNumber":38,"VerseNumber":32,"Text":"Markaasuu wuxuu yidhi: Hubaal waxaan ka door biday waxyaalaha wanaagsan xuska Rabbigay ilaa ay dhacday qorraxdii"},{"SurahNumber":38,"VerseNumber":33,"Text":"Dib iyaga iigu keena, markaasuu wuxuu billaabay inuu masaxo addimmada iyo luquma(hooda)"},{"SurahNumber":38,"VerseNumber":34,"Text":"Oo xaqiiq Waxaanu imtixaannay Sulaymaan, oo aan saarnay kursigii boqortooyadiisii oogo, markaasuu u soo laabtay (Allaah oo toobad keenay)"},{"SurahNumber":38,"VerseNumber":35,"Text":"Wuxuu yidhi : Rabbiyow! Ii Dambi dhaaf oo i sii boqortooyo aan ku habbooneyn (inuu dhaxlo) cid iga dambeysa. Adigaa Bixin Badane ahe"},{"SurahNumber":38,"VerseNumber":36,"Text":"Markaas baan waxaan u sakhirnay dabaysha, oo ku soconeysey amarkiisa iyadoo nugul meeshuu doonaba"},{"SurahNumber":38,"VerseNumber":37,"Text":"Iyo shaydaammada, mid walboo wax dhisa , iyo mid walboo quusa"},{"SurahNumber":38,"VerseNumber":38,"Text":"Iyo kuwo kaloo ku xirxiran silsilado"},{"SurahNumber":38,"VerseNumber":39,"Text":"Kani waa Deeqdayada ee bixi waxaad doonto ama hayso xisaab la’aan"},{"SurahNumber":38,"VerseNumber":40,"Text":"Oo hubaal wuxuu Agtayada ku leeyahay xaqiiq dhowaansho iyo meeqaan sare"},{"SurahNumber":38,"VerseNumber":41,"Text":"Oo xus addoonkayaga Ayyuub, marka uu u dhawaaqday Rabbigi (isagoo leh): Wuxuu Shaydaan igu taabtay silic iyo saxariir"},{"SurahNumber":38,"VerseNumber":42,"Text":"Ku garaac (dhulka) cagtaada; kani (waa il leh) meyrasho qabow iyo cabbitaan"}]}