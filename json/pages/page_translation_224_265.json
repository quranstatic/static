{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":11,"VerseNumber":20,"Text":"ထိုသူများသည် ကမာ္ဘ‌မြေ၌လည်း (အရှင်မြတ်၏ပြစ်ဒဏ်မှ)လွတ်‌မြောက်‌အောင် စွမ်း‌ဆောင်နိုင်သူများ မဟုတ်‌ပေ။ ထို့ပြင် သူတို့၌ အလ္လာဟ်အရှင်မြတ်နှင့်ဆန့်ကျင်ပြီး ကူညီမည့်သူများလည်း မည်သူမျှ မရှိ‌ပေ။ (ယခုမူ)သူတို့သည် အပြစ်ဒဏ်ကို နှစ်ဆတိုးပြီး(အပြစ်‌ပေးခြင်း)ခံရမည်ဖြစ်သည်။ သူတို့သည် (ကုရ်အာန်ကို)ကြားနိုင်စွမ်းလည်းမရှိ၊ (သာဓကများကို)မြင်နိုင်စွမ်းလည်းမရှိ‌ပေ။"},{"SurahNumber":11,"VerseNumber":21,"Text":"ဤသူများပင် သူတို့ကိုယ်ကို နစ်နာ‌စေခဲ့ကြ‌သောသူများဖြစ်သည်။ ထို့ပြင် သူတို့ထံမှ သူတို့ လုပ်ကြံဖန်တီးခဲ့ကြ‌သော(ကိုးကွယ်ရာများသည်) ‌ပျောက်ကွယ်သွားကြပြီဖြစ်သည်။"},{"SurahNumber":11,"VerseNumber":22,"Text":"လုံးဝ သံသယမရှိ အမှန်စင်စစ် သူတို့သည် တမလွန်ဘဝ၌ အမှန်ပင် အနစ်နာဆုံးသူများဖြစ်ကြလိမ့်မည်။"},{"SurahNumber":11,"VerseNumber":23,"Text":"အမှန်စင်စစ် အကြင်သူတို့သည် အီမာန်ယုံကြည်ခဲ့ကြသည်။ ထို့ပြင် သူတို့သည် ‌ကောင်းမြတ်‌သောလုပ်ရပ်များကို ပြုလုပ်ခဲ့ကြသည်။ ၎င်း‌နောက် သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့၌ ကျိုးနွံခဲ့ကြသည်။ သူတို့သည် ဂျန္နသ်သုခဘုံသားများဖြစ်ကြသည်။ သူတို့သည် ထိုအထဲ၌ အမြဲ‌နေကြရမည့်သူများဖြစ်ကြသည်။"},{"SurahNumber":11,"VerseNumber":24,"Text":"(ကာဖိရ်နှင့်မွတ်စ်လင်မ်)အုပ်စုနှစ်စု၏သာဓကသည် မျက်စိကန်းပြီး နားပင်းသူနှင့် မျက်စိမြင်ပြီး နားကြားသူကဲ့သို့ဖြစ်သည်။* ထိုအုပ်စု နှစ်စုတို့သည် အ‌ခြေအ‌နေ(တိုင်း၌)တူညီသ‌လော။ ဤမျှပင် အသင်တို့သည် အသိတရား မရကြသ‌လော။"},{"SurahNumber":11,"VerseNumber":25,"Text":"ထို့ပြင် အမှန်စင်စစ် ငါအရှင်မြတ်သည် (တမန်‌တော်)နူးဟ်ကို ၎င်း၏အမျိုးသားများထံ ‌စေလွှတ်‌တော်မူခဲ့သည်။ (၎င်းက‌ပြောသည်) အမှန်စင်စစ် ငါသည် အသင်တို့အတွက် ပွင့်လင်းထင်ရှားစွာ သတိ‌ပေးသူဖြစ်သည်။"},{"SurahNumber":11,"VerseNumber":26,"Text":"အသင်တို့သည် အလ္လာဟ်အရှင်မြတ်မှလွဲ၍ အခြားတစ်စုံတစ်ရာကို မကိုးကွယ်ကြနှင့်။* အမှန်စင်စစ် ငါသည် အသင်တို့အတွက် အလွန်နာကျင်‌စေ‌သော‌နေ့၏အပြစ်ဒဏ်*ကို စိုးရိမ်သည်။"},{"SurahNumber":11,"VerseNumber":27,"Text":"ထို့‌နောက် ၎င်း၏အမျိုးသားများထဲမှ ငြင်းပယ်ခဲ့ကြ‌သော အကြီးအကဲများက (ဤသို့)‌ပြောဆိုခဲ့ကြသည်- “ကျွန်ုပ်တို့သည် အသင့်အား ကျွန်ုပ်တို့ကဲ့သို့ လူသားတစ်ဦးအဖြစ်နှင့်သာ မြင်ကြသည်။ ၎င်း‌နောက် ကျွန်ုပ်တို့သည် အ‌ပေါ်ယံအားဖြင့် ကျွန်ုပ်တို့ထဲမှ အ‌သေးသိမ်ဆုံး‌သောသူများမှလွဲ၍ အခြားသူများသည် အသင်၏‌နောက်သို့ လိုက်သည်ကို မမြင်ကြ‌ပေ။ ၎င်း‌နောက် ကျွန်ုပ်တို့သည် အသင်တို့တွင် ကျွန်ုပ်တို့ထက် တစ်စုံတစ်ရာကို ပိုမြင့်မြတ်သည်ကိုလည်း မမြင်ကြ‌ပေ။ အမှန်စင်စစ် ကျွန်ုပ်တို့သည် အသင်တို့အား လိမ်လည်သူများဟုပင် ယူဆကြသည်။"},{"SurahNumber":11,"VerseNumber":28,"Text":"၎င်း(တမန်‌တော် နူးဟ်)က ‌ပြောဆိုသည်- “အို- ငါ၏အမျိုးသားအ‌ပေါင်းတို့၊ အကယ်၍ ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ထင်ရှား‌သော သက်‌သေလက္ခဏာများရှိ‌နေလျှင်၊ ၎င်း‌နောက် အရှင်မြတ်သည် ငါ့အား အရှင်မြတ်ထံ‌တော်မှ ကရုဏာ(တမန်‌တော်အဖြစ်‌ရွေးချယ်ခြင်း)ကို ‌ပေးသနား‌တော်မူခဲ့လျှင်၊ ၎င်း‌နောက် ထို(တမန်‌တော်အဖြစ်)သည် အသင်တို့အ‌ပေါ်တွင် ဖုံးအုပ်‌နေလျှင် (သဲကွဲစွာ မမြင်ရလျှင်) အသင်တို့သည် မည်သို့ ယူဆမည်နည်းဆိုသည်ကို ငါ့အား ‌ပြောပြကြပါ။ အသင်တို့သည် ထိုအရာ(တမန်‌တော်ဖြစ်ခြင်း)ကို မလိုလားကြပါလျက် ငါသည် အသင်တို့အား ထိုအရာ(တမန်‌တော်ဖြစ်ခြင်း)ကို (ယုံကြည်လက်ခံရန်) အတင်းအကျပ်ပြုလုပ်ရမည်‌လော။"}]}