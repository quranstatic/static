{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":85,"VerseNumber":1,"Text":"قسم به آسمان بلند که دارای کاخهای با عظمت است"},{"SurahNumber":85,"VerseNumber":2,"Text":"و قسم به روز موعود (قیامت که وعده گاه خلایق است)"},{"SurahNumber":85,"VerseNumber":3,"Text":"و قسم به شاهد (عالم، پیغمبر خاتم صلّی اللّه علیه و آله و سلّم) و به مشهود (او قیامت و امت)"},{"SurahNumber":85,"VerseNumber":4,"Text":"قسم به اینان که اصحاب اخدود (یعنی آن قوم کافری که بر مؤمنان به مکر مسلط شدند و آنها را به خندقهای آتش در افکندند) همه کشته (یعنی ملعون و مطرود) شدند"},{"SurahNumber":85,"VerseNumber":5,"Text":"همان آتش سختی که (آن مردم ظالم به جان خلق) بر افروختند"},{"SurahNumber":85,"VerseNumber":6,"Text":"که بر کنار آن خندقهای آتش بنشستند"},{"SurahNumber":85,"VerseNumber":7,"Text":"و سوختن مؤمنانی که به آتش افکندند مشاهده می‌کردند"},{"SurahNumber":85,"VerseNumber":8,"Text":"و با آن مؤمنان که بسوختند هیچ عداوتی نداشتند جز آنکه آنان به خدای مقتدر ستوده صفات ایمان آورده بودند"},{"SurahNumber":85,"VerseNumber":9,"Text":"آن خدایی که فرمانروایی آسمانها و زمین از آن اوست، و خدا بر هر چه در عالم است گواه است"},{"SurahNumber":85,"VerseNumber":10,"Text":"آنان که مردان و زنان با ایمان را به آتش فتنه سوختند و توبه نکردند، بر آنها عذاب جهنم و آتش سوزان دوزخ مهیاست"},{"SurahNumber":85,"VerseNumber":11,"Text":"آنان که به خدا ایمان آورده و نیکوکار شدند بر آنها البته (در بهشت) باغهایی است که زیر درختانش نهرها جاری است. این بهشت ابد به حقیقت سعادت و فیروزی بزرگ است"},{"SurahNumber":85,"VerseNumber":12,"Text":"همانا مؤاخذه و انتقام خدا بسیار سخت است"},{"SurahNumber":85,"VerseNumber":13,"Text":"اوست که به حقیقت نخست خلق را بیافریند و باز (پس از مرگ به عرصه قیامت) برگرداند"},{"SurahNumber":85,"VerseNumber":14,"Text":"و هم او بسیار آمرزنده و دوستدار مؤمنان است"},{"SurahNumber":85,"VerseNumber":15,"Text":"و خداوند عرش (عظیم) و هم با اقتدار و عزت است"},{"SurahNumber":85,"VerseNumber":16,"Text":"هر چه بخواهد آن را در کمال قدرت و اختیار انجام دهد"},{"SurahNumber":85,"VerseNumber":17,"Text":"آیا احوال جنود (شاهان گذشته) بر تو حکایت شده است؟"},{"SurahNumber":85,"VerseNumber":18,"Text":"داستان فرعون و قوم ثمود (که به کیفر کفر و دشمنی با رسل هلاک شدند)"},{"SurahNumber":85,"VerseNumber":19,"Text":"بلی آنان که کافرند به تکذیب می‌پردازند"},{"SurahNumber":85,"VerseNumber":20,"Text":"و خدا بر همه آنها محیط است"},{"SurahNumber":85,"VerseNumber":21,"Text":"بلکه این کتاب قرآن بزرگوار و ارجمند الهی است"},{"SurahNumber":85,"VerseNumber":22,"Text":"که در لوح محفوظ حق (و صفحه عالم ازلی) نگاشته است"}]}