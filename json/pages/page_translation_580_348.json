{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":76,"VerseNumber":26,"Text":"Na wakati wa usiku, mnyenyekee Mola wako na umswalie na umuabudu kipindi kirefu cha usiku"},{"SurahNumber":76,"VerseNumber":27,"Text":"Kwa hakika hawa washirikina wanaupenda ulimwengu na wanaushughulikia, na wanakuacha nyuma ya migongo yao kule kufanya matendo ya kuwafaa Akhera na kuwaokoa katika Siku yenye shida kubwa"},{"SurahNumber":76,"VerseNumber":28,"Text":"Sisi Ndio tuliowaumba na tukalipa uthabiti umbo lao. Na tunapotaka tunawaangamiza na kuwaleta watu walio watiifu zaidi wa Mwenyezi Mungu kuliko wao"},{"SurahNumber":76,"VerseNumber":29,"Text":"Hakika ndani ya sura hii, kwa yaliyomo ya kuvutia na kuogopesha, ya kuahidi mema na kuonya mabaya, kuna mawaidha kwa viumbe wote. Basi mwenye kujitakia wema nafsi yake ya duniani na Akhera, na ashike njia ya Imani na uchamungu itakayomfikisha kwenye msamaha wa Mwenyezi Mungu na radhi Zake"},{"SurahNumber":76,"VerseNumber":30,"Text":"Na hamtataka jambo lolote miongoni mwa mambo isipokuwa kwa makadirio ya Mwenyezi Mungu na matakwa Yake. Hakika Mwenyezi Mungu ni Mjuzi wa hali za viumbe Vyake, ni Mwingi wa hekima katika uendeshaji na utengezaji Wake"},{"SurahNumber":76,"VerseNumber":31,"Text":"Anamuingiza Anayemtaka miongoni mwa waja Wake katika rehema Yake na radhi Yake, na wao ni wale walioamini. Na Amewaandalia madhalimu waliokiuka mipaka ya Mwenyezi Mungu adhabu yenye kuumiza"},{"SurahNumber":77,"VerseNumber":1,"Text":"Anaapa Mwenyezi Mungu kwa upepo unapovuma kwa mfululizo, huu baada ya huu"},{"SurahNumber":77,"VerseNumber":2,"Text":"Na kwa upepo wenye kuvuma kwa ukali wenye kuangamiza"},{"SurahNumber":77,"VerseNumber":3,"Text":"Na kwa Malaika waliopewa jukumu la mawingu, wakawa wayapeleka pale anapotaka Mwenyezi Mungu"},{"SurahNumber":77,"VerseNumber":4,"Text":"Na kwa Malaika wanaoshuka, kutoka kwa Mwenyezi Mungu"},{"SurahNumber":77,"VerseNumber":5,"Text":"na amri zinazopambanua baina ya haki na batili na halali na haramu"},{"SurahNumber":77,"VerseNumber":6,"Text":"Na kwa Malaika wanaoupokea wahyi kutoka kwa Mwenyezi Mungu na kuuteremsha kwa Manabii Wake, unaowapa viumbe wake udhuru kutoka kwa Mwenyezi Mungu na pia onyo kutoka Kwake, ili watu wasiwe na hoja"},{"SurahNumber":77,"VerseNumber":7,"Text":"Hakika jambo la Kiyama mnaloahidiwa pamoja na lile la kuhesabiwa na kulipwa ni lenye kuwa hapana shaka"},{"SurahNumber":77,"VerseNumber":8,"Text":"Basi nyota zitakapofutwa na mwangaza wake ukaondoka"},{"SurahNumber":77,"VerseNumber":9,"Text":"na mbingu zitakapopasuka"},{"SurahNumber":77,"VerseNumber":10,"Text":"na majabali yatakapopeperuka na kukueanea huku na kule na yakawa ni mapepe yanayorushwa na upepo"},{"SurahNumber":77,"VerseNumber":11,"Text":"Na Mitume watapowekewa wakati na muda wa baina yao na ummah wao na kusemwe"},{"SurahNumber":77,"VerseNumber":12,"Text":"«Ni Siku kubwa gani Mitume wameahirishiwa?»"},{"SurahNumber":77,"VerseNumber":13,"Text":"Wameahirishiwa Siku ya hukumu na uamuzi baina ya viumbe"},{"SurahNumber":77,"VerseNumber":14,"Text":"Na nilipi lililokujulisha wewe, ewe binadamu, ni siku gani hiyo ya kutolewa uamuzi na ni zipi shida zake na vituko vyake"},{"SurahNumber":77,"VerseNumber":15,"Text":"Maangamivu makubwa Siku hiyo ni ya wale waliyoikanusha Siku hii iliyoahidiwa"},{"SurahNumber":77,"VerseNumber":16,"Text":"Kwani hatukuawaangamiza walitangulia kati ya umma waliopita kwa kuwakanusha kwao Mitume, kama vile watu wa Nūḥ, ‘Ād na Thamūd"},{"SurahNumber":77,"VerseNumber":17,"Text":"Kisha tutawakutanisha na wao wale waliokuja nyuma kati ya wale waliokuwa ni kama wao katika ukanushaji na uasi"},{"SurahNumber":77,"VerseNumber":18,"Text":"Mfano wa uangamizaji huo mkali ndivyo tutakavyowafanya wahalifu kati ya makafiri wa Makkah, kwa kumkanusha kwao Mtume, rehema ya Mwenyezi Mungu na amani zimshukie"},{"SurahNumber":77,"VerseNumber":19,"Text":"Maangamivu na adhabu kali Siku ya Kiyama kwa kila mwenye kuukanusha upweke wa Mwenyezi Mungu, unabii, kufufuliwa na kuhesabiwa"}]}