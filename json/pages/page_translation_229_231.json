{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":11,"VerseNumber":63,"Text":"Ia (Saleh) bakata, ”Wahe kaum ku! tarangkan ka’ aku kalao aku ada bukti nang nyata dari tuhanku, man dibare’ Nya aku rahmat (kenabian)dariNya maka sae nang akan manolong ku, dari sesa Allah jika aku mandurhakai Nya? maka kao hanya akan nambah karugiatn ka’aku"},{"SurahNumber":11,"VerseNumber":64,"Text":"Man wahe kaumku! nianlah unta nang bini dari Allah, sabagian mukzizat nto’ nyu. Sabab koa biarlah ia makatn ka’ bumi Allah, man amelah kao nunggunya mang gangguan ahe pun nang akan manyababkan kao capat ditimpa (sesa)"},{"SurahNumber":11,"VerseNumber":65,"Text":"Maka iaka’koa nyambaleh unta koa, kamudian ia (Shaleh) bakata, ”basanang- sananglah kita’ samua ka’rumah kita’ salama tiga ari402 koa ialah janji nang nana’ bisa didustaatn"},{"SurahNumber":11,"VerseNumber":66,"Text":"Maka waktu keputusan kami atakng, kami salamatatn Saleh man urakng-urakng nang baiman, sama-sama nya mang rahmat kami man (kami salamat’atn) dari kahinaan pada ari-ari koa, sungguh, tuhan-nyu, nang Maha Kuat, Maha Pakasa"},{"SurahNumber":11,"VerseNumber":67,"Text":"Kamudian suara yang mangguntur nimpa urakng-urakng nang zalim koa, sahingga iaka’koa mati bagalimpangan ka’ rumah nyaka’koa"},{"SurahNumber":11,"VerseNumber":68,"Text":"Saolah-olah iaka’koa nana’ suah tinggal (badiapm)403 ka’ tampat koa, ingatlah kaum samud, mangingkari tuhan iaka’koa, ingatlah, binasalah kaum samud"},{"SurahNumber":11,"VerseNumber":69,"Text":"Man para utusan kami (para mala’ekat) udah atakng ka’ Ibrahim mang maba kabar gambira, iaka’koa mangucapatn”salamat”, ia (Ibrahim) nyawap, ”salamat (atas kao). ”maka nana’ lama kamudian nyuguhatn dageng anak sapi nang dipanggang. 11. H®"},{"SurahNumber":11,"VerseNumber":70,"Text":"Maka waktu ditele’nya kokot iaka’koa nana’ malapasnya ia (Ibrahim)mancurigai iaka’koa, man marasa gali’ ka’ iaka’koa, iaka’koa (mala’ekat) bakata, ”Ame gali’ sabatolnya kami diutus ka’ kaum Luth"},{"SurahNumber":11,"VerseNumber":71,"Text":"Man bininya badiri lalu ia tasanyum maka kami sampeatn ka’nya kabar gambira tantang (maranekatn) ishak man udah ishak (akan lahir) Yakub"}]}