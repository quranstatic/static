{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":26,"VerseNumber":112,"Text":"Nuh dedi: “Mən onların nə etdiklərini bilmirəm"},{"SurahNumber":26,"VerseNumber":113,"Text":"Onların haqq-hesabı yalnız Rəbbimə aiddir. Kaş başa düşəydiniz"},{"SurahNumber":26,"VerseNumber":114,"Text":"Mən iman gətirənləri qovan deyiləm"},{"SurahNumber":26,"VerseNumber":115,"Text":"Mən yalnız açıq-aşkar bir qorxudanam”"},{"SurahNumber":26,"VerseNumber":116,"Text":"Onlar dedilər: “Ey Nuh! Əgər dəvətinə son qoymasan, mütləq daşqalaq ediləcəksən”"},{"SurahNumber":26,"VerseNumber":117,"Text":"Nuh dedi: “Ey Rəbbim! Qövmüm məni yalançı hesab etdi"},{"SurahNumber":26,"VerseNumber":118,"Text":"Mənimlə onların arasında qəti hökm ver, məni və mənimlə birlikdə olan möminləri əzabdan qurtar!”"},{"SurahNumber":26,"VerseNumber":119,"Text":"Biz onu və onunla birlikdə olanları yüklü gəmidə xilas etdik"},{"SurahNumber":26,"VerseNumber":120,"Text":"Yerdə qalanları isə suya qərq etdik"},{"SurahNumber":26,"VerseNumber":121,"Text":"Şübhəsiz ki, bunda bir ibrət vardır. Lakin onların əksəriyyəti yenə iman gətirmədi"},{"SurahNumber":26,"VerseNumber":122,"Text":"Həqiqətən, sənin Rəbbin Qüdrətlidir, Rəhmlidir"},{"SurahNumber":26,"VerseNumber":123,"Text":"Ad tayfası da elçiləri yalançı saydı"},{"SurahNumber":26,"VerseNumber":124,"Text":"O vaxt qardaşları Hud onlara dedi: “Məgər qorxmursunuz"},{"SurahNumber":26,"VerseNumber":125,"Text":"Həqiqətən, mən sizin üçün etibar etməli olduğunuz bir elçiyəm"},{"SurahNumber":26,"VerseNumber":126,"Text":"Allahdan qorxun və mənə itaət edin"},{"SurahNumber":26,"VerseNumber":127,"Text":"Mən bunun əvəzinə sizdən heç bir mükafat istəmirəm. Mənim mükafatım ancaq aləmlərin Rəbbinə aiddir"},{"SurahNumber":26,"VerseNumber":128,"Text":"Əcəba, siz hər təpədə əbəs yerə bir əlamətmi qurursunuz (hündür binalarmı tikirsiniz)"},{"SurahNumber":26,"VerseNumber":129,"Text":"Sanki əbədi qalacaqsınız deyə qalalarmı tikirsiniz"},{"SurahNumber":26,"VerseNumber":130,"Text":"Bir kəsi yaxaladığınız zaman qəddar hökmdar kimi yaxalayırsınızmı"},{"SurahNumber":26,"VerseNumber":131,"Text":"Allahdan qorxun və mənə itaət edin"},{"SurahNumber":26,"VerseNumber":132,"Text":"Bildiyiniz nemətləri sizə verəndən qorxun"},{"SurahNumber":26,"VerseNumber":133,"Text":"O sizə heyvanat və oğul-uşaq verdi"},{"SurahNumber":26,"VerseNumber":134,"Text":"üstəlik bağlar və çeşmələr də əta etdi"},{"SurahNumber":26,"VerseNumber":135,"Text":"Mən sizə üz verəcək böyük günün əzabından qorxuram”"},{"SurahNumber":26,"VerseNumber":136,"Text":"Onlar dedilər: “Bizə öyüd-nəsihət versən də, verməsən də, bizim üçün birdir"}]}