{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":51,"VerseNumber":7,"Text":"அழகு நிரம்பிய வானத்தின் மீது சத்தியமாக"},{"SurahNumber":51,"VerseNumber":8,"Text":"நீங்கள் (குர்ஆனைப் பற்றி) முரண்பட்ட பேச்சிலேயே இருக்கின்றீர்கள்"},{"SurahNumber":51,"VerseNumber":9,"Text":"அ(வ் வேதத்)திலிருந்து திருப்பப்பட்டவன் (இப்பொழுதும்) திருப்பப்படுகிறான்"},{"SurahNumber":51,"VerseNumber":10,"Text":"பொய் சொல்பவர்கள் அழிந்தே போவார்கள்"},{"SurahNumber":51,"VerseNumber":11,"Text":"வர்கள் எத்தகையோரென்றால் மடமையினால் மறதியில் இருக்கின்றனர்"},{"SurahNumber":51,"VerseNumber":12,"Text":"(நன்மை, தீமைக்குக்) \"கூலி கொடுக்கும் நாள் எப்போது வரும்?\" என்று அவர்கள் கேட்கின்றனர்"},{"SurahNumber":51,"VerseNumber":13,"Text":"நெருப்பிலே அவர்கள் சோதிக்கப்படும் நாளாகும் அது (என்று நபியே! நீர் கூறும்)"},{"SurahNumber":51,"VerseNumber":14,"Text":"உங்களுடைய சோதனையைச் சுவைத்துப் பாருங்கள்,\" எதனை நீங்கள் அவசரப்படுத்திக் கொண்டிருந்தீர்களோ, இதுதான்"},{"SurahNumber":51,"VerseNumber":15,"Text":"நிச்சயமாக பயபக்தியுடையவர்கள், (சுவர்க்கத்தின்) சோலைகளிலும், நீரூற்றுகளிலும் இருப்பார்கள்"},{"SurahNumber":51,"VerseNumber":16,"Text":"அவர்கள் தங்களிறைவன் அவர்களுக்கு அளித்ததை (திருப்தியுடன்) பெற்றுக் கொள்வார்கள்; நிச்சயமாக அவர்கள் இதற்கு முன்னர் நன்மை செய்வோராகவே இருந்தனர்"},{"SurahNumber":51,"VerseNumber":17,"Text":"அவர்கள் இரவில் மிகவும் சொற்ப நேரமேயன்றித் தூங்கமாட்டார்கள்"},{"SurahNumber":51,"VerseNumber":18,"Text":"அவர்கள் விடியற் காலங்களில் (பிரார்த்தனைகளின் போது இறைவனிடம்) மன்னிப்புக் கோரிக் கொண்டிருப்பார்கள்"},{"SurahNumber":51,"VerseNumber":19,"Text":"அவர்களுடைய செல்வத்தில் இரப்போருக்கும், வசதியற்றோருக்கும் பாத்தியதை உண்டு"},{"SurahNumber":51,"VerseNumber":20,"Text":"உறுதியாக நம்பிக்கை கொண்டவர்களுக்கு பூமியில் (பல) அத்தாட்சிகள் இருக்கின்றன"},{"SurahNumber":51,"VerseNumber":21,"Text":"உங்களுக்குள்ளேயும் (பல) அத்தாட்சிகள் இருக்கின்றன, (அவற்றை) நீங்கள் உற்று நோக்க வேண்டாமா"},{"SurahNumber":51,"VerseNumber":22,"Text":"அன்றியும் வானத்தில் உங்கள் உணவும், (மற்றும்) நீங்கள் வாக்களிக்கப் பட்டவையும் இருக்கின்றன"},{"SurahNumber":51,"VerseNumber":23,"Text":"ஆகவே, வானங்கள், பூமி ஆகியவற்றின் இறைவன் மீது ஆணையாக! நீங்கள் பேசிக் கொண்டிருப்பது உங்கள் வார்த்தையாக இருப்பது போன்று இது பிரத்தியட்சமான உண்மையாகும்"},{"SurahNumber":51,"VerseNumber":24,"Text":"இப்றாஹீமின் கண்ணியம் மிக்க விருந்தினர்களின் செய்தி உமக்கு வந்ததா"},{"SurahNumber":51,"VerseNumber":25,"Text":"அவர்கள், அவரிடம் பிரவேசித்த போது, (அவரை நோக்கி; \"உங்களுக்கு) \"ஸலாம்' என்று கூறினார்கள்; (அதற்கவர்), \"(உங்களுக்கு) \"ஸலாம்\" என்று கூறினார். \"இவர்கள் (நமக்கு) அறிமுகமில்லா சமூகத்தாராக (இருக்கின்றார்களே\" என்று எண்ணிக் கொண்டார்)"},{"SurahNumber":51,"VerseNumber":26,"Text":"எனினும் அவர் தம் குடும்பத்தாரிடம் விரைந்து சென்று, ஒரு கொழுத்த காளைக் கன்றை(ப் பொறித்துக்) கொண்டு வந்தார்"},{"SurahNumber":51,"VerseNumber":27,"Text":"அதை அவர்கள் முன் வைத்து, \"நீங்கள் புசிக்க மாட்டீர்களா?\" என்று கூறினார்"},{"SurahNumber":51,"VerseNumber":28,"Text":"(அவர்கள் அதைப் புசிக்காததால்,) அவருக்கு இவர்களைப் பற்றி உள்ளூர ஓர் அச்சம் ஏற்படடது, \"(இதனை அறிந்த) அவர்கள், பயப்படாதீர்!\" எனக் கூறினார்; அன்றியும், அவருக்கு அறிவு மிக்க புதல்வர் (பிறப்பார்) என்று நன்மாராயங் கூறினர்"},{"SurahNumber":51,"VerseNumber":29,"Text":"பின்னர் இதைக்கேட்ட அவருடைய மனைவியார் சப்தமிட்டவராக (அவர்கள்) எதிரில் வந்து, தம் முகத்தில் அடித்துக் கொண்டு \"நான் மலட்டுக் கிழவியாயிற்றே!\" என்று கூறினார்"},{"SurahNumber":51,"VerseNumber":30,"Text":"(அறிவு மிக்க புதல்வர் பிறப்பார் என்று;) \"இவ்வாறே உம் இறைவன் கூறினான், நிச்சயமாக அவன் ஞானம் மிக்கவன்; (யாவற்றையும்,) நன்கறிந்தவன்\" என்று கூறினார்கள்"}]}