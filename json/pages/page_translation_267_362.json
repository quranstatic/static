{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":15,"VerseNumber":91,"Text":"వారు ఈ దైవగ్రంథాన్ని ముక్క చెక్కలుగా చేశారు"},{"SurahNumber":15,"VerseNumber":92,"Text":"నీ ప్రభువు సాక్షిగా! మేము వారందరినీ తప్పకుండా నిలదీసి అడుగుతాము"},{"SurahNumber":15,"VerseNumber":93,"Text":"వారు చేస్తూ ఉండిన పనుల గురించి"},{"SurahNumber":15,"VerseNumber":94,"Text":"కాబట్టి (ఓ ప్రవక్తా!) నీకు ఆదేశించబడిన దానిని వారికి విడమరచి చెప్పు. బహుదైవారాధకులను (ముష్రిక్కులను) పట్టించుకోకు"},{"SurahNumber":15,"VerseNumber":95,"Text":"నిన్ను పరిహసించే వారి సంగతి చూసుకోవటానికి మేము చాలు"},{"SurahNumber":15,"VerseNumber":96,"Text":"వారు అల్లాహ్‌తో పాటు వేరే ఆరాధ్యుడిని నిలబెడుతున్నారు. త్వరలోనే (యదార్థం) వారికి తెలిసిపోతుంది"},{"SurahNumber":15,"VerseNumber":97,"Text":"వారి మాటల వల్ల నీకు మనస్తాపం కలుగుతుందన్నసంగతి మాకు బాగా తెలుసు"},{"SurahNumber":15,"VerseNumber":98,"Text":"అందుకే నీ ప్రభువు పవిత్రతను కొనియాడు. ఆయన్ని స్తుతిస్తూ ఉండు. సాష్టాంగపడేవారిలో చేరిపో"},{"SurahNumber":15,"VerseNumber":99,"Text":"నిశ్చయమైనది (అనగా మరణం) వచ్చేవరకూ నీ ప్రభువును ఆరాధిస్తూ ఉండు"},{"SurahNumber":16,"VerseNumber":1,"Text":"అల్లాహ్‌ ఆజ్ఞ వచ్చేసింది. కనుక దాని కోసం తొందర పెట్టకండి. ఆయన పరమ పవిత్రుడు. వీరు కల్పించే భాగస్వామ్యాల నుండి ఆయన పవిత్రుడు, ఉన్నతుడు"},{"SurahNumber":16,"VerseNumber":2,"Text":"“నేను తప్ప వేరే ఆరాధ్య దైవం లేడు. కనుక మీరు నాకు భయపడండి” అని ప్రజలను హెచ్చరించటానికి, ఆయనే దూతలకు తన ‘వహీ’ని ఇచ్చి, తన ఆదేశానుసారం దాన్ని తన దాసులలో తాను కోరిన వారిపై అవతరింపజేస్తాడు"},{"SurahNumber":16,"VerseNumber":3,"Text":"ఆయన ఆకాశాలను, భూమిని సత్యబద్ధంగా సృష్టించాడు. వారు కల్పించే భాగస్వామ్యాలకు (షిర్కుకు) ఆయన అతీతుడు, ఉన్నతుడు"},{"SurahNumber":16,"VerseNumber":4,"Text":"ఆయన మనిషిని వీర్యపు బొట్టుతో సృష్టించాడు. కాని వాడు పచ్చి తగవులమారిగా తయారయ్యాడు"},{"SurahNumber":16,"VerseNumber":5,"Text":"ఆయనే పశువులను సృష్టించాడు. వాటిలో మీ కొరకు వేడినిచ్చే దుస్తులు, ఇతరత్రా ఎన్నో ప్రయోజనాలున్నాయి. మరికొన్ని (పశువులు) మీకు ఆహారంగా కూడా ఉపయోగపడతాయి"},{"SurahNumber":16,"VerseNumber":6,"Text":"మీరు వాటిని మేపుకుని రావటంలోనూ, మేపటానికి తోలుకు పోవటంలోనూ అందం (కళ) ఉట్టిపడుతూ ఉంటుంది"}]}