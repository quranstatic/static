{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":86,"VerseNumber":1,"Text":"শপথ আসমানের এবং রাতে যা আবির্ভূত হয় তার"},{"SurahNumber":86,"VerseNumber":2,"Text":"আর কিসে আপনাকে জানাবে ‘রাতে যা আবির্ভূত হয়’ তা কী"},{"SurahNumber":86,"VerseNumber":3,"Text":"উজ্জ্বল নক্ষত্ৰ [১]।"},{"SurahNumber":86,"VerseNumber":4,"Text":"প্রত্যেক জীবের উপরই তত্ত্বাবধায়ক রয়েছে [১]।"},{"SurahNumber":86,"VerseNumber":5,"Text":"অতএব, মানুষ যেন চিন্তা করে দেখে তাকে কী থেকে সৃষ্টি করা হয়েছে [১]"},{"SurahNumber":86,"VerseNumber":6,"Text":"তাকে সৃষ্টি করা হয়েছে সবেগে স্থলিত পানি হতে [১]"},{"SurahNumber":86,"VerseNumber":7,"Text":"এটা নিৰ্গত হয় মেরুদণ্ড ও পঞ্জরাস্থির মধ্য থেকে [১]।"},{"SurahNumber":86,"VerseNumber":8,"Text":"নিশ্চয় তিনি তাকে ফিরিয়ে আনতে সক্ষম [১]।"},{"SurahNumber":86,"VerseNumber":9,"Text":"যেদিন গোপন বিষয় পরীক্ষিত হবে [১]"},{"SurahNumber":86,"VerseNumber":10,"Text":"সেদিন তার কোনো সামর্থ্য থাকবে না এবং সাহায্যকারীও নয়।"},{"SurahNumber":86,"VerseNumber":11,"Text":"শপথ আসমানের, যা ধারণ করে বৃষ্টি [১]"},{"SurahNumber":86,"VerseNumber":12,"Text":"এবং শপথ যমীনের, যা বিদীর্ণ হয় [১]"},{"SurahNumber":86,"VerseNumber":13,"Text":"নিশ্চয় আল-কুরআন মীমাংসাকারী বাণী।"},{"SurahNumber":86,"VerseNumber":14,"Text":"এবং এটা নিরর্থক নয় [১]।"},{"SurahNumber":86,"VerseNumber":15,"Text":"তারা ভীষণ ষড়যন্ত্র করে [১]"},{"SurahNumber":86,"VerseNumber":16,"Text":"এবং আমিও ভীষণ কৌশল করি [১]।"},{"SurahNumber":86,"VerseNumber":17,"Text":"অতএব, কাফিরদেরকে অবকাশ দিন; তাদেরকে অবকাশ দিন কিছু কালের জন্য [১]।"},{"SurahNumber":87,"VerseNumber":1,"Text":"আপনি আপনার সুমহান রবের নামের পবিত্রতা ও মহিমা ঘোষণা করুন [১]"},{"SurahNumber":87,"VerseNumber":2,"Text":"যিনি [১] সৃষ্টি করেন [২] অতঃপর সুঠাম করেন [৩]।"},{"SurahNumber":87,"VerseNumber":3,"Text":"আর যিনি নির্ধারণ করেন [১] অতঃপর পথনির্দেশ করেন [২]"},{"SurahNumber":87,"VerseNumber":4,"Text":"আর যিনি তৃণাদি উৎপন্ন করেন [১]"},{"SurahNumber":87,"VerseNumber":5,"Text":"পরে তা ধূসর আবর্জনায় পরিণত করেন।"},{"SurahNumber":87,"VerseNumber":6,"Text":"শীঘ্রই আমরা আপনাকে পাঠ করাব, ফলে আপনি ভুলবেন না [১]"},{"SurahNumber":87,"VerseNumber":7,"Text":"আল্লাহ্ যা ইচ্ছে করেন তা ছাড়া [১]। নিশ্চয় তিনি জানেন যা প্ৰকাশ্য ও যা গোপনীয়।"},{"SurahNumber":87,"VerseNumber":8,"Text":"আর আমরা আপনার জন্য সুগম করে দেব সহজ পথ [১]।"},{"SurahNumber":87,"VerseNumber":9,"Text":"অতঃপর উপদেশ যদি ফলপ্রসূ হয় তবে উপদেশ দিন [১]"},{"SurahNumber":87,"VerseNumber":10,"Text":"যে ভয় করে সেই উপদেশ গ্ৰহণ করবে [১]।"},{"SurahNumber":87,"VerseNumber":11,"Text":"আর তা উপেক্ষা করবে যে নিতান্ত হতভাগ্য"},{"SurahNumber":87,"VerseNumber":12,"Text":"যে ভয়াবহ আগুনে দগ্ধ হবে"},{"SurahNumber":87,"VerseNumber":13,"Text":"তারপর সেখানে সে মরবেও না বাঁচবেও না [১]।"},{"SurahNumber":87,"VerseNumber":14,"Text":"অবশ্যই সাফল্য লাভ করবে যে পরিশুদ্ধ হয় [১]।"},{"SurahNumber":87,"VerseNumber":15,"Text":"এবং তার রবের নাম স্মরণ করে ও সালাত কায়েম করে [১]।"}]}