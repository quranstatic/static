{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":35,"Text":"ထို့ပြင် ရှိရ်က် တုဖက်ကိုးကွယ်သူများက ‌ပြောဆိုကြသည်- အကယ်၍ အလ္လာဟ်အရှင်မြတ်အလိုရှိ‌တော်မူပါလျှင် ကျွန်ုပ်တို့နှင့် ကျွန်ုပ်တို့၏အဘ၊ ဘိုး၊ ‌ဘေးများသည် အရှင်မြတ်မှလွဲ၍ အခြားမည်သည့်အရာကိုမှ ကိုးကွယ်ကြမည် မဟုတ်‌ပေ။ ထို့ပြင် အရှင်မြတ်၏အမိန့်မရဘဲ မည်သည့်အရာကိုမှ ဟရာမ်ဟု တားမြစ်ခဲ့ကြမည် မဟုတ်‌ပေ။* သူတို့မတိုင်မီကသူများလည်း ဤသို့ပင် ပြုလုပ်ခဲ့ကြသည်။ သို့ဖြစ်ရာ တမန်‌တော်များ‌ပေါ်တွင်မူ ပွင့်လင်းထင်ရှားစွာ ပို့ချ‌ဟော‌ပြောရန်သာ တာဝန်ရှိသည်။"},{"SurahNumber":16,"VerseNumber":36,"Text":"ထို့ပြင် အမှန်စင်စစ် ငါအရှင်မြတ်သည် လူမျိုးတိုင်းတွင် တမန်‌တော်တစ်ပါးကို ‌စေလွှတ်‌တော်မူ၍ အသင်တို့သည် အခြားကိုးကွယ်ရာများအား စွန့်လွှတ်ဖယ်ရှားပြီး‌နောက် အလ္လာဟ်အရှင်မြတ်(တစ်ပါးတည်း)ကိုသာ ကိုးကွယ်ကြပါဟု (‌ဟောကြား‌စေ‌တော်မူခဲ့သည်)။ ထို့‌နောက် သူတို့ထဲ၍ အလ္လာဟ်အရှင်မြတ်က လမ်းမှန်ညွှန်ကြားပြသ‌တော်မူလိုက်‌သောသူများလည်းရှိခဲ့ကြသည်။ ၎င်း‌နောက် သူတို့ထဲ၌ အကြင်သူများလည်းရှိသည်၊ ထိုသူ၏အ‌ပေါ်တွင် လမ်းလွဲမှုသည် အတည်ဖြစ်ခဲ့သည်။* သို့ဖြစ်ရာ အသင်တို့သည် ကမာ္ဘ‌မြေတွင် လှည့်လည်ပြီး ငြင်းပယ်သူများ၏‌နောက်ဆုံးအ‌ခြေအ‌နေသည် မည်သို့ဖြစ်ခဲ့သည်ကို ကြည့်ရှု‌လေ့လာကြပါ။"},{"SurahNumber":16,"VerseNumber":37,"Text":"အကယ်၍ အသင်သည် သူတို့ လမ်းမှန်ရရန် မည်မျှပင် လိုလားသည်ဖြစ်ပါ‌စေ၊ အမှန်စင်စစ် အလ္လာဟ်အရှင်မြတ်သည် (ဆိုးသွမ်း‌ခေါင်းမာ‌နေမှု‌ကြောင့်)လမ်းမှားထဲ၌ပင် ထား‌တော်မူလိုက်‌သောသူကို လမ်းမှန် ညွှန်ကြားပြသ‌တော့မည် မဟုတ်‌ပေ။ ထို့ပြင် သူတို့အတွက် ကူညီမည့်သူလည်း ရှိ‌တော့မည် မဟုတ်‌ပေ။"},{"SurahNumber":16,"VerseNumber":38,"Text":"ထို့ပြင် သူတို့က အလ္လာဟ်အရှင်မြတ်အား တိုင်တည်က အစွမ်းကုန်ကျိန်တွယ်(၍ ဤသို့‌ပြောဆို)ခဲ့ကြသည်- “အလ္လာဟ်အရှင်မြတ်သည် ‌သေသူများကို ရှင်ပြန်ထ‌စေ‌တော်မူမည် မဟုတ်‌ပေ။“ အဘယ့်‌ကြောင့် မထ‌စေရမည်နည်း၊ အမှန်ပင် (ရှင်ပြန်ထ‌စေ‌တော်မူမည်ဖြစ်သည်၊) အရှင်မြတ်သည် ဤသည်ကို ကတိအဖြစ်နှင့် အရှင်မြတ်အ‌ပေါ်တွင် အတည်ပြု‌တော်မူခဲ့သည်။ သို့ရာတွင် လူအ‌မြောက်အမြားသည် မသိနားမလည်ကြ‌ပေ။"},{"SurahNumber":16,"VerseNumber":39,"Text":"(ထိုသို့ ရှင်ပြန်ထ‌စေ‌တော်မူရခြင်းမှာ) သူတို့‌ရှေ့၌ သူတို့ ကွဲလွဲခဲ့ကြ‌သောအ‌ကြောင်းကို ထုတ်‌ဖော်ရှင်းလင်းပြ‌တော်မူရန်အတွက်နှင့် ကာဖိရ်များသည် အမှန်ပင်ိ သူတို့အ‌နေနှင့် လိမ်လည်‌သောသူများဖြစ်ခဲ့ကြသည်ကို သိကြဖို့အတွက်ဖြစ်သည်။"},{"SurahNumber":16,"VerseNumber":40,"Text":"ငါအရှင်မြတ်၏စကားကမူ ငါအရှင်မြတ်သည် တစ်စုံတစ်ခုကို ရည်ရွယ်‌တော်မူ‌သောအခါ ထိုအရာအား ငါအရှင်မြတ်က “ဖြစ်‌စေ“ဟု မိန့်‌တော်မူလိုက်သည်နှင့် ထိုအရာသည် ဖြစ်လာ‌တော့သည်။"},{"SurahNumber":16,"VerseNumber":41,"Text":"ထို့ပြင် နှိပ်စက်မှုကို ခံကြရပြီး‌နောက် အလ္လာဟ်အရှင်မြတ်၏(သာသနာ‌တော်ထွန်းကားမှုကို) ရည်ရွယ်ပြီး ‌ရွှေ့‌ပြောင်း‌နေထိုင်သူတို့အား အမှန်ပင် ငါအရှင်မြတ်သည် ‌လောကထဲတွင် ‌ကောင်း‌သော‌နေရာများ၌ ‌နေရာချထား‌ပေး‌တော်မူမည်ဖြစ်သည်။* ထို့ပြင် အမှန်စင်စစ် တမလွန်ဘဝ၏အကျိုးဆုလာဘ်သည် အကြီးဆုံးပင်ဖြစ်သည်ကို အကယ်၍ သိကြမည်ဆိုလျှင် (‌ကောင်း‌လေစွပင်)။"},{"SurahNumber":16,"VerseNumber":42,"Text":"အကြင်(‌ဖော်ပြထား‌သော)သူများသည် သည်းခံခဲ့ကြသူများပင် ဖြစ်ကြသည်။ ထို့ပြင် သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အ‌ပေါ်၌သာ ယုံပုံလွှဲအပ်ကြသည်။"}]}