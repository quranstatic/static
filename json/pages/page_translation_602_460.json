{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":106,"VerseNumber":1,"Text":"قریش کو رغبت دلانے کے سبب سے"},{"SurahNumber":106,"VerseNumber":2,"Text":"انہیں سردیوں اور گرمیوں کے (تجارتی) سفر سے مانوس کر دیا"},{"SurahNumber":106,"VerseNumber":3,"Text":"پس انہیں چاہئے کہ اس گھر (خانہ کعبہ) کے رب کی عبادت کریں (تاکہ اس کی شکر گزاری ہو)"},{"SurahNumber":106,"VerseNumber":4,"Text":"جس نے انہیں بھوک (یعنی فقر و فاقہ کے حالات) میں کھانا دیا (یعنی رِزق فراہم کیا) اور (دشمنوں کے) خوف سے امن بخشا (یعنی محفوظ و مامون زندگی سے نوازا)"},{"SurahNumber":107,"VerseNumber":1,"Text":"کیا آپ نے اس شخص کو دیکھا جو دین کو جھٹلاتا ہے"},{"SurahNumber":107,"VerseNumber":2,"Text":"تو یہ وہ شخص ہے جو یتیم کو دھکے دیتا ہے (یعنی یتیموں کی حاجات کو ردّ کرتا اور انہیں حق سے محروم رکھتا ہے)"},{"SurahNumber":107,"VerseNumber":3,"Text":"اور محتاج کو کھانا کھلانے کی ترغیب نہیں دیتا (یعنی معاشرے سے غریبوں اور محتاجوں کے معاشی اِستحصال کے خاتمے کی کوشش نہیں کرتا)"},{"SurahNumber":107,"VerseNumber":4,"Text":"پس افسوس (اور خرابی) ہے ان نمازیوں کے لئے"},{"SurahNumber":107,"VerseNumber":5,"Text":"جو اپنی نماز (کی روح) سے بے خبر ہیں (یعنی انہیں محض حقوق اللہ یاد ہیں حقوق العباد بھلا بیٹھے ہیں)"},{"SurahNumber":107,"VerseNumber":6,"Text":"وہ لوگ (عبادت میں) دکھلاوا کرتے ہیں (کیونکہ وہ خالق کی رسمی بندگی بجا لاتے ہیں اور پسی ہوئی مخلوق سے بے پرواہی برت رہے ہیں)"},{"SurahNumber":107,"VerseNumber":7,"Text":"اور وہ برتنے کی معمولی سی چیز بھی مانگے نہیں دیتے"},{"SurahNumber":108,"VerseNumber":1,"Text":"بیشک ہم نے آپ کو (ہر خیر و فضیلت میں) بے انتہا کثرت بخشی ہے٭oکوثر سے مراد حوض کوثر یا نہر جنت بھی ہے اور قرآن اور نبوت و حکمت بھی، فضائل و معجزات کی کثرت یا اصحاب و اتباع اور امت کی کثرت بھی مراد لی گئی ہے۔ رفعت ذکر اور خلق عظیم بھی مراد ہے اور دنیا و آخرت کی نعمتیں بھی، نصرت الٰہیہ اور کثرت فتوحات بھی مراد ہیں اور روز قیامت مقام محمود اور شفاعت عظمیٰ بھی مراد لی گئی ہے"},{"SurahNumber":108,"VerseNumber":2,"Text":"پس آپ اپنے رب کے لئے نماز پڑھا کریں اور قربانی دیا کریں (یہ ہدیۂ تشکرّ ہے)"},{"SurahNumber":108,"VerseNumber":3,"Text":"بیشک آپ کا دشمن ہی بے نسل اور بے نام و نشاں ہوگا"}]}