{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":26,"VerseNumber":40,"Text":"شاہد ہم پیروی کرتے رہیں جادُو گروں کی اگر وہ (مقابلہ میں) غالب آجائیں"},{"SurahNumber":26,"VerseNumber":41,"Text":"جب حاضر ہوئے جادو گر تو انھوں نے فرعون سے پوچھا کیا ہمیں کوئی انعام بھی ملے گا اگر ہم (موسیٰ پر) غالب آجائیں؟"},{"SurahNumber":26,"VerseNumber":42,"Text":"اس نے کہا ہاں ضرور ملے گا اور تم اس وقت میرے مقرّبوں میں شامل کر لیے جاؤ گے"},{"SurahNumber":26,"VerseNumber":43,"Text":"موسیٰ نے انھیں فرمایا پھینکو جو تم پھینکنے والے ہو"},{"SurahNumber":26,"VerseNumber":44,"Text":"تو انھوں نے پھینک دیں اپنی ساری رسیاں اور اپنی لاٹھیاں (میدان میں) اور (بڑے وثوق سے) کہا ناموس فرعون کی قسم! ہم ہی یقیناً غالب آئیں گے"},{"SurahNumber":26,"VerseNumber":45,"Text":"پھر پھینکا موسیٰ نے اپنا سونٹا تو وہ یکا یک نگلنے لگ گیا جو فریب انھوں نے بنا رکھا تھا"},{"SurahNumber":26,"VerseNumber":46,"Text":"پس (یہ معجزہ دیکھ کر) گر پڑے جادو گر سجدہ کرتے ہوئے"},{"SurahNumber":26,"VerseNumber":47,"Text":"انھوں نے ( برملا) کہہ دیا ہم ایمان لے آئے رب العالمین پر"},{"SurahNumber":26,"VerseNumber":48,"Text":"جو رب ہے موسیٰ اور ہارون کا"},{"SurahNumber":26,"VerseNumber":49,"Text":"فرعون نے (خفّت مٹانے کے لیے) کہا تم تو ایمان لا چکے تھے اس پر اس سے پہلے کہ میں تمھیں مقابلہ کی اجازت دیتا۔ یہ تو تمھارا بڑا (گرو) ہے جس نے تمھیں سحر کا فن سکھایا ہے ابھی (اس سازش کا انجام) تمھیں معلوم ہو جائیگا میں ضرور کاٹ دوں گا تمھارے پاؤں اور تمھارے ہاتھ مخالف طرفوں سے اور میں تم سب کو سولی چڑھا دوں گا"},{"SurahNumber":26,"VerseNumber":50,"Text":"انہوں نے جواب دیا ہمیں اس کی ذرا پروا نہیں ۔ ہم اپنے پروردگار کی طرف لوٹنے والے ہیں"},{"SurahNumber":26,"VerseNumber":51,"Text":"ہمیں یہ امید ہے کہ بخش دے گا ہمارے لیے ہمارا رب ہماری خطائیں ۔ کیونکہ ہم (تیری قوم میں سے) پہلے ایمان لانے والے ہیں"},{"SurahNumber":26,"VerseNumber":52,"Text":"اور ہم نے وحی کی موسیٰ کی طرف کہ راتوں رات (یہاں سے ) میرے بندوں کو لے جاؤ یقیناً تمھارا تعاقب کیا جائیگا"},{"SurahNumber":26,"VerseNumber":53,"Text":"پس بھیجے فرعون نے سارے شہروں میں ہر کارے"},{"SurahNumber":26,"VerseNumber":54,"Text":"(تاکہ لوگوں کو بتائیں) یہ لوگ ایک چھوٹی سے جماعت ہیں"},{"SurahNumber":26,"VerseNumber":55,"Text":"اور انھوں نے ہمیں سخت برا فروختہ کر دیا ہے"},{"SurahNumber":26,"VerseNumber":56,"Text":"(تا ہم فکر نہ کرو) ہم سب (ان کے متعلق) بہت محتاط ہیں"},{"SurahNumber":26,"VerseNumber":57,"Text":"سو ہم نے نکالا انھیں (سر سبز) باغوں اور (بہتے ہوئے) چشموں"},{"SurahNumber":26,"VerseNumber":58,"Text":"اور (بھرپور) خزانوں اور شاندار محلّات سے"},{"SurahNumber":26,"VerseNumber":59,"Text":"ہم نے ایسا ہی کیا۔ اور ہم نے بنی اسرائیل کو ان تمام چیزوں کا وارث بنا دیا"},{"SurahNumber":26,"VerseNumber":60,"Text":"پس وہ ان کے تعاقب میں نکلے اشراق کے وقت"}]}