{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":12,"VerseNumber":5,"Text":"၅။\tထိုအခါခမည်းတော်က ချစ်သား၊ သူတို့သည် သင့်အား ဘေးအန္တရာယ်မကြံစည်စိမ့်သောငှာ သင်သည် မိမိ အိပ်မက်အကြောင်းကို မိမိအစ်ကိုတို့အား မပြောဆိုလင့်။ မှတ်သားလော့။ ရှိုင်တန်မာရ်နတ်သည် လူသားအဖို့ ပွင့်လင်းသောရန်သူဖြစ်၏။"},{"SurahNumber":12,"VerseNumber":6,"Text":"၆။\tဤသို့ သင်၏ အရှင်သခင်သည် သင့်ကို ချစ်မြတ်နိုးတော်မူ၏။ သင့်အား အဖြစ်အပျက်အတိတ်နိမိတ်များကို အဓိပ္ပါယ်ကောက်ခြင်းအတတ်ကို သွန်သင်ပြသတော်မူမည်။ အရှင်မြတ်သည် သင်၏ ဘိုးဘွားအေဗရာဟမ်နှင့် အစ္စဟတ်(က်)တို့အပေါ်၌ ကောင်းကြီးမင်္ဂလာတော်ကို စုံလင်စေတော်မူသည့်အတိုင်း သင်နှင့်တကွ ယာကွတ်(ဘ်) ၏ သားမြေးများအပေါ်၌ ကောင်းကြီးမင်္ဂလာတော်ကို ပြည့်စုံစေတော်မူလတ့ံ။ မှတ်သားလော့။ သင်၏ အရှင် သခင်သည် သိတော်မူသောဉာာဏ်ပညာရှိတော်မူသောသဗ္ဗညုတဉာာဏ်တော်ရှင်ဖြစ်တော်မူ၏။"},{"SurahNumber":12,"VerseNumber":7,"Text":"၇။\tတမန်တော်၊ ယူစွတ်(ဖ်)နှင့် သူ၏ နောင်တော်များ၌ သုတေသနရှာမှီးသူတို့အဖို့အရာ အလ္လာဟ်အရှင်မြတ်သည် အချုပ်အခြာအာဏာကို ပိုင်သတော်မူခြင်းကို ပြသောသက်သေခံချက်များပါရှိ၏။"},{"SurahNumber":12,"VerseNumber":8,"Text":"၈။\tသူတို့သည် ဤသို့ပြောကြ၏။ ငါတို့သည် များပြားသော်လည်း ငါတို့၏ ခမည်းတော်သည် ငါတို့ထက် ယူစွတ်(ဖ်) နှင့် ၎င်း၏ ညီကို အမှန်ပင် သာလွန်ချစ်ခင်၏။ ခမည်းတော်သည် မုချဧကန်လမ်းမှားနေ၏။"},{"SurahNumber":12,"VerseNumber":9,"Text":"၉။\tသူတို့အနက်တဦးက ယူစွတ်(ဖ်)ကို သတ်ပစ်ကြပါစို့။ သို့မဟုတ်တိုင်းတပါးသို့ ယူဆောင်၍ ပစ်ထားကြပါစို့။ ထိုအခါသင်တို့၏ ခမည်းတော်ကို သင်တို့ကို မျက်နှာသာပေးလိမ့်မည်။ ထို့နောက်သင်တို့သည် သစ္စာတရား ရသူတို့ဖြစ်ကြမည်ဟု အကြံပေး၏။"},{"SurahNumber":12,"VerseNumber":10,"Text":"၁ဝ။\tအခြားနောင်တော်တစ်ဦးက ယူစွတ်(ဖ်)ကို မသတ်ပါနှင့်။ သို့သော်သင်တို့သည် သူ့အား တစုံတခုပြရမည်ဆိုသော် သူ့ကို တွင်းနက်တခုထဲသို့ ပစ်ချပါ။ ခရီးသည်အချို့သည် သူ့အား တွေ့လတ့ံဟု ဆို၏။"},{"SurahNumber":12,"VerseNumber":11,"Text":"၁၁။\tနောင်တော်တို့က အို-ခမည်းတော်၊ အကျွနု်ပ်တို့သည် ယူစွတ်(ဖ်)၏ မိတ်ဆွေစစ်ဖြစ်ပါလျက် ခမည်းတော်သည် အကျွနု်ပ်တို့အား သူ့ကို အဘယ်ကြောင့်မအပ်နှံပါသနည်း။"},{"SurahNumber":12,"VerseNumber":12,"Text":"၁၂။\tသူသည် ပျော်ရွှင်မြူးတူးကစားနိုင်စေခြင်းငှာ သူကို အကျွနု်ပ်တို့နှင့်အတူ မနက်ခါထည့်ပါ။ အကျွနု်ပ်တို့သည် သူ့ကို ကောင်းစွာစောင့်ရှောက်ပါမည်ဟု ပြောကြား၏။"},{"SurahNumber":12,"VerseNumber":13,"Text":"၁၃။\tခမည်းတော်က အမှန်ကိုဆိုသော် သင်တို့သူ့အား ယူသွားမည်ကို ငါသည် စိတ်ပူဆွေးမိ၏။ သင်တို့သည် အမှတ်မဲ့နေသောအခါ ဝံပုလွေမျိုမည်ကို ငါစိုးကြောက်ရွံ့၏ဟု ပြော၏။"},{"SurahNumber":12,"VerseNumber":14,"Text":"၁၄။\tသူတို့က အကျွနု်တို့သည် ခွန်အားဗလကြီးမားသန်စွမ်းကြပါ။ အကျွနု်ပ်တို့အားလုံးသေပြီးမှသာလျှင် ဝံပုလွေသည် သူ့ကို ဖမ်းစားနိုင်ပါမည်ဟု တဖန်ဆိုကြ၏။"}]}