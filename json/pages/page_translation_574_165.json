{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":73,"VerseNumber":1,"Text":"o ikaw na nababalutan ng kasuotan (alalaong baga, si Propeta Muhammad)"},{"SurahNumber":73,"VerseNumber":2,"Text":"Tumindig ka (sa pananalangin) sa buong magdamag, maliban sa kaunting oras lamang"},{"SurahNumber":73,"VerseNumber":3,"Text":"Sa kalahati nito (ng magdamag), o kulang pa rito"},{"SurahNumber":73,"VerseNumber":4,"Text":"o humigit pa rito; at iyong dalitin ang Qur’an (nang malakas) sa marahan at matimyas na pagbigkas"},{"SurahNumber":73,"VerseNumber":5,"Text":"Katotohanan na Aming ipapanaog sa iyo ang isang mayamang Pahayag (at Tagubilin sa mga batas, katungkulan, atbp)"},{"SurahNumber":73,"VerseNumber":6,"Text":"Katotohanan, ang iyong pagbangon sa gabi (Tahajjud na panalangin) ay siyang oras na napakahirap (datapuwa’t) mabisa at mainam sa pamamatnubay ng (iyong kaluluwa), at pinakaangkop sa (pang-unawa) sa Salita (ni Allah)"},{"SurahNumber":73,"VerseNumber":7,"Text":"Katotohanang nasa iyo sa maghapon (sa liwanag ng araw) ang paghanap ng iyong ikabubuhay at pagganap sa mga pangkaraniwang gawain"},{"SurahNumber":73,"VerseNumber":8,"Text":"At lagi mong alalahanin ang Pangalan ng iyong Panginoon at ibuhos mo ang iyong pansin sa Kanya nang ganap at taimtim"},{"SurahNumber":73,"VerseNumber":9,"Text":"Tanging Siya 918 (lamang) ang Panginoon ng Silangan at Kanluran. La ilaha illa Allah (wala ng iba pang diyos na karapat-dapat pag- ukulan ng pagsamba maliban kay Allah). Kaya’t panaligan mo lamang Siya bilang iyong wakil (tagapamahala ng iyong kapakanan)"},{"SurahNumber":73,"VerseNumber":10,"Text":"At maging matiyaga (o Muhammad) sa kanila (na hindi sumasampalataya) sa kanilang sinasabi, at lumayokasakanilasamabutingparaan"},{"SurahNumber":73,"VerseNumber":11,"Text":"Atiyonghayaanna Ako (ang tanging) makitungo sa mga bulaan (na nagtatatwa ng Aking mga Talata, atbp.), at sila na naghahawak ng mga mabubuting bagay sa buhay. At iyong bigyan sila ng palugit sa maigsing panahon"},{"SurahNumber":73,"VerseNumber":12,"Text":"Katotohanan! Nasa Amin ang mga panggapos (na magtatali sa kanila) at Nag-aalimpuyong Apoy (na tutupok sa kanila)"},{"SurahNumber":73,"VerseNumber":13,"Text":"At pagkain na babalalak sa kanilang lalamunan (na nakakabunsol) at Kasakit-sakit na Kaparusahan"},{"SurahNumber":73,"VerseNumber":14,"Text":"Sa Araw na ang kalupaan at kabundukan ay mayayanig nang matindi, at ang kabundukan ay magiging pinong tumpok ng buhangin na bumubuhos at umaagos nang pababa"},{"SurahNumber":73,"VerseNumber":15,"Text":"Katotohanan! Kami ay nagsugo sa inyo (O mga tao) ng isang Tagapagbalita (Muhammad) na magiging saksi sa harapan ninyo, kung paano Kami nagsugo ng isang Tagapagbalita (Moises) kay Paraon"},{"SurahNumber":73,"VerseNumber":16,"Text":"Datapuwa’t si Paraon ay sumuway sa Aming Tagapagbalita (Moises), kaya’t Aming sinakmal siya ng matinding kaparusahan"},{"SurahNumber":73,"VerseNumber":17,"Text":"Kaya’t paano ninyo iiwasan ang kaparusahan kung kayo ay walang paniniwala (kay Allah), sa Araw na ang mga bata ay magiging lanta (sa kulay na pilak ng kanilang buhok) sa (Araw ng Muling Pagkabuhay)"},{"SurahNumber":73,"VerseNumber":18,"Text":"Na roon ang kalangitan ay mawawarak? Ang Kanyang pangako ay katiyakang matutupad"},{"SurahNumber":73,"VerseNumber":19,"Text":"Katotohanan! Ito ay isang Paala-ala (at Tagubilin). Kaya’t sinuman ang magnais, hayaan siyang tumahak sa tuwid na landas patungo sa kanyang Panginoon"}]}