{"Id":457,"LanguageCodes":["ur","urd"],"Name":"urd-muhammadjunagar","Author":"Muhammad Junagarhi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":26,"VerseNumber":20,"Text":"(حضرت) موسیٰ (علیہ السلام) نے جواب دیا کہ میں نے اس کام کو اس وقت کیا تھا جبکہ میں راه بھولے ہوئے لوگوں میں سے تھا"},{"SurahNumber":26,"VerseNumber":21,"Text":"پھر تم سے خوف کھا کر میں تم میں سے بھاگ گیا، پھر مجھے میرے رب نے حکم و علم عطا فرمایا اور مجھے اپنے پیغمبروں میں سے کر دیا"},{"SurahNumber":26,"VerseNumber":22,"Text":"مجھ پر تیرا کیا یہی وه احسان ہے؟ جسے تو جتا رہا ہے جبکہ تو نے بنی اسرائیل کو غلام بنا رکھا ہے"},{"SurahNumber":26,"VerseNumber":23,"Text":"فرعون نے کہا رب العالمین کیا (چیز) ہے؟"},{"SurahNumber":26,"VerseNumber":24,"Text":"(حضرت) موسیٰ (علیہ السلام) نے فرمایا وه آسمانوں اور زمین اور ان کے درمیان کی تمام چیزوں کا رب ہے، اگر تم یقین رکھنے والے ہو"},{"SurahNumber":26,"VerseNumber":25,"Text":"فرعون نے اپنے اردگرد والوں سے کہا کہ کیا تم سن نہیں رہے؟"},{"SurahNumber":26,"VerseNumber":26,"Text":"(حضرت) موسیٰ (علیہ السلام) نے فرمایا وه تمہارا اور تمہارے اگلے باپ دادوں کا پروردگار ہے"},{"SurahNumber":26,"VerseNumber":27,"Text":"فرعون نے کہا (لوگو!) تمہارا یہ رسول جو تمہاری طرف بھیجا گیا ہے یہ تو یقیناً دیوانہ ہے"},{"SurahNumber":26,"VerseNumber":28,"Text":"حضرت موسیٰ علیہ السلام نے فرمایا! وہی مشرق ومغرب کا اور ان کے درمیان کی تمام چیزوں کا رب ہے، اگر تم عقل رکھتے ہو"},{"SurahNumber":26,"VerseNumber":29,"Text":"فرعون کہنے لگا سن لے! اگر تو نے میرے سوا کسی اور کو معبود بنایا تو میں تجھے قیدیوں میں ڈال دوں گا"},{"SurahNumber":26,"VerseNumber":30,"Text":"موسیٰ (علیہ السلام) نے کہا اگرچہ میں تیرے پاس کوئی کھلی چیز لے آؤں؟"},{"SurahNumber":26,"VerseNumber":31,"Text":"فرعون نے کہا اگر تو سچوں میں سے ہے تو اسے پیش کر"},{"SurahNumber":26,"VerseNumber":32,"Text":"آپ نے (اسی وقت) اپنی ﻻٹھی ڈال دی جو اچانک کھلم کھلا (زبردست) اﮊدہا بن گئی"},{"SurahNumber":26,"VerseNumber":33,"Text":"اور اپنا ہاتھ کھینچ نکالا تو وه بھی اسی وقت ہر دیکھنے والے کو سفید چمکیلا نظر آنے لگا"},{"SurahNumber":26,"VerseNumber":34,"Text":"فرعون اپنے آس پاس کے سرداروں سے کہنے لگا بھئی یہ تو کوئی بڑا دانا جادوگر ہے"},{"SurahNumber":26,"VerseNumber":35,"Text":"یہ تو چاہتا ہے کہ اپنے جادو کے زور سے تمہیں تمہاری سر زمین سے ہی نکال دے، بتاؤ اب تم کیا حکم دیتے ہو"},{"SurahNumber":26,"VerseNumber":36,"Text":"ان سب نے کہا آپ اسے اور اس کے بھائی کو مہلت دیجئے اور تمام شہروں میں ہرکارے بھیج دیجئے"},{"SurahNumber":26,"VerseNumber":37,"Text":"جو آپ کے پاس ذی علم جادو گروں کو لے آئیں"},{"SurahNumber":26,"VerseNumber":38,"Text":"پھر ایک مقرر دن کے وعدے پر تمام جادوگر جمع کیے گئے"},{"SurahNumber":26,"VerseNumber":39,"Text":"اور عام لوگوں سے بھی کہہ دیا گیا کہ تم بھی مجمع میں حاضر ہوجاؤ گے؟"}]}