{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":83,"VerseNumber":7,"Text":"ముమ్మాటికీ (వారు అనుకునేది నిజం) కాదు. నిశ్చయంగా పాపాత్ముల కర్మల చిట్టా ‘సిజ్జీను’లో ఉంది"},{"SurahNumber":83,"VerseNumber":8,"Text":"‘సిజ్జీను’ అంటే ఏమిటో నీకేం తెలుసు"},{"SurahNumber":83,"VerseNumber":9,"Text":"(అదొక) లిఖిత పూర్వక గ్రంథం"},{"SurahNumber":83,"VerseNumber":10,"Text":"ధిక్కరించేవారికి ఆ రోజు మూడటం ఖాయం"},{"SurahNumber":83,"VerseNumber":11,"Text":"వారు ప్రతిఫల దినాన్ని ధిక్కరించేవారు"},{"SurahNumber":83,"VerseNumber":12,"Text":"బరితెగించిన పాపాత్ముడు మాత్రమే దాన్ని ధిక్కరిస్తాడు"},{"SurahNumber":83,"VerseNumber":13,"Text":"వాడికి మా వాక్యాలను చదివి వినిపించినప్పుడు, “ఇవి పూర్వీకుల కట్టుకథలే కదా!” అనంటాడు"},{"SurahNumber":83,"VerseNumber":14,"Text":"అది కాదు. అసలు విషయం ఏమిటంటే వారి దురాగతాల మూలంగా వారి హృదయాలకు తుప్పుపట్టింది"},{"SurahNumber":83,"VerseNumber":15,"Text":"కాదు, కాదు. ఆ రోజు వారు తమ ప్రభువును చూడకుండా ఉండే విధంగా – చాటున – ఉంచబడతారు"},{"SurahNumber":83,"VerseNumber":16,"Text":"ఆపైన వారు తప్పకుండా నరకంలోకి త్రోయబడతారు"},{"SurahNumber":83,"VerseNumber":17,"Text":"“(ఇంతకాలంగా) మీరు త్రోసిపుచ్చుతూ వచ్చిన వాస్తవం ఇదే” అని అప్పుడు వారితో అనబడుతుంది"},{"SurahNumber":83,"VerseNumber":18,"Text":"ఎన్నటికీ కాదు. నిశ్చయంగా పుణ్యాత్ముల కర్మల చిట్టా ‘ఇల్లియ్యీన్’లో ఉంది"},{"SurahNumber":83,"VerseNumber":19,"Text":"‘ఇల్లియ్యీన్’ గురించి నీకేం తెలుసు"},{"SurahNumber":83,"VerseNumber":20,"Text":"(అదొక) లిఖితపూర్వక గ్రంథం"},{"SurahNumber":83,"VerseNumber":21,"Text":"సామీప్యం పొందినవారు (దైవదూతలు) దాన్ని కనిపెట్టుకుని ఉంటారు"},{"SurahNumber":83,"VerseNumber":22,"Text":"నిశ్చయంగా పుణ్యాత్ములు (స్వర్గ) సుఖాలలో ఉంటారు"},{"SurahNumber":83,"VerseNumber":23,"Text":"(దర్జాగా) ఆసనాలపై కూర్చుని (పరిసరాలను) వీక్షిస్తూ ఉంటారు"},{"SurahNumber":83,"VerseNumber":24,"Text":"వారి ముఖాలపై ఉట్టిపడే సుఖసౌఖ్యాల కళను నువ్వు (ఇట్టే) గుర్తుపడతావు"},{"SurahNumber":83,"VerseNumber":25,"Text":"సీలువేయబడిన స్వచ్చమైన మధువు వారికి త్రాపించబడుతుంది"},{"SurahNumber":83,"VerseNumber":26,"Text":"పైగా అది కస్తూరితో కూడుకున్న ముద్ర (సీలు). మరి పోటీపడేవారు ఈ విషయంలో పోటీపడాలి"},{"SurahNumber":83,"VerseNumber":27,"Text":"అందులో ‘తస్నీం’ కలిసి ఉంటుంది"},{"SurahNumber":83,"VerseNumber":28,"Text":"అదొక సెలయేరు సామీప్యం పొందిన సజ్జనులు ఆ విశిష్ట పానీయాన్ని సేవిస్తారు"},{"SurahNumber":83,"VerseNumber":29,"Text":"అపరాధులు విశ్వాసుల స్థితిపై (చులకనగా) నవ్వేవారు"},{"SurahNumber":83,"VerseNumber":30,"Text":"వారి దగ్గర నుండి వెళుతున్నప్పుడు, పరస్పరం కన్నుగీటి మరీ సైగలు చేసేవారు"},{"SurahNumber":83,"VerseNumber":31,"Text":"తమ వారి వద్దకు తిరిగి వెళ్ళినప్పుడు కూడా (విశ్వాసులను గురించి) వేళాకోళం చేస్తూనే వెళ్ళేవారు"},{"SurahNumber":83,"VerseNumber":32,"Text":"వారిని (విశ్వాసులను) చూసినప్పుడల్లా, “నిశ్చయంగా వీళ్ళు పెడదారి పట్టార”ని అనేవారు"},{"SurahNumber":83,"VerseNumber":33,"Text":"ఇంతకీ వాళ్ళు (అవిశ్వాసులు) వారిపై (విశ్వాసులపై) కావలి వాళ్ళుగా చేసి పంపబడలేదు కదా"},{"SurahNumber":83,"VerseNumber":34,"Text":"మరి ఈ రోజు విశ్వాసులు అవిశ్వాసుల స్థితిపై నవ్వుతారు"}]}