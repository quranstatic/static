{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":10,"VerseNumber":107,"Text":"၁ဝ၇။\tအကယ်၍အလ္လာဟ်အရှင်မြတ်သည် သင့်အား ဘေးဒုက္ခတစုံတရာထိစေတော်မူလျှင် အရှင်မြတ်မှတပါး ထိုဘေး ကို ဖယ်ရှားနိုင်သူမရှိချေ။ အကယ်၍ အလ္လာဟ်အရှင်မြတ်သည် သင့်အား ကောင်းကြီးမင်္ဂလာပေးလိုတော်မူ ပါလျှင်၊ အရှင်မြတ်၏ ကျေးဇူးတော်ကို တားဆီးနိုင်သူမရှိချေ။ အရှင်မြတ်သည် မိမိ၏ ကျေးတော်မျိုးကျွန်တော် မျိုးတို့အနက် အလိုရှိတော်မူသောသူကို ကျေးဇူးပြုတော်မူ၏။ အရှင်မြတ်သည် အပြစ်လွှတ်တော်မူ၏။ ကောင်း ကြီးမင်္ဂလာပေးသနားတော်မူ၏။"},{"SurahNumber":10,"VerseNumber":108,"Text":"၁ဝ၈။\tဟောကြားလော့၊ အို-လူသားအပေါင်းတို့၊ သင်တို့၏ ကျေးဇူးတော်သခင်အထံတော်မှ သင်တို့ထံသို့ သမ္မာတရား တော် ယခုကျရောက်လာပြီ။ ထို့ကြောင့်အကြင်သူသည် လမ်းမှန်ကို ရရှိ၏။ ထိုသူသည် မိမိ၏ ဝိညာဉ်ကောင်းစား ဖို့ရာ လမ်းမှန်ကို ရ၏။ အကြင်သူသည် လမ်းမှားသို့ ရောက်၏။ ထိုသူသည် မိမိ၏ ဝိညာဉ်နစ်နာဖို့သာ လမ်းမှားကို ရောက်၏။ အကျွနု်ပ်သည် သင်တို့ကို ထိန်းသိမ်းအုပ်ချုပ်ရသူမဟုတ်ချေ။"},{"SurahNumber":10,"VerseNumber":109,"Text":"၁၀၉။\tအို-မိုဟမ္မဒ်၊ သင့်အား သင်၏ စိတ်နှလုံးအတွင်းထင်ရှားစေခြင်းဖြင့် ပေးသနားတော်မူသောတရားတော်ကို လိုက်နာကျင့်သုံးလော့။ အလ္လာဟ်အရှင်မြတ်ဆုံးဖြတ်စီရင်တော်မူသည့်တိုင်အောင် သည်းခံခြင်းဂုဏ်ရှိလော့။ အရှင်မြတ်သည် တရားသူကြီးများအနက် အကောင်းဆုံးဖြစ်တော်မူ၏။"},{"SurahNumber":11,"VerseNumber":1,"Text":"၁။\tအလီ(ဖ်)၊လမ်၊မြီ၊ရာ၊ ဤကျမ်းတော်သည် စုံလင်ပြည့်စုံ၍ အဓိပ္ပါယ်ထင်ရှားရှင်းလင်းထားသောနှုတ်ကပတ် ကျမ်းတော်ဖြစ်၏ ဤကျမ်းတော်သည် ဉာာဏ်ပညာရှိတော်မူသော၊ အလုံးစုံသိတော်မူသောအရှင်ထံတော်မှဖြစ်၏။"},{"SurahNumber":11,"VerseNumber":2,"Text":"၂။\tတမန်တော်ဟောကြားသည်မှာ ဟယ်-အချင်းတို့၊ အလ္လာဟ်အရှင်မြတ်မှတပါး အခြားတစ်စုံတစ်ရာကို မကိုးကွယ် ကြလင့်၊ မှတ်သားလော့။ ငါသည် သင်တို့ထံ အရှင်မြတ်အထံတော်မှ သတိပေးသူ၊ သတင်းကောင်းယူလာသူ တစ်ဦးဖြစ်၏။"},{"SurahNumber":11,"VerseNumber":3,"Text":"၃။\tထို့အပြင်ဆက်လက်ဟောသည်မှာ ဟယ်-အချင်းတို့၊ သင်တို့သည် မိမိတို့၏ ကျေးဇူးတော်သခင်အထံတော်၌ အပြစ်လွှတ်ဆုတောင်းကြလော့၊ အရှင်မြတ်ဘက်တော်သို့ သတိနောင်တရခြင်းဖြင့် လှည့်ကြလော့၊ အရှင်ချိန်း ချက်သတ်မှတ်ထားသောအချိန်ကာလတိုင်အာင် အရှင်မြတ်သည် သင်တို့အား လောကီစည်းစိမ်ကာမဂုဏ်ကို ခံစားစေတော်မူမည်။ ရက်ရောပေးကမ်းစွန့်ကြဲသူတိုင်းအား အရှင်မြတ်သည် ရက်ရောပေးကမ်းတော်မူ၏။ သို့သော်အကယ်၍ သင်တို့သည် လှည့်သွားလျှင်၊ ငါသည် သင်တို့အတွက် အလွန်ထိတ်လန့်ဖွယ်ကောင်းသော နေ့တော်ကြီး၏ လက်စားချေခြင်းတော်ကို ကြောက်ရွံ့၏။"},{"SurahNumber":11,"VerseNumber":4,"Text":"၄။\tသင်တို့၏ အပြန်ခရီးသည် အလ္လာဟ့်အထံတော်သို့ ဖြစ်၏။ အရှင်မြတ်သည် အရာခပ်သိမ်းကုန်တို့ကို ပြုစွမ်းနိုင် တော်မူ၏။"},{"SurahNumber":11,"VerseNumber":5,"Text":"၅။\tမှတ်သားကြလော့။ (ယခုသူတို့သည် မိမိတို့၏ အကြံအစည်အတွေးအတောများကို အလ္လာဟ်အရှင်မြတ်အထံ တော်မှ ဖုံးကွယ်ထားရန် မိမိတို့ရင်များကို ဖုံးပိတ်ထားကြ၏။) သူတို့သည် မိမိကိုယ်များကို အဝတ်အစားနှင့် ဖုံးအုပ်ထားနေစဉ်ပင်လျှင် အရှင်မြတ်သည် သူတို့ကို အကြွင်းမဲ့သိမြင်တော်မူ၏။ မှတ်သားကြလော့၊ အရှင်မြတ် သည် လူသားတို့၏ စိတ်နှလုံးအတွင်းရှိရှိသမျှတို့ကို သိမြင်တော်မူ၏။"}]}