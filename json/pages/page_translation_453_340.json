{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":38,"VerseNumber":1,"Text":"Sâd! Pasha Kur’anin e madhërueshëm (që këshillon)"},{"SurahNumber":38,"VerseNumber":2,"Text":"(por) jobesimtarët janë mendjemëdhenj dhe përçarës (nuk e pranojnë të Vërtetën)"},{"SurahNumber":38,"VerseNumber":3,"Text":"Sa e sa breza para tyre (popullit të Mekkes), Ne i kemi zhdukur, e ata kanë thirrë në ndihmë, por ka qenë vonë"},{"SurahNumber":38,"VerseNumber":4,"Text":"Ata janë çuditur për ardhjen e një paralajmëruesi nga mesi i tyre, dhe jobesimtarët kanë thënë: “Ky është magjistar dhe gënjeshtar"},{"SurahNumber":38,"VerseNumber":5,"Text":"A don ai që prej tërë perëndive të bëjë një perëndi? Me të vërtetë, kjo është një gjë e çudtishme!”"},{"SurahNumber":38,"VerseNumber":6,"Text":"Dhe paria nga mesi i tyre u larguan (duke i thënë njëri-tjetrit): “Shkoni dhe bëhuni të durueshëm pranë perëndive tuaj; Me të vërtetë, kjo është një punë (e madhe) që dëshirohet"},{"SurahNumber":38,"VerseNumber":7,"Text":"Këtë nuk e kemi dëgjuar në fenë e mëparshme. Ky është vetëm një trillim"},{"SurahNumber":38,"VerseNumber":8,"Text":"Vallë, nga mesi ynë atij t’i dërgohet Kur’ani?!” Por, ata dyshojnë në Këshillën Time, meqë ende nuk e kanë shijuar dënimin Tim"},{"SurahNumber":38,"VerseNumber":9,"Text":"Vallë, a te ata janë thesarët e mëshirës së Zotit tënd të Plotëfuqishëm dhe Dhurues"},{"SurahNumber":38,"VerseNumber":10,"Text":"Apo i tyre është pushteti i qiejve dhe Tokës dhe ç’ka në mes tyre? E, le të ngjiten atëherë, me mjete (në qiell)"},{"SurahNumber":38,"VerseNumber":11,"Text":"Ata (jobesimtarët-kurejshit) janë një ushtri e vogë e përbërë nga grupet, të cilat do të shpartallohen aty"},{"SurahNumber":38,"VerseNumber":12,"Text":"Edhe para tyre, kanë përgënjeshtruar populli i Nuhut, edhe Adi edhe Faraoni – pronar i godinave madhështore"},{"SurahNumber":38,"VerseNumber":13,"Text":"edhe Themudi edhe populli i Lutit edhe banorët e Ejketit; këta janë aleatë (grupe)"},{"SurahNumber":38,"VerseNumber":14,"Text":"të gjithë këta i kanë konsideruar pejgamberët gënjeshtarë, andaj u realizua dënimi Im"},{"SurahNumber":38,"VerseNumber":15,"Text":"Këta presin vetëm një zë të madh që nuk përsëritet"},{"SurahNumber":38,"VerseNumber":16,"Text":"dhe ata (përqeshësit) thonë: “O Zoti ynë, shpejtona pjesën tonë (të dënimit) para Ditës së Llogarisë!”"}]}